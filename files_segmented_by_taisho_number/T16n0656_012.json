{
    "T16n0656_012:0102c25": "菩薩瓔珞經卷第十二(一名現在報)",
    "T16n0656_012:0102c27": "姚秦涼州沙門竺佛念譯",
    "T16n0656_012:0102c28": "◎清淨品第三十四",
    "T16n0656_012:0102c29": "爾時，長老邠耨文陀尼子白佛言：「世尊！今聞",
    "T16n0656_012:0103a01": "如來、至真、等正覺說三世法，諸天人民八部",
    "T16n0656_012:0103a02": "鬼神皆興供養，宿衛菩薩摩訶薩進成佛者，",
    "T16n0656_012:0103a03": "當來過去現在諸佛，演說三世分別智慧，然",
    "T16n0656_012:0103a04": "熾一切諸法所生。復以神足道力所化，感動",
    "T16n0656_012:0103a05": "三千大千世界，修行執心不捨本願，清淨國",
    "T16n0656_012:0103a06": "土淨除眾生跡。」是時，長老邠耨文陀尼子復",
    "T16n0656_012:0103a07": "白佛言：「世尊！若有菩薩摩訶薩，修習本無",
    "T16n0656_012:0103a08": "一相之法，內自思惟分別身相內外清淨",
    "T16n0656_012:0103a09": "不生染著。云何菩薩摩訶薩，內自思惟分別",
    "T16n0656_012:0103a10": "身相內外清淨？」「於是，族姓子！若有善男子、",
    "T16n0656_012:0103a11": "善女人，行六度無極諸佛所行，一切諸法悉",
    "T16n0656_012:0103a12": "皆清淨。云何諸法一切清淨？於是善男子、善",
    "T16n0656_012:0103a13": "女人，分別三世悉無所有，不見成就三乘道",
    "T16n0656_012:0103a14": "者，從須陀洹乃至如來、至真、等正覺，皆修三",
    "T16n0656_012:0103a15": "世清淨之行，內自觀身分別識想，有時清淨",
    "T16n0656_012:0103a16": "有時不清淨。云何菩薩摩訶薩有時清淨、有",
    "T16n0656_012:0103a17": "時不清淨？於是族姓子！若善男子、善女人，",
    "T16n0656_012:0103a18": "分別三向空無相願，不見吾我我人壽命一",
    "T16n0656_012:0103a19": "切諸法，從須陀洹乃至菩薩摩訶薩所說清",
    "T16n0656_012:0103a20": "淨。「復次，邠耨文陀尼子！無學無著無所生滅，",
    "T16n0656_012:0103a21": "分別空觀三無學法，有時清淨有時不清淨。",
    "T16n0656_012:0103a22": "云何三無學法有時清淨、有時不清淨？於是，",
    "T16n0656_012:0103a23": "族姓子！於未來中分別一切諸法，所修正法",
    "T16n0656_012:0103a24": "一一思惟有覺有觀正受三昧，有時清淨、有",
    "T16n0656_012:0103a25": "時不清淨。」邠耨文陀尼子白佛言：「世尊！云何",
    "T16n0656_012:0103a26": "無學無著無所生滅，分別空觀三無為法，有",
    "T16n0656_012:0103a27": "時清淨、有時不清淨？」佛告邠耨文陀尼子：「若",
    "T16n0656_012:0103a28": "有無學學人，分別未來一切諸法，永除斷滅",
    "T16n0656_012:0103a29": "不興塵勞。復以此法廣及眾生，是謂有時清",
    "T16n0656_012:0103b01": "淨。復次，善男子、善女人！所修行人習意欲斷，",
    "T16n0656_012:0103b02": "未來塵勞永不使起，是謂有時不清淨。如是，",
    "T16n0656_012:0103b03": "邠耨文陀尼子！於三無學成就一法。「復次，邠",
    "T16n0656_012:0103b04": "耨文陀尼子！無學學人分別現在一切諸法，",
    "T16n0656_012:0103b05": "有覺有觀正受三昧，永使斷滅不生塵勞，是",
    "T16n0656_012:0103b06": "謂有時清淨；初習行人於現在法分別思惟，",
    "T16n0656_012:0103b07": "有覺有觀正受三昧，永使斷滅，是謂有時不",
    "T16n0656_012:0103b08": "清淨。如是，邠耨文陀尼子！於三無為法有時",
    "T16n0656_012:0103b09": "不清淨。」佛復告邠耨文陀尼子：「或時無學學",
    "T16n0656_012:0103b10": "人，於是過去法分別一切諸法所生，一一思",
    "T16n0656_012:0103b11": "惟無覺無觀，永使斷滅不生塵勞，如是成就",
    "T16n0656_012:0103b12": "三無為法，是謂有時清淨；若修行人，分別",
    "T16n0656_012:0103b13": "思惟現在諸法無覺無觀，亦使斷滅不生塵",
    "T16n0656_012:0103b14": "勞，是謂善男子有時不清淨，三世分別三有",
    "T16n0656_012:0103b15": "為法亦復如是。」佛復告邠耨文陀尼子：「無學",
    "T16n0656_012:0103b16": "學人，復當分別三向法性皆悉清淨而無所",
    "T16n0656_012:0103b17": "有。云何無學學人於三世中，分別三向而無",
    "T16n0656_012:0103b18": "所有？於是無學學人，於未來法分別一切",
    "T16n0656_012:0103b19": "諸法所生，有時清淨、有時不清淨，是謂族姓",
    "T16n0656_012:0103b20": "子於三有為法成就一法。」佛復告邠耨文陀",
    "T16n0656_012:0103b21": "尼子：「所修學人，復於未來分別一切法諸法",
    "T16n0656_012:0103b22": "所生，皆空皆寂而無所有，永使斷滅不興塵",
    "T16n0656_012:0103b23": "勞，是謂族姓子有時清淨、有時不清淨。」佛復",
    "T16n0656_012:0103b24": "告邠耨文陀尼子：「無學學人，於現在法復當",
    "T16n0656_012:0103b25": "分別無願正行，有時清淨、有時不清淨，亦使",
    "T16n0656_012:0103b26": "斷滅不生塵勞，是謂於有為法有時清淨、有",
    "T16n0656_012:0103b27": "時不清淨。」佛復告邠耨文陀尼子：「所修行人，",
    "T16n0656_012:0103b28": "於現在法思惟分別無相正受，有時清淨、有",
    "T16n0656_012:0103b29": "時不清淨，亦使斷滅不生塵勞，是謂於三無",
    "T16n0656_012:0103c01": "為法有時清淨、有時不清淨。」爾時，邠耨文陀",
    "T16n0656_012:0103c02": "尼子復白佛言：「世尊！唯此三空三向有時清",
    "T16n0656_012:0103c03": "淨、有時不清淨耶？頗有諸法有時清淨、有時",
    "T16n0656_012:0103c04": "不清淨乎？」佛告邠耨文陀尼子：「如是如是。族",
    "T16n0656_012:0103c05": "姓子！如汝所問。一切諸法有時清淨、有時不",
    "T16n0656_012:0103c06": "清淨。從須陀洹上至如來、至真、等正覺，有時",
    "T16n0656_012:0103c07": "清淨、有時不清淨。從四意止、四意斷、四神足、",
    "T16n0656_012:0103c08": "五根、五力、七覺意、八賢聖行，有時清淨、有時",
    "T16n0656_012:0103c09": "不清淨。」爾時，邠耨文陀尼子白佛言：「世尊！云",
    "T16n0656_012:0103c10": "何有時清淨、有時不清淨？」佛告邠耨文陀尼",
    "T16n0656_012:0103c11": "子：「汝欲聞從第一義有時清淨、有時不清淨",
    "T16n0656_012:0103c12": "耶？為欲聞三世諸法有時清淨、有時不清淨",
    "T16n0656_012:0103c13": "乎？」邠耨文陀尼子白佛言：「世尊！願樂欲聞，",
    "T16n0656_012:0103c14": "從第一義有時清淨、有時不清淨。」佛告邠耨",
    "T16n0656_012:0103c15": "文陀尼子：「一切諸法無數非有數，亦不住亦",
    "T16n0656_012:0103c16": "不不住，是謂於三世法而得清淨；若有善男",
    "T16n0656_012:0103c17": "子、善女人，亦不見住亦不見不住，於住想著",
    "T16n0656_012:0103c18": "生染污心者，是謂不淨。菩薩弘誓遍救一",
    "T16n0656_012:0103c19": "切眾生之類，雖度眾生不懷望想，是謂清淨；",
    "T16n0656_012:0103c20": "若復生意興想著者，是謂不淨。「現智慧光除",
    "T16n0656_012:0103c21": "去闇冥，是謂為淨；於中便生想著，是謂不",
    "T16n0656_012:0103c22": "淨。導引眾生永處無為，是謂為淨；見有所",
    "T16n0656_012:0103c23": "度生染污意，是謂不淨。一意一向趣無為道，",
    "T16n0656_012:0103c24": "亦使眾生同己所得，是謂為淨；而自稱說我",
    "T16n0656_012:0103c25": "有所度，是謂不淨。道在人心隨類教化，精",
    "T16n0656_012:0103c26": "進勇猛不懷懈怠，是謂為淨；所修懃力心不",
    "T16n0656_012:0103c27": "退轉，然有想著欲成無上正真之道，是謂不",
    "T16n0656_012:0103c28": "淨。「分別諸行空無所有性本自然，是謂清淨；",
    "T16n0656_012:0103c29": "復自分別不斷望求，是謂不淨。無數身行皆",
    "T16n0656_012:0104a01": "知為空，不生想念有所成辦，是謂清淨；自",
    "T16n0656_012:0104a02": "歎功勞染著身法，是謂不淨。口所演教無有",
    "T16n0656_012:0104a03": "邊崖，亦不自念有無之道，是謂清淨；能捨",
    "T16n0656_012:0104a04": "一切進修威儀，欲得成無上正真之道，是謂",
    "T16n0656_012:0104a05": "不淨。「分布文字總持諸法強記不忘，是謂清",
    "T16n0656_012:0104a06": "淨；不見文字出生諸法，不信空慧成道教者，",
    "T16n0656_012:0104a07": "是謂不淨。一切諸想皆歸於空，是謂清淨；本",
    "T16n0656_012:0104a08": "無名號為作名號，復欲於中成無上道，是謂",
    "T16n0656_012:0104a09": "不淨。痛想行識無著無縛，推求境界亦無所",
    "T16n0656_012:0104a10": "有，是謂清淨；識神無為非眼界所覩，方欲",
    "T16n0656_012:0104a11": "慇懃知其巢窟，是謂不淨。一切諸法不見",
    "T16n0656_012:0104a12": "受入，方欲求覓諸道出生，於中不惑成道教",
    "T16n0656_012:0104a13": "者，是謂清淨；雖生諸法意有進退懷三道心，",
    "T16n0656_012:0104a14": "是謂不淨。「精懃法界習智受證，是謂清淨。知",
    "T16n0656_012:0104a15": "諸佛法一而不二，復無起滅虛寂無形，是謂",
    "T16n0656_012:0104a16": "清淨。十力所住不遠十地，進修明慧化諸境",
    "T16n0656_012:0104a17": "界，是謂清淨。觀察諸法永離三毒，是謂清",
    "T16n0656_012:0104a18": "淨。「大乘正法超越生死，是謂清淨；諸法無",
    "T16n0656_012:0104a19": "著自生識想，是謂不淨。諸法無教為生六度，",
    "T16n0656_012:0104a20": "是謂清淨；知轉輪法為立處所，是謂不淨。修",
    "T16n0656_012:0104a21": "習諸法盡同一相，是謂清淨；諸法無生為說",
    "T16n0656_012:0104a22": "出生起二見心，是謂不淨。如來達聖轉大法",
    "T16n0656_012:0104a23": "輪，空性無形永處泥洹，是謂清淨；不見諸",
    "T16n0656_012:0104a24": "法不見泥洹，有此二心欲成無上正真之道，",
    "T16n0656_012:0104a25": "是謂不淨。三世諸法有上中下，以次受證無",
    "T16n0656_012:0104a26": "所戀著，是謂清淨；於中起想見受證者，是",
    "T16n0656_012:0104a27": "謂不淨。「本無增減悉歸於空，是謂清淨；設",
    "T16n0656_012:0104a28": "見增減分別諸法，是謂不淨。諸法無生受",
    "T16n0656_012:0104a29": "無生證，是謂清淨；設見諸法有所出生，為",
    "T16n0656_012:0104b01": "起識想記其名號，是謂不淨。不見諸法麁澁",
    "T16n0656_012:0104b02": "柔軟是謂清淨；若復分別見有麁澁柔軟者，",
    "T16n0656_012:0104b03": "是謂不淨。諸法無上不見動轉，是謂為淨；設",
    "T16n0656_012:0104b04": "復分別見動轉者，是謂不淨。諸法永寂不可",
    "T16n0656_012:0104b05": "護持，是謂為淨；設復分別受持諸法，斯是",
    "T16n0656_012:0104b06": "善法斯非善法，是謂不淨。「一切諸法無有內",
    "T16n0656_012:0104b07": "外，解知身法悉歸於空，是謂為淨；若復分",
    "T16n0656_012:0104b08": "別內外諸法，此是內法此是外法，有此二心",
    "T16n0656_012:0104b09": "者，是謂不淨。一切諸法聾不聞聲，是謂清",
    "T16n0656_012:0104b10": "淨；若復分別諸法有聾有聲起二見者，是謂",
    "T16n0656_012:0104b11": "不淨。諸法成就一切道品，是謂為淨；見有",
    "T16n0656_012:0104b12": "出要見道果者，是謂不淨。百千萬行無有窮",
    "T16n0656_012:0104b13": "盡，悉歸虛空而無想念，是謂清淨；見有漏",
    "T16n0656_012:0104b14": "盡斷結除縛，是謂不淨。「一切諸法皆空無形，",
    "T16n0656_012:0104b15": "生者自生滅者自滅，亦不見生亦不見滅，是",
    "T16n0656_012:0104b16": "謂清淨；若復分別見有起滅，是謂不淨。一",
    "T16n0656_012:0104b17": "切諸法亦無師受，自然覺悟成八等行，是",
    "T16n0656_012:0104b18": "謂清淨；若復見有從師諮受分別高下，是謂",
    "T16n0656_012:0104b19": "不淨。忍心不起得柔忍心，斷諸結使永息不",
    "T16n0656_012:0104b20": "起，是謂為淨；若能思惟不計本行，有起有",
    "T16n0656_012:0104b21": "滅便有二心分別諸法，是謂不淨。夫欲求道",
    "T16n0656_012:0104b22": "親善知識，是謂為淨；設復思惟意懷懈怠中",
    "T16n0656_012:0104b23": "有退心，是謂不淨。本末轉法音響教授，是",
    "T16n0656_012:0104b24": "謂為淨；設復有見轉大法輪音響受教，是",
    "T16n0656_012:0104b25": "謂不淨。未有諸法十二緣起，尋能分別捨而",
    "T16n0656_012:0104b26": "不從，是謂清淨；見有然熾滅結使者，是謂",
    "T16n0656_012:0104b27": "不淨。「一切諸法甚奇甚特，去不可窮來亦不",
    "T16n0656_012:0104b28": "盡，接度眾生得至彼岸，是謂為淨；若復見",
    "T16n0656_012:0104b29": "度彼岸者，是謂不淨。諸法未來思惟永滅，是",
    "T16n0656_012:0104c01": "謂清淨；見有未來有起滅者，是謂不淨。現",
    "T16n0656_012:0104c02": "在分別八十四行，莊嚴如來威顏容色，是謂",
    "T16n0656_012:0104c03": "為淨；見有現在起愛樂心染著容色者，是謂",
    "T16n0656_012:0104c04": "不淨。諸法無生不見造作，自然與律應度",
    "T16n0656_012:0104c05": "無極，是謂為淨；若見造作一切諸法，應禁",
    "T16n0656_012:0104c06": "戒律興此心者，是謂不淨。「一切諸法無有形",
    "T16n0656_012:0104c07": "像，悉歸無為應無上道，是謂為淨；設復見",
    "T16n0656_012:0104c08": "彼形色之變自生念想，是謂不淨。一切諸法",
    "T16n0656_012:0104c09": "獨而無侶，諸法無說不見言教，是謂為淨；見",
    "T16n0656_012:0104c10": "有說法有言教者，是謂不淨。諸法不起不染",
    "T16n0656_012:0104c11": "三世，是謂為淨；見三世法有起滅者，是謂",
    "T16n0656_012:0104c12": "不淨。諸法無猗不著三界，是謂為淨；見",
    "T16n0656_012:0104c13": "有依猗著三界者，是謂不淨。諸法無身唯",
    "T16n0656_012:0104c14": "法為體，是謂為淨；見有法身度知見者，是",
    "T16n0656_012:0104c15": "謂不淨。「當來過去現在諸佛，去亦無數來亦",
    "T16n0656_012:0104c16": "無盡，所說道教各無參差，是謂為淨；若復",
    "T16n0656_012:0104c17": "宣說三世諸佛言教增減者，是謂不淨。諸法",
    "T16n0656_012:0104c18": "無形亦無色像，是謂為淨；復以諸法造色像",
    "T16n0656_012:0104c19": "者，是謂不淨。諸法不可覩見寂然虛空，是",
    "T16n0656_012:0104c20": "謂為淨；若復宣說諸法可見者，是謂不淨。",
    "T16n0656_012:0104c21": "諸法無量不相違背，是謂為淨；見有諸法有",
    "T16n0656_012:0104c22": "量有數者，是謂不淨。諸法無境亦無剎土，",
    "T16n0656_012:0104c23": "教化眾生淨佛國土，是謂為淨；若見眾生淨",
    "T16n0656_012:0104c24": "佛國土化眾生者，是謂不淨。「諸法平等泥洹",
    "T16n0656_012:0104c25": "一性，是謂為淨；見有受果成就道者，是謂",
    "T16n0656_012:0104c26": "不淨。諸法出要不念法報，是謂為淨；見有出",
    "T16n0656_012:0104c27": "要受法報者，是謂不淨。諸法盡生永離形色，",
    "T16n0656_012:0104c28": "是謂為淨；見有離生受形色者，是謂不淨。諸",
    "T16n0656_012:0104c29": "法常定初不變易，是謂為淨；見有動轉變",
    "T16n0656_012:0105a01": "易不住者，是謂不淨。諸法不可覺知，亦無",
    "T16n0656_012:0105a02": "有人能尋迹者，是謂為淨；見有形迹可尋追",
    "T16n0656_012:0105a03": "求者，是謂不淨。」佛復告邠耨文陀尼子：「若",
    "T16n0656_012:0105a04": "有菩薩摩訶薩，執持修行淨不淨者，現世便",
    "T16n0656_012:0105a05": "得無盡慧三昧正受定意，便能超越諸佛境",
    "T16n0656_012:0105a06": "界，從一佛國至一佛國，教化眾生淨佛國土。",
    "T16n0656_012:0105a07": "一一分別諸法所趣，以四等心普潤一切，以",
    "T16n0656_012:0105a08": "漸教授各令得度，隨本所願各使充足，復以",
    "T16n0656_012:0105a09": "神通宿命智觀，審知根本淨其行迹。「或時菩",
    "T16n0656_012:0105a10": "薩入正受三昧得神通慧，諸佛世尊復加威",
    "T16n0656_012:0105a11": "神，分別法性自然而生自然而滅，生非我",
    "T16n0656_012:0105a12": "生滅非我滅。菩薩大士無有是念：『由我出生，",
    "T16n0656_012:0105a13": "有此法生、有此法滅。』菩薩摩訶薩無有是念：",
    "T16n0656_012:0105a14": "『我今已成菩薩、某不成菩薩，我成菩薩法、某",
    "T16n0656_012:0105a15": "不成法，我成究竟、某不成究竟，我成菩薩幻",
    "T16n0656_012:0105a16": "術、某不成幻術，我成菩薩教化、某不成教化，",
    "T16n0656_012:0105a17": "我成菩薩音響、某不成音響，我成菩薩神通",
    "T16n0656_012:0105a18": "智、某不成神通智，我入菩薩境界、某不入境",
    "T16n0656_012:0105a19": "界，我過眾行本、某不過眾行本，我修菩薩律、",
    "T16n0656_012:0105a20": "某不修菩薩律，我淨菩薩剎、彼不淨剎。』「如是，",
    "T16n0656_012:0105a21": "邠耨文陀尼子！菩薩摩訶薩初無此念，分別",
    "T16n0656_012:0105a22": "諸法有高有下。何以故？菩薩得此定意正受",
    "T16n0656_012:0105a23": "三昧者，神足自遊隨意所念，不於諸法有",
    "T16n0656_012:0105a24": "增減心。若有善男子、善女人，得此定意者，",
    "T16n0656_012:0105a25": "堪任周旋教化眾生淨佛國土，從一佛國至",
    "T16n0656_012:0105a26": "一佛國，禮事恭敬諸佛世尊，復以善權方便",
    "T16n0656_012:0105a27": "與作善知識，微說道教至無為道，亦使眾生",
    "T16n0656_012:0105a28": "立信堅固，相視如父、如母、如兄、如弟各無異",
    "T16n0656_012:0105a29": "心，展轉共相教授，隨意所念盡成道果。是",
    "T16n0656_012:0105b01": "謂菩薩摩訶薩入此定意，便能具足一切諸",
    "T16n0656_012:0105b02": "法。」爾時，世尊與邠耨文陀尼子而說頌曰：",
    "T16n0656_012:0105b03": "「一切諸法本，　　所歸門不同，",
    "T16n0656_012:0105b04": "　各各境界異，　　所行法亦然。",
    "T16n0656_012:0105b05": "　我說清淨道，　　眾行不可盡，",
    "T16n0656_012:0105b06": "　今粗與卿說，　　淨其不淨行。",
    "T16n0656_012:0105b07": "　諸佛不可量，　　言教亦無盡，",
    "T16n0656_012:0105b08": "　今粗說正要，　　分別諸道果。",
    "T16n0656_012:0105b09": "　諸佛義廣大，　　空慧非有異，",
    "T16n0656_012:0105b10": "　彼此具成就，　　悉歸解脫門。",
    "T16n0656_012:0105b11": "　眾智根門淨，　　諸佛所加歎，",
    "T16n0656_012:0105b12": "　斷念除眾想，　　具足眾智說。",
    "T16n0656_012:0105b13": "　諸佛所演教，　　令知恩愛患，",
    "T16n0656_012:0105b14": "　忘有不處有，　　故得人中尊。",
    "T16n0656_012:0105b15": "　佛本積宿行，　　自致無上尊，",
    "T16n0656_012:0105b16": "　具足菩薩法，　　演布大乘業。",
    "T16n0656_012:0105b17": "　眾智現在前，　　盡知眾生原，",
    "T16n0656_012:0105b18": "　分別無生滅。」",
    "T16n0656_012:0105b19": "是時，世尊復告邠耨文陀尼子：「若有菩薩摩",
    "T16n0656_012:0105b20": "訶薩，便得具足諸度無極，分別法界微妙之",
    "T16n0656_012:0105b21": "行，智慧增益演布導訓，皆使周遍得四無",
    "T16n0656_012:0105b22": "畏眾智自在。復得出要度不度者，心念諸法",
    "T16n0656_012:0105b23": "皆現在前，禪智滿足念識為食，法界為身總",
    "T16n0656_012:0105b24": "持為行，恒常周旋諸佛國土，令諸眾生皆悉",
    "T16n0656_012:0105b25": "具足，成就佛道分別諸定，行善權方便。諸",
    "T16n0656_012:0105b26": "佛所行悉過其量，從眾生心所念善惡，皆能",
    "T16n0656_012:0105b27": "分別隨類而化，從無央數億千萬劫，一心入",
    "T16n0656_012:0105b28": "定不毀正法無他異想。」爾時，世尊復與邠耨",
    "T16n0656_012:0105b29": "文陀尼子而說頌曰：",
    "T16n0656_012:0105c01": "「吾昔求佛道，　　未受菩薩別，",
    "T16n0656_012:0105c02": "　經歷億百千，　　禪定不移動。",
    "T16n0656_012:0105c03": "　究竟一切法，　　不生染著想，",
    "T16n0656_012:0105c04": "　從是得作佛，　　得為人中尊。",
    "T16n0656_012:0105c05": "「(經本從此已下少七偈，順本記之譯人語也)",
    "T16n0656_012:0105c06": "「一切諸法不可思議，眾生境界亦復如是。若",
    "T16n0656_012:0105c07": "復善男子、善女人入無形三昧，遍觀三千大",
    "T16n0656_012:0105c08": "千世界，應度眾生亦當覺知，無限無量不應",
    "T16n0656_012:0105c09": "度者亦當覺知，三世起滅亦當覺知。如是，邠",
    "T16n0656_012:0105c10": "耨文陀尼子！菩薩摩訶薩得此定意者，清淨",
    "T16n0656_012:0105c11": "不清淨行。」",
    "T16n0656_012:0105c12": "菩薩瓔珞經釋提桓因問品第三十五",
    "T16n0656_012:0105c13": "爾時，釋提桓因白佛言：「世尊！如來、至真、等正",
    "T16n0656_012:0105c14": "覺，說一切諸法皆使清淨，及諸無量恒沙佛",
    "T16n0656_012:0105c15": "土諸佛世界，清淨如空皆無所有，今復聞說",
    "T16n0656_012:0105c16": "盡當覺知一切諸法。云何於諸法之中無形",
    "T16n0656_012:0105c17": "不可見，而欲覺知一切諸法乎？」爾時，世尊告",
    "T16n0656_012:0105c18": "釋提桓因：「善哉，善哉！拘翼！乃能於如來前而",
    "T16n0656_012:0105c19": "問斯義，今當與汝一一引譬，智者以譬喻自",
    "T16n0656_012:0105c20": "解。猶如幻師化作萬物、國土、城郭、宮殿、屋室、",
    "T16n0656_012:0105c21": "飲食、床臥、貧賤、富貴、名號、姓字、父母、兄弟、僕從、",
    "T16n0656_012:0105c22": "給使，復幻作人左右衛從。如此幻師所見化",
    "T16n0656_012:0105c23": "法，或經劫數供給所須衣被、飲食、醫藥、床榻、",
    "T16n0656_012:0105c24": "臥具，受者實受施者實施。如卿觀之，為實有",
    "T16n0656_012:0105c25": "不乎？」是時，釋提桓因白佛言：「無也。世尊！何",
    "T16n0656_012:0105c26": "以故？一切諸法皆空皆寂幻化非真，愚者深",
    "T16n0656_012:0105c27": "著便致顛倒，無來無去無著無縛無盡無不",
    "T16n0656_012:0105c28": "盡，幻化無形亦不可猗。」佛告釋提桓因：「如",
    "T16n0656_012:0105c29": "是如是。拘翼！菩薩摩訶薩亦復如是，得如",
    "T16n0656_012:0106a01": "幻三昧自然定意，分別一切諸法所起，無緣",
    "T16n0656_012:0106a02": "無著不見成敗，化導一切眾生之類，不見有",
    "T16n0656_012:0106a03": "度不見無度，度無所度化無所化，皆空皆寂",
    "T16n0656_012:0106a04": "復無生滅。何以故？如幻定意正受三昧，甚深",
    "T16n0656_012:0106a05": "微妙無有邊崖，如幻境界不可思議，唯有菩",
    "T16n0656_012:0106a06": "薩摩訶薩遍能觀察乃得達了，亦不見生亦",
    "T16n0656_012:0106a07": "不見滅，亦復不見當有生者，亦復不見已",
    "T16n0656_012:0106a08": "有生者。何以故？菩薩所入不可思議，非是",
    "T16n0656_012:0106a09": "羅漢辟支所知。菩薩所度猶如虛空，虛空所",
    "T16n0656_012:0106a10": "度無形無像，如幻三昧亦復如是，亦無東西",
    "T16n0656_012:0106a11": "南北四維上下。「拘翼當知，今當與汝引喻。猶",
    "T16n0656_012:0106a12": "如凡夫本無形色，未能分別禪定根本，生亦",
    "T16n0656_012:0106a13": "不知生，不生亦不知不生，亦復不知當生已",
    "T16n0656_012:0106a14": "生，未能究竟心所念法，亦不見住亦不見不",
    "T16n0656_012:0106a15": "住，亦不見盡亦不見不盡。何以故？心本無",
    "T16n0656_012:0106a16": "形不可猗著，亦非三乘所能思議。拘翼當知，",
    "T16n0656_012:0106a17": "菩薩摩訶薩亦復如是，入此如幻三昧，一切",
    "T16n0656_012:0106a18": "諸法皆現在前，無有邊際亦無境界，有亦不",
    "T16n0656_012:0106a19": "見有、無亦不見無。何以故？菩薩境界不可思",
    "T16n0656_012:0106a20": "議，所行法則遍滿三千大千世界。「拘翼當知，",
    "T16n0656_012:0106a21": "今當與汝引喻。猶如娑竭龍王意欲念雨，若",
    "T16n0656_012:0106a22": "在六天便雨甘露，若在四天王上能雨七寶，",
    "T16n0656_012:0106a23": "難陀、優鉢難陀龍王及摩那斯龍王，雨六天",
    "T16n0656_012:0106a24": "上，便雨衣被、服飾、香瓔、華鬘；若雨第四天上，",
    "T16n0656_012:0106a25": "自然飲食各令充足。云何？拘翼！此龍所作為",
    "T16n0656_012:0106a26": "實有不乎？」爾時，釋提桓因白佛言：「無也。世尊！",
    "T16n0656_012:0106a27": "何以故？但彼諸天功德，乃使諸龍王等獻奉",
    "T16n0656_012:0106a28": "供養。」佛復問釋提桓因：「云何？拘翼！七寶宮",
    "T16n0656_012:0106a29": "殿衣被服飾，皆龍所降本無所有，今復自說",
    "T16n0656_012:0106b01": "諸天福德故使諸龍降雨諸寶。諸龍及寶物，",
    "T16n0656_012:0106b02": "為有為無？」釋提桓因白佛言：「世尊！義說法說",
    "T16n0656_012:0106b03": "亦不有龍亦無寶物。何以故？一切萬物皆空",
    "T16n0656_012:0106b04": "皆寂，我身及天亦無所有。龍所降雨亦無有",
    "T16n0656_012:0106b05": "雨，亦不見盡亦不見不盡。愚惑之人自生識",
    "T16n0656_012:0106b06": "想。」佛告釋提桓因：「如是，拘翼！菩薩摩訶薩入",
    "T16n0656_012:0106b07": "如幻三昧，盡觀一切諸法、諸法所生，亦不見",
    "T16n0656_012:0106b08": "生亦不見不生。見諸法門有盡無盡，見幻化",
    "T16n0656_012:0106b09": "法門有盡無盡，復見無量無限教化法門，復",
    "T16n0656_012:0106b10": "見無量無限諸佛世尊遊步法門，復見無量",
    "T16n0656_012:0106b11": "無限諸根羅網見入法門，復見無量無限諸",
    "T16n0656_012:0106b12": "佛世界成敗劫燒，心意廣大，超越諸佛所行法",
    "T16n0656_012:0106b13": "門。如是，拘翼！當知諸法無生無滅，但以眾",
    "T16n0656_012:0106b14": "生自生識著，未入定意觀察人心，不解空慧",
    "T16n0656_012:0106b15": "而獲無生。」爾時，世尊與天帝釋而說頌曰：",
    "T16n0656_012:0106b16": "「出要入道門，　　分別三世行，",
    "T16n0656_012:0106b17": "　展轉由五道，　　破有不處有。",
    "T16n0656_012:0106b18": "　菩薩如實觀，　　分別慧明道，",
    "T16n0656_012:0106b19": "　本我所造行，　　如今乃剋獲。",
    "T16n0656_012:0106b20": "　世界皆如空，　　彼我無二想，",
    "T16n0656_012:0106b21": "　恭恪於諸佛，　　今獲無頂相，",
    "T16n0656_012:0106b22": "　顏貌如優曇，　　廣長覆面門，",
    "T16n0656_012:0106b23": "　不生亦不滅，　　德為天人尊。",
    "T16n0656_012:0106b24": "　拘翼當念本，　　眾行不缺漏，",
    "T16n0656_012:0106b25": "　勇猛不懈怠，　　究竟本末空。",
    "T16n0656_012:0106b26": "　於坐不起想，　　不見有趾立，",
    "T16n0656_012:0106b27": "　不猗眾行本，　　故號為沙門。",
    "T16n0656_012:0106b28": "　實無有泥洹，　　亦無五道趣，",
    "T16n0656_012:0106b29": "　菩薩所遊處，　　權化見有生。",
    "T16n0656_012:0106c01": "　從無央數劫，　　無欲無所貪，",
    "T16n0656_012:0106c02": "　初無有悔心，　　況當有猗著？",
    "T16n0656_012:0106c03": "　自從是已來，　　修善不離本，",
    "T16n0656_012:0106c04": "　一行成佛道，　　得轉無上法。",
    "T16n0656_012:0106c05": "　猗託生死中，　　教化無數人，",
    "T16n0656_012:0106c06": "　令知無生法，　　自然應道教。」",
    "T16n0656_012:0106c07": "爾時，世尊與釋提桓因說此偈時，無數百千",
    "T16n0656_012:0106c08": "諸天人民，即於坐上得無生心。復有無數",
    "T16n0656_012:0106c09": "諸天、龍神，皆發無上正真道意。佛復告釋提",
    "T16n0656_012:0106c10": "桓因：「若有善男子、善女人，及四部眾：比丘、比",
    "T16n0656_012:0106c11": "丘尼、優婆塞、優婆夷，受持諷誦此如幻定意",
    "T16n0656_012:0106c12": "無盡法者，便能具足無量法藏。云何為無量",
    "T16n0656_012:0106c13": "法藏？欲具足如來辯才者，當學此如幻定意",
    "T16n0656_012:0106c14": "無盡法藏。復次，拘翼！若善男子、善女人，欲得",
    "T16n0656_012:0106c15": "究竟覺知佛慧者，當學此如幻定意無盡三",
    "T16n0656_012:0106c16": "昧。復次，拘翼！若善男子、善女人，欲得遊至",
    "T16n0656_012:0106c17": "諸佛世界親近佛者，當學此如幻定意無盡",
    "T16n0656_012:0106c18": "三昧。」佛復告釋提桓因：「若有善男子、善女人，",
    "T16n0656_012:0106c19": "欲得轉無上法輪如佛所轉，在大眾中而無畏",
    "T16n0656_012:0106c20": "者，當學此如幻定意無盡法藏。復次，拘翼！若",
    "T16n0656_012:0106c21": "善男子、善女人，欲得諸佛百千總持自娛樂",
    "T16n0656_012:0106c22": "者，當學此如幻定意無盡法藏。」佛復告釋提",
    "T16n0656_012:0106c23": "桓因：「若善男子、善女人，欲得一切眾生願者，",
    "T16n0656_012:0106c24": "淨佛國土神足變化者，當學此如幻定意無",
    "T16n0656_012:0106c25": "盡法藏。復次，拘翼！若善男子、善女人，欲使",
    "T16n0656_012:0106c26": "諸佛世界無量眾生無量性行盡同一趣者，",
    "T16n0656_012:0106c27": "當學此如幻定意無量法藏。復次，拘翼！若",
    "T16n0656_012:0106c28": "善男子、善女人，欲使無量世界諸佛剎土合",
    "T16n0656_012:0106c29": "為一者色如黃金，當學此如幻定意無盡法",
    "T16n0656_012:0107a01": "藏。何以故？一切諸佛皆從此生，過去諸佛皆",
    "T16n0656_012:0107a02": "從此如幻定意，得成無上正真之道。現在十",
    "T16n0656_012:0107a03": "方諸佛世尊，亦皆從此如幻定意無盡法藏，",
    "T16n0656_012:0107a04": "得成無上正真之道。當來無數恒沙諸佛，亦",
    "T16n0656_012:0107a05": "當習此如幻定意無盡法門。」佛復告釋提桓",
    "T16n0656_012:0107a06": "因：「我今與汝引譬，智者以喻自解。猶如猛火",
    "T16n0656_012:0107a07": "光焰赫熾復更益薪，大風所吹遂復熾盛。燒",
    "T16n0656_012:0107a08": "焚山野無有休息，要盡草木火勢乃減，菩薩",
    "T16n0656_012:0107a09": "摩訶薩亦復如是，發心起學濟度眾生，分別",
    "T16n0656_012:0107a10": "思惟法界所趣，乃至無數恒沙剎土，復觀虛",
    "T16n0656_012:0107a11": "空眾生根原，復自思惟恒沙剎土無數世界",
    "T16n0656_012:0107a12": "眾生心意所念根原，一一分別復自計挍：『吾",
    "T16n0656_012:0107a13": "以何智具足彼願？』一一分別已法所趣，當轉",
    "T16n0656_012:0107a14": "何法云何教化。爾時，菩薩復自思惟：『我本發",
    "T16n0656_012:0107a15": "願具足諸善，遍化眾生充足我願。』復自具足威",
    "T16n0656_012:0107a16": "儀禮節，轉入三世根本之行，自念轉法入不",
    "T16n0656_012:0107a17": "思議。如是挍計應度不度，一切世界或有或",
    "T16n0656_012:0107a18": "無，復更周旋諸佛世界，無限無量不可思議，",
    "T16n0656_012:0107a19": "與共周旋立功德業，不斷正法要誓所趣，行",
    "T16n0656_012:0107a20": "大慈悲執弘誓心，究盡生死心無缺減。何以",
    "T16n0656_012:0107a21": "故。一切眾智悉具足故。復觀眾生心意所念，",
    "T16n0656_012:0107a22": "應由何路而得將導，恒念眾生如母愛子。是",
    "T16n0656_012:0107a23": "故菩薩摩訶薩，執此懃苦無量之心，復入無",
    "T16n0656_012:0107a24": "量無限三昧，觀察世界不捨本誓，如是廣大",
    "T16n0656_012:0107a25": "無限之用。」爾時，世尊與釋提桓因復說頌曰：",
    "T16n0656_012:0107a26": "「菩薩初發心，　　弘誓甚廣大，",
    "T16n0656_012:0107a27": "　要盡虛空際，　　所願乃具足。",
    "T16n0656_012:0107a28": "　當度眾生時，　　不見有所度，",
    "T16n0656_012:0107a29": "　解知三世本，　　因緣不久寄。",
    "T16n0656_012:0107b01": "　心正不動傾，　　正本應道教，",
    "T16n0656_012:0107b02": "　恒求善方便，　　以次至解脫。",
    "T16n0656_012:0107b03": "　心不懷怯弱，　　晝夜思惟法，",
    "T16n0656_012:0107b04": "　一行得成佛，　　亦不從師受。",
    "T16n0656_012:0107b05": "　身本心各行，　　道力知清淨，",
    "T16n0656_012:0107b06": "　出家在空野，　　入定身不動。",
    "T16n0656_012:0107b07": "　然熾一切法，　　普照十方界，",
    "T16n0656_012:0107b08": "　自修宿命智，　　乃知眾生根。」",
    "T16n0656_012:0107b09": "爾時，世尊與釋提桓因說此法時，一切眾會",
    "T16n0656_012:0107b10": "莫不欣然，皆發無上正真道意。",
    "T16n0656_012:0107b11": "菩薩瓔珞經本行品第三十六",
    "T16n0656_012:0107b12": "爾時，有天子名眾首瓔珞，即從座起，偏露右",
    "T16n0656_012:0107b13": "臂，齊整衣服諸根寂靜，從先佛已來常修梵",
    "T16n0656_012:0107b14": "行，三處已盡果願已辦，右膝著地長跪叉手，",
    "T16n0656_012:0107b15": "前白佛言：「唯然，世尊！所居方界去此極遠，願",
    "T16n0656_012:0107b16": "欲所問，若見聽者敢有所啟。」佛告眾首瓔珞",
    "T16n0656_012:0107b17": "菩薩：「善哉，善哉！族姓子！為眾導首發開童",
    "T16n0656_012:0107b18": "蒙，竪法大幢演慧光明，有所疑結今正是",
    "T16n0656_012:0107b19": "時，如來當為一一分別，隨問還報使得開解。」",
    "T16n0656_012:0107b20": "爾時，眾首瓔珞菩薩即白佛言：「世尊！頗有一",
    "T16n0656_012:0107b21": "生補處菩薩更不進修無上正真之道，得成",
    "T16n0656_012:0107b22": "佛不乎？頗有一住立根德力菩薩大士，乃至",
    "T16n0656_012:0107b23": "八地菩薩大士，更不進修無上正真之道？頗",
    "T16n0656_012:0107b24": "有諸天，眾行具足立不退轉，諸根具足不復人",
    "T16n0656_012:0107b25": "身得成佛不乎？唯然，世尊！當以方便而發遣",
    "T16n0656_012:0107b26": "之。」爾時，世尊告眾首瓔珞菩薩曰：「善哉，善哉！",
    "T16n0656_012:0107b27": "族姓子！乃能於如來前作師子吼。諦聽諦聽，",
    "T16n0656_012:0107b28": "善思念之！從初發意乃至成佛，菩薩所行諸",
    "T16n0656_012:0107b29": "法不同，或有菩薩摩訶薩，彈指之頃求菩薩",
    "T16n0656_012:0107c01": "心，即成無上正真之道不經日夜。或有菩薩",
    "T16n0656_012:0107c02": "從初發意不捨弘誓，乃至六住進求佛道，便",
    "T16n0656_012:0107c03": "有退轉而不成就。或有菩薩從初發意乃至",
    "T16n0656_012:0107c04": "七住，進趣成佛不經八地。」爾時，眾首瓔珞菩",
    "T16n0656_012:0107c05": "薩問：「云何？菩薩摩訶薩彈指之頃發菩薩心，",
    "T16n0656_012:0107c06": "即成佛道不經日夜。云何菩薩從初發意乃",
    "T16n0656_012:0107c07": "至六地，有退轉者而不成就？云何菩薩乃至",
    "T16n0656_012:0107c08": "七住進趣成佛不經八地？」爾時，世尊告眾首",
    "T16n0656_012:0107c09": "瓔珞菩薩曰：「若有菩薩摩訶薩，彈指之頃求",
    "T16n0656_012:0107c10": "菩薩道，不經日夜而成佛者，此善男子、善女",
    "T16n0656_012:0107c11": "人，諸根具足未曾經歷生死之難，或從何會",
    "T16n0656_012:0107c12": "一旦修天來生此間，或從無怒佛土來生此",
    "T16n0656_012:0107c13": "間，或從無量佛土一聞如來說本末空無生",
    "T16n0656_012:0107c14": "滅道，便成無上正真之道。「或有菩薩摩訶薩，",
    "T16n0656_012:0107c15": "眾行具足得如來明慧法觀，復修如來念佛、",
    "T16n0656_012:0107c16": "念法、念比丘僧、念天、念安般、念死亡，念修四意",
    "T16n0656_012:0107c17": "止、四意斷、四神足、五根、五力、七覺意、八聖道，",
    "T16n0656_012:0107c18": "親善知識，於婬怒癡不大慇懃，增益善本，亦",
    "T16n0656_012:0107c19": "使眾生具足善根。雖在六地心生猶豫：『咄！我",
    "T16n0656_012:0107c20": "將非七住菩薩乎？』或復自念：『我審然不疑。』復",
    "T16n0656_012:0107c21": "為偽化菩薩壞敗此菩薩言：『汝今已得本末",
    "T16n0656_012:0107c22": "空慧。』此菩薩聞已歡喜踊躍：『我今聞神德菩",
    "T16n0656_012:0107c23": "薩所見證明，今當得無上正真之道。』斯則不",
    "T16n0656_012:0107c24": "久，便於六住退轉，乃墮聲聞辟支佛道。」佛復",
    "T16n0656_012:0107c25": "告眾首瓔珞菩薩曰：「若善男子、若善女人，已",
    "T16n0656_012:0107c26": "在六地具足菩薩行，復自思惟：『我今審然在",
    "T16n0656_012:0107c27": "八住地，當成無上正真之道。』亦復不久，親",
    "T16n0656_012:0107c28": "近善知識方便為說八住行法：『善男子知不",
    "T16n0656_012:0107c29": "乎？汝今已在八住地中，莫自貢高輕餘菩薩。",
    "T16n0656_012:0108a01": "如是，善男子！當成無上正真之道亦復不",
    "T16n0656_012:0108a02": "久。』菩薩聞之歡喜踊躍不能自勝，便隨善男",
    "T16n0656_012:0108a03": "子教在閑靜處，一心自念。如是彼菩薩即在八",
    "T16n0656_012:0108a04": "住行中立不退轉，施為佛事經歷劫數成佛",
    "T16n0656_012:0108a05": "不久。」佛復告眾首瓔珞菩薩曰：「若有善男子、",
    "T16n0656_012:0108a06": "善女人行菩薩道，復為異菩薩所見勸勉：『汝",
    "T16n0656_012:0108a07": "今成佛教化眾生亦復不久。』菩薩自念：『我",
    "T16n0656_012:0108a08": "無此行，云何當成無上正真之道？將非此人",
    "T16n0656_012:0108a09": "使我不成究竟？』執心牢固便得進前，在七住",
    "T16n0656_012:0108a10": "地得不退轉。是謂菩薩摩訶薩在六住中有",
    "T16n0656_012:0108a11": "退不退。」爾時，眾首瓔珞菩薩問：「云何八住菩",
    "T16n0656_012:0108a12": "薩即得成佛不經胞胎，有是無耶？」佛言：「有之。",
    "T16n0656_012:0108a13": "八住菩薩觀一切法如空如幻空寂無形，所",
    "T16n0656_012:0108a14": "行法則亦復如空，欲度眾生亦無眾生想，往",
    "T16n0656_012:0108a15": "詣十方諸佛世界，聽受無量法教一切諸佛",
    "T16n0656_012:0108a16": "本無身想，亦當分別內外無形，遍問諸佛",
    "T16n0656_012:0108a17": "一切諸法無有厭惓。復當教授一切眾生捨",
    "T16n0656_012:0108a18": "是就是深入禪定，可坐知坐可臥知臥，若化",
    "T16n0656_012:0108a19": "眾生不失時節，為說深法令眾生類盡得度",
    "T16n0656_012:0108a20": "脫。如是菩薩摩訶薩，具如此行時，便得佛",
    "T16n0656_012:0108a21": "三昧，教化眾生淨佛國土，已淨國土便入菩",
    "T16n0656_012:0108a22": "薩正要，已入正要便能出生一切總持法門，",
    "T16n0656_012:0108a23": "已具法門則能示現辯才無礙。當來過去現",
    "T16n0656_012:0108a24": "在諸佛所演法教，皆悉具足變化無方，諸法",
    "T16n0656_012:0108a25": "成就各無錯亂，能淨一切眾生心垢，便得解",
    "T16n0656_012:0108a26": "脫無礙法慧，十方諸佛皆來擁護此善男子、",
    "T16n0656_012:0108a27": "善女人，成就諸法十力具足悉無所畏。「菩薩",
    "T16n0656_012:0108a28": "如是分別眾生心識所念，一一選擇終不捨",
    "T16n0656_012:0108a29": "之。立一切人使獲本末空慧，無量無限十方",
    "T16n0656_012:0108b01": "世界安處道教，種種方面皆有離別，十方世",
    "T16n0656_012:0108b02": "界皆有合會。復於十方無量世界，如來、至真、",
    "T16n0656_012:0108b03": "等正覺眾智瓔珞而現在前。復於無量剎土",
    "T16n0656_012:0108b04": "一一諸佛，名號姓字皆悉分別；如一方面無",
    "T16n0656_012:0108b05": "量諸佛世界分別無量諸佛姓字，十方境界",
    "T16n0656_012:0108b06": "諸佛姓字亦復如是。「菩薩摩訶薩復使十方",
    "T16n0656_012:0108b07": "無量世界或舒或縮，如十方世界已舒已縮，",
    "T16n0656_012:0108b08": "復使無量無限恒沙剎土，以智慧力或舒或縮。",
    "T16n0656_012:0108b09": "一一名號復於無量無限見如來面，復以慧",
    "T16n0656_012:0108b10": "力或舒或縮。如是無量無限恒沙諸佛剎土",
    "T16n0656_012:0108b11": "分別諸佛名號，皆悉分別如是十方諸佛法",
    "T16n0656_012:0108b12": "界分別名號，然諸佛世尊皆來擁護此菩薩，",
    "T16n0656_012:0108b13": "使得成就。「菩薩摩訶薩得此大乘意入本末",
    "T16n0656_012:0108b14": "空定，不失菩薩威儀法則，遍能觀察眾生根",
    "T16n0656_012:0108b15": "本，復能知諸佛心識所念。彼菩薩不當名為",
    "T16n0656_012:0108b16": "菩薩，當名如來。何以故？解一切法超越眾行，",
    "T16n0656_012:0108b17": "於一切法不懷狐疑，行等如來，得一切如來",
    "T16n0656_012:0108b18": "正法。或知一生、知百千生、知阿僧祇無量佛",
    "T16n0656_012:0108b19": "法，受持諷誦，成就佛道亦不忘失，入一切智",
    "T16n0656_012:0108b20": "不見吾我，覺知諸佛法總持強記亦不忘失。",
    "T16n0656_012:0108b21": "「彼菩薩觀一切法為見光明，以智慧光照愚",
    "T16n0656_012:0108b22": "癡冥智不退轉。彼菩薩摩訶薩，以善權方便",
    "T16n0656_012:0108b23": "教化眾生無有罣礙。彼菩薩已得無量法，耳",
    "T16n0656_012:0108b24": "根清淨聞無盡法，自然應化信而不從。彼菩",
    "T16n0656_012:0108b25": "薩摩訶薩無量無限使眾生身變化非一，或",
    "T16n0656_012:0108b26": "現無央數色還合為一，復從無色至無數色，",
    "T16n0656_012:0108b27": "使眾生類莫不信解，出廣長舌普覆三千大千",
    "T16n0656_012:0108b28": "世界復還為一，如是教化無央數眾。」佛告眾",
    "T16n0656_012:0108b29": "首瓔珞菩薩：「若有菩薩摩訶薩，十方世界虛",
    "T16n0656_012:0108c01": "空邊際盡能了知此眾行者，便名為菩薩補",
    "T16n0656_012:0108c02": "如來處。」爾時，世尊復與眾首瓔珞菩薩而",
    "T16n0656_012:0108c03": "說頌曰：",
    "T16n0656_012:0108c04": "「十方聞法界，　　示現眾生路，",
    "T16n0656_012:0108c05": "　修行諸佛事，　　人中菩薩尊。",
    "T16n0656_012:0108c06": "　在眾成就道，　　遍知菩薩行，",
    "T16n0656_012:0108c07": "　超越一切行，　　十力無有礙。",
    "T16n0656_012:0108c08": "　諸佛常擁護，　　面見而在前，",
    "T16n0656_012:0108c09": "　稱揚其功德，　　歎法無有上。」",
    "T16n0656_012:0108c10": "菩薩瓔珞經卷第十二"
}