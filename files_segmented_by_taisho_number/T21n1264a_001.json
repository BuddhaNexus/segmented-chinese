{
    "T21n1264a_001:0292b12": "觀自在菩薩化身蘘麌哩曳童女",
    "T21n1264a_001:0292b13": "銷伏毒害陀羅尼經",
    "T21n1264a_001:0292b15": "開府儀同三司特進試鴻臚卿肅國",
    "T21n1264a_001:0292b16": "公食邑三千戶賜紫贈司空諡大鑒",
    "T21n1264a_001:0292b17": "正號大廣智大興善寺三藏沙門",
    "T21n1264a_001:0292b18": "不空奉　詔譯",
    "T21n1264a_001:0292b19": "如是我聞。一時薄伽梵。住舍衛國祇陀園。與",
    "T21n1264a_001:0292b20": "大苾芻眾千二百五十人俱。又與無數菩薩",
    "T21n1264a_001:0292b21": "摩訶薩。及天龍夜叉八部眾等皆來雲集。",
    "T21n1264a_001:0292b22": "爾時如來告諸大眾。我念往昔。住雪山北遊",
    "T21n1264a_001:0292b23": "香醉山。見一童女。百福相好莊嚴其身。鹿皮",
    "T21n1264a_001:0292b24": "為衣。以諸毒蛇而為瓔珞。將諸毒虫虎狼師",
    "T21n1264a_001:0292b25": "子。前後圍遶常為伴侶。飲毒菓漿食毒草菓。",
    "T21n1264a_001:0292b26": "彼女見我作如是言。仁者聽我宣說一大真",
    "T21n1264a_001:0292b27": "言。能除世間一切諸毒。若人聞此呪及念我",
    "T21n1264a_001:0292b28": "名者。不被一切諸毒所害。爾時童女為我說",
    "T21n1264a_001:0292b29": "呪。我得聞已。常持此呪饒益有情。我今當說",
    "T21n1264a_001:0292c01": "真言曰。",
    "T21n1264a_001:0292c02": "怛儞也他唵(引)壹哩蜜帝(引)底(丁壹反)哩蜜帝壹哩",
    "T21n1264a_001:0292c03": "帝哩蜜帝(引)努迷努麼(引)哩(引)曳(引)訥泚訥蹉(引)",
    "T21n1264a_001:0292c04": "哩曳得羯囉抳(尼貞反)嚩揭囉抳揭濕弭[口*(隸木+士)](引)揭",
    "T21n1264a_001:0292c05": "濕弭囉目訖帝(二合)惡祇惡伽儞惡伽娜惡伽",
    "T21n1264a_001:0292c06": "曩伽儞壹哩曳壹哩壹哩曳阿佉夜(引)曳姶(烏合",
    "T21n1264a_001:0292c07": "反)播夜曳濕吠帝(引)濕吠多頓嬭阿曩(引)努囉",
    "T21n1264a_001:0292c08": "乞砂(二合)伺嚩(二合)訶",
    "T21n1264a_001:0292c09": "佛言諸苾芻。若人一聞此呪。却後七年遠離",
    "T21n1264a_001:0292c10": "諸毒。若人常念者。一切毒虫及諸毒藥悉不",
    "T21n1264a_001:0292c11": "能害。若有毒蛇來咬此人者。其蛇即爛壞。其",
    "T21n1264a_001:0292c12": "有受持此呪法者。以白物先供養師。然後受",
    "T21n1264a_001:0292c13": "之法必成就。勿於蛇邊念此呪。其蛇即死死",
    "T21n1264a_001:0292c14": "已令其甦活呪曰。",
    "T21n1264a_001:0292c15": "怛儞也他伊哩彌哩誐囉彌左斫骨嚕斫骨魯",
    "T21n1264a_001:0292c16": "斫骨論斫骨論誐囉彌抳句吒句吒曳帝娑普",
    "T21n1264a_001:0292c17": "吒娑普吒曳帝那揭黎那伽折迦蘭底哩壹掣",
    "T21n1264a_001:0292c18": "囉佛沙尸怛囉卑怛囉悉普吒悉普吒伺嚩(二",
    "T21n1264a_001:0292c19": "合)訶",
    "T21n1264a_001:0292c20": "若人念一遍。經年諸毒不中。若能常持非言",
    "T21n1264a_001:0292c21": "外毒消滅。亦除內三毒。若惡瘡發背癰腫",
    "T21n1264a_001:0292c22": "等病。唾之念呪即差。一切惡獸來。但念七遍",
    "T21n1264a_001:0292c23": "即過不能為害。若為中毒。處於中指上頭第",
    "T21n1264a_001:0292c24": "一節文。左右手遶瘡。逆日轉念呪三七遍即",
    "T21n1264a_001:0292c25": "差。常念不得高聲。高聲則有毒虫必死。若惡",
    "T21n1264a_001:0292c26": "虫死已。以此呪解之即活。念三七遍。解毒呪",
    "T21n1264a_001:0292c27": "曰。",
    "T21n1264a_001:0292c28": "怛儞也他壹哩彌哩議哩那伽斫伽蘭底哩壹",
    "T21n1264a_001:0292c29": "掣囉合沙鷄怛吒悉怛吒担吒悉怛吒伺嚩(二",
    "T21n1264a_001:0293a01": "合)訶",
    "T21n1264a_001:0293a02": "若人患發背。逆日轉遶倒書一匝即差。惡物",
    "T21n1264a_001:0293a03": "自出大有神驗。",
    "T21n1264a_001:0293a04": "佛說是語已。大眾歡喜授時而起。",
    "T21n1264a_001:0293a05": "蘘麌哩曳童女銷伏毒害呪經"
}