{
    "T12n0375_018:0723c02": "大般涅槃經卷第十八",
    "T12n0375_018:0723c04": "宋代沙門慧嚴等依泥洹經加之",
    "T12n0375_018:0723c05": "梵行品之第五",
    "T12n0375_018:0723c06": "爾時，世尊在雙樹間見阿闍世悶絕躄地，",
    "T12n0375_018:0723c07": "即告大眾：「我今當為是王住世至無量劫",
    "T12n0375_018:0723c08": "不入涅槃。」迦葉菩薩白佛言：「世尊！如來當",
    "T12n0375_018:0723c09": "為無量眾生不入涅槃，何故獨為阿闍世",
    "T12n0375_018:0723c10": "王？」佛言：「善男子！是大眾中無有一人謂我",
    "T12n0375_018:0723c11": "畢定入於涅槃。阿闍世王定謂我當畢竟",
    "T12n0375_018:0723c12": "永滅，是故悶絕，自投於地。「善男子！如我所",
    "T12n0375_018:0723c13": "言：『為阿闍世不入涅槃。』如是密義汝未能",
    "T12n0375_018:0723c14": "解。何以故？我言為者，一切凡夫；阿闍世者，",
    "T12n0375_018:0723c15": "普及一切造五逆者。又復，為者，即是一切",
    "T12n0375_018:0723c16": "有為眾生。我終不為無為眾生而住於世。",
    "T12n0375_018:0723c17": "何以故？夫無為者，非眾生也。阿闍世者，即",
    "T12n0375_018:0723c18": "是具足煩惱等者。又復，為者，即是不見佛",
    "T12n0375_018:0723c19": "性眾生。若見佛性，我終不為久住於世。何",
    "T12n0375_018:0723c20": "以故？見佛性者，非眾生也。阿闍世者，即是",
    "T12n0375_018:0723c21": "一切未發阿耨多羅三藐三菩提心者。又復，",
    "T12n0375_018:0723c22": "為者，即是阿難、迦葉二眾。阿闍世者，即是阿",
    "T12n0375_018:0723c23": "闍世王後宮妃后及王舍城一切婦女。又復，",
    "T12n0375_018:0723c24": "為者，名為佛性；言阿闍者，名為不生；世者，",
    "T12n0375_018:0723c25": "名怨。以不生佛性故，則煩惱怨生；煩惱怨",
    "T12n0375_018:0723c26": "生故，不見佛性。以不生煩惱故，則見佛",
    "T12n0375_018:0723c27": "性；以見佛性故，則得安住大般涅槃，是",
    "T12n0375_018:0723c28": "名不生。是故，(名為)為阿闍世。善男子！阿闍者，",
    "T12n0375_018:0723c29": "名不生；不生者，名涅槃。世，名世法；為者，名",
    "T12n0375_018:0724a01": "不污；以世八法所不污故，無量無邊阿僧",
    "T12n0375_018:0724a02": "祇劫不入涅槃。是故，我言為阿闍世無量",
    "T12n0375_018:0724a03": "億劫不入涅槃。「善男子！如來密語不可思",
    "T12n0375_018:0724a04": "議，佛法、眾僧亦不可思議，菩薩摩訶薩亦不",
    "T12n0375_018:0724a05": "可思議，《大涅槃經》亦不可思議。」爾時，世尊——大",
    "T12n0375_018:0724a06": "悲導師——為阿闍世王入月愛三昧。入三昧",
    "T12n0375_018:0724a07": "已，放大光明。其光清涼，往照王身，身瘡即愈，",
    "T12n0375_018:0724a08": "欝蒸除滅。王覺瘡愈，身體清涼，語耆婆言：",
    "T12n0375_018:0724a09": "「曾聞人說：『劫將欲盡，三月並現。當是之時，",
    "T12n0375_018:0724a10": "一切眾生患苦悉除。』時既未至，此光何來照",
    "T12n0375_018:0724a11": "觸吾身，瘡苦除愈，身得安樂？」耆婆答言：「此",
    "T12n0375_018:0724a12": "非劫盡三月並照，亦非火、日、星宿、藥草、寶珠",
    "T12n0375_018:0724a13": "天光。」王又問言：「此光若非三月並照、寶珠明",
    "T12n0375_018:0724a14": "者，為是誰光？」「大王當知：是天中天所放光",
    "T12n0375_018:0724a15": "明。是光無根、無有邊際，非熱、非冷，非常、",
    "T12n0375_018:0724a16": "非滅，非色、非無色，非相、非無相，非青、非",
    "T12n0375_018:0724a17": "黃、非赤、非白。欲度眾生，故使可見有相，",
    "T12n0375_018:0724a18": "可說有根、有邊，有熱、有冷，青、黃、赤、白。大王！",
    "T12n0375_018:0724a19": "是光雖爾，實不可說、不可覩見，乃至無有",
    "T12n0375_018:0724a20": "青、黃、赤、白。」王言：「耆婆！彼天中天以何因緣放",
    "T12n0375_018:0724a21": "斯光明？」耆婆答言：「今是瑞相將為大王。以",
    "T12n0375_018:0724a22": "王先言：『世無良醫療治身心。』故放此光先",
    "T12n0375_018:0724a23": "治王身，然後及心。」王言：「耆婆！如來世尊亦",
    "T12n0375_018:0724a24": "見念耶？」耆婆答言：「譬如一人而有七子，是",
    "T12n0375_018:0724a25": "七子中一子遇病，父母之心非不平等，然",
    "T12n0375_018:0724a26": "於病子心則偏多。大王！如來亦爾，於諸眾",
    "T12n0375_018:0724a27": "生非不平等，然於罪者心則偏重。於放",
    "T12n0375_018:0724a28": "逸者，佛則慈念；不放逸者，心則放捨。何等",
    "T12n0375_018:0724a29": "名為不放逸者？謂六住菩薩。大王！諸佛世",
    "T12n0375_018:0724b01": "尊於諸眾生不觀種姓、老、少、中年、貧、富、時節、",
    "T12n0375_018:0724b02": "日、月、星宿、工巧、下賤、僮僕、婢使，唯觀眾生有",
    "T12n0375_018:0724b03": "善心者。若有善心，則便慈念。大王當知：如",
    "T12n0375_018:0724b04": "是瑞相即是如來入月愛三昧所放光明。」",
    "T12n0375_018:0724b05": "王即問言：「何等名為月愛三昧？」耆婆答言：「譬",
    "T12n0375_018:0724b06": "如月光能令一切優鉢羅花開敷鮮明；月愛",
    "T12n0375_018:0724b07": "三昧亦復如是，能令眾生善心開敷。是故，",
    "T12n0375_018:0724b08": "名為月愛三昧。「大王！譬如月光能令一切",
    "T12n0375_018:0724b09": "行路之人心生歡喜；月愛三昧亦復如是，能",
    "T12n0375_018:0724b10": "令修習涅槃道者心生歡喜。是故，復名月",
    "T12n0375_018:0724b11": "愛三昧。「大王！譬如月光，從初一日至十五",
    "T12n0375_018:0724b12": "日，形色、光明漸漸增長。月愛三昧亦復如是，",
    "T12n0375_018:0724b13": "令初發心諸善根本漸漸增長，乃至具足大",
    "T12n0375_018:0724b14": "般涅槃。是故，復名月愛三昧。「大王！譬如月光",
    "T12n0375_018:0724b15": "從十六日至三十日，形色、光明漸漸損減。月",
    "T12n0375_018:0724b16": "愛三昧亦復如是，光所照處，所有煩惱能令",
    "T12n0375_018:0724b17": "漸減。是故，復名月愛三昧。「大王！譬如盛",
    "T12n0375_018:0724b18": "熱之時，一切眾生常思月光；月光既照，欝熱",
    "T12n0375_018:0724b19": "即除。月愛三昧亦復如是，能令眾生除貪",
    "T12n0375_018:0724b20": "惱熱。「大王！譬如滿月，眾星中王，為甘露味，",
    "T12n0375_018:0724b21": "一切眾生之所愛樂。月愛三昧亦復如是，諸",
    "T12n0375_018:0724b22": "善中王，為甘露味，一切眾生之所愛樂。是故，",
    "T12n0375_018:0724b23": "復名月愛三昧。」王語",
    "T12n0375_018:0724b24": "耆婆：「我聞如來不與惡人同止、坐、起、語言談",
    "T12n0375_018:0724b25": "論。猶如大海不宿死屍、如鴛鴦鳥不住圊",
    "T12n0375_018:0724b26": "廁、釋提桓因不與鬼住、鳩翅羅鳥不棲枯",
    "T12n0375_018:0724b27": "樹，如來亦爾。我當云何而得往見？設其見",
    "T12n0375_018:0724b28": "者，我身將不陷入地耶？我觀如來寧近",
    "T12n0375_018:0724b29": "醉象、師子、虎、狼、猛火絕焰，終不近於重惡之",
    "T12n0375_018:0724c01": "人。是故，我今思忖是已，當有何心往見如",
    "T12n0375_018:0724c02": "來？」耆婆答言：「大王！譬如渴人速赴清泉、飢",
    "T12n0375_018:0724c03": "者求食、怖者求救、病求良醫、熱求蔭涼、寒",
    "T12n0375_018:0724c04": "者求火，王今求佛亦應如是。大王！如來",
    "T12n0375_018:0724c05": "尚為一闡提等演說法要，何況大王非一",
    "T12n0375_018:0724c06": "闡提而當不蒙慈悲救濟？」王言：「耆婆！我昔",
    "T12n0375_018:0724c07": "曾聞：『一闡提者，不信、不聞、不能觀察、不得",
    "T12n0375_018:0724c08": "義理。』何故如來而為說法？」耆婆答言：「大王！譬",
    "T12n0375_018:0724c09": "如有人身遇重病，是人夜夢昇一柱殿，服",
    "T12n0375_018:0724c10": "蘇油脂及以塗身，臥灰、食灰、攀上枯樹。或",
    "T12n0375_018:0724c11": "與獼猴遊行坐臥，沈水沒泥，墮墜樓殿、高",
    "T12n0375_018:0724c12": "山、樹木、象、馬、牛、羊，身著青、黃、赤、黑色衣，喜笑",
    "T12n0375_018:0724c13": "歌舞。或見烏、鷲、狐狸之屬，齒髮墮落，裸形枕",
    "T12n0375_018:0724c14": "狗，臥糞穢中。復與亡者行、住、坐、起，携手食",
    "T12n0375_018:0724c15": "噉，毒蛇滿路而從中過。或復夢與被髮女",
    "T12n0375_018:0724c16": "人共相抱持，多羅樹葉以為衣服，乘壞驢",
    "T12n0375_018:0724c17": "車正南而遊。是人夢已，心生愁惱。以愁惱",
    "T12n0375_018:0724c18": "故，身病愈增。以病增故，諸家親屬遣使命",
    "T12n0375_018:0724c19": "醫。所可遣使，形體缺短、根不具足、頭蒙",
    "T12n0375_018:0724c20": "塵土、著弊壞衣、載故壞車，語彼醫言：『速疾",
    "T12n0375_018:0724c21": "上車。』爾時，良醫即自思惟：『今見是使相貌",
    "T12n0375_018:0724c22": "不吉，當知病者難可療治。』復作是念：『使雖",
    "T12n0375_018:0724c23": "不吉，復當占日，為可治不？若四日、六日、八",
    "T12n0375_018:0724c24": "日、十二日、十四日，如是日者，病亦難治。』復作",
    "T12n0375_018:0724c25": "是念：『日雖不吉，復當占星，為可治不？若",
    "T12n0375_018:0724c26": "是火星、金星、昴星、閻羅王星、濕星、滿星，如是",
    "T12n0375_018:0724c27": "星時，病亦難治。』復作是念：『星雖不吉，復當",
    "T12n0375_018:0724c28": "觀時。若是秋時、冬時，及日入時、夜半時、月入",
    "T12n0375_018:0724c29": "時，當知是病亦難可治。』復作是念：『如是眾",
    "T12n0375_018:0725a01": "相雖復不吉，或定、不定，當觀病人。若有福",
    "T12n0375_018:0725a02": "德，皆可療治；若無福德，雖吉何益？』「思惟",
    "T12n0375_018:0725a03": "是已，尋與使俱，在路復念：『若彼病者有長",
    "T12n0375_018:0725a04": "壽相則可療治，短壽相者則不可治。』即於",
    "T12n0375_018:0725a05": "前路見二小兒相牽鬪諍、捉頭拔髮，瓦石、",
    "T12n0375_018:0725a06": "刀杖共相撩打。見人持火，自然殄滅。或",
    "T12n0375_018:0725a07": "見有人斫伐樹木。或復見人手曳皮革，隨",
    "T12n0375_018:0725a08": "路而行。或見道路有遺落物。或見有人執",
    "T12n0375_018:0725a09": "持空器。或見沙門獨行無侶。復見虎、狼、烏、",
    "T12n0375_018:0725a10": "鷲、野狐。見是事已，復作是念：『所遣使人乃",
    "T12n0375_018:0725a11": "至道路所見諸相悉皆不祥，當知病者定難",
    "T12n0375_018:0725a12": "療治。』復作是念：『我若不往，則非良師；如其",
    "T12n0375_018:0725a13": "往者，不可救療。』復更念言：『如是眾相雖復",
    "T12n0375_018:0725a14": "不祥，且當捨置，往至病所。』「思惟是已，復於",
    "T12n0375_018:0725a15": "前路聞如是聲，所謂亡失、死喪、崩破、壞折、",
    "T12n0375_018:0725a16": "剝脫、墮墜、焚燒、不來，不可療治、不能拔濟。復",
    "T12n0375_018:0725a17": "聞南方有飛鳥聲，所謂烏、鷲、舍利鳥聲，若狗、",
    "T12n0375_018:0725a18": "若鼠、野狐、猪、兔。聞是聲已，復作是念：『當知",
    "T12n0375_018:0725a19": "病者難可療治。』「爾時即入病人舍宅，見彼",
    "T12n0375_018:0725a20": "病人數寒、數熱，骨節疼痛，目赤流淚，耳聲",
    "T12n0375_018:0725a21": "聞外，咽喉結痛，舌上裂破，其色正黑，頭不",
    "T12n0375_018:0725a22": "自勝，體枯無汗，大小便利擁隔不通，身卒",
    "T12n0375_018:0725a23": "肥大，紅赤異常，語聲不均，或麁、或細，舉體",
    "T12n0375_018:0725a24": "斑駁，異色、青、黃，其腹脹滿，言語不了。醫見是",
    "T12n0375_018:0725a25": "已，問瞻病言：『病者昨來意志云何？』答言：『大",
    "T12n0375_018:0725a26": "師！其人本來敬信三寶及以諸天，今者變異，",
    "T12n0375_018:0725a27": "敬信情息。本憙惠施，今者慳悋。本性少食，今",
    "T12n0375_018:0725a28": "則過多。本性敝惡，今則和善。本性慈孝、恭敬",
    "T12n0375_018:0725a29": "父母，今於父母無恭敬心。』醫聞是已，即前",
    "T12n0375_018:0725b01": "嗅之，優鉢羅香、沈水雜香、畢迦多香、多伽",
    "T12n0375_018:0725b02": "羅香、多摩羅跋香、欝金香、栴檀香，炙肉臭、",
    "T12n0375_018:0725b03": "蒱桃酒臭、燒筋骨臭、魚臭、糞臭。知香臭已，",
    "T12n0375_018:0725b04": "即前觸身，覺身細軟，猶如繒綿、劫貝、紗",
    "T12n0375_018:0725b05": "花，或[革*卬]如石、或冷如氷、或熱如火、或澁",
    "T12n0375_018:0725b06": "如沙。「爾時，良醫見如是等種種相已，定知",
    "T12n0375_018:0725b07": "病者必死不疑，然不定言是人當死。語瞻",
    "T12n0375_018:0725b08": "病者：『吾今遽務，明當更來。隨其所須，恣意",
    "T12n0375_018:0725b09": "勿遮。』即便還家。明日使到，復語使言：『我事",
    "T12n0375_018:0725b10": "未訖，兼未合藥。』智者當知如是病者必死",
    "T12n0375_018:0725b11": "不疑。「大王！世尊亦爾，於一闡提輩善知根",
    "T12n0375_018:0725b12": "性而為說法。何以故？若不為說，一切凡夫",
    "T12n0375_018:0725b13": "當言：『如來無大慈悲。』有慈悲者，名一切智；",
    "T12n0375_018:0725b14": "若無慈悲，云何說言一切智人？是故，如來",
    "T12n0375_018:0725b15": "為一闡提而演說法。「大王！如來世尊見諸",
    "T12n0375_018:0725b16": "病者常施法藥。病者不服，非如來咎。「大王！",
    "T12n0375_018:0725b17": "一闡提輩分別有二：一者、得現在善根，二者、",
    "T12n0375_018:0725b18": "得後世善根。如來善知一闡提輩能於現",
    "T12n0375_018:0725b19": "在得善根者則為說法；後世得者亦為說",
    "T12n0375_018:0725b20": "法，今雖無益作後世因。是故，如來為一闡",
    "T12n0375_018:0725b21": "提演說法要。一闡提者復有二種：一者、利根，",
    "T12n0375_018:0725b22": "二者、中根。利根之人於現在世能得善根，中",
    "T12n0375_018:0725b23": "根之人後世則得。諸佛世尊不空說法。大王！",
    "T12n0375_018:0725b24": "譬如淨人墜墮圊廁，有善知識見而愍之，",
    "T12n0375_018:0725b25": "尋前捉髮而拔出之。諸佛如來亦復如是，",
    "T12n0375_018:0725b26": "見諸眾生墮三惡道，方便救濟令得出離。",
    "T12n0375_018:0725b27": "是故，如來為一闡提而演說法。」王語耆婆：",
    "T12n0375_018:0725b28": "「若使如來審如是者，明當選擇良日吉星，",
    "T12n0375_018:0725b29": "然後乃往。」耆婆白王：「大王！如來法中無有",
    "T12n0375_018:0725c01": "選擇良日吉星。大王！如重病人猶不看日、",
    "T12n0375_018:0725c02": "時節吉凶，唯求良醫。王今病重，求佛良醫不",
    "T12n0375_018:0725c03": "應選擇良時好日。大王！如栴檀火及芛蘭",
    "T12n0375_018:0725c04": "火，二俱燒相，無有異也。吉日、凶日亦復如",
    "T12n0375_018:0725c05": "是，若到佛所，俱得滅罪。唯願大王今日",
    "T12n0375_018:0725c06": "速往。」爾時，大王即命一臣名曰吉祥而告",
    "T12n0375_018:0725c07": "之言：「大臣當知：吾今欲往佛世尊所，速辦",
    "T12n0375_018:0725c08": "所須供養之具。」臣言：「大王！善哉，善哉。所須",
    "T12n0375_018:0725c09": "供具一切悉有。」阿闍世王與其夫人嚴駕",
    "T12n0375_018:0725c10": "車乘一萬二千。姝壯大象其數五萬，一一",
    "T12n0375_018:0725c11": "象上各載三人，齎持幡蓋、花香、伎樂，種種",
    "T12n0375_018:0725c12": "供具無不備足。導從馬騎有十八萬，摩伽",
    "T12n0375_018:0725c13": "陀國所有人民尋從王者，其數足滿五十八",
    "T12n0375_018:0725c14": "萬。爾時，拘尸那城所有大眾——滿十二由旬——",
    "T12n0375_018:0725c15": "悉皆遙見阿闍世王與其眷屬尋路而來。",
    "T12n0375_018:0725c16": "爾時，佛告諸大眾言：「一切眾生為阿耨多羅",
    "T12n0375_018:0725c17": "三藐三菩提近因緣者，莫先善友。何以故？",
    "T12n0375_018:0725c18": "阿闍世王若不隨順耆婆語者，來月七日必",
    "T12n0375_018:0725c19": "定命終墮阿鼻獄。是故，近因莫若善友。」阿",
    "T12n0375_018:0725c20": "闍世王復於前路聞舍婆提毘流離王乘船",
    "T12n0375_018:0725c21": "入海，遇火而死；瞿伽離比丘生身入地至",
    "T12n0375_018:0725c22": "阿鼻獄；須那剎多作種種惡，到於佛所眾",
    "T12n0375_018:0725c23": "罪得滅。聞是語已，語耆婆言：「吾今雖聞",
    "T12n0375_018:0725c24": "如是二言，猶未審定。汝來，耆婆！吾欲與汝",
    "T12n0375_018:0725c25": "同載一象。設我當入阿鼻地獄，冀汝捉持，",
    "T12n0375_018:0725c26": "不令我墮。何以故？吾昔曾聞得道之人不",
    "T12n0375_018:0725c27": "入地獄。」",
    "T12n0375_018:0725c28": "爾時，佛告諸大眾言：「阿闍世王猶有疑心，",
    "T12n0375_018:0725c29": "我今當為作決定心。」爾時，會中有一菩薩",
    "T12n0375_018:0726a01": "名持一切，白佛言：「世尊！如佛先說：『一切諸",
    "T12n0375_018:0726a02": "法皆無定相，所謂色無定相乃至涅槃亦無",
    "T12n0375_018:0726a03": "定相。』如來今者云何而言為阿闍世作決",
    "T12n0375_018:0726a04": "定心？」佛言：「善哉，善哉。善男子！我今定為阿",
    "T12n0375_018:0726a05": "闍世王作決定心。何以故？若王疑心可破",
    "T12n0375_018:0726a06": "壞者，當知諸法無有定相。是故，我為阿闍",
    "T12n0375_018:0726a07": "世王作決定心，當知是心為無決定。善",
    "T12n0375_018:0726a08": "男子！若彼王心是決定者，王之逆罪云何可",
    "T12n0375_018:0726a09": "壞？以無定相，其罪可壞。是故，我為阿闍世",
    "T12n0375_018:0726a10": "王作決定心。」爾時，大王即到娑羅雙樹間，",
    "T12n0375_018:0726a11": "至於佛所，仰瞻如來三十二相、八十種好，",
    "T12n0375_018:0726a12": "猶如微妙真金之山。爾時，世尊出八種聲告",
    "T12n0375_018:0726a13": "言：「大王！」時阿闍世左右顧視：「此大眾中誰",
    "T12n0375_018:0726a14": "為大王？我既罪逆，又無福德，如來不應稱",
    "T12n0375_018:0726a15": "為大王。」爾時，如來即復喚言：「阿闍世大王！」時",
    "T12n0375_018:0726a16": "王聞已，心大歡喜，即作是言：「如來今日顧",
    "T12n0375_018:0726a17": "命語言，真知如來於諸眾生大悲憐愍，等",
    "T12n0375_018:0726a18": "無差別。」白佛言：「世尊！我今疑心永無遺",
    "T12n0375_018:0726a19": "餘，定知如來真是眾生無上大師。」爾時，迦葉",
    "T12n0375_018:0726a20": "菩薩語持一切菩薩言：「如來已為阿闍世",
    "T12n0375_018:0726a21": "王作決定心。」爾時，阿闍世王即白佛言：",
    "T12n0375_018:0726a22": "「世尊！假使我今得與梵王釋提桓因坐起飲",
    "T12n0375_018:0726a23": "食，猶不欣悅；得遇如來一言顧命，深以欣",
    "T12n0375_018:0726a24": "慶。」爾時，阿闍世王即以所持幡蓋、香花、伎",
    "T12n0375_018:0726a25": "樂供養，前禮佛足，右繞三匝。禮敬畢已，却",
    "T12n0375_018:0726a26": "坐一面。",
    "T12n0375_018:0726a27": "爾時，佛告阿闍世王言：「大王！今當為汝說",
    "T12n0375_018:0726a28": "正法要，汝當一心諦聽諦聽。凡夫常當繫",
    "T12n0375_018:0726a29": "心觀身有二十事：一、謂我此身中空、無無",
    "T12n0375_018:0726b01": "漏；二、無諸善根本；三、我此生死未得調",
    "T12n0375_018:0726b02": "順；四、墮墜深坑，無處不畏；五、以何方便得",
    "T12n0375_018:0726b03": "見佛性？六、云何修定得見佛性？七、生死常",
    "T12n0375_018:0726b04": "苦，無常、我、淨；八、八難之難難得遠離；九、恒",
    "T12n0375_018:0726b05": "為怨家之所追逐；十、無有一法能遮諸有；",
    "T12n0375_018:0726b06": "十一、於三惡趣未得解脫；十二、具足種種",
    "T12n0375_018:0726b07": "諸惡邪見；十三、亦未造立渡五逆津；十四、",
    "T12n0375_018:0726b08": "生死無際，未得其邊；十五、不作諸業不得",
    "T12n0375_018:0726b09": "果報；十六、無有我作他人受果；十七、不作",
    "T12n0375_018:0726b10": "樂因，終無樂果；十八、若有造業，果終不失；",
    "T12n0375_018:0726b11": "十九、因無明生，亦因而死；二十、去、來、現在常",
    "T12n0375_018:0726b12": "行放逸。「大王！凡夫之人常於此身當作",
    "T12n0375_018:0726b13": "如是二十種觀。作是觀已，不樂生死；不樂",
    "T12n0375_018:0726b14": "生死，則得止觀。爾時次第觀心生相、住相、",
    "T12n0375_018:0726b15": "滅相。次第觀心生、住、滅相，定、慧、進、戒亦復如",
    "T12n0375_018:0726b16": "是。觀生、住、滅已，知心相乃至戒相，終不",
    "T12n0375_018:0726b17": "作惡，無有死畏、三惡道畏。若不繫心觀",
    "T12n0375_018:0726b18": "察如是二十事者，心則放逸，無惡不造。」阿",
    "T12n0375_018:0726b19": "闍世言：「如我解佛所說義者，我從昔來初",
    "T12n0375_018:0726b20": "未曾觀是二十事，故造眾惡。造眾惡故，",
    "T12n0375_018:0726b21": "則有死畏、三惡道畏。世尊！自我招殃，造茲",
    "T12n0375_018:0726b22": "重惡，父王無辜，橫加逆害。是二十事設觀、",
    "T12n0375_018:0726b23": "不觀，必定當墮阿鼻地獄。」佛告大王：「一切",
    "T12n0375_018:0726b24": "諸法性相無常、無有決定，王云何言必定",
    "T12n0375_018:0726b25": "當墮阿鼻地獄？」阿闍世王白佛言：「世尊！若",
    "T12n0375_018:0726b26": "一切法無定相者，我之殺罪亦應不定。若",
    "T12n0375_018:0726b27": "殺定者，一切諸法則非不定。」佛言：「大王！善哉，",
    "T12n0375_018:0726b28": "善哉。諸佛世尊說一切法悉無定相，王復能",
    "T12n0375_018:0726b29": "知殺亦不定。是故當知：殺無定相。「大王！如",
    "T12n0375_018:0726c01": "汝所言：『父王無辜，橫加逆害。』者，何者是父？",
    "T12n0375_018:0726c02": "但於假名眾生五陰妄生父想。於十二入、",
    "T12n0375_018:0726c03": "十八界中，何者是父？若色是父，四陰應非；",
    "T12n0375_018:0726c04": "若四是父，色亦應非。若色、非色合為父者，無",
    "T12n0375_018:0726c05": "有是處。何以故？色與非色性無合故。大",
    "T12n0375_018:0726c06": "王！凡夫眾生於是色陰妄生父想，如是色",
    "T12n0375_018:0726c07": "陰亦不可害。何以故？色有十種。是十種中，",
    "T12n0375_018:0726c08": "唯色一種可見、可持，可稱、可量，可牽、可縛。",
    "T12n0375_018:0726c09": "雖可見、縛，其性不住。以不住故，不可得",
    "T12n0375_018:0726c10": "見、不可捉持、不可稱量、不可牽縛。色相",
    "T12n0375_018:0726c11": "如是，云何可殺？若色是父，可殺、可害、獲罪",
    "T12n0375_018:0726c12": "報者，餘九應非；若九非者，則應無罪。「大王！",
    "T12n0375_018:0726c13": "色有三種：過去、未來、現在。過去、現在則不可",
    "T12n0375_018:0726c14": "害。何以故？過去過去故，現在念念滅故。遮",
    "T12n0375_018:0726c15": "未來故，名之為殺。如是一色，或有可殺、或",
    "T12n0375_018:0726c16": "不可殺。有殺、不殺，色則不定。若色不定，殺",
    "T12n0375_018:0726c17": "亦不定；殺不定故，報亦不定。云何說言定",
    "T12n0375_018:0726c18": "入地獄？「大王！一切眾生所作罪業凡有二",
    "T12n0375_018:0726c19": "種：一者、輕，二者、重。若心、口作，則名為輕；",
    "T12n0375_018:0726c20": "身、口、心作，則名為重。大王！心念、口說、身不",
    "T12n0375_018:0726c21": "作者，所得報輕。「大王！昔日口不勅殺，但言",
    "T12n0375_018:0726c22": "刖足。大王！若勅侍臣立斬王首，坐時乃",
    "T12n0375_018:0726c23": "斬猶不得罪，況王不勅，云何得罪？王若得",
    "T12n0375_018:0726c24": "罪，諸佛世尊亦應得罪。何以故？汝父先王頻",
    "T12n0375_018:0726c25": "婆娑羅曾於諸佛種諸善根，是故今日得",
    "T12n0375_018:0726c26": "居王位。諸佛若不受其供養，則不為",
    "T12n0375_018:0726c27": "王；若不為王，汝則不得為國生害。若汝",
    "T12n0375_018:0726c28": "殺父當有罪者，我等諸佛亦應有罪。若諸",
    "T12n0375_018:0726c29": "佛世尊無得罪者，汝獨云何而得罪耶？「大",
    "T12n0375_018:0727a01": "王！頻婆娑羅往有惡心，於毘富羅山遊行",
    "T12n0375_018:0727a02": "獵鹿，周遍壙野悉無所得，唯見一仙五",
    "T12n0375_018:0727a03": "通具足。見已，即生瞋恚惡心：『我今遊獵所",
    "T12n0375_018:0727a04": "以不得，正坐此人。』驅逐令去，即勅左右而",
    "T12n0375_018:0727a05": "令殺之。其人臨終生瞋惡心，退失神通而",
    "T12n0375_018:0727a06": "作誓言：『我實無辜，汝以心、口橫加戮害。",
    "T12n0375_018:0727a07": "我於來世亦當如是，還以心、口而害於",
    "T12n0375_018:0727a08": "汝。』時王聞已，即生悔心，供養死屍。是王如",
    "T12n0375_018:0727a09": "是尚得輕受，不墮地獄。況王不爾而當地",
    "T12n0375_018:0727a10": "獄受果報耶？先王自作還自受之，云何令",
    "T12n0375_018:0727a11": "王而得殺罪？「如王所言：『父王無辜』者，大王",
    "T12n0375_018:0727a12": "云何言無？夫有罪者則有罪報，無惡業者",
    "T12n0375_018:0727a13": "則無罪報。汝父先王若無辜，罪云何有報？",
    "T12n0375_018:0727a14": "頻婆娑羅於現世中亦得善果及以惡果，是",
    "T12n0375_018:0727a15": "故，先王亦復不定；以不定故，殺亦不定；殺不",
    "T12n0375_018:0727a16": "定故，云何而言定入地獄？",
    "T12n0375_018:0727a17": "「大王！眾生狂惑凡有四種：一者、貪狂，二者、藥",
    "T12n0375_018:0727a18": "狂，三者、呪狂，四者、本業緣狂。大王！我弟子中",
    "T12n0375_018:0727a19": "有是四狂，雖多作惡，我終不記是人犯戒。",
    "T12n0375_018:0727a20": "是人所作不至三惡，若還得心亦不言",
    "T12n0375_018:0727a21": "犯。王本貪國，逆害父王。貪狂心作，云何得",
    "T12n0375_018:0727a22": "罪？「大王！如人酒醉，逆害其母。既醒寤已，",
    "T12n0375_018:0727a23": "心生悔恨。當知是業亦不得報。王今貪醉，",
    "T12n0375_018:0727a24": "非本心作。若非本心，云何得罪？「大王！譬如",
    "T12n0375_018:0727a25": "幻師，四衢道頭幻作種種男、女、象、馬、瓔珞、衣",
    "T12n0375_018:0727a26": "服。愚癡之人謂為真實，有智之人知非真有。",
    "T12n0375_018:0727a27": "殺亦如是，凡夫謂實，諸佛世尊知其非真。",
    "T12n0375_018:0727a28": "「大王！譬如山間響聲，愚癡之人謂之實聲，",
    "T12n0375_018:0727a29": "有智之人知其非真。殺亦如是，凡夫謂實，",
    "T12n0375_018:0727b01": "諸佛世尊知其非真。「大王！如人有怨，詐來",
    "T12n0375_018:0727b02": "親附。愚癡之人謂為實親，智者了達乃知",
    "T12n0375_018:0727b03": "虛詐。殺亦如是，凡夫謂實，諸佛世尊知其",
    "T12n0375_018:0727b04": "非真。「大王！如人執鏡自見面像，愚癡之人",
    "T12n0375_018:0727b05": "謂為真面，智者了達知其非真。殺亦如是，",
    "T12n0375_018:0727b06": "凡夫謂實，諸佛世尊知其非真。「大王！如熱",
    "T12n0375_018:0727b07": "時炎，愚癡之人謂之是水，智者了達知其",
    "T12n0375_018:0727b08": "非水。殺亦如是，凡夫謂實，諸佛世尊知其",
    "T12n0375_018:0727b09": "非真。「大王！如乾闥婆城，愚癡之人謂為真",
    "T12n0375_018:0727b10": "實，智者了達知其非真。殺亦如是，凡夫謂",
    "T12n0375_018:0727b11": "實，諸佛世尊知其非真。「大王！如人夢中受",
    "T12n0375_018:0727b12": "五欲樂，愚癡之人謂之為實，智者了達知",
    "T12n0375_018:0727b13": "其非真。殺亦如是，凡夫謂實，諸佛世尊知",
    "T12n0375_018:0727b14": "其非真。「大王！殺法、殺業、殺者、殺果及以解脫，",
    "T12n0375_018:0727b15": "我皆了之，則無有罪。王雖知殺，云何有罪？",
    "T12n0375_018:0727b16": "「大王！譬如有人主知典酒，如其不飲則亦",
    "T12n0375_018:0727b17": "不醉；雖復知火，亦不燒燃。王亦如是，雖復",
    "T12n0375_018:0727b18": "知殺，云何有罪？「大王！有諸眾生於日出時",
    "T12n0375_018:0727b19": "作種種罪，於月出時復行劫盜，日、月不出",
    "T12n0375_018:0727b20": "則不作罪。雖因日、月令其作罪，然此日、",
    "T12n0375_018:0727b21": "月實不得罪。殺亦如是，雖復因王，王實無",
    "T12n0375_018:0727b22": "罪。「大王！如王宮中常勅屠羊，心初無懼，云",
    "T12n0375_018:0727b23": "何於父獨生懼心？雖復人畜尊卑差別，",
    "T12n0375_018:0727b24": "寶命重死，二俱無異。何故於羊心輕無懼，",
    "T12n0375_018:0727b25": "於父先王生重憂苦？大王！世間之人是愛",
    "T12n0375_018:0727b26": "僮僕，不得自在，為愛所使而行殺害。設有",
    "T12n0375_018:0727b27": "果報，乃是愛罪。王不自在，當有何咎？「大王！",
    "T12n0375_018:0727b28": "譬如涅槃，非有、非無，而亦是有。殺亦如是，",
    "T12n0375_018:0727b29": "雖非有、無，而亦是有。慚愧之人則為非",
    "T12n0375_018:0727c01": "有，無慚愧者則為非無。受果報者名之為",
    "T12n0375_018:0727c02": "有，空見之人則為非有。有見之人則為非",
    "T12n0375_018:0727c03": "無，有有見者亦名為有。何以故？有有見者",
    "T12n0375_018:0727c04": "得果報故，無有見者則無果報。常見之人",
    "T12n0375_018:0727c05": "則為非無，無常見者則為非有，常常見",
    "T12n0375_018:0727c06": "者不得為無。何以故？常常見者有惡業果",
    "T12n0375_018:0727c07": "故，是故常常見者不得為無。以是義故，雖",
    "T12n0375_018:0727c08": "非有、無，而亦是有。「大王！夫眾生者，名出入",
    "T12n0375_018:0727c09": "息。斷出入息，故名為殺，諸佛隨俗亦說為",
    "T12n0375_018:0727c10": "殺。「大王！色是無常，色之因緣亦是無常。從",
    "T12n0375_018:0727c11": "無常因生，色云何常？乃至識是無常，識之",
    "T12n0375_018:0727c12": "因緣亦是無常。從無常因生，識云何常？以",
    "T12n0375_018:0727c13": "無常故苦，以苦故空，以空故無我。若是無",
    "T12n0375_018:0727c14": "常、苦、空、無我，為何所殺？殺無常者得常涅",
    "T12n0375_018:0727c15": "槃，殺苦得樂，殺空得實，殺於無我而得",
    "T12n0375_018:0727c16": "真我。大王！若殺無常苦、空、無我者，則與我",
    "T12n0375_018:0727c17": "同。我亦殺於無常苦、空、無我，不入地獄。汝",
    "T12n0375_018:0727c18": "云何入？」",
    "T12n0375_018:0727c19": "爾時，阿闍世王如佛所說觀色乃至觀識。",
    "T12n0375_018:0727c20": "作是觀已，即白佛言：「世尊！我今始知色是",
    "T12n0375_018:0727c21": "無常乃至識是無常。我本若能如是知者，則",
    "T12n0375_018:0727c22": "不作罪。「世尊！我昔曾聞諸佛世尊常為眾",
    "T12n0375_018:0727c23": "生而作父母，雖聞是語猶未審定，今則",
    "T12n0375_018:0727c24": "定知。「世尊！我亦曾聞須彌山王四寶所成——所",
    "T12n0375_018:0727c25": "謂金、銀、琉璃、頗梨——若有眾鳥，隨所集處則同",
    "T12n0375_018:0727c26": "其色。雖聞是言亦不審定。我今來至佛",
    "T12n0375_018:0727c27": "須彌山則與同色，與同色者則知諸法無",
    "T12n0375_018:0727c28": "常苦、空、無我。「世尊！我見世間從芛蘭子生",
    "T12n0375_018:0727c29": "芛蘭樹，不見芛蘭生栴檀樹。我今始見",
    "T12n0375_018:0728a01": "從芛蘭子生栴檀樹——芛蘭子者，我身是也；",
    "T12n0375_018:0728a02": "栴檀樹者，即是我心無根信也。無根者，我初",
    "T12n0375_018:0728a03": "不知恭敬如來，不信法、僧，是名無根。「世",
    "T12n0375_018:0728a04": "尊！我若不遇如來、世尊，當於無量阿僧祇",
    "T12n0375_018:0728a05": "劫在大地獄受無量苦。我今見佛，以是",
    "T12n0375_018:0728a06": "見佛所得功德，破壞眾生所有一切煩惱",
    "T12n0375_018:0728a07": "惡心。」",
    "T12n0375_018:0728a08": "佛言：「大王！善哉，善哉。我今知汝必能破壞眾",
    "T12n0375_018:0728a09": "生惡心。」「世尊！若我審能破壞眾生諸惡心者，",
    "T12n0375_018:0728a10": "使我常在阿鼻地獄，無量劫中為諸眾生",
    "T12n0375_018:0728a11": "受大苦惱不以為苦。」爾時，摩伽陀國無量",
    "T12n0375_018:0728a12": "人民悉發阿耨多羅三藐三菩提心。以如是",
    "T12n0375_018:0728a13": "等無量人民發大心故，阿闍世王所有重罪",
    "T12n0375_018:0728a14": "即得微薄。王、及夫人、後宮婇女悉皆同發",
    "T12n0375_018:0728a15": "阿耨多羅三藐三菩提心。爾時，阿闍世王語",
    "T12n0375_018:0728a16": "耆婆言：「耆婆！我今未死已得天身、捨於短",
    "T12n0375_018:0728a17": "命而得長命、捨無常身而得常身，令諸眾",
    "T12n0375_018:0728a18": "生發阿耨多羅三藐三菩提心即是天身、長",
    "T12n0375_018:0728a19": "命、常身，即是一切諸佛弟子。」說是語已，即",
    "T12n0375_018:0728a20": "以種種寶幢、幡蓋、香花、瓔珞、微妙伎樂而供",
    "T12n0375_018:0728a21": "養佛。復以偈頌而讚歎言：",
    "T12n0375_018:0728a22": "「實語甚微妙，　　善巧於句義，",
    "T12n0375_018:0728a23": "　甚深祕密藏，　　為眾故顯示。",
    "T12n0375_018:0728a24": "　所有廣博言，　　為眾故略說，",
    "T12n0375_018:0728a25": "　具足如是語，　　善能療眾生。",
    "T12n0375_018:0728a26": "　若有諸眾生，　　得聞是語者，",
    "T12n0375_018:0728a27": "　若信及不信，　　定知是佛說。",
    "T12n0375_018:0728a28": "　諸佛常軟言，　　為眾故說麁，",
    "T12n0375_018:0728a29": "　麁語及軟語，　　皆歸第一義；",
    "T12n0375_018:0728b01": "　是故我今者，　　歸依於世尊。",
    "T12n0375_018:0728b02": "　如來語一味，　　猶如大海水，",
    "T12n0375_018:0728b03": "　是名第一諦，　　故無無義語。",
    "T12n0375_018:0728b04": "　如來今所說，　　種種無量法，",
    "T12n0375_018:0728b05": "　男、女、大、小聞，　　同獲第一義。",
    "T12n0375_018:0728b06": "　無因亦無果，　　無生及無滅，",
    "T12n0375_018:0728b07": "　是名大涅槃，　　聞者破諸結。",
    "T12n0375_018:0728b08": "　如來為一切，　　常作慈父母，",
    "T12n0375_018:0728b09": "　當知諸眾生，　　皆是如來子。",
    "T12n0375_018:0728b10": "　世尊大慈悲，　　為眾故苦行，",
    "T12n0375_018:0728b11": "　如人著鬼魅，　　狂亂多所作。",
    "T12n0375_018:0728b12": "　我今得見佛，　　所得三業善，",
    "T12n0375_018:0728b13": "　願以此功德，　　迴向無上道。",
    "T12n0375_018:0728b14": "　我今所供養，　　佛、法及眾僧，",
    "T12n0375_018:0728b15": "　願以此功德，　　三寶常在世。",
    "T12n0375_018:0728b16": "　我今所當得，　　種種諸功德，",
    "T12n0375_018:0728b17": "　願以此破壞，　　眾生四種魔。",
    "T12n0375_018:0728b18": "　我遇惡知識，　　造作三世罪，",
    "T12n0375_018:0728b19": "　今於佛前悔，　　願後更莫造。",
    "T12n0375_018:0728b20": "　願諸眾生等，　　悉發菩提心，",
    "T12n0375_018:0728b21": "　繫心常思念，　　十方一切佛。",
    "T12n0375_018:0728b22": "　復願諸眾生，　　永破諸煩惱，",
    "T12n0375_018:0728b23": "　了了見佛性，　　猶如妙德等。」",
    "T12n0375_018:0728b24": "爾時，世尊讚阿闍世王：「善哉，善哉。若有人能",
    "T12n0375_018:0728b25": "發菩提心，當知是人則為莊嚴諸佛大眾。",
    "T12n0375_018:0728b26": "大王！汝昔已於毘婆尸佛初發阿耨多羅三",
    "T12n0375_018:0728b27": "藐三菩提心，從是已來至我出世，於其中",
    "T12n0375_018:0728b28": "間未曾墮於地獄受苦。大王當知：菩提",
    "T12n0375_018:0728b29": "之心乃有如是無量果報。大王！從今已往",
    "T12n0375_018:0728c01": "常當勤修菩提之心。何以故？從是因緣當",
    "T12n0375_018:0728c02": "得消滅無量惡故。」爾時，阿闍世王及摩伽",
    "T12n0375_018:0728c03": "陀舉國人民從座而起，繞佛三匝，辭退還",
    "T12n0375_018:0728c04": "宮。天行品者如《雜花》說。",
    "T12n0375_018:0728c05": "大般涅槃經嬰兒行品第二十一",
    "T12n0375_018:0728c06": "「善男子！云何名嬰兒行？善男子！不能起、住、",
    "T12n0375_018:0728c07": "來、去、語言，是名嬰兒。如來亦爾，不能起者，",
    "T12n0375_018:0728c08": "如來終不起諸法相；不能住者，如來不著",
    "T12n0375_018:0728c09": "一切諸法；不能來者，如來身行無有動搖；",
    "T12n0375_018:0728c10": "不能去者，如來已到大般涅槃；不能語者，",
    "T12n0375_018:0728c11": "如來雖為一切眾生演說諸法，實無所說。",
    "T12n0375_018:0728c12": "何以故？有所說者，名有為法；如來世尊非",
    "T12n0375_018:0728c13": "是有為，是故無說。又，無語者，猶如嬰兒言",
    "T12n0375_018:0728c14": "語未了，雖復有語，實亦無語。如來亦爾，語",
    "T12n0375_018:0728c15": "未了者即是諸佛祕密之言。雖有所說，眾",
    "T12n0375_018:0728c16": "生不解，故名無語。「又，嬰兒者，名、物不一，未",
    "T12n0375_018:0728c17": "知正語。雖名、物不一，未知正語，非不因",
    "T12n0375_018:0728c18": "此而得識物。如來亦爾，一切眾生方類各",
    "T12n0375_018:0728c19": "異，所言不同，如來方便隨而說之，亦令一切",
    "T12n0375_018:0728c20": "因而得解。「又，嬰兒者，能說大字。如來亦爾，",
    "T12n0375_018:0728c21": "說於大字，所謂婆啝。啝者，有為；婆者，無為。",
    "T12n0375_018:0728c22": "是名嬰兒。啝者，名為無常；婆者，名為有常。",
    "T12n0375_018:0728c23": "如來說常，眾生聞已，為常法故斷於無常，",
    "T12n0375_018:0728c24": "是名嬰兒行。「又，嬰兒者，不知苦、樂，晝、夜，父、",
    "T12n0375_018:0728c25": "母。菩薩摩訶薩亦復如是，為眾生故，不見",
    "T12n0375_018:0728c26": "苦、樂，無晝夜相，於諸眾生其心平等，故無",
    "T12n0375_018:0728c27": "父母、親踈等相。「又，嬰兒者，不能造作大小",
    "T12n0375_018:0728c28": "諸事。菩薩摩訶薩亦復如是，菩薩不造生",
    "T12n0375_018:0728c29": "死作業，是名不作大事。大事者，即五逆也，",
    "T12n0375_018:0729a01": "菩薩摩訶薩終不造作五逆重罪。小事者，",
    "T12n0375_018:0729a02": "即二乘心，菩薩終不退菩提心而作聲聞、",
    "T12n0375_018:0729a03": "辟支佛乘。「又，嬰兒行者，如彼嬰兒啼哭之",
    "T12n0375_018:0729a04": "時，父母即以楊樹黃葉而語之言：『莫啼，莫",
    "T12n0375_018:0729a05": "啼。我與汝金。』嬰兒見已，生真金想，便止不",
    "T12n0375_018:0729a06": "啼，然此楊葉實非金也。木牛，木馬、木男，木",
    "T12n0375_018:0729a07": "女，嬰兒見已，亦復生於男、女等想，即止不",
    "T12n0375_018:0729a08": "啼。實非男、女，以作如是男、女想故，名曰",
    "T12n0375_018:0729a09": "嬰兒。如來亦爾，若有眾生欲造眾惡，如來",
    "T12n0375_018:0729a10": "為說三十三天常、樂、我、淨，端正自恣，於妙宮",
    "T12n0375_018:0729a11": "殿受五欲樂，六根所對無非是樂。眾生",
    "T12n0375_018:0729a12": "聞有如是樂故，心生貪樂，止不為惡，勤",
    "T12n0375_018:0729a13": "作三十三天善業。實是生、死，無常、無樂、無",
    "T12n0375_018:0729a14": "我、無淨，為度眾生方便，說言常、樂、我、淨。「又，",
    "T12n0375_018:0729a15": "嬰兒者，若有眾生厭生死時，如來則為說",
    "T12n0375_018:0729a16": "於二乘。然實無有二乘之實，以二乘故，知",
    "T12n0375_018:0729a17": "生死過，見涅槃樂。以是見故，則能自知有",
    "T12n0375_018:0729a18": "斷、不斷，有真、不真，有修、不修，有得、不得。「善",
    "T12n0375_018:0729a19": "男子！如彼嬰兒於非金中而生金想；如來",
    "T12n0375_018:0729a20": "亦爾，於不淨中而說為淨。如來已得第一",
    "T12n0375_018:0729a21": "義故，則無虛妄。「如彼嬰兒於非牛馬作牛",
    "T12n0375_018:0729a22": "馬想，若有眾生於非道中作真道想，如來",
    "T12n0375_018:0729a23": "亦說非道為道。非道之中實無有道，以能",
    "T12n0375_018:0729a24": "生道微因緣故，說非道為道。「如彼嬰兒於",
    "T12n0375_018:0729a25": "木男女生男女想；如來亦爾，知非眾生說",
    "T12n0375_018:0729a26": "眾生相，而實無有眾生相也。若佛如來",
    "T12n0375_018:0729a27": "說無眾生，一切眾生則墮邪見。是故如來說",
    "T12n0375_018:0729a28": "有眾生。於眾生中作眾生相者，則不能",
    "T12n0375_018:0729a29": "破眾生相也；若於眾生破眾生相者，是則",
    "T12n0375_018:0729b01": "能得大般涅槃；以得如是大涅槃故，止、不",
    "T12n0375_018:0729b02": "啼哭。是名嬰兒行。「善男子！若有男女受持、",
    "T12n0375_018:0729b03": "讀誦、書寫、解說是五行者，當知是人必定",
    "T12n0375_018:0729b04": "當得如是五行。」迦葉菩薩白佛言：「世尊！如",
    "T12n0375_018:0729b05": "我解佛所說義者，我亦定當得是五行。」佛",
    "T12n0375_018:0729b06": "言：「善男子！不獨汝得如是五行，今此會中",
    "T12n0375_018:0729b07": "九十三萬人亦同於汝得是五行。」",
    "T12n0375_018:0729b08": "大般涅槃經卷第十八"
}