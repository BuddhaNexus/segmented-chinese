{
    "X70n1400_002:0691a16": "高峯大師語錄卷下",
    "X70n1400_002:0691a18": "拈古",
    "X70n1400_002:0691a19": "世尊纔生下。乃一手指天。一手指地。周行七步。目顧",
    "X70n1400_002:0691a20": "四方。云天上天下。惟吾獨尊。雲門云。我當時若見。一",
    "X70n1400_002:0691a21": "棒打殺與狗子喫。貴圖天下太平。",
    "X70n1400_002:0691a22": "師云。世尊大似靈龜曳尾。自取喪身之兆。雲門雖",
    "X70n1400_002:0691a23": "則全提正令。也是為他閑事長無明。當時但於地",
    "X70n1400_002:0691a24": "上劃一圓相。就圓相中書箇丁字。復展兩手示之。",
    "X70n1400_002:0691b01": "管取冰消瓦解。",
    "X70n1400_002:0691b02": "世尊一日陞座。默然而坐。阿難白椎云。請世尊說法。",
    "X70n1400_002:0691b03": "世尊云。會中有二比丘犯律行。我故不說法。阿難以",
    "X70n1400_002:0691b04": "他心通觀二比丘。遂乃遣出。世尊還復默然。阿難又",
    "X70n1400_002:0691b05": "白。適來為二比丘犯律。是二比丘已遣出。世尊何不",
    "X70n1400_002:0691b06": "說法。世尊云。吾誓不為二乘聲聞人說法。便下座。",
    "X70n1400_002:0691b07": "師云。世尊能挽千鈞之弩。銀山鐵壁。箭箭皆通。阿",
    "X70n1400_002:0691b08": "難雖有隱身之術。殊不覺髑髏後中箭。還有躲得",
    "X70n1400_002:0691b09": "過底麼。",
    "X70n1400_002:0691b10": "世尊有異學問諸法是常耶。世尊不對。又問諸法是",
    "X70n1400_002:0691b11": "無常耶。亦不對。異學曰。世尊具一切智。何不對我。世",
    "X70n1400_002:0691b12": "尊云。汝之所問。皆為戲論。",
    "X70n1400_002:0691b13": "師云。異學有言若啞。世尊無語如雷。遮裏見得分",
    "X70n1400_002:0691b14": "明。正是增益戲論。何故。諦聽諦聽。",
    "X70n1400_002:0691b15": "世尊因自恣日。文殊三處過夏。迦葉欲白槌擯出。纔",
    "X70n1400_002:0691b16": "拈槌。乃見百千萬億文殊。迦葉盡其神力。槌不能舉。",
    "X70n1400_002:0691b17": "世尊遂問迦葉。汝擬擯那箇文殊。迦葉無對。",
    "X70n1400_002:0691b18": "師云。文殊知底迦葉不知。迦葉知底文殊不知。彼",
    "X70n1400_002:0691b19": "彼不知且置。百千萬億文殊。那箇是真底。",
    "X70n1400_002:0691b20": "世尊昔在靈山會上。拈花示眾。是時眾皆默然。惟迦",
    "X70n1400_002:0691b21": "葉尊者。破顏微笑。世尊云。吾有正法眼藏。涅槃妙心。",
    "X70n1400_002:0691b22": "實相無相。微妙法門。不立文字。教外別傳。付囑摩訶",
    "X70n1400_002:0691b23": "迦葉。",
    "X70n1400_002:0691b24": "師云。世尊扶頭。迦葉扶尾。直至如今。擡舉不起。莫",
    "X70n1400_002:0691c01": "有共著力者麼。以兩手作扶勢云。也只兀底。",
    "X70n1400_002:0691c02": "世尊於涅槃會上。以手摩胸。告眾云。汝等善觀吾紫",
    "X70n1400_002:0691c03": "磨金色之身。瞻仰取足。勿令後悔。若謂吾滅度。非吾",
    "X70n1400_002:0691c04": "弟子。若謂吾不滅度。亦非吾弟子。時百萬億眾。悉皆",
    "X70n1400_002:0691c05": "契悟。",
    "X70n1400_002:0691c06": "師云。黃面瞿曇。四十九年。顛之倒之。橫說豎說。貴",
    "X70n1400_002:0691c07": "圖末後殷勤。殊不知賺他百萬億眾生。令墮在鐵",
    "X70n1400_002:0691c08": "圍山下。無由解脫。",
    "X70n1400_002:0691c09": "馬大師因僧問。離四句。絕百非。請師直指西來意。師",
    "X70n1400_002:0691c10": "云。我今日勞倦。不能為你說。問取智藏去。僧乃問藏。",
    "X70n1400_002:0691c11": "藏云。何不問和尚。曰和尚教來問。藏云。我今日頭痛。",
    "X70n1400_002:0691c12": "不能為你說。去問取海兄。僧遂問海。海云。我到遮裏",
    "X70n1400_002:0691c13": "却不會。僧回舉似師。師云。藏頭白。海頭黑。",
    "X70n1400_002:0691c14": "師云。馬師父子一門。非特佛口蛇心。亦善六韜三",
    "X70n1400_002:0691c15": "略。遮僧若無諸葛孔明之作。管取喪身失命。",
    "X70n1400_002:0691c16": "僧問馬祖如何是佛。祖云。即心是佛。",
    "X70n1400_002:0691c17": "師云。眾中商量。皆謂心本是佛。佛外無心。故云即",
    "X70n1400_002:0691c18": "心是佛。苦哉苦哉。若作遮般見解。明後日喫鐵棒",
    "X70n1400_002:0691c19": "有分在。既然如是。合作麼生。石壓筍斜出。崖懸花",
    "X70n1400_002:0691c20": "倒生。",
    "X70n1400_002:0691c21": "百丈和尚。凡參次。有一老人常隨眾聽法。一日眾退。",
    "X70n1400_002:0691c22": "惟老人不退。丈問汝何人也。老人云諾。某甲非人也。",
    "X70n1400_002:0691c23": "於過去迦葉佛時。曾住此山。因學人問大修行底人",
    "X70n1400_002:0691c24": "還落因果也無。對云。不落因果。五百生墮野狐身。今",
    "X70n1400_002:0692a01": "請和尚代一轉語。貴脫野狐身。遂問大修行底人。還",
    "X70n1400_002:0692a02": "落因果也無。丈云。不昧因果。老人於言下大悟。作禮",
    "X70n1400_002:0692a03": "云。某甲已脫野狐身。住在山後。敢告和尚乞依亡僧",
    "X70n1400_002:0692a04": "事例。丈令維那白槌告眾。食後送亡僧。大眾言議。一",
    "X70n1400_002:0692a05": "眾皆安。涅槃堂又無病人。何故如是。食後丈自領眾",
    "X70n1400_002:0692a06": "至山後巖下。以杖挑出一死野狐。乃依法火葬。",
    "X70n1400_002:0692a07": "師云。大眾。前云不落。後云不昧。還有得失也無。若",
    "X70n1400_002:0692a08": "無。因甚有墮有脫。若有。試舉出來分明道看。有麼",
    "X70n1400_002:0692a09": "有麼。總是一隊野狐精。莫怪山僧壓良為賤。",
    "X70n1400_002:0692a10": "忠國師因西天大耳三藏到京。云得他心通。肅宗帝",
    "X70n1400_002:0692a11": "命國師試驗。三藏纔見忠。乃禮拜立於右。忠問汝得",
    "X70n1400_002:0692a12": "他心通耶。藏曰。不敢。忠云。汝道老僧即今在甚處。藏",
    "X70n1400_002:0692a13": "曰。和尚是一國之師。何得去西川看競渡船。忠良久",
    "X70n1400_002:0692a14": "再問。汝道老僧即今在甚處。藏曰。和尚是一國之師。",
    "X70n1400_002:0692a15": "何得向天津橋上看弄胡孫。忠第三問。藏良久罔知",
    "X70n1400_002:0692a16": "去處。忠叱云。遮野狐精。他心通在甚麼處。三藏無對。",
    "X70n1400_002:0692a17": "師云。大小國師。平生伎倆。總被遮胡僧勘破。雖然。",
    "X70n1400_002:0692a18": "賴遇聖君證明。",
    "X70n1400_002:0692a19": "南泉住庵時。一僧到。泉乃云。某甲上山作務。請齋時",
    "X70n1400_002:0692a20": "作飯自喫了。却送一分來。其僧齋辦自喫了。却將家",
    "X70n1400_002:0692a21": "事一時打破。仍就牀臥。泉伺久不來。遂歸見僧臥。泉",
    "X70n1400_002:0692a22": "亦去一邊臥。僧便起去。泉住後云。我往前住庵時。有",
    "X70n1400_002:0692a23": "箇靈利道者來。直至如今不見。",
    "X70n1400_002:0692a24": "師云。南泉雖則步步踏實。未免隨人起倒。遮僧縱",
    "X70n1400_002:0692b01": "解飽食高眠。決定不知飯是米做。高峰恁麼告報。",
    "X70n1400_002:0692b02": "設有一字妄虗。永墮拔舌地獄。",
    "X70n1400_002:0692b03": "趙州因僧遊臺山。凡問一婆云。臺山路向甚處去。婆",
    "X70n1400_002:0692b04": "云。驀直去。僧纔行三五步。婆云。好箇師僧。又與麼去。",
    "X70n1400_002:0692b05": "後有舉似趙州。州云。待我去勘過遮婆子。明日便去。",
    "X70n1400_002:0692b06": "亦如是問。婆亦如是對。州歸謂眾曰。臺山婆子。我為",
    "X70n1400_002:0692b07": "勘破了也。",
    "X70n1400_002:0692b08": "師云。遮箇公案。若據諸方判斷。趙州勘破婆子。若",
    "X70n1400_002:0692b09": "據高峰點檢將來。正是婆子勘破趙州。畢竟以何",
    "X70n1400_002:0692b10": "為驗。以手指云。驀直去。",
    "X70n1400_002:0692b11": "僧問趙州。狗子還有佛性也無。州云無。",
    "X70n1400_002:0692b12": "師云。大小趙州。拈出一粒巴豆子。攪惱衲僧腸肚。",
    "X70n1400_002:0692b13": "設有吞吐得者。亦不免喪身失命。何故。急急如律",
    "X70n1400_002:0692b14": "令。",
    "X70n1400_002:0692b15": "僧問趙州。萬法歸一。一歸何處。州云。我在青州作一",
    "X70n1400_002:0692b16": "領布衫重七斤。",
    "X70n1400_002:0692b17": "師云。趙州一段緜密工夫。風吹不入。雨打不濕。惜",
    "X70n1400_002:0692b18": "乎不解相體裁衣。翻成鈍置。高峰則不然。忽有人",
    "X70n1400_002:0692b19": "問萬法歸一。一歸何處。只向他道。我二十年前。曾",
    "X70n1400_002:0692b20": "向遮裏打失一隻眼睛。至今指鹿為馬。大眾。且道",
    "X70n1400_002:0692b21": "與古人相去多少。",
    "X70n1400_002:0692b22": "甘贄行者開接待。凡有問行者接待不易。者云。譬如",
    "X70n1400_002:0692b23": "餧驢餧馬。瑯琊云。快把飯來。五祖和尚云。願行者長",
    "X70n1400_002:0692b24": "似今日。",
    "X70n1400_002:0692c01": "師云。瑯琊和尚。美則美矣。只是做造愴忙。不堪供",
    "X70n1400_002:0692c02": "養。五祖和尚。不鑑來風。一鑊淡虀羮。可惜著了許",
    "X70n1400_002:0692c03": "多鹽醋。譬如餧驢餧馬。只向他道。殘羮餿飯。不勞",
    "X70n1400_002:0692c04": "拈出。大眾。且道與古人是同是別。定當得出。日消",
    "X70n1400_002:0692c05": "萬兩黃金。不然。喫水也須防噎。",
    "X70n1400_002:0692c06": "陸亘大夫問南泉。弟子家中有片石。亦曾坐。亦曾臥。",
    "X70n1400_002:0692c07": "如今欲[金*嶲]作佛得麼。泉云。得得。大夫云。莫不得麼。泉",
    "X70n1400_002:0692c08": "云。不得不得。",
    "X70n1400_002:0692c09": "師云。南泉恁麼祗對。正所謂聖人無常心。以百姓",
    "X70n1400_002:0692c10": "心為心也。",
    "X70n1400_002:0692c11": "大夫嘗問南泉曰。弟子家中。於一瓶內。養得一鵝兒。",
    "X70n1400_002:0692c12": "今來長大。欲出此鵝。且不得打破瓶。亦不得損却鵝。",
    "X70n1400_002:0692c13": "未審和尚有何方便。泉召云。大夫。大夫應諾。泉云。出",
    "X70n1400_002:0692c14": "也。",
    "X70n1400_002:0692c15": "師云。南泉潦倒。手眼不親。縱饒出得。也是死貨。高",
    "X70n1400_002:0692c16": "峰只向他道。大夫還曾示人麼。纔擬祗對。便與亂",
    "X70n1400_002:0692c17": "棒打出。非特為遮漢脫却鶻臭布衫。要使天下衲",
    "X70n1400_002:0692c18": "僧箇箇解粘去縛。慶快平生。",
    "X70n1400_002:0692c19": "木平問洛浦。一漚未發時如何。浦云。移舟諳水脈。舉",
    "X70n1400_002:0692c20": "棹別波瀾。平不契。又問盤龍。龍云。移舟不別水。舉棹",
    "X70n1400_002:0692c21": "即迷源。平於此有悟。後雲峰悅和尚云。若於洛浦言",
    "X70n1400_002:0692c22": "下悟去。猶較些子。後來不合向盤龍死水裏浸殺。",
    "X70n1400_002:0692c23": "師云。若不是悅公。洎合被他瞞却。然雖如是。且道",
    "X70n1400_002:0692c24": "盤龍誵訛在甚處。移舟不別水。舉棹即迷源。",
    "X70n1400_002:0693a01": "石鞏和尚。凡見僧。以弓架箭示之。一日三平至。鞏云。",
    "X70n1400_002:0693a02": "看箭。三平乃撥開胸云。此是殺人箭。活人箭又作麼",
    "X70n1400_002:0693a03": "生。鞏乃扣弓絃三下。平便作禮。鞏云。三十年架一張",
    "X70n1400_002:0693a04": "弓。兩隻箭。只射得半箇聖人。遂拗折弓箭。",
    "X70n1400_002:0693a05": "師云。石鞏張弓。傍若無人。三平承箭。弄巧成拙。然",
    "X70n1400_002:0693a06": "雖如是。半箇聖人又作麼生。落花片片隨流水。流",
    "X70n1400_002:0693a07": "水無心戀落花。",
    "X70n1400_002:0693a08": "雪峰在德山作飯頭。一日飯遲。方曬飯巾次。乃見德",
    "X70n1400_002:0693a09": "山自托鉢至法堂前。峰遂問。遮老漢。鐘未鳴。鼓未響。",
    "X70n1400_002:0693a10": "托鉢向甚處去。山便回方丈。峰舉似巖頭。頭云。大小",
    "X70n1400_002:0693a11": "德山。不會末後句。山聞。令侍者喚巖頭去問。汝不肯",
    "X70n1400_002:0693a12": "老僧那。巖遂密啟其意。山乃休去。至明日陞堂。果與",
    "X70n1400_002:0693a13": "尋常不同。巖至僧堂前。撫掌大笑云。且喜得老漢會",
    "X70n1400_002:0693a14": "末後句。他後天下人不柰伊何。雖然如是。也只得三",
    "X70n1400_002:0693a15": "年。",
    "X70n1400_002:0693a16": "師云。佛祖機緣。古今公案。其中誵訛。無出於此。或",
    "X70n1400_002:0693a17": "謂巖頭智過於師。故有密啟其意。殊不知犯彌天",
    "X70n1400_002:0693a18": "之咎。萬劫遭殃。且道利害在甚麼處。撫掌大笑云。",
    "X70n1400_002:0693a19": "侍者分明記取。三十年後。有人證明。",
    "X70n1400_002:0693a20": "雪峰示眾云。南山有一條鱉鼻蛇。汝等諸人切須好",
    "X70n1400_002:0693a21": "看。時長慶出云。今日堂中大有人喪身失命。雲門以",
    "X70n1400_002:0693a22": "拄杖攛向峰前作怕勢。後僧舉似玄沙。沙云。須是稜",
    "X70n1400_002:0693a23": "兄始得。然雖如是。我則不然。僧云。和尚作麼生。沙云。",
    "X70n1400_002:0693a24": "用南山作麼。",
    "X70n1400_002:0693b01": "師云。雪峰和尚。雖慣作竊。爭柰諸子不善參隨。未",
    "X70n1400_002:0693b02": "免一場敗露。至今千載之下。惡聲猶在。",
    "X70n1400_002:0693b03": "僧問夾山。如何是夾山境。山云。猿抱子歸青嶂裏。鳥",
    "X70n1400_002:0693b04": "銜花落碧巖前。後法眼道。老僧二十年只作境話會。",
    "X70n1400_002:0693b05": "師云。大眾還會麼。直饒向遮裏會得。見法眼則易。",
    "X70n1400_002:0693b06": "見夾山則難。",
    "X70n1400_002:0693b07": "僧問投子。如何是十身調御。子下繩牀立。又有問凡",
    "X70n1400_002:0693b08": "聖相去多少。子亦下繩牀立。",
    "X70n1400_002:0693b09": "師云。一轉語天懸地殊。一轉語言端語的。具眼底",
    "X70n1400_002:0693b10": "試辨看。",
    "X70n1400_002:0693b11": "聲明三藏。善別音聲。劉大王請玄沙驗之。沙乃將銅",
    "X70n1400_002:0693b12": "火筯敲鐵火爐。問云。是甚麼聲。藏云。銅鐵聲。沙云。大",
    "X70n1400_002:0693b13": "王莫受外國人瞞。",
    "X70n1400_002:0693b14": "師云。大小玄沙。能所未忘。當時賴遇是劉大王。若",
    "X70n1400_002:0693b15": "撞著箇本分衲僧。管取一場漏逗。",
    "X70n1400_002:0693b16": "玄沙坐次。見面前地上一點白。指問侍者云。見麼。者",
    "X70n1400_002:0693b17": "云。見。如是三問。如是三對。沙云。你也見。我也見。因甚",
    "X70n1400_002:0693b18": "麼道不會。",
    "X70n1400_002:0693b19": "師云。大眾。見即見。會即會。無復疑矣。且道遮一點",
    "X70n1400_002:0693b20": "白。決定是箇甚麼。",
    "X70n1400_002:0693b21": "仙天和尚。因一僧參。擬作禮次。天云。野狐兒。見甚麼",
    "X70n1400_002:0693b22": "了便禮拜。僧云。老禿奴。見甚麼了即便與麼問。天云。",
    "X70n1400_002:0693b23": "苦哉苦哉。仙天今日忘前失後。僧云。要且得時。終不",
    "X70n1400_002:0693b24": "補失。天云。爭不如此。僧云。誰甘。天呵呵笑云。遠之遠",
    "X70n1400_002:0693c01": "矣。僧以目四顧便出。",
    "X70n1400_002:0693c02": "師云。一問一答。有賓有主。盡謂二俱作家。若據高",
    "X70n1400_002:0693c03": "峰點檢將來。遮僧猶自可。仙天笑殺人。",
    "X70n1400_002:0693c04": "和安通禪師。因仰山作沙彌時。常喚寂子。與我拈牀",
    "X70n1400_002:0693c05": "子來。仰持至。通云。送舊處著。復問寂子。牀那邊是甚",
    "X70n1400_002:0693c06": "麼。曰無物。遮邊聻。曰無物。通又召寂子。子應諾。通云。",
    "X70n1400_002:0693c07": "去。",
    "X70n1400_002:0693c08": "師云。潦倒和安。用心不臧。仰山命蹇。為魅所著。山",
    "X70n1400_002:0693c09": "僧恁麼道。也是逆風秉炬。",
    "X70n1400_002:0693c10": "僧問佛日弼禪師。如何是毗盧印。弼云。草鞋踏雪。僧",
    "X70n1400_002:0693c11": "云。學人不會。弼云。步步成跡。",
    "X70n1400_002:0693c12": "師云。佛日和尚。雖則不負來機。高提祖印。殊不知",
    "X70n1400_002:0693c13": "古篆難明。致令遮僧。遇如不遇。若是高峰則不然。",
    "X70n1400_002:0693c14": "忽有人問如何是毗盧印。但言文不加點。又云學",
    "X70n1400_002:0693c15": "人不會。但云要會作麼。且道與佛日是同是別。",
    "X70n1400_002:0693c16": "僧問高安澄禪師。舊歲已去。新歲到來。還有不受歲",
    "X70n1400_002:0693c17": "者麼。澄云。作麼生。僧云。恁麼則不受歲也。澄云。城上",
    "X70n1400_002:0693c18": "已吹新歲角。窗前猶點舊年燈。僧云。如何是舊年燈。",
    "X70n1400_002:0693c19": "澄云。臘月三十日。",
    "X70n1400_002:0693c20": "師云。大小高安。被遮僧隨後一逐。如鼠入牛角相",
    "X70n1400_002:0693c21": "似。直至如今。轉身不得。莫有救得底麼。且待來年。",
    "X70n1400_002:0693c22": "雪竇和尚示眾云。客從遠方來。遺我徑寸璧。中有四",
    "X70n1400_002:0693c23": "箇字。字字無人識。佛鑑師翁拈云。客從遠方來。遺我",
    "X70n1400_002:0693c24": "徑寸璧。中有四箇字。不必重拈出。",
    "X70n1400_002:0694a01": "師云。二大老一人說易。一人說難。未免見有偏枯。",
    "X70n1400_002:0694a02": "高峰則不然。客從遠方來。遺我徑寸璧。中有四箇",
    "X70n1400_002:0694a03": "字。字字無平仄。",
    "X70n1400_002:0694a04": "頌古",
    "X70n1400_002:0694a05": "世尊在靈山會上。拈一枝花。瞬青蓮目。普視大眾。",
    "X70n1400_002:0694a06": "時百萬人天。惟迦葉破顏微笑。世尊云。吾有正法",
    "X70n1400_002:0694a07": "眼藏。涅槃妙心。實相無相。微妙法門。付囑摩訶迦",
    "X70n1400_002:0694a08": "葉。",
    "X70n1400_002:0694a09": "靈山拈出一枝花。百萬都來是作家。惟有飲光猶未",
    "X70n1400_002:0694a10": "瞥。那堪眼裏又添沙。",
    "X70n1400_002:0694a11": "世尊昔因文殊至諸佛集處。值諸佛各還本處。惟",
    "X70n1400_002:0694a12": "有一女人近彼佛坐。入於三昧。文殊乃白佛。云何",
    "X70n1400_002:0694a13": "此人得近佛坐。而我不得。佛告文殊。汝但覺此女。",
    "X70n1400_002:0694a14": "令從三昧起。汝自問之。文殊遶女人三帀。鳴指一",
    "X70n1400_002:0694a15": "下。乃托至梵天。盡其神力。而不能出。世尊云。假使",
    "X70n1400_002:0694a16": "百千文殊。亦出此女人定不得。下方過四十二恒",
    "X70n1400_002:0694a17": "河沙國土。有罔明菩薩。能出此女人定。須臾罔明",
    "X70n1400_002:0694a18": "大士。從地涌出。作禮世尊。勅罔明出。罔明却至女",
    "X70n1400_002:0694a19": "子前鳴指一下。女子於是從定而出。",
    "X70n1400_002:0694a20": "兩兩成羣罪莫窮。謾將鼠伎逞英雄。當時若作今時",
    "X70n1400_002:0694a21": "世。縱使瞿曇也不中。",
    "X70n1400_002:0694a22": "達磨大師。一日命門人曰。時將至矣。汝等盍各言",
    "X70n1400_002:0694a23": "所得乎。時有道副對曰。如我所見。不執文字。不離",
    "X70n1400_002:0694a24": "文字。而為道用。祖曰。汝得吾皮。又尼總持曰。我今",
    "X70n1400_002:0694b01": "所解。如慶喜見阿閦佛國。一見更不再見。祖曰。汝",
    "X70n1400_002:0694b02": "得吾肉。又道育曰。四大本空。五蘊非有。而我見處。",
    "X70n1400_002:0694b03": "無一法何當情。祖曰。汝得吾骨。最後慧可大師出",
    "X70n1400_002:0694b04": "禮拜。依位而立。祖曰。汝得吾髓。乃傳衣付偈。",
    "X70n1400_002:0694b05": "死欵都來一口供。情窮理極卒難容。若將皮髓論高",
    "X70n1400_002:0694b06": "下。爭見花開五葉紅。",
    "X70n1400_002:0694b07": "僧問六祖。黃梅意旨甚麼人得。祖云。會佛法人得。",
    "X70n1400_002:0694b08": "僧云。和尚還得麼。祖云。我不得。僧云。為甚麼不得。",
    "X70n1400_002:0694b09": "祖云。我不會佛法。",
    "X70n1400_002:0694b10": "祖師不會禪。夫子不識字。棒打石人頭。嚗嚗論實事。",
    "X70n1400_002:0694b11": "僧問馬大師。離四句。絕百非。請師直指西來意。師",
    "X70n1400_002:0694b12": "云。我今日勞倦。不能為汝說。去問取智藏。僧問藏。",
    "X70n1400_002:0694b13": "藏云。我今日頭疼。不能為汝說。去問取海兄。僧問",
    "X70n1400_002:0694b14": "海。海云。我到遮裏却不會。僧回舉似師。師云。藏頭",
    "X70n1400_002:0694b15": "白。海頭黑。",
    "X70n1400_002:0694b16": "攢花簇錦絕纖塵。一度拈來一度新。啼得血流無用",
    "X70n1400_002:0694b17": "處。不如緘口過殘春。",
    "X70n1400_002:0694b18": "馬大師云。即心是佛。又云。非心非佛。",
    "X70n1400_002:0694b19": "殺人猶可恕。再犯豈能容。貶向無生國。千聖不知蹤。",
    "X70n1400_002:0694b20": "藥山久不陞堂。院主白云。大眾久思和尚示誨。山",
    "X70n1400_002:0694b21": "云。打鐘著。時眾方集。藥山便下座歸方丈。院主復",
    "X70n1400_002:0694b22": "白云。和尚許為眾說法。為甚一言不施。山云。經有",
    "X70n1400_002:0694b23": "經師。論有論師。爭怪得老僧。",
    "X70n1400_002:0694b24": "眉毛罅裏積山嶽。鼻孔中藏師子兒。南北東西無限",
    "X70n1400_002:0694c01": "意。此心能有幾人知。",
    "X70n1400_002:0694c02": "溈山云。老僧百年後。向山下作一頭水牯牛。左肋",
    "X70n1400_002:0694c03": "書五字。云溈山僧某甲。此時若喚作溈山僧。又是",
    "X70n1400_002:0694c04": "水牯牛。喚作水牯牛。又云溈山僧某甲。且道喚作",
    "X70n1400_002:0694c05": "甚麼。",
    "X70n1400_002:0694c06": "綠樹陰濃夏日長。樓臺倒影入池塘。水晶簾動微風",
    "X70n1400_002:0694c07": "起。滿架薔薇一院香。",
    "X70n1400_002:0694c08": "甘贄行者。因巖頭在家過夏。一日把針次。甘贄前",
    "X70n1400_002:0694c09": "立。頭乃以針作劄勢。甘遂歸著衣擬出禮謝。妻乃",
    "X70n1400_002:0694c10": "問翁作甚麼。甘云。不得說。妻云。有甚事也要大家",
    "X70n1400_002:0694c11": "知。甘舉前話。妻云。從此三十年後。須知一度喫水",
    "X70n1400_002:0694c12": "一度噎殺人。女子聞。乃云。還知盡大地人性命。被",
    "X70n1400_002:0694c13": "奯上座針頭上劄將去也無。",
    "X70n1400_002:0694c14": "幸然無事鼓風濤。激起洪波萬丈高。直得渾家都浸",
    "X70n1400_002:0694c15": "殺。至今平地浪滔滔。",
    "X70n1400_002:0694c16": "趙州勘婆子。",
    "X70n1400_002:0694c17": "自小丹青晝不成。年來始覺藝方精。等閑擲筆成龍",
    "X70n1400_002:0694c18": "去。喚却時人眼裏睛。",
    "X70n1400_002:0694c19": "趙州三佛。",
    "X70n1400_002:0694c20": "泥佛不度水。毗嵐風忽起。大地黑漫漫。衲僧爭敢視。",
    "X70n1400_002:0694c21": "金佛不度爐。鐵裹夜明珠。一槌俱粉碎。清光何處無。",
    "X70n1400_002:0694c22": "木佛不度火。掣開金殿鎖。內外絕遮欄。時人猶懡[怡台+羅]。",
    "X70n1400_002:0694c23": "趙州無字。",
    "X70n1400_002:0694c24": "趙州狗子佛性無。十分春色播江湖。幾多摘葉尋枝",
    "X70n1400_002:0695a01": "客。空使洛陽花滿途。",
    "X70n1400_002:0695a02": "趙州一日在佛殿上。見文遠侍者禮佛。以拄杖打",
    "X70n1400_002:0695a03": "遠一下。遠云。禮佛也是好事。州云。好事不如無。",
    "X70n1400_002:0695a04": "禮佛修行不較多。何須特地起干戈。直饒打得回頭",
    "X70n1400_002:0695a05": "後。兔子何曾離得窠。",
    "X70n1400_002:0695a06": "萬法歸一一歸何處。",
    "X70n1400_002:0695a07": "四面洪波萬丈深。上天無路地無門。箇中有理應難",
    "X70n1400_002:0695a08": "訴。不是愁人也斷魂。",
    "X70n1400_002:0695a09": "嚴陽尊者問趙州。一物不將來時如何。州云。放下",
    "X70n1400_002:0695a10": "著。陽云。一物不將來。放下箇甚麼。州云。看你放不",
    "X70n1400_002:0695a11": "下。陽當下大悟。",
    "X70n1400_002:0695a12": "吞而復吐冷烟浮。月落寒山猶未休。重把絲綸輕一",
    "X70n1400_002:0695a13": "掣。豈知元只在鈎頭。",
    "X70n1400_002:0695a14": "尼問趙州密密意。州以腕上掐一掐。尼云。和尚猶",
    "X70n1400_002:0695a15": "有遮箇在。州云。你猶有遮箇在。",
    "X70n1400_002:0695a16": "猛虎深藏淺草窠。幾回明月入烟蘿。頂門縱有金剛",
    "X70n1400_002:0695a17": "眼。未免當頭蹉過他。",
    "X70n1400_002:0695a18": "臨濟示眾云。赤肉團上。有一無位真人。常在面門",
    "X70n1400_002:0695a19": "出入。",
    "X70n1400_002:0695a20": "颯颯秋風滿院涼。芬芳籬菊半經霜。可憐不遇攀花",
    "X70n1400_002:0695a21": "手。狼籍枝頭多少香。",
    "X70n1400_002:0695a22": "僧問興化。四方八面來時如何。化云。打中間底。僧",
    "X70n1400_002:0695a23": "便禮拜。化云。我昨日赴箇村齋。中途遇卒風暴雨。",
    "X70n1400_002:0695a24": "却向古廟裏躲得過。",
    "X70n1400_002:0695b01": "飢火炎炎燒斷腸。親逢王膳不能嘗。可憐併逐溪流",
    "X70n1400_002:0695b02": "去。百億滄溟透底香。",
    "X70n1400_002:0695b03": "肅宗皇帝問忠國師云。百年後所須何物。忠云。與",
    "X70n1400_002:0695b04": "老僧造箇無縫塔。帝云。就師請塔樣。忠良久云。會",
    "X70n1400_002:0695b05": "麼。帝云。不會。忠云。吾有付法弟子耽源。却諳此事。",
    "X70n1400_002:0695b06": "請問之。後詔問源。源乃有頌云。湘之南。潭之北。中",
    "X70n1400_002:0695b07": "有黃金充一國。無影樹下合同船。瑠璃殿上無知",
    "X70n1400_002:0695b08": "識。",
    "X70n1400_002:0695b09": "國師塔樣最尖新。覿面拈來不露文。却被耽源添一",
    "X70n1400_002:0695b10": "線。至今描邈亂紛紛。",
    "X70n1400_002:0695b11": "陸亘大夫問南泉。弟子家中有一片石。也曾坐。也",
    "X70n1400_002:0695b12": "曾臥。擬鑴作佛得麼。泉云。得得。亘云。莫不得麼。泉",
    "X70n1400_002:0695b13": "云。不得不得。",
    "X70n1400_002:0695b14": "楊柳溪邊垂綠線。黃鶯枝上聲聲囀。幾多貪玩不知",
    "X70n1400_002:0695b15": "春。空使落花千萬片。",
    "X70n1400_002:0695b16": "靈雲見桃花悟道。",
    "X70n1400_002:0695b17": "三十年來在夢中。生涯喪盡絕行蹤。自慚一見桃花",
    "X70n1400_002:0695b18": "後。依舊漫天鼓黑風。",
    "X70n1400_002:0695b19": "玄沙云。諦當甚諦當。敢保老兄未徹在。",
    "X70n1400_002:0695b20": "落花臺上重鋪錦。瑪瑙堦前布赤沙。情義盡從貧處",
    "X70n1400_002:0695b21": "斷。世人偏向有錢家。",
    "X70n1400_002:0695b22": "夾山和尚示眾云。我二十年住此山。未嘗舉著宗",
    "X70n1400_002:0695b23": "門中事。一日有僧問。承和尚有言。二十年住此山。",
    "X70n1400_002:0695b24": "未曾舉著宗門中事。是否。山云。是。僧便掀倒禪牀。",
    "X70n1400_002:0695c01": "山休去。至明日普請掘一坑。令侍者請昨日問話",
    "X70n1400_002:0695c02": "僧來。山云。老僧二十年來。只說無義語。今請上座",
    "X70n1400_002:0695c03": "打殺老僧。埋向坑中。便請便請。上座若不打殺老",
    "X70n1400_002:0695c04": "僧。上座自著打殺。埋此坑中始得。其僧歸堂。裝束",
    "X70n1400_002:0695c05": "潛去。",
    "X70n1400_002:0695c06": "紅輪杲杲正當空。昨日今朝事不同。盡謂古今都坐",
    "X70n1400_002:0695c07": "斷。誰知賊過後張弓。",
    "X70n1400_002:0695c08": "百丈云。汝等為我開田。吾為汝說大義。僧開田了。",
    "X70n1400_002:0695c09": "白云。開田已竟。請和尚說大義。百丈行數步而立。",
    "X70n1400_002:0695c10": "展開兩手。",
    "X70n1400_002:0695c11": "滯貨多年要脫身。巧粧綺語說諸人。及乎拈出當場",
    "X70n1400_002:0695c12": "賣。索價遼天誰敢親。",
    "X70n1400_002:0695c13": "雲門垂語云。乾坤之內。宇宙之間。中有一寶。祕在",
    "X70n1400_002:0695c14": "形山。拈燈籠南佛殿裏。將三門來燈籠上。",
    "X70n1400_002:0695c15": "弓絃走馬驀相逢。覿面全提未見功。拈出輪王三寸",
    "X70n1400_002:0695c16": "鐵。直教血濺梵天紅。",
    "X70n1400_002:0695c17": "僧問慈明。如何是古佛家風。明云。銀蟾初出海。何",
    "X70n1400_002:0695c18": "處不分明。",
    "X70n1400_002:0695c19": "銀蟾出海照無私。處處分明是阿誰。見面不須重問",
    "X70n1400_002:0695c20": "訊。從教日炙與風吹。",
    "X70n1400_002:0695c21": "僧問慈明。如何是不動尊。明云。提不起。",
    "X70n1400_002:0695c22": "不動尊。提不起。茫茫宇宙誰能委。秋江清夜月澄輝。",
    "X70n1400_002:0695c23": "鷺鷥飛入蘆花裏。",
    "X70n1400_002:0695c24": "李駙馬問慈明。我聞西河有金毛師子。是不。明云。",
    "X70n1400_002:0696a01": "駙馬甚處得遮消息。李喝一喝。明云。野犴鳴。李又",
    "X70n1400_002:0696a02": "喝。明云。師子吼。",
    "X70n1400_002:0696a03": "逆風吹又順風吹。鐵眼銅睛爭敢窺。萬古碧潭空界",
    "X70n1400_002:0696a04": "月。再三撈摝始應知。",
    "X70n1400_002:0696a05": "黃龍三關。",
    "X70n1400_002:0696a06": "佛手驢脚與生緣。鬼面人頭有許般。雲散碧天孤月",
    "X70n1400_002:0696a07": "朗。澄潭徹底影團團。",
    "X70n1400_002:0696a08": "五祖演和尚。一日持錫遶廊云。莫有屬牛人問命",
    "X70n1400_002:0696a09": "麼。眾皆無語。自云。孫臏今日開鋪。更無一人垂顧。",
    "X70n1400_002:0696a10": "可憐三尺龍鬚。喚作尋常破布。",
    "X70n1400_002:0696a11": "無端平地起干戈。爭似屬牛人更多。滿面慚惶無著",
    "X70n1400_002:0696a12": "處。低頭依舊入烟蘿。",
    "X70n1400_002:0696a13": "五祖演和尚。謝監收上堂。人之性命。第一須是○。",
    "X70n1400_002:0696a14": "欲得成此○。先須防於○。若是真○人。○○。",
    "X70n1400_002:0696a15": "一二三四五六圈。心肝粉碎髑髏穿。若將方木投圓",
    "X70n1400_002:0696a16": "竅。醜姥爭教得少年。",
    "X70n1400_002:0696a17": "補遺",
    "X70n1400_002:0696a18": "若要真正決志明心。先將平日胸中所受一切善惡",
    "X70n1400_002:0696a19": "之物。盡底屏去。毫末不存。終朝兀兀如癡。與昔嬰孩",
    "X70n1400_002:0696a20": "無異。然後乃可蒲團靜坐。正念堅凝。精窮向上之玄",
    "X70n1400_002:0696a21": "機。研味西來之密旨。切切拳拳。兢兢業業。直教絲毫",
    "X70n1400_002:0696a22": "無間。動靜無虧。漸至深密幽遠。微細微細極微細處。",
    "X70n1400_002:0696a23": "譬如有人。遠行他方。漸漸回途。已至家舍。又如鼠入",
    "X70n1400_002:0696a24": "牛角。看看走至尖尖盡底。又如捉賊討贓。拷至情理",
    "X70n1400_002:0696b01": "俱盡。不動不退。無去無來。一念不生。前後際斷。卓卓",
    "X70n1400_002:0696b02": "巍巍。孤孤迥迥。如坐萬仞崖頭。又若停百尺竿上。一",
    "X70n1400_002:0696b03": "念纔乖。喪身失命。將至功成九仞。切須保任全提。忽",
    "X70n1400_002:0696b04": "於經行坐臥處。不覺[囗@力]地一聲。猶如死在漫天荊棘",
    "X70n1400_002:0696b05": "林中。討得一條出身活路相似。豈不快哉。若是汩沒",
    "X70n1400_002:0696b06": "塵勞。不求昇進。譬如水上之浮木。其性實下。暫得身",
    "X70n1400_002:0696b07": "輕。不堪浸潤。又如庭中之花。雖則色香俱美。一朝色",
    "X70n1400_002:0696b08": "萎香滅。無復可愛。又如農夫之種田。雖有其苗。而功",
    "X70n1400_002:0696b09": "力不至。終不成實。便如貧窮乞兒。得少為足。久久萌",
    "X70n1400_002:0696b10": "芽再發。荊棘復生。被物之所轉。終歸沈溺。無上清淨",
    "X70n1400_002:0696b11": "涅槃。無由獲覩。豈不枉費前功。虗消信施。若是有志",
    "X70n1400_002:0696b12": "丈夫。正好向遮裏晦迹韜光。潛行密用。或三十年二",
    "X70n1400_002:0696b13": "十年。以至一生。終無他念。踏得實實落落。穩穩當當。",
    "X70n1400_002:0696b14": "直教纖塵不立。寸草不生。往來無礙。去住自由。報緣",
    "X70n1400_002:0696b15": "遷謝之日。管取推門落臼。若則恁麼紙裹茅纏。龍頭",
    "X70n1400_002:0696b16": "蛇尾。非特使門風有玷。亦乃退後學初心。如上所述",
    "X70n1400_002:0696b17": "管見。莫不皆是藜藿之類飽人。不堪供養。以俟絕陳",
    "X70n1400_002:0696b18": "之流。終有一指之味。往往學道之士。忘却出家本志。",
    "X70n1400_002:0696b19": "一向隨邪逐惡。不求正悟。妄將佛祖機緣。古人公案。",
    "X70n1400_002:0696b20": "從頭穿鑿。遞相傳授。密密珍藏。以為極則。便乃不守",
    "X70n1400_002:0696b21": "毗尼。撥無因果。人我愈見崢嶸。三毒倍加熾盛。如斯",
    "X70n1400_002:0696b22": "之輩。不免墮於魔外。永作他家眷屬。若有未遭邪謬。",
    "X70n1400_002:0696b23": "不負初心。當念無常迅速。痛思苦海沈淪。趁二時粥",
    "X70n1400_002:0696b24": "飯見成。百般受用便當。便好乘時直入。莫待臨嫁醫",
    "X70n1400_002:0696c01": "癭。此乃從上佛祖之心印。無礙解脫之妙門。設使機",
    "X70n1400_002:0696c02": "緣不偶。工力未充。切須捨命忘形。勤行苦行。至死[拚ㄙ+ㄊ]",
    "X70n1400_002:0696c03": "生。一心不退。復有葛藤未盡。不免重說偈言。此心清",
    "X70n1400_002:0696c04": "淨本無瑕。只為貪求被物遮。突出眼睛全體露。山河",
    "X70n1400_002:0696c05": "大地是空花。",
    "X70n1400_002:0696c06": "參禪若要剋日成功。如墮千尺井底相似。從朝至暮。",
    "X70n1400_002:0696c07": "從暮至朝。千思想。萬思想。單單則是箇求出之心。究",
    "X70n1400_002:0696c08": "竟決無二念。誠能如是施功。或三日。或五日。或七日。",
    "X70n1400_002:0696c09": "若不徹去。西峰今日犯大妄語。永墮拔舌犂耕。",
    "X70n1400_002:0696c10": "若論此事。如登一座高山相似。三面平夷。頃刻可上。",
    "X70n1400_002:0696c11": "極是省力。極是利便。若曰回光返照。點檢將來。耳朵",
    "X70n1400_002:0696c12": "依前兩片皮。牙齒依舊一具骨。有甚交涉。有甚用處。",
    "X70n1400_002:0696c13": "若是拏雲攫霧底漢子。決定不墮遮野狐窟中。埋沒",
    "X70n1400_002:0696c14": "自己靈光。辜負出家本志。直向那一面懸崖峭壁無",
    "X70n1400_002:0696c15": "棲泊處。立超佛越祖心。辦久久無變志。不問上與不",
    "X70n1400_002:0696c16": "上。得與不得。今日也[拚ㄙ+ㄊ]命跳。明日也[拚ㄙ+ㄊ]命跳。跳來跳",
    "X70n1400_002:0696c17": "去。跳到人法俱忘。心識路絕。驀然踏翻大地。撞破虗",
    "X70n1400_002:0696c18": "空。元來山即自己。自己即山。山與自己。猶是冤家。若",
    "X70n1400_002:0696c19": "要究竟衲僧向上巴鼻。直須和座颺在他方世界始",
    "X70n1400_002:0696c20": "得。",
    "X70n1400_002:0696c21": "若論此事。的的用功。正如獄中當死罪人。忽遇獄子",
    "X70n1400_002:0696c22": "醉酒睡著。敲枷打鎖。連夜奔逃。於路雖多毒龍猛虎。",
    "X70n1400_002:0696c23": "一往直前。了無所畏。何故。則為一箇切字。用功之際。",
    "X70n1400_002:0696c24": "果能有此初心。管取百發百中。即今莫有中底麼。以",
    "X70n1400_002:0697a01": "拂子擊禪牀一下云。毫釐有差。天地懸隔。",
    "X70n1400_002:0697a02": "若論剋期取證。如人擔雪填井。不憚寒暑。不分晝夜。",
    "X70n1400_002:0697a03": "橫也擔。豎也擔。是也擔。非也擔。擔來擔去。縱使經年",
    "X70n1400_002:0697a04": "越歲。以至萬劫千生。於其中間信得及。踏得穩。把得",
    "X70n1400_002:0697a05": "定。作得主。曾無一念厭離心。曾無一念懈怠心。曾無",
    "X70n1400_002:0697a06": "一念狐疑心。曾無一念求滿心。果能有恁麼時節。果",
    "X70n1400_002:0697a07": "能具恁麼氣槩。到遮裏。管取人法雙忘。心識俱泯。形",
    "X70n1400_002:0697a08": "如槁木朽株。志若嬰兒赤子。驀然擔子卒地斷。嚗地",
    "X70n1400_002:0697a09": "折。永嘉道。大千沙界海中漚。一切聖賢如電拂。好與",
    "X70n1400_002:0697a10": "三十痛棒。",
    "X70n1400_002:0697a11": "若論此事。不假長劫熏修。積功累德。亦不問賢愚利",
    "X70n1400_002:0697a12": "鈍。久習初機。只貴孟八郎漢。不顧危亡得喪。發大憤",
    "X70n1400_002:0697a13": "志。起大疑情。如善財童子。參勝熟婆羅門。大火聚中。",
    "X70n1400_002:0697a14": "投身而入。正恁麼時。人法俱忘。心機泯絕。左之右之。",
    "X70n1400_002:0697a15": "[祝/土]著磕著。不是洞山麻三斤。定是雲門乾矢橛。若還",
    "X70n1400_002:0697a16": "[毯炎+畏][毯炎+畏][毯炎+崔][毯炎+崔]。魍魍魎魎。莫道親見高峰。直饒向老胡肚",
    "X70n1400_002:0697a17": "皮裏打一遭。依前乾沒一星事。",
    "X70n1400_002:0697a18": "偈頌",
    "X70n1400_002:0697a19": "頌趙州無字示陳太尉",
    "X70n1400_002:0697a20": "澄潭千載毒龍蟠。倒嶽傾湫誰解看。直下一刀成兩",
    "X70n1400_002:0697a21": "段。虗空粉碎髑髏乾。",
    "X70n1400_002:0697a22": "示如法禪人",
    "X70n1400_002:0697a23": "識得根源認得伊。全身猶墮在塵圍。縱然和座都掀",
    "X70n1400_002:0697a24": "倒。尚有烟霞遶翠微。",
    "X70n1400_002:0697b01": "直造懸崖上上關。白雲影裏轉身難。箇中若使能通",
    "X70n1400_002:0697b02": "變。奪食驅耕總是閒。",
    "X70n1400_002:0697b03": "如如不動法中王。舉足無非是道場。不到水窮雲盡",
    "X70n1400_002:0697b04": "處。爭知覿面是檀郎。",
    "X70n1400_002:0697b05": "示如夢禪人行脚",
    "X70n1400_002:0697b06": "閒處休居靜莫住。轉入轉深轉幽固。縱至深深盡底",
    "X70n1400_002:0697b07": "時。更須知有那一步。昔日曹溪親到來。今時往往多",
    "X70n1400_002:0697b08": "差互。若非喪盡目前機。倒嶽傾湫無覓處。",
    "X70n1400_002:0697b09": "山中四威儀供佛鑑師翁韻",
    "X70n1400_002:0697b10": "山中行。步高身儘輕。擬飛去。惟恐世人驚。",
    "X70n1400_002:0697b11": "山中住。黯淡雲無數。誓相期。共守無生路。",
    "X70n1400_002:0697b12": "山中坐。靜看空花墮。問何為。待結團欒果。",
    "X70n1400_002:0697b13": "山中臥。月落猿啼過。正堪眠。石定從教破。",
    "X70n1400_002:0697b14": "雲庵",
    "X70n1400_002:0697b15": "或淡或濃拖雨去。半舒半捲逆風來。為憐途路無棲",
    "X70n1400_002:0697b16": "泊。却把柴扉永夜開。",
    "X70n1400_002:0697b17": "示徒",
    "X70n1400_002:0697b18": "學道如初莫變心。千魔萬難愈惺惺。直須敲出虗空",
    "X70n1400_002:0697b19": "髓。拔却金剛腦後釘。",
    "X70n1400_002:0697b20": "學道之心似鏡明。纖塵纔染便忘形。廓然照出娘生",
    "X70n1400_002:0697b21": "面。一簇青烟鎖翠屏。",
    "X70n1400_002:0697b22": "學道如撑逆水舟。篙篙著力莫隨流。忽然失脚翻身",
    "X70n1400_002:0697b23": "去。踏斷寒江月一鈎。",
    "X70n1400_002:0697b24": "又示徒",
    "X70n1400_002:0697c01": "工夫果的有真疑。動靜寒暄總不知。枕子驀然開口",
    "X70n1400_002:0697c02": "笑。鉢盂[跳兆+孛]跳上須彌。",
    "X70n1400_002:0697c03": "示湻謙首座持鉢",
    "X70n1400_002:0697c04": "千家萬家。總是維摩丈室。十斛百斛。無非達磨眼睛。",
    "X70n1400_002:0697c05": "若向遮裏會得。何勞向外經營。其或未然。咄酒肆淫",
    "X70n1400_002:0697c06": "坊休放過。龍宮虎穴要親臨。",
    "X70n1400_002:0697c07": "示徒三戒",
    "X70n1400_002:0697c08": "開口動舌。無益於人。戒之莫言。",
    "X70n1400_002:0697c09": "舉心動念。無益於人。戒之莫起。",
    "X70n1400_002:0697c10": "舉足動步。無益於人。戒之莫行。",
    "X70n1400_002:0697c11": "辭世",
    "X70n1400_002:0697c12": "來不入死關。去不出死關。鐵蛇鑽入海。撞倒須彌山。",
    "X70n1400_002:0697c13": "小佛事",
    "X70n1400_002:0697c14": "若瓊上座火",
    "X70n1400_002:0697c15": "舉炬云。向遮裏薦得。拈一莖草。即是瓊樓玉殿。不然。",
    "X70n1400_002:0697c16": "瓊樓玉殿。即是一莖草。擲下火云。剔起眉毛火裏看。",
    "X70n1400_002:0697c17": "志足淨人火",
    "X70n1400_002:0697c18": "生不足。死有餘。灰飛烟滅露全軀。便恁麼。有何拘。六",
    "X70n1400_002:0697c19": "月炎炎火一爐。",
    "X70n1400_002:0697c20": "志藏淨人煅骨",
    "X70n1400_002:0697c21": "一大藏教。全體是火。若有嶺南靈骨。便好赤身擔荷。",
    "X70n1400_002:0697c22": "雖然。更入紅爐重煅過。",
    "X70n1400_002:0697c23": "二正煅座煆骨(一人齒不壞)",
    "X70n1400_002:0697c24": "正上座。兩不成雙。一不成隻。牙齒分明是具骨。萬煆",
    "X70n1400_002:0698a01": "爐中色正輝。泥牛觸碎蒼龍窟。",
    "X70n1400_002:0698a02": "志光居士火(吳士)",
    "X70n1400_002:0698a03": "以火打圓相云。姑蘇水。天目山。總是維摩不二關。烈",
    "X70n1400_002:0698a04": "燄光中回首處。依稀髣髴似人間。",
    "X70n1400_002:0698a05": "廣捨上座煅骨",
    "X70n1400_002:0698a06": "取不得。捨不得。正恁麼時。如何委悉。咄。剔起眉毛火",
    "X70n1400_002:0698a07": "裏看。分明一具黃金骨。",
    "X70n1400_002:0698a08": "明山都管火",
    "X70n1400_002:0698a09": "以火打圓相云。遮裏見得。便見山即山。水即水。大洋",
    "X70n1400_002:0698a10": "海底火星飛。天目峰頭波浪起。不然。擲下火云。家家",
    "X70n1400_002:0698a11": "門前火把子。",
    "X70n1400_002:0698a12": "志明道人火",
    "X70n1400_002:0698a13": "只遮一著子。今古無傳授。惟有明道人。始終能保守。",
    "X70n1400_002:0698a14": "守。鐵牛火裏翻筋斗。",
    "X70n1400_002:0698a15": "得意化主入塔",
    "X70n1400_002:0698a16": "得意忘言。逆行順化。常在途中。不離家舍。彈指一下。",
    "X70n1400_002:0698a17": "塔戶開了也。徧界髑髏無處藏。遮裏全身俱放下。",
    "X70n1400_002:0698a18": "法曇上座火",
    "X70n1400_002:0698a19": "汝名瞿曇。佛名法曇。分明舉似。疑則別參。擲火云。大",
    "X70n1400_002:0698a20": "洋海裏火燒龕。",
    "X70n1400_002:0698a21": "讚佛祖",
    "X70n1400_002:0698a22": "觀音大士",
    "X70n1400_002:0698a23": "大海波心。磐陀石上。真觀淨觀。是相非相。如月在天。",
    "X70n1400_002:0698a24": "無水不現。水月俱捐。如何瞻仰。咄。切忌妄想。",
    "X70n1400_002:0698b01": "達磨祖師(二)",
    "X70n1400_002:0698b02": "開旗展陣入梁邦。未覩天顏早已降。縱有神通難轉",
    "X70n1400_002:0698b03": "欵。翩翩一葦渡長江。",
    "X70n1400_002:0698b04": "三空請讚",
    "X70n1400_002:0698b05": "未離西乾。惡聲已布。面壁九年。一場敗露。咦。不知賺",
    "X70n1400_002:0698b06": "却多少兒孫。直至如今釘樁搖櫓。",
    "X70n1400_002:0698b07": "自讚",
    "X70n1400_002:0698b08": "師子院明初院主請",
    "X70n1400_002:0698b09": "鼻無兩竅。眼露雙睛。十分無面目。一味得人憎。將正",
    "X70n1400_002:0698b10": "續三世之業。等閒籍沒。向白雲千峰之上。特地掀騰。",
    "X70n1400_002:0698b11": "坐斷死關。幸自惡聲難掩。那更被伊描邈。轉見可憐",
    "X70n1400_002:0698b12": "生。呵呵呵。三十年後。寧無人路見不平。",
    "X70n1400_002:0698b13": "大覺禪師祖雍長老請",
    "X70n1400_002:0698b14": "中大仰毒。奮師子威。平生負重病。舉世無良醫。向蓮",
    "X70n1400_002:0698b15": "峰插一莖草。為少室發千鈞機。舌頭無骨。額下生眉。",
    "X70n1400_002:0698b16": "喚作開山即錯。不喚作開山猶非。從教後代亂針錐。",
    "X70n1400_002:0698b17": "西隱接待師立山主請(地名西馬塍)",
    "X70n1400_002:0698b18": "烏豆眼睛生鐵面。直向孤峰頂上。將無米飯塞斷天",
    "X70n1400_002:0698b19": "下衲子咽喉。固是家常。因甚更教人參箇一歸何處。",
    "X70n1400_002:0698b20": "吽。憶著江南三月天。馬塍西畔春無數。",
    "X70n1400_002:0698b21": "雙髻禪庵請",
    "X70n1400_002:0698b22": "恣無明。逞人我。誹釋迦。罵達磨。雖是赤心。返成話墮。",
    "X70n1400_002:0698b23": "六年坐鋪賣不行。至今被人喚作滯貨。",
    "X70n1400_002:0698b24": "禪人請讚(二)",
    "X70n1400_002:0698c01": "遮箇村僧。只好聞名。尾巴纔露。天下人憎。",
    "X70n1400_002:0698c02": "不識巖頭密啟處。剛言悟得仰山禪。遮場敗露難遮"
}