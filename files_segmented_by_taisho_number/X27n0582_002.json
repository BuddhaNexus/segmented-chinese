{
    "X27n0582_002:0473b17": "法華統略卷中(本)",
    "X27n0582_002:0473b19": "胡吉藏　撰",
    "X27n0582_002:0473b20": "譬喻品第三領解義一科。",
    "X27n0582_002:0473b21": "就身子領解中。有一門二門三門四門八門十門。一",
    "X27n0582_002:0473b22": "門者。謂迷教故憂。今悟解故喜也。二門者。一領解",
    "X27n0582_002:0473b23": "昔教。從初聞佛所說已下。次領解今教。所以有二領",
    "X27n0582_002:0473b24": "解者。還領解佛上說也。上有四門。初明一乘真實門。",
    "X27n0582_002:0473c01": "次三乘方便門。三得失門。四勸進門。初領解者。昔三",
    "X27n0582_002:0473c02": "乘方便門。次領解今一乘真實門。既領二門。即是領",
    "X27n0582_002:0473c03": "解得失門。既領解得失門。即捨失從得。信受佛語。謂",
    "X27n0582_002:0473c04": "領勸進門也。但佛前明一乘真實。後辨三乘方便。是",
    "X27n0582_002:0473c05": "從體起用。今先領解三乘方便。後領解一乘真實。謂",
    "X27n0582_002:0473c06": "因用入體。師資之道。義顯於斯。師則為化於物。故從",
    "X27n0582_002:0473c07": "體起用。資受化故。從用入體也。又佛就今昔次第。正",
    "X27n0582_002:0473c08": "辨今教。故先明一乘。次明昔教。故次辨三乘。身子就",
    "X27n0582_002:0473c09": "迷悟次第。先於昔教起迷。故前領解昔教。後於今驚",
    "X27n0582_002:0473c10": "疑。故後領解今教也。",
    "X27n0582_002:0473c11": "次領解三門者。佛上自說有二。初長行。二偈。長行四",
    "X27n0582_002:0473c12": "門。敘今昔教意。身子長行。還作今昔而領。偈有三乘",
    "X27n0582_002:0473c13": "教意。今還領三乘教意。佛偈中。初明昔小乘教意。次",
    "X27n0582_002:0473c14": "辨昔大乘教意。後明一乘教。如說九部及涅槃。即小",
    "X27n0582_002:0473c15": "乘教意。有佛子心淨者。出昔大乘教意。聲聞若菩薩",
    "X27n0582_002:0473c16": "已下。明今一乘教。身子偈文。還領解三乘。初敘見諸",
    "X27n0582_002:0473c17": "菩薩。聞說大乘。而生疑悔。領解大乘教意。從我本著",
    "X27n0582_002:0473c18": "邪見已下。領解小乘教意。初聞佛所說。領一乘教意。",
    "X27n0582_002:0473c19": "佛欲明三乘次第。先小次大後一。今作迷悟憂喜次",
    "X27n0582_002:0473c20": "第。聞大乘法。見諸勝人受記作佛。故心生疑悔為憂。",
    "X27n0582_002:0473c21": "聞今開權顯實故喜。故先敘領解大乘。失大由執於",
    "X27n0582_002:0473c22": "小乘故。次領小乘。領小謂領昔教。次領今一乘。故師",
    "X27n0582_002:0473c23": "資各示一義也。",
    "X27n0582_002:0473c24": "次領解四門者。一領解同邪教。即我本著邪見。為諸",
    "X27n0582_002:0474a01": "梵志師。二領小乘。三領解昔大。四領解今一。所以有",
    "X27n0582_002:0474a02": "四門者。佛一期出世。亦有四門。一示同外道受學二",
    "X27n0582_002:0474a03": "定。及苦行六年。二初說小乘。三說大乘。四說一乘。身",
    "X27n0582_002:0474a04": "子還領一化始終。故有四門。但領佛昔同外道。今以",
    "X27n0582_002:0474a05": "身子同外道為異。而大宗終是方便同邪。",
    "X27n0582_002:0474a06": "次明八門者。邪中亦二。一初邪弟子。二邪師。我本著",
    "X27n0582_002:0474a07": "邪見。是邪弟子。為諸梵志師。謂邪師。小中有二。初聞",
    "X27n0582_002:0474a08": "頞鞞。得於初果。二聽長爪論義。證於羅漢。大乘中有",
    "X27n0582_002:0474a09": "二。初聞說大乘。見諸菩薩受記成佛。現在不預勝流。",
    "X27n0582_002:0474a10": "未來喪於果德。是以生悔。二者理中生疑。為失不失",
    "X27n0582_002:0474a11": "一乘中有二。初疑一乘教主為魔人。二疑一乘教法",
    "X27n0582_002:0474a12": "為魔法。",
    "X27n0582_002:0474a13": "次十門者。八義如前。於大乘中。有理事兩悔出處二",
    "X27n0582_002:0474a14": "疑。故合成十也。此十並顯在文。恐尋之難見。故撰為",
    "X27n0582_002:0474a15": "玄意耳。問身子何故示此十耶。答曰。就迹而言。自昔",
    "X27n0582_002:0474a16": "爰今。於十事中。皆有疑悔。是故致憂。聞今一乘悟解。",
    "X27n0582_002:0474a17": "故心大歡喜。二者助佛揚化。即以十門。說法華經也。",
    "X27n0582_002:0474a18": "於中有三。初內心歡喜。二外形致敬。三發言自述領",
    "X27n0582_002:0474a19": "解。內心歡喜者。謂解今昔兩教。生權實二智。故生歡",
    "X27n0582_002:0474a20": "喜。又領解小乘大乘一乘三教。故心生歡喜。又領解",
    "X27n0582_002:0474a21": "四門教。乃至十門。故心生歡喜也。餘如本疏。問曰。身",
    "X27n0582_002:0474a22": "子初明悔。次辨疑。此有何異。答曰。初悔是自責愚癡。",
    "X27n0582_002:0474a23": "次疑佛心不等。又初悔明毀小揚大。以取小失大。是",
    "X27n0582_002:0474a24": "故悔也。次疑令捨小歸大。以法性理同。則乘不應二。",
    "X27n0582_002:0474b01": "初位據迹。後約本。身子是化人故也。問曰。云何除此",
    "X27n0582_002:0474b02": "疑悔。答曰。下明二事。皆是自迷。非佛不等。以我癡故。",
    "X27n0582_002:0474b03": "不待大。癡故取小。非佛不與大。非佛獨與小。又法性",
    "X27n0582_002:0474b04": "理同。乘無有二。但我自不待說大。忩忩取小。於我自",
    "X27n0582_002:0474b05": "成三乘異也。又初不待大。顯大是真實。即法性理同。",
    "X27n0582_002:0474b06": "次取小。即明三乘是方便故。方便有異耳。問曰。云何",
    "X27n0582_002:0474b07": "名待說所因。答曰。常不輕品云。以菩提果為所因。因",
    "X27n0582_002:0474b08": "為求菩提果。故說於六度。今亦爾也。",
    "X27n0582_002:0474b09": "終日竟夜已下。第三結歡喜中有二。初重明昔憂。次",
    "X27n0582_002:0474b10": "釋今喜。今喜中有二。初明歡喜從真是佛子已下。次",
    "X27n0582_002:0474b11": "明自慶也。身意泰然者。本謂是小果。則現在不預勝",
    "X27n0582_002:0474b12": "流。未來喪於果德。故生疑悔。今知小果即是大因。故",
    "X27n0582_002:0474b13": "現在預勝流。未來不失果。故身意泰然。又悟小果是",
    "X27n0582_002:0474b14": "大因。故是佛子也。得佛法分者。涅槃經云。汝今值我",
    "X27n0582_002:0474b15": "正法寶城。云何取是虗偽之物。故知取二乘道果。不",
    "X27n0582_002:0474b16": "得佛法分也。",
    "X27n0582_002:0474b17": "次釋偈。文頌長行三章。皆廣頌之。初中有二。前頌歡",
    "X27n0582_002:0474b18": "喜。次頌嘆佛。頌釋中義含多意。一者就今昔領解。分",
    "X27n0582_002:0474b19": "之為二。初領解昔教。二者領解今教。以佛方便品中",
    "X27n0582_002:0474b20": "長行與偈。皆敘今昔教意。身子還領解今昔。從初文",
    "X27n0582_002:0474b21": "至疑悔皆已除。領解昔教意。初聞佛所說。領解今教",
    "X27n0582_002:0474b22": "意。二者三教辨之。一者領解昔大乘教。二者領解昔",
    "X27n0582_002:0474b23": "小乘教。三者領解今一乘教。從初竟令眾至道場。是",
    "X27n0582_002:0474b24": "第一文。我本著邪見。是第二文。初聞佛所說。是第三",
    "X27n0582_002:0474c01": "文。所以領解三乘者。釋迦及一切佛。辨出世乘。唯有",
    "X27n0582_002:0474c02": "於三。謂小乘大乘一乘。故今悉領解之。則悟佛教意",
    "X27n0582_002:0474c03": "盡。此三章中各有三。初中三者。一明兩悔。二我常於",
    "X27n0582_002:0474c04": "日夜已下。第二敘兩疑。今聞佛音聲已下。第三領權",
    "X27n0582_002:0474c05": "實。則疑悔除也。次文三者。我本著邪見。明昔執也。而",
    "X27n0582_002:0474c06": "今乃自覺已下。第二執破也。佛於大眾中。第三敘執",
    "X27n0582_002:0474c07": "破所由也。後章三者。初聞佛所說。述驚疑也。佛以種",
    "X27n0582_002:0474c08": "種緣。第二領解疑除也。世尊說實道已下。第三結魔",
    "X27n0582_002:0474c09": "佛有無。自悔責也。問曰。何故前明大乘悔疑。答曰。昔",
    "X27n0582_002:0474c10": "於小乘法中。未知小劣大勝。故不生疑悔。既聞大乘。",
    "X27n0582_002:0474c11": "則知小大勝劣。是故生疑悔也。問曰。今昔俱大。何故",
    "X27n0582_002:0474c12": "聞昔大則迷。聽今大便悟。答曰。昔雖顯大實。未聞小",
    "X27n0582_002:0474c13": "權。是故生疑。今顯大實。復開小權。是以得悟。問曰。偈",
    "X27n0582_002:0474c14": "兩悔兩疑。與長行何異。答曰。長行略。但明一悔一疑。",
    "X27n0582_002:0474c15": "偈廣。即具二也。又長行約事明悔。就理辨疑。今廣。即",
    "X27n0582_002:0474c16": "理事俱有疑悔。問曰。兩悔何異。答曰。初據理生悔。次",
    "X27n0582_002:0474c17": "約事生悔。又初約獨處生悔。次約在眾生悔。斯則理",
    "X27n0582_002:0474c18": "事出處。攝生悔義周。問曰。悔失幾事。答曰。始終論之。",
    "X27n0582_002:0474c19": "凡失八果。不能於未來。失化他果。次兩偈是自德果。",
    "X27n0582_002:0474c20": "自他一雙也。自德中前失略。次失廣。略廣一雙也。略",
    "X27n0582_002:0474c21": "則失小乘佛德。廣則明失大乘佛德。則大小一雙也。",
    "X27n0582_002:0474c22": "自上已來。失盛德內充。從我獨經行時。失嘉聲外滿。",
    "X27n0582_002:0474c23": "謂名德一雙也。",
    "X27n0582_002:0474c24": "問曰。下明兩疑何異。答曰。初據理生疑見諸菩薩",
    "X27n0582_002:0475a01": "已下。就事生疑。又初獨處生疑。次在眾生疑。還是",
    "X27n0582_002:0475a02": "理事出處一雙也。攝疑事盡矣。問曰。就理生疑。疑",
    "X27n0582_002:0475a03": "何物耶。就事生疑。復疑何事。答曰。據理生疑。為失",
    "X27n0582_002:0475a04": "八果。為當不失。約事生疑。為失八因。為當不失。今聞",
    "X27n0582_002:0475a05": "佛音聲已下。此明悟開權顯實。故兩悔除二疑斷。",
    "X27n0582_002:0475a06": "二乘無漏之因。不至道場之果。則喪果失因。故兩疑",
    "X27n0582_002:0475a07": "兩悔。二乘無漏之因。至道場之果。故不失因果。疑悔",
    "X27n0582_002:0475a08": "便除。我著邪見。敘昔執邪執小。問曰。何故敘此二執。",
    "X27n0582_002:0475a09": "答曰。前是自敘。今述同他。自敘者。四十餘年獨有兩",
    "X27n0582_002:0475a10": "疑。餘中下根人。無此事也。今述同他者。中下根人。始",
    "X27n0582_002:0475a11": "終自謂究竟。今敘自執。則同之也。問曰。何故自敘復",
    "X27n0582_002:0475a12": "同他耶。答曰。一欲分三根不同。上根有於疑悔。復有",
    "X27n0582_002:0475a13": "自執。中下根人。但自謂究竟。不能推求。故無疑悔也。",
    "X27n0582_002:0475a14": "二者自敘疑悔。令物同我。我取小失大。故生悔者。餘",
    "X27n0582_002:0475a15": "亦應然。我推理同。不應有三乘教異。亦令物爾也。次",
    "X27n0582_002:0475a16": "述同他執者。我初執小乘。既是愚癡。顯封小執小者。",
    "X27n0582_002:0475a17": "亦是癡也。問曰。但應敘執小乘。何故述著邪見。答曰。",
    "X27n0582_002:0475a18": "一意明執小之緣由。故前述著邪。二者欲明外道二",
    "X27n0582_002:0475a19": "乘俱為顛倒。昔著外故乖內道。執小乘故違大教。意",
    "X27n0582_002:0475a20": "欲令凡聖俱棄。故述邪小二執釋。而今乃自覺非是",
    "X27n0582_002:0475a21": "實滅度。小滅。滅三界分段。故非真滅。大滅。滅無明變",
    "X27n0582_002:0475a22": "易。乃為真滅。此得此分兩滅之異。若如舊說。辨佛無",
    "X27n0582_002:0475a23": "常及覆相常者。便不得分二滅不同。無由得釋身子",
    "X27n0582_002:0475a24": "領解。",
    "X27n0582_002:0475b01": "釋初聞佛所說。問曰。上已敘領悟竟。今何故方述驚",
    "X27n0582_002:0475b02": "疑。答曰。欲敘身子於釋迦一代。皆悉癡迷。一於小乘",
    "X27n0582_002:0475b03": "中起執。二於大乘中疑悔。三於一乘中驚疑。欲示三",
    "X27n0582_002:0475b04": "乘次第。故追敘初驚疑也。又欲辨於三乘中。有二種",
    "X27n0582_002:0475b05": "失。一於佛大小乘迷。二魔佛顛倒。前已敘內教迷悟。",
    "X27n0582_002:0475b06": "今次明魔佛得失。故追敘前事也。又於三乘作四種",
    "X27n0582_002:0475b07": "方便。敘疑悔作生方便。今封執小乘者。生疑悔也。二",
    "X27n0582_002:0475b08": "滅方便。令小乘人滅小執也。三勸信方便。即前二事",
    "X27n0582_002:0475b09": "生於疑悔。勸進求大。四遮謗方便。即此章是也。遮謗",
    "X27n0582_002:0475b10": "者。勿謗一乘教主為魔人。一乘教法為魔法。又敘悟",
    "X27n0582_002:0475b11": "法華破三病。一於大乘中疑悔斷。二於小乘中執破。",
    "X27n0582_002:0475b12": "三於一乘中謗息。其心安如海者。上半明外能巧說",
    "X27n0582_002:0475b13": "內安如海。非魔所有。故知是佛也。",
    "X27n0582_002:0475b14": "釋從生及出家。乃至亦以方便說。身子云。我見佛從",
    "X27n0582_002:0475b15": "生乃至法華之前。七十餘年已來。皆是佛非魔。今說",
    "X27n0582_002:0475b16": "一乘之佛。亦非魔矣。大眾不須驚疑。又因法開人。為",
    "X27n0582_002:0475b17": "成法者。一乘既是真實。三乘為方便。則無生滅身為",
    "X27n0582_002:0475b18": "真佛。丈六為方便。若不明生滅身為方便者。方便是",
    "X27n0582_002:0475b19": "垢衣長者。乘七寶大車。能乘所乘。不相稱也。我墮疑",
    "X27n0582_002:0475b20": "網故者。佛有實道。而我言無。魔無實道。而我言有。是",
    "X27n0582_002:0475b21": "故悔責則例餘人。問曰。安住實智中。頌長行何文耶。",
    "X27n0582_002:0475b22": "答曰。安住實智中。頌長行身意泰然領解文也。我定",
    "X27n0582_002:0475b23": "當作佛。頌長行真是佛子自慶文也。",
    "X27n0582_002:0475b24": "釋述成章。問曰。何故云於大眾中說。答曰。昔說身子",
    "X27n0582_002:0475c01": "本學小乘。是覆相。今欲開身子本學大乘。是顯露說。",
    "X27n0582_002:0475c02": "故云於大眾說。二欲釋大眾疑。疑云昔毀二乘。人聞",
    "X27n0582_002:0475c03": "大。遂領悟成佛。則知小乘無過。今欲為大眾。釋此疑",
    "X27n0582_002:0475c04": "也。三欲令大眾早習大乘。得如身子領解成佛也。問",
    "X27n0582_002:0475c05": "曰。何故述身子本覺。大乘。答曰。前身子自敘明悟解",
    "X27n0582_002:0475c06": "之果。今佛敘悟解之因。由本習大乘。今得大解。二欲",
    "X27n0582_002:0475c07": "勸大眾。習於大乘。如身子得於大解。餘如本疏。問曰。",
    "X27n0582_002:0475c08": "何故述身子中忘斯意。答曰。一欲因言釋疑。身子既",
    "X27n0582_002:0475c09": "聞久學大乘。何由昔取小果。是故釋云。中忘斯意。故",
    "X27n0582_002:0475c10": "取小也。二欲令大眾牢固大心。使不退轉。故述取小。",
    "X27n0582_002:0475c11": "問曰。何故云為諸聲聞。說於法華。名教菩薩法。答曰。",
    "X27n0582_002:0475c12": "教菩薩凡有二事。一令發菩提心。二令修菩薩行。本",
    "X27n0582_002:0475c13": "願即菩提心也。所行道謂菩薩行行也。問曰。說法華",
    "X27n0582_002:0475c14": "云何教此二事。答曰。唯有一乘。無有餘乘。故唯得發",
    "X27n0582_002:0475c15": "大心。不得發小心。即是教發菩提心也。又凡夫如火",
    "X27n0582_002:0475c16": "宅。二乘類惡道。並非所求之處。故不得起凡夫二乘",
    "X27n0582_002:0475c17": "之心。過三界火宅。度五百由旬。乃是安穩之道。故使",
    "X27n0582_002:0475c18": "發菩提心。教修菩薩行者。法師品云。若菩薩未聞是",
    "X27n0582_002:0475c19": "經。未善行菩薩道。所以然者。未聞此經。未識道之權",
    "X27n0582_002:0475c20": "實。又執有三乘。則迴遑進退。故未善行也。今聞道之",
    "X27n0582_002:0475c21": "權實。則精識於道。有一無二。則唯進不退。乃名善行。",
    "X27n0582_002:0475c22": "故為說法華。名教菩薩法。雖言屬聲聞。意在大乘。",
    "X27n0582_002:0475c23": "釋授記章為二。第一從初入偈。正明授記。從其兩足",
    "X27n0582_002:0475c24": "聖尊竟後。敘授記之意。兩文中各有二。初明二者。一",
    "X27n0582_002:0476a01": "長行。二偈頌。後二者。一令自慶。二大眾歡喜也。",
    "X27n0582_002:0476a02": "釋身子請章。自陳已悟。無復疑悔者。一欲生信智人",
    "X27n0582_002:0476a03": "已解。則理必應爾。故生信也。道理必然。我今已解。則",
    "X27n0582_002:0476a04": "知不達。出自愚迷。非理不爾。故遮謗也。",
    "X27n0582_002:0476a05": "釋五眾之生滅。若今若昔。亦論此身。昔說此身生滅",
    "X27n0582_002:0476a06": "為小乘。今悟此身本不生滅。為一乘。昔謂此身生即",
    "X27n0582_002:0476a07": "六道。滅之即三乘。今悟此身本亦不生。故非六道凡",
    "X27n0582_002:0476a08": "夫。今不滅。異三乘賢聖也。世人相與云。吾是凡夫身。",
    "X27n0582_002:0476a09": "別有三乘賢聖。作此說者。四阿含教意也。依一乘教",
    "X27n0582_002:0476a10": "明者。此身非六道眾生。亦非三乘賢聖。既不兩世是。",
    "X27n0582_002:0476a11": "寧當有二非。下云佛道叵思議。正在於此。頌曰。身外",
    "X27n0582_002:0476a12": "求明悟。終自是昏朦。欲知一乘處。還歸七尺中。",
    "X27n0582_002:0476a13": "釋佛正說中。亦四章經。如疏中說。又四章來意者。第",
    "X27n0582_002:0476a14": "一章經。佛自開權顯實。第二章經。聖弟子開權顯實。",
    "X27n0582_002:0476a15": "第三章藥草喻品。釋成師資之說。第四章若領悟二",
    "X27n0582_002:0476a16": "說。堪與授記。又四章經者。初破凡夫病。次破二乘。三",
    "X27n0582_002:0476a17": "破菩薩。三病既除。行與佛應。故得佛記。就初章中有",
    "X27n0582_002:0476a18": "二。初明正說。二勸弘經。初中又二。前長行。次偈頌。長",
    "X27n0582_002:0476a19": "行中又二。開譬合譬。開譬中有二。初騰前許後。二正",
    "X27n0582_002:0476a20": "開譬。騰前者。長行與偈。並為四門。一一乘真實。二三",
    "X27n0582_002:0476a21": "乘方便。三得失。四勸信奉持。偈四與此大同。合總提",
    "X27n0582_002:0476a22": "四門之意。用以示之。雖有四門。唯有兩意。所謂但顯",
    "X27n0582_002:0476a23": "一理。唯教一人。許後者。逆抽後六譬大意。但顯一理。",
    "X27n0582_002:0476a24": "唯教一人。",
    "X27n0582_002:0476b01": "譬喻得解者。若未能於法說四門領二意。令識譬喻",
    "X27n0582_002:0476b02": "六門。解顯一理教一人。釋立譬喻意。一依文為中下",
    "X27n0582_002:0476b03": "根人未悟。故立譬喻。二為破凡夫保著三界樂。故立",
    "X27n0582_002:0476b04": "譬喻。三為增上慢人未究竟。自謂究竟。故立譬喻。四",
    "X27n0582_002:0476b05": "為菩薩令識佛說三乘教意。及知佛有不可思議功",
    "X27n0582_002:0476b06": "德。故立譬喻也。",
    "X27n0582_002:0476b07": "釋六譬自古爰今。釋此譬文。少多不定。少則四譬。多",
    "X27n0582_002:0476b08": "則有為十。今謂六譬為定。不可增減。第一總譬。嘆佛",
    "X27n0582_002:0476b09": "無極苦有極樂。第二見火譬。見眾生有極苦無極樂。",
    "X27n0582_002:0476b10": "第三譬。初成道時。即欲為說一乘。頓拔極苦。頓與極",
    "X27n0582_002:0476b11": "樂。但聖雖能授。物不堪受。第四譬。既不可頓拔極苦",
    "X27n0582_002:0476b12": "頓與極樂。故但拔重苦。與其小樂。第五譬。既拔重苦。",
    "X27n0582_002:0476b13": "與小樂竟。次拔輕苦。與其大樂。至第六譬。子便同父。",
    "X27n0582_002:0476b14": "無極苦有極樂。但昔明與小。今便賜大。大小相違。如",
    "X27n0582_002:0476b15": "似虗妄。宜融會之。故有第六不虗妄譬。",
    "X27n0582_002:0476b16": "次約車譬作之。初嘆父有極樂無極苦。無極苦則父",
    "X27n0582_002:0476b17": "有大車。次見子有極苦無極樂。則子無大車。第三即",
    "X27n0582_002:0476b18": "欲授子大車。但未堪乘。是以不堪授。第四既未堪授",
    "X27n0582_002:0476b19": "大。權與小車。第五令息羊鹿。便駕以白牛。但許賜相",
    "X27n0582_002:0476b20": "違。宜須融釋。故有第六不虗譬。",
    "X27n0582_002:0476b21": "次就開示悟入。釋此六章。初嘆父無極苦有極樂。謂",
    "X27n0582_002:0476b22": "開佛知見。第二見眾生失佛知見。故無極樂有極苦。",
    "X27n0582_002:0476b23": "第三頓欲為示眾生令得悟入。但物未堪。是故息化。",
    "X27n0582_002:0476b24": "第四既不得。為示佛知見。令得悟入。且示二乘知見。",
    "X27n0582_002:0476c01": "令得悟入。第五既示小竟。方得示大。第六融會如前",
    "X27n0582_002:0476c02": "所明。又依下合喻。就二果三德釋之。下文舉大涅槃",
    "X27n0582_002:0476c03": "果。以合大車。次舉菩提眾德之果。以合大車。初嘆佛",
    "X27n0582_002:0476c04": "無極苦。則累無不寂。謂佛有大涅槃果也。",
    "X27n0582_002:0476c05": "次嘆文有極樂。明德無不圓。謂菩提果也。故初譬嘆",
    "X27n0582_002:0476c06": "佛有二果。第二子有極苦。無涅槃樂。無極樂。無菩提",
    "X27n0582_002:0476c07": "果。第三譬欲授二果。以眾生未堪。第四譬權授小涅",
    "X27n0582_002:0476c08": "槃果小菩提果。第五譬滅輕苦與大樂。令捨小樂。得",
    "X27n0582_002:0476c09": "大樂。賜菩提果。第六融會不異前明。若就三德合之。",
    "X27n0582_002:0476c10": "初嘆累無不寂。即解脫德。德無不圓。合法身般若。故",
    "X27n0582_002:0476c11": "初明佛具三德。次見子無三。次未堪授三。次權與三",
    "X27n0582_002:0476c12": "德未竝。次方堪示以伊字。第六如前。",
    "X27n0582_002:0476c13": "次就中道作之。累無不寂。不可為有。德無不圓。不可",
    "X27n0582_002:0476c14": "為無。非有非無。即中道也。次見子。失中道佛性。故六",
    "X27n0582_002:0476c15": "道紛然。次即欲便六道迴宗。歸一中道。但眾生未堪。",
    "X27n0582_002:0476c16": "次未堪授中。且示偏觀。次以偏調心。後授中觀。許偏",
    "X27n0582_002:0476c17": "賜中。似如相害。故融會之。以眾義推之。定唯六譬。不",
    "X27n0582_002:0476c18": "得增減。問依舊得作此釋文以不。答不得釋於一句。",
    "X27n0582_002:0476c19": "況六章耶。以舊宗未明此經具於三德及二果中道。",
    "X27n0582_002:0476c20": "則德未圓。累亦未盡。何由賜子。故不得釋經一句也。",
    "X27n0582_002:0476c21": "非但不得通經。翻為毀謗。所以然者。父累無不寂。二",
    "X27n0582_002:0476c22": "死已傾。德無不圓。則四德圓備。而謂猶是無常。則五",
    "X27n0582_002:0476c23": "住未傾。三德未備。豈非謗耶。玄章已明。今略不具述。",
    "X27n0582_002:0476c24": "釋初總譬中有六。一化主譬。二化處譬。三教門。四所",
    "X27n0582_002:0477a01": "化。五化意。六根性。亦不得增減。此不異舊。就總譬中。",
    "X27n0582_002:0477a02": "舊釋不開。今分為二。一者嘆人。第二美德。國邑聚落。",
    "X27n0582_002:0477a03": "舉處取人。謂嘆人。禮書云。四井為邑。鄭曰。四方里也。",
    "X27n0582_002:0477a04": "國語云。三十家為邑。尚書大傳云。八家為隣。二隣為",
    "X27n0582_002:0477a05": "明。三明為里。五里為鄉。十鄉為都。十都為師。十師為",
    "X27n0582_002:0477a06": "洲。聚者。字林云。聚積土也。韋召云。小鄉云曰聚。落者。",
    "X27n0582_002:0477a07": "說文云。草曰零。木曰落。廣雅云。籬也。居也。邑落之名",
    "X27n0582_002:0477a08": "耳。合譬如本疏說。",
    "X27n0582_002:0477a09": "其年衰邁已下。第二美德。於中有二。初嘆自德。二美",
    "X27n0582_002:0477a10": "化他。各分為兩。自德中二者。其年衰邁。依下合意。即",
    "X27n0582_002:0477a11": "累無不盡。惑因既斷。苦報將傾。即衰邁也。惑因既斷。",
    "X27n0582_002:0477a12": "無復因累。苦報將傾。則無復果累。故下文云。於諸怖",
    "X27n0582_002:0477a13": "畏衰惱憂患無明闇弊。永盡無餘。即其事也。衰減也。",
    "X27n0582_002:0477a14": "邁行也。往也。財富無量。第二嘆德無不圓。即是下文",
    "X27n0582_002:0477a15": "無量知見力無畏等也。",
    "X27n0582_002:0477a16": "多有田宅已下。第二嘆化他德。於中有二。初嘆本德。",
    "X27n0582_002:0477a17": "二嘆迹德。各分為二。本德中二者。一田。二宅。大慈與",
    "X27n0582_002:0477a18": "樂為田。大悲遮苦為宅。而言多有者。即釋大義也。又",
    "X27n0582_002:0477a19": "當欲披苦與樂。亦名為多。",
    "X27n0582_002:0477a20": "及諸僮僕已下。第二美於迹用。上明田宅。謂拔苦與",
    "X27n0582_002:0477a21": "樂之心事。現神通化物。拔苦果與樂果如僮。運口說",
    "X27n0582_002:0477a22": "法。滅苦因與樂因如僕。運五通役七辨。故云諸也。又",
    "X27n0582_002:0477a23": "依信解品。非止有僮僕。亦有牛羊。故云諸也。此之一",
    "X27n0582_002:0477a24": "譬。為下合譬及大車。信解中窮子歎父。皆用今譬文",
    "X27n0582_002:0477b01": "句為本。不得參差。宜留意觀之。其家廣大。不異舊釋。",
    "X27n0582_002:0477b02": "唯有一門第三明教門譬。問曰。三界火宅。云何乃用",
    "X27n0582_002:0477b03": "佛教為門。答曰。三界本來。常是四絕。故說四絕之教",
    "X27n0582_002:0477b04": "門。得出三界。以義既相關故用佛教。為三界之門也。",
    "X27n0582_002:0477b05": "多諸人眾不異舊釋。乃至五百者。欲明迴五趣。故有",
    "X27n0582_002:0477b06": "乃至之言。",
    "X27n0582_002:0477b07": "堂閣朽故第五化意譬。於中有二。初明舍之垂崩。次",
    "X27n0582_002:0477b08": "火起燒宅。前是無常。次是眾苦。又初是六道舊迷。後",
    "X27n0582_002:0477b09": "明三乘新惑也。問曰。何以得知然。答曰。此中有新舊",
    "X27n0582_002:0477b10": "兩人。五百人即五道舊人。三十子謂三乘新眾。人既",
    "X27n0582_002:0477b11": "新舊。迷亦爾也。余昔不觀前後。依舊通文多謬。上其",
    "X27n0582_002:0477b12": "家廣大。總敘火宅。總喻三界。今別敘堂閣。別譬一身。",
    "X27n0582_002:0477b13": "前總後別。蓋是聖說常儀。解義恒法。",
    "X27n0582_002:0477b14": "就一身內。復開為二。初總誘別。如堂閣為總。柱樑為",
    "X27n0582_002:0477b15": "別。以柱樑之別。成堂閣之總。以七尺之身為總。四支",
    "X27n0582_002:0477b16": "百體為別。在譬若明。合文自現。總身有二。別亦兩種。",
    "X27n0582_002:0477b17": "總身二者。一堂。二閣。同受大患之身為堂。而昇沉不",
    "X27n0582_002:0477b18": "同為閣。雖有同異。皆有十時改易。念念無常。名朽故",
    "X27n0582_002:0477b19": "也。",
    "X27n0582_002:0477b20": "墻壁已下。第二別明一身諸分。依後偈廣頌。凡有十",
    "X27n0582_002:0477b21": "物。以成一舍。長行略舉其四略。亦是前略廣意也。開",
    "X27n0582_002:0477b22": "則有四。合成二。所言二者。墻壁為外。柱樑為內。筋宍",
    "X27n0582_002:0477b23": "為身外。諸骨為身內。所言四者。墻為外。壁為內。如宍",
    "X27n0582_002:0477b24": "為外筋為內。柱為下樑為上。身下分骨為柱。上分骨",
    "X27n0582_002:0477c01": "為樑。此之內外。皆是大期無常。念念生滅。故喻頹落。",
    "X27n0582_002:0477c02": "乃至傾斜。書云。外墻為垣。內墻為墻。墻猶城也。宅中",
    "X27n0582_002:0477c03": "垣謂壁也。",
    "X27n0582_002:0477c04": "周匝已下。第二火起。凡有三雙。周匝明無處不苦。俱",
    "X27n0582_002:0477c05": "時無時不苦也。時處一雙也。忽然者。敘苦因也。火起",
    "X27n0582_002:0477c06": "者。明苦果也。即因果一雙也。此四為體。焚燒舍宅辨",
    "X27n0582_002:0477c07": "用也。體用一雙也。",
    "X27n0582_002:0477c08": "長者諸子。第六根性譬。據昔三根迴流不定。是故安",
    "X27n0582_002:0477c09": "或。約今昔者。雖有三十。終成一兒。故云或也。",
    "X27n0582_002:0477c10": "第二見火譬。於中有三。初見火驚怖者。見身火燒樂",
    "X27n0582_002:0477c11": "盡。但有苦受。智度論云。若無菩薩。六道中。唯有三惡",
    "X27n0582_002:0477c12": "道。三受中。但有苦受。心火燒善根。成一闡提。喪慧命。",
    "X27n0582_002:0477c13": "失法身。是故怖也。於所燒門安穩得出。門有二種。初",
    "X27n0582_002:0477c14": "被燒門。二出燒門。說三界而常四絕。即是出門。於緣",
    "X27n0582_002:0477c15": "四絕。而常三界。謂被燒門。即四絕不為諸邊所動。名",
    "X27n0582_002:0477c16": "安穩道。因安穩道而出。名安穩出也。父常行四絕以",
    "X27n0582_002:0477c17": "自娛。而子何遊五塵而求樂。故云樂著嬉戲也。下云",
    "X27n0582_002:0477c18": "無求出意者。自不作實相絕四之觀。皆是不求出意",
    "X27n0582_002:0478a01": "也。",
    "X27n0582_002:0478a02": "釋救子不得譬。具如本疏。衣裓者字誥云。[袖-由+害][袖-由+盍]戒音。",
    "X27n0582_002:0478a03": "衣上羅也。相傳。裓音居德反。長安女人用衣前分褁",
    "X27n0582_002:0478a04": "子。稱為衣裓也。問曰。不知何者為火等。明何義耶。答",
    "X27n0582_002:0478a05": "曰。上明不信。今辨不解。火者八苦。舍為三界。即是無",
    "X27n0582_002:0478a06": "常。無常與苦。謂果也。失是前之二因。即毒虫惡鬼也。",
    "X27n0582_002:0478a07": "眾生迷於二果。不識兩因。問曰。東西馳走戲。明何義",
    "X27n0582_002:0478a08": "耶。答曰。上明不信不解。今明起惑。即是於火宅內。覓",
    "X27n0582_002:0478a09": "樂為戲也。視父而已者。上明無解有惑。初成道時。不",
    "X27n0582_002:0478a10": "可化耳。今明後時可化。故視父也。",
    "X27n0582_002:0478a11": "釋三車救子得譬。問曰。三車在門外。可以遊戲。明何",
    "X27n0582_002:0478a12": "義耶。答曰。戲是樂。以出世樂。代上火宅內世間之樂",
    "X27n0582_002:0478a13": "也。",
    "X27n0582_002:0478a14": "釋諸子出宅。文定四章。適其願者。第一敘教稱機也。",
    "X27n0582_002:0478a15": "即是下文內有智性也。心各勇銳者。第二聞教信受",
    "X27n0582_002:0478a16": "也。禾芒利為銳。此明即能信為利。互相推排。乃至竟",
    "X27n0582_002:0478a17": "共馳走者。前明信受。今第三辨修行。文慇懃精進也。",
    "X27n0582_002:0478a18": "諍出火宅者。第四。前既修因。今出宅求果。即是下文",
    "X27n0582_002:0478a19": "欲出三界。自求涅槃。",
    "X27n0582_002:0478a20": "釋父見子免難。初敘子免難。次明父歎喜。明子免難",
    "X27n0582_002:0478a21": "大意明有宅可出。無車可得也。余昔依舊釋。四衢喻",
    "X27n0582_002:0478a22": "四。解可約昔教。出三界。證四諦。便得涅槃。此是見車",
    "X27n0582_002:0478a23": "得車。不應更復索。又舊明四衢及露地。明無五濁。亦",
    "X27n0582_002:0478a24": "同上過也。望今度教釋者。四達曰衢。則四方皆空。覔",
    "X27n0582_002:0478b01": "車不得。露地者。仰觀亦空。不見有車。以五處皆空。故",
    "X27n0582_002:0478b02": "不見門外有三車也。而坐者。亦是顯無有車。若門外",
    "X27n0582_002:0478b03": "有車。則乘之而遊。既五處無車。是故端坐也。都是為",
    "X27n0582_002:0478b04": "成門外無車。及生後索車之譬。即是顯有宅可出。無",
    "X27n0582_002:0478b05": "車可得也。解索車譬。此文近接上生。以五處求車無",
    "X27n0582_002:0478b06": "從。故就父索也。昔以索車為難。今觀甚易。亦美意非",
    "X27n0582_002:0478b07": "一。作七義釋之。一為成等賜。明道理有一。故賜子一。",
    "X27n0582_002:0478b08": "將欲明道理有一。必須前辨三無。三無若成。有一便",
    "X27n0582_002:0478b09": "顯。索車者。顯三無也。門外有三。即乘之而遊。不就父",
    "X27n0582_002:0478b10": "索。以其索三。故知無三。以其無三。方得賜一。舊謂賜",
    "X27n0582_002:0478b11": "索相違。今觀為符契。二者欲明索少賜多。稱嘆佛德。",
    "X27n0582_002:0478b12": "索三即賜。小也。賜一者。謂賜多也。如涅槃云。汝今從",
    "X27n0582_002:0478b13": "我求正法寶。值我多有能相惠施。三明索偽賜真。如",
    "X27n0582_002:0478b14": "子索魚目。父賜夜光。亦是稱嘆佛也。四者用子釋父。",
    "X27n0582_002:0478b15": "前明虗指門外。權說有三。子出門外。遂見有三。父權",
    "X27n0582_002:0478b16": "便壞。以其索三。則門外無三。則權三義成。五者欲分",
    "X27n0582_002:0478b17": "利鈍不同。上根領於父意。知門外無車。是故不索。則",
    "X27n0582_002:0478b18": "身子之流。中根之人。不領父意。但執空言。是故有索",
    "X27n0582_002:0478b19": "也。六示二種聲聞。一者愚法。不知權有實無。是故有",
    "X27n0582_002:0478b20": "索。二不愚法。知權有實無。是故不索。七者欲顯子始",
    "X27n0582_002:0478b21": "終三愚。嘆父三智道理。有極樂之一與之。謂父一智",
    "X27n0582_002:0478b22": "也。而子愚戀於極苦。不從父化。謂一愚也。二父虗指",
    "X27n0582_002:0478b23": "門外明有三車。意在有宅可出。無三可與。謂父一智",
    "X27n0582_002:0478b24": "也。而子謂有宅可出。亦有車可求。謂二愚也。三父智",
    "X27n0582_002:0478c01": "無三可與。有一可賜。父之一智也。子有一而不求。無",
    "X27n0582_002:0478c02": "三而反索三愚也。讚三智即揄揚大道。敘三愚抑毀",
    "X27n0582_002:0478c03": "小乘。",
    "X27n0582_002:0478c04": "釋等賜大車。先與小樂。今與大樂。先拔重苦。今拔其",
    "X27n0582_002:0478c05": "輕苦。前令其越凡。今使超聖。故有賜車之譬也。就文",
    "X27n0582_002:0478c06": "有二。初明能賜之人。二辨所賜之車。能賜之人。即能",
    "X27n0582_002:0478c07": "乘之人。所賜之車。謂所乘之法。能乘之人。猶是上國",
    "X27n0582_002:0478c08": "邑聚落有大長者。所乘之法。猶是上其年衰邁及財",
    "X27n0582_002:0478c09": "富無量。嘆長者之德。但前作是人法之名。今立能乘",
    "X27n0582_002:0478c10": "所乘之稱。是時長者謂能賜之人。各賜下所賜之法。",
    "X27n0582_002:0478c11": "就所賜中。更分為二。初開二章門。次釋二章門。二章",
    "X27n0582_002:0478c12": "門者。一等賜章門。二大車門。如舊所釋。",
    "X27n0582_002:0478c13": "其車高廣已下。第二釋二章門。初釋大車。次釋等賜。",
    "X27n0582_002:0478c14": "餘者依舊。釋大車譬。凡有五失。一無文證。二依文所",
    "X27n0582_002:0478c15": "明。但是果車。作因車合之。問曰。以何文證。如是果耶。",
    "X27n0582_002:0478c16": "答前總譬中。明長者之德。猶是今能乘之人。所乘之",
    "X27n0582_002:0478c17": "車。前既為果。今豈因耶。又合三車大車。並舉果地智",
    "X27n0582_002:0478c18": "慧功德用。以此合之。大車既爾。一車亦然。又下合一",
    "X27n0582_002:0478c19": "車。用大涅槃果及菩提果。以合一車。乃至偈文。頌合",
    "X27n0582_002:0478c20": "大車。皆舉眾德。故云無量億千諸力解脫。又總而言",
    "X27n0582_002:0478c21": "之。斯經正明佛乘。能乘既是至人。所乘必為極德。不",
    "X27n0582_002:0478c22": "應用因合也。三依舊合之。未窮其理性。所以然者。依",
    "X27n0582_002:0478c23": "文乃用二果三身及中道法身。而釋者。乃用無常及",
    "X27n0582_002:0478c24": "覆相等。此亦乖傷事深。四者依舊所合。論佛德未盡。",
    "X27n0582_002:0479a01": "所以然者。車莊嚴具。其事極多。少義合之。嘆德未盡。",
    "X27n0582_002:0479a02": "五依舊所合。失其次第。然此譬文。前後相生。具有詮",
    "X27n0582_002:0479a03": "序。亦是乖傷事重。今所明者。離此五失。",
    "X27n0582_002:0479a04": "就釋大。車文三義二。文三者。一車二牛三賓從也。義二",
    "X27n0582_002:0479a05": "者。明大車即是自德。餘之二種。謂化他德。前長者譬",
    "X27n0582_002:0479a06": "中。亦前嘆自德。次嘆化他。就釋車中。又開為二。初釋",
    "X27n0582_002:0479a07": "大。二釋車。釋大有二。初明累無不盡。二辨德無不圓。",
    "X27n0582_002:0479a08": "累無不盡者。即是高廣下。偈合云。是乘微妙清淨第",
    "X27n0582_002:0479a09": "一。於諸世間。為無有上。是乘微妙清淨第一。對二乘",
    "X27n0582_002:0479a10": "之小。因為廣也。於諸世間。為無有上。對世間之下。以",
    "X27n0582_002:0479a11": "為廣也。以五住因傾二死果盡。故超凡越聖。故名高",
    "X27n0582_002:0479a12": "廣。眾寶莊挍者。即果地眾德也。前明累無不盡。今辨",
    "X27n0582_002:0479a13": "德無不圓。即下文無量知見也。上歎長者德中。亦明",
    "X27n0582_002:0479a14": "累無不盡。德無不圓。後合文亦爾。故作此釋之。",
    "X27n0582_002:0479a15": "周匝欄楯者。第二釋車。亦開為二。前明車外莊嚴。喻",
    "X27n0582_002:0479a16": "佛外德。次辨車內莊嚴。譬佛內德。周迊欄楯。即是下",
    "X27n0582_002:0479a17": "文十力無畏。十力內照如欄。無畏外用如楯。內照無",
    "X27n0582_002:0479a18": "不周。外用無不普。義言周迊。問曰。何故初明有力無",
    "X27n0582_002:0479a19": "畏。答曰。方便品及下合大車。皆明力無所畏故。前說",
    "X27n0582_002:0479a20": "此二德。方便品云。佛力無所畏。後偈合云。無量德千",
    "X27n0582_002:0479a21": "諸力解脫。皆是前嘆力無畏。故今前明為欄楯也。舊",
    "X27n0582_002:0479a22": "用總持合之。一無文。二者總持是一德。今力無畏為",
    "X27n0582_002:0479a23": "二德。以合欄楯二事也。四面懸鈴者。即是下文有大",
    "X27n0582_002:0479a24": "神力。上已明內有十力。外無所畏。今次為物現通。故",
    "X27n0582_002:0479b01": "明神力。四面明其大懸鈴喻神力。放光動地雨華現",
    "X27n0582_002:0479b02": "土。驚悟眾生。如鈴覺物。故下云。為覺悟群生。振動於",
    "X27n0582_002:0479b03": "一切。舊用四辨。一無文。二四辨非竝說法神力。則覺",
    "X27n0582_002:0479b04": "悟一切也。又於其上張設幰蓋者。即下文及智慧力",
    "X27n0582_002:0479b05": "也。神力則迴邪入正。智慧滅惑生解。故次明智慧力",
    "X27n0582_002:0479b06": "也。又於其上者。既稱平等大慧。今先釋大義。故云其",
    "X27n0582_002:0479b07": "上也。張設者。開示悟入也。亦示教利喜也。幰蓋者。平",
    "X27n0582_002:0479b08": "等大慧也。平等大慧。最為高顯。猶如幰蓋也。又幰蓋",
    "X27n0582_002:0479b09": "上遮下覆。智慧。上弘大道。下益群生。又幰蓋能有所",
    "X27n0582_002:0479b10": "遮。能有所覆。智智慧亦爾。能摧於邪。能顯於正。亦以",
    "X27n0582_002:0479b11": "珍奇雜寶而嚴餝之者。一修妙因。得此妙果。以因嚴",
    "X27n0582_002:0479b12": "果。故方便品長行與偈。並舉妙因。嘆釋妙果。二用妙",
    "X27n0582_002:0479b13": "戒。莊嚴妙慧。三用妙定。莊嚴妙慧。雖照而寂。雖寂而",
    "X27n0582_002:0479b14": "照。是以文云。定慧力莊嚴。四以別智。共嚴平等大慧。",
    "X27n0582_002:0479b15": "謂佛智如來智。總名大智。是以文云。究竟至於一切",
    "X27n0582_002:0479b16": "種智。即以別嚴總。問曰。何故明四種莊嚴。答曰。即是",
    "X27n0582_002:0479b17": "譬文。明雜寶也。寶繩交絡者。幰若無繩遐持。飄皷飛",
    "X27n0582_002:0479b18": "揚。以繩交絡。安固不動。寶繩者。權實可珍。喻之如寶。",
    "X27n0582_002:0479b19": "若無二慧。則墮諸邊。以權實枷持。不為有無所動。譬",
    "X27n0582_002:0479b20": "之繩也。得於實慧。不染於有。用方便慧。能不滯無。故",
    "X27n0582_002:0479b21": "云絞絡。為欲枷持幰蓋。故明寶繩交絡。為成平等大",
    "X27n0582_002:0479b22": "慧。故辨權實。即次第也。即是後文具足智慧方便波",
    "X27n0582_002:0479b23": "羅蜜也。垂諸華瓔者。上明智慧內充。今明為物外用。",
    "X27n0582_002:0479b24": "七辨巧說譬華。五音美妙如瓔。七辨非一。五音不同。",
    "X27n0582_002:0479c01": "因之為諸。符順群生。悅物來眾。故云垂也。即上品中。",
    "X27n0582_002:0479c02": "如來能巧說諸法。言辭柔軟。悅可眾心。從幰蓋至華",
    "X27n0582_002:0479c03": "瓔。廣嘆智慧者。乘雖萬德。以慧為其宗也。",
    "X27n0582_002:0479c04": "重敷綩綖者。自上已來。明車外莊嚴。嘆佛四德。內有",
    "X27n0582_002:0479c05": "十力。外用無畏。內外一雙。神力現通。智慧說法。即衣",
    "X27n0582_002:0479c06": "裓机案一雙也。今明車內莊嚴也。綩綖者。為所坐之",
    "X27n0582_002:0479c07": "物。謂如來坐解脫床。綩綖者。此間字書。未見其事。云",
    "X27n0582_002:0479c08": "是外國槃縮繡。大富家重敷蓐上也。解脫有四義。一",
    "X27n0582_002:0479c09": "安穩義。二清淨義。三定慧具足。如繡義。四寂照調順。",
    "X27n0582_002:0479c10": "如柔軟。故喻之綩綖也。解脫有二。初有餘。二無餘。故",
    "X27n0582_002:0479c11": "云重也。如下云。於諸怖畏及無明永盡。即二解脫也。",
    "X27n0582_002:0479c12": "又解脫有八。故稱為重也。安置丹枕者。上嘆解脫。今",
    "X27n0582_002:0479c13": "美三昧。是故前云解脫諸三昧。安枕欲臥。如入三昧。",
    "X27n0582_002:0479c14": "寂照不動。又具八解脫。住三三昧。乃得安穩坐臥。涅",
    "X27n0582_002:0479c15": "槃云。誰得安穩眠。謂住大涅槃。及空三昧。即其事也。",
    "X27n0582_002:0479c16": "問曰。何故敘車外則廣。車內略耶。答曰。車外歎外德。",
    "X27n0582_002:0479c17": "大乘以外化為正。故廣歎。車內明內德。故略嘆也。",
    "X27n0582_002:0479c18": "駕以白牛者。自上已來。嘆於自德。今第二次美化他。",
    "X27n0582_002:0479c19": "自德即是智慧。化他所謂功德。即是下文大慈悲也。",
    "X27n0582_002:0479c20": "生公採淨名經意。用六通無垢。為白牛。眾師總望經",
    "X27n0582_002:0479c21": "宗用。平等大慧能導引眾行。喻同白牛。如斯等釋。並",
    "X27n0582_002:0479c22": "未尋經始末。故有此異通。今依前後法譬及文義往",
    "X27n0582_002:0479c23": "推。用慈悲為牛。義推者。車之運動。必由於牛。大乘化",
    "X27n0582_002:0479c24": "物。要是慈悲。依前總譬中。前嘆智慧自德。後嘆慈悲",
    "X27n0582_002:0480a01": "化他。下合譬中。亦如是說。又合三車。中大車佛自分",
    "X27n0582_002:0480a02": "明。作如是合。前將四智。合於大車。從愍念安樂已下。",
    "X27n0582_002:0480a03": "舉慈悲以合於牛。大車一車。同明果德。義無有異。詳",
    "X27n0582_002:0480a04": "此一文。驗舊通為失。又涅槃經嘆佛為大悲牛。又智",
    "X27n0582_002:0480a05": "慧居前。明於自德。慈悲在後。即化他德。如前有於車",
    "X27n0582_002:0480a06": "後將牛運。即是相生次第。眾事證據。勿守舊迷。上自",
    "X27n0582_002:0480a07": "德有二。初釋大。二明車。今明化他中亦二。初牛。二賓",
    "X27n0582_002:0480a08": "從。明牛即化他之本。賓從辨化他之迹。前長者之譬。",
    "X27n0582_002:0480a09": "及後合文義亦如是。上開慈悲為二本。故有田之與",
    "X27n0582_002:0480a10": "宅。今欲譬於一牛。故總歎之。就文為二。初總標白牛。",
    "X27n0582_002:0480a11": "二者嘆釋。既是大慈大悲。故稱為大。無緣無漏。目之",
    "X27n0582_002:0480a12": "為白。引自化他。故稱為牛。",
    "X27n0582_002:0480a13": "膚色充潔已下。第二別嘆釋牛。於中有三。初釋名。二",
    "X27n0582_002:0480a14": "辨體。三明用。外譬內合。義唯有三。膚充者。明其圓滿。",
    "X27n0582_002:0480a15": "釋上大也。色潔者。嘆其清淨。釋上白也。形體姝好者。",
    "X27n0582_002:0480a16": "第二明體。以無相為形體。物愛為姝好。有大筋力者。",
    "X27n0582_002:0480a17": "第三嘆用。初嘆拔苦與樂二用。能拔二死之大苦。能",
    "X27n0582_002:0480a18": "與三德之大樂。異小慈悲。故名有大筋力。行步平正",
    "X27n0582_002:0480a19": "者。嘆平等用。普濟於天下。無私於一人。其疾如風下。",
    "X27n0582_002:0480a20": "嘆速疾用。不待作意。亦不經時。一念即能拔四生之",
    "X27n0582_002:0480a21": "苦。與六道之樂。故云其疾如風。",
    "X27n0582_002:0480a22": "又多僕從而侍衛者。第二嘆化他之迹。現通說法。遍",
    "X27n0582_002:0480a23": "滿十方。故稱為多。屈曲適心。喻之為僕。迹不及本。猶",
    "X27n0582_002:0480a24": "如後從。現通說法。能顯於正為侍。能防於邪為衛。",
    "X27n0582_002:0480b01": "釋長者。是財富無量。立此一章。正為明父有車方得",
    "X27n0582_002:0480b02": "賜子。前與三車。則拔重苦與小樂。斷其四住。謂拔苦",
    "X27n0582_002:0480b03": "因。令離分段。除其苦果。令修三學。謂與樂因。四智究",
    "X27n0582_002:0480b04": "竟。與小樂果。令斷無明。謂拔輕苦因。離變易生死。免",
    "X27n0582_002:0480b05": "於苦果。令迴小入大。十信行成。謂與大樂因。證三德",
    "X27n0582_002:0480b06": "涅槃。謂與大樂果。而四時五時。釋此經者。但得拔重",
    "X27n0582_002:0480b07": "苦與樂。不得拔苦與大樂。則父無賜大之義。非唯無",
    "X27n0582_002:0480b08": "賜大乘車。彼明此經之佛五住未傾。四德不備。則父",
    "X27n0582_002:0480b09": "無大車。以何賜子。又父無大車。則無有開佛知見。無",
    "X27n0582_002:0480b10": "以賜子。無示悟入。此則破十方三世諸佛究竟之道。",
    "X27n0582_002:0480b11": "既破於實。亦復無權。無權無實。破出世間。亦破世間",
    "X27n0582_002:0480b12": "依今所明。權實義成。世出世立。問曰。立半滿義者。云",
    "X27n0582_002:0480b13": "一切小乘經不究竟。大乘究竟。則法華是究竟教。父",
    "X27n0582_002:0480b14": "有大車。復用賜子。與今釋何異。答曰。有所得人。齊此",
    "X27n0582_002:0480b15": "前語住。今明至第五等賜大車。則九道眾生。俱證一",
    "X27n0582_002:0480b16": "極法身。無復九道之異。本對九道異。是故有一。既其",
    "X27n0582_002:0480b17": "無有異。寧有一耶。如是五句。言忘慮絕。故不同半滿",
    "X27n0582_002:0480b18": "所釋也。",
    "X27n0582_002:0480b19": "釋不虗譬。所以有此譬者。一為勸信。昔許三。今遂不",
    "X27n0582_002:0480b20": "與。昔不許一。今遂與一。則今昔相違。便不生信。又今",
    "X27n0582_002:0480b21": "昔相違。則今昔教。並不可信。昔許三。遂不與三。今許",
    "X27n0582_002:0480b22": "一。何必有一。故須融會令物信也。又此譬來者。欲嘆",
    "X27n0582_002:0480b23": "佛故也。如問他云。本許少物。今遂與多。此是虗不。作",
    "X27n0582_002:0480b24": "此言者。不明不虗。乃欲令前人歡喜。嘆施人大恩。故",
    "X27n0582_002:0480c01": "是嘆佛。問曰。世人許少。遂不與之。佛許二乘。亦復不",
    "X27n0582_002:0480c02": "與。將世人何異。答曰。世人許小。而不與之。不能令前",
    "X27n0582_002:0480c03": "人得益。佛許二乘。乃不與小果。令得大益。故得出三",
    "X27n0582_002:0480c04": "界。及作大乘因也。問曰。前明與小果。後與大果。此有",
    "X27n0582_002:0480c05": "何妨。答曰。若與小果。便不得與大。以其人便謂小果",
    "X27n0582_002:0480c06": "究竟。故不得更與大乘果。問曰。若爾亦應不得前拔",
    "X27n0582_002:0480c07": "小苦。後拔大苦。答曰。實有分段變易二苦。故前拔小",
    "X27n0582_002:0480c08": "苦。後拔大苦。道理無有小果。故此非類。又有不虗譬",
    "X27n0582_002:0480c09": "來者。為欲抑揚小大。故來如前許魚目。而遂不與不",
    "X27n0582_002:0480c10": "許夜光。而以賜之。即是欲明小偽大真。復是稱歎佛",
    "X27n0582_002:0480c11": "也。又不虗來者。欲明有無義。許小而不與。明無小也。",
    "X27n0582_002:0480c12": "不許大而與大。明有大也。",
    "X27n0582_002:0480c13": "釋身子答中有二。初明昔不虗。則釋許而不與意。次",
    "X27n0582_002:0480c14": "釋今不虗。釋與而不許。意此釋今昔權實。一切諸教。",
    "X27n0582_002:0480c15": "並無虗妄。非止局釋迦。遍通餘佛。昔不虗中有二。初",
    "X27n0582_002:0480c16": "正釋。二舉況。余講多遍。於此一句。時闇時明。今詳文",
    "X27n0582_002:0480c17": "正意者。初正釋明文。但令子免難全身。已是不虗。次",
    "X27n0582_002:0480c18": "舉方便況者。前明不現通說法。令子得益。尚自不虗。",
    "X27n0582_002:0480c19": "況復方便著弊垢衣。密遣二使。令子得益。豈是虗耶。",
    "X27n0582_002:0480c20": "故前文不云方便。後況舉方便。意在此也。又一意汎",
    "X27n0582_002:0480c21": "論。初文就子明不虗。次舉子況父。就子明不虗者。昔",
    "X27n0582_002:0480c22": "無三說三。今得四益。是故不虗。一實出三界。二全身",
    "X27n0582_002:0480c23": "命。即大乘因。三行大乘因。得出變易。四出變易。便證",
    "X27n0582_002:0480c24": "法身。是故不虗。舉子況父者。夫疑父虗。正是於子。子",
    "X27n0582_002:0481a01": "今得四實益。已自知父不虗。況復父心令子得四益。",
    "X27n0582_002:0481a02": "而是虗耶。就今不虗中。亦有其二。初舉昔。次況今。言",
    "X27n0582_002:0481a03": "都不與車。而不虗者。父知有苦可出脫。無車可與。有",
    "X27n0582_002:0481a04": "失可出。意令出苦。無車可求。意不與車。故都不與車。",
    "X27n0582_002:0481a05": "無有虗也。況本有大車。本意欲與。復令子得益。寧是",
    "X27n0582_002:0481a06": "虗耶。",
    "X27n0582_002:0481a07": "釋得車歡喜。問曰。今賜一車為與一。為不與一。答交",
    "X27n0582_002:0481a08": "與一因。賖與一果。現與一因。當與一果。所言交與一",
    "X27n0582_002:0481a09": "因者。令悟此小果即是大因。故云汝等所行是菩薩",
    "X27n0582_002:0481a10": "道。既與現一因。必得一果。故與其當果。問曰。得車歡",
    "X27n0582_002:0481a11": "喜。定是何時。答曰。乃通因果二時。當現兩得。而意正",
    "X27n0582_002:0481a12": "是就後得佛時為得。",
    "X27n0582_002:0481a13": "釋合總譬。還依譬文。開之為二。初正合文。二合嘆文",
    "X27n0582_002:0481a14": "德。則為一切世間之父者。合上舉處取人也。此中合",
    "X27n0582_002:0481a15": "二種世間。一國土世間。二眾生世間。故云一切也。國",
    "X27n0582_002:0481a16": "土世間。即合上舉處取人也。眾生世間者。諸佛為三",
    "X27n0582_002:0481a17": "聖之尊。六道之父。故言一切世間父也。",
    "X27n0582_002:0481a18": "於諸怖畏已下。嘆父德也。於中有二。初嘆自德。二嘆",
    "X27n0582_002:0481a19": "化他德。各開為二。初中兩者。一歎累無不盡。次嘆德",
    "X27n0582_002:0481a20": "無不圓。累無不盡。又開為二。初無果累。二無因累。此",
    "X27n0582_002:0481a21": "二則合上其年衰邁也。又即是其車高廣。而悉成就",
    "X27n0582_002:0481a22": "無量知見。合上財富無量。謂德無不圓。即大車中。眾",
    "X27n0582_002:0481a23": "寶莊挍也。力無所畏者。無量知見。總嘆佛德。總合大",
    "X27n0582_002:0481a24": "車德無不圓。今別嘆佛德。別合於車。力無所畏。即大",
    "X27n0582_002:0481b01": "車中周迊欄楯。有大神力。即大車中。四面懸鈴。及智",
    "X27n0582_002:0481b02": "慧力。即上張設幰蓋。具足智慧方便。即上寶繩絞絡。",
    "X27n0582_002:0481b03": "大慈大悲已下。第二合化他德。於中有二。初化他之",
    "X27n0582_002:0481b04": "本。次化他之迹。化他之本。即合上田宅。大慈與樂為",
    "X27n0582_002:0481b05": "田。大悲拔苦為宅。即大車中。大白牛也。而生三界已",
    "X27n0582_002:0481b06": "下。第二明化他之迹。前明慈悲二本。今明慈悲兩迹。",
    "X27n0582_002:0481b07": "慈悲之本。即是白牛。慈悲之迹。即是賓從。從初至三",
    "X27n0582_002:0481b08": "毒之火。明大悲迹。教化已下。合大悲迹。此二合前總",
    "X27n0582_002:0481b09": "譬中及諸僕僮也。兼合餘五譬者。而生三界。合上化",
    "X27n0582_002:0481b10": "處。為度眾生。謂五百人。及三十子。生老病死。合上化",
    "X27n0582_002:0481b11": "意。教化之言。合上一門竟。",
    "X27n0582_002:0481b12": "釋見火譬。譬文有三。今但明能見所見。所見中四苦。",
    "X27n0582_002:0481b13": "一現世苦。二生報苦。三後報苦。四總結眾苦。此四為",
    "X27n0582_002:0481b14": "後火起作譬本。今廣明其法。後廣作譬喻。宜須憶之。",
    "X27n0582_002:0481b15": "合救子不得譬。初總明慈悲者。初明父有極樂無極",
    "X27n0582_002:0481b16": "苦。次敘子有極苦無極樂。是故即明欲大悲拔苦。大",
    "X27n0582_002:0481b17": "慈與樂也。",
    "X27n0582_002:0481b18": "釋合三車譬。上為說三車有四。今具合之。而不次第。",
    "X27n0582_002:0481b19": "初明為說三乘。即辨試義次合第三勸速出。以明勸",
    "X27n0582_002:0481b20": "義。試令捨苦。勸令求樂。欲以試勸相對。次第四保與",
    "X27n0582_002:0481b21": "不虗者。雖勸出宅求乘。恐未必得。故明保與不虗。次",
    "X27n0582_002:0481b22": "稱嘆乘。合第一示車處。雖復保與不虗。猶恐不取。故",
    "X27n0582_002:0481b23": "次嘆所與之法。故超頌之。以相成也。自在無繫無苦",
    "X27n0582_002:0481b24": "已下。明有樂。又初是自在。後是富貴。",
    "X27n0582_002:0481c01": "次釋諸子出宅求車。上總。今別明三乘人出宅。即三。",
    "X27n0582_002:0481c02": "初中有二。初別。二總結。別中合上四。即有四。內有智",
    "X27n0582_002:0481c03": "性。合第一適其願故。從佛聞法信受。合第二心各勇",
    "X27n0582_002:0481c04": "銳。慇懃精進。合上第三競共馳走。以辨修因。欲速出",
    "X27n0582_002:0481c05": "三界自求涅槃。合第四出宅。求果合緣覺人。但無內",
    "X27n0582_002:0481c06": "智性。餘三同上。合菩薩求大車。亦三。聞法信受。合上",
    "X27n0582_002:0481c07": "勇銳慇。懃精進。合互相排權。求一切智。合上爭出火",
    "X27n0582_002:0481c08": "宅。此中有二。初明所求之果。從菩薩求此乘故。明能",
    "X27n0582_002:0481c09": "求之人。所求果中。有一二三六。所言一者。總明一大",
    "X27n0582_002:0481c10": "車也。言二者。前明智慧。愍念已下。次辨功德。以極果",
    "X27n0582_002:0481c11": "莊嚴。為大車體也。所言三者。一車二牛三賓從也。所",
    "X27n0582_002:0481c12": "言六者。此三各有二。車中二者。一別明四智。如來知",
    "X27n0582_002:0481c13": "見已下。總明諸德。別明四智。即上幰蓋等。總明諸德。",
    "X27n0582_002:0481c14": "謂欄楯乃至丹枕之流。愍念已下。第二合牛。亦開為",
    "X27n0582_002:0481c15": "二。愍為大悲。念為大慈。愍念為慈悲。已下明無量。即",
    "X27n0582_002:0481c16": "是大義。三車中大車。猶是一車。但昔對小。故名為大。",
    "X27n0582_002:0481c17": "後大車癈二。故稱為一。故猶是白牛。安樂已下。此釋",
    "X27n0582_002:0481c18": "賓從。上明慈悲之本為牛。今慈悲之迹。為賓從也。初",
    "X27n0582_002:0481c19": "明慈迹。度脫一切。以明悲迹。故開成六事也。",
    "X27n0582_002:0481c20": "釋見子免難等賜大車二譬。所以雙牒二譬者。見子",
    "X27n0582_002:0481c21": "免難。脫重苦而得小樂。等賜大車。次拔輕苦而與大",
    "X27n0582_002:0481c22": "樂。故雙牒合也。問曰。上何故索車方賜。今不索而賜。",
    "X27n0582_002:0481c23": "答曰。上示子愚乞小。父知與大。又具有七義。如上明",
    "X27n0582_002:0481c24": "之。今明若子求方與。則父本無與意。今示父本意欲",
    "X27n0582_002:0482a01": "與。不待子求。又上示待請方說。今雙示真友不待請。",
    "X27n0582_002:0482a02": "如慈母之赴嬰兒。雙合二譬。即二。合子免難譬中有",
    "X27n0582_002:0482a03": "二。初明見子脫重苦。得涅槃樂已下。見子得小樂。合",
    "X27n0582_002:0482a04": "等賜中。開之為四。初明父有大樂。故應等賜。二明皆",
    "X27n0582_002:0482a05": "是吾子。故應等賜。三辨不應不等。即是上譬中。愛無",
    "X27n0582_002:0482a06": "偏儻。",
    "X27n0582_002:0482a07": "皆以如來滅度已下。第四正明等賜。就等賜中。對上",
    "X27n0582_002:0482a08": "二章。第一對上脫重苦。故明等拔輕苦。是諸眾生。對",
    "X27n0582_002:0482a09": "上第二見子得小樂。今明等與大樂。此中則是極地",
    "X27n0582_002:0482a10": "二果。初是大涅槃果。次大菩提果。以斯二果。等賜諸",
    "X27n0582_002:0482a11": "子。與涅槃經不異。又初是解脫德。後是般若法身。亦",
    "X27n0582_002:0482a12": "與涅槃三德不異。而光宅等乃言壽量。終入無餘。還",
    "X27n0582_002:0482a13": "是小滅。既是小滅。猶是拔子重苦。未拔輕苦。但有與",
    "X27n0582_002:0482a14": "小。竟無賜大。開善莊嚴明。此經未是顯了常住。並無",
    "X27n0582_002:0482a15": "大滅。云何得等賜大車。拔子輕苦。又總四時五時。謂",
    "X27n0582_002:0482a16": "法華非究竟乘。有四大罪也。一者十方三世諸佛。證",
    "X27n0582_002:0482a17": "得此中道乘。而言此乘非是究竟。破十方三世佛法",
    "X27n0582_002:0482a18": "也。二者寂滅道場。初成正覺。為此菩薩還說此乘。此",
    "X27n0582_002:0482a19": "乘既非究竟。則華嚴非究竟。三者佛初成道。即欲以",
    "X27n0582_002:0482a20": "此乘。而賜諸子。若此乘非究竟。則應發旨。以為不究",
    "X27n0582_002:0482a21": "竟法。而與諸子。便傷父子恩情。乖諸佛本意。四者靈",
    "X27n0582_002:0482a22": "山之會。復與諸子不究竟乘。則違世尊法久後。要當",
    "X27n0582_002:0482a23": "說真實。又眾師多言。三車一車並是因乘。今依文及",
    "X27n0582_002:0482a24": "義。悉皆是果。三車所以是果者。欲示逼引二教。令欣",
    "X27n0582_002:0482b01": "厭觀成。說火宅是逼門。嘆三果車在門。為引門。令諸",
    "X27n0582_002:0482b02": "子厭三界苦。欣三界樂。而出火宅也。一大車是果。亦",
    "X27n0582_002:0482b03": "是逼引欣厭。小乘非究竟為逼。佛果大車是究竟為",
    "X27n0582_002:0482b04": "引。今厭小而欣大也。又說小車非究竟。令厭變易生",
    "X27n0582_002:0482b05": "死。嘆佛果車究竟。引出變易。若作因車。皆違此義。又",
    "X27n0582_002:0482b06": "假令此車是因者。亦非究竟因。佛初成道。華嚴之會。",
    "X27n0582_002:0482b07": "亦說此因。則華嚴之因。亦非究竟。又是初成道時。即",
    "X27n0582_002:0482b08": "欲以究竟因。而賜諸子。亦乖父子恩情也。問曰。大品",
    "X27n0582_002:0482b09": "何故辨因乘。答曰。般若中不作逼引門明義。直作因",
    "X27n0582_002:0482b10": "果之名。令菩薩修六度因乘。得至薩婆若果也。",
    "X27n0582_002:0482b11": "譬如長者有一大宅。法華玄。心迷悟義一科。窮深[猛-子+(恙-心)]",
    "X27n0582_002:0482b12": "廣無教不統。無理不攝。無視不照。無累不忘。宜遊之",
    "X27n0582_002:0482b13": "在心。諷之於口。今先敘佛出世大意。長行與偈。大宗",
    "X27n0582_002:0482b14": "略同。轉勢說法。明義各異。長行一周。作諸佛出世化",
    "X27n0582_002:0482b15": "物次第。故前嘆法身累無不盡。德無不圓。然後垂應",
    "X27n0582_002:0482b16": "入於六道。教化眾生。眾生受化。乃至得於大車。還同",
    "X27n0582_002:0482b17": "於佛。今偈中。作迷悟次第。廣敘生死過患。即是敘迷。",
    "X27n0582_002:0482b18": "次作諸佛出世。化物次第。即是返迷從悟。故分此偈",
    "X27n0582_002:0482b19": "為二車。初頌總譬。即是敘迷。次頌四譬。明返迷從悟。",
    "X27n0582_002:0482b20": "前亦是失一道成六道。即出原義。後收六道歸一道。",
    "X27n0582_002:0482b21": "謂還原也。一切教門。不出斯二矣。問曰。偈與長行。何",
    "X27n0582_002:0482b22": "故作此二意。答曰。要具斯二。義乃圓足。復若不作感",
    "X27n0582_002:0482b23": "應次第者。前何由即有諸佛出世耶。問曰。何故前作",
    "X27n0582_002:0482b24": "諸佛出世耶。答曰。要須前明諸佛出世。示眾生得失。",
    "X27n0582_002:0482c01": "然後乃有感應義耳。故前四句之中。要前明諸佛自",
    "X27n0582_002:0482c02": "開法身。然後乃有示悟入也。",
    "X27n0582_002:0482c03": "就迷悟中。先各開四。次合四成二。次合二成一。所言",
    "X27n0582_002:0482c04": "四者。一明舍形相。二五百人。三毒虫。四惡鬼。次合四",
    "X27n0582_002:0482c05": "成二者。一生死果。二生死因。敘三界舍形五道差別。",
    "X27n0582_002:0482c06": "謂生死果。毒虫惡鬼。謂生死因。果中竪論。昇沉不同。",
    "X27n0582_002:0482c07": "故有三界。橫論優劣。故有五道。因中起愛為毒虫。起",
    "X27n0582_002:0482c08": "見為惡鬼。此二攝一切因果。事無不盡矣。次合二成",
    "X27n0582_002:0482c09": "一。雖因果不同。同是生死顛倒。故前云示一切眾生",
    "X27n0582_002:0482c10": "生死業報處。次出世間。亦開為四。合四成二。合二成",
    "X27n0582_002:0482c11": "一。初開四者。一種三乘種子。名三十子。次修三乘行。",
    "X27n0582_002:0482c12": "得成三乘人。謂昔稟教人也。三聞一乘教。並成菩薩。",
    "X27n0582_002:0482c13": "四究竟了悟。即名為佛。謂長者是也。總論因果者。前",
    "X27n0582_002:0482c14": "之三種。並皆是因。長者即是果也。次合二為一。總名",
    "X27n0582_002:0482c15": "出世間也。今次約此一人。具此八事。即釋三十子始",
    "X27n0582_002:0482c16": "終迷悟也。有此報身。即三界舍形。既是人類。即五百",
    "X27n0582_002:0482c17": "數。攝於報身。貪著五欲。更起於愛。名為毒虫。若稟邪",
    "X27n0582_002:0482c18": "教。起於諸見。即是惡鬼。值諸佛菩薩說三乘教。即三",
    "X27n0582_002:0483a01": "十子。修三乘行成。故成三乘人。聞一乘教。即成菩薩。",
    "X27n0582_002:0483a02": "究竟了悟。即是長者。是以一人有於迷悟。故成四種。",
    "X27n0582_002:0483a03": "此八事似如十勝相。苞攝迷悟。事無不收。若如有所",
    "X27n0582_002:0483a04": "得人。齊此語而住。言有迷即是生死無常。了悟法身",
    "X27n0582_002:0483a05": "常住。則成斷常二見。故中論云。有所受法者。即墮於",
    "X27n0582_002:0483a06": "斷常。又云。涅槃滅相續。是則為斷常。若是斷常。還成",
    "X27n0582_002:0483a07": "牛頭鬼耳。故知有所得生死涅槃。並成生死。然識涅",
    "X27n0582_002:0483a08": "槃。方識生死。既不識涅槃。亦不識生死。何由得出宅",
    "X27n0582_002:0483a09": "耶。今明。本對迷故有悟耳。在迷既捨。悟亦不留。如是",
    "X27n0582_002:0483a10": "亦迷亦悟。非迷非悟。五句自息。佛不能行。佛不能到。",
    "X27n0582_002:0483a11": "是法不可示。然未曾有何示。云何有不可示。故肇公",
    "X27n0582_002:0483a12": "云。注忽悅。若存若亡。五目莫覩其容。二聽不聞其嚮。",
    "X27n0582_002:0483a13": "但無名相中假名相。隨義立之。且舉一經一論。在經",
    "X27n0582_002:0483a14": "名為妙法。在論稱中實。說妙法名經。明研中觀稱論。",
    "X27n0582_002:0483a15": "又說中故名妙。研妙名中。佛菩薩言異。顯道意。同也。",
    "X27n0582_002:0483a16": "次釋偈文。頌五譬意者。第一頌總譬。廣敘生死過患。",
    "X27n0582_002:0483a17": "第二頌見火譬。作諸佛出世。法身照機。以本垂迹。度",
    "X27n0582_002:0483a18": "脫群生。頌第三譬。初成道時。即欲說根本法輪。頓欲",
    "X27n0582_002:0483a19": "拔其極苦。頓欲與其極樂。而物不堪受。是故息化。頌",
    "X27n0582_002:0483a20": "第四譬。既不堪受根本法輪。且拔其重苦。與其小樂。",
    "X27n0582_002:0483a21": "為說三乘支末教也。頌第五譬。以三乘法。調柔其心。",
    "X27n0582_002:0483a22": "次拔輕苦。與其大樂。今累無不盡。德無不圓。謂攝末",
    "X27n0582_002:0483a23": "歸本法輪也。此五攝一切能化所化迷悟事周。雖頌",
    "X27n0582_002:0483a24": "五譬。合成二章。初敘眾生事。次頌四譬。明諸佛事。釋",
    "X27n0582_002:0483b01": "迦放光。文殊引古。皆明示此二事。故佛今頌此二也。",
    "X27n0582_002:0483b02": "示眾生事。即示非道。明諸佛事。謂是道。前令厭生死。",
    "X27n0582_002:0483b03": "次欣法身。前是大悲門。後是大慈門。前是識門。後是",
    "X27n0582_002:0483b04": "勸門。前是苦集門。後是滅道門。又長行先總譬。次五",
    "X27n0582_002:0483b05": "皆是別譬。先總後別。為解義故。今偈頌中亦二。如向",
    "X27n0582_002:0483b06": "所明。就廣敘生死過患。復開為三。初敘六道舊迷。次",
    "X27n0582_002:0483b07": "敘三乘新惑。後雙結兩邊。就初有二。初前明生死二",
    "X27n0582_002:0483b08": "果。後辨愛見兩因。初亦是先敘身過。次敘心過。就初",
    "X27n0582_002:0483b09": "中又二。前竪論三界昇沉。亦是辨所栖之處。後橫論",
    "X27n0582_002:0483b10": "五道差別。能住之人。譬如長者。還頌前化主。但長行",
    "X27n0582_002:0483b11": "舉處取人。嘆佛乘之德。使物欣求。今將人取處。敘生",
    "X27n0582_002:0483b12": "死過患。令物生厭離。故有逼引二教。令欣厭觀成。是",
    "X27n0582_002:0483b13": "以偈與長行。各有深旨。就初中有二。前總論三界無",
    "X27n0582_002:0483b14": "常。堂舍高危下。別明一身過患。初總後別。蓋是聖說",
    "X27n0582_002:0483b15": "常儀。問曰。長行中何故不爾。答曰。長行中欲示化處。",
    "X27n0582_002:0483b16": "及分化意不同。是故離說。今欲明同是過患。俱為舍",
    "X27n0582_002:0483b17": "形。一處辨之。就初總中有二。前明廣大。顯三界難出。",
    "X27n0582_002:0483b18": "次辨無常。宜可厭離。久故。謂無時不無常。頓弊。明無",
    "X27n0582_002:0483b19": "處不磨滅。",
    "X27n0582_002:0483b20": "堂舍高危下。第二別明一身過患。於中有二。初明身",
    "X27n0582_002:0483b21": "無常。二辨身不淨。無常中有三。謂總別釋總結。同受",
    "X27n0582_002:0483b22": "大患之身為堂。而受身不同。如所栖各異。故名為舍。",
    "X27n0582_002:0483b23": "皆是無常。非安穩法。故稱高危。柱根已下。別明一身",
    "X27n0582_002:0483b24": "過患。就中有三。初明身內過。二辨身外過。三總明內",
    "X27n0582_002:0483c01": "外過。成於堂舍。略用十物。始從柱根。終竟椽梠。基陛",
    "X27n0582_002:0483c02": "者。舍之下分。如足骨踝骨也。柱根者。舍之中分。如脚",
    "X27n0582_002:0483c03": "骨已上至於腰骨。從腰骨已上至於項骨。稱之為樑。",
    "X27n0582_002:0483c04": "髑髏在上。擬之於棟。以筋宍為墻壁。脂血為埿塗。皮",
    "X27n0582_002:0483c05": "毛為覆苫。兩肋為諸椽。[月*背]兩膂宍即以為梠。椽在下。",
    "X27n0582_002:0483c06": "梠在上。勒骨在下。梠宍在上。並是念念無常。十時改",
    "X27n0582_002:0483c07": "異。故有頺毀。乃至差脫也。從基陛至樑棟。明身內之",
    "X27n0582_002:0483c08": "骨。有四分。從墻壁至覆苫。明身外筋宍。脂血乃至皮",
    "X27n0582_002:0483c09": "毛。亦有四分。椽之與梠。骨宍雙辨。合明內外也。長行",
    "X27n0582_002:0483c10": "中先明筋宍。後辨於骨。此從外以至內也。今先明於",
    "X27n0582_002:0483c11": "骨。後辨筋宍。從內至外。又長行以末至本。今從本以",
    "X27n0582_002:0483c12": "至末。立舍之法。先備柱樑。後方覆蓋。身舍亦爾。骨親",
    "X27n0582_002:0483c13": "宍疎。骨本宍末也。",
    "X27n0582_002:0483c14": "周障屈曲下。第三總結無常。古經為周章。周章者。舍",
    "X27n0582_002:0483c15": "之將傾。不正之義。亦是不安之像。身亦如是。老至則",
    "X27n0582_002:0483c16": "衰。病來便惱。死至即滅。故是無常。",
    "X27n0582_002:0483c17": "雜穢充遍者。自上總標別釋總結。並明身外事。今敘",
    "X27n0582_002:0483c18": "身內。謂三十六物。及垢汗淚涕。故言雜穢充遍。若三",
    "X27n0582_002:0484a01": "觀釋文者。從初至差脫。明無常觀也。周章是不自在。",
    "X27n0582_002:0484a02": "明無我觀也。雜穢者釋不淨也。不明苦者。下火起中。",
    "X27n0582_002:0484a03": "別廣說也。又三意者。從初大宅。總明無常。堂舍已下。",
    "X27n0582_002:0484a04": "別明無常。周章已去。總結無常。雜穢充遍下。明不淨",
    "X27n0582_002:0484a05": "也。",
    "X27n0582_002:0484a06": "有五百人。第二橫論五道。愚癡眾生。住此身中。身既",
    "X27n0582_002:0484a07": "無常無我不淨。為緣所成。無有實體。即是辨空。而眾",
    "X27n0582_002:0484a08": "生居此身內。而起常樂我淨見。此實有不能厭離。即",
    "X27n0582_002:0484a09": "愚癡人。又總敘五道眾生住三界舍中也。",
    "X27n0582_002:0484a10": "鵄梟已下。第二辨三界因。亦是明心過也。果麤故前",
    "X27n0582_002:0484a11": "明。因細故後說。猶如苦集。身心亦然。就文為二。第一",
    "X27n0582_002:0484a12": "別明愛見過患。第二總結。就初中復二。初舉毒虫。譬",
    "X27n0582_002:0484a13": "起愛。次辨餓鬼。喻起諸見。一切惑中。唯此二也。生起",
    "X27n0582_002:0484a14": "前後。如本疏具說。就起愛中又開三別。初明意地",
    "X27n0582_002:0484a15": "三毒。二明從三毒起業。三明從三業感三界報。初煩",
    "X27n0582_002:0484a16": "惱道。次業道。後明苦道。又初是總明三毒。次別明。第",
    "X27n0582_002:0484a17": "三總結身過。亦有總別。下諸見中。亦先總後別。蓋是",
    "X27n0582_002:0484a18": "聖說法常體。及解義之方也。又總標者。總攝正使。及",
    "X27n0582_002:0484a19": "一切纏垢。別釋者。但略出正使之過也。又前是略說。",
    "X27n0582_002:0484a20": "後是廣說也。就初中有三。初明三毒正使。二辨纏垢",
    "X27n0582_002:0484a21": "不同。三總結過患。明三毒即成三章。初舉貪鳥。以喻",
    "X27n0582_002:0484a22": "貪使。次引瞋虫。以譬瞋使。三取癡狩。以譬癡使。將鳥",
    "X27n0582_002:0484a23": "喻貪。略有二義。一者鳥在舍上。喻色無色愛在三界",
    "X27n0582_002:0484a24": "之上。對毒虫但在下。如瞋但居欲界。二者鳥在一舍",
    "X27n0582_002:0484b01": "之上。如貪居三毒之首。諸鳥不同者。凡有三義。一示",
    "X27n0582_002:0484b02": "品數輕重。二辨所貪名字各異。三所貪非一。中論云。",
    "X27n0582_002:0484b03": "貪欲有種種名。如見一色。初起想念為愛。心遂連矚",
    "X27n0582_002:0484b04": "為著。纏綿深固為染。狂心發動為婬。方便欲得為己",
    "X27n0582_002:0484b05": "物。謂之貪欲。此五即是重輕次第。前三尚輕。通於三",
    "X27n0582_002:0484b06": "界。後二遂重。但居欲有。即喻諸鳥前輕後重。故最後",
    "X27n0582_002:0484b07": "明鴿也。所貪各異者。鵄正喻食貪。鵄常飢故也。字林",
    "X27n0582_002:0484b08": "云。梟不孝鳥。食母乃飛。此亦取食貪。兼內貪起大過",
    "X27n0582_002:0484b09": "也。鵰者。廣雅云。鵰鷲也。郭璞注云。能噉獐鹿也。此亦",
    "X27n0582_002:0484b10": "以食貪也。鷲者。璞注鷲猶是鵰。說文鷲黑色多子。師",
    "X27n0582_002:0484b11": "曠云。鷲黃頭赤目五色。鴿取色貪。總而言之。餘鳥多",
    "X27n0582_002:0484b12": "取味貪。鴿取色貪。以色味偏重故。次所貪不同。或財",
    "X27n0582_002:0484b13": "或色。或著利求名。故舉眾鳥也。",
    "X27n0582_002:0484b14": "蚖蛇已下。第二明瞋。舍上有貪鳥。下有瞋虫。如愛居",
    "X27n0582_002:0484b15": "上界。瞋在欲有。又前明於貪。如鳥在上。後辨於瞋。譬",
    "X27n0582_002:0484b16": "虫在下。諸虫不同者。亦有三義。一示瞋有輕重。二所",
    "X27n0582_002:0484b17": "瞋各異。三名字差別。如諸虫形名各異。此中明三品",
    "X27n0582_002:0484b18": "瞋。初辨重品。蜈蚣已下。明中品。守宮已下。敘下品。貪",
    "X27n0582_002:0484b19": "使之中。從輕至重。瞋從重至輕。牙現故也。又欲明從",
    "X27n0582_002:0484b20": "上界已至下界。上界貪輕。下界貪重。故前輕後重。瞋",
    "X27n0582_002:0484b21": "使之體。初起心重。復稍輕。就相生次第。故前重後輕。",
    "X27n0582_002:0484b22": "蚖與蚖與蛇異。經云黑蛇最毒。狁[狂-王+(厂/黑)]已下。此明癡使。",
    "X27n0582_002:0484b23": "亦品數不同。所迷各異。名字差別。如諸狩形名不同。",
    "X27n0582_002:0484b24": "狁者。三蒼云。似狗赤色。食鼠。鼷鼠者。小鼠穴居。是小",
    "X27n0582_002:0484c01": "狩食。人及鳥狩。至盡不覺痛。亦云甘口鼠。諸惡虫輩",
    "X27n0582_002:0484c02": "已下。第二。上別明三毒。今總結之。兼明纏垢。交橫馳",
    "X27n0582_002:0484c03": "走。第三總結過患。違理為交橫易起為疾走。又亂起",
    "X27n0582_002:0484c04": "為交橫。疾利為馳走。",
    "X27n0582_002:0484c05": "屎尿臰處已下。第二明從三毒起三業。前明三毒。即",
    "X27n0582_002:0484c06": "方便品中煩惱濁。今明起三業譬方便品中煩惱濁。",
    "X27n0582_002:0484c07": "今明起三業。譬方便品中眾生濁。以三毒起三業。成",
    "X27n0582_002:0484c08": "惡眾生。故名眾生濁。方便品中。二濁相次。今廣為設",
    "X27n0582_002:0484c09": "譬。釋成上也。起三業即三。初從癡使。以起三業。次從",
    "X27n0582_002:0484c10": "貪使以起三業。以因瞋使以起三業。問曰。前明於貪。",
    "X27n0582_002:0484c11": "次瞋後癡。今何故前癡次貪後明瞋。答曰。有文有義。",
    "X27n0582_002:0484c12": "所言義者。生死有二本。一者無明。二者有愛。前明從",
    "X27n0582_002:0484c13": "貪至瞋。示貪為本。今明由癡起貪。用癡為本。如淨名",
    "X27n0582_002:0484c14": "經云。從癡有愛。即此經云。癡愛故生惱。所言文者。上",
    "X27n0582_002:0484c15": "列三毒。最後明癡。今示鈎鎻相生。故續癡辨貪。經論",
    "X27n0582_002:0484c16": "之中。常有此勢。就文有二。上半敘所迷之境。下半辨",
    "X27n0582_002:0484c17": "能迷之使。癡虫集糞上。具起三業。愚癡眾生。居不淨",
    "X27n0582_002:0484c18": "三界之中。亦具起三業。",
    "X27n0582_002:0485a01": "狐狼已下。次明因貪起於三業。前舉三獸喻意業起",
    "X27n0582_002:0485a02": "貪。狼獸正貪。故舊云貪狼於財色。狐獸貪而帶疑。要",
    "X27n0582_002:0485a03": "名求利。疑得不得。野干亦貪。而復諂曲。求財色者。常",
    "X27n0582_002:0485a04": "曲取人心。一貪之中。備於三義。故舉三獸喻之。煩惱",
    "X27n0582_002:0485a05": "猶輕。故譬以鳥。成業即重。喻之如獸。從貪起口業。如",
    "X27n0582_002:0485a06": "咀齚。從貪起身業。如踐蹋。貪境深重。如[齒*齊]嚙。(沒齒為[齒*齊])所",
    "X27n0582_002:0485a07": "貪不淨。如死屍。貪必積聚。如狼藉。既貪前境。必起慳",
    "X27n0582_002:0485a08": "心。故如狗。貪境既多。慳心不一。如群狗。慳惜守護。如",
    "X27n0582_002:0485a09": "搏撮。自上已來。於自境起貪。次明於他境起貪。貪心",
    "X27n0582_002:0485a10": "無厭。如飢羸。康僧會云。眾生起貪。如餓夫夢食常無",
    "X27n0582_002:0485a11": "厭足。懼不稱意。如慞惶。自欲不足。更求他欲。如處處",
    "X27n0582_002:0485a12": "求食。己國不足。更求他國。如頂生王遍四天下。乃至",
    "X27n0582_002:0485a13": "貪求諸天五欲。色無色染。其義類然。",
    "X27n0582_002:0485a14": "鬬諍已下。明瞋起三業。彼此俱有慳貪。互相違反。又",
    "X27n0582_002:0485a15": "貪著追求。多不稱意。是故生瞋。起意地瞋。如鬪諍。起",
    "X27n0582_002:0485a16": "身業之瞋。或打或害。如齟掣。起口業之瞋。綺語兩舌。",
    "X27n0582_002:0485a17": "如啀齜。惡口妄語。如嘷吠。次總舉前後各二。癡中二。",
    "X27n0582_002:0485a18": "一所迷。二能迷。貪中二。初一處貪。次處處貪。瞋中二。",
    "X27n0582_002:0485a19": "初是意地。次暢身口也。",
    "X27n0582_002:0485a20": "其舍恐怖下。第三總結。又初起三毒。次從三毒起三",
    "X27n0582_002:0485a21": "業。今從三業感三界。初煩惱道。次是業道。今是苦道。",
    "X27n0582_002:0485a22": "受大苦惱。故可怖畏。妄想因緣變成煩惱。煩惱因緣",
    "X27n0582_002:0485a23": "變起於業。以業因緣變感苦果。故云變狀如是。",
    "X27n0582_002:0485a24": "處處下。第二次辨諸見。前為在家眾生起愛設譬。今",
    "X27n0582_002:0485b01": "為出家外道起見設譬。前為天魔設譬。今為外道設",
    "X27n0582_002:0485b02": "譬。又前喻迷事之惑。後譬迷理之使。又前舊迷。今喻",
    "X27n0582_002:0485b03": "新惑。前一失今喻失中之失又前喻不知厭不知出。",
    "X27n0582_002:0485b04": "今喻知厭不知出。問曰。愛見應當相次。何故前明煩",
    "X27n0582_002:0485b05": "惱業苦三道竟。今方敘見過耶。答曰。此品興譬。還譬",
    "X27n0582_002:0485b06": "上方便品五濁。上品明煩惱業竟。後方敘見。今還依",
    "X27n0582_002:0485b07": "此次第也。就文為二。一總明諸見。二別明諸見。前總",
    "X27n0582_002:0485b08": "後別。為解義故。又欲總攝一切見故。處處皆有。顯諸",
    "X27n0582_002:0485b09": "見通於三界。則三界諸見。皆是苦因。悉感苦果。不應",
    "X27n0582_002:0485b10": "起之。",
    "X27n0582_002:0485b11": "夜叉餓鬼食噉人宍下。第二別明諸見。就文為三。一",
    "X27n0582_002:0485b12": "明有無二見。二明因有無成於斷常。三辨從斷常生",
    "X27n0582_002:0485b13": "六十二見。所以作此三者。還譬方便品中事。方便品",
    "X27n0582_002:0485b14": "云。入邪見稠林。若有若無樂。依止此諸見。具足六十",
    "X27n0582_002:0485b15": "二。入邪見稠林。用總標鬼神喻之。此下已去。別明鬼",
    "X27n0582_002:0485b16": "神。喻前三事。初喻有無二見者。由有無是眾見之根。",
    "X27n0582_002:0485b17": "鄣中道本故。初敘其過。喻有無二見。即成二別。第一",
    "X27n0582_002:0485b18": "舉有食之鬼。以喻有見。次舉無食之鬼。以喻無見。又",
    "X27n0582_002:0485b19": "初舉有樂之鬼。以喻有見。次舉無樂之鬼。以喻無見。",
    "X27n0582_002:0485b20": "所以然者。有見但破涅槃。不破世間。得少安樂。如有",
    "X27n0582_002:0485b21": "之鬼。起於無見。非但破於涅槃。亦破世間。一切時苦。",
    "X27n0582_002:0485b22": "故舉無樂之鬼。以喻無見。就有無二見。各開為二。有",
    "X27n0582_002:0485b23": "見二者。一明計我。二辨計法。此攝有見事周。無見二",
    "X27n0582_002:0485b24": "者。一破果。二者破因。此攝無見事盡。就計我計法。復",
    "X27n0582_002:0485c01": "各開二。計我二者。一計涅槃常法為我。二計生死常",
    "X27n0582_002:0485c02": "為我。此二攝計我事周。法見二者。一者非因計因。二",
    "X27n0582_002:0485c03": "者非果計果。此二攝計法義盡初計涅槃為我者。涅",
    "X27n0582_002:0485c04": "槃是常是勝。故前計之。如人宍諸宍中貴勝。故鬼食",
    "X27n0582_002:0485c05": "之。鬼人宍損害於人。計涅槃常法為我。則破於涅槃。",
    "X27n0582_002:0485c06": "毒虫之屬下。第二計生死無常法為我。所以知是生",
    "X27n0582_002:0485c07": "死無常者。無常不及於常。如虫獸劣於人也。既稱孚",
    "X27n0582_002:0485c08": "乳產生。則知是生死無常。計生死無常為我。破於生",
    "X27n0582_002:0485c09": "死。如鬼神之食虫獸。正計生死果法為我。不計集諦",
    "X27n0582_002:0485c10": "法為我。如鬼神噉虫獸所生之子。不食於母。又母生",
    "X27n0582_002:0485c11": "於子。而護惜之。今食於子。乖傷事深。生死之因。還生",
    "X27n0582_002:0485c12": "生死之果。計生死之果。以之為我。亦乖傷事深。食之",
    "X27n0582_002:0485c13": "既飽者。依攝論文。計我有四。一者無明。二者我見。三",
    "X27n0582_002:0485c14": "者我愛。四者我慢。前辨計生死涅槃為我。此是不了",
    "X27n0582_002:0485c15": "生死涅槃。故是無明。令起我心圓足。如食之既飽。喻",
    "X27n0582_002:0485c16": "於我見。惡心轉熾者。從於我見。更起我愛。此是從見",
    "X27n0582_002:0485c17": "生愛。名為轉熾。鬪諍者。從於我愛。次起我慢。即陰離",
    "X27n0582_002:0485c18": "陰二種相違。乃至二十身見。及二十五我見。互執不",
    "X27n0582_002:0485c19": "同。故名鬪諍。各懷之在心。述之於口。因之為聲。違生",
    "X27n0582_002:0485c20": "死無我。鄣佛性真我。雙迷二義。可怖之深。故名甚可",
    "X27n0582_002:0485c21": "怖畏。又鄣無我理。令不得小乘初果大乘十住。故名",
    "X27n0582_002:0485c22": "可怖。又初計涅槃為我。破於涅槃。次計生死為我。破",
    "X27n0582_002:0485c23": "於生死。佛欲顯計我過失。故云可怖也。",
    "X27n0582_002:0485c24": "鳩槃荼鬼。第二明起法見。就文亦兩。初非因計因。破",
    "X27n0582_002:0486a01": "出世之因。次非果計果。破出世之果。各開為二。初開",
    "X27n0582_002:0486a02": "二者一計欲界法。為出世因。故云破出世因。二計色",
    "X27n0582_002:0486a03": "無色界法。為出世因。破出世因。鳩槃荼者。謂狂鬼也。",
    "X27n0582_002:0486a04": "如諸外道不識正因。非因計因。故是狂也。土埵者。欲",
    "X27n0582_002:0486a05": "界之善。高出十惡。猶如土埵小高於地。又土埵非是",
    "X27n0582_002:0486a06": "坐處。而狂鬼坐之。如人天之善非道。外道狂故。謂之",
    "X27n0582_002:0486a07": "為道。又土埵是卑下之處。外道計下法為上。蹲踞者。",
    "X27n0582_002:0486a08": "計無色之法。為出世因。自謂得理。慢而無恭。猶如蹲",
    "X27n0582_002:0486a09": "踞。又蹲踞非是正坐。謂外道是邪計故。又蹲踞非安",
    "X27n0582_002:0486a10": "穩坐。顯外道不得安穩正觀居心也。或時離地一尺",
    "X27n0582_002:0486a11": "二尺。第二計色無色界善法。為出世因。四禪四空。小",
    "X27n0582_002:0486a12": "出離欲界。非究竟之道。如一尺二尺。又一尺二尺是",
    "X27n0582_002:0486a13": "下法。如外道計下法為上。雜心云。非第一為第一也。",
    "X27n0582_002:0486a14": "又顯外道所離蓋微。故云一尺二尺也。計色界四禪",
    "X27n0582_002:0486a15": "為道。如一尺。則阿羅羅是也。計無色界四空為道。猶",
    "X27n0582_002:0486a16": "如二尺。鬱頭藍弗即是其人也。而言或時者。外道多",
    "X27n0582_002:0486a17": "墮欲界。小得生上地也。往反遊行。上明計色無色為",
    "X27n0582_002:0486a18": "道。如一尺二尺。今自謂得理。如往反遊行縱逸嬉戲。",
    "X27n0582_002:0486a19": "欣上厭下。如往反。心攀緣三界。如遊行。淨名經云。何",
    "X27n0582_002:0486a20": "謂病本。謂有攀緣三界。即顯外道常起病因也。得小",
    "X27n0582_002:0486a21": "謂自在。如縱逸。得小安樂。如嬉戲也。又昇墮不恒。故",
    "X27n0582_002:0486a22": "云往反。如修得無想定。生無想定為往。五百劫壽盡。",
    "X27n0582_002:0486a23": "墮惡道中如反。修得非想定。生非想天為往。八萬劫",
    "X27n0582_002:0486a24": "盡。墮飛狸中為反。迷理之心。故云縱逸。無所尅獲。故",
    "X27n0582_002:0486b01": "云嬉戲也。",
    "X27n0582_002:0486b02": "捉狗兩足。此第二非果計果。破出世果。前是戒取。今",
    "X27n0582_002:0486b03": "明見取。謂非樂淨計樂淨。如狗實不淨捉。以為淨。即",
    "X27n0582_002:0486b04": "無淨計淨。如狗。如苦於狗。用以為樂。即無樂計樂。就",
    "X27n0582_002:0486b05": "文亦二。一欲界無樂淨。計為樂淨。二上界無樂淨計為",
    "X27n0582_002:0486b06": "樂淨。欲界人天二果。如狗雨足。天人之果。實非是淨。",
    "X27n0582_002:0486b07": "而計以為淨。譬如捉也。撲令失聲者。前不淨謂淨。今",
    "X27n0582_002:0486b08": "明非樂謂樂。撲狗實苦於狗。實苦於狗而鬼以為嬉",
    "X27n0582_002:0486b09": "樂。故是非樂謂樂。以脚加頸者。頸是上分。喻上二界",
    "X27n0582_002:0486b10": "之果。亦開二句。一者不淨謂淨。如脚加頸。二者無樂",
    "X27n0582_002:0486b11": "謂樂。如怖狗自樂。又總顯外道。以下法為上。故如無",
    "X27n0582_002:0486b12": "樂淨計樂淨。又計下為上。違損下法。如苦於狗也。又",
    "X27n0582_002:0486b13": "鬼撲狗是狂鬼。外道計生死有淨樂。是狂癡也。",
    "X27n0582_002:0486b14": "復有諸鬼其形長大。第二次起無見。亦開為二。一撥",
    "X27n0582_002:0486b15": "無果。二撥無因。其形長大者。邪見是諸見。最大之惡。",
    "X27n0582_002:0486b16": "喻如長大。撥無三界之果為長。撥無五道之果為大。",
    "X27n0582_002:0486b17": "又撥無世間之果為長。撥無出世之果為大。又邪見",
    "X27n0582_002:0486b18": "之因。得無間地獄八萬由旬長大苦果。故名長大。裸",
    "X27n0582_002:0486b19": "形黑瘦者。起邪見斷善盡。如裸形。有極惡如黑瘦。又",
    "X27n0582_002:0486b20": "上明起邪見因。今明得邪見果。畢竟無有外樂。如裸",
    "X27n0582_002:0486b21": "形。無有內樂。如黑瘦。又無身樂。如裸形。無心樂。如黑",
    "X27n0582_002:0486b22": "瘦。常住其中者。起邪見因。常受惡道苦。如常住其中。",
    "X27n0582_002:0486b23": "所以然者。起餘善得欲界人天。如土埵。或離欲界。或",
    "X27n0582_002:0486b24": "離色界。如上一尺二尺。起邪見因。畢竟無有出惡道",
    "X27n0582_002:0486c01": "苦義。如常住其中。前明其大苦。今敘其常苦。發大惡",
    "X27n0582_002:0486c02": "聲叫呼求食者。起邪見因。受大苦惱。欲離苦求樂。如",
    "X27n0582_002:0486c03": "欲求食。",
    "X27n0582_002:0486c04": "復有諸鬼其咽如針。第二撥因邪見。撥於麤果。如長",
    "X27n0582_002:0486c05": "大鬼。撥於細因。如細咽鬼。又撥果義輕。撥因義重。撥",
    "X27n0582_002:0486c06": "果義輕。如長大鬼。雖復飢餓。若與其食。即便得食。是",
    "X27n0582_002:0486c07": "苦中之輕。細咽之鬼。設與其食。而不得食。是苦中之",
    "X27n0582_002:0486c08": "苦。如撥於因。是惡中之惡。又撥無諸法。猶如初鬼。執",
    "X27n0582_002:0486c09": "撥無為是。不受他見。如細咽鬼不受外食。又撥無義",
    "X27n0582_002:0486c10": "輕。猶如初鬼。執撥無義重。猶如後鬼。此二攝無見義",
    "X27n0582_002:0486c11": "周。",
    "X27n0582_002:0486c12": "復有諸鬼。第二攝有無為斷常見。即是方便品中。依",
    "X27n0582_002:0486c13": "止此諸見。牛者癡也。頭者我見也。角者斷常也。由癡",
    "X27n0582_002:0486c14": "故計我。因我故起斷常。此是見體也。或食人宍者。明",
    "X27n0582_002:0486c15": "斷常之用。起斷常。破涅槃中道。如食人宍。破生死中",
    "X27n0582_002:0486c16": "道。猶如噉狗。而言或者。起於斷常不俱。所以安或。又",
    "X27n0582_002:0486c17": "具破生死涅槃中道。故言或。",
    "X27n0582_002:0486c18": "頭髮蓬亂者。第三喻方便品依止此諸見具足六十",
    "X27n0582_002:0486c19": "二。斷常為首。喻之如頭。生六十二見。如髮蓬亂。六十",
    "X27n0582_002:0486c20": "二見。多所乖傷。如殘害凶險。計六十二見。當欲乖傷。",
    "X27n0582_002:0486c21": "如飢渴所逼。常欲噉於人狗。以得苦果。猶如叫喚。輪",
    "X27n0582_002:0486c22": "轉生死。不得解脫。譬同馳走。是故上云。於千萬億劫。",
    "X27n0582_002:0486c23": "不聞佛名字。亦不聞正法。問此喻幾種邪見耶。答初",
    "X27n0582_002:0486c24": "是我見。次鳩槃荼鬼。是戒取。次捉狗兩足。是見取。次",
    "X27n0582_002:0487a01": "黑鬼。是邪見。牛頭鬼。是邊見也。",
    "X27n0582_002:0487a02": "夜叉餓鬼已下。自上已來。別明愛見過患。今第二總",
    "X27n0582_002:0487a03": "結。凡有二義。一者法種眾苦。樂求涅槃。如物極則返。",
    "X27n0582_002:0487a04": "故云飢急。於生死中。一切處遍求脫苦。猶如四向。不",
    "X27n0582_002:0487a05": "知出處。猶如窻牖。但有求脫之心。而無出苦之行。喻",
    "X27n0582_002:0487a06": "同窺者。二者飢急者。起於愛見。常欲傷害也。四向者。",
    "X27n0582_002:0487a07": "一切處欲傷害也。窺牖者。覓所害境。如噉狩者覓狩。",
    "X27n0582_002:0487a08": "食人者覓人。是故下云甚可怖畏。此總敘愛見過也。",
    "X27n0582_002:0487a09": "是朽故宅已下。自上已來。敘六道舊迷。今第二明三",
    "X27n0582_002:0487a10": "乘新惑。問長行何故舍形火一處合明。今前後別頌",
    "X27n0582_002:0487a11": "耶。答長行欲明生死具有無常與苦。一人具二。故辨",
    "X27n0582_002:0487a12": "舍之垂崩。及火起燒宅。故一處合說。今欲明二人具",
    "X27n0582_002:0487a13": "二。敘六道舊迷。前明無常。次辨三乘新惑。後說眾苦。",
    "X27n0582_002:0487a14": "又今欲辨二因二果。二因者。愛見也。二果者。無常苦",
    "X27n0582_002:0487a15": "也。上已廣說無常。今廣說苦也。又三番因果。初明三",
    "X27n0582_002:0487a16": "界五道之果。次明愛見之因。今明以愛見因。更感苦",
    "X27n0582_002:0487a17": "果。又前明兩果。次辨二因。以過患為次第。猶如苦集。",
    "X27n0582_002:0487a18": "今前明兩因。後辨二果。以相生明次第。兩因者。一感",
    "X27n0582_002:0487a19": "苦之緣。次感苦之因。感苦之緣。即佛在世也。感苦之",
    "X27n0582_002:0487a20": "因。謂妄想分別。即歘然是也。總四者。一四面明無處",
    "X27n0582_002:0487a21": "不苦。次一時辨無時不苦。雖無處不苦。無時不苦。猶",
    "X27n0582_002:0487a22": "謂苦輕。故云俱也。猶謂未極重苦。故復言熾也。",
    "X27n0582_002:0487a23": "棟樑已下。舊法華師。常以三界苦合之。余雖復誦講",
    "X27n0582_002:0487a24": "讀講。尋經始終佛自有法譬。不須人合。方便品偈已",
    "X27n0582_002:0487b01": "略說四苦。癡愛故生惱。即現世苦。墮三惡道。生報苦。",
    "X27n0582_002:0487b02": "輪迴六趣中。後報苦。眾苦所逼迫。總結苦。此略說四",
    "X27n0582_002:0487b03": "苦。次此品長行廣明四苦。上略廣但是法說明四苦。",
    "X27n0582_002:0487b04": "今次譬明四苦也。苦果二者。一總果。次別果。總果有",
    "X27n0582_002:0487b05": "四。別苦亦四。合喻。上明四苦。即為四別。一者喻上現",
    "X27n0582_002:0487b06": "世三苦。二者喻上生報三苦。三者喻上後世三苦。四",
    "X27n0582_002:0487b07": "者喻上總結諸苦。明五盛陰苦。上現世苦中。有三種",
    "X27n0582_002:0487b08": "苦。一生老病死憂悲苦惱之所燒煑。二五欲財利受",
    "X27n0582_002:0487b09": "種種苦。三明貪著追求現受眾苦。今備喻之。棟樑椽",
    "X27n0582_002:0487b10": "柱者。謂生苦也。爆聲者。喻老苦也。振裂者。喻病苦也。",
    "X27n0582_002:0487b11": "摧折及崩倒者。喻死苦也。揚聲者。喻極憂悲也。大叫",
    "X27n0582_002:0487b12": "喻極苦惱也。鬼獸不能自出。喻上受燒煑也。",
    "X27n0582_002:0487b13": "惡獸毒虫已下。喻上五欲財利也。虫鬼以避火故。入",
    "X27n0582_002:0487b14": "孔穴以求樂。眾生為內身有老病死苦。求外五欲樂",
    "X27n0582_002:0487b15": "也。毗舍闍鬼亦住其中者。前明貪瞋眾生求於五欲。",
    "X27n0582_002:0487b16": "既有貪瞋。即起於慳。毗舍闍鬼。即慳鬼也。又求於五",
    "X27n0582_002:0487b17": "欲。必望安樂。惡鬼墮之。顯無安樂也。又前是求不得",
    "X27n0582_002:0487b18": "苦。今明怨憎會苦。薄福德故為火所逼者。雖求外五",
    "X27n0582_002:0487b19": "欲財利之樂。而恒為內身老病死苦之所燒逼。求五",
    "X27n0582_002:0487b20": "欲財利時。互相偷劫。如飲血。更相殺害。如食宍。問此",
    "X27n0582_002:0487b21": "中何故明此諸苦。答長行云。五欲財利。受種種苦。種",
    "X27n0582_002:0487b22": "種苦者。即如此文所明。謂求不得苦。怨憎會。內苦外",
    "X27n0582_002:0487b23": "苦。及劫盜相害也。",
    "X27n0582_002:0487b24": "野干之屬。第三喻上貪著追求現受眾苦。野干之屬。",
    "X27n0582_002:0487c01": "喻貪著追求。並已前死。喻上現受眾苦。非理貪求。必",
    "X27n0582_002:0487c02": "現受眾苦。如並已前死。諸大惡獸。喻上後受地獄",
    "X27n0582_002:0487c03": "餓鬼畜生之苦。野干雖死。惡獸競來食之。起貪之",
    "X27n0582_002:0487c04": "人。雖現在受苦。後更入地獄餓鬼畜生三塗苦重。如",
    "X27n0582_002:0487c05": "大惡獸。臰烟已下。喻上後報三苦。謂若生天上。及在",
    "X27n0582_002:0487c06": "人間。貧窮困苦。愛別離苦。怨憎會苦。今前明人間苦。",
    "X27n0582_002:0487c07": "次辨天上苦。華嚴以覺耶現為烟。以瞋為火。涅槃經",
    "X27n0582_002:0487c08": "以煩惱為火。以苦果為烟。今文宜以烟喻外苦。火喻",
    "X27n0582_002:0487c09": "內苦。如烟在火外。火在烟內。外苦是物所不喜。猶如",
    "X27n0582_002:0487c10": "臰烟。外苦深重。如熢[火*孛]。無處不苦。如四面。無出苦路。",
    "X27n0582_002:0487c11": "如充塞。蜈蚣已下。為火所燒。爭走出穴者。此諸虫等。",
    "X27n0582_002:0487c12": "為火所逼。及烟所勳。即喻人間內外二苦。火所燒。謂",
    "X27n0582_002:0487c13": "內身老病死苦。烟所勳。即外貧窮困苦。愛別離苦。怨",
    "X27n0582_002:0487c14": "憎會苦。以烟所勳。無有樂處。即貧窮苦。不喜烟來。而",
    "X27n0582_002:0487c15": "烟強至。謂怨憎會苦。苦至與樂別離。即愛別離苦。爭",
    "X27n0582_002:0487c16": "走出穴。鳩槃荼鬼。隨取而食者。喻從人間。生於天上。",
    "X27n0582_002:0487c17": "亦受眾苦。虫等為烟火燒逼。爭走出穴。眾生亦爾。為",
    "X27n0582_002:0487c18": "內身老病死火及外苦所勳。厭離人間。求生天樂。猶",
    "X27n0582_002:0487c19": "如出穴。而生天上。不免無常。如為鬼所食。又佛寄從",
    "X27n0582_002:0487c20": "人生天。喻於眾苦。眾生受苦時。苦如穴內弊於烟火。",
    "X27n0582_002:0487c21": "求樂亦苦。如出穴為鬼所食。又出穴騁散。如愛別離",
    "X27n0582_002:0487c22": "苦。為鬼所食。如怨憎會苦。又出穴騁散。如生離苦。為",
    "X27n0582_002:0487c23": "鬼所食。如死別苦。又出穴離散。失其所居。為貧窮困",
    "X27n0582_002:0487c24": "苦。欲求富貴。不免無常。故富貴亦苦。如為鬼所食。此",
    "X27n0582_002:0488a01": "總喻人間天上皆有三苦。故前文云。若生天上。及在",
    "X27n0582_002:0488a02": "人間。備受眾苦。佛既總明法說。今亦總設譬喻。復有",
    "X27n0582_002:0488a03": "諸鬼頭上火燃。喻上第四總結明五盛陰苦。火從外",
    "X27n0582_002:0488a04": "來。猶可逃避。眾生亦爾。外苦可離。而此五陰舉體是",
    "X27n0582_002:0488a05": "苦。何猶避之。成實論云。將此苦器何處覓樂。又火從",
    "X27n0582_002:0488a06": "身出。無身乃免。有身有苦。亡身乃離。故老子云。大患",
    "X27n0582_002:0488a07": "之本。莫若有身。吾若無身。乃無可患耳。釋迦滅度。義",
    "X27n0582_002:0488a08": "亦類然。而言頭上火燃者。七尺之身。頭為最勝。勝處",
    "X27n0582_002:0488a09": "尚苦。況復劣耶。又位極人王。上窮非想。尚皆是苦。況",
    "X27n0582_002:0488a10": "此已下。而有樂耶。又前明眾生內苦。辨極下人間苦。",
    "X27n0582_002:0488a11": "今明窮上非想苦。此文明四種畢竟。一明有身畢竟",
    "X27n0582_002:0488a12": "是苦。如頭上火燃。二明有身畢竟無樂。如飢渴熱惱。",
    "X27n0582_002:0488a13": "三明有身畢竟無避苦處。猶如周慞。四明有身畢竟",
    "X27n0582_002:0488a14": "流轉。喻如悶走。",
    "X27n0582_002:0488a15": "其宅如是已下。第三總結六道舊迷三乘新惑。若因",
    "X27n0582_002:0488a16": "若果。皆是過也。此中明四苦。現苦。生苦。後苦。總結五",
    "X27n0582_002:0488a17": "盛陰。前亦四無常。初明骨無常。次明筋宍無常。次雙",
    "X27n0582_002:0488a18": "明骨宍無常。次總結過患。又今明十苦。現在三苦。生",
    "X27n0582_002:0488a19": "後亦然。及總結為十。前明無常亦有十。謂骨無常有",
    "X27n0582_002:0488a20": "四。肉筋等亦四。合明復兩。亦具十也。敘身過既爾。心",
    "X27n0582_002:0488a21": "過亦爾。為令眾生厭患身心。以求佛道。故佛委曲敘",
    "X27n0582_002:0488a22": "其過患也。",
    "X27n0582_002:0488a23": "是時長者在門外立。頌見火譬。所以有此一章者。近",
    "X27n0582_002:0488a24": "釋方便譬喻二品之意。遠釋三世佛及六道眾生。感",
    "X27n0582_002:0488b01": "應交接大宗。上品直明佛見六道即便起化。長者見",
    "X27n0582_002:0488b02": "火。仍欲救子。今明所以得救者。由機感相應也。總釋",
    "X27n0582_002:0488b03": "諸佛出世意者。自上已來。敘生死過患。今明佛出世",
    "X27n0582_002:0488b04": "欲救生死苦也。亦可自上敘眾生事。今敘諸佛事。具",
    "X27n0582_002:0488b05": "如上釋。然頌諸佛事。雖頌四譬。合成二義。頌見火譬。",
    "X27n0582_002:0488b06": "明真應兩身。頌餘三譬。明三輪之義。辨一切佛事。義",
    "X27n0582_002:0488b07": "無不周。初明真應二身。即上明法身中。先明照機者。",
    "X27n0582_002:0488b08": "釋諸佛出世所由。必有機扣法身。然後方得起應耳。",
    "X27n0582_002:0488b09": "大業六年三月一日",
    "X27n0582_002:0488b10": "更釋譬始終意。五譬分為二章。頌總譬中。明生死過",
    "X27n0582_002:0488b11": "患。頌餘四譬。明出生死。二段中。各有三。初章三者。一",
    "X27n0582_002:0488b12": "明六道舊迷。二敘三乘新惑。三總結過患。又初明無",
    "X27n0582_002:0488b13": "常。次辨眾苦。三總結過患。後章三者。一法身照機。二",
    "X27n0582_002:0488b14": "垂應入於生死。三辨說教。又初是他心輪。次是神通",
    "X27n0582_002:0488b15": "輪。後是說法輪。此極好後人可用之也。門外立者。法",
    "X27n0582_002:0488b16": "身絕四句之外。出三界之表。故在門外也。聞有人言",
    "X27n0582_002:0488b17": "者。法身照機也。北土三身解義。法身無照機。南方本",
    "X27n0582_002:0488b18": "迹明義。約教辨之。此經未明常住法身居三界外。但",
    "X27n0582_002:0488b19": "有照機。無法身也。一往並不得通此經文。今始得明",
    "X27n0582_002:0488b20": "有法身。有照機也。聞有人言者。此是譬耳。有人來報",
    "X27n0582_002:0488b21": "父。父則聞報。如有機扣佛。佛則照機也。因遊戲來入",
    "X27n0582_002:0488b22": "宅者。佛去世後。生人天中。受五欲生愛。稟邪教起見。",
    "X27n0582_002:0488b23": "愛見是煩惱。由煩惱故起業由業故受三界身也。又",
    "X27n0582_002:0488b24": "遊戲有二種。一自境遊戲。即學佛大小乘教。起於愛",
    "X27n0582_002:0488c01": "見。二他境遊戲。即受五欲。及稟邪教起愛見。遊戲為",
    "X27n0582_002:0488c02": "因。入宅為果。如愛見為因。三界為果。稚小無知者。前",
    "X27n0582_002:0488c03": "明起愛見之因。以明受三界之報。今於果上。更造苦",
    "X27n0582_002:0488c04": "因。未來受苦果。故佛出世。拔其苦因也。長者聞已。前",
    "X27n0582_002:0488c05": "辨法身。今明應身。此章具應真兩身感應二義也。",
    "X27n0582_002:0488c06": "告喻已下。次明三輪之教。即為三別。今頌救子不得。",
    "X27n0582_002:0488c07": "即是不得說根本法輪。若望前文。更有三輪。聞有人",
    "X27n0582_002:0488c08": "言。法身照機。謂他心輪。驚入火宅。謂神通輪也。告喻",
    "X27n0582_002:0488c09": "之言。即說法輪也。六年制文。就說法中。作二種三釋",
    "X27n0582_002:0488c10": "之。一者明諸佛為一大事因緣故。出世說法。而物不",
    "X27n0582_002:0488c11": "堪受。故息化。二不堪受一。故於一說三。三者以三調",
    "X27n0582_002:0488c12": "心。然後說一。即根本支末。攝末歸本。三輪義也。二者",
    "X27n0582_002:0488c13": "初明出世時。即欲拔其極苦。與其極樂。物不堪受。次",
    "X27n0582_002:0488c14": "拔重苦與小樂。第三明拔輕苦與大樂。此釋易。亦宜",
    "X27n0582_002:0488c15": "用也。",
    "X27n0582_002:0488c16": "若望後從驚入以去。屬救子不得。但前是現身。今明",
    "X27n0582_002:0488c17": "說法。長行具有誡勸二門。救子不得。今但說生死苦",
    "X27n0582_002:0488c18": "者。頌初總譬。明生死過患。次頌見火譬。明見生死眾",
    "X27n0582_002:0488c19": "生機。故應入救之。今還說生死過患。怖之令出。此一",
    "X27n0582_002:0488c20": "類明義。故相接也。此苦難處況復大火者。虫鬼亂行",
    "X27n0582_002:0488c21": "為苦。況復老病死火。燒身樂受耶。又身苦但破樂受。",
    "X27n0582_002:0488c22": "心火則燒滅善根。故舉為況也。",
    "X27n0582_002:0488c23": "釋益我愁惱。初勸門化不得。是一愁。次誡門化不得。",
    "X27n0582_002:0488c24": "故云益也。又一如本疏。問曰。誡勸是何義耶。答曰。勸",
    "X27n0582_002:0489a01": "門者。令子求佛樂。誡門者。示子生死苦。如今語他云。",
    "X27n0582_002:0489a02": "汝須求佛道。其亦不信。又者汝即是死去後受大苦。",
    "X27n0582_002:0489a03": "須努力精懃。而亦有不肯行道也。",
    "X27n0582_002:0489a04": "次頌說三乘救子得譬。即第二支末法輪也。諸子著",
    "X27n0582_002:0489a05": "樂。佛前說苦。令其捨苦。終自保樂。不肯捨苦。今說三",
    "X27n0582_002:0489a06": "乘之樂。以樂捨苦。諸子貪樂。故捨苦求樂。欲顯諸佛",
    "X27n0582_002:0489a07": "凡有二門。一逼。二引。上說苦令捨苦。是逼門。三乘已",
    "X27n0582_002:0489a08": "去。是引門又自上是大悲門。後去是大慈門。又自上",
    "X27n0582_002:0489a09": "說化他門。以化他。以苦是眾生所有。故名他。今說自",
    "X27n0582_002:0489a10": "門化他。謂三乘一乘。皆是一佛乘中出故。可以遊戲",
    "X27n0582_002:0489a11": "者。因門辨乘。為令出苦。就樂果門明乘。正以與樂引",
    "X27n0582_002:0489a12": "苦也。到於空地者。到空地。顯無車可得。離諸苦難。明",
    "X27n0582_002:0489a13": "有苦可出。上就父以顯權有。今寄子以顯實無。又上",
    "X27n0582_002:0489a14": "就父明無。今寄子明無。佛說二乘是無。而二乘則不",
    "X27n0582_002:0489a15": "信。若二乘人自見無。乃信無有二乘。故長行與偈。二",
    "X27n0582_002:0489a16": "文皆明子住露地空地。顯道理無二車也。問曰。子自",
    "X27n0582_002:0489a17": "知無不。答曰。終由父說。乃知無耳。釋坐師子座。自初",
    "X27n0582_002:0489a18": "至此。凡有四時。並不得坐。初在門外立。居法身地。照",
    "X27n0582_002:0489a19": "子機時。即是知子病時不得坐。次驚入火宅內。垂應",
    "X27n0582_002:0489a20": "救子時。亦不得坐。三用一乘。化子不得。亦不得坐。今",
    "X27n0582_002:0489a21": "三乘化子得。始得坐也。問曰。雖出三界。未免二乘。云",
    "X27n0582_002:0489a22": "何坐耶。答曰。此是一期事竟。故且坐。又知子大機必",
    "X27n0582_002:0489a23": "動。堪授之以大。心不憂慮。是故坐也。師子坐者。不畏",
    "X27n0582_002:0489a24": "三界身心兩火燒煞一子也。釋生育甚難。令發菩提",
    "X27n0582_002:0489b01": "心為生。令修菩薩行為育。菩提心是中道心。而眾生",
    "X27n0582_002:0489b02": "多起有無見。不得中道正觀。是以云難也。",
    "X27n0582_002:0489b03": "釋索車。此第三攝末歸本輪。此雖一章之經。實一部",
    "X27n0582_002:0489b04": "之宗要。講者多暗此譬。今略釋空捲度一切。以通此",
    "X27n0582_002:0489b05": "索車。使靈然可解。經云我初得道時。空捲度一切。然",
    "X27n0582_002:0489b06": "三界舍之垂崩。復火起燒宅。而三乘諸子。於火宅內。",
    "X27n0582_002:0489b07": "纏綿嬉戲。父欲出之。手內唯一金錢。直為一子說者。",
    "X27n0582_002:0489b08": "則得引一子出。不得三子俱出。今欲引三子俱出。故",
    "X27n0582_002:0489b09": "父云。我手內有三錢。一金錢與太子。銀錢與中子。銅",
    "X27n0582_002:0489b10": "錢與小子。若隨我出宅者。必得三錢矣。三子聞之。欣",
    "X27n0582_002:0489b11": "然並出。既居門外。慈父欲俱與三子金錢。開手示之。",
    "X27n0582_002:0489b12": "吾手內唯一金錢。實無有三。為欲引兒出宅。故說三",
    "X27n0582_002:0489b13": "耳。諸子之中。有利根者。即解父言。知一是實說二是",
    "X27n0582_002:0489b14": "權。故捨於二想。便取一金錢。此即身子利根人。聞一",
    "X27n0582_002:0489b15": "有三無。捨二悟一。不復索車。中根諸子。雖聞父明有",
    "X27n0582_002:0489b16": "一無二。執昔空三之言。就父索錢。今欲顯索車是癡",
    "X27n0582_002:0489b17": "迷。令中根捨三求一。故有索車譬也。又所以立索車",
    "X27n0582_002:0489b18": "喻者。此總可一切凡夫二乘人。令捨愛見也。明二乘",
    "X27n0582_002:0489b19": "之人。始終具足愛見。初在三界。愛著五欲。今欲出三",
    "X27n0582_002:0489b20": "界。保執空言。故名為見。非但昔愛可愍。亦今見可傷。",
    "X27n0582_002:0489b21": "使一切凡夫二乘。聞佛此言。皆捨愛見。捨愛故不著",
    "X27n0582_002:0489b22": "凡。捨見故不著聖。則心遊中道。入佛知見。名得大車。",
    "X27n0582_002:0489b23": "又敘索車意。至此已三過。明無三。初明父空指門外。",
    "X27n0582_002:0489b24": "明有三。而門外實無。二者父見子出到於空地而坐。",
    "X27n0582_002:0489c01": "無三可乘。三者子今索三。故知無三。所以三過明無",
    "X27n0582_002:0489c02": "三者。以四十餘年。保執有三乘。甚失重故也。",
    "X27n0582_002:0489c03": "次釋五乘權實。昔明五乘。可具三句。一者大乘。但實",
    "X27n0582_002:0489c04": "非權。二者二乘。但權非實。三者人天乘。亦實亦權。佛",
    "X27n0582_002:0489c05": "乘但實非權者。雖大小今昔不同。同明道理有佛乘",
    "X27n0582_002:0489c06": "故。但實非權。二乘但權非實者。三界內無有究竟二",
    "X27n0582_002:0489c07": "乘。三界外亦無二乘究竟。界內外不攝。所以一向是",
    "X27n0582_002:0489c08": "權。故前云。但以假名字。引導於眾生。我初得道時。空",
    "X27n0582_002:0489c09": "權度一切也。又二乘究竟。二諦不攝。第一義門故。無",
    "X27n0582_002:0489c10": "二乘究竟。世諦中亦無究竟。二諦所無。而說有者。故",
    "X27n0582_002:0489c11": "知一向權也。故下文云。生滅度想。生安穩想。想者但",
    "X27n0582_002:0489c12": "執佛空言。起空得想耳。智度論云。二乘根鈍。又復虗",
    "X27n0582_002:0489c13": "言得道也。問曰。若二乘不得道。應不得道應不斷四",
    "X27n0582_002:0489c14": "住惑。答曰。不得究竟道耳。非不斷惑故。人天乘亦權",
    "X27n0582_002:0489c15": "亦實者。若說三十三天常樂我淨。此但權也。若說五",
    "X27n0582_002:0489c16": "戒十善得人天報。真諦乃至無。世諦故有。所以為實。",
    "X27n0582_002:0489c17": "又界外乃無。界內則有。所以為是實也。次論菩薩。然",
    "X27n0582_002:0489c18": "菩薩之人。今昔始終。都無有索。如父手內實有一金",
    "X27n0582_002:0489c19": "錢。復為子說有金錢。本意復欲與錢。而子聞有金錢。",
    "X27n0582_002:0489c20": "遂便出宅。出宅則得金錢。何所索耶。又三車喻三果。",
    "X27n0582_002:0489c21": "二乘至果處。求果不得。故有索。菩薩無有至佛果處",
    "X27n0582_002:0489c22": "覓佛果。不得就佛索佛果。故知無索也。問曰。今日大",
    "X27n0582_002:0489c23": "車。既是白牛。昔大車。是何牛。答曰。四車者。弊此一問",
    "X27n0582_002:0489c24": "也。今明如上釋之。三世佛制出世乘。唯有三則。今昔",
    "X27n0582_002:0490a01": "俱明佛乘。今昔俱是白牛。如今昔俱有慈悲。慈悲即",
    "X27n0582_002:0490a02": "是白牛。若昔車無白牛。則昔佛無慈悲。昔小乘中有",
    "X27n0582_002:0490a03": "慈悲。亦是小乘中白牛也。又上金錢喻。初為子說金",
    "X27n0582_002:0490a04": "錢。出宅亦金錢。中間亦金錢。金錢不異。在牛恒白也。",
    "X27n0582_002:0490a05": "問曰。菩薩不索車。今聞索及賜。有何益耶。答曰。菩薩",
    "X27n0582_002:0490a06": "則悟一實三權。唯進無退。故得大益。又悟解權實。得",
    "X27n0582_002:0490a07": "於二慧。入佛智如來智。名入佛知見也。",
    "X27n0582_002:0490a08": "長者大富已下。次頌賜車。問曰。長行中。何故前明大",
    "X27n0582_002:0490a09": "車。後方釋有車。今前釋有車。後方賜車。答曰。長行中",
    "X27n0582_002:0490a10": "欲明子愚索三。父惠賜一。以愚智相對。又顯子求偽",
    "X27n0582_002:0490a11": "珍。父賜真寶。又子求少物。父賜其多。如貧人乞少。而",
    "X27n0582_002:0490a12": "富者惠多。是故前明大車。後辨有車。今欲以有無相",
    "X27n0582_002:0490a13": "對。子求索三。欲顯無。今對子無三。欲明有一。故前釋",
    "X27n0582_002:0490a14": "父有車也。又顯子愚不知三無。今顯父智明有於一。",
    "X27n0582_002:0490a15": "造作大車者。可具作有無二義。若對三無。決定須明",
    "X27n0582_002:0490a16": "有一。若望正道。三一俱忘。為眾生故方便。三一故並",
    "X27n0582_002:0490a17": "稱。造作眾綵雜色。十八不共也。繒者帛總名也。纊者。",
    "X27n0582_002:0490a18": "綿也。茵者。三蒼云。重薦也蓐也。釋名云。車中所坐物",
    "X27n0582_002:0490a19": "也。釋白疊。長行明重敷綩綖。綩綖者。繡也。繡有多色。",
    "X27n0582_002:0490a20": "喻解脫不同。或有餘無餘乃至八種解脫。今明雖多",
    "X27n0582_002:0490a21": "同是無漏。猶如白疊。釋遊於四方。可具二義。一者顯",
    "X27n0582_002:0490a22": "子成佛遊佛境界。常樂自娛。如涅槃經。子住祕密藏。",
    "X27n0582_002:0490a23": "即今文是也。二者示子分得因車。如下直至道場。以",
    "X27n0582_002:0490a24": "前意為正。",
    "X27n0582_002:0490b01": "告舍利弗。此頌合譬。然明義大同。但轉勢為異。至此",
    "X27n0582_002:0490b02": "合譬。以四番說法。長行開譬合譬為二。偈文亦爾。望",
    "X27n0582_002:0490b03": "震旦文章。似如煩重。俱天竺大聖。有無緣之大悲。內",
    "X27n0582_002:0490b04": "有無[得-彳]之智。外具無方之辨。適無限根性。能於一法。",
    "X27n0582_002:0490b05": "四義說之。各有深旨。非煩重也。今頌合五譬。一一譬",
    "X27n0582_002:0490b06": "中。皆明二義。合成五雙。初明。父子一雙。次見火能所",
    "X27n0582_002:0490b07": "一雙。次說大教及無機一雙。次說小教及受化一雙。",
    "X27n0582_002:0490b08": "次賜車得車一雙。即是轉勢說法。令人樂聞及適機",
    "X27n0582_002:0490b09": "之用。初明父子一雙。各開二義。父中二者。初總。次別。",
    "X27n0582_002:0490b10": "別中初明三聖之尊。次辨六道之父。良以道超凡聖。",
    "X27n0582_002:0490b11": "故為凡聖所崇。即頌前長者也。子中二者。一敘子。二",
    "X27n0582_002:0490b12": "明子過也。敘子即攝五百人三十子也。明子過有二。",
    "X27n0582_002:0490b13": "初明子二因。次明兩果。深著世樂。所謂愛也。即合上",
    "X27n0582_002:0490b14": "毒虫。無有慧心。所謂癡也。合上惡鬼。三界無安下。次",
    "X27n0582_002:0490b15": "明二果。三界無安。合舍垂崩。謂無常果也。眾苦充滿。",
    "X27n0582_002:0490b16": "合火起燒宅。謂眾苦果也。初有半偈。敘無處不苦。故",
    "X27n0582_002:0490b17": "明充滿。即上四面。次有一偈。明無時不苦。稱為不絕。",
    "X27n0582_002:0490b18": "即合上一時也。",
    "X27n0582_002:0490b19": "如來已離下。頌合見火。初歎能見人德。次行敘須化",
    "X27n0582_002:0490b20": "之意。即能所一雙也。而今此處多諸患難已下。頌合",
    "X27n0582_002:0490b21": "救子不得。初正明救。次無機不受。次是方便已下。頌",
    "X27n0582_002:0490b22": "合三乘救子得譬。初明說三教。次敘機信受。汝舍利",
    "X27n0582_002:0490b23": "弗下。頌合等賜大車。亦初明賜車。後合得車歡喜。合",
    "X27n0582_002:0490b24": "賜車為二。初合等賜。二合大車。合等賜中又二。初正",
    "X27n0582_002:0490c01": "明合賜。次勸信受。是乘微妙已下。第二合車。依前譬",
    "X27n0582_002:0490c02": "文。開為三別。一者合車。二者合牛。三合賓從。合車為",
    "X27n0582_002:0490c03": "二。初合大。二者合車。初偈上半。對二乘之小。合車大",
    "X27n0582_002:0490c04": "義。下半對世間之下。合車高義。佛所悅可已下。前偈",
    "X27n0582_002:0490c05": "明超凡越聖。即累無不寂。今此一偈。合德無不圓。但",
    "X27n0582_002:0490c06": "長行譬文。舉所嘆之德。故云眾寶莊挍。今明能嘆之",
    "X27n0582_002:0490c07": "人。故凡聖敬悅。無量億千已下。第二合車譬中。車有",
    "X27n0582_002:0490c08": "二義。一者車外。二者車內。今具合云。無量億千諸力。",
    "X27n0582_002:0490c09": "合車外也。略合欄楯之初。例後眾德。解脫禪定已下。",
    "X27n0582_002:0490c10": "合上車內。解脫合綩綖。禪定合丹枕。智慧已下。合上",
    "X27n0582_002:0490c11": "白牛。問曰。上辨慈悲為牛。今云何乃明智慧。答曰。小",
    "X27n0582_002:0490c12": "乘以功德為慈悲體。大乘以智慧為慈悲體。又示一",
    "X27n0582_002:0490c13": "一德攝一切德也。及佛餘法。合上賓從。神通說法方",
    "X27n0582_002:0490c14": "便化物。並是為他。非佛自用。故明餘法。",
    "X27n0582_002:0490c15": "告舍利弗已下。第二大段。勸其弘經。就文為二。初令",
    "X27n0582_002:0490c16": "識法。次辨知人。具斯二德。方可弘道。詳經文大意。自",
    "X27n0582_002:0490c17": "此上合大車。正論大小二菩薩果權實。故最後結合",
    "X27n0582_002:0490c18": "車有無。從此文竟我為法王。論大小二涅槃果權實。",
    "X27n0582_002:0490c19": "以一切果唯有斯二故也。問曰。何故最後偏論涅槃。",
    "X27n0582_002:0490c20": "答曰。長觀文意。初頌總譬。始自六道生死。今最後辨",
    "X27n0582_002:0490c21": "大涅槃。故一切攝也。又藥草喻品亦明二果。而後辨",
    "X27n0582_002:0490c22": "涅槃。又大小乘。正以涅槃為究竟。小乘雖明四諦。論",
    "X27n0582_002:0490c23": "宗歸一滅。大乘三論人有為相。一滅諦是無為。故最",
    "X27n0582_002:0490c24": "後論之。於中有三。初約聲聞人。論涅槃權實。次約菩",
    "X27n0582_002:0491a01": "薩。明涅槃權實。大涅槃唯佛能盡。故最後約佛論權",
    "X27n0582_002:0491a02": "實。前對聲聞。論涅槃權實。大涅槃唯佛能盡。故最後",
    "X27n0582_002:0491a03": "約佛論權實。前對聲聞論涅槃權實者。以聲聞正迷",
    "X27n0582_002:0491a04": "涅槃權實也。問曰。既明二乘涅槃非究竟。即應明大",
    "X27n0582_002:0491a05": "涅槃方是究竟。何故乃言今所應作唯佛智慧。答曰。",
    "X27n0582_002:0491a06": "方便品以明昔滅非真滅。今滅是真滅。今此中正明",
    "X27n0582_002:0491a07": "簡大小二滅。小是孤斷之滅。無有身智。大滅即智體",
    "X27n0582_002:0491a08": "無累。故名為滅。故舉智即簡別也。菩薩中初汎明四",
    "X27n0582_002:0491a09": "諦。後的明一諦。一諦之中。論於二滅。昔小滅。但滅四",
    "X27n0582_002:0491a10": "住。故有餘未足。但滅分段。無餘不圓。對昔辨今。還翻",
    "X27n0582_002:0491a11": "二義。則知具脫五住。則有餘義圓備。滅二死。無餘滿",
    "X27n0582_002:0491a12": "足。我為法王者。前二章約大小二人。論今昔兩滅。於",
    "X27n0582_002:0491a13": "義已圓。今舉法王。但釋前小後大之義。既為法王。即",
    "X27n0582_002:0491a14": "解大小。然大滅雖是究竟。但昔宜說小。今宜說大。前",
    "X27n0582_002:0491a15": "令脫重苦。今脫輕苦。漸誘引之。故眾生安穩。與此相",
    "X27n0582_002:0491a16": "違。則不安穩也。然此經既具明二果權實教。知前分",
    "X27n0582_002:0491a17": "非是明因。又盛論二果權實。不應名未了義也。",
    "X27n0582_002:0491a18": "我此法印。第二令其識人合大車。明大小二菩薩果",
    "X27n0582_002:0491a19": "權實。告身子者。辨大小二涅槃果權實。一往教中。決",
    "X27n0582_002:0491a20": "定如此。故名為印。二者就道論之。未曾大小。何有權",
    "X27n0582_002:0491a21": "實。亦道理決定。言忘慮絕為印。今有所得大小。學人",
    "X27n0582_002:0491a22": "不識此二印。設為說之。未必信受。故誡令勿說。若聞",
    "X27n0582_002:0491a23": "此經。上略誡明非器莫傳。此略勸是器宜授。就文中",
    "X27n0582_002:0491a24": "有二。初嘆能受之人。次美所受之法。二中各三。初三",
    "X27n0582_002:0491b01": "者。一明聞經是不退人。次明是見過去佛。及曾聞此",
    "X27n0582_002:0491b02": "經。即出不退往因。三嘆信經之力。阿鞞跋致者。就教",
    "X27n0582_002:0491b03": "中約初印。有一無三。無三故無退。有一故有進。約理",
    "X27n0582_002:0491b04": "悟非大小。理絕一三。乃是阿鞞跋致人也。第二文易",
    "X27n0582_002:0491b05": "解。第三中云。則為見我亦見於汝者。以信理未曾一",
    "X27n0582_002:0491b06": "三。身子與佛。並諸菩薩。皆是體理之人。信理則見理",
    "X27n0582_002:0491b07": "人也。",
    "X27n0582_002:0491b08": "斯法華經已下。第二美所受之法。亦三。初明法妙深",
    "X27n0582_002:0491b09": "智方解。次明至道場起凡。凡不能解。次明深理絕聖。",
    "X27n0582_002:0491b10": "聖不能解。初半行文是也。凡夫淺識者。第二文也。但",
    "X27n0582_002:0491b11": "言低頭舉手成佛。尚不知此經。辨菩提果。及涅槃果。",
    "X27n0582_002:0491b12": "況復知忘大少。非因果耶。預是未達斯事。皆稱淺識。",
    "X27n0582_002:0491b13": "汝舍利弗已下。是第三文也。二乘信者。若但言一豪",
    "X27n0582_002:0491b14": "之善。並皆成佛。凡夫尚解。況二乘耶。今此中所明。路",
    "X27n0582_002:0491b15": "非近遠。理絕小大。二乘既是斷常庶人。未得妙觀。云",
    "X27n0582_002:0491b16": "何能解妙理耶。正當仰信而已。憍慢懈怠。是學小乘",
    "X27n0582_002:0491b17": "人。計無我部人。薩衛之流。計我見者。是學少乘有我",
    "X27n0582_002:0491b18": "部人。如犢子之例。此二部是若聖人聞必生信。若未",
    "X27n0582_002:0491b19": "證聖。多執小拒大。故聞而不受。故不應為說。以兩人",
    "X27n0582_002:0491b20": "異者。初是外道及世俗博識。而未悟佛法深理。故名",
    "X27n0582_002:0491b21": "淺識。第二見少樂忘大樂。此人亦不堪為說。即斷一",
    "X27n0582_002:0491b22": "切世間佛種者。菩提心正是佛種。此經明有一無二。",
    "X27n0582_002:0491b23": "故不發餘心。有一故唯發佛心。則此經是菩提心本。",
    "X27n0582_002:0491b24": "若謗此經。則菩薩種不生。名斷佛種。問曰。第四與初",
    "X27n0582_002:0491c01": "人何異。答曰。初人正據不信。以明起謗。又初直不信",
    "X27n0582_002:0491c02": "故謗。後舉二世謗也。具足一劫者。涅槃經云。一逆苦",
    "X27n0582_002:0491c03": "則一倍。五逆則五倍。今既多劫。則亦多倍。次明為十",
    "X27n0582_002:0491c04": "人說。然大意。上來就法門說法華。今就人門說法華。",
    "X27n0582_002:0491c05": "智度論云。往生已前。就法門說波若。往生品明四十",
    "X27n0582_002:0491c06": "餘菩薩。就人門說波若。今亦爾。上就法門者。明所行",
    "X27n0582_002:0491c07": "道妙。今就人門。明行道人妙。初人求佛道者。佛道忘",
    "X27n0582_002:0491c08": "言絕慮。求此妙法。名為道人。令一切人亦作斯求。第",
    "X27n0582_002:0491c09": "二人。過去久見佛來。方能求妙道。第三人。懃行絕慮",
    "X27n0582_002:0491c10": "之道。恒起無緣之慈。欲以妙道授與眾生也。次人捨",
    "X27n0582_002:0491c11": "惡知識。惡知識者。謂有所得凡夫二乘。及有所得大",
    "X27n0582_002:0491c12": "乘法師律師禪師等。苦到求道者。皆是眾生惡知識",
    "X27n0582_002:0491c13": "也。大品空中。佛語常啼云。能說空無所得法。是善友",
    "X27n0582_002:0491c14": "也。次入質直柔軟者。離凡夫二乘有所得空有大小",
    "X27n0582_002:0491c15": "諸邪曲見。名為質直。心資順忘慮之道為柔軟。持戒",
    "X27n0582_002:0491c16": "清潔者。防一切生心動念惡。而常求無所得妙經也。",
    "X27n0582_002:0491c17": "於大眾中清淨心說法者。近不為名利。稱為清淨。若",
    "X27n0582_002:0491c18": "深論之。有所得說法。皆是不淨。又言滿十方。知無一",
    "X27n0582_002:0491c19": "字可吐。即其具四智。名為清淨說。又如法師品。內安",
    "X27n0582_002:0491c20": "三事。外懃說法。名為清淨。不求餘經及外道典籍者。",
    "X27n0582_002:0491c21": "不起二乘心。故不求餘經。不起凡夫愛見。故不念外",
    "X27n0582_002:0491c22": "道典籍也。",
    "X27n0582_002:0491c24": "法華統略卷中(本)",
    "X27n0582_002:0492a04": "法華經統略卷中(末)",
    "X27n0582_002:0492a06": "信解品",
    "X27n0582_002:0492a07": "玄義五門。如疏中說。大意信解權實耳。正宗在大小",
    "X27n0582_002:0492a08": "二涅槃。一往昔信於滅。不信不滅。信滅者。信小乘滅",
    "X27n0582_002:0492a09": "四住分段生死。是究竟不滅。不信者。不信小乘更有",
    "X27n0582_002:0492a10": "煩惱生死可滅。今則反之。不信小滅是究竟。信更有",
    "X27n0582_002:0492a11": "究竟滅。故言信解也。二者昔不信本無煩惱生死可",
    "X27n0582_002:0492a12": "滅。而信有煩惱生死可滅。今信者。不信煩惱生死有",
    "X27n0582_002:0492a13": "滅。信煩惱生死本不滅。所以然者。煩惱生死本不生。",
    "X27n0582_002:0492a14": "今何所滅耶。問曰。云何名直往菩薩迴小入大十信。",
    "X27n0582_002:0492a15": "答曰。若初信本不生。今無所滅。是直往菩薩。若初執",
    "X27n0582_002:0492a16": "有生滅。迴生滅心。信本不生滅。是迴小入大。問曰。何",
    "X27n0582_002:0492a17": "故就本不生。判信不信。答曰。生是六道三乘本故。叡",
    "X27n0582_002:0492a18": "公智度論序云。夫萬化本於生生。而生生者無生大",
    "X27n0582_002:0492a19": "生。能生六道三乘法故。大生為本生生。復生大生。則",
    "X27n0582_002:0492a20": "生生為本中之本。今悟無生。則三乘六道本不生。則",
    "X27n0582_002:0492a21": "自然歸一。故就無生。明於得失。此是一往對治之言",
    "X27n0582_002:0492a22": "耳。竟無末生。何有本不生。如是五句。故云不信一切",
    "X27n0582_002:0492a23": "法。是信般若。一切法謂竪橫辨。百非四句也。問曰。身",
    "X27n0582_002:0492a24": "子與中根悟解何異。答曰。身子但敘二輪耳。鹿薗之",
    "X27n0582_002:0492b01": "小。謂枝末之權。今一乘實。攝末歸本法。枝末謂無生",
    "X27n0582_002:0492b02": "滅。生滅是方便根本。即生滅無生滅。是真實中根。近",
    "X27n0582_002:0492b03": "領三輪。華嚴根本。即本不生滅。次中途枝末。即是生",
    "X27n0582_002:0492b04": "滅。後攝末歸本。謂無生滅也。二者過去本習無生。即",
    "X27n0582_002:0492b05": "根本。中途失無生。故起生滅。三至靈山。還悟本無生",
    "X27n0582_002:0492b06": "也。問曰。迴小入大。至十信中何信。答曰。既是始迴。但",
    "X27n0582_002:0492b07": "是初信根耳。何以得知。方便品初明除諸菩薩眾信",
    "X27n0582_002:0492b08": "力堅固者。明菩薩信。一切二乘弟子力不堪。即明未",
    "X27n0582_002:0492b09": "有信。又云諸佛語無異。當生大信力。又廣說初勸信",
    "X27n0582_002:0492b10": "佛語不虗。後結勸信奉時。乃至佛滅後羅漢。都未生",
    "X27n0582_002:0492b11": "信。故知今始生信。入初信根。八萬十千劫。十信方備。",
    "X27n0582_002:0492b12": "如攝論十信初心。入初僧祗劫數。地持中明種性菩",
    "X27n0582_002:0492b13": "薩上根者入僧祗。軟根者不在數中。此二論明位有",
    "X27n0582_002:0492b14": "前後。此二就直往人也。問曰。何以知直往人有行強。",
    "X27n0582_002:0492b15": "空觀弱。迴小人空行強。有行弱。答曰。小乘人專修空",
    "X27n0582_002:0492b16": "觀。設起大願大行。心多入空。以數習故。如凡夫人。欲",
    "X27n0582_002:0492b17": "作空觀。心多入有也。",
    "X27n0582_002:0492b18": "釋文。初長行。法說略明信不信。不信者。二乘有二種",
    "X27n0582_002:0492b19": "不信。一不信小乘。二不信大乘。不信小者。不信小從",
    "X27n0582_002:0492b20": "大有。亦不信說小與悟大信者信小從大有。信說小",
    "X27n0582_002:0492b21": "令悟大也。二不信大者。不信小人說大。令小學大。亦",
    "X27n0582_002:0492b22": "不信大人說大。教於小人。唯信小人說大教大人。大",
    "X27n0582_002:0492b23": "人說大。亦教大人。今與此相違。故名信大也。法說中",
    "X27n0582_002:0492b24": "有三乘。初小乘。次法華。前大乘三一乘。昔於前二乘",
    "X27n0582_002:0492c01": "中迷。今於一乘悟。一乘悟者。非是悟一乘。並悟前二",
    "X27n0582_002:0492c02": "乘。悟小從大出。說小令學大。亦悟昔說大。令捨小學",
    "X27n0582_002:0492c03": "大也。",
    "X27n0582_002:0492c04": "釋十譬玄心。十譬者。一為父子喻。二中途相失喻。三",
    "X27n0582_002:0492c05": "子漸還鄉喻。四父子相見喻。五喚子不得喻。六冷水",
    "X27n0582_002:0492c06": "灑面喻。七誘引還家喻。八付財密化喻。九陶練小心",
    "X27n0582_002:0492c07": "喻。十委囑家業喻。釋名領上。如疏中說。次合十為六。",
    "X27n0582_002:0492c08": "謂子有六時。父亦有六時。子有六時者。一住鄉時。二",
    "X27n0582_002:0492c09": "失鄉時。三還鄉時。四見父時。五怖畏背。父去時。六迴",
    "X27n0582_002:0492c10": "還就父時。父六者。一住鄉生子時。二覓子不得時。三",
    "X27n0582_002:0492c11": "止宅待子還鄉時。四見子歡喜時。五喚子不得時。",
    "X27n0582_002:0492c12": "六得子付家業時。次合六為三。子有三時。一住鄉時。",
    "X27n0582_002:0492c13": "二失鄉時。三歸鄉時。昔聞說平等正觀。而修習之。謂",
    "X27n0582_002:0492c14": "住鄉時。二斷常既強。正觀微弱。背中道。起斷常。竟靈",
    "X27n0582_002:0492c15": "山之前。謂失鄉時。三靈山之會。還得正觀。捨於斷常。",
    "X27n0582_002:0492c16": "謂歸鄉時。父亦三時。一昔為說平等正觀時。第二中",
    "X27n0582_002:0492c17": "途覓正觀子不得時。三正為說還鄉中道正觀。名為",
    "X27n0582_002:0492c18": "得子時也。即是三化。初是一往化。次是隨逐化。次是",
    "X27n0582_002:0492c19": "畢竟化。次合三為二。子有二時。一失鄉時。二歸鄉時。",
    "X27n0582_002:0492c20": "從初習正觀。乃至靈山之前。若得若失。皆名為失。以",
    "X27n0582_002:0492c21": "未住中道之鄉。從靈山聞還鄉之經。始正觀明了。住",
    "X27n0582_002:0492c22": "中道之鄉。故是歸鄉時。父二時。其間教門無量。且據",
    "X27n0582_002:0492c23": "始終二事。昔作菩薩覆請化子時。今作佛方便以化",
    "X27n0582_002:0492c24": "子時。又有二時。初為子中途相失。及漸還鄉。是過去",
    "X27n0582_002:0493a01": "時。自爾已後。名現在時。次合二為一。子一父一。子一",
    "X27n0582_002:0493a02": "者。從昔至今。雖復輪迴反覆。並皆是子。非是餘人。即",
    "X27n0582_002:0493a03": "顯始終皆是一乘人。無二乘人。皆是一因。無有餘因。",
    "X27n0582_002:0493a04": "即是顯一破二。明說譬意也。父一者。雖復今昔輪迴。",
    "X27n0582_002:0493a05": "終是一父。即顯始終唯有一果。無有三果。總而言之。",
    "X27n0582_002:0493a06": "唯有一父一子一因一果。次合因果二。以歸於一。既",
    "X27n0582_002:0493a07": "是一因一果。令子迴因證果。則唯有一果。故下云。一",
    "X27n0582_002:0493a08": "相一味。究竟至於常寂涅槃。次泯一以歸不一。本對",
    "X27n0582_002:0493a09": "於多。是故有一。既其無多。云何有一。即是言忘慮寂。",
    "X27n0582_002:0493a10": "非一非多。不常不斷。故中論觀法品云。嘆大涅槃。非",
    "X27n0582_002:0493a11": "一亦非異。不常亦不斷。是名諸佛世尊教化甘露味。",
    "X27n0582_002:0493a12": "不異者。無九道之異也。不一者。既無九道之異。亦不",
    "X27n0582_002:0493a13": "見涅槃之一。不一故不常。不異故不斷。得此正觀。名",
    "X27n0582_002:0493a14": "甘露。心不行此處。皆是服毒藥也。",
    "X27n0582_002:0493a15": "又一遍敘十譬意。初信諸法本無生。是初為父子喻。",
    "X27n0582_002:0493a16": "佛令初生彼無生信是父。其人初信無生為子也。中",
    "X27n0582_002:0493a17": "途相失喻者。無始來習生滅。煩惱強。今始習生。故無",
    "X27n0582_002:0493a18": "生信弱。遂背無生。而起生滅。名子失父。父覓其無生",
    "X27n0582_002:0493a19": "善根不得。故父失子。子值善知識。捨生滅。還習無生",
    "X27n0582_002:0493a20": "觀。名子漸還鄉。一形之內。應悟本無生。名子見父。初",
    "X27n0582_002:0493a21": "成道時。未堪受無生觀。名喚子不得。習虗妄來久。但",
    "X27n0582_002:0493a22": "堪受虗妄中虗妄。故為說人天教。名冷水灑面譬。欲",
    "X27n0582_002:0493a23": "止虗妄中虗妄故。且說虗妄中不妄。謂無生滅生滅",
    "X27n0582_002:0493a24": "教。故云除糞。除糞者。未說糞無生。且說有糞生。令除",
    "X27n0582_002:0493b01": "之也。欲令生滅人悟無生滅。故令生滅人。說無生滅。",
    "X27n0582_002:0493b02": "名付財密化。次令無生滅人。說無生滅。化生滅人。陶",
    "X27n0582_002:0493b03": "練其生滅心。名陶練小心。生滅心遂改。得悟無生。故",
    "X27n0582_002:0493b04": "委家業也。佛意正爾。作此釋者。於今人有益。不爾者",
    "X27n0582_002:0493b05": "直是述古活耳。像法決疑經云。諸佛說法。指近以標",
    "X27n0582_002:0493b06": "遠。立像以表真。當意在無生正觀。故作此喻耳。",
    "X27n0582_002:0493b07": "問曰。十譬有幾種意耶。答曰。有四義。一者近望長行",
    "X27n0582_002:0493b08": "略說。今明廣說。略說有二意三意。三意者即三乘。一",
    "X27n0582_002:0493b09": "小乘。二者昔大乘。三一乘。從初至誘引還家。喻上解",
    "X27n0582_002:0493b10": "小乘教意。付財陶練。喻上不解昔大乘教意委屬。家",
    "X27n0582_002:0493b11": "業。喻上領解一乘教意。爾前六喻。通為此三。作緣由",
    "X27n0582_002:0493b12": "耳。次長行二義者。前二教辨昔不求。後悟解明今自",
    "X27n0582_002:0493b13": "得。今九譬譬。不求之失。一譬譬悟解自得。二就今十",
    "X27n0582_002:0493b14": "譬。復作一途次第。如上生起。此欲明過去共結因緣。",
    "X27n0582_002:0493b15": "中間流浪。今日相值。得悟解也。三者領火宅六譬。次",
    "X27n0582_002:0493b16": "第如本疏說。四者釋成火宅六喻微隱之義。令二世",
    "X27n0582_002:0493b17": "眾生解佛六喻意。問曰。此品凡有幾義。答曰略有十四",
    "X27n0582_002:0493b18": "條大義。一明三身義。覓子不得。為法身。中止為應身。",
    "X27n0582_002:0493b19": "著垢衣為化身。次有三土。法身居實相土。應身居淨",
    "X27n0582_002:0493b20": "土。化身住穢土。次有三乘義。即長行法說文。謂小乘",
    "X27n0582_002:0493b21": "一乘。次有三輪義。謂根本。枝末。攝末歸本。喚于不得",
    "X27n0582_002:0493b22": "為根本。誘引還家為枝末。委屬家業。攝末歸本。次有",
    "X27n0582_002:0493b23": "三時義。一住鄉時。二失鄉時。三歸鄉時。初是住鄉時。",
    "X27n0582_002:0493b24": "中間相失。為失鄉時。子漸還鄉為還鄉時。次三化義。",
    "X27n0582_002:0493c01": "謂一往化。隨逐化。畢竟化。初為父子。謂一往化。中間",
    "X27n0582_002:0493c02": "相失。至法華之前。為隨逐化。靈山之會。為畢竟化。次",
    "X27n0582_002:0493c03": "有三品善根義。一下品如向國。二中品如向城。三上",
    "X27n0582_002:0493c04": "品如至舍。次有三世義。謂初過去世。父子相見。為現",
    "X27n0582_002:0493c05": "在世。後委家業。受記作佛。為未來世。次有漸頓義。喚",
    "X27n0582_002:0493c06": "子不得為頓。冷水灑面竟委囑家業為漸。次有世出",
    "X27n0582_002:0493c07": "世義。冷水灑面為世間教。誘引還家竟後。為出世教。",
    "X27n0582_002:0493c08": "次有大小乘義。誘引還家。為小乘教。付財竟後。為大",
    "X27n0582_002:0493c09": "乘教。次有自他義。付財為自教。陶練為他教。次有顯",
    "X27n0582_002:0493c10": "密義。從冷水灑面。竟陶練小心。為密教。委囑家業。為",
    "X27n0582_002:0493c11": "顯教。次有得失。初九為失。第十為得。解此一品。具解",
    "X27n0582_002:0493c12": "十四牒義。方解此一品也。",
    "X27n0582_002:0493c13": "次釋文。譬如有人年既幼稚者。此是子住鄉時。今先",
    "X27n0582_002:0493c14": "須識鄉。方須識背向也。婆羅門問佛。本鄉在何處。佛",
    "X27n0582_002:0493c15": "答曰。絕四句是里。薩婆若樹下止。絕句里者。謂中道",
    "X27n0582_002:0493c16": "也。薩婆若樹下止者。謂正觀也。故龍樹中觀論。有申",
    "X27n0582_002:0493c17": "破二事。申者。申初中道。令九道眾生識本鄉。破於斷",
    "X27n0582_002:0493c18": "常。令發正觀。使歸鄉也。斯論豈不要哉。豈易聞。寄語",
    "X27n0582_002:0493c19": "一切諸修道人。可常栖神於論矣。問曰。何故獨美斯",
    "X27n0582_002:0493c20": "論。答曰。馬鳴興正法之末。猶未造論。龍樹出像教之",
    "X27n0582_002:0493c21": "初。為失鄉之流。故正論於鄉。是故要也。又是眾論本。",
    "X27n0582_002:0493c22": "宜尋其根。問曰。此論云何示絕句鄉耶。答曰。論末結",
    "X27n0582_002:0493c23": "束云。從因緣品來。推求諸法。有亦無。無亦無。非有",
    "X27n0582_002:0493c24": "非無亦無。是名諸法實相。亦名如法性涅槃。故是",
    "X27n0582_002:0494a01": "絕句里。示故鄉之義。法華三昧經云。返原示欲鄉失。",
    "X27n0582_002:0494a02": "令人歸故鄉。故鄉名無為。號字清淨室。清淨室者。百",
    "X27n0582_002:0494a03": "非四句。皆畢竟淨也。但六道眾生。妄想因緣。失於故",
    "X27n0582_002:0494a04": "鄉。流浪六道。諸佛過去。為失鄉眾生。說平等大慧。即",
    "X27n0582_002:0494a05": "是還鄉經。令諸子得住本鄉。但無始來。習斷常久。正",
    "X27n0582_002:0494a06": "觀微弱。故名年既幼稚也。此領上三十子及生育甚",
    "X27n0582_002:0494a07": "難之言也。捨父逃逝者。第二明失父時。此領上其人",
    "X27n0582_002:0494a08": "近出未久之間歘然火起。上明佛出宅故火起。火起",
    "X27n0582_002:0494a09": "由佛。今釋成之。此非佛捨眾生。但眾生背佛。故名佛",
    "X27n0582_002:0494a10": "去耳。",
    "X27n0582_002:0494a11": "又頌偈中。先因遊戲。來入此宅。然中道之法。隨義立",
    "X27n0582_002:0494a12": "名。亦名父。亦名鄉。得中道法。能生他正觀。故名為父。",
    "X27n0582_002:0494a13": "涅槃云。中道名佛。中道是眾生本宅。故名為鄉。今起",
    "X27n0582_002:0494a14": "斷常背中道。故名捨父。即領上惡鬼毒虫。既背中道。",
    "X27n0582_002:0494a15": "必起愛見。由愛見故起業。遂感生老病死。名為他國。",
    "X27n0582_002:0494a16": "中道既是本鄉。當知斷常即他國也。此領上三界舍",
    "X27n0582_002:0494a17": "形。初背理起常猶輕。故生於人天。於人天中。或受五",
    "X27n0582_002:0494a18": "欲起愛。或因邪教起見。愛見既重。故墮三惡趣。所以",
    "X27n0582_002:0494a19": "初言或十二十乃至五十。舊來以乃至之言。含取脩",
    "X27n0582_002:0494a20": "羅。今明非無斯意。但望後偈文。稱周流諸國。當知欲",
    "X27n0582_002:0494a21": "辨輪迴五趣故。故云乃至也。此領上五百人。加後窮",
    "X27n0582_002:0494a22": "困者。久劫在於五趣。名年長大。備受三苦。故云加後",
    "X27n0582_002:0494a23": "窮困。故下云。以三苦故。出生死中。受諸熱惱。此領上",
    "X27n0582_002:0494a24": "火起燒宅。若就今文。領總譬中。其義略盡。背文即起",
    "X27n0582_002:0494b01": "惡鬼毒虫二因。次他國。即三界五道兩果。此間為六",
    "X27n0582_002:0494b02": "道舊迷。加後窮困。謂三乘新惑。故領上盡矣。若直就",
    "X27n0582_002:0494b03": "今文譬次第者。四句次第。初明捨父。次住他國。三辨",
    "X27n0582_002:0494b04": "得五十餘年。四具受八苦。四方求衣食者。此第三子",
    "X27n0582_002:0494b05": "漸還鄉譬。地獄苦重。畜生愚癡。不能生善。無還鄉之",
    "X27n0582_002:0494b06": "義。餘之四趣。可得生善。故言四方。又不知歸父舍以",
    "X27n0582_002:0494b07": "求樂。而於四方求樂。顯子之愚。喻不知於大乘中道",
    "X27n0582_002:0494b08": "求樂。而求人天二乘之樂。亦是愚癡。又四方者。去城",
    "X27n0582_002:0494b09": "逾遠。岐路逾多。顯不知歸一極之由路也。漸漸遊行。",
    "X27n0582_002:0494b10": "遇向本國者。此具二義。一因修有所得善根。冥資過",
    "X27n0582_002:0494b11": "去無得善根。故言漸漸遊行向本國。二者稍學習無",
    "X27n0582_002:0494b12": "所得觀。故言漸漸向中道實相本國也。子還鄉有三",
    "X27n0582_002:0494b13": "因三緣。一有中道佛性。故還生中道善根。二曾有中",
    "X27n0582_002:0494b14": "道種子。故還生善根。三法種眾苦。樂求涅槃。物極則",
    "X27n0582_002:0494b15": "返。三緣者。則是三輪。一知機。二現通。三說法。今於三",
    "X27n0582_002:0494b16": "因三緣中。但明一因。謂法種諸苦樂求涅槃。故云加",
    "X27n0582_002:0494b17": "復窮困。馳騁四方。",
    "X27n0582_002:0494b18": "其父先來已下。第二明父三義。問曰。何故前明於子。",
    "X27n0582_002:0494b19": "後辨父耶。答曰。火宅是父所說。故前明於父。後辨於",
    "X27n0582_002:0494b20": "子。今是子設譬。故前明於子。後辨於父。又火宅中。作",
    "X27n0582_002:0494b21": "諸佛出世次第譬。前有諸佛出世。然後說教。方有三",
    "X27n0582_002:0494b22": "乘諸子。今則感應次第。前有諸子之感。然後諸佛出",
    "X27n0582_002:0494b23": "世應之。又欲明抑揚得失。故有父子二譬。子背中道。",
    "X27n0582_002:0494b24": "故受生死極苦。父得中道。故有法身極樂。故前是逼",
    "X27n0582_002:0494c01": "門。後是引門也。還明父三義。其父者。對為子時。以明",
    "X27n0582_002:0494c02": "父也。領上長者也。先來求子不得者。第二對上子失",
    "X27n0582_002:0494c03": "父。明父求子中道善根不得也。有此文來。為釋疑也。",
    "X27n0582_002:0494c04": "疑云。既是父子早應出世。拔子之苦。與子之樂。何故",
    "X27n0582_002:0494c05": "今方出耶。是以釋云。求子大機不得。故不早出世也。",
    "X27n0582_002:0494c06": "中止一城者。有其三義。一者若明中止一城。時處人",
    "X27n0582_002:0494c07": "物。則是初成道華嚴會也。二者望子貧父富。父富則",
    "X27n0582_002:0494c08": "明嘆佛乘。子貧則毀小乘。三者欲明子宿緣應熟。故",
    "X27n0582_002:0494c09": "佛垂應待之。即是第三對上子還。即辨佛出世也。此",
    "X27n0582_002:0494c10": "領上國邑聚落有大長者。中子即明出世時。謂化不",
    "X27n0582_002:0494c11": "失鄉子。即華嚴中諸菩薩也。又是待失鄉子還時也。",
    "X27n0582_002:0494c12": "一城者。敘出處。即辨在摩竭提界成佛也。其家大富",
    "X27n0582_002:0494c13": "者。領上總譬中。嘆長者德也。上嘆德有二。初嘆自德。",
    "X27n0582_002:0494c14": "二嘆化他。今具領之。其家大富。領上財寶無量。謂自",
    "X27n0582_002:0494c15": "德也。其諸倉庫。領上化他德也。上化他德中有二。初",
    "X27n0582_002:0494c16": "是二本。二是兩迹。令具領之。倉者領上大慈。庫者領",
    "X27n0582_002:0494c17": "上大悲之宅。多諸僮僕者。還領上僮僕外迹用也。但",
    "X27n0582_002:0494c18": "上文既略。今廣嘆之。又開二別。一嘆。二迹。此土之用。",
    "X27n0582_002:0494c19": "次嘆二迹。他方之用。此土用中。僮僕總喻現通。象馬",
    "X27n0582_002:0494c20": "以明說法。上以僮喻神通。僕譬說法。今總以僮僕。喻",
    "X27n0582_002:0494c21": "現通者。欲明具得。借僮僕通喻二事也。",
    "X27n0582_002:0494c22": "出入息利。第二明二迹他方之用。說法現通。非止益",
    "X27n0582_002:0494c23": "此土。遠利十方。商估賈客者。上明此往彼化。今辨彼",
    "X27n0582_002:0494c24": "來此化。又上明佛自現化。此辨加菩薩化。是華嚴中",
    "X27n0582_002:0495a01": "諸事也。然此中開三身三土之義。求子不得。謂法身。",
    "X27n0582_002:0495a02": "中止一城。竟喚子不得。明應身。誘引還家。謂化身。即",
    "X27n0582_002:0495a03": "此三身。便有三土。法身謂實相土。應身居淨土。化身",
    "X27n0582_002:0495a04": "住穢土。問曰。初直云求子不得。何以知是法身。答曰。",
    "X27n0582_002:0495a05": "若垂應化兩身。則是救子。不名不得。今稱不得。則知",
    "X27n0582_002:0495a06": "是法身照機。未堪垂應化救之也。問曰。三身領何處",
    "X27n0582_002:0495a07": "文。答曰。上兩處文。辨真應兩身。一合總譬中。初辨法",
    "X27n0582_002:0495a08": "身。而生三界。謂應身也。頌見火譬。亦明二身。聞有人",
    "X27n0582_002:0495a09": "言。是真身。驚入火宅。名為應身。但佛略說故。辨於二",
    "X27n0582_002:0495a10": "身。四大聲聞。助佛揚化。故廣明三身。又教門不同。或",
    "X27n0582_002:0495a11": "二身或三身。二身明義者。一體一用。三身明義者。顯",
    "X27n0582_002:0495a12": "體一用多。問曰。上佛何故明二。今弟子明三耶。答上",
    "X27n0582_002:0495a13": "明法身照穢土機。應身入穢中。救子燒害。故但明二",
    "X27n0582_002:0495a14": "身。今明法身照機。聲聞菩薩感見不同。故開應化。所",
    "X27n0582_002:0495a15": "以辨三身。問曰。中止一城。何以知是淨土。答曰。中止",
    "X27n0582_002:0495a16": "一城。不癈家業。當知救聲聞大機未熟。而菩薩道緣",
    "X27n0582_002:0495a17": "已備。既化菩薩。則是淨土。又長者二子。一者失鄉子。",
    "X27n0582_002:0495a18": "二不失鄉子。雜覓失鄉子無生善根不得。而不失鄉",
    "X27n0582_002:0495a19": "子善根已熟。故於淨土化之。所以明淨土也。又知失",
    "X27n0582_002:0495a20": "鄉子。應迴生還悟無生。故住淨土待之。故明淨土也。",
    "X27n0582_002:0495a21": "時貧窮子下。第三明子二義。問曰。何故交絡明於父",
    "X27n0582_002:0495a22": "子。一類辨耶。答曰。欲明得失互相顯發。故前明子三",
    "X27n0582_002:0495a23": "失父三得。今敘子二義及父二義。故交絡明之。問曰。",
    "X27n0582_002:0495a24": "中止一城。是佛初成道華嚴時事。今何故乃敘窮子",
    "X27n0582_002:0495b01": "方經歷生死國邑。答曰。有二義。一顯菩薩心淨久在",
    "X27n0582_002:0495b02": "淨土。非佛初成道時始有蓮華藏土。亦如下云。常在",
    "X27n0582_002:0495b03": "靈鷲山。我淨土不毀。二者初在淨土成佛富貴佛。但",
    "X27n0582_002:0495b04": "追敘窮子昔經生死困苦事故也。問曰。此中明近父",
    "X27n0582_002:0495b05": "緣由。及正近父。欲明何義。答曰。欲明子既背生滅惑。",
    "X27n0582_002:0495b06": "向無生滅解。發起復父憶子之苦。欲與子之樂。又欲",
    "X27n0582_002:0495b07": "明子求人天二乘樂也。困苦謂毀小乘。即遊諸聚落。",
    "X27n0582_002:0495b08": "是也。二欲明藉此善根得增進近大乘。即至城也。",
    "X27n0582_002:0495b09": "父每念子。第四重敘父也。初念欲以大乘悲拔子斷",
    "X27n0582_002:0495b10": "常苦因。離生死苦果也。次念欲以大慈與正觀樂因。",
    "X27n0582_002:0495b11": "授止觀樂果。失鄉之子有苦無樂。父無苦有樂。欲令",
    "X27n0582_002:0495b12": "子同於父。故興此二念。又初念念其初事。後念念其",
    "X27n0582_002:0495b13": "後事。寂滅道場時。失鄉之子未堪受道。所以興悲。靈",
    "X27n0582_002:0495b14": "山之會。必當得悟。是故起慈。此則悲喜灾集也。又就",
    "X27n0582_002:0495b15": "初念。自有悲喜。所以爾者。佛有二子。一不失鄉子。昔",
    "X27n0582_002:0495b16": "說平等大會經。利根之子。即得正觀。是故住鄉。鈍根",
    "X27n0582_002:0495b17": "之流。失於正觀。為斷常所牽。名為失鄉。華嚴之會。為",
    "X27n0582_002:0495b18": "不失鄉子。說於大法。所以生喜。愍失鄉之子。是故興",
    "X27n0582_002:0495b19": "悲。故悲喜交集。問曰。此二子何時得悟。共父同集。作",
    "X27n0582_002:0495b20": "歡樂耶。答曰。不失鄉子。華嚴之會。即便得悟。失鄉之",
    "X27n0582_002:0495b21": "子。靈山之集。方乃得解。故踊出品云。是諸眾生。始見",
    "X27n0582_002:0495b22": "我身。即入佛慧。餘小乘者。今日亦入佛慧。二子俱入",
    "X27n0582_002:0495b23": "佛慧。故父便大喜。所以云今我喜無畏。即是父與二",
    "X27n0582_002:0495b24": "子。同聚作樂也。",
    "X27n0582_002:0495c01": "父子相見譬。子見父者。凡有三義。一如舊說。一形之",
    "X27n0582_002:0495c02": "內。應悟無生。名子見父。二者欲抑揚大小。前嘆父德。",
    "X27n0582_002:0495c03": "即是揄揚大道。下明見父起避畏心。謂抑毀小乘。故",
    "X27n0582_002:0495c04": "明子見父譬。三者前中止一城。此嘆佛初成道時。菩",
    "X27n0582_002:0495c05": "薩堪受大乘。今明子見父。嘆於佛乘。即敘二乘不堪",
    "X27n0582_002:0495c06": "受於大道。於中有四。一見父緣由。二見父處。三正見",
    "X27n0582_002:0495c07": "父。四見父起避畏心。由傭作展轉。故至父舍。由正觀",
    "X27n0582_002:0495c08": "漸明斷常漸離。一形之內。得悟中道。名見父也。國城",
    "X27n0582_002:0495c09": "舍父。皆是中道異名。至理有大城名國。防斷常為城。",
    "X27n0582_002:0495c10": "可栖名舍。虗通為門。能生正觀為父。問曰。但釋父是",
    "X27n0582_002:0495c11": "舍那佛。今云何以中道理為父。答曰。即舍那是中道。",
    "X27n0582_002:0495c12": "去中道有三品。即是去父三品。又可取二義為父。一",
    "X27n0582_002:0495c13": "者內德。即中道正觀。二者外德。謂應身佛也。問曰。何",
    "X27n0582_002:0495c14": "故具用二德。答曰。但取內德。便成法身失眷屬圍繞",
    "X27n0582_002:0495c15": "之義。若但取外德。失悟入一乘之理。故須明內外兩",
    "X27n0582_002:0495c16": "德為父。又今正以長者。喻佛乘。佛乘備內外二德也。",
    "X27n0582_002:0495c17": "住立門側者。見父處也。大機未熟。如住。後時必熟。如",
    "X27n0582_002:0495c18": "立。初有人天機。天機不與無生理相應。為門側。但諸",
    "X27n0582_002:0495c19": "子始終。凡有三機。一久後無生大機熟。二中途二乘",
    "X27n0582_002:0495c20": "機熟。三初有人天虗妄機熟。故一形之內。聞此三教",
    "X27n0582_002:0495c21": "也。",
    "X27n0582_002:0495c22": "遙見其父已下。第三明見父。問曰。中止一城。已敘父",
    "X27n0582_002:0495c23": "德。與今何異。答曰。此譬有五義。一者前譬。還領火宅",
    "X27n0582_002:0495c24": "中化主譬說。即是為譬立譬。此領火宅中合總譬。即",
    "X27n0582_002:0496a01": "為法立譬。四大聲聞助佛揚化。恐眾生未悟。更舉喻",
    "X27n0582_002:0496a02": "而顯釋之。二者立譬。領上大車譬。上佛舉譬嘆大車。",
    "X27n0582_002:0496a03": "今復引譬。譬上喻也。三者為稱嘆佛乘。下見父起避",
    "X27n0582_002:0496a04": "畏心。抑毀小乘也。四者次明佛初成道時事。窮子爾",
    "X27n0582_002:0496a05": "時未堪受大道。五者佛上略說。今則廣釋之。上合譬",
    "X27n0582_002:0496a06": "中有二。初合舉處取人。即是嘆人。故云如來則為一",
    "X27n0582_002:0496a07": "切世間之父。",
    "X27n0582_002:0496a08": "於諸佛怖畏已下。第二嘆人德。今還領此二事遙見",
    "X27n0582_002:0496a09": "其父者。領上第一也。踞師子床已下。領第二也。上嘆",
    "X27n0582_002:0496a10": "父德有二。初嘆自德。二嘆化他。今領之亦二。初別嘆。",
    "X27n0582_002:0496a11": "二總嘆。就別嘆中。領上二嘆。初領第一嘆自德。第二",
    "X27n0582_002:0496a12": "領上嘆化他德。上自德中有二。初明累無不寂。次嘆",
    "X27n0582_002:0496a13": "德無不圓。今還領此二也。踞師子床者。師子無畏。領",
    "X27n0582_002:0496a14": "上於諸怖畏。乃至無明闇弊永盡無餘。即解脫床也。",
    "X27n0582_002:0496a15": "亦是大車中。高廣義也。寶机承足者。領上成就無量",
    "X27n0582_002:0496a16": "知見。上累無不盡。今德無不圓。即領大車中眾寶莊",
    "X27n0582_002:0496a17": "校也。諸婆羅門等。恭敬圍繞。領上十力義也。此諸勝",
    "X27n0582_002:0496a18": "人。各有大力喻。佛力亦然。類上僮僕之義。不須疑之。",
    "X27n0582_002:0496a19": "又內有十力。多有降制。為物所崇。故勝人恭敬。即初",
    "X27n0582_002:0496a20": "成道時。華嚴之會。影嚮眾也。又踞師子床。寶机承足。",
    "X27n0582_002:0496a21": "嘆佛富義。今為勝人所崇。美佛貴義。一事之中。多有",
    "X27n0582_002:0496a22": "所含。故略明三義。問曰。何以得知。復是華嚴中影嚮",
    "X27n0582_002:0496a23": "眾。答曰。後偈眷屬圍繞。故知爾也。真珠瓔珞者。領上",
    "X27n0582_002:0496a24": "四無所畏。福慧內嚴。故外不懼物也。臣佐吏民手執",
    "X27n0582_002:0496b01": "白拂者。領上有大神力。神通自在。屈曲縱心如吏民",
    "X27n0582_002:0496b02": "等。又神通助開至理。猶如臣佐。皆是無漏神通。如執",
    "X27n0582_002:0496b03": "白拂。又現通之意。為除物垢。故如白拂。又即喻華嚴",
    "X27n0582_002:0496b04": "教中地前稟教眾也。又前明福慧莊嚴。重明富義。今",
    "X27n0582_002:0496b05": "辨臣佐。重辨貴義。覆以寶帳者。領上及智慧力。智慧",
    "X27n0582_002:0496b06": "高出。猶如寶帳。又智慧力。能上弘下利。如寶帳上遮",
    "X27n0582_002:0496b07": "下覆。又智慧摧邪顯正。如寶帳有遮覆。埀諸華旛者。",
    "X27n0582_002:0496b08": "七辨巧說。喻華八音。美妙如幡。香水灑地者。嘆如來",
    "X27n0582_002:0496b09": "說法能滅四惡。一掩惡覺觀塵土。二滅煩惱毒。三止",
    "X27n0582_002:0496b10": "邪師熱氣。四滅邪教惡風。散眾名華者。此嘆說法四",
    "X27n0582_002:0496b11": "種生用。一未發菩提心令生。二已生令增長。三已增",
    "X27n0582_002:0496b12": "長令成就。四應退者不退。羅列寶物者。領上具足方",
    "X27n0582_002:0496b13": "便智慧波羅蜜也。出內取與者。自上已來。舉譬嘆佛",
    "X27n0582_002:0496b14": "自德。今領上慈悲之本。及慈悲之迹。即化他德。亦前",
    "X27n0582_002:0496b15": "是領車。今領牛與賓從。兼喻華嚴中加諸菩薩演說",
    "X27n0582_002:0496b16": "大法。如長者不自運。使諸人出內也。下諸句總結嘆",
    "X27n0582_002:0496b17": "佛乘不思議也。",
    "X27n0582_002:0496b18": "窮子見父已下。第四明見父起避畏心。前是揄揚大",
    "X27n0582_002:0496b19": "道。此抑毀小乘。即令捨小而欣大也。問曰。父見子歡",
    "X27n0582_002:0496b20": "喜。明何義。答曰。前子見父毀二乘。明初成道時。不堪",
    "X27n0582_002:0496b21": "受大。今嘆父明知子後時必堪受大。故前明子不識",
    "X27n0582_002:0496b22": "父。今明父識子。即遣傍人。此喚子不得譬。問上見父",
    "X27n0582_002:0496b23": "恐怖已。疾走而去。今何故遣使喚之。答有二義。一者",
    "X27n0582_002:0496b24": "見父不識。避父而去。此是一癡。今遣使喚不來。復是",
    "X27n0582_002:0496c01": "一癡。上即是小機不受大。今為說大教。而復不受。欲",
    "X27n0582_002:0496c02": "顯二乘無智。故有二文也。二者上明不信是父。謂不",
    "X27n0582_002:0496c03": "堪見菩薩所見身。今明不信我言。即不堪聞菩薩所",
    "X27n0582_002:0496c04": "聞教。欲顯菩薩聲聞有所得心路各異。故見聞不同。為",
    "X27n0582_002:0496c05": "此二事。故隱菩薩所見身。起二乘化身。隱菩薩所聞",
    "X27n0582_002:0496c06": "教。起小乘教也。即遣傍人。謂諸法本無生教。為傍人。",
    "X27n0582_002:0496c07": "令其捨生滅。悟本無生滅。為將還。將還者。還歸本無",
    "X27n0582_002:0496c08": "生也。憚不受本無生。故云驚愕等也。轉更惶怖者。謗",
    "X27n0582_002:0496c09": "則害慧命。墮無間故。轉可怖也。隱窮深之佛慧。授極",
    "X27n0582_002:0496c10": "淺人天。為冷水。問曰。何故說此譬。答欲顯根性淺劣。",
    "X27n0582_002:0496c11": "不堪受窮深教。久習虗妄。但堪受極淺人天之教也。",
    "X27n0582_002:0496c12": "方便不語他人云是我子。顯初成道時不堪受二種",
    "X27n0582_002:0496c13": "一。一者上來不堪受根本一。今亦不堪聞攝末歸本",
    "X27n0582_002:0496c14": "一。以不堪受二種一。但事不獲已。然後說三也。歡喜",
    "X27n0582_002:0496c15": "者。上以二種一化之。應喜而返悲。今息二種一。而授",
    "X27n0582_002:0496c16": "人天及二乘。應悲而反喜。皆愚癡之深。可傷之甚也。",
    "X27n0582_002:0496c17": "將欲誘引已下。自上皆是淨土教化菩薩竟。今是穢",
    "X27n0582_002:0496c18": "土化於二乘。但淨土教中有二事。一者以淨土教化",
    "X27n0582_002:0496c19": "於菩薩。二者從父每念子竟喚子不得。明不得以淨",
    "X27n0582_002:0496c20": "土教化二乘人。顯菩薩堪聞大乘。二乘不堪聞大。即",
    "X27n0582_002:0496c21": "顯二教門異也。就不得以淨土教化二乘為二。初明",
    "X27n0582_002:0496c22": "二乘人不堪見淨土身。即子見父譬是也。即遣傍人。",
    "X27n0582_002:0496c23": "顯二乘不堪聞淨土教也。今文即有二。初對上不堪",
    "X27n0582_002:0496c24": "受大教。故起於小教。二對不堪見應身。故起化身。",
    "X27n0582_002:0497a01": "問應前現身。方後說教。何故前明教。後辨身。答接前",
    "X27n0582_002:0497a02": "大化不得。故今明小化。故前明教也。又接上前明往",
    "X27n0582_002:0497a03": "貧里。於世間中教行。今即明出世教也。又教正主傍。",
    "X27n0582_002:0497a04": "如藥正醫傍也。又從緩至切。遣使與之共作。此則為",
    "X27n0582_002:0497a05": "賒。次明長者身自往化之。此事為切。又前說教。是小",
    "X27n0582_002:0497a06": "化。今現身。是小化。意謂比於小中。密說大也。",
    "X27n0582_002:0497a07": "問隱實教而起權教。有四章。領上何文。答具領三車",
    "X27n0582_002:0497a08": "中四事。初念欲起權教。領上知子宿好譬。從爾時使",
    "X27n0582_002:0497a09": "者。第二正起權教。領譬上為說三車譬。爾時窮子已",
    "X27n0582_002:0497a10": "下。第三子信受。領上出宅譬。第四父生愍怪。領上見",
    "X27n0582_002:0497a11": "子出宅歡喜譬。",
    "X27n0582_002:0497a12": "問曰。上何故喜。今明怪耶。答上見脫重苦故喜。今見",
    "X27n0582_002:0497a13": "不受大故怪。又上明方便誘引故喜。今論理實故怪。",
    "X27n0582_002:0497a14": "若云除糞者。作此問者。若作好作。我則不能。若除糞",
    "X27n0582_002:0497a15": "鄙劣。則便能也。若聞煩惱本不生。今無所滅。則不信。",
    "X27n0582_002:0497a16": "聞生滅則信。故昔於波羅捺。說五眾生滅。中論云。前",
    "X27n0582_002:0497a17": "為聲聞說生滅十二緣也。今人聞三論。明本無生不",
    "X27n0582_002:0497a18": "信。聞斷五住等即信。亦其人也。前取價者。今大乘人",
    "X27n0582_002:0497a19": "先欲求佛。然後斷惑。亦其人也。又斷煩惱求涅槃。是",
    "X27n0582_002:0497a20": "除糞。如是除散求靜。捨凡取聖。欲捨非道而求佛道。",
    "X27n0582_002:0497a21": "如是坐禪行道解義人。皆是除糞人也。",
    "X27n0582_002:0497a22": "問曰。大乘經論。具有斷不斷。今云何偏呵斷。答曰。經",
    "X27n0582_002:0497a23": "云斷者。了惑本不生。強名斷耳。不言先有惑。然後斷",
    "X27n0582_002:0497a24": "之。父見除糞故愍恠。三世佛及菩薩。見學大小乘。斷",
    "X27n0582_002:0497b01": "煩惱。亦愍恠。以煩惱本不生。今言其生後欲滅之。則",
    "X27n0582_002:0497b02": "破實相。若破實相。則一切破。所以愍恠也。又以他日。",
    "X27n0582_002:0497b03": "第二隱真身而起化身。上明菩薩堪聞實教。自傷二",
    "X27n0582_002:0497b04": "乘不堪聞。上明菩薩堪見實身。今明二乘不堪見實",
    "X27n0582_002:0497b05": "身。又說一乘有三門。初就小乘中說一。二大乘中說",
    "X27n0582_002:0497b06": "一。三一乘中說一。小乘中說一者。是密中說密。大中",
    "X27n0582_002:0497b07": "說一。是密中顯。一中說一。是顯中顯。又上根於小中",
    "X27n0582_002:0497b08": "悟一。中根於大中悟一。下根於一中悟一。上隱實教",
    "X27n0582_002:0497b09": "起權教。明說小乘。今隱實身起化。謂小中密說一也。",
    "X27n0582_002:0497b10": "就文有五。第一父照子機譬。第二父同子密令子同",
    "X27n0582_002:0497b11": "父譬。第三子迷密教譬。第四父重密化譬。第五子得",
    "X27n0582_002:0497b12": "遠益譬。",
    "X27n0582_002:0497b13": "問此五章領上何文。答例前四教。今身亦四。初領父",
    "X27n0582_002:0497b14": "知宿好。但堪見化身。第二第四領上為說三車譬。第",
    "X27n0582_002:0497b15": "三第五領上子信受出宅譬。但無第四見子免難歡",
    "X27n0582_002:0497b16": "喜譬。問此四與上四教何異。答曰。上明領所說教有",
    "X27n0582_002:0497b17": "四。今領說教主丈六化身有四。又上領說小教。今領",
    "X27n0582_002:0497b18": "小教中密說大。如上所明也。問曰。隱實教起權教。隱",
    "X27n0582_002:0497b19": "實身起化身。猶是一時。云何乃言他日。答曰。喻中言",
    "X27n0582_002:0497b20": "前明遣二人。共窮子作。後長者來勸懃作合意。前說",
    "X27n0582_002:0497b21": "二乘教。令修行斷惑。後更勸其懃加精進。此是約義",
    "X27n0582_002:0497b22": "論前後。故言他日。實非異時。",
    "X27n0582_002:0497b23": "於窓牖中見者。正為二乘人不堪見真身作喻也。羸",
    "X27n0582_002:0497b24": "瘦燋焠者。無大乘解為羸瘦。無大乘行為憔焠。又初",
    "X27n0582_002:0497c01": "無智。次無功德也。有凡夫煩惱。故言糞土。塵坌以糞",
    "X27n0582_002:0497c02": "土重故也。未斷二乘之惑。故汙穢不淨。汙穢輕也。故",
    "X27n0582_002:0497c03": "見子二無及兩有也。初父同子。令子同父。凡有五密",
    "X27n0582_002:0497c04": "方便。初附近方便。二誡勸方便。三加價方便。四安意",
    "X27n0582_002:0497c05": "方便。五稱嘆方便。此五從微至著。漸就小中說大。",
    "X27n0582_002:0497c06": "即脫御服已下。第一明附近方便。父來就子。令子具",
    "X27n0582_002:0497c07": "大乘行解之二無。除凡夫二乘之兩有也。執除糞器",
    "X27n0582_002:0497c08": "者。以心康無漏慧心。是右手。又人康無漏慧人。是右",
    "X27n0582_002:0497c09": "手。無漏慧除糞器也。問曰。長者除糞以不。答曰。小乘",
    "X27n0582_002:0497c10": "教明除糞。今譬意明不除。但執器來。揚作除糞耳。執",
    "X27n0582_002:0497c11": "器來者。欲令子懃作也。實不除有二義。一明為二乘",
    "X27n0582_002:0497c12": "示丈六。此是化身佛。實不除惑。二顯諸法本無生無",
    "X27n0582_002:0497c13": "糞可除。即以此開方便。門而化於子。明實無惑可斷。",
    "X27n0582_002:0497c14": "但方便言斷耳。末世大小乘人。言佛斷煩惱。皆是謗",
    "X27n0582_002:0497c15": "佛也。又世間人云。佛斷惑是實。不斷是方便。今反之",
    "X27n0582_002:0497c16": "不斷是實。斷是方便。滅罪是方便。不滅是真實。故大",
    "X27n0582_002:0497c17": "品云。若法先有後無。諸佛菩薩則有過罪。中論云。諸",
    "X27n0582_002:0497c18": "業本不生。故知不滅是真實。滅是方便。",
    "X27n0582_002:0497c19": "語諸作人已下。第二明誡勸方便。豪貴之父。令子懃",
    "X27n0582_002:0497c20": "除糞。意在本性空寂。無糞可除。故是小中密說大也。",
    "X27n0582_002:0497c21": "以方便故得近其子者。前喚子欲明是父子。而子遂",
    "X27n0582_002:0497c22": "不來。今父來就子。令知是父子也。故起化身。為令眾",
    "X27n0582_002:0497c23": "生成佛。故壽量品云。見諸眾生樂於小法。故說年小",
    "X27n0582_002:0497c24": "出家。為令眾生入於佛道。作如是說。",
    "X27n0582_002:0498a01": "後復告言已下。第三加價方便。實無異時。而言後復",
    "X27n0582_002:0498a02": "者。據譬而言。前來誡勸。今更來加價。約義異故。言時",
    "X27n0582_002:0498a03": "異耳。咄哉男子者。揚作苦言勸作。實是呵責除糞。咄",
    "X27n0582_002:0498a04": "哉男子者。即欲明既是丈夫何為除糞。即是密語也。",
    "X27n0582_002:0498a05": "本疏皆顯說小乘。今並作密說釋者。文含二意。顯說",
    "X27n0582_002:0498a06": "就機論之。密說就佛意以辨也。汝常此作勿復餘去",
    "X27n0582_002:0498a07": "者。密留子住父處作。即是密令子習大乘也。當加汝",
    "X27n0582_002:0498a08": "價者。加價及賜諸物。令作人歡喜。更相親附。令父子",
    "X27n0582_002:0498a09": "義成也。",
    "X27n0582_002:0498a10": "好自安意已下。第四安意方便。安意住此作。即留子",
    "X27n0582_002:0498a11": "之義。故是密語也。我如汝父者。示其是父子非他人",
    "X27n0582_002:0498a12": "也。此言大顯。恐其驚憚。故下以老少釋之。小乘中說",
    "X27n0582_002:0498a13": "大乘。半開半覆。乍隱乍顯。",
    "X27n0582_002:0498a14": "汝常作時已下。第五稱嘆方便。稱嘆令其歡喜。欲留",
    "X27n0582_002:0498a15": "之相附。為父子之義。如餘作人。欲明是子有異餘人",
    "X27n0582_002:0498a16": "也。自今已後如所生子者。未得顯說是真子。但密示",
    "X27n0582_002:0498a17": "是子。故云如也。即時長者更與作字名之為兒者。密",
    "X27n0582_002:0498a18": "改二乘之號。密立大士之名也。",
    "X27n0582_002:0498a19": "爾時窮子雖欣此遇者。第三子迷密化譬。窮子起惑。",
    "X27n0582_002:0498a20": "凡有三時。一本性寂滅。橫成六道紛然。二實是長者",
    "X27n0582_002:0498a21": "之兒。自謂貧窮之子。三說小密令悟大。而遂不能因",
    "X27n0582_002:0498a22": "小悟大也。",
    "X27n0582_002:0498a23": "猶是之故於二十年中常令除糞者。第四重示密化",
    "X27n0582_002:0498a24": "譬。既唯領近小。不悟遠大。當知是與父共事未久耳。",
    "X27n0582_002:0498b01": "故今二十年者。欲久住父處。得成佛子也。常令除糞。",
    "X27n0582_002:0498b02": "既就小中說大不悟。故還說於小。令藉生滅之教。遠",
    "X27n0582_002:0498b03": "悟無生。故令除糞也。",
    "X27n0582_002:0498b04": "過是已後心相體信者。第五遠益譬。藉生滅教。除麁",
    "X27n0582_002:0498b05": "煩惱。遠悟一乘也。釋長者有疾自知將死不久。凡有",
    "X27n0582_002:0498b06": "三義。一者佛應機。雙說大小。此則為生。機謝應息。雙",
    "X27n0582_002:0498b07": "癈大小。名之為死。今至般若時。已癈於小。故稱為病。",
    "X27n0582_002:0498b08": "二者就說大中。自有二種。未密說大。則有小乘之教。",
    "X27n0582_002:0498b09": "丈六之身。此則為生。密教於大。則密癈小教。密癈丈",
    "X27n0582_002:0498b10": "六之身。此則為病。至法華顯教於大。顯癈三乘。顯癈",
    "X27n0582_002:0498b11": "丈六。故名為死。三者佛初出世。說於小乘。有小教主。",
    "X27n0582_002:0498b12": "已去涅槃遠。名之為健。至說大品。已去涅槃近。稱之",
    "X27n0582_002:0498b13": "為病。若至涅槃。目之為死。",
    "X27n0582_002:0498b14": "釋付財四益義。佛不自說般若者。有益二無益。二有",
    "X27n0582_002:0498b15": "益者。一佛是至人。說於極法。則有顯法益。二化於菩",
    "X27n0582_002:0498b16": "薩。有利物益。二無益者。一人畏佛尊高。疑問不能自",
    "X27n0582_002:0498b17": "盡。二不得化於二乘。故佛不自說。不命菩薩說。有五",
    "X27n0582_002:0498b18": "義。一者令菩薩說。得化於菩薩。二得顯法尊妙。三小",
    "X27n0582_002:0498b19": "乘人。謂菩薩漏未盡。見理不明。亦有不得以人清淨。",
    "X27n0582_002:0498b20": "顯法淨義。四有疑問。亦不能自盡。以菩薩亦高尊故。",
    "X27n0582_002:0498b21": "五不得化於二乘人故。亦不得加菩薩令說。命二乘",
    "X27n0582_002:0498b22": "人說。復有四益。一人淨顯法淨。二得化菩薩。三有疑",
    "X27n0582_002:0498b23": "問得自盡。四正得化小乘人也。問般若教宗云何。答",
    "X27n0582_002:0498b24": "曰。正明一乘為宗。問與法華何異。答曰。有二異。一般",
    "X27n0582_002:0498c01": "若正教菩薩。傍為二乘。所以知者。下云佛勅我等。為",
    "X27n0582_002:0498c02": "大菩薩。說最上道。智度論云。為彌勒說菩薩行。二般",
    "X27n0582_002:0498c03": "若顯教菩薩。密教二乘。法華二義。一正教二乘。傍教",
    "X27n0582_002:0498c04": "菩薩。二顯教菩薩。亦顯教二乘。雖顯密傍正不同。同",
    "X27n0582_002:0498c05": "明一乘也。",
    "X27n0582_002:0498c06": "釋付財譬。問曰。付財明何義。答曰。望父付。即是大方",
    "X27n0582_002:0498c07": "便。調柔其心。欲令引小入大。望子受者。前明不解昔",
    "X27n0582_002:0498c08": "小教意。今不解昔大乘意。上說小乘。既有五密。今命",
    "X27n0582_002:0498c09": "弘大道。義亦同然。富貴長者。付貧賤子。家財足之知。",
    "X27n0582_002:0498c10": "示是己物。斯一密也。二者發言我心如是。當體此意。",
    "X27n0582_002:0498c11": "我心如是者。欲與財也。當體此意者。令窮子體達與",
    "X27n0582_002:0498c12": "財之意。斯二密也。三重釋云。今我與汝便為不異者。",
    "X27n0582_002:0498c13": "明父子一體。天地與我同根。真如之外。更無異物。此",
    "X27n0582_002:0498c14": "三密也。四宜加用心者。加意用心。採我此言。謂四密",
    "X27n0582_002:0498c15": "也。五無令漏失。勿漏失與財之意也。",
    "X27n0582_002:0498c16": "釋頓漸義。問曰。他明三教。一頓。二漸。三無方不定。與",
    "X27n0582_002:0498c17": "今何異。答五時四時。四宗五宗。法華中明未有頓教",
    "X27n0582_002:0498c18": "義。若有頓教。則破彼義也。亦無漸教。漸教者。悟入一乘。",
    "X27n0582_002:0498c19": "至法華時。即是悟本頓教。故初一乘化不得為頓。後",
    "X27n0582_002:0498c20": "漸化令入本一乘。名漸化。明法華未了。寧有漸頓耶。",
    "X27n0582_002:0498c21": "今明法華具足頓漸。即是窮深極大。極大者。含三句。",
    "X27n0582_002:0498c22": "一頓非漸。謂頓化不得。即華嚴也。二漸非頓。人天二",
    "X27n0582_002:0498c23": "乘教。三亦頓亦漸。大品等明大乘為頓。未癈小為漸。",
    "X27n0582_002:0498c24": "窮深者。泯上三門。歸于一道。故一切教並歸法華。從",
    "X27n0582_002:0499a01": "法華出一切教。雖出無所出。雖收無所入。須精見斯",
    "X27n0582_002:0499a02": "意。",
    "X27n0582_002:0499a03": "釋權實四句義。實非方便。即是一乘。二方便非實。謂",
    "X27n0582_002:0499a04": "四乘。三亦方便亦真實。即法華前諸大乘。於菩薩即",
    "X27n0582_002:0499a05": "是真實。小乘人假此得悟入一乘方便。此四是教。同",
    "X27n0582_002:0499a06": "表一理。即非權實也。釋本末四句。一根本非枝末。謂",
    "X27n0582_002:0499a07": "一乘法輪。二枝末非根本。四乘之教。三亦根本亦枝",
    "X27n0582_002:0499a08": "末。即法華前諸大乘經。未癈三乘者。是也。有大乘故。",
    "X27n0582_002:0499a09": "即是根本。未癈於小。故有枝末也。問今正取何物為",
    "X27n0582_002:0499a10": "根本。何物為枝末。答曰。本來唯有一理。故一名為本。",
    "X27n0582_002:0499a11": "又從一起二。一為二。一為二本。四乘名為枝末。問曰。",
    "X27n0582_002:0499a12": "若以一乘為根本者。則一切大乘。並是根本。一切四",
    "X27n0582_002:0499a13": "乘。皆是枝末。何得云華嚴為根本。法華為枝末歸本。",
    "X27n0582_002:0499a14": "答華嚴初具足辨佛乘。故是根本。餘教非初說也。又",
    "X27n0582_002:0499a15": "或未癈小。故不名根本。預是佛乘。皆是根本。非佛乘",
    "X27n0582_002:0499a16": "皆是枝末。此就教一重。定作此分本末。若中假相望。",
    "X27n0582_002:0499a17": "則有四重本末。初重如向。二者不三不一中道為本。",
    "X27n0582_002:0499a18": "三一為末。三者三一為二。不三一為不二。二與不二",
    "X27n0582_002:0499a19": "皆末。非二不二為本。次絕四之理為本。四句皆是末。",
    "X27n0582_002:0499a20": "故中論法品明。實相絕於四句。若說於實不實四句。",
    "X27n0582_002:0499a21": "皆是至理之門。欲令因此四門。悟入不四之道。亦從。",
    "X27n0582_002:0499a22": "無言起言。故有四句之言也。",
    "X27n0582_002:0499a23": "釋窮子始終有十癡義。所以明十癡者。四大聲聞將",
    "X27n0582_002:0499a24": "說譬。建章逆敘譬意云。我樂說譬喻。以明此義。此義",
    "X27n0582_002:0499b01": "者。上法說中。但明得失二義。如譬喻品初。今當以譬",
    "X27n0582_002:0499b02": "喻。更明此義。明此義者。雖有六譬。但明唯教一人。唯",
    "X27n0582_002:0499b03": "顯一道也。今雖十譬。但明得失。失中凡有十癡。初",
    "X27n0582_002:0499b04": "背父而去。謂一癡也。次還歸住門立。而不入。斯二癡",
    "X27n0582_002:0499b05": "也。次見父不識。謂為非父。此三癡也。次重背父去。謂",
    "X27n0582_002:0499b06": "四癡也。次喚不來。謂五癡也。次為說是子。亦不生信。",
    "X27n0582_002:0499b07": "此六癡也。故文云。雖如是子而以方便不語他人云",
    "X27n0582_002:0499b08": "是我子。即初成道。設為說法華。亦不生信也。次往人",
    "X27n0582_002:0499b09": "天他家客作。斯七癡也。次父喚為子不求。而為父除",
    "X27n0582_002:0499b10": "糞。斯八癡也。次父親付財而不取。斯九癡也。次為說",
    "X27n0582_002:0499b11": "大法。陶練小心。猶自不求。此十癡也。",
    "X27n0582_002:0499b12": "釋佛知其心漸已通泰。明四調柔義。此譬來亦二義。",
    "X27n0582_002:0499b13": "一者望佛陶練小心。令立大志。二者重顯子癡。如下",
    "X27n0582_002:0499b14": "偈二種陶練。猶不改小求大。一者用大行陶練。而封",
    "X27n0582_002:0499b15": "執小行。不求大行。二者以大果陶練。報封小果。不求",
    "X27n0582_002:0499b16": "大果。今就佛一化始終。四種陶練。令改小心。大機成",
    "X27n0582_002:0499b17": "就四調柔者。世間教。出世間教。自教。他教也。初二調",
    "X27n0582_002:0499b18": "柔令離凡夫有見。次兩調柔。令離二乘空見。空有二",
    "X27n0582_002:0499b19": "見將滅。中道正觀將生。故至法華中。為說中道之經。",
    "X27n0582_002:0499b20": "即便得悟。即是因中發觀也。又前二調柔。令離三界",
    "X27n0582_002:0499b21": "毒虫惡鬼。三界火宅。令不起凡夫之愛。離於毒虫。不",
    "X27n0582_002:0499b22": "起凡失之見。離於惡鬼。惡鬼毒虫若滅。則心火滅。火",
    "X27n0582_002:0499b23": "滅故不更起三界身。故身火滅。得出分段火宅也。後",
    "X27n0582_002:0499b24": "二調柔。令離二乘毒虫惡鬼。令不起二乘之愛。故息",
    "X27n0582_002:0499c01": "毒虫。不起二乘之見。名息惡鬼。問曰。二乘云何有愛",
    "X27n0582_002:0499c02": "見。答曰。涅槃經云。有所得者。名為二乘。有所得即是",
    "X27n0582_002:0499c03": "有所愛著。故名愛。若以聲聞言。無布施是邪見。又見",
    "X27n0582_002:0499c04": "菩薩八相成道。名為曲見。故二乘具愛見。則見毒虫",
    "X27n0582_002:0499c05": "惡鬼。毒虫惡鬼滅。故心火滅。不受變易之身。故身火",
    "X27n0582_002:0499c06": "滅。得出第二重火宅。是以四調。令出二種火宅也。今",
    "X27n0582_002:0499c07": "二乘後火將滅。應登中道大車。故佛為說大乘也。",
    "X27n0582_002:0499c08": "而命其子者。斷常將滅。正觀將生。即是子也。親族者。",
    "X27n0582_002:0499c09": "同行中道。同行之流。名為親族也。國王者。分身等也。",
    "X27n0582_002:0499c10": "若多寶分身來集者。取已成佛。諸菩薩是國王也。大",
    "X27n0582_002:0499c11": "臣者。十方諸佛所化高行眾也。剎利者。七地無生已",
    "X27n0582_002:0499c12": "上也。居士者。初地以上人也。問曰。何故但集此眾。答",
    "X27n0582_002:0499c13": "曰。今欲召集證明眾。不取稟道人。故但列大者也。此",
    "X27n0582_002:0499c14": "是我子者。是我正觀子也。我之所生者。昔說中道經。",
    "X27n0582_002:0499c15": "今生正觀子也。捨吾走者。背中道。起斷常也。昔於本",
    "X27n0582_002:0499c16": "城推覓者。本城者。即中道本鄉。求正觀子不得也。此",
    "X27n0582_002:0499c17": "間遇會得之者。至法華斷常始傾。正觀始發。名得之",
    "X27n0582_002:0499c18": "也。此實我子者。問曰。上已云我子。今云何故重說。答",
    "X27n0582_002:0500a01": "曰。可細尋經旨。今言實子。實子者。真子也。昔雖是正",
    "X27n0582_002:0500a02": "觀子。斷常強。正觀弱。非真子故退也。今正觀強斷常",
    "X27n0582_002:0500a03": "弱。不後退轉。故是實子也。大富貴長者。忽起客作賤",
    "X27n0582_002:0500a04": "人為兒。恐是權誘。物不信。故言實也。昔二乘畢竟不",
    "X27n0582_002:0500a05": "作佛。今忽作佛。亦是難信。故發此言也。次付財者。非",
    "X27n0582_002:0500a06": "長者外與其財。因中道經。發正觀解。故名與財。彼得",
    "X27n0582_002:0500a07": "正觀。離斷常。故名得財也。先所出內是子所知者。上",
    "X27n0582_002:0500a08": "悟法華。今悟般若。般若法華。是大乘教之始終。顯二",
    "X27n0582_002:0500a09": "乘人具解一切大乘教理也。又與上句財令其自行。",
    "X27n0582_002:0500a10": "今知內外使其化他。既成菩薩。則具自行化他二德",
    "X27n0582_002:0500a11": "也。昔雖化他。謂是他令我化。他始知是我自化他。非",
    "X27n0582_002:0500a12": "長者使我化他。又昔謂他物與他。今知是自物與他",
    "X27n0582_002:0500a13": "也。又上與其財。今令用財。得而不用。亦無深益。還是",
    "X27n0582_002:0500a14": "自行化他意也。",
    "X27n0582_002:0500a15": "釋合譬意。但合三。初合住鄉。二合失鄉。三合歸鄉。此",
    "X27n0582_002:0500a16": "三既要攝十都盡。凡眾經合譬。其意有四。一者全合。",
    "X27n0582_002:0500a17": "以喻說難明。須次第遍合。二譬多合少。譬說易者不",
    "X27n0582_002:0500a18": "合。難者合之。三譬少合多。亦是譬難所以。四轉勢合。",
    "X27n0582_002:0500a19": "喻中一勢明之。合中更復轉勢也。若講師但取譬而",
    "X27n0582_002:0500a20": "合者。唯得一意也。大富長者得實理。累無不寂。德無",
    "X27n0582_002:0500a21": "不圓。為大富。皆似佛子者。謙讓門也。又得無生中觀",
    "X27n0582_002:0500a22": "為真。今但入十信為如來常說為子者。不敢自稱皆",
    "X27n0582_002:0500a23": "是佛子提引。亦自謙也。又斥餘未悟也。雖復三世迴",
    "X27n0582_002:0500a24": "轉。未始非子。則唯有佛子。無有二乘六道之非子也。",
    "X27n0582_002:0500b01": "以三苦故已下。合失鄉也。失中道鄉。起二火宅也。三",
    "X27n0582_002:0500b02": "苦者。起凡夫愛見心火。感分段身火也。迷惑無知樂",
    "X27n0582_002:0500b03": "著小法者。起二乘愛見心火。方受變易生死身火也。",
    "X27n0582_002:0500b04": "又失中道正觀。具起斷常。起凡夫有見。即三苦所燒。",
    "X27n0582_002:0500b05": "起二乘斷見。名示小法也。又退菩提心。有二種事。一",
    "X27n0582_002:0500b06": "受三界苦。二者愚癡苦。即樂著小法也。",
    "X27n0582_002:0500b07": "世尊已下。合還鄉譬。但合三者。初合小乘。次合大乘。",
    "X27n0582_002:0500b08": "後合一乘。攝大乘論中。亦明此三也。又釋迦一化。唯",
    "X27n0582_002:0500b09": "此三人也。又前法說中。唯有三也。又三譬二意。初二",
    "X27n0582_002:0500b10": "是兩調柔。謂悟一之方便。次合所悟之一也。此亦攝",
    "X27n0582_002:0500b11": "一切方便正體也。初二為二調柔者。初譬令離凡夫",
    "X27n0582_002:0500b12": "愛見火宅。次付財調柔。令離二乘見愛火宅也。又對",
    "X27n0582_002:0500b13": "上失鄉兩事。一者起凡夫愛見受三苦。二者樂著小",
    "X27n0582_002:0500b14": "法。是愚癡苦。初譬令離凡夫有見。次調令離二乘空",
    "X27n0582_002:0500b15": "見。合此三譬中。一一有二。初二者。一明小化得。次辨",
    "X27n0582_002:0500b16": "大化不得。釋成小化得也。蠲除戲論之糞者。凡夫愛",
    "X27n0582_002:0500b17": "見為戲論也。如中論法品說也。得一日價者。上所離。",
    "X27n0582_002:0500b18": "今有所得也。此中顯二乘所得不足。言如一年得一",
    "X27n0582_002:0500b19": "日價。此一癡也。二復以為足。此二癡也。三自以為多。",
    "X27n0582_002:0500b20": "此三癡也。下復云。不復更進求也。此為四癡也。次明",
    "X27n0582_002:0500b21": "大化不得。釋成小化。如文易見也。合付財中亦二。初",
    "X27n0582_002:0500b22": "明說大不求。世尊以方便力隨我等說者。第二明昔",
    "X27n0582_002:0500b23": "不得顯教其大也。方便隨我者說。我說大乘。但教菩",
    "X27n0582_002:0500b24": "薩。不教二乘。二乘自學小法。佛昔於大品中。隨我亦",
    "X27n0582_002:0500c01": "作是說。故名方便。合一乘中亦二。初明領解。法王已",
    "X27n0582_002:0500c02": "下。次辨自慶。",
    "X27n0582_002:0500c03": "釋偈文。前舉善吉。今明迦葉者。欲明解同。故互舉也。",
    "X27n0582_002:0500c04": "頌十譬應十。但偈與長行。轉勢明義。故文不同。轉勢",
    "X27n0582_002:0500c05": "有二。初略廣。二科簡。略廣有二。長行廣有十譬。偈略",
    "X27n0582_002:0500c06": "唯八。一初為父子。二中途相失。三子漸還鄉。四父子",
    "X27n0582_002:0500c07": "相見。五大乘喚子不得。六小乘化子得。七付財密化",
    "X27n0582_002:0500c08": "示大乘。八顯了教大。作此八事。明不須人天教。故略",
    "X27n0582_002:0500c09": "冷水灑面。付財陶練。同是大乘密化。舉一則攝二。故",
    "X27n0582_002:0500c10": "亦略之。則但有八也。二者長行與偈。互有略廣。長行",
    "X27n0582_002:0500c11": "廣已顯。偈則略之。長行略未顯。偈則廣之。次科文階",
    "X27n0582_002:0500c12": "節者。雖有八譬。取意唯有三階。一明住鄉。二辨失鄉。",
    "X27n0582_002:0500c13": "三敘還鄉。此三攝一切。但上三譬四番。初明子三義。",
    "X27n0582_002:0500c14": "次父三義。三重明子二。四重明父二。今合四為三。初",
    "X27n0582_002:0500c15": "明子二。次辨父四。次明子三。子二者。前明住鄉。次失",
    "X27n0582_002:0500c16": "鄉。童子者。昔修正觀。不離凡夫二乘愛見。如童子也。",
    "X27n0582_002:0500c17": "幼稚者。習觀微弱也。無識者。釋長行捨父之所以也。",
    "X27n0582_002:0500c18": "未能精識有所得無所得。如無識也。遠到他土者。第",
    "X27n0582_002:0500c19": "二失鄉也。有所得無所得。其理懸絕。故名遠也。周流",
    "X27n0582_002:0500c20": "者。長行中但明遍生六道為周。今辨輪迴久劫如流。",
    "X27n0582_002:0500c21": "即釋長行久住義也。乃至之言。其父憂念。領父也。長",
    "X27n0582_002:0500c22": "行略明三義。今廣明四義。一父覓時。二覓失鄉子不",
    "X27n0582_002:0500c23": "得時。三化不失鄉子時。四憶失鄉子時。四方覓者。子",
    "X27n0582_002:0500c24": "移五趣。父言四生。其言巧妙也。五趣攝生不盡。四生",
    "X27n0582_002:0501a01": "攝生則盡。欲顯住一子地。遍覓失鄉子不得。方息化",
    "X27n0582_002:0501a02": "也。求之既疲者。覓失鄉子。善根成就未得。未堪即化",
    "X27n0582_002:0501a03": "也。頓止一城者。頌上化不失時也。一城化不失鄉子",
    "X27n0582_002:0501a04": "處也。造立舍宅。示舍那身。明化主也。五欲自娛者。內",
    "X27n0582_002:0501a05": "受佛樂。外化大機。說盡理之法。稱悅佛心也。",
    "X27n0582_002:0501a06": "其家大富者。頌化主德也。此中猶是頌火宅。嘆長者",
    "X27n0582_002:0501a07": "德。但長行略說。今明廣嘆。就文有三。初作大富譬。二",
    "X27n0582_002:0501a08": "明大貴譬。三總結富貴。初總讚嘆佛德無不圓。次嘆",
    "X27n0582_002:0501a09": "九道尊極。又初明盛德內充。次辨外為物敬。富貴各",
    "X27n0582_002:0501a10": "三。一內富。二外富。三他方富。亦得為四。謂內外此土",
    "X27n0582_002:0501a11": "他方。明富德頌本迹義耳。千萬億已下。第二明貴。亦",
    "X27n0582_002:0501a12": "文三義四。初明內眷屬所敬。次十方佛愛念。群臣已",
    "X27n0582_002:0501a13": "下。十方菩薩所尊重義。四者謂內外佛菩薩皆敬愛",
    "X27n0582_002:0501a14": "也。以諸緣故已下。第三總結富貴。弘道利人。名為諸",
    "X27n0582_002:0501a15": "緣。授道為往。稟教為來。又遣化他方為往。他方遣化。",
    "X27n0582_002:0501a16": "或為作證為來。豪富如是。第四憶子之苦。上來化不",
    "X27n0582_002:0501a17": "失鄉子。今憶失鄉子。夙夜。夙謂早也。",
    "X27n0582_002:0501a18": "爾時窮子已下。第三重明子三義。初求衣食時。二近",
    "X27n0582_002:0501a19": "父時。三至舍時。即三品善根也。初二義屬子還鄉譬。",
    "X27n0582_002:0501a20": "後一屬子見父譬。但欲作三品善根次。故一處合頌",
    "X27n0582_002:0501a21": "也。釋借問貧里欲住傭作。既略冷水灑面譬。則借問",
    "X27n0582_002:0501a22": "貧里。是二乘機。欲扣佛說。除糞譬也。釋何用衣食使",
    "X27n0582_002:0501a23": "我至此。從向國城舍。皆是求衣食故來。因求衣食。遂",
    "X27n0582_002:0501a24": "為王所捉。此欲明非求衣食之處。故不應來此耳。求",
    "X27n0582_002:0501b01": "衣食即是求小乘。為大教所局。欲明大教非求小果",
    "X27n0582_002:0501b02": "之處。",
    "X27n0582_002:0501b03": "不信我言不信是父。此頌誘引還鄉譬。長行中直明",
    "X27n0582_002:0501b04": "隱實教起權教。隱實身起化身。今偈欲釋長行。宜分",
    "X27n0582_002:0501b05": "為二。初明無實身實教二機。第二明權身權教兩化。",
    "X27n0582_002:0501b06": "不信我言者。不信華嚴實教也。不信是父者。不信舍",
    "X27n0582_002:0501b07": "那實身也。",
    "X27n0582_002:0501b08": "更遣餘人已下。第二起權教權身。初頌起權教。長者",
    "X27n0582_002:0501b09": "於窓牖。第二起權身。二文亦各三。初文三者。一知機。",
    "X27n0582_002:0501b10": "二說教。三信受。次文三者。一知機。二現身。三說教。文",
    "X27n0582_002:0501b11": "易解也。塗足油者。外得使令。即五通也。飯食為飽。薦",
    "X27n0582_002:0501b12": "席為暖。三學即內德也。即內外事圓。長者有智。然長",
    "X27n0582_002:0501b13": "者不自知家事。復有不失鄉子。亦不令知家業事。而",
    "X27n0582_002:0501b14": "令失鄉子知家事者。蓋是有智計也。又上就小乘中",
    "X27n0582_002:0501b15": "五種密。令因小悟大。已得遠悟。今更就大乘中。復作",
    "X27n0582_002:0501b16": "五種密語。乃至二種陶練。小志遂移。大機成就。故有",
    "X27n0582_002:0501b17": "智。",
    "X27n0582_002:0501b18": "佛亦如是已下。頌合譬。即轉勢說法。開之為二。初明",
    "X27n0582_002:0501b19": "頓化不得。第二明漸化得。頓化不得。即是華嚴。初偈",
    "X27n0582_002:0501b20": "文是也。就漸化中。開為三別。初明小乘化。次明大乘",
    "X27n0582_002:0501b21": "化。後明一乘化。初是密中密。次是密中顯。後是顯中",
    "X27n0582_002:0501b22": "顯。又初二教為方便。後一正化得之。",
    "X27n0582_002:0501b23": "佛勅我等已下。第二大乘化。於中有二。初明昔密",
    "X27n0582_002:0501b24": "化。次辨昔不得顯化。各分為二。初章二者。一明自化。",
    "X27n0582_002:0501c01": "二明他化。自化中有二。初合父付財。二合子受付。合",
    "X27n0582_002:0501c02": "父付為二。初合付財。二合密化。初有半偈。合付財。最",
    "X27n0582_002:0501c03": "上道者。嘆般若是十方三世諸佛法身父母。修習成",
    "X27n0582_002:0501c04": "佛者。第二合密化。辨般若教宗也。般若正以成佛為",
    "X27n0582_002:0501c05": "宗。問曰。何故作此語。答曰。有二義。一密化失鄉子。般",
    "X27n0582_002:0501c06": "若正以成佛為宗。今令汝說之。即是令汝作佛也。二",
    "X27n0582_002:0501c07": "化不失鄉子。令修習成佛也。余見南北諸師。互布抑",
    "X27n0582_002:0501c08": "揚。深用嘆息。南方諸德。用四五時。及北土四五宗者。",
    "X27n0582_002:0501c09": "皆毀般若。而歎法華。晚弘智度論師。多毀法華。而歎",
    "X27n0582_002:0501c10": "般若。皆失經旨也。今責四時之流。若般若必非究竟。",
    "X27n0582_002:0501c11": "則一切皆破。何者。如長者宅內一切珍寶皆付窮子。",
    "X27n0582_002:0501c12": "即是以般若付聲聞。若般若定非究竟。則長者宅內",
    "X27n0582_002:0501c13": "物。皆非好物。又長者亦非好長者。又將不好物與子。",
    "X27n0582_002:0501c14": "又令子以不好物教他。此有四失也。五者付財時物。",
    "X27n0582_002:0501c15": "猶是委家物耳。付財物既非好物。則委家物。亦非好",
    "X27n0582_002:0501c16": "物。則般若法華一切皆破也。又二乘非究竟。令說般",
    "X27n0582_002:0501c17": "若。即以究竟。破不究竟。若般若遂不究竟。則將不究",
    "X27n0582_002:0501c18": "竟破不究竟也。今所明者。般若法華。更無有異。而有",
    "X27n0582_002:0501c19": "二法者。為不失鄉直往菩薩說。名為般若。為失鄉迴",
    "X27n0582_002:0501c20": "小入大菩薩說。名為法華。約為人不同。而理無二。問",
    "X27n0582_002:0501c21": "曰。出何文。答曰。出此經譬喻如云。為諸聲聞。說大乘",
    "X27n0582_002:0501c22": "經。名妙法蓮華。即法華正教聲聞也。又云我承佛教。",
    "X27n0582_002:0501c23": "為大菩薩。智度論云。為彌勒菩薩行。故說般若。又云",
    "X27n0582_002:0501c24": "般若不囑佛。不囑二乘。但屬菩薩。此明般若教菩薩",
    "X27n0582_002:0502a01": "也。問曰。何故法華為二乘。般若為菩薩。答曰。般若明",
    "X27n0582_002:0502a02": "二道。般若道方便道。此二是十方佛父母。十方佛從",
    "X27n0582_002:0502a03": "此而生菩薩將欲作佛。故般若教菩薩也。法華開三",
    "X27n0582_002:0502a04": "顯一。令捨二歸一。故正教二乘也。又講聽人心麤。但",
    "X27n0582_002:0502a05": "言前說般若。後說法華。只前說般若。即是說法華。後",
    "X27n0582_002:0502a06": "說法華。即說般若。以前財後財。猶是一財。般若亦是",
    "X27n0582_002:0502a07": "大慧。法華亦大慧。有何異耶。問曰。法華開權。般若未",
    "X27n0582_002:0502a08": "開權。云何是一耶。答曰。法華開權。是般若方便之用",
    "X27n0582_002:0502a09": "耳。豈離般若耶。但般若時。為二乘大根未熟。故未得",
    "X27n0582_002:0502a10": "開般若方便之用。但說般若之實。以此異法華耳。為大",
    "X27n0582_002:0502a11": "菩薩。大菩薩即彌勒十地人。而令極小之人。為十地",
    "X27n0582_002:0502a12": "說者。欲以聲聞說代佛。意欲令其成佛。所以然者。唯",
    "X27n0582_002:0502a13": "佛一人。得為十地菩薩說耳。聲聞既為十地人說。當",
    "X27n0582_002:0502a14": "知代佛。意欲令成佛也。但為菩薩。而不為我說斯真",
    "X27n0582_002:0502a15": "要者。結教旨歸。正教菩薩作佛。爾時二乘人未堪聞。",
    "X27n0582_002:0502a16": "即顯般若獨屬菩薩。不通屬二乘也。",
    "X27n0582_002:0502a17": "釋一切諸佛秘藏。北土人云。般若是不真宗。南方人",
    "X27n0582_002:0502a18": "云。般若未開權。故未堪實。今文云。但為菩薩演其實",
    "X27n0582_002:0502a19": "事。又云說斯真要。斯真要破北土不真宗。演其實事。",
    "X27n0582_002:0502a20": "破南方未顯實也。問曰。下明二乘亦得不生不滅。與",
    "X27n0582_002:0502a21": "菩薩何異。答曰。二乘壞生得不生。亦壞不生得生故。",
    "X27n0582_002:0502a22": "以壞生。得不生故。是生滅觀。為除糞人。菩薩知生宛",
    "X27n0582_002:0502a23": "然即不生不生宛然而生。遊刃不傷皮宍也。",
    "X27n0582_002:0502a24": "我等若聞淨佛已下。第二頌他教。即陶練小心。就文",
    "X27n0582_002:0502b01": "亦二。前用大行陶練。而封執小行。不求大行。我等長",
    "X27n0582_002:0502b02": "夜於佛智慧已下。第二明大果陶練。而封執小果。不",
    "X27n0582_002:0502b03": "受大果。",
    "X27n0582_002:0502b04": "我等雖為已下。第二章明昔不得顯教於大。就文亦",
    "X27n0582_002:0502b05": "二。初明為他說大。而自不求大。導師見捨已下。第二",
    "X27n0582_002:0502b06": "明佛昔知大機未熟。不勸求大。初是自不求大。次他",
    "X27n0582_002:0502b07": "不教求大也。",
    "X27n0582_002:0502b08": "如富長者已下。頌一乘化得。即頌委屬家業譬。問曰。",
    "X27n0582_002:0502b09": "初窮子見父大宅財物。疾走而去。次領知財物。後得",
    "X27n0582_002:0502b10": "財歡喜。此三何異。答曰。初是華嚴事。大機未熟。故背",
    "X27n0582_002:0502b11": "大趣小。次是大品事。受命而說。後是法華事。故得悟",
    "X27n0582_002:0502b12": "歡喜。問曰。乃知三時不同。財物何異。答曰。財無異也。",
    "X27n0582_002:0502b13": "初見財而怖。次領受於財。後得財歡喜。雖有三時。而",
    "X27n0582_002:0502b14": "財無異。若爾華嚴般若法華三教。亦無有異。但約教化",
    "X27n0582_002:0502b15": "與不化。及顯密不同。故有三經差別。化不化者。華嚴",
    "X27n0582_002:0502b16": "但顯教菩薩。不密化二乘。般若顯教菩薩。密化二乘。",
    "X27n0582_002:0502b17": "法華顯教菩薩。顯教二乘故。又初大機未熟。如怖走。",
    "X27n0582_002:0502b18": "次遠熟。如領財。三正熟。如得財。但約機不同。教無異",
    "X27n0582_002:0502b19": "也。問曰。今文頌付財陶練小心。及委家業。有何異耶。",
    "X27n0582_002:0502b20": "答嘆菩薩早聞大乘。早得領悟。二乘之人。雖早聞大",
    "X27n0582_002:0502b21": "乘。而不捨小。不取大。故是癡迷。又欲明三大乘無異。",
    "X27n0582_002:0502b22": "初聞怖走。次聞不知取。三聞方取。蓋毀二乘之鄙劣",
    "X27n0582_002:0502b23": "也。嘆菩薩初聞。即便取之。又二乘薄福鈍根。具待四",
    "X27n0582_002:0502b24": "種調柔。方捨小取大。菩薩福德利根。不須四調。即便",
    "X27n0582_002:0502c01": "取大。又四大聲聞。欲化諸未悟。令初聞即信。勿經三",
    "X27n0582_002:0502c02": "時。又我昔親說大。而不取大。後方取之者。餘聲聞昔",
    "X27n0582_002:0502c03": "不取大。以同我迷。今聞法華。若不取大。則是迷中迷。",
    "X27n0582_002:0502c04": "不可化也。",
    "X27n0582_002:0502c05": "釋得道得果。得者無正觀也。果者實相境也。於無漏",
    "X27n0582_002:0502c06": "法。釋果也。得清淨眼。釋道也。此偈辨得大乘解。持戒",
    "X27n0582_002:0502c07": "已下。明行。以外為正。故前明之。解行為因。梵行是果",
    "X27n0582_002:0502c08": "涅槃。故前二為因。後一為果。又前二德無不圓。後一",
    "X27n0582_002:0502c09": "累無不盡。問曰。下明二恩何異。答曰。神通恩。是隱實",
    "X27n0582_002:0502c10": "身而起化身。說法恩。謂隱實教而起權教也。",
    "X27n0582_002:0502c12": "法華經統略卷中(末)"
}