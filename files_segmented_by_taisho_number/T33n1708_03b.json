{
    "T33n1708_03b:0414b02": "folio_3b 仁王經疏卷下末",
    "T33n1708_03b:0414b04": "大慈恩寺沙門圓測撰",
    "T33n1708_03b:0414b05": "7 受持品受持品第七",
    "T33n1708_03b:0414b06": "將釋此品，略有二義：一釋品名、二正釋文。釋",
    "T33n1708_03b:0414b07": "品名者，依《智度論》，由信力故，聞而奉行為受；",
    "T33n1708_03b:0414b08": "由念力故，久久不失為持。此品正明十三法",
    "T33n1708_03b:0414b09": "師受持般若，又令他受，名受持品。",
    "T33n1708_03b:0414b10": "經：爾時月光至般若波羅蜜。釋曰：第二、依",
    "T33n1708_03b:0414b11": "文正釋。前五品中辨正宗訖，故下二品依教",
    "T33n1708_03b:0414b12": "奉持。於中有二：初明受持、後明付屬。此即初",
    "T33n1708_03b:0414b13": "也。於一品內，文別有三：初問答正說十三法",
    "T33n1708_03b:0414b14": "師、次「佛告波斯」下付王受持、後「時諸大眾」下",
    "T33n1708_03b:0414b15": "明時眾得益。前中有二：初月光王請、後大牟",
    "T33n1708_03b:0414b16": "尼如來正說。請中有二：初觀瑞疑念、後發言",
    "T33n1708_03b:0414b17": "陳請。此即初也。文有三節：一觀釋迦五種神",
    "T33n1708_03b:0414b18": "變。二見臺上寶滿佛是一切佛化身主者，若",
    "T33n1708_03b:0414b19": "准《梵網經》，是盧舍那佛，或云盧招那、亦云盧",
    "T33n1708_03b:0414b20": "折羅，此云照也，以報佛淨色，遍周法界故。又",
    "T33n1708_03b:0414b21": "日月燈光遍周一處，亦盧舍那一也。或可義",
    "T33n1708_03b:0414b22": "翻名寶滿。此佛化千葉釋迦佛，及百億葉上",
    "T33n1708_03b:0414b23": "化佛，故言化身主也。三復現千華葉世界上",
    "T33n1708_03b:0414b24": "佛者，即是千華葉上千佛，及一一葉上百億",
    "T33n1708_03b:0414b25": "佛。其中如上諸佛，各各說般若波羅蜜。此當",
    "T33n1708_03b:0414b26": "《梵網經》云「我今盧舍那，方坐蓮華臺。周匝千",
    "T33n1708_03b:0414b27": "華上，復現千釋迦。一華百億國，一國一釋迦，",
    "T33n1708_03b:0414b28": "各坐菩提樹，一時成佛道。」問：此上寶滿佛，於",
    "T33n1708_03b:0414b29": "三身中何身所攝？有說：自受用身。此說不",
    "T33n1708_03b:0414c01": "爾，自受用土無法眾故。有說：他受用身。此",
    "T33n1708_03b:0414c02": "亦不然，諸微塵眾聽佛說故。今解：於化身中",
    "T33n1708_03b:0414c03": "本末差別，非受用身更勘《無上依經》、《大乘同性經》，毘盧舍那、釋迦有何差別也。",
    "T33n1708_03b:0414c04": "經：白佛言至不可以識識。釋曰：自下第二",
    "T33n1708_03b:0414c05": "發言陳請，初讚、後請。此即讚也。若依《本記》，",
    "T33n1708_03b:0414c06": "過言說故不可說，過想心故不可解，過覺觀",
    "T33n1708_03b:0414c07": "故不可以識識。此當《智度論》說「言語道斷、心",
    "T33n1708_03b:0414c08": "行處滅」，依《解深密經》云「心言路絕」。",
    "T33n1708_03b:0414c09": "經：云何至開空法道。釋曰：第二、請也。開謂",
    "T33n1708_03b:0414c10": "開發。道即聖道。於人法境開發空慧，名空法",
    "T33n1708_03b:0414c11": "道。此中問意：諸佛所說甚深般若，難說難識。",
    "T33n1708_03b:0414c12": "云何諸善男子於此經中明了覺解？依何觀",
    "T33n1708_03b:0414c13": "門為諸眾生開法空道？",
    "T33n1708_03b:0414c14": "經：大牟尼言至為大法王。釋曰：第二、如來",
    "T33n1708_03b:0414c15": "正說。於中有三：初總標、次「善男子其法師」下",
    "T33n1708_03b:0414c16": "別釋、後「善男子如是諸菩薩」下總結。前中有",
    "T33n1708_03b:0414c17": "三：初總標、次別敘、後勸供。此即初也。",
    "T33n1708_03b:0414c18": "經：從習忍至依持建立。釋曰：第二、別敘。依",
    "T33n1708_03b:0414c19": "謂所依。持謂攝持。為眾所依，能攝持眾建立",
    "T33n1708_03b:0414c20": "正法。",
    "T33n1708_03b:0414c21": "經：汝等大眾至而以供養。釋曰：第二、勸供。",
    "T33n1708_03b:0414c22": "應知。",
    "T33n1708_03b:0414c23": "經：善男子其法師者。釋曰：第二、別釋十三",
    "T33n1708_03b:0414c24": "法師。文別有二：初諜總名、後次第別釋。此即",
    "T33n1708_03b:0414c25": "初也。",
    "T33n1708_03b:0414c26": "經：習種性菩薩。釋曰：自下第二次第別釋十",
    "T33n1708_03b:0414c27": "三法師，分為十三。此即第一釋習種性。文別",
    "T33n1708_03b:0414c28": "有五：一標位列名、二辨類差別、三行業不同、",
    "T33n1708_03b:0414c29": "四舉劣顯勝、五入位時分。此即第一標位列",
    "T33n1708_03b:0415a01": "名。謂十三法師中，第一法師名習種性菩薩。",
    "T33n1708_03b:0415a02": "經：若在家至比丘尼。釋曰：第二辨類差別。",
    "T33n1708_03b:0415a03": "略辨四眾：一婆差、二優婆差、三比丘、四比",
    "T33n1708_03b:0415a04": "丘尼。言婆差者，或云優婆塞，皆訛略也。正言",
    "T33n1708_03b:0415a05": "鄔波索迦，此云近事男。鄔波斯迦，此云近事",
    "T33n1708_03b:0415a06": "女。索是男聲，斯是女聲。謂彼恒時親承善士，",
    "T33n1708_03b:0415a07": "故名近事，廣釋如前。比丘及比丘尼，亦如前",
    "T33n1708_03b:0415a08": "釋。",
    "T33n1708_03b:0415a09": "經：修行十善。釋曰：第三、行業不同。文別有",
    "T33n1708_03b:0415a10": "三：初修十善、次修不淨忍、後住在佛家。此修",
    "T33n1708_03b:0415a11": "十善，謂不殺生等十善業道，或可十信。十種",
    "T33n1708_03b:0415a12": "信心雖有兩說，《本記》意存十信。",
    "T33n1708_03b:0415a13": "經：自觀己身至分分不淨。釋曰：第二、修不",
    "T33n1708_03b:0415a14": "淨忍。自有三種：一觀六大不淨、二觀諸根不",
    "T33n1708_03b:0415a15": "淨、三觀三界不淨。此觀六大，謂諸有情六界",
    "T33n1708_03b:0415a16": "成身，所謂四大及空界也。色界有漏識，皆是",
    "T33n1708_03b:0415a17": "有漏，可破壞故，名為不淨。六界別觀，故言分",
    "T33n1708_03b:0415a18": "分。",
    "T33n1708_03b:0415a19": "經：復觀十四根至菩提心。釋曰：第二、諸根",
    "T33n1708_03b:0415a20": "不淨。謂於二十二根中，復觀十四根以為不",
    "T33n1708_03b:0415a21": "淨。所謂眼等五根，有五識情，或可有情數攝，",
    "T33n1708_03b:0415a22": "名五情根；五受根者，苦樂憂喜捨；及男女意",
    "T33n1708_03b:0415a23": "命，皆是有漏，有無量過，故說十四皆為不淨。",
    "T33n1708_03b:0415a24": "信等五根及三無漏，皆唯善性，過中不說，故",
    "T33n1708_03b:0415a25": "觀行者觀十四根，即發無上菩提心也。",
    "T33n1708_03b:0415a26": "經：常修三界至忍觀門。釋曰：第三、觀三界",
    "T33n1708_03b:0415a27": "不淨。謂三界繫法皆有漏故，亦是不淨。問",
    "T33n1708_03b:0415a28": "曰：四靜慮及無色界亦有淨法，如何說為不",
    "T33n1708_03b:0415a29": "淨邪？解云：不淨自有多種。如《瑜伽》第二十六",
    "T33n1708_03b:0415b01": "卷說，有六種不淨：一朽穢不淨，自有二種：一",
    "T33n1708_03b:0415b02": "依內不淨，謂髮毛等；二依外不淨，謂青瘀等。",
    "T33n1708_03b:0415b03": "二者苦惱不淨，謂苦觸所生受。三下劣不淨，",
    "T33n1708_03b:0415b04": "所謂欲界。四觀待不淨，如待無色勝清淨事，",
    "T33n1708_03b:0415b05": "色界諸法便似不淨；待菩迦耶寂滅涅槃，乃",
    "T33n1708_03b:0415b06": "至有頂皆似不淨。五煩惱不淨，謂三界中所",
    "T33n1708_03b:0415b07": "有一切結縛睡眠隨煩惱纏。六違壞不淨，謂",
    "T33n1708_03b:0415b08": "五取蘊，無常無恒、不可保信、變壞法性，具說",
    "T33n1708_03b:0415b09": "如彼。由此靜慮無色，皆名不淨。",
    "T33n1708_03b:0415b10": "經：住在佛家。釋曰：第三、住在佛家。文別有",
    "T33n1708_03b:0415b11": "二：初明住在佛家、後修六和敬。此即初也。謂",
    "T33n1708_03b:0415b12": "空無我佛所住處，名為佛家。此習種性初證",
    "T33n1708_03b:0415b13": "空理，故名為住。",
    "T33n1708_03b:0415b14": "經：修六和敬至波羅蜜道。釋曰：第二、修六",
    "T33n1708_03b:0415b15": "和敬。謂住佛家故，修六和敬。所謂三業、同戒、",
    "T33n1708_03b:0415b16": "同見、同學八萬四千波羅蜜，為六和敬。",
    "T33n1708_03b:0415b17": "經：善男子至有退有進。釋曰：第四、舉劣顯",
    "T33n1708_03b:0415b18": "勝。文別有二：初舉劣、後「是定人」下顯勝。前",
    "T33n1708_03b:0415b19": "中有二：初上釋劣位、後「雖以」下釋通伏難。前",
    "T33n1708_03b:0415b20": "中有三：初法、次喻、後合。此即法說。謂習忍",
    "T33n1708_03b:0415b21": "以前十信菩薩，有退有進，故名劣位。",
    "T33n1708_03b:0415b22": "經：譬如輕毛隨風東西。釋曰：第二、舉喻。可",
    "T33n1708_03b:0415b23": "知。",
    "T33n1708_03b:0415b24": "經：是諸菩薩亦復如是。釋曰：第三、合喻。可",
    "T33n1708_03b:0415b25": "知。",
    "T33n1708_03b:0415b26": "經：雖以十千劫至名不定人。釋曰：第二、釋",
    "T33n1708_03b:0415b27": "通伏難。文有兩節：初牒三伏難、後「而不可」下",
    "T33n1708_03b:0415b28": "標宗。略答十善菩薩，有其三義：一以十千劫",
    "T33n1708_03b:0415b29": "行十正道，發菩提心，當入習忍位。三亦常學",
    "T33n1708_03b:0415c01": "三伏忍。以具三義，謂應不退。如何說言有退",
    "T33n1708_03b:0415c02": "有進？故作此言。雖有三事，而不可字名是習",
    "T33n1708_03b:0415c03": "種性，是名不定人。",
    "T33n1708_03b:0415c04": "經：此定人者至聖人性故。釋曰：第二、顯其",
    "T33n1708_03b:0415c05": "勝位。文別有二：初明證理、後明離過。此即初",
    "T33n1708_03b:0415c06": "也。謂十住位初證生空理，由此證得聖人性",
    "T33n1708_03b:0415c07": "故，名為定人，亦是不退。問：此種性菩薩，為如",
    "T33n1708_03b:0415c08": "此經定不退耶？或有即耶？解云：設爾何失？",
    "T33n1708_03b:0415c09": "若廣分別，如前已說。",
    "T33n1708_03b:0415c10": "經：必不起至無有是處。釋曰：第二、離過。有",
    "T33n1708_03b:0415c11": "其四重：一不起五逆，所謂殺父母、羅漢、出佛",
    "T33n1708_03b:0415c12": "身血、破和合僧。二不起六重，如《優婆塞經》第",
    "T33n1708_03b:0415c13": "四卷〈受戒品〉說，一殺生、二偷盜、三婬蕩、四妄",
    "T33n1708_03b:0415c14": "語、五沽酒、六謗說在家出家四眾過失。廣說",
    "T33n1708_03b:0415c15": "如彼餘經或說四重、八重。四重者，一貪嫉、二慳、三嗔、四謗三寶藏。言八重者，即菩薩八重，前四重上加",
    "T33n1708_03b:0415c16": "僧四重，即名八重。言十重者，前六重上加貪等四，名為十重。今此說六，犯即失戒法，名為重法。過中極重，名為",
    "T33n1708_03b:0415c17": "重也。三者不起二十八輕，亦如《優婆塞經．受戒",
    "T33n1708_03b:0415c18": "品》說，一不供養父母師長；二耽樂飲酒；三污",
    "T33n1708_03b:0415c19": "惡不能瞻視病苦；四見有乞者不能多少隨",
    "T33n1708_03b:0415c20": "宜，而與空遣還者；五若見比丘比丘尼、長老",
    "T33n1708_03b:0415c21": "先宿、諸優婆塞優婆夷等，不起奉迎禮拜問",
    "T33n1708_03b:0415c22": "訊；六若見比丘比丘尼、優婆塞優婆夷毀所",
    "T33n1708_03b:0415c23": "受戒，心生憍慢，言我勝彼、彼不如我；七月月",
    "T33n1708_03b:0415c24": "之中不能六日受持八戒、供養三寶；八四十",
    "T33n1708_03b:0415c25": "里中有講法處不能往聽；九受招提僧眾具",
    "T33n1708_03b:0415c26": "床座；十疑水有虫故便飲之；十一險難之處",
    "T33n1708_03b:0415c27": "無伴獨行；十二獨宿尼寺；十三為於財命打",
    "T33n1708_03b:0415c28": "罵奴婢童僕外人；十四若以殘食施於比丘",
    "T33n1708_03b:0415c29": "比丘尼優婆塞優婆夷；十五若畜猫狸；十六",
    "T33n1708_03b:0416a01": "畜養象馬牛羊駝驢，一切畜獸不作淨，施未",
    "T33n1708_03b:0416a02": "受戒者；十七若不貯畜僧伽梨衣鉢盂錫杖；",
    "T33n1708_03b:0416a03": "十八若為身命須田作者，不求淨水及陸種",
    "T33n1708_03b:0416a04": "處；十九為於身命，若作市易斗稱賣物，一說",
    "T33n1708_03b:0416a05": "價已不得前劫捨賤趣貴，斗稱量物仕前互",
    "T33n1708_03b:0416a06": "用，如其不平應語令平；二十若於非處非時",
    "T33n1708_03b:0416a07": "行欲；二十一齎估反賣，不輸官稅盜弄去者；",
    "T33n1708_03b:0416a08": "二十二若犯國制；二十三若得新穀菓苽菜",
    "T33n1708_03b:0416a09": "茹，不先奉獻師供養三寶，先自受用者；二十",
    "T33n1708_03b:0416a10": "四僧若不聽說法讚歎，輒自作者；二十五道",
    "T33n1708_03b:0416a11": "路若在諸比丘前、沙彌前行；二十六僧中付",
    "T33n1708_03b:0416a12": "食，若偏為師選擇美好、過分與者；二十七若",
    "T33n1708_03b:0416a13": "養蠶者；二十八行路之時遇見病者，不住瞻",
    "T33n1708_03b:0416a14": "視為作方便、付屬所在而捨去者。四不起諦",
    "T33n1708_03b:0416a15": "法，謂定位者不謗佛法，經書言非佛說。",
    "T33n1708_03b:0416a16": "經：能以一阿僧祇至僧伽陀位。釋曰：第四、入",
    "T33n1708_03b:0416a17": "位時分。梵音阿僧祇劫，此云無數劫。謂日月",
    "T33n1708_03b:0416a18": "歲數不可數故，名阿僧祇。或三災等劫，不可",
    "T33n1708_03b:0416a19": "數故。乃至大小乘宗，三大阿祇名阿僧祇。今",
    "T33n1708_03b:0416a20": "於此中，依日月歲數，非三災等。僧伽陀位者，",
    "T33n1708_03b:0416a21": "相傳釋云性種性，或云離著，謂證人空而不",
    "T33n1708_03b:0416a22": "執著我有情等。此意說云：一僧祇修行習忍，",
    "T33n1708_03b:0416a23": "始入性種性。",
    "T33n1708_03b:0416a24": "經：復次性種性。釋曰：第二、性種性。文別有",
    "T33n1708_03b:0416a25": "三：初標位列名、次辨觀差別、後入位時分。此",
    "T33n1708_03b:0416a26": "即初也。初學名習，數習成性故。十行乃名性",
    "T33n1708_03b:0416a27": "種性也。",
    "T33n1708_03b:0416a28": "經：行十慧觀。釋曰：第二、辨觀差別。於中有",
    "T33n1708_03b:0416a29": "五：一行觀行、二滅障、三知俗、四練觀、五修",
    "T33n1708_03b:0416b01": "行。此即初也。言行十慧觀者，謂四念處、三善",
    "T33n1708_03b:0416b02": "根及三世觀，如前〈教化品〉中說。",
    "T33n1708_03b:0416b03": "經：滅十顛倒。釋曰：第二、滅障。言滅十顛倒",
    "T33n1708_03b:0416b04": "者，謂四念處觀除四顛倒，三善根觀除其三",
    "T33n1708_03b:0416b05": "毒，或三世觀除三世執。定有過去因、有未來",
    "T33n1708_03b:0416b06": "果，及現在因果執，皆不順理，並名顛倒。",
    "T33n1708_03b:0416b07": "經：及我人知見至不可得。釋曰：第三、知俗。",
    "T33n1708_03b:0416b08": "謂我人知見者，依世俗說，分分假偽而非實",
    "T33n1708_03b:0416b09": "有，但有名即是名假，但有受即受假，但有法",
    "T33n1708_03b:0416b10": "即法假。由此道理，實不可得，故知我人等者",
    "T33n1708_03b:0416b11": "皆世俗有。",
    "T33n1708_03b:0416b12": "經：無定相至修道空觀。釋曰：第四、練觀。無",
    "T33n1708_03b:0416b13": "定相者，總標我法無其定相。無自他相故者，",
    "T33n1708_03b:0416b14": "別釋我法無自他相。此即兩釋。一云：無自相",
    "T33n1708_03b:0416b15": "者，顯無我相；無他相者，顯無法相。一云：無",
    "T33n1708_03b:0416b16": "自相者，無人我法我相；無他相者，無人我法",
    "T33n1708_03b:0416b17": "我二種我所相。修護觀門者，如上觀門，未得",
    "T33n1708_03b:0416b18": "名脩、已得名護。已上文意，義趣難了。有諸異",
    "T33n1708_03b:0416b19": "說，恐繁不述。",
    "T33n1708_03b:0416b20": "經：亦常行百萬至念念不去心。釋曰：第五、",
    "T33n1708_03b:0416b21": "修行。謂此位中觀漸勝故，行諸波羅蜜常不",
    "T33n1708_03b:0416b22": "離心。",
    "T33n1708_03b:0416b23": "經：以二阿僧祇至波羅陀位。釋曰：第三、入",
    "T33n1708_03b:0416b24": "位時分。波羅陀者，若依《本記》，翻名守護。謂道",
    "T33n1708_03b:0416b25": "種性位，其行堅牢、不失自性，名守護位。此明",
    "T33n1708_03b:0416b26": "十行以二僧祇行正道法，得住十迴向也。若",
    "T33n1708_03b:0416b27": "依《本記》配屬十行名道種性，便違經說伏忍",
    "T33n1708_03b:0416b28": "聖胎三十人。",
    "T33n1708_03b:0416b29": "經：復次道種性。釋曰：第三、道種性。文別有",
    "T33n1708_03b:0416c01": "三：初標位列名、次辨觀差別、後入位時分。",
    "T33n1708_03b:0416c02": "此即初也。地上聖道之種性故，名道種性。故",
    "T33n1708_03b:0416c03": "上經云「修行上伏忍，進入平等道」，名為道種",
    "T33n1708_03b:0416c04": "性。",
    "T33n1708_03b:0416c05": "經：住堅忍中至無生無滅。釋曰：第二、辨觀",
    "T33n1708_03b:0416c06": "差別。於中有二：初辨觀差別、後受報勝劣。前",
    "T33n1708_03b:0416c07": "中有三：初總標觀相、次別敘十觀、後舉勝簡",
    "T33n1708_03b:0416c08": "劣。此即初也。住十堅心名住忍。謂此位中觀",
    "T33n1708_03b:0416c09": "一切法皆是無生，生既不成，便無住滅，是",
    "T33n1708_03b:0416c10": "觀空義。",
    "T33n1708_03b:0416c11": "經：所謂五受至不可得故。釋曰：第二、別敘",
    "T33n1708_03b:0416c12": "十觀，所謂五受、三界、二諦。言五受者，有漏五",
    "T33n1708_03b:0416c13": "蘊貪等所取，名五受蘊。由觀彼故，得五分法",
    "T33n1708_03b:0416c14": "身。觀三界，得三空忍。觀二諦，得無常無生二",
    "T33n1708_03b:0416c15": "忍。廣如前說。如是十法，無自他相及如實",
    "T33n1708_03b:0416c16": "性，不可得故，皆說為空。",
    "T33n1708_03b:0416c17": "經：而常入至心心寂滅。釋曰：第三、舉勝簡",
    "T33n1708_03b:0416c18": "劣。謂此位中雖行十忍，而滿分中簡前九忍，",
    "T33n1708_03b:0416c19": "而行第十真諦忍觀，即說無生忍觀，名為第",
    "T33n1708_03b:0416c20": "一義諦觀也。心心寂滅者，寂謂寂靜、滅謂除",
    "T33n1708_03b:0416c21": "滅，即彼心行念念寂靜，滅除散動，故名心心",
    "T33n1708_03b:0416c22": "寂滅。",
    "T33n1708_03b:0416c23": "經：而受生三界。釋曰：第二、受報勝劣。文別",
    "T33n1708_03b:0416c24": "有三：初標、次徵、後釋。此即總標。雖心寂靜，",
    "T33n1708_03b:0416c25": "而受生三界果報。",
    "T33n1708_03b:0416c26": "經：何以故。釋曰：第二、徵也。謂外詰云：已得",
    "T33n1708_03b:0416c27": "寂滅，如何能受分段報耶？",
    "T33n1708_03b:0416c28": "經：業習業報至順道生。釋曰：第三、正釋。謂",
    "T33n1708_03b:0416c29": "由舊業熏習力故，而受三界分段生死，能為",
    "T33n1708_03b:0417a01": "聖道之所依止故，名順道生。或可為化有情，",
    "T33n1708_03b:0417a02": "受六道身，隨順聖道故，言順道生。雖有兩釋，",
    "T33n1708_03b:0417a03": "前說為勝。如上所說，種性菩薩不生惡道",
    "T33n1708_03b:0417a04": "故。",
    "T33n1708_03b:0417a05": "經：復以三阿僧祇劫至正位。釋曰：第三、入",
    "T33n1708_03b:0417a06": "位時分。言平等聖人，地名。謂入初地聖道，離",
    "T33n1708_03b:0417a07": "能所取相。或可初地雙證二諦，故言平等。阿",
    "T33n1708_03b:0417a08": "毘跋致，此云不退。謂初地已上證理不退，名",
    "T33n1708_03b:0417a09": "不退。謂三阿僧祇修諸度故，當入聖位、當住",
    "T33n1708_03b:0417a10": "不退。",
    "T33n1708_03b:0417a11": "經：復次善覺菩薩摩訶薩。釋曰：第四、善覺。",
    "T33n1708_03b:0417a12": "文別有五：一標位列名、二辨修差別、三「以四」",
    "T33n1708_03b:0417a13": "下入藏時分、四「無三界」下明受生差別、五「常",
    "T33n1708_03b:0417a14": "修」下登位分齊。此即第一標位列名，准上可",
    "T33n1708_03b:0417a15": "知。",
    "T33n1708_03b:0417a16": "經：住平等忍至不去心。釋曰：第二、辨修差",
    "T33n1708_03b:0417a17": "別。文別有二：初顯二智別相、後「如是善男子」",
    "T33n1708_03b:0417a18": "下重顯二智同異。前中有二：初立二章、後「入",
    "T33n1708_03b:0417a19": "無相捨」下別釋二章。此即初也。言平等忍者，",
    "T33n1708_03b:0417a20": "第一章明其實智離有無相，名平等忍。言修",
    "T33n1708_03b:0417a21": "行四攝念念不去心者，立第二方便智，謂以",
    "T33n1708_03b:0417a22": "四攝化眾生，名方便智。",
    "T33n1708_03b:0417a23": "經：入無相捨至貪煩惱。釋曰：自下第二別",
    "T33n1708_03b:0417a24": "釋二章。於中有二：初釋實智，釋上平等；後「無",
    "T33n1708_03b:0417a25": "量」下顯方便智，釋上四攝。前中有三：初總標",
    "T33n1708_03b:0417a26": "實智滅三界貪、次別釋實智證三無為、後顯",
    "T33n1708_03b:0417a27": "無為離有無相。此即初也。離三輪捨，無貪性",
    "T33n1708_03b:0417a28": "故，能滅三界貪欲煩惱。",
    "T33n1708_03b:0417a29": "經：於第一義至為法性無為。釋曰：第二、別",
    "T33n1708_03b:0417b01": "釋實智證二無為。文別有三：初法性無為、",
    "T33n1708_03b:0417b02": "次擇滅無為、後非擇滅無為。此即初也。此有",
    "T33n1708_03b:0417b03": "兩名：一者法性、二者虛空。",
    "T33n1708_03b:0417b04": "經：緣理而滅至無相無為。釋曰：第二、擇滅",
    "T33n1708_03b:0417b05": "無為。謂緣真如滅一切煩惱等相，所顯真如",
    "T33n1708_03b:0417b06": "為擇滅無為。此有三名：一者擇滅。體即是智。",
    "T33n1708_03b:0417b07": "擇謂簡擇，擇所得滅，故名擇滅。二數緣滅。數",
    "T33n1708_03b:0417b08": "謂慧數，慧數所得，名數緣滅。三智緣滅，擇之",
    "T33n1708_03b:0417b09": "與智其義一也。",
    "T33n1708_03b:0417b10": "經：住初忍時至無相無為。釋曰：第三、非擇",
    "T33n1708_03b:0417b11": "滅無為。謂住信忍中第一下忍，永斷一切分",
    "T33n1708_03b:0417b12": "別煩惱，故能於無量未來法中得非擇滅，無",
    "T33n1708_03b:0417b13": "相無為。此有三名：一非擇滅、二非數緣滅、三",
    "T33n1708_03b:0417b14": "非智緣滅，准上應知。然此二滅有差別者，薩",
    "T33n1708_03b:0417b15": "婆多宗，由智斷障名為擇滅，滅不由智名非",
    "T33n1708_03b:0417b16": "擇滅。依經部宗，有漏智斷名非擇滅，無漏智",
    "T33n1708_03b:0417b17": "斷名為擇滅。今依大乘，大同經部，具如別",
    "T33n1708_03b:0417b18": "章。問：豈不虛空及非擇滅非無漏智境，如何",
    "T33n1708_03b:0417b19": "無相智得證三無為？解云：諸宗不同。薩婆多",
    "T33n1708_03b:0417b20": "宗，不許無漏智緣二無為。依大乘宗，於真如",
    "T33n1708_03b:0417b21": "上假安立故，許緣無失。",
    "T33n1708_03b:0417b22": "經：無相無為至無無相故。釋曰：第三、顯三",
    "T33n1708_03b:0417b23": "無為離有無相，意顯三種其性皆空。然釋",
    "T33n1708_03b:0417b24": "此文，諸說不同。一云：釋無相有其三句。初",
    "T33n1708_03b:0417b25": "無自他者，遣其有相。無無者，遣其無相。言",
    "T33n1708_03b:0417b26": "無相故者，雙遣亦有無相。或有說者：具遣",
    "T33n1708_03b:0417b27": "四句。無自他相，遣有相。無無者，遣無相。",
    "T33n1708_03b:0417b28": "言無相者，遣第三句亦有亦無相及第四",
    "T33n1708_03b:0417b29": "句非有非無相。今解：無自他者，遣我相，即顯",
    "T33n1708_03b:0417b30": "生空理無。無無相者，顯法空理非無相，故言",
    "T33n1708_03b:0417c01": "無無。非有相，故言無相。",
    "T33n1708_03b:0417c02": "經：無量方便皆現前觀。釋曰：第二、顯方便",
    "T33n1708_03b:0417c03": "智。文別有二：初總標六種、後別釋六種。此即",
    "T33n1708_03b:0417c04": "初也。亦非一故名無量，非內證智故名方",
    "T33n1708_03b:0417c05": "便。",
    "T33n1708_03b:0417c06": "經：實相方便至不顛倒。釋曰：自下第二別",
    "T33n1708_03b:0417c07": "釋六種方便。即分為六，皆有二段：先牒、後",
    "T33n1708_03b:0417c08": "釋。此釋第一實相方便。緣第一義故名實相，",
    "T33n1708_03b:0417c09": "起巧功能名為方便。問：與根本智有何差別？",
    "T33n1708_03b:0417c10": "解云：如《成唯識》云「根本智內證自體不變影",
    "T33n1708_03b:0417c11": "像，此後得智緣真如境變影而緣，不能親證",
    "T33n1708_03b:0417c12": "於第一義諦。」不沈等言，諸說不同。若依《本記》，",
    "T33n1708_03b:0417c13": "凡夫名沈，沒生死故；二乘名出，出生死故；三",
    "T33n1708_03b:0417c14": "十心至十地已還名不轉，佛地名不顛倒。十",
    "T33n1708_03b:0417c15": "迴向中學此法也。此說不然。所以者何？彼釋",
    "T33n1708_03b:0417c16": "如是善男子下，方屬初地；已上諸文屬十迴",
    "T33n1708_03b:0417c17": "向，不當經意，故今不依。今解：不然。一云：初",
    "T33n1708_03b:0417c18": "二如上十住行可轉，十迴向猶有顛倒。初地",
    "T33n1708_03b:0417c19": "離前四位，故說四不。一云：沈謂惛沈，即是",
    "T33n1708_03b:0417c20": "定障。出即掉舉，即是慧障。轉者，疑等餘惑。顛",
    "T33n1708_03b:0417c21": "倒即是我見等倒。入初地時離上四過，故",
    "T33n1708_03b:0417c22": "說四不。",
    "T33n1708_03b:0417c23": "經：遍學方便至一切學。釋曰：第二、遍學方",
    "T33n1708_03b:0417c24": "便。依《本記》云「俗中有真非證，真中有俗非不",
    "T33n1708_03b:0417c25": "證。」有說：五乘中不取人天及二乘故非證，有",
    "T33n1708_03b:0417c26": "大乘故非不證。如《成實論》，廣學諸異論，遍知",
    "T33n1708_03b:0417c27": "聖者意。又《善戒經》，遍學五明論等，而不分別",
    "T33n1708_03b:0417c28": "證不證。雖非證不證，而能學一切法。有本云",
    "T33n1708_03b:0417c29": "「一切學」者謬。",
    "T33n1708_03b:0418a01": "經：迴向方便而向薩婆若。釋曰：第三、迴向",
    "T33n1708_03b:0418a02": "方便。謂求大菩提，不同二乘求住小果，名非",
    "T33n1708_03b:0418a03": "住果。不同凡夫，無求住果，名非不住。求趣菩",
    "T33n1708_03b:0418a04": "提，名向薩波若。",
    "T33n1708_03b:0418a05": "經：魔自在至四魔所不動。釋曰：第四、魔自",
    "T33n1708_03b:0418a06": "在方便者，接引方便也。非道行佛道者，即《維",
    "T33n1708_03b:0418a07": "摩》云「或現作淫女，引諸好色者。先以欲鉤牽，",
    "T33n1708_03b:0418a08": "後令入佛道」也。魔不動者，即《維摩》中「在欲而",
    "T33n1708_03b:0418a09": "行禪，令魔心憒亂，不能得其便」也。言四魔者，",
    "T33n1708_03b:0418a10": "一煩惱、二陰魔、三者死魔、四者天魔。前四魔",
    "T33n1708_03b:0418a11": "上，更加無常、無我、不淨、苦，別名八魔也。又",
    "T33n1708_03b:0418a12": "釋：謂雖行魔事，巧便自在，故名魔自在方",
    "T33n1708_03b:0418a13": "便。故《維摩》云「住不可思議解脫菩薩，以方",
    "T33n1708_03b:0418a14": "便力教化眾生，現作魔。」又〈佛道品〉云「若菩薩",
    "T33n1708_03b:0418a15": "行於非道，是為通達佛道。」云何菩薩行於非",
    "T33n1708_03b:0418a16": "道？答曰：菩薩行五無間而無惱患，乃至云「示",
    "T33n1708_03b:0418a17": "有妻妾婇女，而常遠離五欲淤泥，是為菩薩",
    "T33n1708_03b:0418a18": "通達佛道。」具說如彼。",
    "T33n1708_03b:0418a19": "經：一乘方便至一切行故。釋曰：第五、一乘",
    "T33n1708_03b:0418a20": "方便。謂理體無二，故說一乘。於一乘法，巧知",
    "T33n1708_03b:0418a21": "眾生差別相，名為方便。不二相者，釋上一乘。",
    "T33n1708_03b:0418a22": "於中通達一切行相者，釋其方便。又《金光明",
    "T33n1708_03b:0418a23": "經》云「法界無分別，為度眾生分別說三乘。」又",
    "T33n1708_03b:0418a24": "《法華》云「諸佛以方便力，於一佛乘分別說三。」",
    "T33n1708_03b:0418a25": "具說一乘，義如別章。",
    "T33n1708_03b:0418a26": "經：變化方便至淨佛國土。釋曰：第六、變化",
    "T33n1708_03b:0418a27": "方便。言變化者，變易異名。故《顯揚》及《唯識》依",
    "T33n1708_03b:0418a28": "此說變易生死，名變化生。此明地上菩薩由",
    "T33n1708_03b:0418a29": "願力故，於淨土中受變易生，不受三界分段",
    "T33n1708_03b:0418b01": "之身，故名變化方便。",
    "T33n1708_03b:0418b02": "經：如是善男子至實智照。釋曰：第二、重顯",
    "T33n1708_03b:0418b03": "二智同異。於中有三：初結上異相；次舉喻顯",
    "T33n1708_03b:0418b04": "非一異；後「以一切行成就」者，顯行成就。此即",
    "T33n1708_03b:0418b05": "初也。文別有二：初顯實智相、後顯方便智。此",
    "T33n1708_03b:0418b06": "即初也。謂於初地，根本智生，創覺生法二空，",
    "T33n1708_03b:0418b07": "故言初覺智。即此覺智，於有無相而不二",
    "T33n1708_03b:0418b08": "故，是實智照。故前文言「無自他相，無無相故」",
    "T33n1708_03b:0418b09": "也。",
    "T33n1708_03b:0418b10": "經：巧用不證至方便觀。釋曰：第二、顯方便",
    "T33n1708_03b:0418b11": "智。言巧用者，總標四用。謂即彼地後得智四",
    "T33n1708_03b:0418b12": "用巧妙，名為巧用。不證等者，別顯四用。不證",
    "T33n1708_03b:0418b13": "者，不同外道證四靜慮以為涅槃。不沈者，不",
    "T33n1708_03b:0418b14": "同凡夫沈沒生死。不出者，不同二乘出離生",
    "T33n1708_03b:0418b15": "死。不到者，不同地前菩薩不到初地。或可「不",
    "T33n1708_03b:0418b16": "到」者謬也，應言「不倒」，謂地前菩薩猶起顛倒，",
    "T33n1708_03b:0418b17": "為簡彼故故言不倒。是方便觀者，結上四用",
    "T33n1708_03b:0418b18": "皆後得智。",
    "T33n1708_03b:0418b19": "經：譬如水之與波不一不異。釋曰：自下第",
    "T33n1708_03b:0418b20": "二舉喻顯非一異。文別有二：初明二智不一",
    "T33n1708_03b:0418b21": "不異、後類顯諸行亦體非一異。謂上二智同",
    "T33n1708_03b:0418b22": "一剎那，二用別故不一、同一慧故不異。譬如",
    "T33n1708_03b:0418b23": "水之波，體相別故不一、波即水故不異。",
    "T33n1708_03b:0418b24": "經：乃至一切行至不一不二故。釋曰：第二、",
    "T33n1708_03b:0418b25": "類釋諸行亦非一異。謂如二智不一不異，如",
    "T33n1708_03b:0418b26": "是乃至一切八萬四千波羅蜜行，諸禪定門",
    "T33n1708_03b:0418b27": "及陀羅尼門，展轉相望皆非一異。",
    "T33n1708_03b:0418b28": "經：而一一行成就。釋曰：第三、顯行成就。謂",
    "T33n1708_03b:0418b29": "此位中二智成故，餘一切行悉皆成就。",
    "T33n1708_03b:0418c01": "經：以四阿僧祇至功德藏門。釋曰：第三、入",
    "T33n1708_03b:0418c02": "藏時分。謂於此地無漏觀成，攝藏一切諸功",
    "T33n1708_03b:0418c03": "德門，由斯別立功德藏門。理應諸位應有此",
    "T33n1708_03b:0418c04": "門，以非初故，故不別立。此中意說四阿僧祇",
    "T33n1708_03b:0418c05": "行諸行故，入此藏門。有釋：此文准上下文，應",
    "T33n1708_03b:0418c06": "置一切淨土已後方說此文。所以者何？四劫",
    "T33n1708_03b:0418c07": "滿當入後位故。",
    "T33n1708_03b:0418c08": "經：無三界業至畢竟故不造新。釋曰：第四、",
    "T33n1708_03b:0418c09": "受生差別。文別有二：初明不生三界、後明生",
    "T33n1708_03b:0418c10": "於淨土。此即初也。謂入初地，斷分別我見，不",
    "T33n1708_03b:0418c11": "造三界業，故畢故業而不造新。問：地上菩薩",
    "T33n1708_03b:0418c12": "不受分段身，諸處所說十王報以何業受？西",
    "T33n1708_03b:0418c13": "方諸師自有兩釋。一云：地上菩薩皆受變易，",
    "T33n1708_03b:0418c14": "故受十王皆是化身。不爾，十處應不見王，變",
    "T33n1708_03b:0418c15": "易妙身非彼境故。一云：有一論師名調伏光，",
    "T33n1708_03b:0418c16": "依《解深密》作如此說：八地已上所現王身，唯",
    "T33n1708_03b:0418c17": "是變化；七地已前，故起煩惱，資三界業，受分",
    "T33n1708_03b:0418c18": "段身、此則實身受十王報，故無有失。",
    "T33n1708_03b:0418c19": "經：以願力故至一切淨土。釋曰：第二、以願",
    "T33n1708_03b:0418c20": "力故生於淨土。有解：從多分說。若煩惱資，",
    "T33n1708_03b:0418c21": "或生三界，如調伏光說。",
    "T33n1708_03b:0418c22": "經：常修捨觀至常授與人。釋曰：第五、登位",
    "T33n1708_03b:0418c23": "分齊。文別有二：初明登位、後明寶施。此明登",
    "T33n1708_03b:0418c24": "位鳩摩伽。若依《本記》，翻為勝惡魔。初地離五",
    "T33n1708_03b:0418c25": "怖畏，過二乘魔也。",
    "T33n1708_03b:0418c26": "經：以四大寶藏常授與人。釋曰：第二、寶施。",
    "T33n1708_03b:0418c27": "諸說不同。一云：三藏及雜藏，施諸眾生。一",
    "T33n1708_03b:0418c28": "云：依《勝鬘經》四種寶藏。一者無價，菩薩乘",
    "T33n1708_03b:0418c29": "也；二者上價，緣覺乘也；三者中價，聲聞乘",
    "T33n1708_03b:0419a01": "也；四者下價，人天乘也。若依《地持》，四攝益",
    "T33n1708_03b:0419a02": "物，名四寶藏。",
    "T33n1708_03b:0419a03": "經：復次德慧菩薩。釋曰：第五、德慧菩薩。文",
    "T33n1708_03b:0419a04": "別有三：初標位列名、次辨觀差別、後入位時",
    "T33n1708_03b:0419a05": "分。此即初也。謂具律儀等三種戒德與慧俱",
    "T33n1708_03b:0419a06": "生，故名德慧。",
    "T33n1708_03b:0419a07": "經：以四無量心。釋曰：第二、辨觀差別。文別",
    "T33n1708_03b:0419a08": "有三：初顯地別行、次辨除障、後位分齊。此即",
    "T33n1708_03b:0419a09": "初也。為欲對治嗔煩惱故，修四無量。義如上",
    "T33n1708_03b:0419a10": "說。",
    "T33n1708_03b:0419a11": "經：滅三有嗔等煩惱。釋曰：第二、辨除障也。",
    "T33n1708_03b:0419a12": "由修慈故，能滅三界嗔等煩惱。然嗔煩惱，諸",
    "T33n1708_03b:0419a13": "宗不同。若依薩婆多，唯在欲界。依經部宗，嗔",
    "T33n1708_03b:0419a14": "通三界。依大乘宗，《瑜伽》等說，同薩婆多。今依",
    "T33n1708_03b:0419a15": "此經，同經部說。或可此經隨轉理門。或可此",
    "T33n1708_03b:0419a16": "文言總意別，謂三有中欲界有嗔，故言三有。",
    "T33n1708_03b:0419a17": "嗔等據實，不通上界。",
    "T33n1708_03b:0419a18": "經：住中忍中行一切功德。釋曰：第三、位分",
    "T33n1708_03b:0419a19": "齊也。謂信忍住，通在三地，此當第二，故名中",
    "T33n1708_03b:0419a20": "忍。謂此位中，無量為首，通修諸行。",
    "T33n1708_03b:0419a21": "經：以五阿僧祇至化一切眾生。釋曰：第三、",
    "T33n1708_03b:0419a22": "入位時分。闍陀波羅，若依《本記》，翻為滿足力。",
    "T33n1708_03b:0419a23": "謂五大劫行大慈觀，常現前故，智力滿足，化",
    "T33n1708_03b:0419a24": "諸眾生故，亦入闍陀波羅位，亦云離闍、亦名",
    "T33n1708_03b:0419a25": "無畏。",
    "T33n1708_03b:0419a26": "經：復次明慧道人。釋曰：第六、明慧菩薩。文",
    "T33n1708_03b:0419a27": "別有三：初標位列名、次辨觀差別、後入位時",
    "T33n1708_03b:0419a28": "分。此即初也。謂此位中行三明觀，故名明",
    "T33n1708_03b:0419a29": "慧。",
    "T33n1708_03b:0419b01": "經：常以無相至三明觀。釋曰：第二、辨觀差",
    "T33n1708_03b:0419b02": "別。文別有三：初顯地別行、次辨位除障、後明",
    "T33n1708_03b:0419b03": "滿足。前中有二：初標三明觀、後釋其行相。此",
    "T33n1708_03b:0419b04": "即初也。三明觀者，一宿命智明、二生死智明、",
    "T33n1708_03b:0419b05": "三漏盡智明，廣如〈序品〉。",
    "T33n1708_03b:0419b06": "經：知三世法至心心寂滅。釋曰：第二、釋其",
    "T33n1708_03b:0419b07": "行相。知三世法者，標三明。知三世法無來",
    "T33n1708_03b:0419b08": "無去無住處者，別顯三明所行之境，謂未來",
    "T33n1708_03b:0419b09": "未有、過去已滅、現在不住，不同薩婆多宗三",
    "T33n1708_03b:0419b10": "世皆有實體。心心寂滅者，所緣無故，能緣之",
    "T33n1708_03b:0419b11": "心念念寂滅。",
    "T33n1708_03b:0419b12": "經：盡三界痴煩惱。釋曰：第二、辨位除障。知",
    "T33n1708_03b:0419b13": "三世故，能除三界迷三世愚。",
    "T33n1708_03b:0419b14": "經：得三明一切功德觀故。釋曰：第三、明德",
    "T33n1708_03b:0419b15": "滿足。謂除三世愚故，能得隨順三明諸功德",
    "T33n1708_03b:0419b16": "觀。",
    "T33n1708_03b:0419b17": "經：常以六阿僧至一切法。釋曰：第三、入位",
    "T33n1708_03b:0419b18": "時分。伽羅陀者，此云度邊。謂此位中，離於邊",
    "T33n1708_03b:0419b19": "鄙下賤諸見，故云伽羅陀。雖有此釋，未勘誠",
    "T33n1708_03b:0419b20": "文。謂六大僧祇集無量明故，入伽羅陀位，以",
    "T33n1708_03b:0419b21": "無相行受持諸法。",
    "T33n1708_03b:0419b22": "經：復次至聖覺菩薩。釋曰：自下第七法師。",
    "T33n1708_03b:0419b23": "文別有三：初標位列名、次顯地別行、後行位",
    "T33n1708_03b:0419b24": "時分。此即初也。言爾炎者，此云智母。謂此位",
    "T33n1708_03b:0419b25": "中，生法二空能生聖道，故名智母。言聖覺達",
    "T33n1708_03b:0419b26": "者，即所生聖智。前之三地，行施戒修相同凡",
    "T33n1708_03b:0419b27": "夫，於此位中起道品觀，初證聖覺、達二空",
    "T33n1708_03b:0419b28": "理，名聖覺達。",
    "T33n1708_03b:0419b29": "經：修行順法忍。釋曰：第二、顯地別行。文別",
    "T33n1708_03b:0419c01": "有三：初修忍法位、次起五神通、後滅障分齊。",
    "T33n1708_03b:0419c02": "就初位中，文復有二：初屬順忍、後辨住位。此",
    "T33n1708_03b:0419c03": "即初也。謂順忍中有其三位，謂下中上。此第",
    "T33n1708_03b:0419c04": "四地，於三忍中位在初忍，順聖道故，名為修",
    "T33n1708_03b:0419c05": "行順法忍也。",
    "T33n1708_03b:0419c06": "經：逆五見流至住須陀洹。釋曰：第二、辨其",
    "T33n1708_03b:0419c07": "住位。言須陀洹者，有其二義：一逆流、二修",
    "T33n1708_03b:0419c08": "習。於此地中起道品觀，逆五見流，集無量德",
    "T33n1708_03b:0419c09": "故，名住須陀洹位。依《瑜伽》等，翻為預流。預者",
    "T33n1708_03b:0419c10": "入也、流即流類，初入聖流，故名預流。問：是不",
    "T33n1708_03b:0419c11": "五見分別起者，入初地時皆已永斷，如何此",
    "T33n1708_03b:0419c12": "云依第四地逆五見流？解云：據實分別五見",
    "T33n1708_03b:0419c13": "初地位斷，今斷習氣，名斷五見。若不爾者，疑",
    "T33n1708_03b:0419c14": "但分別煩惱所攝，唯見所斷，如何此云五地",
    "T33n1708_03b:0419c15": "所斷？故知此約習氣而說。",
    "T33n1708_03b:0419c16": "經：常以天眼至身通達。釋曰：此即第二起",
    "T33n1708_03b:0419c17": "五神通。於此位中未至究竟，故六通中除漏",
    "T33n1708_03b:0419c18": "盡通。而《智度論》及下文中說菩薩漏盡者，依",
    "T33n1708_03b:0419c19": "未盡位假說漏盡，故不相違。",
    "T33n1708_03b:0419c20": "經：念念中滅三界一切見。釋曰：此即第三",
    "T33n1708_03b:0419c21": "滅障分齊。謂此位中配須陀洹，故說能滅三",
    "T33n1708_03b:0419c22": "界諸見。",
    "T33n1708_03b:0419c23": "經：亦以至不離心。釋曰：第三：行位時分。以",
    "T33n1708_03b:0419c24": "七大劫行五神通及波羅蜜故，於滿分中，如",
    "T33n1708_03b:0419c25": "上功德，常不離色也。",
    "T33n1708_03b:0419c26": "經：復次勝達菩薩。釋曰：次辨第八法師。文",
    "T33n1708_03b:0419c27": "別有三：初標位列名、次顯地別行、後修行時",
    "T33n1708_03b:0419c28": "分。此即初也。謂能了達二三諦，故名勝達，亦",
    "T33n1708_03b:0419c29": "名勝慧。或可此地真俗雙行，如是難事此地",
    "T33n1708_03b:0420a01": "能勝，故名勝達。",
    "T33n1708_03b:0420a02": "經：於順道忍以四無畏。釋曰：第二、顯地別",
    "T33n1708_03b:0420a03": "行。文別有三：一行四無畏、二辨除障、三入位",
    "T33n1708_03b:0420a04": "分齊。就地數中，文別有二：初總標四數、後",
    "T33n1708_03b:0420a05": "次第別釋。此即初也。謂第五地依順道忍起",
    "T33n1708_03b:0420a06": "四無畏，於外四難心無怯懼，故名無畏。",
    "T33n1708_03b:0420a07": "經：觀那由他諦至一切智人。釋曰：第二、次",
    "T33n1708_03b:0420a08": "第別釋。釋四無畏，即分為四。此即第一一切",
    "T33n1708_03b:0420a09": "智無畏。謂於二境，無所不知。一觀那由他諦，",
    "T33n1708_03b:0420a10": "謂二三諦及八諦等其數甚多，名那由他。二",
    "T33n1708_03b:0420a11": "觀內道論，即五明中內明論也。外道論者，因",
    "T33n1708_03b:0420a12": "明論及聲明。藥方、即是醫方。工巧究術、並是",
    "T33n1708_03b:0420a13": "工巧明論。此四明論雖通內外、今依一相、且",
    "T33n1708_03b:0420a14": "說外言。我是一切智人者、自唱德號。於四無",
    "T33n1708_03b:0420a15": "畏皆有二義：一執跡生疑。謂外疑難，佛問阿",
    "T33n1708_03b:0420a16": "難從何所來？或問外聲是何聲等？若一切智，",
    "T33n1708_03b:0420a17": "何謂發問？二自唱德號。我是一切智，隨順世",
    "T33n1708_03b:0420a18": "間故，作此慰問。",
    "T33n1708_03b:0420a19": "經：滅三界至我相已盡。釋曰：第二、漏盡無",
    "T33n1708_03b:0420a20": "畏。亦有二事：一執跡生疑。謂外難言：世尊或",
    "T33n1708_03b:0420a21": "時愛語羅睺、呵罵提婆，如何漏盡？二自唱德",
    "T33n1708_03b:0420a22": "號。我漏已盡，順世間故，示現愛嗔或有本云「我相已盡」，謬也。",
    "T33n1708_03b:0420a23": "經：知地地有所出故名出道。釋曰：第三、釋",
    "T33n1708_03b:0420a24": "出苦道無畏。亦有二事：一執跡生疑。謂外難",
    "T33n1708_03b:0420a25": "言：以諸聖道，不能盡苦。見阿羅漢，蛇蜇等",
    "T33n1708_03b:0420a26": "苦，似不盡故。二自唱德號。謂諸羅漢斷未來",
    "T33n1708_03b:0420a27": "苦，故言斷苦，非謂現苦無故說斷。",
    "T33n1708_03b:0420a28": "經：有何不出故名障道。釋曰：第四、惑能障",
    "T33n1708_03b:0420a29": "道無畏。亦有二事：一執跡生疑。謂須陀洹等",
    "T33n1708_03b:0420b01": "雖有愛等，而有聖道故，欲不能障道。三自唱",
    "T33n1708_03b:0420b02": "德號。雖不能障預流果等，而能障礙那含等",
    "T33n1708_03b:0420b03": "道。上來且釋佛四無畏。今此文中說第五地",
    "T33n1708_03b:0420b04": "菩薩無畏。無畏之相，尋即可知。",
    "T33n1708_03b:0420b05": "經：逆三界疑。釋曰：第二、除障。此約習氣，故",
    "T33n1708_03b:0420b06": "說除疑。據實已斷，唯分別故。",
    "T33n1708_03b:0420b07": "經：修集無量至入斯陀含位。釋曰：第三、入",
    "T33n1708_03b:0420b08": "位分齊。謂此地中，已滅三界疑等惑故，修集",
    "T33n1708_03b:0420b09": "無量勝分功德，由此便入斯陀含位。斯陀含",
    "T33n1708_03b:0420b10": "者，此云一往來。謂斷欲界六品惑盡，有三品",
    "T33n1708_03b:0420b11": "故，於人天中一往來，名一往來。",
    "T33n1708_03b:0420b12": "經：復集行至不去心。釋曰：第三、修行時分。",
    "T33n1708_03b:0420b13": "謂於此地，八劫修行諸陀羅尼及四無畏，常",
    "T33n1708_03b:0420b14": "不去心。",
    "T33n1708_03b:0420b15": "經：復次常現真實。釋曰：次釋第九法師。文",
    "T33n1708_03b:0420b16": "別有三：初標位列名、次辨觀差別、後明修行",
    "T33n1708_03b:0420b17": "時分。此即初也。",
    "T33n1708_03b:0420b18": "經：住順忍中。釋曰：自下第二辨觀差別。文",
    "T33n1708_03b:0420b19": "別有五、一配忍分齊、二作地別觀、三辨取除",
    "T33n1708_03b:0420b20": "障、四辨觀行相、五立果差別。此即初也。謂順",
    "T33n1708_03b:0420b21": "忍中上品取攝，故言住順忍中。",
    "T33n1708_03b:0420b22": "經：作中道觀。釋曰：第二、作地別觀。謂入無",
    "T33n1708_03b:0420b23": "相觀，離於有無及常斷等。或依十二緣生",
    "T33n1708_03b:0420b24": "觀，離斷常故，名中道觀也。",
    "T33n1708_03b:0420b25": "經：盡三界集因集果一切煩惱故。釋曰：第",
    "T33n1708_03b:0420b26": "三、辨所除障。言集因者，總標三煩惱及業",
    "T33n1708_03b:0420b27": "名為集諦。言集業者，別釋罪等諸業。一切煩",
    "T33n1708_03b:0420b28": "惱者，別釋根本隨惑等諸煩惱。或可集因",
    "T33n1708_03b:0420b29": "者，發業煩惱。一切煩惱者，潤業煩惱。",
    "T33n1708_03b:0420c01": "經：觀非有非無至而無二。釋曰：第四、辨觀",
    "T33n1708_03b:0420c02": "行相。言一切者，真如一味相，即是一相名為",
    "T33n1708_03b:0420c03": "無相。是以《無量義經》云「一相即無相」也。而無",
    "T33n1708_03b:0420c04": "二者，結上一相及無相，皆無有無等二相也。",
    "T33n1708_03b:0420c05": "經：證阿那含位。釋曰：第五立果也。謂此地",
    "T33n1708_03b:0420c06": "中，雖斷三界一切煩惱，而微細者猶現在前。",
    "T33n1708_03b:0420c07": "是取《解深密》等云「第七地來諸菩薩眾，猶起",
    "T33n1708_03b:0420c08": "三界貪等煩惱」，是故此中立阿那含。阿那含",
    "T33n1708_03b:0420c09": "者，翻為不還。據實六地菩薩亦生欲界，如《智",
    "T33n1708_03b:0420c10": "度論》。今一相配，故言不還。",
    "T33n1708_03b:0420c11": "經：復作九阿僧祇劫至一切佛土。釋曰：第",
    "T33n1708_03b:0420c12": "三、修行時分。樂謂願樂。謂於此地，九阿僧祇",
    "T33n1708_03b:0420c13": "集中道觀，隨願樂力，生諸佛土。",
    "T33n1708_03b:0420c14": "經：復次玄達菩薩。釋曰：辨第十法師。文別",
    "T33n1708_03b:0420c15": "有三：初標位列名、次入位時分、三「常行三空」",
    "T33n1708_03b:0420c16": "下辨觀差別。此即標名。玄謂玄遠，達即通",
    "T33n1708_03b:0420c17": "達。遠至功用後邊，名之為玄。創入無生忍，名",
    "T33n1708_03b:0420c18": "為達也。",
    "T33n1708_03b:0420c19": "經：十阿僧祇劫中修無生法樂忍。釋曰：自",
    "T33n1708_03b:0420c20": "下第二入位時分。文有五別：一入位分齊、二",
    "T33n1708_03b:0420c21": "辨所滅分辨、三住身分齊、四具諸德、五立果。",
    "T33n1708_03b:0420c22": "此即第一入位分齊。語五忍中，第四無生忍",
    "T33n1708_03b:0420c23": "有其三品，此即下品。此地菩薩十僧祇修下",
    "T33n1708_03b:0420c24": "無生忍。",
    "T33n1708_03b:0420c25": "經：滅三界習因業果。釋曰：第二、所滅分齊。",
    "T33n1708_03b:0420c26": "於此位中，滅三界中業果細習。",
    "T33n1708_03b:0420c27": "經：住後身中。釋曰：第三、住身分齊。住分段",
    "T33n1708_03b:0420c28": "生死中最後一身，至第八地即成變易報也。",
    "T33n1708_03b:0420c29": "經：無量功德至皆滿足。釋曰：第四、顯具諸",
    "T33n1708_03b:0421a01": "德。謂六神通、盡無生智，乃至五分法身，悉皆",
    "T33n1708_03b:0421a02": "具足。如是諸德，皆如上說。",
    "T33n1708_03b:0421a03": "經：住第十地至梵天位。釋曰：第五、立果也。",
    "T33n1708_03b:0421a04": "謂十三法師中住第十法師位，於四果中第",
    "T33n1708_03b:0421a05": "四果也。梵天位者，梵者淨也，已住清淨行位",
    "T33n1708_03b:0421a06": "故。",
    "T33n1708_03b:0421a07": "經：常脩三空至弘化法藏。釋曰：第三、辨觀",
    "T33n1708_03b:0421a08": "差別。謂此地中，空等三昧已得圓滿，具足百",
    "T33n1708_03b:0421a09": "萬三昧，又以如來脩多羅藏等三藏聖教弘",
    "T33n1708_03b:0421a10": "化眾生。",
    "T33n1708_03b:0421a11": "經：復次等覺者。釋曰：次辨第十一法師。文",
    "T33n1708_03b:0421a12": "別有三：初標位列名、次辨觀差別、後「千阿僧",
    "T33n1708_03b:0421a13": "祇」下脩行時分。此即初也。者謂假者，謂第八",
    "T33n1708_03b:0421a14": "地。於一切或時真俗雙觀，名等覺者。",
    "T33n1708_03b:0421a15": "經：住無生忍中。釋曰：自下第二辨觀差別。",
    "T33n1708_03b:0421a16": "文別有三：初明有無觀、次辨十力觀、後顯登",
    "T33n1708_03b:0421a17": "位差別。前中有二：初配屬忍位、後正明有無",
    "T33n1708_03b:0421a18": "觀。此即初也。謂於三品無生忍中，住中品忍",
    "T33n1708_03b:0421a19": "也。",
    "T33n1708_03b:0421a20": "經：觀心心寂滅至無知知。釋曰：第二、辨有",
    "T33n1708_03b:0421a21": "無觀。文別有三：初別釋有無、次合釋有無、後",
    "T33n1708_03b:0421a22": "雙結有無。前中有二：初寂而常用：後用而常",
    "T33n1708_03b:0421a23": "寂。此即初也。此地中，觀心心寂滅者，念念皆",
    "T33n1708_03b:0421a24": "空故。心心寂滅，此顯常寂靜義。言無相相無",
    "T33n1708_03b:0421a25": "身身無知知者，顯常用義。謂常寂故離一切",
    "T33n1708_03b:0421a26": "相，而依俗故示現無相。似常空寂故色身，而",
    "T33n1708_03b:0421a27": "依俗故常用色身。以常寂故無知，而依故恒",
    "T33n1708_03b:0421a28": "能照。",
    "T33n1708_03b:0421a29": "經：而用心至無住之住。釋曰：第二、用而常",
    "T33n1708_03b:0421b01": "寂。初之二句，顯其有用。「惔怕」已下，顯常寂義",
    "T33n1708_03b:0421b02": "有本「任於無任之任」者，謬。",
    "T33n1708_03b:0421b03": "經：在有至常萬化。釋曰：第二、合釋有無。言",
    "T33n1708_03b:0421b04": "在有常脩空者，釋上用而常寂。處空常萬化",
    "T33n1708_03b:0421b05": "者，釋上寂而常用。",
    "T33n1708_03b:0421b06": "經：雙照一切法故。釋曰：第三、雙結。謂俗不",
    "T33n1708_03b:0421b07": "離真，寂而常用；真不離俗，用而常寂。",
    "T33n1708_03b:0421b08": "經：知是處非處乃至一切智，十力觀故。釋",
    "T33n1708_03b:0421b09": "曰：第二明十力觀。謂此位中學十力觀，舉",
    "T33n1708_03b:0421b10": "初後二顯中間八，合有十力觀。十力差別，義",
    "T33n1708_03b:0421b11": "如別章。",
    "T33n1708_03b:0421b12": "經：而能發摩訶羅伽位，化一切國土有本無「登」字。",
    "T33n1708_03b:0421b13": "釋曰：第三、登位差別。摩訶羅伽，若依《本記》，翻",
    "T33n1708_03b:0421b14": "為大聖，即佛法之大將。或云無功用位、或翻",
    "T33n1708_03b:0421b15": "大力、或翻龍象。",
    "T33n1708_03b:0421b16": "經：千阿僧祇劫至見佛三昧。釋曰：第三：脩",
    "T33n1708_03b:0421b17": "行時分。此結住自位經爾所劫，從此以後，功",
    "T33n1708_03b:0421b18": "難成故，時分漸多。",
    "T33n1708_03b:0421b19": "經：復次慧光神變者。釋曰：次辨第十二法",
    "T33n1708_03b:0421b20": "師。文別有三：初標位列名、次辨觀差別、後「萬",
    "T33n1708_03b:0421b21": "阿僧祇」下明入位時分。此即初也。謂第九地，",
    "T33n1708_03b:0421b22": "四無礙智化諸有情，或起六神通，名為慧光",
    "T33n1708_03b:0421b23": "及神變者。",
    "T33n1708_03b:0421b24": "經：住上上無生忍。釋曰：自下第二辨觀差",
    "T33n1708_03b:0421b25": "別。文有四節：一配忍三品、二明滅心心相、三",
    "T33n1708_03b:0421b26": "四眼見法觀、四生淨土。此即第一配忍三位。",
    "T33n1708_03b:0421b27": "謂無生忍有其三品，此即上品。而言上上者，",
    "T33n1708_03b:0421b28": "前上是勝義、後上順品數。謂此第九地得四",
    "T33n1708_03b:0421b29": "辨等，故言勝也。",
    "T33n1708_03b:0421c01": "經：滅心心相。釋曰：第二、明滅心相。於此位",
    "T33n1708_03b:0421c02": "中，除滅心心有執相故，名言勝也。滅心心相，",
    "T33n1708_03b:0421c03": "有說滅見分相分二相，故言滅心心相。今解：",
    "T33n1708_03b:0421c04": "滅心自性，名為滅心。若滅心上差別，名滅心",
    "T33n1708_03b:0421c05": "相。",
    "T33n1708_03b:0421c06": "經：法眼見一切法，三眼色空見。釋曰：第三、四",
    "T33n1708_03b:0421c07": "眼觀門。謂法眼見一切法病藥等種種別相。",
    "T33n1708_03b:0421c08": "三眼見色空者，謂肉眼見麁色、天眼見麁細、",
    "T33n1708_03b:0421c09": "慧眼見色空。據實慧眼觀諸法空，今對肉天",
    "T33n1708_03b:0421c10": "二眼，故但說見色空也。若依《本記》，法眼見一",
    "T33n1708_03b:0421c11": "切真如也，餘如前說。",
    "T33n1708_03b:0421c12": "經：以大願力常生一切淨土。釋曰：第四、常",
    "T33n1708_03b:0421c13": "生淨土。",
    "T33n1708_03b:0421c14": "經：萬阿僧祇至佛華三昧。釋曰：第三：入位",
    "T33n1708_03b:0421c15": "時分。薄伽梵位，此云世尊，具諸德故。亦說九",
    "T33n1708_03b:0421c16": "地名世尊；佛華三昧亦復如是，似佛定故，名",
    "T33n1708_03b:0421c17": "為佛華。",
    "T33n1708_03b:0421c18": "經：復次觀佛菩薩。釋曰：次辨第十三法師。",
    "T33n1708_03b:0421c19": "文別有四：一標位列名、二登住時分、三「善男",
    "T33n1708_03b:0421c20": "子」下諸位相對辨差別相。四「常脩」下明入位",
    "T33n1708_03b:0421c21": "住定。此即第一標位列名。謂此位中，二種觀",
    "T33n1708_03b:0421c22": "佛：一眼見者，唯他受用；二定心見，通觀三",
    "T33n1708_03b:0421c23": "身。",
    "T33n1708_03b:0421c24": "經：住寂滅忍者至住金剛臺。釋曰：第二登",
    "T33n1708_03b:0421c25": "位時分。文有四節：一配五忍、二逕時分齊、三",
    "T33n1708_03b:0421c26": "辨所脩德、四顯登住位。言住寂滅忍者，配五",
    "T33n1708_03b:0421c27": "忍位，謂寂滅忍。自有二種：一者下品、二者上",
    "T33n1708_03b:0421c28": "品。今第十地，即是第五寂滅忍中，位下品忍",
    "T33n1708_03b:0421c29": "也。言從始至逕百萬阿僧祇劫者，總計從習",
    "T33n1708_03b:0422a01": "種性至灌頂忍，逕百萬阿僧祇劫也。言脩百",
    "T33n1708_03b:0422a02": "萬阿僧祇劫功德者，辨所脩德量。言登一切",
    "T33n1708_03b:0422a03": "法解脫者，就當得位，即是妙覺。住金剛臺者，",
    "T33n1708_03b:0422a04": "金剛三昧，正明等覺如來。或可解脫自有兩",
    "T33n1708_03b:0422a05": "種：一者等覺、二者妙覺。今此金剛雖非妙覺",
    "T33n1708_03b:0422a06": "解脫果攝，而成等覺解脫，故名登一切法解",
    "T33n1708_03b:0422a07": "脫。",
    "T33n1708_03b:0422a08": "經：善男子至一切煩惱。釋曰：自下第三諸",
    "T33n1708_03b:0422a09": "位相對辨差別相。文別有五：一伏斷差別、二",
    "T33n1708_03b:0422a10": "信見差別、三頓漸差別、四常無常異、五等無",
    "T33n1708_03b:0422a11": "等異。此即第一伏斷差別。文別有二：先伏、後",
    "T33n1708_03b:0422a12": "斷。此即伏也。謂從習忍至頂三昧，皆名為伏",
    "T33n1708_03b:0422a13": "一切煩惱者。伏義寬故，通名為伏。依《本記》云",
    "T33n1708_03b:0422a14": "「皆名伏者，從十信至金剛末，斷阿賴耶識一",
    "T33n1708_03b:0422a15": "剎那在，故說為伏一切煩惱。」廣說如彼。",
    "T33n1708_03b:0422a16": "經：而無相信至照第一義諦。釋曰：此顯第",
    "T33n1708_03b:0422a17": "二斷義狹故。初地已上無漏信位，方能欲斷。",
    "T33n1708_03b:0422a18": "言無相者，即是無漏也，無有漏相故名無相。",
    "T33n1708_03b:0422a19": "謂無相信為無間道，斷滅一切煩惱、生解脫",
    "T33n1708_03b:0422a20": "道，照見第一義諦。",
    "T33n1708_03b:0422a21": "經：不名為見，所謂見者是薩婆若。釋曰：第",
    "T33n1708_03b:0422a22": "二、信見差別。文別有二：初正釋信見、後引說",
    "T33n1708_03b:0422a23": "證成。此即初也。除佛已前，但說為信，不名為",
    "T33n1708_03b:0422a24": "見。所謂見者，是一切智。",
    "T33n1708_03b:0422a25": "經：是故至不見不覺有本云「唯佛所知」者，謬。釋曰：第二、",
    "T33n1708_03b:0422a26": "引說證成。知、見、覺三，異名同體，雖通因果，皆",
    "T33n1708_03b:0422a27": "得此名。今從勝說，故唯在果。",
    "T33n1708_03b:0422a28": "經：唯佛頓解，不名為信、漸漸伏者。釋曰：第",
    "T33n1708_03b:0422a29": "三、漸頓差別。唯佛頓解，不名為信、漸漸伏者。",
    "T33n1708_03b:0422b01": "所以者何；頓斷一切二障盡故，但名為見，不",
    "T33n1708_03b:0422b02": "名信者，亦不名為漸漸伏者。",
    "T33n1708_03b:0422b03": "經：慧雖起滅至無生無滅。釋曰：第四、常無",
    "T33n1708_03b:0422b04": "常異。或可無礙與解脫異。即依此文，自有",
    "T33n1708_03b:0422b05": "兩釋。一真諦三藏立如是義：佛果功德菩提",
    "T33n1708_03b:0422b06": "涅槃皆無生滅，故通伏難。以三宗義，謂外難",
    "T33n1708_03b:0422b07": "云：無間道時慧有生滅，如何能生無生滅智？",
    "T33n1708_03b:0422b08": "故作此言：金剛時慧雖有生滅，能證知無生",
    "T33n1708_03b:0422b09": "滅理。由斯勝慧證理深故，此心若滅，便能證",
    "T33n1708_03b:0422b10": "得累盡涅槃，亦能證得無生無滅常住菩提。",
    "T33n1708_03b:0422b11": "故前經言「薩云若覺非有非無、湛然清淨、常",
    "T33n1708_03b:0422b12": "住不變，同真際、等法性。」二慈恩三藏作如是",
    "T33n1708_03b:0422b13": "說：金剛時慧雖有生滅，而能證解無生滅理，",
    "T33n1708_03b:0422b14": "故能證得果盡涅槃，亦能證得常住法大菩",
    "T33n1708_03b:0422b15": "提也。前經所說常住不變者，就勝說故且說",
    "T33n1708_03b:0422b16": "實相，而非觀照。",
    "T33n1708_03b:0422b17": "經：入理盡金剛三昧至等無等等。釋曰：第",
    "T33n1708_03b:0422b18": "五、等無等異。或可無間與解脫異。文別有三：",
    "T33n1708_03b:0422b19": "初法、次喻、後合。此即法說。謂入理盡金剛三",
    "T33n1708_03b:0422b20": "昧，清淨無染，同道後真如際，等於道前法性",
    "T33n1708_03b:0422b21": "真如也。言而未能等無等等者，謂佛世尊，下",
    "T33n1708_03b:0422b22": "不及故，名為無等。與諸佛齊，故名為等。金剛",
    "T33n1708_03b:0422b23": "已還無能等，無等等也。",
    "T33n1708_03b:0422b24": "經：譬如有人至無不斯了。釋曰：第二、舉喻。",
    "T33n1708_03b:0422b25": "可知。",
    "T33n1708_03b:0422b26": "經：住理盡三昧亦復如是。釋曰：第三、合喻。",
    "T33n1708_03b:0422b27": "應知。",
    "T33n1708_03b:0422b28": "經：常脩一切至佛慧三昧。釋曰：第四、入位",
    "T33n1708_03b:0422b29": "住定。謂此位中，一切六度及四攝等行已滿",
    "T33n1708_03b:0422c01": "足，具功德藏，入婆伽度，住佛慧三昧。梵音婆",
    "T33n1708_03b:0422c02": "伽度，此云世尊，即十號中之一位也。住此位",
    "T33n1708_03b:0422c03": "中，觀三身三昧方得圓滿。",
    "T33n1708_03b:0422c04": "經：善男子如是至等無有異。釋曰：就依請",
    "T33n1708_03b:0422c05": "正說十三法師。文別有三：初標、次「善男子」下",
    "T33n1708_03b:0422c06": "別釋。後「善男子」下結歎。上來已釋兩段訖，此",
    "T33n1708_03b:0422c07": "即第三結歎勝德與佛無異。",
    "T33n1708_03b:0422c08": "經：佛告波斯至般若波羅蜜。釋曰：自下第",
    "T33n1708_03b:0422c09": "二付王受持。文別有四：一讚用勸持、二「大王",
    "T33n1708_03b:0422c10": "是般若」下讚名勸持、三「大王我今」下釋勸所",
    "T33n1708_03b:0422c11": "由、四「大王今」下稱名付屬。初中有二：前略讚",
    "T33n1708_03b:0422c12": "勸持、後「大王」下廣讚勸持。略中有五：一應時",
    "T33n1708_03b:0422c13": "勸持、二勸持所由、三結屬諸王、四外人徵詰、",
    "T33n1708_03b:0422c14": "五如來釋。此即初也。謂我正法滅時，受持一",
    "T33n1708_03b:0422c15": "部《仁王般若》。",
    "T33n1708_03b:0422c16": "經：大作佛事至般若波羅蜜。釋曰：第二、勸",
    "T33n1708_03b:0422c17": "持所由。有其三種：一大作佛事，謂滅惡生善；",
    "T33n1708_03b:0422c18": "二國土安立；三萬姓快樂。或可初一內護、後",
    "T33n1708_03b:0422c19": "二外護。如是利益，皆由般若。",
    "T33n1708_03b:0422c20": "經：是故付屬至清信女。釋曰：第三、結屬諸",
    "T33n1708_03b:0422c21": "王。",
    "T33n1708_03b:0422c22": "經：何以故。釋曰：第四、外人徵詰。",
    "T33n1708_03b:0422c23": "經：無王力至解其義理。釋曰：第五、始來正",
    "T33n1708_03b:0422c24": "釋。",
    "T33n1708_03b:0422c25": "經：大王吾今至帝王歡喜。釋曰：自下第二",
    "T33n1708_03b:0422c26": "廣讚勸持。文別有二：初總標除難福生、後問",
    "T33n1708_03b:0422c27": "答分別別釋七難。此即初也。三千大千世界",
    "T33n1708_03b:0422c28": "分齊，義如常釋。言七福者，如《本記》說，返前七",
    "T33n1708_03b:0422c29": "難以為七福。七福者，一萬姓愛重國王、二四",
    "T33n1708_03b:0423a01": "海賓伏、三怨敵退散、四國王自受已身、五四",
    "T33n1708_03b:0423a02": "方歌讚、六百姓豐樂、七未來入善道。",
    "T33n1708_03b:0423a03": "經：云何為難。釋曰：第二、問答分別釋七難。",
    "T33n1708_03b:0423a04": "文別有二：先問、後答。此即問也。",
    "T33n1708_03b:0423a05": "經：日月失度至為一難也。釋曰：第二、答也。",
    "T33n1708_03b:0423a06": "就答七難，即分為八。此即第一日月失度難",
    "T33n1708_03b:0423a07": "也。謂時節轉異多令飢餓，數量轉異多刀兵",
    "T33n1708_03b:0423a08": "起，色相轉異多疾病也。",
    "T33n1708_03b:0423a09": "經：二十八宿至為二難也。釋曰：第二、星宿",
    "T33n1708_03b:0423a10": "變怪難。",
    "T33n1708_03b:0423a11": "經：大火燒國至為三難也。釋曰：第三、大火",
    "T33n1708_03b:0423a12": "焚燒難。",
    "T33n1708_03b:0423a13": "經：大水漂沒至為四難也。釋曰：四、大水漂",
    "T33n1708_03b:0423a14": "沒難。",
    "T33n1708_03b:0423a15": "經：大風吹殺至為五難也。釋曰：第五、大風",
    "T33n1708_03b:0423a16": "吹殺難。",
    "T33n1708_03b:0423a17": "經：天地國土至為六難也。釋曰：六、亢旱不",
    "T33n1708_03b:0423a18": "熟難。",
    "T33n1708_03b:0423a19": "經：四方賊來至為七難也。釋曰：第七、惡賊",
    "T33n1708_03b:0423a20": "侵逼難。廣釋七難，具如《本記》。",
    "T33n1708_03b:0423a21": "經：大王是般至龍寶神王。釋曰：第二、讚名",
    "T33n1708_03b:0423a22": "勸持。文別有二：初讚名殊勝、後勸持王供養",
    "T33n1708_03b:0423a23": "也。此即初也。然此八名，諸說不同。一云：八",
    "T33n1708_03b:0423a24": "中初一顯實相般若，是諸凡聖心神體故。第",
    "T33n1708_03b:0423a25": "二明觀照般若，生諸國王慧解心故。後六辨",
    "T33n1708_03b:0423a26": "文字般若有六勝因，護國土故。一云：此能與",
    "T33n1708_03b:0423a27": "凡聖為依故名神本，能生王位故譬父母，能",
    "T33n1708_03b:0423a28": "護身命故譬神符，能治邪魔名辟鬼珠，能滿",
    "T33n1708_03b:0423a29": "諸願故名如意珠，令國安隱名護國珠，明顯",
    "T33n1708_03b:0423b01": "因果名天地鏡，法中最勝威力難思名龍寶",
    "T33n1708_03b:0423b02": "神王。《本記》云「六識名心，第七名識，第八名",
    "T33n1708_03b:0423b03": "神。此經能與凡聖八識為依，故名為本。能生",
    "T33n1708_03b:0423b04": "世出世國王，故譬父母。外道魔王不能降伏，",
    "T33n1708_03b:0423b05": "故喻神符。能除不活等五種怖畏，名辟鬼珠。",
    "T33n1708_03b:0423b06": "能攝利眾生，名如意珠。能降七難，名護國珠。",
    "T33n1708_03b:0423b07": "能顯所知，名天地鏡。道前道後清淨不異，名",
    "T33n1708_03b:0423b08": "龍寶神王。」廣說如彼。",
    "T33n1708_03b:0423b09": "經：彼佛告至以經置上。釋曰：第二、勸王供",
    "T33n1708_03b:0423b10": "養。文別有二：初示供養法、後別示行住供養。",
    "T33n1708_03b:0423b11": "此即初也。法有六事：一九色幡長九丈、二九",
    "T33n1708_03b:0423b12": "色華高二丈、三千枝燈高五丈、四九玉箱、五",
    "T33n1708_03b:0423b13": "九玉巾、六七寶案。言九色者，依《本記》云「白黑",
    "T33n1708_03b:0423b14": "黃赤青，此是五塵色，并四大色為九。四大色",
    "T33n1708_03b:0423b15": "者，地依灰色、水依頗梨色水精、火作光色火",
    "T33n1708_03b:0423b16": "珠、風作烟色。」",
    "T33n1708_03b:0423b17": "經：若王行時至罪過不生。釋曰：第二、行住",
    "T33n1708_03b:0423b18": "供養。文別有二：初行時供養法、後住時供養",
    "T33n1708_03b:0423b19": "法。此即行時也。",
    "T33n1708_03b:0423b20": "經：若王住時至如事帝釋。釋曰：第二、住時",
    "T33n1708_03b:0423b21": "供養。如經可知。",
    "T33n1708_03b:0423b22": "經：大王我今五眼至七難安起。釋曰：第三：",
    "T33n1708_03b:0423b23": "釋勸所由。文別有二：初明三世諸王福有興",
    "T33n1708_03b:0423b24": "衰、後明未來護持大作利益。此即初也。",
    "T33n1708_03b:0423b25": "經：若未來世至往護其國。釋曰：未來護持。",
    "T33n1708_03b:0423b26": "文別有三：一標章舉數、二次第別釋、三結釋",
    "T33n1708_03b:0423b27": "勸供養。此即初也。",
    "T33n1708_03b:0423b28": "經：一金剛吼至往護其國。釋曰：自下第二",
    "T33n1708_03b:0423b29": "次第別釋。文顯可知。",
    "T33n1708_03b:0423c01": "經：是大力士至而供養之。釋曰：第三、結釋",
    "T33n1708_03b:0423c02": "勸供。是五大力士者，結五菩薩。五千神王等",
    "T33n1708_03b:0423c03": "者，釋成利益。「當立像形」下，勸供養。勸供養",
    "T33n1708_03b:0423c04": "法，如《五神王因緣經》中說雷電吼菩薩因緣",
    "T33n1708_03b:0423c05": "中教人作讀經寫經法。法用者，應作一團屋，",
    "T33n1708_03b:0423c06": "八面安壁，外薝隨力莊嚴，今其精好。八角之",
    "T33n1708_03b:0423c07": "中開小門，通人入出。於其室內置八面床，留",
    "T33n1708_03b:0423c08": "小空地擬人行處。八壁內外，香泥塗飾。一一",
    "T33n1708_03b:0423c09": "壁上，各量身坐，當兩眼前以開兩吼，使得見",
    "T33n1708_03b:0423c10": "經。正當二手，復開二孔，得容二手，來去捉",
    "T33n1708_03b:0423c11": "經。欲讀經時，安經壁外經架案上。壁內壁外",
    "T33n1708_03b:0423c12": "並燒好香。香湯豆麵以浴身手，及將瀨口。善",
    "T33n1708_03b:0423c13": "須看風，若也東風即東壁外安置經卷，在壁",
    "T33n1708_03b:0423c14": "內向東讀經，使風吹口氣隨風西去不熏經",
    "T33n1708_03b:0423c15": "卷。以口有番氣，故作此屋。寫經類讚，法用如",
    "T33n1708_03b:0423c16": "前更勘。",
    "T33n1708_03b:0423c17": "經：大王吾今三寶至一切諸王。釋曰：第四、",
    "T33n1708_03b:0423c18": "稱名付屬。文別有三：初總明付屬、次就勝列",
    "T33n1708_03b:0423c19": "名、後「如是一切」下結勸應持。此即初也。",
    "T33n1708_03b:0423c20": "經：憍薩羅國至波提國。釋曰：第二、就勝列",
    "T33n1708_03b:0423c21": "名或有經本列十五國，闕沙陀衛國也然十六大國名號，《大集．月藏",
    "T33n1708_03b:0423c22": "分》第十六、《大毘婆沙》一百二十四，梵音不同，",
    "T33n1708_03b:0423c23": "不可和會勘。",
    "T33n1708_03b:0423c24": "經：如是一切至波羅蜜。釋曰：第三、結勸應",
    "T33n1708_03b:0423c25": "持。",
    "T33n1708_03b:0423c26": "經：時諸大眾至願不生彼國。釋曰：第三、時",
    "T33n1708_03b:0423c27": "眾得益。於中有五：一明脩羅得益、二顯人王",
    "T33n1708_03b:0423c28": "獲益、三辨梵天等益、四解餘眾獲益、五釋菩",
    "T33n1708_03b:0423c29": "薩獲益。此即初也。時諸大眾，即總句。「阿脩輪」",
    "T33n1708_03b:0424a01": "下，顯利益也。謂彼脩羅聞說七難，身怖聲",
    "T33n1708_03b:0424a02": "悲，發願不生彼惡國土，即是厭惡欣善益也。",
    "T33n1708_03b:0424a03": "經：時十六國王至出家脩道。釋曰：自下第",
    "T33n1708_03b:0424a04": "二人王獲益。於中有二：初總明諸王捨俗入",
    "T33n1708_03b:0424a05": "道、後明脩道起觀差別。此即初也。以國付弟，",
    "T33n1708_03b:0424a06": "即是捨俗。出家脩道，即是入道。廣釋在家過",
    "T33n1708_03b:0424a07": "失，出家勝利，如《文殊問經》第二卷。",
    "T33n1708_03b:0424a08": "經：觀四大至勝出相。釋曰：自下第二別明",
    "T33n1708_03b:0424a09": "脩道起觀差別。於中有二：初明諸觀、後「是為」",
    "T33n1708_03b:0424a10": "下結成證得。前中有四：一明八勝處、二明十",
    "T33n1708_03b:0424a11": "遍處、三顯初地相、四辨九地相。此即初也。觀",
    "T33n1708_03b:0424a12": "地水火風能造四大，青黃赤白所造四色，名",
    "T33n1708_03b:0424a13": "八勝處。所緣境勝煩惱，故名勝處。出離貪欲，",
    "T33n1708_03b:0424a14": "故名勝出。相謂體相，或是相狀、或是行相，是",
    "T33n1708_03b:0424a15": "八勝處行解相也。依《大般若》，與此稍異。彼云",
    "T33n1708_03b:0424a16": "「一內有色想觀外色少、二內有色想觀外色",
    "T33n1708_03b:0424a17": "多、三內無色想觀外色少、四內無色想觀外",
    "T33n1708_03b:0424a18": "色多、內無色想觀外諸色青黃赤白復為四",
    "T33n1708_03b:0424a19": "種，名八勝處。」依《瓔珞經》，八名復異，四大同此",
    "T33n1708_03b:0424a20": "經，四色同《般若經》。有色等四，不說青等以為",
    "T33n1708_03b:0424a21": "四色。或可此經同《瓔珞經》，義亦無違。",
    "T33n1708_03b:0424a22": "經：四大四色至入行相。釋曰：第二、明十遍",
    "T33n1708_03b:0424a23": "處。地水火風、青黃赤白、空處、識處，名十遍",
    "T33n1708_03b:0424a24": "處，亦十一切入。即是處所緣寬廣，無有間隙，",
    "T33n1708_03b:0424a25": "故名遍處。行相，即是十一切入行解相也。言",
    "T33n1708_03b:0424a26": "不用者，乘語故也。故以不說八解脫者，此三",
    "T33n1708_03b:0424a27": "科法是下中上三根人觀。此中唯有中上二",
    "T33n1708_03b:0424a28": "根，無下根故，以是不論。",
    "T33n1708_03b:0424a29": "經：三十忍是初地相。釋曰：第三、明初地相。",
    "T33n1708_03b:0424b01": "地前三十心，名三十忍，即是初地方便相也。",
    "T33n1708_03b:0424b02": "初地即用第一義諦為體。",
    "T33n1708_03b:0424b03": "經：第一義諦九地相。釋曰：第四、明九地相。",
    "T33n1708_03b:0424b04": "初地證如，境智平等，名第一義。與後九地作",
    "T33n1708_03b:0424b05": "其因相，名九地相。故《攝論》云「若於初地達法",
    "T33n1708_03b:0424b06": "界時，速能通達後一切言。如地頌有『如作破",
    "T33n1708_03b:0424b07": "初節，餘節速能破；得初地真智，諸地疾當",
    "T33n1708_03b:0424b08": "成。』」",
    "T33n1708_03b:0424b09": "經：是故大王至般若波羅蜜。釋曰：此即第",
    "T33n1708_03b:0424b10": "二結成證得。文有兩節：初明捨凡入聖、後明",
    "T33n1708_03b:0424b11": "捨分段入變易。言是故大王者，結所告人。言",
    "T33n1708_03b:0424b12": "捨凡夫身者，謂捨地前凡夫身也。言入六住",
    "T33n1708_03b:0424b13": "身者，謂入初地至第六地住地身也。此上即",
    "T33n1708_03b:0424b14": "捨凡入聖。言捨七報身者，謂捨七地分段報",
    "T33n1708_03b:0424b15": "身也。故《智度論》云「七地未捨虫身肉身」。言入",
    "T33n1708_03b:0424b16": "八法身者，謂入八地已上變易法身。故前偈",
    "T33n1708_03b:0424b17": "云「未度報身一生在，進入等觀法流地。」言一",
    "T33n1708_03b:0424b18": "地行般若波羅者，此法身萬行俱也，或可通",
    "T33n1708_03b:0424b19": "說。十地萬行俱也。",
    "T33n1708_03b:0424b20": "經：十八梵天王同無生境。釋曰：自下第三",
    "T33n1708_03b:0424b21": "梵天等益，等言等取阿須輪也。於中有二：初",
    "T33n1708_03b:0424b22": "明得益、後顯供養。此即初也。謂梵天等，隨其",
    "T33n1708_03b:0424b23": "根性，證得三乘真實觀門。問：觀人法無生空",
    "T33n1708_03b:0424b24": "理以為境也。前說脩羅得厭世益，今此脩羅",
    "T33n1708_03b:0424b25": "得三乘觀，與前異故，與梵天同，故與梵天一",
    "T33n1708_03b:0424b26": "處合說。",
    "T33n1708_03b:0424b27": "經：復散華供養。釋曰：自下第二別釋供養。",
    "T33n1708_03b:0424b28": "文有三別：初總標供養、次別列華名、後正顯",
    "T33n1708_03b:0424b29": "供養。此即初也。供養有二：一財、二法。今此",
    "T33n1708_03b:0424c01": "文中顯法供養。",
    "T33n1708_03b:0424c02": "經：空華至三十七品華。釋曰：第二、別列華",
    "T33n1708_03b:0424c03": "名。空華顯人空，法性華明法空。此二種華，表",
    "T33n1708_03b:0424c04": "伏忍也，地前仰學二空觀故。聖人華表信忍",
    "T33n1708_03b:0424c05": "也，初入聖法無漏信故。順華表順忍也，四",
    "T33n1708_03b:0424c06": "五六地順無生故。無生華表下中品無生忍",
    "T33n1708_03b:0424c07": "也，證解無生最是初故。法樂華表上品無無",
    "T33n1708_03b:0424c08": "忍也，四辨自在說法樂故。金剛華表下品寂",
    "T33n1708_03b:0424c09": "滅忍也，金剛三昧破諸結故。此上七華表大",
    "T33n1708_03b:0424c10": "乘法。緣觀中道華表緣覺法，證解緣生中道",
    "T33n1708_03b:0424c11": "觀故。三十七品華表聲聞法，道品觀中得自",
    "T33n1708_03b:0424c12": "在故。",
    "T33n1708_03b:0424c13": "經：而散佛上至大菩薩眾。釋曰：第三、正顯",
    "T33n1708_03b:0424c14": "供養。由前梵等得三乘觀，以三乘華散佛等",
    "T33n1708_03b:0424c15": "上。",
    "T33n1708_03b:0424c16": "經：其餘一切眾證道迹果。釋曰：第四、明餘",
    "T33n1708_03b:0424c17": "眾益。文有三段：初明得益、次列華名、後正供",
    "T33n1708_03b:0424c18": "養。此即初也。是前眾餘，故名餘眾。道迹是",
    "T33n1708_03b:0424c19": "向，果即是果。又解：道迹有學，果即無學，通",
    "T33n1708_03b:0424c20": "三乘也。前得三乘觀，此證三乘果，故有差",
    "T33n1708_03b:0424c21": "別。",
    "T33n1708_03b:0424c22": "經：散心空華至妙覺華。釋曰：第二、別列華",
    "T33n1708_03b:0424c23": "名。心空華者，四空也，三學之中名為心學。心",
    "T33n1708_03b:0424c24": "樹華者，緣生觀也，十二緣生名為華樹。六波",
    "T33n1708_03b:0424c25": "羅蜜華者，十地行也。此上三華，如次顯彼三",
    "T33n1708_03b:0424c26": "乘法也。妙覺華者，佛果行也，因中說果名妙",
    "T33n1708_03b:0424c27": "覺華。",
    "T33n1708_03b:0424c28": "經：十千菩薩念來世眾生。釋曰：第五、明菩",
    "T33n1708_03b:0424c29": "薩益。於中有二：初明十千菩薩得三昧益、後",
    "T33n1708_03b:0425a01": "顯十億菩薩現成佛益。前中有二：初明能證",
    "T33n1708_03b:0425a02": "人、後辨所證定。此即初也。謂此皆是地上菩",
    "T33n1708_03b:0425a03": "薩，得同體大悲，憐念未來惡世眾生也。",
    "T33n1708_03b:0425a04": "經：即登至金剛三昧。釋曰：第二、明所證定。",
    "T33n1708_03b:0425a05": "於中有三：初明緣果定、次顯緣義定、後顯得",
    "T33n1708_03b:0425a06": "餘定。此即初也。謂佛果德妙窮真俗，故云妙",
    "T33n1708_03b:0425a07": "覺。照理圓盡，故曰圓明。不沮壞故，云金剛。今",
    "T33n1708_03b:0425a08": "此菩薩證得緣三之定，從所緣為名也。",
    "T33n1708_03b:0425a09": "經：世諦三昧至第一義諦三昧。釋曰：第二、",
    "T33n1708_03b:0425a10": "緣義定也。於中有二：初明三定、後顯三勝。此",
    "T33n1708_03b:0425a11": "即初也。知有漏定，名世諦三昧。知無漏定，名",
    "T33n1708_03b:0425a12": "真諦三昧。知非安立真如，名第一義諦三昧。",
    "T33n1708_03b:0425a13": "經：此三諦至王三昧。釋曰：第二、顯三勝也。",
    "T33n1708_03b:0425a14": "此三統攝一切三昧，有大勝用，故名為王。《智",
    "T33n1708_03b:0425a15": "度論》云「三昧王三昧」。",
    "T33n1708_03b:0425a16": "經：亦得至一切行三昧。釋曰：第三、得餘定",
    "T33n1708_03b:0425a17": "也。無量三昧者，四無量定也。七財三昧者，緣",
    "T33n1708_03b:0425a18": "七財定也，一信、二戒、三慚、四愧、五施、六聞、七",
    "T33n1708_03b:0425a19": "慧，如《瓔珞經》說，廣釋如《集異門論》第十六卷。",
    "T33n1708_03b:0425a20": "二十五有三昧者，證解二十五有定也。四人、",
    "T33n1708_03b:0425a21": "四惡趣、四空，及四禪、梵王、六欲天、無想及那",
    "T33n1708_03b:0425a22": "含，是名二十五有，廣如《涅槃》三十四及《智度",
    "T33n1708_03b:0425a23": "論》說。又解：對治二十五有，定名二十五有三",
    "T33n1708_03b:0425a24": "昧。故《涅槃》云「無垢三昧能對治地獄有，乃至",
    "T33n1708_03b:0425a25": "得我三昧能對治非想非非想有。」廣說如彼。",
    "T33n1708_03b:0425a26": "一切行三昧者，總攝諸行定也。",
    "T33n1708_03b:0425a27": "經：復有現成正覺。釋曰：第二、十億菩薩現",
    "T33n1708_03b:0425a28": "成佛益。謂此皆是第十地菩薩，聞經力故，登",
    "T33n1708_03b:0425a29": "金剛座，坐金剛定，現成佛故。",
    "T33n1708_03b:0425b01": "8 囑累品囑累品第八將釋此品，略有二義：一釋",
    "T33n1708_03b:0425b02": "品名、二正釋文。釋品名者，囑謂付囑、累即重",
    "T33n1708_03b:0425b03": "累，如來重付囑此經，累代流行，故名囑累",
    "T33n1708_03b:0425b04": "品。",
    "T33n1708_03b:0425b05": "經：佛告至我誡勅汝等有本無「等」字者，脫也。釋曰：自下",
    "T33n1708_03b:0425b06": "第二正釋經文。前品已明勸學流通，故此品",
    "T33n1708_03b:0425b07": "明付囑流通。於中有二：初明付囑誡勸、後",
    "T33n1708_03b:0425b08": "「爾時無量」下依教奉持。前中有二：初累標付",
    "T33n1708_03b:0425b09": "屬誡勅、後廣釋付囑誡勸。此即初也。誡謂誡",
    "T33n1708_03b:0425b10": "勸，即標七誡。勅謂教勅，明其付囑。等言等取",
    "T33n1708_03b:0425b11": "餘大眾也。",
    "T33n1708_03b:0425b12": "經：吾滅度後至信女時。釋曰：第二、廣釋付",
    "T33n1708_03b:0425b13": "囑誡勸。於中有二：初明付囑、後「五濁」下廣明",
    "T33n1708_03b:0425b14": "誡勸。前中有二：初明付囑時、後正明付囑。此",
    "T33n1708_03b:0425b15": "即初也。言八十年等者，釋此經文諸說不同。",
    "T33n1708_03b:0425b16": "一云：佛滅後一百年內，五人住持：一迦葉二",
    "T33n1708_03b:0425b17": "十年、二阿難二十年、三未田地二十年，三人",
    "T33n1708_03b:0425b18": "持法經六十年，見佛在世，以行法故持法不",
    "T33n1708_03b:0425b19": "滅。第四商那和脩二十年持、第五優婆毱多",
    "T33n1708_03b:0425b20": "亦二十年，此上二人各二十年。商那和脩以",
    "T33n1708_03b:0425b21": "不現見佛化故，威儀法滅。言八百年者，正法",
    "T33n1708_03b:0425b22": "五百年內，二十五師住持佛法，並是聖人相",
    "T33n1708_03b:0425b23": "傳，佛法不滅。第六百年馬鳴菩薩，第七百年",
    "T33n1708_03b:0425b24": "龍樹菩薩，二人持故，佛法不滅。八百年中持",
    "T33n1708_03b:0425b25": "法人小，故言法滅。言八千年者，像法末法眾",
    "T33n1708_03b:0425b26": "生行邪法，故像末二法滅。《涅槃》云「末世有十",
    "T33n1708_03b:0425b27": "二萬大菩薩善持，我法不滅。就凡所見，故",
    "T33n1708_03b:0425b28": "言滅耳。」有說：此云八十年者，正法五百年內",
    "T33n1708_03b:0425b29": "後八十年。八百年者，像法一千年中後八百",
    "T33n1708_03b:0425c01": "年，故言八百年。八千年者，末法一萬年中取",
    "T33n1708_03b:0425c02": "後八千年，故八千年也。雖有此說，未見誠文，",
    "T33n1708_03b:0425c03": "故不可依。然此正像末法，意趣難了，故今略",
    "T33n1708_03b:0425c04": "以五門分別：第一釋名、二出體性、三時分長",
    "T33n1708_03b:0425c05": "短、四四滅法之相、五會釋違文，廣如別記。言",
    "T33n1708_03b:0425c06": "無佛至信女時者，顯上唯舉八十年、八百年、",
    "T33n1708_03b:0425c07": "八千年意。以此時中，三寶沈沒、弘法人希，是",
    "T33n1708_03b:0425c08": "故唯舉八十年等無佛法時。今言無，少有名",
    "T33n1708_03b:0425c09": "無，亦有令無名無。",
    "T33n1708_03b:0425c10": "經：此經三寶至讀誦解義者。釋曰：自下第",
    "T33n1708_03b:0425c11": "二正明付囑。文別有二：初付法令持、後付眾",
    "T33n1708_03b:0425c12": "令化。此即初也。謂此惡時付王四眾，皆令受",
    "T33n1708_03b:0425c13": "持讀誦解義。",
    "T33n1708_03b:0425c14": "經：為三界眾生至化一切眾生。釋曰：第二、",
    "T33n1708_03b:0425c15": "付眾令化。謂與三界眾生開三行化也。言三",
    "T33n1708_03b:0425c16": "行者，一者空行、二七賢行、三十善行。有說：",
    "T33n1708_03b:0425c17": "付囑有二，初付囑令解、後「為三界」下付眾令",
    "T33n1708_03b:0425c18": "化。開空慧道者，無漏慧也。七賢行者，七方便",
    "T33n1708_03b:0425c19": "觀。十善行者，十善業道。此即從勝向劣行也。",
    "T33n1708_03b:0425c20": "或可信行等，七賢行也。問：何故前品唯付諸",
    "T33n1708_03b:0425c21": "王，今此品中通付四眾？解云：前品付囑護持，",
    "T33n1708_03b:0425c22": "故唯付王；此品付囑令解教化眾生，故通四",
    "T33n1708_03b:0425c23": "部眾也。",
    "T33n1708_03b:0425c24": "經：後五濁世至滅破吾法。釋曰：自下第二",
    "T33n1708_03b:0425c25": "廣辨七誡。文別有二：初廣辨七誡、後「爾時十",
    "T33n1708_03b:0425c26": "六」下依教奉持。此即第一廣辨七誡，即分為",
    "T33n1708_03b:0425c27": "七：一誡諸滅法過、二誡壞四部行、三誡約因",
    "T33n1708_03b:0425c28": "禁不依法、四誡自毀、五誡使役、六誡自咎、七",
    "T33n1708_03b:0425c29": "誡謬信。此即第一誡諸滅法過。文別有三：初",
    "T33n1708_03b:0426a01": "明滅法人、次「明作」下辨滅法過、後「當知」下",
    "T33n1708_03b:0426a02": "結成過。此即初也。文有三節：初五濁世者、滅",
    "T33n1708_03b:0426a03": "法時分即五濁時。此五濁義，略以三門分別：",
    "T33n1708_03b:0426a04": "一別釋名、二出體、三立五所由。第一釋名，略",
    "T33n1708_03b:0426a05": "有二種：一者總名、二者別名。言五濁者，即是",
    "T33n1708_03b:0426a06": "總名。五是標數，濁是滓穢美。故《俱舍論》第十",
    "T33n1708_03b:0426a07": "二云「劫減時將末，壽等鄙下，如滓穢故，說名",
    "T33n1708_03b:0426a08": "為濁。」又《順正理》三十二云「云何濁義？極鄙下",
    "T33n1708_03b:0426a09": "故、應辨捨故、如滓穢故。」總言五濁者，帶數釋",
    "T33n1708_03b:0426a10": "也。言別名者，一者壽濁、二者劫濁、三煩惱",
    "T33n1708_03b:0426a11": "濁、四者見濁、五有情濁。《瑜伽》三十四云「如於",
    "T33n1708_03b:0426a12": "今時，人壽短促，極長壽者不過百年。昔時不",
    "T33n1708_03b:0426a13": "爾，是名壽濁《文殊問經》云：十歲而生，二十三十乃至千年有長短故，此謂命濁也。如於",
    "T33n1708_03b:0426a14": "今時，漸次趣入三災中劫，現有眾多飢饉、疫",
    "T33n1708_03b:0426a15": "病、刀兵可得。昔時不爾，是名劫濁。如於今時，",
    "T33n1708_03b:0426a16": "有情多分習非法貪、不平等貪，執持刀劍、執",
    "T33n1708_03b:0426a17": "持器杖、鬪訟諍競，多行諂誑詐偽妄語、攝受",
    "T33n1708_03b:0426a18": "邪法，有無量種惡，下不善法，現可了知。昔時",
    "T33n1708_03b:0426a19": "不爾，是名煩惱濁經云：多貪嗔痴，名煩惱濁。如於今時，有情",
    "T33n1708_03b:0426a20": "多分為壞正法、為滅正法，造立眾多像似正",
    "T33n1708_03b:0426a21": "法，靈推求邪法邪義以為先故。昔時不爾，是",
    "T33n1708_03b:0426a22": "名見濁經云：邪見、戒見取、見取，常見、斷見、有見、無見、我見、眾生見，是名見濁也。如於",
    "T33n1708_03b:0426a23": "今時，有情多分不識父母沙門婆羅門、不識",
    "T33n1708_03b:0426a24": "家長可尊敬者、作義利者、作所作者，今後世",
    "T33n1708_03b:0426a25": "罪不見怖畏，不修惠施、不作福業、不受齋",
    "T33n1708_03b:0426a26": "法、不受淨戒。昔時不爾，是名有情濁。」《地持》五",
    "T33n1708_03b:0426a27": "濁亦同《瑜伽》經云：善惡眾生、下中上眾生、勝劣眾生、第一不第一眾生，是名眾生濁。第",
    "T33n1708_03b:0426a28": "二出體。壽濁，即以命根為性。劫濁、眾生濁，",
    "T33n1708_03b:0426a29": "謂以五蘊為性。煩惱濁，除五見，一切煩惱為",
    "T33n1708_03b:0426b01": "性。見濁，即用五見為性。第三立五所由者，如",
    "T33n1708_03b:0426b02": "《順正理》云「豈不壽、劫、有情濁三互不相離，見",
    "T33n1708_03b:0426b03": "濁即用煩惱為性，五應不成。理實應然，但為",
    "T33n1708_03b:0426b04": "次第顯五衰損極增盛時。何等名為五種衰",
    "T33n1708_03b:0426b05": "損？壽命衰損，時極短故；二資具衰損，少光澤",
    "T33n1708_03b:0426b06": "故；三善品衰損，欣惡行故；四寂靜衰損，展轉",
    "T33n1708_03b:0426b07": "相違，來諠諍故；五自體衰損，非出世間功德",
    "T33n1708_03b:0426b08": "器故。為欲次第顯此五種衰損不同，故分五",
    "T33n1708_03b:0426b09": "濁。顯宗亦同。」又《俱舍論》第十二云「由前二濁，",
    "T33n1708_03b:0426b10": "如其次第，壽命資具極致衰損。由次二濁，善",
    "T33n1708_03b:0426b11": "品衰損，以耽欲樂自在行故，或損在家出家",
    "T33n1708_03b:0426b12": "善故。由後一濁，衰損自身，身量色力、念智勤",
    "T33n1708_03b:0426b13": "勇及無病故。」廣如別章。次比丘等者，辨滅法",
    "T33n1708_03b:0426b14": "人。有其四類：一四部眾，言比丘比丘尼四部",
    "T33n1708_03b:0426b15": "弟子者，標別顯總。二天龍八部者，即八部眾，",
    "T33n1708_03b:0426b16": "此亦標別顯總。三鬼神眾，四王等貴眾。後自",
    "T33n1708_03b:0426b17": "恃齊高貴或有本云「自是高貴」者，謬也滅破吾法者，滅法勝",
    "T33n1708_03b:0426b18": "緣，由高貴故能成諸過也。",
    "T33n1708_03b:0426b19": "經：明作制法至佛塔形。釋曰：第二、辨滅法",
    "T33n1708_03b:0426b20": "過。文別有二：初制四福、後立四邪。此制四",
    "T33n1708_03b:0426b21": "福，一制出家、二制行道、三制造像、四制造",
    "T33n1708_03b:0426b22": "塔，如經可知。",
    "T33n1708_03b:0426b23": "經：立統官至都非吾法。釋曰：第二、立四邪",
    "T33n1708_03b:0426b24": "教。一立統官制眾、安籍記僧，不依僧法過。二",
    "T33n1708_03b:0426b25": "比丘地立、白衣高坐，此即失高下相。此有兩",
    "T33n1708_03b:0426b26": "釋。一云：於僧地中，白衣高坐。二云：同處比丘",
    "T33n1708_03b:0426b27": "下立、白衣高坐。三兵奴為比丘，便違福田尊",
    "T33n1708_03b:0426b28": "貴之相。四受別請者，失福田相，是外道法，非",
    "T33n1708_03b:0426b29": "吾法也。是故《比丘應供法行經》云「若我弟子",
    "T33n1708_03b:0426c01": "有受別請者，是人定失一果二果三果四果，",
    "T33n1708_03b:0426c02": "不名比丘。是其不得國王地行、不得飲食國",
    "T33n1708_03b:0426c03": "王水，有五百大鬼常遮其前。是比丘七劫不",
    "T33n1708_03b:0426c04": "見佛、佛不授手，不得受檀越物。五千大鬼常",
    "T33n1708_03b:0426c05": "隨其後，言佛法中大賊。諸比丘應作次第請",
    "T33n1708_03b:0426c06": "僧，七佛法如是。次第僧中，有佛化僧、四道果",
    "T33n1708_03b:0426c07": "僧、菩薩僧、七賢僧、凡夫僧，欲使四方檀越得",
    "T33n1708_03b:0426c08": "如是僧故，莫別受請。」具說如彼。又《梵網經》云",
    "T33n1708_03b:0426c09": "「一切不得受別請，利養入已。而此利養屬十",
    "T33n1708_03b:0426c10": "方僧，而別受請，即取十方僧物入已。」又云「次",
    "T33n1708_03b:0426c11": "第請者，即得十方賢聖僧。而世人別請五百",
    "T33n1708_03b:0426c12": "羅漢，不如一僧次一凡夫僧。若別請者，是外",
    "T33n1708_03b:0426c13": "道法，七佛無也。」具說如彼。《居士請僧福田經》",
    "T33n1708_03b:0426c14": "大意亦同。",
    "T33n1708_03b:0426c15": "經：當知爾時至不久。釋曰：第三、結過。應知。",
    "T33n1708_03b:0426c16": "經：大王至是汝等作。釋曰：第三、滅壞四部",
    "T33n1708_03b:0426c17": "行。文別有四：一標過名、二辨過相、三顯其",
    "T33n1708_03b:0426c18": "累、四結過重。此即初也，壞亂四部所行正",
    "T33n1708_03b:0426c19": "道。",
    "T33n1708_03b:0426c20": "經：自恃威力至弟子。釋曰：第二、辨過相也。",
    "T33n1708_03b:0426c21": "謂制四部所行正理。",
    "T33n1708_03b:0426c22": "經：百姓疾病至破國因緣。釋曰：第三、顯其",
    "T33n1708_03b:0426c23": "果也。由制四部，現感惡報。",
    "T33n1708_03b:0426c24": "經：說五至不盡。釋曰：第四、結過重也。如理",
    "T33n1708_03b:0426c25": "可知。",
    "T33n1708_03b:0426c26": "經：大王至非法之行。釋曰：第三、誡約囚禁",
    "T33n1708_03b:0426c27": "不依法律。文別有四：一總標過失、二別顯過",
    "T33n1708_03b:0426c28": "相、三「非法」等明非法囚禁、四「當知」等者結過",
    "T33n1708_03b:0426c29": "重。此即初也。",
    "T33n1708_03b:0427a01": "經：橫與佛法至作諸罪過。釋曰：第二、別顯",
    "T33n1708_03b:0427a02": "過相。如經可知。",
    "T33n1708_03b:0427a03": "經：非法非律至如囚禁法。釋曰：第三、非法",
    "T33n1708_03b:0427a04": "囚禁。",
    "T33n1708_03b:0427a05": "經：當爾之時法滅不久。釋曰：第四、結成過重。",
    "T33n1708_03b:0427a06": "經：大王至滅破三寶。釋曰：自下第四誡約",
    "T33n1708_03b:0427a07": "自毀。文別有三：初自毀、次起惡、後招報。就",
    "T33n1708_03b:0427a08": "自毀中，先法、後喻。此即初也，如經可知。",
    "T33n1708_03b:0427a09": "經：如師子身中虫至非外道也。釋曰：第二、舉",
    "T33n1708_03b:0427a10": "喻重釋。釋此喻相，如《蓮華面經》佛告阿難：",
    "T33n1708_03b:0427a11": "「譬如師子，命終身死。若空若地、若水若陸，所",
    "T33n1708_03b:0427a12": "有眾生不敢食彼師子身肉。唯師子身自生",
    "T33n1708_03b:0427a13": "諸虫，還自噉食師子之肉。阿難！我之佛法，",
    "T33n1708_03b:0427a14": "非餘能壞；是我法中諸惡比丘，破我三大阿",
    "T33n1708_03b:0427a15": "僧祇劫積行勤苦所集佛法。」解云：彼經但喻",
    "T33n1708_03b:0427a16": "出家比丘，不同此經通喻道俗。",
    "T33n1708_03b:0427a17": "經：壞我佛法至至于百歲。釋曰：第二、明起",
    "T33n1708_03b:0427a18": "惡。惡有三種：一壞法得罪惡、二正教不行惡、",
    "T33n1708_03b:0427a19": "三惡增壽減惡。",
    "T33n1708_03b:0427a20": "經：其壞佛教至連禍縱橫。釋曰：第三、招報。",
    "T33n1708_03b:0427a21": "於中有三：初法、次喻、後合。此即法說。於中",
    "T33n1708_03b:0427a22": "有三：初明現報、次顯生報、後辨後報。此明現",
    "T33n1708_03b:0427a23": "報。有其五種：一壞佛教、二無孝子、三六親不",
    "T33n1708_03b:0427a24": "和父母兄弟夫妻、四天神不祐等、五災怪不絕。",
    "T33n1708_03b:0427a25": "經：死入地獄餓鬼畜生。釋曰：第二、顯生報也。",
    "T33n1708_03b:0427a26": "經：若出為人兵奴果報。釋曰：第三、辨後報",
    "T33n1708_03b:0427a27": "也。廣辨三報，具如別章。",
    "T33n1708_03b:0427a28": "經：如響如影至火滅字在。釋曰：第二、舉喻。",
    "T33n1708_03b:0427a29": "喻有三種：初之二喻，喻其現報。如有聲形，響",
    "T33n1708_03b:0427b01": "影必逐；有現業處，報定同時故。後之一喻，喻",
    "T33n1708_03b:0427b02": "生後報。如人夜書，火滅字在。現業雖滅，二報",
    "T33n1708_03b:0427b03": "仍在。或可前二通喻三時，若有三業必有果",
    "T33n1708_03b:0427b04": "隨，如聲形處必有響影。",
    "T33n1708_03b:0427b05": "經：三界果報亦復如是。釋曰：第三、合法。應",
    "T33n1708_03b:0427b06": "知。",
    "T33n1708_03b:0427b07": "經：大王至如兵奴法。釋曰：第五、誡使役也。",
    "T33n1708_03b:0427b08": "文有四別：一橫制、二使役、三攝錄、四示過。",
    "T33n1708_03b:0427b09": "橫制有三：一能制人、二橫制誡、三屬當白衣，",
    "T33n1708_03b:0427b10": "是兵奴法也。",
    "T33n1708_03b:0427b11": "經：若我弟子至是兵奴法。釋曰：第二、使役",
    "T33n1708_03b:0427b12": "也。文有三節：一立籍、二強使、三顯非佛弟",
    "T33n1708_03b:0427b13": "子，是兵奴法。",
    "T33n1708_03b:0427b14": "經：立統官攝僧至兵奴之法。釋曰：第三、攝",
    "T33n1708_03b:0427b15": "錄也。文有四節：一官攝、二典攝、三僧攝、四",
    "T33n1708_03b:0427b16": "屬是獄囚，兵奴法也。",
    "T33n1708_03b:0427b17": "經：當爾之時佛法不久。釋曰：第四、示過也。",
    "T33n1708_03b:0427b18": "經：大王至非佛法僧。釋曰：第六、誡自咎也。",
    "T33n1708_03b:0427b19": "破國等緣，自作自受，非佛法僧。",
    "T33n1708_03b:0427b20": "經：大王至常所行道。釋曰：第七、誡謬信也。",
    "T33n1708_03b:0427b21": "文有四別：一示善、二示惡、三謬信、四示過。",
    "T33n1708_03b:0427b22": "此即示善。此經乃是七佛法器，十方諸佛常",
    "T33n1708_03b:0427b23": "所行路，故應流通。",
    "T33n1708_03b:0427b24": "經：諸惡比丘至破國因緣。釋曰：第二、示惡",
    "T33n1708_03b:0427b25": "也。諸惡比丘求名利故，於王等前，自說破法",
    "T33n1708_03b:0427b26": "破國因緣。比丘自說，名為破法；教王令作，",
    "T33n1708_03b:0427b27": "名為破國。",
    "T33n1708_03b:0427b28": "經：其王不別至不依佛法。釋曰：第三、謬信",
    "T33n1708_03b:0427b29": "也。王等不知求名利故，信受諂言，橫作法制，",
    "T33n1708_03b:0427c01": "不依佛誡。",
    "T33n1708_03b:0427c02": "經：是為破佛至正法不久。釋曰：第四、示過",
    "T33n1708_03b:0427c03": "也。信他諂語，不依信佛言，定是破佛國因緣，",
    "T33n1708_03b:0427c04": "法滅不久也。",
    "T33n1708_03b:0427c05": "經：爾時十六至失光不現。釋曰：自下第二",
    "T33n1708_03b:0427c06": "大眾奉持。於中有二：初人王傷感、後天王嗟",
    "T33n1708_03b:0427c07": "歎。前中有二：初明傷感、後顯受持。此即初",
    "T33n1708_03b:0427c08": "也。十六大王聞佛七誡未來惡事，悲泣出聲，",
    "T33n1708_03b:0427c09": "震動三千，諸光不現也。",
    "T33n1708_03b:0427c10": "經：時諸王等至當如佛教。釋曰：第二、受持",
    "T33n1708_03b:0427c11": "佛教。依如佛誡，不敢違逆。",
    "T33n1708_03b:0427c12": "經：爾時大眾至是無佛世。釋曰：第二、天王",
    "T33n1708_03b:0427c13": "嗟歎。謂天王等，嗟歎惡時無佛出世，是空虛",
    "T33n1708_03b:0427c14": "也。",
    "T33n1708_03b:0427c15": "經：爾時無量至阿須輪王。釋曰：自下第二",
    "T33n1708_03b:0427c16": "大眾奉行。於中有二：初明能受人、後顯所受",
    "T33n1708_03b:0427c17": "法。此即初也。文有三節：一是菩薩、二是聲",
    "T33n1708_03b:0427c18": "聞、三是雜品。",
    "T33n1708_03b:0427c19": "經：聞佛所說至波羅蜜。釋曰：第二、結所受",
    "T33n1708_03b:0427c20": "法。聞佛所說二護因緣，頂戴受持，奉行此法",
    "T33n1708_03b:0427c21": "也。",
    "T33n1708_03b:0427c22": "仁王經疏卷下末"
}