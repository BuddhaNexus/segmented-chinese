{
    "X04n0225_004:0867c23": "大方廣佛華嚴經合論簡要卷之四",
    "X04n0225_004:0867c24": "唐滄州長者李通玄合論",
    "X04n0225_004:0868a01": "明溫陵長者李　贄簡要",
    "X04n0225_004:0868a02": "明吳興後學董廣[目*署]閱正",
    "X04n0225_004:0868a03": "昇須彌山頂品此第三會。",
    "X04n0225_004:0868a04": "此十住中。有六品經。一昇須彌頂品。二頂上偈贊品。",
    "X04n0225_004:0868a05": "三十住品。四梵行品。五發心功德品。六明法品。如是",
    "X04n0225_004:0868a06": "六品。共成十住法門。",
    "X04n0225_004:0868a07": "須彌頂上偈讚品",
    "X04n0225_004:0868a08": "此品名為偈讚品。明古今諸佛同會此智殿悲宮。自",
    "X04n0225_004:0868a09": "身是未來之佛。與古佛道合故。云從百佛剎微塵數",
    "X04n0225_004:0868a10": "國土外諸世界中來者。迷云國土之外。迷解云來。但",
    "X04n0225_004:0868a11": "以迷無明暗障廣多。比之世界塵數。悟之解行廣多。",
    "X04n0225_004:0868a12": "亦比之如世界之塵。智慧與無明相似。但只隔迷悟",
    "X04n0225_004:0868a13": "故。故此十住。入真見道初心。與後十行十迴向十地",
    "X04n0225_004:0868a14": "十一地。為正覺之果。如人百歲。以初生為長故。人生",
    "X04n0225_004:0868a15": "十子。初生為長。",
    "X04n0225_004:0868a16": "十住品",
    "X04n0225_004:0868a17": "十住者。生諸佛大智慧中住。入此位。永不退還故。名",
    "X04n0225_004:0868a18": "之為住。雖十種對治。不同三乘權教。約劣解眾生。存",
    "X04n0225_004:0868a19": "世間三世之性。說佛果在三僧祇之外。如龍女剎那",
    "X04n0225_004:0868a20": "成佛。善財一生取佛果。法界無性無生為一生。非延",
    "X04n0225_004:0868a21": "促生故。為法界體。無情量延促長短去來今故。諸有",
    "X04n0225_004:0868a22": "信者。應如是知。如今成佛。與過去未來一切諸佛。一",
    "X04n0225_004:0868a23": "時成佛。以法界智體無別時故。如一滴之水。入大海",
    "X04n0225_004:0868a24": "中。便同大海。無新舊水故。故去情方見。非識心知。如",
    "X04n0225_004:0868b01": "三乘中十住菩薩。猶受三界分段生死。分學生空觀。",
    "X04n0225_004:0868b02": "對治闡提不信障。又如三乘中地前三賢菩薩。得伏",
    "X04n0225_004:0868b03": "忍。十地與佛地。得寂滅忍。又望勝鬘經。羅漢辟支佛",
    "X04n0225_004:0868b04": "淨土菩薩。總是伏忍。以不識無明住地煩惱故。猶不",
    "X04n0225_004:0868b05": "識云何名斷煩惱。但伏現行不起。得三種意生身。受",
    "X04n0225_004:0868b06": "三界外變易生死。如是菩薩。為行六波羅蜜。得六神",
    "X04n0225_004:0868b07": "通。福德神通。並勝人天。唯非修佛果法界門故。是門",
    "X04n0225_004:0868b08": "外三車草菴。三種意生身者。一二三地名三摩跋提",
    "X04n0225_004:0868b09": "樂法意生身。四五六地名覺法自性意生身。七八九",
    "X04n0225_004:0868b10": "十地名種類俱生無行作意生身。如此一乘教。都無",
    "X04n0225_004:0868b11": "如上三乘之趣。以為根本無明住地煩惱。便為一切",
    "X04n0225_004:0868b12": "諸佛不動智。一切眾生皆自有之。只為智體無性無",
    "X04n0225_004:0868b13": "依。不能自了會緣方了。云何會緣。會緣有三種。一會",
    "X04n0225_004:0868b14": "苦緣。遇苦方能發心。二會樂緣。久處人天。內心明慧。",
    "X04n0225_004:0868b15": "達世樂果無常。方始求真。三見佛及一乘菩薩。而能",
    "X04n0225_004:0868b16": "發心求佛種智。以會三緣近正善知友。而能自覺無",
    "X04n0225_004:0868b17": "明本是佛智也。三乘同然。只為意樂淺深各別。因本",
    "X04n0225_004:0868b18": "智而生信。約本智而悟入。不離本智。故於初發心住。",
    "X04n0225_004:0868b19": "即五位齊周。雖列十住十行十迴向十地十一地行",
    "X04n0225_004:0868b20": "位法門。進修軌度。如王寶印。一印無差。以一心大智",
    "X04n0225_004:0868b21": "之印。印無始三世。總在一時。無邊諸法。智印咸徧。以",
    "X04n0225_004:0868b22": "智等諸佛故。以智等眾生心故。以智等諸法故。以智",
    "X04n0225_004:0868b23": "無中邊表裏三世長短近遠故。為智過虗空量故。如",
    "X04n0225_004:0868b24": "世虗空。無所了知。如無分別智虗空一念。而能分別",
    "X04n0225_004:0868c01": "過虗空等法門。是故經言。一切虗空猶可量。諸佛說",
    "X04n0225_004:0868c02": "法不可量。以是發心之初。住佛種智家。纔發心時。即",
    "X04n0225_004:0868c03": "於十方現身成佛。文殊師利菩薩頌云。一念普觀無",
    "X04n0225_004:0868c04": "量劫。無去無來亦無住。如是了知三世事。超諸方便",
    "X04n0225_004:0868c05": "成十力。明知三乘三祇出世成佛。是權方便教。此教",
    "X04n0225_004:0868c06": "約實法。不說以願力成佛等事。設以願力成行。還以",
    "X04n0225_004:0868c07": "約實成佛。不說以願力蹔成故。是故起信進修行者。",
    "X04n0225_004:0868c08": "於大智境界。莫作三世近遠延促之見。違智境界故。",
    "X04n0225_004:0868c09": "失本大智之境。逐情識故。隨相轉故。如此五位斷惑",
    "X04n0225_004:0868c10": "次第。如空無時。如圓鏡頓照。如摩尼寶能同眾色。如",
    "X04n0225_004:0868c11": "一滴之水入大海中。等同無二。以大智慧之圓鏡。普",
    "X04n0225_004:0868c12": "印諸作。莫不皆成。無作用之大用故。無三世之一時",
    "X04n0225_004:0868c13": "故。無量方便三昧者。明情識昧。正智自明。如色界無",
    "X04n0225_004:0868c14": "色界三昧。皆以息想慮而得之。聲聞緣覺三昧。修厭",
    "X04n0225_004:0868c15": "患觀而對治。樂觀空而滅悲智。權教菩薩。樂觀空而",
    "X04n0225_004:0868c16": "行六度。離苦本而生淨國。設有住此界者。言留惑而",
    "X04n0225_004:0868c17": "化眾生。皆非法爾合然。以此義故。此方便三昧。為一",
    "X04n0225_004:0868c18": "切眾生迷法界體用。便將根本定體。淨所妄情。名為",
    "X04n0225_004:0868c19": "方便。非是別於真外。別有假安立之定。名為方便也。",
    "X04n0225_004:0868c20": "譬如水清寶能清濁水為珠淨緣。現本淨水。非是珠",
    "X04n0225_004:0868c21": "能作得淨水。方便三昧亦復如是。為以萬法無作本",
    "X04n0225_004:0868c22": "自淨緣。現得本自無作智慧力故。故名方便。若天人",
    "X04n0225_004:0868c23": "外道三乘所有因果。皆有所作。以此所生。皆有處所。",
    "X04n0225_004:0868c24": "皆有果報廣狹淨穢差別等事。於此佛華嚴一乘法",
    "X04n0225_004:0869a01": "門。無住無作。所有其生。任無依智。無依止心智幻生",
    "X04n0225_004:0869a02": "身。稱真法界。於一切眾生前對現色身。其體相無來",
    "X04n0225_004:0869a03": "無去。亦不作神通變化之事。雖然普現三世一切業",
    "X04n0225_004:0869a04": "果在剎那之中。然亦不住三世遠近及剎那之見。所",
    "X04n0225_004:0869a05": "作三昧智慧一切願行。總是任理智之運。為非有作",
    "X04n0225_004:0869a06": "有修欣厭之法也。十行之中。云萬佛剎微塵。十迴向",
    "X04n0225_004:0869a07": "位中。云百萬佛剎微塵。為對迷時。即不可說剎塵煩",
    "X04n0225_004:0869a08": "惱。對悟時。即不可說剎塵佛國及佛智慧也。",
    "X04n0225_004:0869a09": "梵行品",
    "X04n0225_004:0869a10": "梵者淨也。以其淨行。利眾生故。常居世間。行一切行。",
    "X04n0225_004:0869a11": "化利眾生。無行可得。則無行不淨。是故名為梵行也。",
    "X04n0225_004:0869a12": "住佛無所住之門。故還行無行之行。無住之住。名為",
    "X04n0225_004:0869a13": "佛住。無行之行。利益無眾生之眾生。名為淨行。夫佛",
    "X04n0225_004:0869a14": "智非深。只為迷心逐相。情虧也智隱。一體也智現。以",
    "X04n0225_004:0869a15": "不思不惟而知眾法。將不造不作。而辦大功。以此如",
    "X04n0225_004:0869a16": "來設淨行之教。觀法盡也。正法當興。諸見亡也。佛智",
    "X04n0225_004:0869a17": "方起。見亡智應。不由他悟。是故後學之士。應法修行。",
    "X04n0225_004:0869a18": "不可以逐境沉淪。迷流永劫。但如上所說之經。多少",
    "X04n0225_004:0869a19": "自然恰中。故諸行淨則智慧淨。智慧淨則其心淨。其",
    "X04n0225_004:0869a20": "心淨則諸法淨。諸法淨名法界淨。法界淨即眾生淨。",
    "X04n0225_004:0869a21": "眾生淨則佛國土淨。行此法平等者。名為淨行也。",
    "X04n0225_004:0869a22": "初發心功德品",
    "X04n0225_004:0869a23": "夫以初發心之士。功德難量。舉等虗空。無以比其類。",
    "X04n0225_004:0869a24": "磨盡剎塵。無以酬其匹。虗空但明無相之大。一切剎",
    "X04n0225_004:0869b01": "塵。但明形礙之。廣焉能對菩提心福智之境哉。其智",
    "X04n0225_004:0869b02": "也。於剎那之際。滿十方。現身如雲。狀因陀羅網。妙像",
    "X04n0225_004:0869b03": "相入。光影重重。各各以一言音。普周法界。說等眾生",
    "X04n0225_004:0869b04": "教門。如雨灑眾生。心得清涼樂爾。其福也。妙相莊嚴。",
    "X04n0225_004:0869b05": "與華嚴而同其體。為初發心之際。與十方諸佛等住",
    "X04n0225_004:0869b06": "無盡劫海。入諸佛大智慧流中。等佛功德。一切眾生。",
    "X04n0225_004:0869b07": "總須悟如此法。方得成佛。不可取如來三乘中順世",
    "X04n0225_004:0869b08": "方便之言。",
    "X04n0225_004:0869b09": "明法品",
    "X04n0225_004:0869b10": "此明前所得法。使令更明。後之昇進。使令明白。是修",
    "X04n0225_004:0869b11": "十行之向。長養本位十住之法。精進慧菩薩者。慧者",
    "X04n0225_004:0869b12": "照燭義。精進者無思義。以無思之慧。照燭有作之功。",
    "X04n0225_004:0869b13": "有作本自無功。萬法本來自淨。萬法自淨。名之為精。",
    "X04n0225_004:0869b14": "無功智應。知根利生。名之為進。經中入深禪定。得佛",
    "X04n0225_004:0869b15": "神通者。以心稱理。任理自真。不生不伏。理真智應。隨",
    "X04n0225_004:0869b16": "以智應而化羣品。無來往。亦無變化。名佛神通。智無",
    "X04n0225_004:0869b17": "依止。無形色體。無來去性。性自徧周。非三世攝。而能",
    "X04n0225_004:0869b18": "普應三世之法。名曰神通。是故經云。智入三世而無",
    "X04n0225_004:0869b19": "來往。為三世是眾生情所妄安。非實有故。為智體無",
    "X04n0225_004:0869b20": "形色。不造作而應羣品。名之為神。圓滿十方。無法不",
    "X04n0225_004:0869b21": "知。無根不識。名之為通。",
    "X04n0225_004:0869b22": "升夜摩天宮品此第四會。",
    "X04n0225_004:0869b23": "何故名夜摩天宮。明以處表法。此天名為時分天。為",
    "X04n0225_004:0869b24": "此天無日月晦明。以蓮華開為晝。合為夜。故名時分",
    "X04n0225_004:0869c01": "天。為表十行法門。知時而應物化。不可不知時故。知",
    "X04n0225_004:0869c02": "是人天種。二乘三乘一乘種。知可以何善根而接引",
    "X04n0225_004:0869c03": "之。故以時分天。表所行之行須知時故。",
    "X04n0225_004:0869c04": "夜摩天宮偈讚品",
    "X04n0225_004:0869c05": "十住之中。以法身為戒體。此十行之中。以智慧為戒",
    "X04n0225_004:0869c06": "體。仰視虗空。隨所須物。惠利眾生。皆從空下者。明智",
    "X04n0225_004:0869c07": "如空。空為智本。智不異空故。是故空者。眾法之本。以",
    "X04n0225_004:0869c08": "此觀之。一切功德。總從空智而有。",
    "X04n0225_004:0869c09": "十行品",
    "X04n0225_004:0869c10": "此天光自相照及。無有日月。但看蓮華開合而辨晝",
    "X04n0225_004:0869c11": "夜。名為時分天。如此位菩薩。知眾生心欲開發時。應",
    "X04n0225_004:0869c12": "時引接。未應度者。與作得度因緣。故於此處說十種",
    "X04n0225_004:0869c13": "行門。前之兩品已明。至此而稱歎也。舉萬佛剎微塵",
    "X04n0225_004:0869c14": "數佛。皆號功德林者。明若迷其心境無明。與無限剎",
    "X04n0225_004:0869c15": "塵不殊。若了達心源。智慧功德。等十方而無盡。",
    "X04n0225_004:0869c16": "十無盡藏品",
    "X04n0225_004:0869c17": "此位已說十種行。以此十無盡藏。成後十迴向之法。",
    "X04n0225_004:0869c18": "使令進向。令使行門不滯。",
    "X04n0225_004:0869c19": "升兜率天宮品此第五會。",
    "X04n0225_004:0869c20": "此品大悲門。初發心時。以真智慧進修。而悲有勝劣",
    "X04n0225_004:0869c21": "不同。十住十行智慧兼修。仍出世心多。此位大悲。出",
    "X04n0225_004:0869c22": "世心終。迴十生死智慈之悲。十地之中。長養大悲。更",
    "X04n0225_004:0869c23": "令深厚。問云。何於此天處說迴向法。答曰。如須彌頂",
    "X04n0225_004:0869c24": "上說十住。明初生佛家。任佛智慧之頂而無退動。夜",
    "X04n0225_004:0870a01": "摩天上說十行。表行依法空。一切無著。至此兜率天",
    "X04n0225_004:0870a02": "宮。表雖不離欲界。處大悲門。而於欲境。常行知足。無",
    "X04n0225_004:0870a03": "所染著。但為饒益眾生。處於世間。故名迴向。此為以",
    "X04n0225_004:0870a04": "處表法升進。亦即不曾身有上下去來。但明寄處。表",
    "X04n0225_004:0870a05": "一生菩薩。處此天中。果行滿故。以明發心初。始生如",
    "X04n0225_004:0870a06": "來智慧之家。以佛智慧行大悲門。即是圓滿如來果。",
    "X04n0225_004:0870a07": "故果復常滿。行復常行。果行相嚴。故號佛華嚴也。經",
    "X04n0225_004:0870a08": "云。善知其時為眾說法者。了根生熟。如應化度。問曰。",
    "X04n0225_004:0870a09": "何為諸佛知眾生心時與非時。答曰。諸佛如來心。與",
    "X04n0225_004:0870a10": "一切眾生心。本不異故。諸佛悟而了與眾生共之。眾",
    "X04n0225_004:0870a11": "生迷。自謂為隔。一切諸佛。以一切眾生心智慧而成",
    "X04n0225_004:0870a12": "正覺。一切眾生。迷諸佛智慧而作眾生。及至成佛時。",
    "X04n0225_004:0870a13": "還成眾生迷理之佛。所說法門。還解眾生心裏迷佛",
    "X04n0225_004:0870a14": "眾生。以此不異。故知眾生心。如是大悲。如是智慧。如",
    "X04n0225_004:0870a15": "是萬行。但為長初生佛家之智慧大悲。令慣集自在",
    "X04n0225_004:0870a16": "故。時亦不改。法亦不異。智亦不遷。猶如竹葦。依舊而",
    "X04n0225_004:0870a17": "成。初生與終。無有麤細。亦如小兒。長初生而為大。無",
    "X04n0225_004:0870a18": "異大也。直以十行十迴向十地十一地。為長養道之",
    "X04n0225_004:0870a19": "方便故。佛果在於初發心。十住十行十迴向十地總",
    "X04n0225_004:0870a20": "十住中。總具足也。猶如神龍馬王。所生神駒。生在其",
    "X04n0225_004:0870a21": "地。與父遲速相似。唯力用未如其父母。如初發心菩",
    "X04n0225_004:0870a22": "薩。以乘如來一切智乘。初生佛家。與佛同智唯神通",
    "X04n0225_004:0870a23": "道力未如。以待大悲萬行長養故。雖長養功終。法不",
    "X04n0225_004:0870a24": "異也。時不遷也。終不出初發心時。力用功畢。如龍女",
    "X04n0225_004:0870b01": "不出剎那際。一生成佛是。如善財一生得佛果是。一",
    "X04n0225_004:0870b02": "生者無生也。無生有十一諸蘊自體無生。二諸見自",
    "X04n0225_004:0870b03": "體無生。二空無生。四性無生。五時劫不遷無生。六涅",
    "X04n0225_004:0870b04": "槃生死無生。七說法音聲寂默無生。八智慧分別無",
    "X04n0225_004:0870b05": "生。九神通道力性自周徧無生。十不出剎那際對現",
    "X04n0225_004:0870b06": "三世。盡古今劫。一切眾生前身無生。有此十種無生。",
    "X04n0225_004:0870b07": "故名一生當得菩提。此經以十行十迴向十地十一",
    "X04n0225_004:0870b08": "地法。方便用資初發心佛果。以資糧與佛果同時。互",
    "X04n0225_004:0870b09": "為體用相資。故號為覺行嚴。以果資行。令行無著。以",
    "X04n0225_004:0870b10": "行資果。大悲大用得辦。如三乘意生身菩薩推佛果",
    "X04n0225_004:0870b11": "在十一地後。三祇劫終。以地前三賢為資糧。十地為",
    "X04n0225_004:0870b12": "見道。佛果在十一地三祇劫後。如此教。與三乘中五",
    "X04n0225_004:0870b13": "位行相。一倍顛倒行相不同。",
    "X04n0225_004:0870b14": "兜率天宮偈讚品",
    "X04n0225_004:0870b15": "已上各說一法。共成十迴向心。或但說有。眾生著有。",
    "X04n0225_004:0870b16": "或但說無。眾生著無。如經星宿幢菩薩頌云。眾生妄",
    "X04n0225_004:0870b17": "分別。是佛是世界。了達法性者。無佛無世界。如下文",
    "X04n0225_004:0870b18": "法幢菩薩頌云。寧可恒具受。一切世間苦。終不遠如",
    "X04n0225_004:0870b19": "來。不覩自在力。",
    "X04n0225_004:0870b20": "十迴向品",
    "X04n0225_004:0870b21": "此品何故名為十迴向。答曰。以十住初生諸佛智慧",
    "X04n0225_004:0870b22": "家。雖有第七方便波羅蜜成大悲行。然為創始應真。",
    "X04n0225_004:0870b23": "出世心多。十行位中。以智眼慧眼法眼觀根利生。化",
    "X04n0225_004:0870b24": "令出俗。此十迴向位中。明前二位出俗心多。大悲行",
    "X04n0225_004:0870c01": "劣。以將十住初心。所得諸佛之智慧。十行之中。出世",
    "X04n0225_004:0870c02": "之行門。處俗利生。迴真入俗。故名迴向。以此十迴向",
    "X04n0225_004:0870c03": "位。通前徹後。總通收故。又以表兜率天宮。於諸三界。",
    "X04n0225_004:0870c04": "此天殊勝。何以故。為世間三世諸佛。皆在此天長菩",
    "X04n0225_004:0870c05": "提心滿。向上化樂天他化天樂放逸故。向上色界無",
    "X04n0225_004:0870c06": "色界天。樂靜心多故。已下夜摩忉利是著樂之處天。",
    "X04n0225_004:0870c07": "非知足故。又此天修三福德人之共生處故。何者為",
    "X04n0225_004:0870c08": "三。一修施。二持戒。三修定。自餘諸天不修三福。但修",
    "X04n0225_004:0870c09": "戒施二福。是故餘天。或多放逸或多樂靜。是故上生",
    "X04n0225_004:0870c10": "經云。樂欲長菩提心者。來生此天。是故此天說此十",
    "X04n0225_004:0870c11": "迴向門。迴向有十法。一以無作法迴向有作法。二以",
    "X04n0225_004:0870c12": "有作法迴向無作法。三以一法迴向多法。四以多法",
    "X04n0225_004:0870c13": "迴向一法。五於諸有法迴向無法。六於無法迴向有",
    "X04n0225_004:0870c14": "法。七以世間法迴向出世間法。八以出世間法迴向",
    "X04n0225_004:0870c15": "世間法。九以一切自性無迴向以為方便有迴向法。",
    "X04n0225_004:0870c16": "十以一切有迴向法。以為自性無迴向法。為令滯有",
    "X04n0225_004:0870c17": "無者得自在故。得大神通。無法拘留故。供養諸佛。教",
    "X04n0225_004:0870c18": "化眾生。一多同別。皆得自在故。云何為等法界無量",
    "X04n0225_004:0870c19": "迴向。云如法界無中邊。迴向心無中邊。如法界無作",
    "X04n0225_004:0870c20": "者。迴向心無作者。法界無來去遠近。迴向心無來去",
    "X04n0225_004:0870c21": "遠近。法界如虗空。迴向智如虗空。法界不思議。迴向",
    "X04n0225_004:0870c22": "智不思議。法界無所依。迴向智無所依。法界一切諸",
    "X04n0225_004:0870c23": "佛之所共住。如無依智一切佛之所共住。法界非三",
    "X04n0225_004:0870c24": "世及一切生滅時分所攝。迴向之智。非三世時分所",
    "X04n0225_004:0871a01": "攝。法界圓滿三世事業在於現前。迴向之智。圓三世",
    "X04n0225_004:0871a02": "事業在於現前。法界有無自在。迴向之智有無自在。",
    "X04n0225_004:0871a03": "為令自他皆如法界無礙自在如諸佛故。以是名為",
    "X04n0225_004:0871a04": "等法界無量迴向。大意令一切發菩提心者。一如法",
    "X04n0225_004:0871a05": "界諸德用自在圓滿廣大無限。離大小性。不屬一二",
    "X04n0225_004:0871a06": "三百千萬等有限量故。世間出世間大智大悲喜捨。",
    "X04n0225_004:0871a07": "等法界眾生界故。若不如是迴向。設求菩提。但得二",
    "X04n0225_004:0871a08": "乘住寂菩提。菩薩樂生淨土。皆住門外三車。露地白",
    "X04n0225_004:0871a09": "牛。不當其分。自他滯障。悲敬不真。知見不廣。悲心不",
    "X04n0225_004:0871a10": "普。心不廣大。不稱無限法界。若不如是以無限迴向。",
    "X04n0225_004:0871a11": "發願普為無限法界眾生。即自住真門。偏生淨土。不",
    "X04n0225_004:0871a12": "依法界無礙垢淨平等無限同體大悲。不成佛果故。",
    "X04n0225_004:0871a13": "如是十迴向。均十信十住十行及十地十一地。行門",
    "X04n0225_004:0871a14": "總在其中。",
    "X04n0225_004:0871a15": "十地品此第六會他化自在天宮說。",
    "X04n0225_004:0871a16": "何故名為十地品。曰明如來以普光明智。以成地體。",
    "X04n0225_004:0871a17": "以諸菩薩雖登十住十行十迴向不離此體。故云十",
    "X04n0225_004:0871a18": "地。此十地之法。即通十信所信十箇佛果。即以普光",
    "X04n0225_004:0871a19": "明殿所說十箇佛果不動智佛為初信故。進修之中。",
    "X04n0225_004:0871a20": "雖經十住十行十迴向。還將十信之中十箇智果。以",
    "X04n0225_004:0871a21": "成十地之體。十箇智佛。以不動智佛為本。不動智佛。",
    "X04n0225_004:0871a22": "以普光明智為本。普光明智。以無依住智為本。又無",
    "X04n0225_004:0871a23": "依住智。以一切眾生為本。如善財見彌勒菩薩。彌勒",
    "X04n0225_004:0871a24": "菩薩。還令善財却見初善知識文殊師利。是其義也。",
    "X04n0225_004:0871b01": "乃至五位滿。不離初信之佛果。以此十地之法。通初",
    "X04n0225_004:0871b02": "徹末。一際法門。是故號名十地品。且略言之。十地之",
    "X04n0225_004:0871b03": "體。若無十信能信自心初佛果者。十地亦不成故。十",
    "X04n0225_004:0871b04": "信之初心。無十地十一地之佛果。亦無成信心故。始",
    "X04n0225_004:0871b05": "終總全是不動智之果故。能信自心者亦佛果故。所",
    "X04n0225_004:0871b06": "信佛果亦佛果故。修行之身亦果佛故。如是信心。方",
    "X04n0225_004:0871b07": "得成信。故信亦是佛。悟亦是佛。以不異佛智體用為",
    "X04n0225_004:0871b08": "進修故。作此信時。普見一切眾生所有心量。皆從如",
    "X04n0225_004:0871b09": "來大智而有。凡聖一體。同一智慧。無有二性。如此經",
    "X04n0225_004:0871b10": "如來出現品云。眾生種種樂。及諸方便智。皆依佛智",
    "X04n0225_004:0871b11": "起。又云應信自心中。常有諸佛出興於世。轉正法輪。",
    "X04n0225_004:0871b12": "從如是信已。以方便三昧。發生悟入。現本智慧。與佛",
    "X04n0225_004:0871b13": "契同。名生如來智慧家為真佛子。從此初住。住佛所",
    "X04n0225_004:0871b14": "住。種如來性。名清淨智慧。從此慧已。經十住十行十",
    "X04n0225_004:0871b15": "迴向。位位之中。配十箇所修行之人。十箇世界國土。",
    "X04n0225_004:0871b16": "位位之中。以如來智生身。等法界眾生界。對現一切",
    "X04n0225_004:0871b17": "眾生前身。非論意生身隨意所往也。但以根本無明。",
    "X04n0225_004:0871b18": "成一切智海。一切世界。一切處現形。隨類應現。不論",
    "X04n0225_004:0871b19": "於三界外別受變易生死。但以智用。善達心境。智無",
    "X04n0225_004:0871b20": "礙性。等法界性。無去來性。無造作性。不見過去是凡",
    "X04n0225_004:0871b21": "夫。未來是變易。現在是分段。有此心者。皆是虗妄。非",
    "X04n0225_004:0871b22": "正見故。若斷惑中。但以五蓋十纏十使繞為智用。不",
    "X04n0225_004:0871b23": "於三界外別受變易之生死。於毛孔微塵之內。剎海",
    "X04n0225_004:0871b24": "凡聖。如影同居。焉得別有三界之內外也。不變尚自",
    "X04n0225_004:0871c01": "本無。焉能有別欣變化。純以世間一切境界人天魔",
    "X04n0225_004:0871c02": "梵。為一佛土而作佛事。不於他方別有淨土也。五蓋",
    "X04n0225_004:0871c03": "者。一貪欲。二瞋恚。三睡眠。四掉悔。五疑。十纏者。一無",
    "X04n0225_004:0871c04": "慚。二無愧。三眠。四悔。五慳。六嫉。七掉舉。八昏沉。九忿。",
    "X04n0225_004:0871c05": "十覆。達智具悲。此等用為智海。為慈悲喜捨諸佛知",
    "X04n0225_004:0871c06": "見故。為信解廣大。受生廣大。如隨好光明功德品天",
    "X04n0225_004:0871c07": "鼓所說悔除法。以盡法界眾生數等善身口意舌。悔",
    "X04n0225_004:0871c08": "除所有業障。諸天問言云何悔除。天鼓云。觀業不從",
    "X04n0225_004:0871c09": "東西南北四維上下來。而共積集身心。乃至十方推",
    "X04n0225_004:0871c10": "求。悉不可得。天鼓如是為諸天眾說法之時。百千萬",
    "X04n0225_004:0871c11": "億那由他佛剎微塵數世界兜率天子。得無生法忍。",
    "X04n0225_004:0871c12": "得十地位。此位三生得十地果也。若信解無作惡業",
    "X04n0225_004:0871c13": "者。一生成佛。如善財是也。云一生者。言見道無生性。",
    "X04n0225_004:0871c14": "總是入法界。無時之生故。如三乘之教。刊削屈曲。理",
    "X04n0225_004:0871c15": "滯難成。尚能信而為之。此一乘法。理智端直。不剋不",
    "X04n0225_004:0871c16": "削。達自根本無明。便為不動智佛。萬事自正。以智利",
    "X04n0225_004:0871c17": "生。即是佛故。又將十迴向廣大無限悲願會融。令智",
    "X04n0225_004:0871c18": "用而無作。行具而無依。即普賢行具故。世士大迷。易",
    "X04n0225_004:0871c19": "成而功廣者。即不信。多劫曲修。刊削難成。功劣者。反",
    "X04n0225_004:0871c20": "存其情。畢竟多生。還須歸此。如此經中。少起信樂。獲",
    "X04n0225_004:0871c21": "得無邊廣大饒益。三生者。一過去久遠見道修行生。",
    "X04n0225_004:0871c22": "二現在得果圓滿生。三當來示現成正覺出世生。總",
    "X04n0225_004:0871c23": "在樓閣之內。如今現前。無古今去來現在。不可得故。",
    "X04n0225_004:0871c24": "然亦不廢三生之相。現在其中。但以智知。為隨俗利",
    "X04n0225_004:0872a01": "人故。即三生也。若約真論。無發菩提心時。無修行見",
    "X04n0225_004:0872a02": "道時。無現生得果時。無當來示成正覺時。以三世及",
    "X04n0225_004:0872a03": "心量。無性體故。無安立故。無處無依住故。名為成佛",
    "X04n0225_004:0872a04": "時也。若見自心有能發菩提心時。當來成正覺時。即",
    "X04n0225_004:0872a05": "為情識生滅。不名發心時也。以是義故。信心及佛果。",
    "X04n0225_004:0872a06": "總不離普光明殿。乃至常行普賢無始終之行。離世",
    "X04n0225_004:0872a07": "間品。總不離普光明殿。明因果同本故。時復無體。智",
    "X04n0225_004:0872a08": "復無依。彌勒令善財却見初友文殊。即明至果不移",
    "X04n0225_004:0872a09": "因。善財念見文殊。便聞普賢菩薩名。及自見其身入",
    "X04n0225_004:0872a10": "普賢身。明正覺之因不移行果。三會總在普光明殿",
    "X04n0225_004:0872a11": "者。明行因與果。并普賢行滿。總是一箇普光明無始",
    "X04n0225_004:0872a12": "終無依住自在大智故。若眾生發菩提心者。不見此",
    "X04n0225_004:0872a13": "智。不名發心。若心外見佛。及取相求真者。皆且作善。",
    "X04n0225_004:0872a14": "未明發一切智心故。經云。乘一切智乘。直至道場。以",
    "X04n0225_004:0872a15": "乘普光明大智之乘。還不出普光明大智道場。名之",
    "X04n0225_004:0872a16": "為至。是故發心先心難。明此智難信。信得即能入故。",
    "X04n0225_004:0872a17": "夫證發心易。先起信發心難。信極即入位故。如一生",
    "X04n0225_004:0872a18": "修有漏十善。尚得生於天上。得業報神通。十念成就。",
    "X04n0225_004:0872a19": "尚得往生淨土。何況依智發心。一生之後。不得智體",
    "X04n0225_004:0872a20": "自在神通乎。如西方淨土十六觀門。總是作想。想成",
    "X04n0225_004:0872a21": "由自報得神通。何況達理智無依。明淨徧照。了身心",
    "X04n0225_004:0872a22": "無體。內外見亡者乎。以無住法。隨無住智。供佛利生。",
    "X04n0225_004:0872a23": "如是修行。何慮不獲大力神通。論主頌曰。普光明智",
    "X04n0225_004:0872a24": "等虗空。虗空但空智自在。從初發心依此生。究竟還",
    "X04n0225_004:0872b01": "依此處滿。是故。三會光明殿。皆以法界本普光明智",
    "X04n0225_004:0872b02": "為體用故。菩提有五。一小乘菩提。二二乘菩提。三空",
    "X04n0225_004:0872b03": "觀行六波羅蜜菩薩菩提。四修十種相似真如觀。修",
    "X04n0225_004:0872b04": "十波羅蜜。有十真如障。十一種麤重。二十二種愚癡",
    "X04n0225_004:0872b05": "菩提。五依十種如來智。修十波羅蜜。以無盡劫為一",
    "X04n0225_004:0872b06": "剎那際。契無盡多生為一生。一念迷解。即佛智慧菩",
    "X04n0225_004:0872b07": "提。如起信論說。或云超劫成佛。云我於無量劫。修行",
    "X04n0225_004:0872b08": "成佛道者。皆為懈慢眾生。作無數方便。或云要經三",
    "X04n0225_004:0872b09": "僧祇。方得成佛者。此皆逐世情說。為三乘不依根本",
    "X04n0225_004:0872b10": "智發心。若以智論之。不隨迷情。直以不可數阿僧祇",
    "X04n0225_004:0872b11": "劫以為無時。以此無時。假施設。一剎那際。攝無限三",
    "X04n0225_004:0872b12": "世。無限三世劫。總不出一剎那際。經云。智入三世而",
    "X04n0225_004:0872b13": "無來往。如是三僧祇劫。情有智無以智收情。情居智",
    "X04n0225_004:0872b14": "內。無量劫情。在剎那際智中。若取情虗智實。元來總",
    "X04n0225_004:0872b15": "無時體。始終無時可遷。二事校量。只可從實不從虗",
    "X04n0225_004:0872b16": "也。經云。悉從他方世界來集者。以從十迴向法來成",
    "X04n0225_004:0872b17": "十地。名之他方故。法界性中無別他方。以未至位處",
    "X04n0225_004:0872b18": "名他方故。八正道者。正見正思惟正精進正念正定",
    "X04n0225_004:0872b19": "正語正業正命。是也。解云。以入佛智。名為正見。以智",
    "X04n0225_004:0872b20": "觀法。名正思惟。依五位法而行進修。名正精進常與",
    "X04n0225_004:0872b21": "智合。不與情俱。名為正念。心無生滅。而能發起諸佛",
    "X04n0225_004:0872b22": "智慧。及起無量大神通力名為正定。善能分別人天",
    "X04n0225_004:0872b23": "外道三乘一乘邪見正見邪定正定邪行正行名為",
    "X04n0225_004:0872b24": "正語。善簡自他一切邪業。善顯佛智慧。等一切眾生。",
    "X04n0225_004:0872c01": "同共有之。名為正業。令一切眾生人天外道世間生",
    "X04n0225_004:0872c02": "死。及三乘出世解脫法門。皆令迴向如來根本一切",
    "X04n0225_004:0872c03": "智心。本無情動。名為正命。如三十種廣大志樂。法行",
    "X04n0225_004:0872c04": "雖廣。是一佛智印非前後故故此十地法。返成前十",
    "X04n0225_004:0872c05": "住十行十迴向法。非是此十地別有法來。猶如蘿菔",
    "X04n0225_004:0872c06": "從根生葉。復以葉滋根。亦如種穀。以果生苗。苗熟果",
    "X04n0225_004:0872c07": "成。還初果也。如善財見慈氏如來。慈氏如來還令却",
    "X04n0225_004:0872c08": "見文殊。明果不離因中果也。又如人初生。至三十而",
    "X04n0225_004:0872c09": "長。但以長初生為大故。非別有大來。又初生至老大。",
    "X04n0225_004:0872c10": "時無先後也。以智為先導。非情所收。無先後異也。雖",
    "X04n0225_004:0872c11": "立升降差殊。但明一法界智中階級。非如情見階級",
    "X04n0225_004:0872c12": "故。三乘之種。不體會法華經會權就實之意。返說是",
    "X04n0225_004:0872c13": "化。要經三祇劫。方得成佛。此是法界大智宅外門前",
    "X04n0225_004:0872c14": "之見。猶住草菴。且免三界麤苦之樂。得三種意生身。",
    "X04n0225_004:0872c15": "住火宅門外。權設三車。是以几案有憑據之乘。以淨",
    "X04n0225_004:0872c16": "土穢土有二別故。須改三乘之見網。眇目者令圓。滅",
    "X04n0225_004:0872c17": "存留惑。及淨穢土之漏身。始可稱智身之廣大。論主",
    "X04n0225_004:0872c18": "乃為頌曰。無限智悲成佛德。佛以智悲成十地。還將",
    "X04n0225_004:0872c19": "十地成諸位。前後五位加行門。不離十地智悲起。是",
    "X04n0225_004:0872c20": "故十住初發心。發心即入十地智。雖然五位方便殊。",
    "X04n0225_004:0872c21": "只為成熟十地智。猶如迅息飛虗空。不廢遊行無所",
    "X04n0225_004:0872c22": "至。亦如魚龍游水中。不廢當游不離水。如是五位行",
    "X04n0225_004:0872c23": "差別。不廢差別不離智。所有日月歲差別。以智法印",
    "X04n0225_004:0872c24": "無別異。論主又頌曰。一切眾生金色界。白淨無垢智",
    "X04n0225_004:0873a01": "無壞。智珠自在內衣中。只欲長貧住門外。廣大寶乘",
    "X04n0225_004:0873a02": "住四衢。文殊引導普賢扶肥壯白牛甚多力。一念徧",
    "X04n0225_004:0873a03": "遊無卷舒。如是寶乘不能入。但樂勤苦門前立。不覺",
    "X04n0225_004:0873a04": "自身常住中。遣上恒言我不及。無明闇覆者。覆謂覆",
    "X04n0225_004:0873a05": "蓋自己如如之本智故。為智自無性。逐境緣迷。故隨",
    "X04n0225_004:0873a06": "迷苦極。自覺迷除。迷我成妄。覺我成智。覺之與迷。本",
    "X04n0225_004:0873a07": "無二性。為智之與迷。各無自性。皆悉從緣而有。為根",
    "X04n0225_004:0873a08": "本智自性無性。不自了知是智非智。但隨境起。逐境",
    "X04n0225_004:0873a09": "情生起於我見。非至苦極。厭苦求真。若自未厭苦源。",
    "X04n0225_004:0873a10": "設聖者化時。不信從斯發起。有二種發心。一者久從",
    "X04n0225_004:0873a11": "生死苦。厭苦發心。名自覺聖智。亦名佛智自然智無",
    "X04n0225_004:0873a12": "師智。二依先覺勸。令知苦本。方能發心。若言要依先",
    "X04n0225_004:0873a13": "佛發心。即同外道常見。即先覺者。以誰為師。展轉相",
    "X04n0225_004:0873a14": "承。不離常見。若有古時常佛為展轉之師。即古佛自",
    "X04n0225_004:0873a15": "體自真不隨妄者。即不可踐其古跡。為真自常真。不",
    "X04n0225_004:0873a16": "可以真隨生死故。即生死是常生死。佛自是常佛故。",
    "X04n0225_004:0873a17": "若也眾生定有生死者。生死自常生死。不可得成真",
    "X04n0225_004:0873a18": "故。此是斷見。此二種俱非。不離斷常也。為一切眾生。",
    "X04n0225_004:0873a19": "生死無性。本無生死。橫計生死。本非生死。一切諸佛",
    "X04n0225_004:0873a20": "本無自性。實無菩提。亦無涅槃。而眾生妄謂諸佛有",
    "X04n0225_004:0873a21": "菩提涅槃。若有眾生能如是知者。名為發心。名為諸",
    "X04n0225_004:0873a22": "佛。名為見道。而能開悟一切眾生。是達無明者。無明",
    "X04n0225_004:0873a23": "本無。諸佛亦無。名為覺者。但以無依無住無體無性",
    "X04n0225_004:0873a24": "妙智。能隨響應。對現色身教化眾生。名為大悲。不可",
    "X04n0225_004:0873b01": "有得有證。有欣有厭。有取有捨。有古有今。有真有假。",
    "X04n0225_004:0873b02": "發菩提心也。如是發菩提心。不為長夜無明之所覆",
    "X04n0225_004:0873b03": "故。異相門中。總有五十種菩提。大體總相。但約此十",
    "X04n0225_004:0873b04": "地差別菩提。以為升進之大體。從此十種地中菩提。",
    "X04n0225_004:0873b05": "總以五種菩提為大體。五種菩提者。一空無相菩提。",
    "X04n0225_004:0873b06": "二普光明無依住智菩提。三大願能起大智大悲廣",
    "X04n0225_004:0873b07": "利眾生菩提。四以其大悲能隨染淨不染淨菩提。五",
    "X04n0225_004:0873b08": "智悲萬行圓滿無作菩提。菩提者覺也。云無上者。但",
    "X04n0225_004:0873b09": "一乘非三乘也。一空無相菩提。三乘及一乘共得。二",
    "X04n0225_004:0873b10": "普光明無依住智菩提。唯一乘。非三乘也。一乘菩薩。",
    "X04n0225_004:0873b11": "十住之初。住此智。名住佛所住。生如來智慧家。以此",
    "X04n0225_004:0873b12": "智地。進修諸行。隨差別智。隨差別行。不離初心所得",
    "X04n0225_004:0873b13": "普光明無依住智地。以明發心畢竟不別。如是發心",
    "X04n0225_004:0873b14": "先心難者。得此智地難故。三大願能起大智發生大",
    "X04n0225_004:0873b15": "悲廣利眾生菩提。明諸法不自生。即藉大願而起智",
    "X04n0225_004:0873b16": "成悲。亦不從他生。明智之及願無自性故。不共生者。",
    "X04n0225_004:0873b17": "法無和合故不無因者。要因願起智。行慈悲故。故云",
    "X04n0225_004:0873b18": "佛種從緣起。是故說一乘。又此八地菩薩。無功之智",
    "X04n0225_004:0873b19": "現前。猶恐滯寂。以第八願波羅蜜防之。令憶念本願",
    "X04n0225_004:0873b20": "故。四以其大悲能隨染淨不染淨菩提。明前六地行",
    "X04n0225_004:0873b21": "六波羅蜜。得出世間。及世間並出世間菩提。至此第",
    "X04n0225_004:0873b22": "七地。以出世間及世間並出世間菩提。用入世間。同",
    "X04n0225_004:0873b23": "一切凡夫事業。成大慈悲行。雖同俗染。以智無染性。",
    "X04n0225_004:0873b24": "處世無著。如蓮華處水。恒生水中不濕故。又明智體",
    "X04n0225_004:0873c01": "無依無性。能隨大願。處於俗流。不屬染淨而自在故。",
    "X04n0225_004:0873c02": "此之第七地法門。非二乘所及。亦非行六波羅蜜欣",
    "X04n0225_004:0873c03": "厭煩惱菩薩所知。五智悲萬行。得圓滿無作菩提。若",
    "X04n0225_004:0873c04": "以總相同相門。智體不異。時亦不異。即十住初心總",
    "X04n0225_004:0873c05": "具。若以別相門中。十住十行十迴向。得一分如來同",
    "X04n0225_004:0873c06": "體大智。得一分如來同體之行。得一切如來迴向大",
    "X04n0225_004:0873c07": "願。和融悲智。從初地至第六地。依前三賢位中之法。",
    "X04n0225_004:0873c08": "長養成就。令得出纏。雖有慈悲。是願令一切眾生出",
    "X04n0225_004:0873c09": "世之悲。至此第七地。將前出世解脫之心。方始處纏",
    "X04n0225_004:0873c10": "不汙。從三空無作之門。入世間同纏方便之行。猶有",
    "X04n0225_004:0873c11": "無作有作二種習氣。仍在有行有開發。至第八地第",
    "X04n0225_004:0873c12": "十地。悲智圓滿。任物利生。無作方終。至第十一地。所",
    "X04n0225_004:0873c13": "利眾生。等同法界。隨根隨時。對現色身。無生不利。不",
    "X04n0225_004:0873c14": "為而用。為普光明智。與一切眾生虗妄心。是一性體",
    "X04n0225_004:0873c15": "故。故能知一切眾生所作業行。隨而應現。第八地初",
    "X04n0225_004:0873c16": "得智慧無功用。第九地明無功用智說教自在。第十",
    "X04n0225_004:0873c17": "地明無功用中智悲總圓滿故。十地是此位中之果。",
    "X04n0225_004:0873c18": "明因行難發。果行易成。如水入流任運至海。何況此",
    "X04n0225_004:0873c19": "行不出海中。經云。佛子。譬如有世界。一處雜染。一處",
    "X04n0225_004:0873c20": "純淨。是二中間。難得過者。明六地純淨。七地純染。於",
    "X04n0225_004:0873c21": "此二位。滯於染淨。難可得過。意明以大悲大智。不離",
    "X04n0225_004:0873c22": "此二行。教化一切眾生。而令究竟成大菩提。具一切",
    "X04n0225_004:0873c23": "智智。以加行智。顯發根本智。以根本智觀照力。成差",
    "X04n0225_004:0873c24": "別智。以智無依。不受恒垢。以垢無依。不能染淨。但為",
    "X04n0225_004:0874a01": "大悲緣起方便利生耳。九次第定者。名滅盡定。此滅",
    "X04n0225_004:0874a02": "定有四種。一聲聞滅定。以四諦觀識心滅。現行煩惱",
    "X04n0225_004:0874a03": "及智亦滅。二緣覺滅定。十二緣滅。現行煩惱滅。智亦",
    "X04n0225_004:0874a04": "滅。三權教菩薩。觀四諦十二緣。明苦空無常無我無",
    "X04n0225_004:0874a05": "人無眾生壽者。性相空寂。都無所縛。行六波羅蜜。生",
    "X04n0225_004:0874a06": "於淨土。或以隨意生身。住於娑婆。或言以慈悲留惑",
    "X04n0225_004:0874a07": "住世。設入寂定。但隨無相理滅。不得法界大用滅故。",
    "X04n0225_004:0874a08": "四如一乘菩薩。依如來普光明智發心。但達根本無",
    "X04n0225_004:0874a09": "明是一切諸佛根本普光明智。以此大智。為進修之",
    "X04n0225_004:0874a10": "體。所有寂用。皆隨智門。一身寂多身用。多身寂一身",
    "X04n0225_004:0874a11": "用。同身寂。別身用。別身寂。同身用。如是同別寂用自",
    "X04n0225_004:0874a12": "在。等空法界無礙重重。",
    "X04n0225_004:0874a13": "十定品",
    "X04n0225_004:0874a14": "此第八會。在普光明殿。說十定法門也。第七會在三",
    "X04n0225_004:0874a15": "禪天。說十一地法門。其文未來。如來出現品。明佛出",
    "X04n0225_004:0874a16": "興出世人纏。二行圓滿。文殊是主出纏智慧。普賢是",
    "X04n0225_004:0874a17": "主入俗行周。離世間品。是一切諸佛皆自成佛果後。",
    "X04n0225_004:0874a18": "恒以自己果行。常行利生。亦名為利世間品。不可作",
    "X04n0225_004:0874a19": "遠離之離。一切諸佛。以此法界大智慧而成正覺。亦",
    "X04n0225_004:0874a20": "名普光明大智慧殿法界品。是菩提智境究竟之果。",
    "X04n0225_004:0874a21": "此乃都該一部也。以三昧力三求推覓覓普賢者。明",
    "X04n0225_004:0874a22": "三昧雖有慈悲。是出世心多。以此不見十一地普賢",
    "X04n0225_004:0874a23": "入俗利生之門。三求推覓方見普賢者。明從十地升",
    "X04n0225_004:0874a24": "進。入普賢行果之位。成普賢寂用自在門故。是故下",
    "X04n0225_004:0874b01": "文以如意摩尼珠王。能隨所求。及與物同色。不失自",
    "X04n0225_004:0874b02": "珠之德。明常以如來自果一切智王。不壞菩薩種種",
    "X04n0225_004:0874b03": "方便之行。隨諸眾生種種樂欲。皆隨引之。使令得樂。",
    "X04n0225_004:0874b04": "大意明十信已後。十地已前。以普賢行。成法身根本",
    "X04n0225_004:0874b05": "智。得出世中差別智。十一地中。以法身根本智。純成",
    "X04n0225_004:0874b06": "處生死中無限大用普賢門。與一切眾生妄念齊等。",
    "X04n0225_004:0874b07": "同想同用。隨彼解脫。以是如來令想念普賢。離世間",
    "X04n0225_004:0874b08": "品。是佛果後普賢行。云周徧觀察。不見普賢及所坐",
    "X04n0225_004:0874b09": "之座者。明從初十信十住十行十迴向十地。已乘普",
    "X04n0225_004:0874b10": "賢行升進。多求如來解脫悲智出世間心。成佛自在",
    "X04n0225_004:0874b11": "無作道。圓滿已是周徧。十地佛果後普賢行。及所有",
    "X04n0225_004:0874b12": "三昧。純是善入世間。無求出世佛果故。三昧三求不",
    "X04n0225_004:0874b13": "見。純是大悲。無有自利之行。即不相見。以十地佛果",
    "X04n0225_004:0874b14": "已前。行普賢行。有自利利他之心。求出世解脫故。以",
    "X04n0225_004:0874b15": "十一地行普賢之行。不求自己解脫。純是利生之行",
    "X04n0225_004:0874b16": "故。明自解脫道已滿足。無所希求。故於十一地。但為",
    "X04n0225_004:0874b17": "饒益一切眾生。無蘊積已自功故。是故以將十地已",
    "X04n0225_004:0874b18": "前自利利他普賢行。求十一地中普賢行未及見。是",
    "X04n0225_004:0874b19": "故大眾周徧觀察。竟不得見普賢身及座也。但入觀",
    "X04n0225_004:0874b20": "者。善得其宜。先須入無思無心定。得法身之理。稱虗",
    "X04n0225_004:0874b21": "空之性。方可方便起智興供養心。須得自在稱理智",
    "X04n0225_004:0874b22": "而為之。若也但修空無相法身。即於智不能起用。若",
    "X04n0225_004:0874b23": "但一向生想。不見無相法身。即純是有為。",
    "X04n0225_004:0874b24": "十通品",
    "X04n0225_004:0874c01": "如此十定十通十忍等。是十地位終。入於生死利眾",
    "X04n0225_004:0874c02": "生之方便。亦是十住十行十迴向十地十一地。五位",
    "X04n0225_004:0874c03": "通修。",
    "X04n0225_004:0874c04": "十忍品",
    "X04n0225_004:0874c05": "若以權教菩薩。地前為伏忍。地上見道。方入順無生",
    "X04n0225_004:0874c06": "忍。若以一乘通十住初心。得憶念諸佛智慧光明門。",
    "X04n0225_004:0874c07": "名生佛智慧家。名得音聲忍。亦名順無生忍。前已有",
    "X04n0225_004:0874c08": "十通。此乃約通有忍。若無神智通達。但成伏忍法忍",
    "X04n0225_004:0874c09": "不生。十地已前。以忍成通。十一地內。以通成忍。亦是",
    "X04n0225_004:0874c10": "十定十通十忍。是一德之功用故。",
    "X04n0225_004:0874c11": "阿僧祇品",
    "X04n0225_004:0874c12": "前十定十通十忍三品。明該括因果初終始末。不遷",
    "X04n0225_004:0874c13": "剎那之際。如仁王經。一念中具九十剎那。一剎那經",
    "X04n0225_004:0874c14": "九百生滅。如是三世佛果。及普賢方便行。總時不遷",
    "X04n0225_004:0874c15": "故。但以剎那為量。不立生滅之名。設論生滅。但於剎",
    "X04n0225_004:0874c16": "那內安立。更無長短。自此以下至如來出現品。明佛",
    "X04n0225_004:0874c17": "果之中。三業廣大。此品何故如來自說。明此數法廣",
    "X04n0225_004:0874c18": "大。下位智所不及。唯佛能究竟故。此是佛果二愚。非",
    "X04n0225_004:0874c19": "至差別智滿方了。即此阿僧祇品。隨好光明功德品。",
    "X04n0225_004:0874c20": "二品法。是如來自說。有餘五位。各各隨位菩薩自說。",
    "X04n0225_004:0874c21": "十信菩薩說十信法。十住菩薩說十住法。以此此品。",
    "X04n0225_004:0874c22": "非至差別智果滿佛位方明。還是如來自說。故所問",
    "X04n0225_004:0874c23": "之主。還是如來心智自在之王。方堪能問。又此數法。",
    "X04n0225_004:0874c24": "智滿佛果方終。以智徧故。任運而知。非是加行作意",
    "X04n0225_004:0875a01": "而知。以此佛自說故。",
    "X04n0225_004:0875a02": "壽量品",
    "X04n0225_004:0875a03": "前品既是阿僧祇。此即合便有壽量。說此品教主。以",
    "X04n0225_004:0875a04": "心王菩薩說者。明佛壽量。以心王為體。以心王表命",
    "X04n0225_004:0875a05": "自在故。即明如來心王之命。隨根延促長短。任物自",
    "X04n0225_004:0875a06": "在。而實如來無壽命者無長短者。約未悟者。作節級。",
    "X04n0225_004:0875a07": "令知如來壽量無盡。以少顯多。以短顯長。若不如是。",
    "X04n0225_004:0875a08": "云何能知佛之壽量。然實如來無長短命。如來壽命",
    "X04n0225_004:0875a09": "如根本智。",
    "X04n0225_004:0875a10": "菩薩住處品",
    "X04n0225_004:0875a11": "迦葉彌羅國。舊云罽賓國。此飜為阿誰入。昔此國未",
    "X04n0225_004:0875a12": "立之時。有大龍池。人莫敢近。後有一羅漢。見其形勝",
    "X04n0225_004:0875a13": "宜人居止。乃從龍乞容一膝地。龍乃許之。羅漢化身",
    "X04n0225_004:0875a14": "令大。其膝漸滿池中。龍以言信捨之而去。羅漢以神",
    "X04n0225_004:0875a15": "力乾竭其水。令百姓居之。建立屋宅。眾人咸言。我等",
    "X04n0225_004:0875a16": "不因聖師。阿誰得入此處。故從此語以安其名。",
    "X04n0225_004:0875a17": "佛不思議法品",
    "X04n0225_004:0875a18": "此品依如來身口意三業得名。云何名不思議。想心",
    "X04n0225_004:0875a19": "不能及。名為不思。情識名言不能及。故言不議。明至",
    "X04n0225_004:0875a20": "此佛果三業用中。真俗法滿足故。故號佛為無上兩",
    "X04n0225_004:0875a21": "足尊也。明三種業用二智徧周總攝諸法故。青蓮華",
    "X04n0225_004:0875a22": "是真智。蓮華藏是隨俗智。以真俗二智。自說自己三",
    "X04n0225_004:0875a23": "種業用廣大自在不思議。",
    "X04n0225_004:0875a24": "如來十身相海品",
    "X04n0225_004:0875b01": "前品說自佛三業二智。入不思議際。徧周廣大無限",
    "X04n0225_004:0875b02": "饒益眾生。此品約三業二智。入不思議智中之報身",
    "X04n0225_004:0875b03": "故。",
    "X04n0225_004:0875b04": "如來隨好光明功德品",
    "X04n0225_004:0875b05": "前品已明十身相海。有十蓮華藏世界微塵數相海",
    "X04n0225_004:0875b06": "莊嚴其身。此品約佛身相中隨相無性功德。表以法",
    "X04n0225_004:0875b07": "身妙慧性光。引接一切眾生。故立此品。何故如來自",
    "X04n0225_004:0875b08": "說此品。明佛果中二愚。一數法廣大愚。二隨好光明",
    "X04n0225_004:0875b09": "功德愚。此二位法。非諸菩薩智所及。至佛果滿方明。",
    "X04n0225_004:0875b10": "阿僧祇品。是數法廣大。隨好光明功德品。是法身智",
    "X04n0225_004:0875b11": "身自體無性無依功德。此二法皆非依行作得。不由",
    "X04n0225_004:0875b12": "普賢行之所及。但與行為依止故。是當普賢行滿佛",
    "X04n0225_004:0875b13": "果位終之法。是故如來自說。明當位自說自位法門。",
    "X04n0225_004:0875b14": "令後學者不惑。意明法身及根本智不屬行所修生。",
    "X04n0225_004:0875b15": "唯大悲及差別智須依此根本智。此是一切菩薩行",
    "X04n0225_004:0875b16": "之恒佛果故。故以此如來自說。若無此智德之果。一",
    "X04n0225_004:0875b17": "切眾行皆無常故。如虗空體全與諸有而作全體。然",
    "X04n0225_004:0875b18": "虗空不屬修生。",
    "X04n0225_004:0875b19": "普賢行品",
    "X04n0225_004:0875b20": "前品果極。性智先明。以利眾生。此品明普賢行能利",
    "X04n0225_004:0875b21": "物故。有理智無行。理智乃處俗不圓。有行無理智。其",
    "X04n0225_004:0875b22": "行無由出俗。故理行體徹。方成不二自在之門。經云。",
    "X04n0225_004:0875b23": "知一切眾生心行智者。此名他心智。以自無心。自他",
    "X04n0225_004:0875b24": "障絕。即自心與一切眾生心。一體無二。以此能知一",
    "X04n0225_004:0875c01": "切眾生心故。以自心眾生心無二故。即身無內外諸",
    "X04n0225_004:0875c02": "見。無內外見故。即無邊世界虗空界平等。自心與虗",
    "X04n0225_004:0875c03": "空界平等。即無大小遠近中間。既自心無大小遠近",
    "X04n0225_004:0875c04": "中間。即智恒徧滿十方世界而無來往。既智恒徧滿",
    "X04n0225_004:0875c05": "十方世界而無來往。即能隨根對現色身自在。既能",
    "X04n0225_004:0875c06": "隨根對現色身自在。即應根說法自在。即一身多身",
    "X04n0225_004:0875c07": "相入自在。",
    "X04n0225_004:0875c08": "如來出現品",
    "X04n0225_004:0875c09": "何故名為如來出現品。為從第二會普光明殿設十",
    "X04n0225_004:0875c10": "信心。以不動智佛為初信首。從十信中。信進修行。不",
    "X04n0225_004:0875c11": "離根本智。不動智體。起大悲願行。修差別智。成大慈",
    "X04n0225_004:0875c12": "悲。至此位滿。名為如來出現品。明前初會菩提場中",
    "X04n0225_004:0875c13": "出現始成正覺者。是毗盧遮那佛出現。此品中出現。",
    "X04n0225_004:0875c14": "是菩薩進修五位行解智悲位滿出現。故名出現品。",
    "X04n0225_004:0875c15": "大意明文殊普賢。是成就佛果理智行門。還令說佛",
    "X04n0225_004:0875c16": "出現之法。佛是根本智。自體無言。凡是有言皆是差",
    "X04n0225_004:0875c17": "別智。如是文殊普賢。是古今諸佛之共法。若初發心",
    "X04n0225_004:0875c18": "者。從初發信心已來。皆悉遊履此文殊普賢二行。至",
    "X04n0225_004:0875c19": "此方滿故。如是進修。皆不離初信中不動智佛十智",
    "X04n0225_004:0875c20": "之體故。以明時不動。智不動行不動。能徧遊十方不",
    "X04n0225_004:0875c21": "動。一入多不動。多入一不動。小入大不動。以此五位",
    "X04n0225_004:0875c22": "昇進或昇天表法。或身徧十方。終不離普光明殿本",
    "X04n0225_004:0875c23": "智之體一剎那際。是故此自果已終之法。還不離說",
    "X04n0225_004:0875c24": "信心之處普光明殿說。還如善財至慈氏如來。還見",
    "X04n0225_004:0876a01": "文殊信心初友。入普賢身相似。恐後學者迷法。一一",
    "X04n0225_004:0876a02": "以善財將行表之。令易解故。至此如來出現品。明經",
    "X04n0225_004:0876a03": "五位加行進修功熟。方論流通付囑。若論根本法界。",
    "X04n0225_004:0876a04": "性自不迷性自不悟。無出無沒。不成不壞。無流無通",
    "X04n0225_004:0876a05": "也。此付囑流通意。從凡夫未悟。令加行功終處說故。",
    "X04n0225_004:0876a06": "如法界品。直論一切諸佛功終之果。是自流通。不須",
    "X04n0225_004:0876a07": "付囑。如此如來出現品。明信心者。五位加行功終之",
    "X04n0225_004:0876a08": "力。方始純實。創登功畢。二行圓周。便說付囑流通。明",
    "X04n0225_004:0876a09": "果初滿故。方入常道法界。非古今始末之量也。流通",
    "X04n0225_004:0876a10": "此法。名曰流通。即法界品。是喻如來出現。身心智慧",
    "X04n0225_004:0876a11": "十無量事境界。皆是非喻為喻。略而少分。是心智路",
    "X04n0225_004:0876a12": "絕。任不思議無性無作無限自在之功用。非言量譬",
    "X04n0225_004:0876a13": "喻所表及故。如此品付囑流通中。此法門不入餘眾",
    "X04n0225_004:0876a14": "生手者。樂學二乘三乘聲聞緣覺。樂空無我。願生淨",
    "X04n0225_004:0876a15": "土者。是餘眾生。以未迴心。住變易生死。是餘眾生故。",
    "X04n0225_004:0876a16": "若有大心凡夫及三乘有迴心者。佛所付囑。名曰流",
    "X04n0225_004:0876a17": "通。設令於此法聖位菩薩自所演說。無凡夫樂學。不",
    "X04n0225_004:0876a18": "名付囑不名流通又舉輪王太子具足王相者王命",
    "X04n0225_004:0876a19": "終後所有七寶不散滅喻。便以此子能治王正位故。",
    "X04n0225_004:0876a20": "若無此子。王命終後。此諸寶等。七日中悉皆散滅。佛",
    "X04n0225_004:0876a21": "子。此經珍寶亦復如是。不入一切餘眾生手。唯除如",
    "X04n0225_004:0876a22": "來法王真子生如來家種如來相諸善根者。若無此",
    "X04n0225_004:0876a23": "等佛之真子。如是法門不久散滅。明知但令凡夫發",
    "X04n0225_004:0876a24": "心悟入。設有聖者常說。無凡夫樂修悟入。其法自滅。",
    "X04n0225_004:0876b01": "言無凡夫修行言滅。法無生滅。經云。種如來相諸善",
    "X04n0225_004:0876b02": "根者。明如來以解脫智慧為家。如一念無念身心諸",
    "X04n0225_004:0876b03": "見已亡。便生如來無性妙理正智慧家。如來見一切",
    "X04n0225_004:0876b04": "法。無性為性。無相為相。不壞相而無相。明智境相自",
    "X04n0225_004:0876b05": "真故。名種如來相。明自心智境界。非生住滅。是如來",
    "X04n0225_004:0876b06": "相。明自心智慧。等一切諸佛。及以一切眾生智慧。皆",
    "X04n0225_004:0876b07": "一性無性。一相無相。如虗空界。能隨眾生性欲樂。現",
    "X04n0225_004:0876b08": "如影身。生無來處。滅無去處。達心境如幻。是如來相。",
    "X04n0225_004:0876b09": "達如斯法者。是生在佛家。種如來相。如是凡夫聞此",
    "X04n0225_004:0876b10": "法已。修學如來如是真智慧種。名為佛種不斷。名曰",
    "X04n0225_004:0876b11": "付囑流通。",
    "X04n0225_004:0876b12": "離世間品此第九會在普光明殿說。",
    "X04n0225_004:0876b13": "如來出現品。明自己覺行圓滿。故十方諸佛。同號普",
    "X04n0225_004:0876b14": "賢。以明十住十行十迴向中。但一分覺心。能治一切",
    "X04n0225_004:0876b15": "煩惱中一分麤惑。行得一分慈悲。雖踐普賢一分行",
    "X04n0225_004:0876b16": "跡。然未全具普賢行滿。故隨位佛果。但同號為月為",
    "X04n0225_004:0876b17": "眼為妙。至如來出現品。明覺行齊圓故。是以不可說",
    "X04n0225_004:0876b18": "佛剎微塵數佛。同號普賢佛。是以初會。所說法門。皆",
    "X04n0225_004:0876b19": "令普賢說法。以體從用。第二會以普賢智用從體。直",
    "X04n0225_004:0876b20": "至十地。皆是以用從體。且令成其根本智使圓明。然",
    "X04n0225_004:0876b21": "後十地終。捨三昧涅槃樂。如稠林煩惱具普賢大用。",
    "X04n0225_004:0876b22": "始得稱周設教。於生死中自在。發心之士。深須得意。",
    "X04n0225_004:0876b23": "方堪修道。作前後多生尋求。便不相應也。",
    "X04n0225_004:0876b24": "法界品此第十會在給孤獨園說。",
    "X04n0225_004:0876c01": "此品何故名為入法界。明信樂者。從迷創達。名之為",
    "X04n0225_004:0876c02": "入。身心境界。性自無依。名之為法。一多通徹。真假是",
    "X04n0225_004:0876c03": "非障亡。名之為界。又達無明識種。純為智用。是無依",
    "X04n0225_004:0876c04": "智之境界。名為法界。又以一好音。徧聞利海。以一纖",
    "X04n0225_004:0876c05": "毫。量等無方。以大小見亡。物我同體。識謝情滅。智通",
    "X04n0225_004:0876c06": "無礙。名為入法界。問何故前餘會之首。皆云不離菩",
    "X04n0225_004:0876c07": "提之場普光明殿。又三會同居普光明殿。此之法界",
    "X04n0225_004:0876c08": "一會。何故直言爾時世尊在室羅筏國逝多林給孤",
    "X04n0225_004:0876c09": "獨園者。答曰。重敘三會同在普光明殿者。明信進五",
    "X04n0225_004:0876c10": "位修行已終。不移普光明根本不動智體。此法界會。",
    "X04n0225_004:0876c11": "直言在室羅筏國逝多林園。明自己成佛果滿度眾",
    "X04n0225_004:0876c12": "生行。故在人間國邑園林。化二乘聲聞緣覺及淨土",
    "X04n0225_004:0876c13": "菩薩。純以自在法界為體。無五位菩提行可修。亦無",
    "X04n0225_004:0876c14": "差別智普賢願行可學。總徧十方利眾生法。不須和",
    "X04n0225_004:0876c15": "會也。以此直言逝多園。如眾流入海諸河名亡。但以",
    "X04n0225_004:0876c16": "法界為名。",
    "X04n0225_004:0876c17": "入法界品",
    "X04n0225_004:0876c18": "善財童子。徧求善知識五十三人。以表五位三種因",
    "X04n0225_004:0876c19": "果。法身中根本智。普賢差別智中行。於此二中。無所",
    "X04n0225_004:0876c20": "住智。名之為佛。此佛文殊師利普賢菩薩。與五十箇",
    "X04n0225_004:0876c21": "善知識。行而作因果。而自無因果。為自佛果位中。無",
    "X04n0225_004:0876c22": "所修。無所行故。俱與五位中修行者。作治染淨二障",
    "X04n0225_004:0876c23": "習氣生熟處說名因果。然法身理智萬行。自無因果。",
    "X04n0225_004:0876c24": "但以五位中加行治惑習氣。而立如來因果之名。問",
    "X04n0225_004:0877a01": "曰。何故但云求菩薩道。不云學菩薩心。答曰。為菩提",
    "X04n0225_004:0877a02": "無所得。無所修。無所學。無所行。是故但求菩薩道。學",
    "X04n0225_004:0877a03": "菩薩行。大意初發心住。以無念無作三昧。加行方便。",
    "X04n0225_004:0877a04": "助顯菩提。以菩提無體無性。與一切諸行。作無住之",
    "X04n0225_004:0877a05": "緣。以此求菩薩諸行。以諸行即菩提無體性故。若於",
    "X04n0225_004:0877a06": "行外別修菩提。即聲聞緣覺及空觀菩薩菩提。非一",
    "X04n0225_004:0877a07": "乘文殊普賢理智萬行悲願自在菩提。以是如來對",
    "X04n0225_004:0877a08": "權教菩薩。說諸行無常是生滅法。以權教菩薩。修析",
    "X04n0225_004:0877a09": "法明空觀。破三界有。未明三界諸有即菩提用故。以",
    "X04n0225_004:0877a10": "此一乘實教菩薩。但求菩薩道。行菩薩行。即體用總",
    "X04n0225_004:0877a11": "該。不別求也。若也別求菩提。即體用各別。二見恒存",
    "X04n0225_004:0877a12": "不名乘不思議乘故。是故但求菩薩道。無別菩提也。",
    "X04n0225_004:0877a13": "以明菩提無求。無發心。無所行。無處所。無問無答。無",
    "X04n0225_004:0877a14": "得無證。行一切行。具普賢道。是菩提大用圓滿故。頌",
    "X04n0225_004:0877a15": "云若有諸菩薩。不厭生死苦。則具普賢道。一切無能",
    "X04n0225_004:0877a16": "壞。明以生死苦為菩提。即無所壞。若離生死苦。修菩",
    "X04n0225_004:0877a17": "提行。發菩提心。即有所壞。何以故。即有生死涅槃染",
    "X04n0225_004:0877a18": "淨二障所壞。即有是非二見斷常所壞。自佛果外。一",
    "X04n0225_004:0877a19": "向別緣身外他佛而求真者。本非修道見道人也。若",
    "X04n0225_004:0877a20": "自行位果及者。諸佛自相應也。以自佛果相應故。設",
    "X04n0225_004:0877a21": "強求而得見者。是暫化現也。非自行所及故。此五位",
    "X04n0225_004:0877a22": "十地位內佛果。一一約修行智慈所及所行所到處。",
    "X04n0225_004:0877a23": "施設佛名。不可如情要期立志暫見佛化身也。一生",
    "X04n0225_004:0877a24": "者。無生中生也。非三世前後生故。從此摩耶夫人。表",
    "X04n0225_004:0877b01": "十一地初門。已後九箇善知識。總明從大慈悲為母",
    "X04n0225_004:0877b02": "體。皆從母行。以智幻生悲智。徧周十方。隨俗徧周。非",
    "X04n0225_004:0877b03": "如十地已前滯障不達。此之十一地。但顯修行十一",
    "X04n0225_004:0877b04": "地行。滿此普賢十一地位。顯德徧周。行備塵俗。無求",
    "X04n0225_004:0877b05": "出世。自天主光已去。總是同世凡流不摽神相異狀。",
    "X04n0225_004:0877b06": "與世人一種。表自出世道滿。無更求解脫離染離淨",
    "X04n0225_004:0877b07": "之心。但以乘法性船。張大慈悲帆。以大智為船師。順",
    "X04n0225_004:0877b08": "本願風。吹諸波羅蜜網。常遊生死海。漉一切眾生有",
    "X04n0225_004:0877b09": "著之魚。安置無依普光明之智岸。常住一切幻住萬",
    "X04n0225_004:0877b10": "行功德法界無礙寶堂。如下慈氏所居樓閣是。又令",
    "X04n0225_004:0877b11": "觀身觀心如夢如影者。令達其相。達性達相如影。通",
    "X04n0225_004:0877b12": "同無二。便入智幻生門。是見摩耶夫人也。如善財童",
    "X04n0225_004:0877b13": "子。問摩耶夫人。得此解脫其已久如。摩耶答言。善男",
    "X04n0225_004:0877b14": "子。乃往古世。過不可思議非最後身菩薩神通道眼",
    "X04n0225_004:0877b15": "所知者。唯佛能知故。意明不可以時分知。不可以劫",
    "X04n0225_004:0877b16": "數度也。要須以佛智印冥同。古今量盡。始末見亡者。",
    "X04n0225_004:0877b17": "能知其發心得法之久近。若立始終之見者。設將無",
    "X04n0225_004:0877b18": "盡剎微塵。比之成數。無由可悉。設使展轉無盡無盡",
    "X04n0225_004:0877b19": "剎塵。比之成數。亦不可悉。數亡計盡智現方知。即無",
    "X04n0225_004:0877b20": "以數法算其遠近。若以算法。盡無盡劫。算毛孔中虗",
    "X04n0225_004:0877b21": "空量。了無得其邊際故。以虗空無壽量故。以此無量",
    "X04n0225_004:0877b22": "為得時也。有一惡魔。名金色光。與其眷屬無量眾。俱",
    "X04n0225_004:0877b23": "至菩薩所。彼大威德轉輪王。已得菩薩神通自在。化",
    "X04n0225_004:0877b24": "作兵眾。其數倍多。圍遶道場。諸魔惶怖。悉自奔散。意",
    "X04n0225_004:0877c01": "明惡魔名金色光者。法身智境。真假一相一向離垢。",
    "X04n0225_004:0877c02": "菩薩未明心境平等。要假一切智王。明觀心境。理徹",
    "X04n0225_004:0877c03": "無二。心境如幻。一切境界。幻智幻生。即於境不迷。妄",
    "X04n0225_004:0877c04": "想心魔。總唯法界。皆為佛事。名為奔散。善財童子。合",
    "X04n0225_004:0877c05": "掌恭敬已下。至卷末。明善財申己已發大菩提心。慈",
    "X04n0225_004:0877c06": "氏為讚菩提心善根功力不思議分意。明一切神通",
    "X04n0225_004:0877c07": "道力菩薩萬行。皆以菩提心為根本。滅生死。截苦流。",
    "X04n0225_004:0877c08": "淨八萬四千煩惱門。顯成一切智海。皆以菩提心為",
    "X04n0225_004:0877c09": "根本。以菩提心。無依無住。無有體性生滅可得。菩提",
    "X04n0225_004:0877c10": "心無依故。智亦無依。智無依故。一切所作。皆無作者",
    "X04n0225_004:0877c11": "依住可得。以此生死業亡。唯智自在。大悲萬行。從智",
    "X04n0225_004:0877c12": "而生。智體無依。萬行如化。利生如幻。神通道力。如空",
    "X04n0225_004:0877c13": "中月普現眾水。智體不去。眾生心水不來。隨自業淨",
    "X04n0225_004:0877c14": "與智同體。隨淨淺深現智各異。非此非彼。若欲見十",
    "X04n0225_004:0877c15": "方諸佛如來智海。但自淨十二有支業緣。佛智自現。",
    "X04n0225_004:0877c16": "但求他勝境。自法便隱。慈氏菩薩彈指出聲。其門即",
    "X04n0225_004:0877c17": "開者。明塵亡執去。法門自開。善財入已。其門還閉者。",
    "X04n0225_004:0877c18": "以智無內外中間。無出無入。無迷無證。名為還閉。經",
    "X04n0225_004:0877c19": "云。菩提心是菩薩生處。般若為生母。方便以為父。檀",
    "X04n0225_004:0877c20": "度為乳母。持戒為養母。忍辱為莊嚴。精進為養育。禪",
    "X04n0225_004:0877c21": "定為浣濯。善友為教授師。菩提為伴侶。眾善為眷屬。",
    "X04n0225_004:0877c22": "菩薩為兄弟。以如是等是菩薩生處。",
    "X04n0225_004:0877c24": "大方廣佛華嚴經合論簡要卷之四",
    "X04n0225_004:0878a02": "弟子董廣[目*署]捐資募鋟",
    "X04n0225_004:0878a03": "華嚴合論四卷奉薦先考龍山府君　先妣茅",
    "X04n0225_004:0878a04": "宜人夙障消隕即生淨土三寶證明者。"
}