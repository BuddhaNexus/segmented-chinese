{
    "X57n0965_003:0219a03": "山家緒餘集卷下",
    "X57n0965_003:0219a05": "四明沙門栢庭　善月　述",
    "X57n0965_003:0219a06": "　　教篇",
    "X57n0965_003:0219a07": "三法縱橫義(上)",
    "X57n0965_003:0219a08": "凡所詮法苟非一體而融妙者則縱橫而已縱橫則",
    "X57n0965_003:0219a09": "一異並別一異並別者思議之說也故一家別門有",
    "X57n0965_003:0219a10": "所謂三法縱橫者蓋出此也但縱橫之義不自顯要",
    "X57n0965_003:0219a11": "由不縱不橫以圓形別而後得以言之夫不縱不橫",
    "X57n0965_003:0219a12": "者如大經三德涅槃譬之圓伊三點有異乎點水列",
    "X57n0965_003:0219a13": "火即不縱橫義也然則言縱橫者上下表裏相望之",
    "X57n0965_003:0219a14": "謂也故記曰上下是縱義表裏是橫義又曰竝之則",
    "X57n0965_003:0219a15": "橫累之則縱分之則異是也於是而論縱橫者稍涉",
    "X57n0965_003:0219a16": "文旨相頗難明此自昔所以辨示(云云)而莫能一之",
    "X57n0965_003:0219a17": "也今姑示其大旨焉夫三法者諸文或曰三德三如",
    "X57n0965_003:0219a18": "來等約果德以為言也又曰三因舉因以類果也或",
    "X57n0965_003:0219a19": "通言三法則弊諸以為說也故玄云法身本有般若",
    "X57n0965_003:0219a20": "修成解脫始滿不但果德縱成因示局限妙疏曰因",
    "X57n0965_003:0219a21": "時三法縱橫果時三法亦縱橫等又曰若但性德三",
    "X57n0965_003:0219a22": "如來者是橫等至於三文所釋并指止觀及記而止",
    "X57n0965_003:0219a23": "觀所敘大小諸師要各不出縱橫一途之說(云云)總",
    "X57n0965_003:0219a24": "而言之即修性因果皆得辨夫縱橫義也今先示修",
    "X57n0965_003:0219b01": "性縱橫而後以因果義會釋之且夫修性義者具論",
    "X57n0965_003:0219b02": "應如因果各論縱橫可也如性德三身本是橫義約",
    "X57n0965_003:0219b03": "隱顯說亦得是縱三身隱顯雖是縱義俱修竝性亦",
    "X57n0965_003:0219b04": "得是橫(此皆止觀輔行文意)三身既爾餘法例然故知修性各",
    "X57n0965_003:0219b05": "具縱橫明矣而文中偏言者蓋直明修性各三如來",
    "X57n0965_003:0219b06": "故且以修縱性橫相對言之準向所明其實修三亦",
    "X57n0965_003:0219b07": "得是橫性三亦得是縱文雖影略義必兼具也而又",
    "X57n0965_003:0219b08": "特加三身前後義者既以修三為縱該乎隱顯前後",
    "X57n0965_003:0219b09": "二義故也或者乃以修三在因約地前諸位次第說",
    "X57n0965_003:0219b10": "者非也旦如來之言除性德外多在於果不應因修",
    "X57n0965_003:0219b11": "而得果號雖因中性習有生佛之文亦祇生於果上",
    "X57n0965_003:0219b12": "佛耳況記中明指止觀及記義當果中隱顯故也若",
    "X57n0965_003:0219b13": "指同初師前後之說復濫次義故不應爾(云云)。",
    "X57n0965_003:0219b14": "三法縱橫義(中)",
    "X57n0965_003:0219b15": "理性三法據向所申亦以明矣而猶有餘論者蓋釋",
    "X57n0965_003:0219b16": "籤有曰雖一點在上等(云云)是因以圓不縱不橫對",
    "X57n0965_003:0219b17": "顯別之縱橫故有所謂別教法身為惑所覆成於縱",
    "X57n0965_003:0219b18": "義理體具足而不相收成於橫義此雖妙宗委出其",
    "X57n0965_003:0219b19": "意(云云)與向所明大旨無別而猶自難明何也且彼",
    "X57n0965_003:0219b20": "教詮本唯一理而曰三法具足成橫此一難明也既",
    "X57n0965_003:0219b21": "具三德二合是修而曰三皆在性此二難明也既三",
    "X57n0965_003:0219b22": "在性則性具三矣而但曰法身為惑所覆此又何也",
    "X57n0965_003:0219b23": "然則此義苟不得今教權理實之說灼爾難明今因",
    "X57n0965_003:0219b24": "而申之先通示次結顯通示者夫別教所詮理性之",
    "X57n0965_003:0219c01": "德本與圓教同一理實同理實故體德無虧故佛性",
    "X57n0965_003:0219c02": "中初無兩異但以教詮有權有實別詮既帶一分教",
    "X57n0965_003:0219c03": "權故使所詮中道佛性離於二邊不即九界故名但",
    "X57n0965_003:0219c04": "中佛性之理理教權實其旨如此然復須知理實教",
    "X57n0965_003:0219c05": "權義必相有故使教門進否彌復難會是故論斯門",
    "X57n0965_003:0219c06": "者但應以此而會融不應以此而致妨致妨則終不",
    "X57n0965_003:0219c07": "能通會融則了無異致次結顯者然則三法縱橫所",
    "X57n0965_003:0219c08": "以異者以有教權理實與奪之義也(此義名同舊說而義意永異)",
    "X57n0965_003:0219c09": "故約理實而與之則曰理體具足約教權而奪之則",
    "X57n0965_003:0219c10": "曰三法成橫約理實而與之則曰法身本有約教權",
    "X57n0965_003:0219c11": "而奪之則曰覆理成縱而法有一三之異者對於二",
    "X57n0965_003:0219c12": "邊故唯一約於佛界故有三唯一則文附教權有三",
    "X57n0965_003:0219c13": "則義歸理實權實相有思之可知(云云)故吾四明申",
    "X57n0965_003:0219c14": "此之義凡以知不知為言者政由教詮有權有實實",
    "X57n0965_003:0219c15": "故云知權故不知良以此也所以與之奪之云者是",
    "X57n0965_003:0219c16": "皆約圓以形別也若本在當教尚無縱橫之言豈有",
    "X57n0965_003:0219c17": "與奪之說昔人多不究此所以尤迷今既申之則向",
    "X57n0965_003:0219c18": "諸文皆煥然也抑又別門凡如此例皆得以此類通",
    "X57n0965_003:0219c19": "之殆無餘論也。",
    "X57n0965_003:0219c20": "三法縱橫義(下)",
    "X57n0965_003:0219c21": "然修性既明則因果義可以類曉而猶須會釋者以",
    "X57n0965_003:0219c22": "有同異不一故也於此應先知同異之相如諸文有",
    "X57n0965_003:0219c23": "以因果即對修性者此據因之本修之終也有以因",
    "X57n0965_003:0219c24": "果屬修而性非因果者此據修之相性之體也有以",
    "X57n0965_003:0220a01": "修通因果而性唯局因者有以因通修性而果唯局",
    "X57n0965_003:0220a02": "理者(云云)是則果之與性一向局修之與因有通有",
    "X57n0965_003:0220a03": "局義不一槩也若以之會今修性者亦義不一向然",
    "X57n0965_003:0220a04": "則因有局性之因有通修之因局性之因則因之縱",
    "X57n0965_003:0220a05": "橫不異性之縱橫若通修之因則縱義易知如十住",
    "X57n0965_003:0220a06": "修空等是也而橫義難見今以二文示其相一如戒",
    "X57n0965_003:0220a07": "疏明三十心位通名解行於解行中凡有四名其第",
    "X57n0965_003:0220a08": "四曰道種文云性種性能生法佛習種性能生報佛",
    "X57n0965_003:0220a09": "此既通指三十心位名為性習道種等豈非因位約",
    "X57n0965_003:0220a10": "行橫論之相乎又如玄文明果縱云不但果德縱成",
    "X57n0965_003:0220a11": "因亦局限引地人云初地具足檀波羅蜜於餘非不",
    "X57n0965_003:0220a12": "修隨力隨分以言檀滿夫隨分檀滿者縱也於餘非",
    "X57n0965_003:0220a13": "不修者橫也是亦真因橫論之相爾約果縱橫者若",
    "X57n0965_003:0220a14": "果唯在修則不異向修之縱橫但玄文以法身本有",
    "X57n0965_003:0220a15": "二德修成為果縱有同前法次報後應之義故與三",
    "X57n0965_003:0220a16": "身橫顯一往難會通耳今直釋之曰所以法身本有",
    "X57n0965_003:0220a17": "在因屬性而並以果言者以因從果從強為言也亦",
    "X57n0965_003:0220a18": "猶九法皆修云爾然既對性是縱而又橫論三身者",
    "X57n0965_003:0220a19": "以性德法身既已修顯故與報應同為所發亦得是",
    "X57n0965_003:0220a20": "橫也亦是由性三之橫成果上之橫故也此四明所",
    "X57n0965_003:0220a21": "以有謂法報應三果中濟顯證時橫也乃至云復由",
    "X57n0965_003:0220a22": "此教性具三法而不相收致使功成三身橫顯是也",
    "X57n0965_003:0220a23": "由是明之一家縱橫之說義不出此但以此義往會",
    "X57n0965_003:0220a24": "諸文無不條理者雖然此特思議之縱橫猶可辨而",
    "X57n0965_003:0220b01": "明也而人莫不以為難而論之至於不思議不縱不",
    "X57n0965_003:0220b02": "橫則非辨可明非論所及而人反不以為意何哉。",
    "X57n0965_003:0220b03": "秘密傳不傳義",
    "X57n0965_003:0220b04": "吾佛設教顯密被機於中密教傳述可否說者頗難",
    "X57n0965_003:0220b05": "之蓋疏曰秘密者隱而不傳記釋(云云)苟不可傳則",
    "X57n0965_003:0220b06": "經無其文教絕其迹龍猛何自分二種法輪曰顯曰",
    "X57n0965_003:0220b07": "密天台安得立化儀四教曰頓漸不定及以秘密扣",
    "X57n0965_003:0220b08": "此兩端當何適然乎曰一不可偏傳不傳蓋各有意",
    "X57n0965_003:0220b09": "記釋之文顯矣因即其文為之說曰正用成密不可",
    "X57n0965_003:0220b10": "傳敘已發迹故可傳何以明之如佛在鹿苑為空中",
    "X57n0965_003:0220b11": "無量諸天密說般若五人不知也當時機眾亦曾無",
    "X57n0965_003:0220b12": "知者其如諸天子直聞顯談耳亦何知其密耶不知",
    "X57n0965_003:0220b13": "則是不可傳也即說所謂赴機之密非所傳耳今故",
    "X57n0965_003:0220b14": "曰正用成密不可傳至第四時正說般若先所得道",
    "X57n0965_003:0220b15": "諸天始讚敘云我見閻浮提第二法輪轉夫第二云",
    "X57n0965_003:0220b16": "者必其初已說與今同故云爾既指鹿苑為初而彼",
    "X57n0965_003:0220b17": "顯唯說小阿難以是始得知之因集成顯文即此為",
    "X57n0965_003:0220b18": "可傳如記所謂秘密所用全是顯教是故傳秘祇名",
    "X57n0965_003:0220b19": "傳顯今故曰敘己發迹故可傳也龍猛由是以般若",
    "X57n0965_003:0220b20": "顯敘推此眾已聞以彼機不知驗當時密被故約秘",
    "X57n0965_003:0220b21": "密引而申之天台於是根本佛經祖述大論推廣此",
    "X57n0965_003:0220b22": "義徧通四時例有密教焉然則敘出已顯況荊溪云",
    "X57n0965_003:0220b23": "祇名傳顯何密之有耶曰文雖已顯且有密義故也",
    "X57n0965_003:0220b24": "密義雖通而特約此示者蓋取密教發迹於此餘未",
    "X57n0965_003:0220c01": "之前聞雖涅槃有所謂如我始坐道場初成正覺亦",
    "X57n0965_003:0220c02": "有恒沙菩薩曾問斯義而玄文作密義用之稍同敘",
    "X57n0965_003:0220c03": "顯然考經本意乃元初圓滿始坐非今方便道場所",
    "X57n0965_003:0220c04": "以古師或作密釋而章安非之非之云者經明遠本",
    "X57n0965_003:0220c05": "密非正意疏釋之文是也用之云者一往借秘密助",
    "X57n0965_003:0220c06": "入之也籤釋之文是也故論發迹唯自般若耳若止",
    "X57n0965_003:0220c07": "觀以六根淨位能以妙音徧三千界謂之傳秘教者",
    "X57n0965_003:0220c08": "無它蓋約妙音徧處彼彼聞之而互不相知義如秘",
    "X57n0965_003:0220c09": "密豈同極果赴機所用哉故輔行曰不同佛化故曰",
    "X57n0965_003:0220c10": "能傳稟教之人仍無密益無密益者以未得三輪不",
    "X57n0965_003:0220c11": "思議化一音異解之用故無秘密不定之益也彼不",
    "X57n0965_003:0220c12": "知之曲說多矣。",
    "X57n0965_003:0220c13": "置毒喻",
    "X57n0965_003:0220c14": "教門有所謂置毒之難者其文出涅槃按經本以置",
    "X57n0965_003:0220c15": "毒乳中毒味不失實不置毒於醍醐中以譬五道佛",
    "X57n0965_003:0220c16": "性是一是不置醍醐也明矣至於止觀引用證觀則",
    "X57n0965_003:0220c17": "又曰乃至置毒醍醐醍醐殺人是果置耶不置耶置",
    "X57n0965_003:0220c18": "則違經不置則傷論因是論者競焉或曰文悞者或",
    "X57n0965_003:0220c19": "曰以發名置者或曰約教約行不同者是豈唯不明",
    "X57n0965_003:0220c20": "置之之說抑亦未究不置之旨兩無一得亦何足與",
    "X57n0965_003:0220c21": "議優劣哉今謂若審隨文用與名用義異之說於答",
    "X57n0965_003:0220c22": "是也何有且夫不置之旨者意顯五道雖殊佛性不",
    "X57n0965_003:0220c23": "變若必五味一一偏置則成五道有各一佛性之過",
    "X57n0965_003:0220c24": "豈所謂常一不變哉謂之不置宜矣然而止觀亦置",
    "X57n0965_003:0221a01": "云者甞聞諸牧庵曰親撿彼文曾無此言引教證觀",
    "X57n0965_003:0221a02": "故義加之正得今隨文用與之旨既足承用不別為",
    "X57n0965_003:0221a03": "說也所以加之云者文意元由證不定觀當文雖略",
    "X57n0965_003:0221a04": "至下攝法文中有曰若觀因緣又觀因緣即是佛性",
    "X57n0965_003:0221a05": "佛性即是如來是名乳中殺人乃至觀即中亦然輔",
    "X57n0965_003:0221a06": "行釋有二意一者現在習圓二者發圓宿習(云云)然",
    "X57n0965_003:0221a07": "則以圓知圓習之心觀於因緣即空假中因觀而",
    "X57n0965_003:0221a08": "發即見佛性豈非義當徧置五味耶故曰初觀因緣",
    "X57n0965_003:0221a09": "如乳例後可知其義顯然無勞致惑也又非獨此文",
    "X57n0965_003:0221a10": "為然至於玄文明開登地之中亦云置毒醍醐故知",
    "X57n0965_003:0221a11": "此以中為醍醐耳若曰文悞豈玄亦悞耶雖然隨文",
    "X57n0965_003:0221a12": "用與之說何以為證是不必它求也祇如此經置毒",
    "X57n0965_003:0221a13": "一文經譬五道今譬五味故曰故經一五以譬二五",
    "X57n0965_003:0221a14": "於理無傷亦即玄文所謂此譬兩用等又義例曰若",
    "X57n0965_003:0221a15": "用置毒則有兩種醍醐殺人豈非一家從義處處徧",
    "X57n0965_003:0221a16": "入置與不置隨義用之耶然則若正論置毒亦祇置",
    "X57n0965_003:0221a17": "於眾生心乳而已何者良以如來始為愽地初心說",
    "X57n0965_003:0221a18": "此實相之法令其受聞知解成了因種名之為置毒",
    "X57n0965_003:0221a19": "當後時開發之爾政使不受不能知解亦將強而毒",
    "X57n0965_003:0221a20": "之故曰置於凡夫心乳即其義也若乃後位聞教稟",
    "X57n0965_003:0221a21": "益毒義則疎縱推遠種亦祇在於初心故曰若不探",
    "X57n0965_003:0221a22": "賾當時入位等所謂探賾者窮深之義也惟其不能",
    "X57n0965_003:0221a23": "深窮此理故不得當時入位然而毒種不失故隨聞",
    "X57n0965_003:0221a24": "之遠近法之多少根之生熟行之淺深要藉今生重",
    "X57n0965_003:0221b01": "聞方發爾此其置發之相也或者乃曰置毒不論知",
    "X57n0965_003:0221b02": "者又曰寄大於小以論置者又與下種對論凡多異",
    "X57n0965_003:0221b03": "義者是皆舊傳迂闊之論亦不足承也彼不論知者",
    "X57n0965_003:0221b04": "守其喻不通其法也寄大於小者又因不定而失之",
    "X57n0965_003:0221b05": "鑿也彼以不定發者於漸得頓故也殊不知於頓得",
    "X57n0965_003:0221b06": "漸者亦不定種復如何置耶是皆失於大體也然則",
    "X57n0965_003:0221b07": "置毒之與下種大同小異耳所以大同者置毒豈非",
    "X57n0965_003:0221b08": "不定種耶但一往大小通局定不定等異又可置毒",
    "X57n0965_003:0221b09": "多從對治得名下種多約為人之義故復小異耳若",
    "X57n0965_003:0221b10": "曰顯密不定種子為如何說者是乃大術在於世尊",
    "X57n0965_003:0221b11": "豈得以有涯之辨窮無窮之智哉置之可也。",
    "X57n0965_003:0221b12": "論金光明題旨",
    "X57n0965_003:0221b13": "愚昔甞謂言有病於道者同不可不辨也如自昔定",
    "X57n0965_003:0221b14": "金光明一題直三字耳於道未云病也何足以守二",
    "X57n0965_003:0221b15": "三家之學而累數十世之辨乎及竊讀茲玄然後知",
    "X57n0965_003:0221b16": "是題不得不辨者蓋不先正其名則一一經義皆迂",
    "X57n0965_003:0221b17": "僻其於法性之道病孰甚焉故從而辨之然觀昔之",
    "X57n0965_003:0221b18": "為說者皆由大旨不明徒以文義相膠擾宗途相矢",
    "X57n0965_003:0221b19": "石故紛紛之論何由決乎今所論者宜先示以大旨",
    "X57n0965_003:0221b20": "次及文義則宗途法譬之說有歸不俟乎評而自判",
    "X57n0965_003:0221b21": "也所謂大旨者原夫劫初湛然萬物無字孰為名相",
    "X57n0965_003:0221b22": "及聖人有作則真立俗無有名而非法名相既立則",
    "X57n0965_003:0221b23": "有事物之名有法義之名既而經教或以事物比擬",
    "X57n0965_003:0221b24": "法門故法譬於是始彰此其大凡也惟其文相多途",
    "X57n0965_003:0221c01": "名義亦異故有以事物之名而為譬者有直名事物",
    "X57n0965_003:0221c02": "而非譬者有名濫事物而實指法門者有二名並列",
    "X57n0965_003:0221c03": "而事物義當譬者有因名通事理而得約機解論義",
    "X57n0965_003:0221c04": "推者故知未可據名斷義要必約文以定題此金光",
    "X57n0965_003:0221c05": "明名者文直指召之也既不云如復非竝列之例驗",
    "X57n0965_003:0221c06": "直指法門從法立稱也必矣但名少濫耳若兼附文",
    "X57n0965_003:0221c07": "是亦直名(去呼)事物之名也然則文出經家經家由乎",
    "X57n0965_003:0221c08": "佛唱所以玄義有附文當體之釋而拾遺則曰是法",
    "X57n0965_003:0221c09": "非譬也若乃譬釋蓋名通事理不妨約被機順古從",
    "X57n0965_003:0221c10": "容釋耳非所謂定題也夫是則唯二義而已謂定題",
    "X57n0965_003:0221c11": "唯法釋義兼譬所以定題唯法者文局也釋義通譬",
    "X57n0965_003:0221c12": "者名通也文中凡曰是法非譬而又曰通譬者如是",
    "X57n0965_003:0221c13": "而已但釋義未必定題定題必兼釋義故以文旨言",
    "X57n0965_003:0221c14": "之三皆釋名而譬釋獨非定題耳然義通法譬而文",
    "X57n0965_003:0221c15": "局法說者今原其意略得二義一者直彰法義成妙",
    "X57n0965_003:0221c16": "解故二者以真奪俗反常情故從法唱題意恐在此",
    "X57n0965_003:0221c17": "而次論以文相者按夫玄釋凡五科初二置之考其",
    "X57n0965_003:0221c18": "次三番則一譬二法次第親疎不無深旨何也且譬",
    "X57n0965_003:0221c19": "釋非正而先之者承古而來其義則疎故次附文雖",
    "X57n0965_003:0221c20": "正從法立斥彼義推然猶以義存譬非無譬也直疎",
    "X57n0965_003:0221c21": "之而已此則望前稍親望後猶寬若夫當體則竝不",
    "X57n0965_003:0221c22": "取文義親疎直約法說其於題義尤的豈非以三番",
    "X57n0965_003:0221c23": "則從疎至親終須捨譬從法有符向定題之義而卒",
    "X57n0965_003:0221c24": "之以料揀者然此文為頗難所以執諍反之而不能",
    "X57n0965_003:0222a01": "通弊此故也今先示來歷後釋所疑來意乃由文體",
    "X57n0965_003:0222a02": "二釋捨譬從法則譬義全疎因挍古譬釋對今依文",
    "X57n0965_003:0222a03": "為問且究存譬之所以也至答中則以被根雙存為",
    "X57n0965_003:0222a04": "言故不可棄也豈非以料揀則兼被利鈍不妨約義",
    "X57n0965_003:0222a05": "雙存有合今釋義之旨乎然則被根直約法譬示之",
    "X57n0965_003:0222a06": "足矣而又二皆云譬何耶曰利人即法作譬云者其",
    "X57n0965_003:0222a07": "實解即法作能譬之事名爾非即譬解也然而曰譬",
    "X57n0965_003:0222a08": "者此對鈍根翻例言之文辭之巧也所以翻例者意",
    "X57n0965_003:0222a09": "顯利鈍雖法譬取解不同而所聞祇一金光明之名",
    "X57n0965_003:0222a10": "是則鈍根所解之譬義當利人所即之法利根所解",
    "X57n0965_003:0222a11": "之法乃即鈍根能譬之事故云也若爾則正以機解",
    "X57n0965_003:0222a12": "義推故須譬釋四明何以云順古耶曰非直順古作",
    "X57n0965_003:0222a13": "譬蓋因順古首先廣明爾又復順於可順使無此理",
    "X57n0965_003:0222a14": "當直破之何順之有得被根義方知順古有功是則",
    "X57n0965_003:0222a15": "四明之說雖欲弗取得乎雖然苟無古可順將如何",
    "X57n0965_003:0222a16": "明之應如妙玄料揀可也(彼釋題名之後料揀法譬之義云云)然則十",
    "X57n0965_003:0222a17": "種三法文應缺耶是亦不可缺應如妙玄類通可也",
    "X57n0965_003:0222a18": "(彼三法妙以三軌類通十種三法)然今所說苟當於理直於義設雖",
    "X57n0965_003:0222a19": "祖文亦將與之條理惟其不眩於文然後能見其意",
    "X57n0965_003:0222a20": "不然難矣乎觀者無誚焉。",
    "X57n0965_003:0222a21": "判提謂經釋難",
    "X57n0965_003:0222a22": "或問五時收經足乎曰足也足則何以提謂一經(佛初",
    "X57n0965_003:0222a23": "成道未趣鹿園時說其所說法五戒世善當機得益並結小乘忍耳)既非大乘復不預",
    "X57n0965_003:0222a24": "小攝何也如玄文有曰柰苑之前不預小乘攝是也",
    "X57n0965_003:0222b01": "曰判經固多法矣而立教亦未易也何則蓋凡判攝",
    "X57n0965_003:0222b02": "必約教益論之教益未定則又交相顯也故有所謂",
    "X57n0965_003:0222b03": "以益驗教以教定益者焉夫以益驗教即輔行有曰",
    "X57n0965_003:0222b04": "但觀諸經會未得道即識所說共別之意也以教定",
    "X57n0965_003:0222b05": "益者即妙樂有曰教若唯小顯露終無結得大益密",
    "X57n0965_003:0222b06": "得大益教不可傳此為一家判經之大式也然以教",
    "X57n0965_003:0222b07": "益判今提謂者按此經教益(如前注云云)則鹿苑時收三",
    "X57n0965_003:0222b08": "藏教攝可也其文證則見乎妙樂四教義等(云云)此",
    "X57n0965_003:0222b09": "說及引證舊或知之而猶未以為然者蓋有前文之",
    "X57n0965_003:0222b10": "難未易釋通故也雖有向說又惡得而言焉余謂是",
    "X57n0965_003:0222b11": "固破古之文而又須知其所以可也古師之失在於",
    "X57n0965_003:0222b12": "立教故曰立教亦未易也蓋凡今立教以正不以傍",
    "X57n0965_003:0222b13": "以出世不以不出世而北地師以提謂為人天初教",
    "X57n0965_003:0222b14": "則是以世法立教者也豈如來出世被物之正意乎",
    "X57n0965_003:0222b15": "故玄文具約六義難之其甚詳且著者蓋亦大有害",
    "X57n0965_003:0222b16": "矣此其第五約結集難之文所以結集小藏起自鹿",
    "X57n0965_003:0222b17": "苑而在前之經不預者得非以人天乘非佛化正意",
    "X57n0965_003:0222b18": "故也尚何得立為初教乎破古之意在此而已然而",
    "X57n0965_003:0222b19": "佛說之何也蓋為緣宜權符本習耳既非正轉法輪",
    "X57n0965_003:0222b20": "而又僧寶不足化事未備故論結集者不以提謂為",
    "X57n0965_003:0222b21": "始而始於鹿園也雖曰不預非不集也苟為不集而",
    "X57n0965_003:0222b22": "世所行祖所引用者何乎是知一往云爾由是而言",
    "X57n0965_003:0222b23": "論取佛化正意故不以此經為三藏始今約教益部",
    "X57n0965_003:0222b24": "類則得以彼時教傍攝也既申其難易者可了亦揀",
    "X57n0965_003:0222c01": "之如別也。",
    "X57n0965_003:0222c02": "識辨(上)",
    "X57n0965_003:0222c03": "學莫善於明心而莫不善於不知心苟識之不辨是",
    "X57n0965_003:0222c04": "不知心也可不謂之大哀乎然則識本自心復何所",
    "X57n0965_003:0222c05": "辨而識辨云者為不能明者言也抑又諸文言識多",
    "X57n0965_003:0222c06": "途體相難曉至於立識生法翻宗助計尤難會通故",
    "X57n0965_003:0222c07": "心辨而後明於是作識辨夫心意識三同出而異名",
    "X57n0965_003:0222c08": "也而諸文或即心意以言識或對心意以言識或從",
    "X57n0965_003:0222c09": "義別名或約識異號雖所出不同要之識本於心一",
    "X57n0965_003:0222c10": "也故識雖多而心則一然以識從心則識亦不異所",
    "X57n0965_003:0222c11": "謂識能了別之義也故曰分別曰識又曰識名覺了",
    "X57n0965_003:0222c12": "是智慧之異名凡見聞覺知之性皆識也故分而為",
    "X57n0965_003:0222c13": "六根則曰六識總而為意則曰意識列之於五陰則",
    "X57n0965_003:0222c14": "曰識陰其實皆一心也但教詮大小故識亦通局若",
    "X57n0965_003:0222c15": "六識則大小通詮別約大教則又有所謂七八九識",
    "X57n0965_003:0222c16": "焉(華梵名義委釋如別云云)今合而明之總為五義一曰本末二",
    "X57n0965_003:0222c17": "曰真妄三曰事業四曰三性五曰四類一曰本末者",
    "X57n0965_003:0222c18": "或約真妄以論本末或迭論本末今皆不用唯取八",
    "X57n0965_003:0222c19": "識為本而以染淨諸識為末如玄文所謂若阿黎耶",
    "X57n0965_003:0222c20": "中有生死種子(止)道後真如名為淨識等此則舉本",
    "X57n0965_003:0222c21": "攝末從八識之源派出真如分別等識乃即一而論",
    "X57n0965_003:0222c22": "三也若從近為言即末明本者則七八等識還依六",
    "X57n0965_003:0222c23": "識而具也二曰真妄者一往且以九識為真八識等",
    "X57n0965_003:0222c24": "為妄二往論之此復論計不同(如下更明)三曰事業者准",
    "X57n0965_003:0223a01": "起信論多諸名字即業轉現等總名業識依諸凡夫",
    "X57n0965_003:0223a02": "隨事分別者名為事識事識則依見愛煩惱增長義",
    "X57n0965_003:0223a03": "業識則依無明熏習所起若判今諸識則八識為業",
    "X57n0965_003:0223a04": "六識名事二乘七識既居其兩間亦義必兩屬若能",
    "X57n0965_003:0223a05": "熏識分則七八二識既皆無明熏起俱是業識故四",
    "X57n0965_003:0223a06": "明曰二乘所見尊特功由業識等是也若所起識相",
    "X57n0965_003:0223a07": "則第七全是忻惡分別之識分別猶是事識故也故",
    "X57n0965_003:0223a08": "起信論曰依分別事識凡夫二乘心所見者名為應",
    "X57n0965_003:0223a09": "身等是也四曰三性者應知諸識不出三性而有通",
    "X57n0965_003:0223a10": "局之異即善性惡性局也無記性通也故四明曰無",
    "X57n0965_003:0223a11": "記徧該八識善惡心唯第六識然一家觀境於第六",
    "X57n0965_003:0223a12": "識而言無記者良由無記徧通諸識亦即六識是八",
    "X57n0965_003:0223a13": "識故也五曰四類者即凡夫二乘菩薩佛也約此四",
    "X57n0965_003:0223a14": "類以次對於六七八九識者如此光明玄義所明(云",
    "X57n0965_003:0223a15": "云)蓋欲令易解故約教道義分別言之亦可約漸轉",
    "X57n0965_003:0223a16": "義分別四相麤必含細則凡夫具四二乘漸減至佛",
    "X57n0965_003:0223a17": "唯一則又如拾遺記所示也(云云)實而論之祇一念",
    "X57n0965_003:0223a18": "心所具之法何容前後與獨一耶但以此諸義區而",
    "X57n0965_003:0223a19": "別之則識相稍明大槩可得矣。",
    "X57n0965_003:0223a20": "識辨(中)",
    "X57n0965_003:0223a21": "自昔教門辨同時意識者多矣而罕言五意識者言",
    "X57n0965_003:0223a22": "五意識者或有之至於七八識相則未之明也設雖",
    "X57n0965_003:0223a23": "辨明往往失當今得以辨示之所謂五意識者昔之",
    "X57n0965_003:0223a24": "論者莫不以謂直爾對境者為五識從而分別種種",
    "X57n0965_003:0223b01": "不同者為五意識其說然乎曰非也若果如所明則",
    "X57n0965_003:0223b02": "受想二心耳曾不知輔行有曰五識五意識及第六",
    "X57n0965_003:0223b03": "識竝能生於受等三心能所既異豈得混同今謂此",
    "X57n0965_003:0223b04": "五識等竝且屬能生之識但具見聞覺知之性故得",
    "X57n0965_003:0223b05": "五識等名其實未言對境發識以對境發識即已是",
    "X57n0965_003:0223b06": "受等心也然而識及意識所以異者以識從根則曰",
    "X57n0965_003:0223b07": "五識約意約境則曰五意識以識言之雖未對境要",
    "X57n0965_003:0223b08": "必寄對境以示相如眼見色時見即眼識意亦同見",
    "X57n0965_003:0223b09": "即眼意識然分二別有俱不俱俱則相續分別不俱",
    "X57n0965_003:0223b10": "即雖對而遣故解深密經云五意同時必定有一分",
    "X57n0965_003:0223b11": "別意識同時而轉此言五識與五意識俱也又珠林",
    "X57n0965_003:0223b12": "云且如眼識初墮於境名率爾墮心同時意識先未",
    "X57n0965_003:0223b13": "緣此等此言不與意識俱也眼識既然餘識例爾是",
    "X57n0965_003:0223b14": "則對境而生者五識也同時緣境者五意識也所以",
    "X57n0965_003:0223b15": "緣現量時則有二識俱緣至緣比量及分別時唯意",
    "X57n0965_003:0223b16": "識當情五識却無用是則意識緣二境五識唯緣現",
    "X57n0965_003:0223b17": "故輔行曰同時意識緣現五塵及落謝塵即此謂也",
    "X57n0965_003:0223b18": "然則若曉此識所謂同時意識從而可知但此同時",
    "X57n0965_003:0223b19": "體是六識徧在諸根曰五意識復與五意同緣則曰",
    "X57n0965_003:0223b20": "同時意識得名雖異識則一也而自昔惑於名言乃",
    "X57n0965_003:0223b21": "別求所謂同時意識及論同時皆為未允以失其本",
    "X57n0965_003:0223b22": "故也今謂既與五識同緣則同時之義得矣但文指",
    "X57n0965_003:0223b23": "通別有起未起轉不轉等故諸文於是言之異爾如",
    "X57n0965_003:0223b24": "轉行於同時意識外別言起五意識者此指六識為",
    "X57n0965_003:0223c01": "同時亦是一往對五意識為所起故非謂同時專在",
    "X57n0965_003:0223c02": "六識而妙記以同時意識非初剎那者正由意識該",
    "X57n0965_003:0223c03": "起未起此當已起之識故揀非初念也自有意識已",
    "X57n0965_003:0223c04": "轉成於分別與五識不必同時如唯識論云意識分",
    "X57n0965_003:0223c05": "別時無眼等識於先滅故若也俱轉如深密所謂云",
    "X57n0965_003:0223c06": "者豈不同時觸類長之可以意得是皆隨文用義學",
    "X57n0965_003:0223c07": "者善知通變可也所謂七八識相者於此應先知名",
    "X57n0965_003:0223c08": "義同異次的示八識之相所以名義同異者蓋楞嚴",
    "X57n0965_003:0223c09": "有曰陀那微細識習氣成暴流然以其名則七識考",
    "X57n0965_003:0223c10": "其義則八識而說者(云云)是果何識耶曰今不以名",
    "X57n0965_003:0223c11": "定義要當以義定名然據微細之言正指八識而曰",
    "X57n0965_003:0223c12": "阿陀那者今以二義伸之謂約體橫論約相竪辨夫",
    "X57n0965_003:0223c13": "惟約體橫論則阿陀那即阿黎耶更無別體但隨義",
    "X57n0965_003:0223c14": "別得名不同此經中所以本指八識而特彰陀那之",
    "X57n0965_003:0223c15": "號者蓋從執我之義且為生下習氣暴流句因以名",
    "X57n0965_003:0223c16": "之其實微細體是八識也夫惟約相竪辨則七識名",
    "X57n0965_003:0223c17": "陀那八識名黎耶識相既別名不可混此天台所以",
    "X57n0965_003:0223c18": "隨名辨識竪約一途示之各有所以安得相妨而集",
    "X57n0965_003:0223c19": "解家以八識異名釋者此知有初義而已而不知有",
    "X57n0965_003:0223c20": "次義所以未善霅川之說以梵語名通且約三法融",
    "X57n0965_003:0223c21": "會者不特華梵無當顯違吾祖而又於向二義殆無",
    "X57n0965_003:0223c22": "所歸固不足取也然而四明直以七識引用者既非",
    "X57n0965_003:0223c23": "正釋經文一往據名證義則無害也得今二義方知",
    "X57n0965_003:0223c24": "七八名義有歸然明八識相者散出經論誠未易明",
    "X57n0965_003:0224a01": "今略示之有通相別相通相者即一切眾生心源目",
    "X57n0965_003:0224a02": "為如來藏亦曰含藏識等(如百法疏宗鏡錄有諸異名非示相之要故略之)",
    "X57n0965_003:0224a03": "此識真妄和合含藏諸法具善惡種子由無明等熏",
    "X57n0965_003:0224a04": "變染淨諸法於是出生故總謂之阿賴耶識此其通",
    "X57n0965_003:0224a05": "相也若對餘識以辨別相者如玄文有曰若異此兩",
    "X57n0965_003:0224a06": "識即阿黎耶(如前引)所以異者對九識則動不動異對",
    "X57n0965_003:0224a07": "七識則分別無分別殊故起信論曰以依不覺故心",
    "X57n0965_003:0224a08": "動說名為業此言業識動心是也又曰離於分齊唯",
    "X57n0965_003:0224a09": "依心現不離真如等此言業識所見無有分別也惟",
    "X57n0965_003:0224a10": "其無分別故非全是妄非全妄故則幾於真以猶有",
    "X57n0965_003:0224a11": "動故非全是真非全真故仍屬於妄是則真妄際極",
    "X57n0965_003:0224a12": "之處故染淨善惡含藏於此又如藏疏以四句辨真",
    "X57n0965_003:0224a13": "妄和合此則亦生滅亦不生滅如海含動靜等亦其",
    "X57n0965_003:0224a14": "相也其如諸文有異云者亦姑以此正之而已。",
    "X57n0965_003:0224a15": "識辨(下)",
    "X57n0965_003:0224a16": "夫心為立識之源識為生法之本但識有染淨故生",
    "X57n0965_003:0224a17": "法不同由論計殊途故是非互諍謂是者以強而助",
    "X57n0965_003:0224a18": "弱知非者翻劣而歸勝故於立識生法又有所謂翻",
    "X57n0965_003:0224a19": "宗助計者焉今以次明之如昔弘地論師分於南北",
    "X57n0965_003:0224a20": "譯攝論者有乎梁唐皆隨其所計立識不同故或立",
    "X57n0965_003:0224a21": "九識菴摩羅(梁真諦)或但立八識黎耶謂九識者異名",
    "X57n0965_003:0224a22": "耳(唐三藏)若地論所計則同依八識而有真妄之異竝",
    "X57n0965_003:0224a23": "如文(云云)惟其立識不同故計生法有異有約立識",
    "X57n0965_003:0224a24": "而論生法者有唯依八識而計真妄者有以地攝二",
    "X57n0965_003:0224b01": "論對論生法者是皆隨文用與非謂文相有卒互也",
    "X57n0965_003:0224b02": "何者如文曰真諦所譯則依菴摩羅後代諸譯并依",
    "X57n0965_003:0224b03": "黎耶此約立識而論生法故一往梁攝依真唐攝依",
    "X57n0965_003:0224b04": "妄若據八識則真諦非不依妄蓋亦計黎耶是無記",
    "X57n0965_003:0224b05": "無明生諸法故唐攝非不依真或於八識計法性生",
    "X57n0965_003:0224b06": "諸法故由是而知二論立識則別以有八九增減不",
    "X57n0965_003:0224b07": "同生法則通以各計真妄生法故也又文曰弘地論",
    "X57n0965_003:0224b08": "師二處不同相洲北道計黎耶以為依持相洲南道",
    "X57n0965_003:0224b09": "計真如以為依持此並自就八識計於真妄何者以",
    "X57n0965_003:0224b10": "南地所計之真還依黎耶故文曰若地人明阿黎耶",
    "X57n0965_003:0224b11": "是真常淨識則其計妄者可知故與舊譯攝論異矣",
    "X57n0965_003:0224b12": "然而文例之者例其各計似同非例立識也若乃玄",
    "X57n0965_003:0224b13": "文偏約地攝對論者蓋大師唯見梁攝故文無及唐",
    "X57n0965_003:0224b14": "論者至荊谿文中始言之耳而特取南地者乃一往",
    "X57n0965_003:0224b15": "對梁譯示各計之相故略不言北道非謂地論唯真",
    "X57n0965_003:0224b16": "攝論專妄而已所以翻宗助計之難者無它蓋難者",
    "X57n0965_003:0224b17": "曰文云加復攝大乘興謂梁攝也梁攝本依菴羅而",
    "X57n0965_003:0224b18": "曰亦計黎耶以助北道何也又曰攝大乘明十勝相",
    "X57n0965_003:0224b19": "義咸謂深極是固梁攝也而曰使地論番宗果可地",
    "X57n0965_003:0224b20": "論耶或南或北未免疑妨(云云)今釋之曰苟得向用",
    "X57n0965_003:0224b21": "與之意與夫通別之說無足難者姑以一言斷之使",
    "X57n0965_003:0224b22": "番宗助計兩皆曉然何者是皆以立識混於生法故",
    "X57n0965_003:0224b23": "致斯惑也若知立識是別生法是通者何妨梁攝亦",
    "X57n0965_003:0224b24": "計黎耶助同北道然則亦計云者蓋對北地言之既",
    "X57n0965_003:0224c01": "同北地則計勝南道使南地番宗南向攝也又可知",
    "X57n0965_003:0224c02": "矣人不見此往往膠擾於文相者不知其幾也夫如",
    "X57n0965_003:0224c03": "今之說復何難哉雖然此皆宗計之說評之已如玄",
    "X57n0965_003:0224c04": "及止觀等文至論一家立識生法之旨果何如耶曰",
    "X57n0965_003:0224c05": "是不應一向更當約大體通論之可也抑學者尋談",
    "X57n0965_003:0224c06": "其文當自得之故此未暇也。",
    "X57n0965_003:0224c07": "三藏菩薩斷伏義",
    "X57n0965_003:0224c08": "異義難乎定一定一難乎至當一而且當者其唯善",
    "X57n0965_003:0224c09": "說乎舊論三藏菩薩斷惑不斷之義說至于今亦已",
    "X57n0965_003:0224c10": "歸一莫不謂斷者非而不斷者是也然因其已定多",
    "X57n0965_003:0224c11": "不盡心求其至當者或鮮矣今姑取教部大體之旨",
    "X57n0965_003:0224c12": "以全夫不斷之說庶幾乎此義明白則彼好難者無",
    "X57n0965_003:0224c13": "自而攻焉蓋其說有三一曰教意旁正二曰部旨破",
    "X57n0965_003:0224c14": "立三曰文相斷伏且教意傍正者原夫此教之興良",
    "X57n0965_003:0224c15": "由小根於頓無益故寢大施小則正為二乘傍為菩",
    "X57n0965_003:0224c16": "薩且二乘於生死所猒患若言菩薩已斷而更生者",
    "X57n0965_003:0224c17": "其小根必疑亦將與己教併不受矣此佛所以覆相",
    "X57n0965_003:0224c18": "不言實欲行其小化故也如四教義之文是也然而",
    "X57n0965_003:0224c19": "不妨傍為當機有是根器者說事六度權生事善濟",
    "X57n0965_003:0224c20": "用若足其教則廢其人自轉此又因覆相而兩得之",
    "X57n0965_003:0224c21": "也如妙玄之文是也然則覆相故言不斷否則應斷",
    "X57n0965_003:0224c22": "耶曰教既不言斷從何立借使有之置之可也舊或",
    "X57n0965_003:0224c23": "作此說覆相者非也所謂部旨破立者誠如向說則",
    "X57n0965_003:0224c24": "固有是菩薩矣其不言斷惑正當教意而大論斥之",
    "X57n0965_003:0225a01": "曰大錯者何耶曰惟其正當教意此其所以斥之也",
    "X57n0965_003:0225a02": "應須知破立之旨可也故妙玄云若毗曇婆娑中明",
    "X57n0965_003:0225a03": "菩薩義龍樹往往破之謂其失佛方便是故須破申",
    "X57n0965_003:0225a04": "佛方便是故須立良以大論宗釋般若般若部旨廢",
    "X57n0965_003:0225a05": "一存三故得處處以衍斥小則三藏一教全當所廢",
    "X57n0965_003:0225a06": "豈止菩薩一義而已然則經立論破固各有意言乖",
    "X57n0965_003:0225a07": "而趣合也而弘者失旨乃探取大乘經釋所弘論菩",
    "X57n0965_003:0225a08": "薩之義此則失佛方便之過亦彰論主不解之失故",
    "X57n0965_003:0225a09": "尤所宜破者若乃申佛方便此則須立故妙樂曰阿",
    "X57n0965_003:0225a10": "含亦明不斷結菩薩而大論斥權非謂全無蓋言經",
    "X57n0965_003:0225a11": "亦有之則非全無但以斥權云無耳而惑者乃反據",
    "X57n0965_003:0225a12": "此謂亦有斷結者非也夫惟破立如此豈得執一而",
    "X57n0965_003:0225a13": "難乎所謂文相伏斷者卒觀諸文多皆云伏而有曰",
    "X57n0965_003:0225a14": "斷者三義而已謂名伏為斷以有漏智斷至果終斷",
    "X57n0965_003:0225a15": "皆非今所謂斷也亦何足論乎。",
    "X57n0965_003:0225a16": "家家定頌說",
    "X57n0965_003:0225a17": "小教名位果向之間有所謂家家者論之久矣其為",
    "X57n0965_003:0225a18": "說亦定焉豈俟重述然今所申言者亦正其定說而",
    "X57n0965_003:0225a19": "已且言家家者謂於人天受生處不一也蓋欲思有",
    "X57n0965_003:0225a20": "九而潤生則七初則惑麤難斷且觀力弱故品少而",
    "X57n0965_003:0225a21": "生多次則相當後則反上理數然爾所以惑九而生",
    "X57n0965_003:0225a22": "七也且制果疏數則又異乎潤生之義者此乃惑從",
    "X57n0965_003:0225a23": "於果約一來不還為之分齊故也大槩雖爾而斷證",
    "X57n0965_003:0225a24": "者則隨其根性有任有次有超者焉於其超者則有",
    "X57n0965_003:0225b01": "本斷有小有大有大大者焉然任者為下次者為中",
    "X57n0965_003:0225b02": "超者為上又任次則定超則不定惟其不定故有小",
    "X57n0965_003:0225b03": "大大大者矣論所斷惑乃有同時有異時有先斷思",
    "X57n0965_003:0225b04": "而後斷見也有以有漏無漏知斷之者同時則超斷",
    "X57n0965_003:0225b05": "是也異時則任次是也先思後見本斷是也所以本",
    "X57n0965_003:0225b06": "斷即有漏智斷也後斷見時方論果證然亦止乎三",
    "X57n0965_003:0225b07": "果而已以有漏智弱故抑之也若最後思惑不容有",
    "X57n0965_003:0225b08": "漏智斷是故本斷無證四果者自餘超次皆無漏智",
    "X57n0965_003:0225b09": "斷所以先明此者意為下所定張本苟得此旨思過",
    "X57n0965_003:0225b10": "半矣然則論之所以難者在夫定論所頌耳俱舍頌",
    "X57n0965_003:0225b11": "(云云)又止觀引用婆娑則曰超斷五品名家家而妙",
    "X57n0965_003:0225b12": "玄有謂斷一至五約此論家家輔行又曰若超若次",
    "X57n0965_003:0225b13": "進斷三四此等根性超次難明所斷進否或異故使",
    "X57n0965_003:0225b14": "由來定之不一(云云)今亦為之說曰定俱舍則頌次",
    "X57n0965_003:0225b15": "為當論婆娑則宗計殊途何者按論釋曰即預流者",
    "X57n0965_003:0225b16": "進斷修惑三緣具足轉名家家夫既曰預流進斷則",
    "X57n0965_003:0225b17": "已非本斷超斷人矣又曰三緣具足則亦揀異餘不",
    "X57n0965_003:0225b18": "足者非頌次斷而何但據此釋亦已明矣况復輔行",
    "X57n0965_003:0225b19": "引而釋之則又曰此次斷義與今文同豈非正結俱",
    "X57n0965_003:0225b20": "舍頌次同今止觀乎然據止觀本不於次斷名家家",
    "X57n0965_003:0225b21": "而荊溪引彼釋此者乃全得玄文斷一至五約此論",
    "X57n0965_003:0225b22": "家家之旨然則玄文本言次第斷而亦至五品論者",
    "X57n0965_003:0225b23": "非然也蓋言約此之間論耳其實還是三四品中與",
    "X57n0965_003:0225b24": "俱舍義同也而輔行有所謂若超若次者上文既曰",
    "X57n0965_003:0225c01": "先於人中得見道已則非兼除同時之例固已非小",
    "X57n0965_003:0225c02": "超矣具論釋曰以有增進於所受生或多或少或過",
    "X57n0965_003:0225c03": "此故增進豈非超義耶故知祇是次中論超此定名",
    "X57n0965_003:0225c04": "與先達同而義別也然或病其無據者即此明文何",
    "X57n0965_003:0225c05": "勞它據是則頌次義歸一揆矣雖然其必頌次何也",
    "X57n0965_003:0225c06": "舊皆未見此旨故於其說不定今輙出其意蓋超者",
    "X57n0965_003:0225c07": "過任則不及過與不及不足為常論抑又次者定餘",
    "X57n0965_003:0225c08": "則不定故也其特頌次如是而已所以婆娑宗計殊",
    "X57n0965_003:0225c09": "途者此以超斷論家家故與俱舍不同根性雖異莫",
    "X57n0965_003:0225c10": "不皆須二生家家以超斷者雖至五品未全損生之",
    "X57n0965_003:0225c11": "功故曰此之五品同四品故是也此言超次皆得有",
    "X57n0965_003:0225c12": "家家義故得兩論言之不同非會根性及有抑同若",
    "X57n0965_003:0225c13": "抑若會皆未免失也由是言之則從論所計雖通二",
    "X57n0965_003:0225c14": "根據文斷頌唯局次斷其說判然矣若夫文義餘疑",
    "X57n0965_003:0225c15": "則有曲辨者詳焉今得以略。",
    "X57n0965_003:0225c16": "涅槃五佛子回心義",
    "X57n0965_003:0225c17": "大經有所謂五人生方便土經八六四二十千劫得",
    "X57n0965_003:0225c18": "菩提者或以前三果為難以通惑未盡未當出界故",
    "X57n0965_003:0225c19": "也於是先達辨論(云云)然不暇考論是非姑直斷之",
    "X57n0965_003:0225c20": "曰必先不盡通惑而得生者但觀涅槃現病品文與",
    "X57n0965_003:0225c21": "夫輔行經七生已任運入般之言昭然義見是皆須",
    "X57n0965_003:0225c22": "至四果可也然而文有初二三果云者輔行釋之亦",
    "X57n0965_003:0225c23": "明矣故曰所言須陀洹等從本為名又曰從根利鈍",
    "X57n0965_003:0225c24": "故使出界經劫長短此文人皆知之而罕有得其所",
    "X57n0965_003:0226a01": "以從本從根者故多迷之今言從本者蓋謂且從涅",
    "X57n0965_003:0226a02": "槃當會所指有此五人云爾其實竝須隨惑多少次",
    "X57n0965_003:0226a03": "第經生惑盡始得出界且言從根利鈍者還約現在",
    "X57n0965_003:0226a04": "界內住果淺深以判它日界外根有利鈍何則以此",
    "X57n0965_003:0226a05": "等同一時會而有住初果淺位者有至四果極位者",
    "X57n0965_003:0226a06": "驗根有利鈍然也故使界外經劫亦長短不同非謂",
    "X57n0965_003:0226a07": "彼土猶存三四果別也故妙樂記釋根利鈍文云一",
    "X57n0965_003:0226a08": "者五中前三人鈍以住果故足顯今義也若夫經存",
    "X57n0965_003:0226a09": "教道之說逼令現發之意亦義理當然耳今姑據文",
    "X57n0965_003:0226a10": "釋難如此。",
    "X57n0965_003:0226a11": "觀篇",
    "X57n0965_003:0226a12": "觀境真妄論",
    "X57n0965_003:0226a13": "教不可不正觀不可不明教不正則妙道混於偏乘",
    "X57n0965_003:0226a14": "觀不明則宗旨匿於僻解此一家教觀所以不得不",
    "X57n0965_003:0226a15": "辨者其來久矣夫教門既明之於上則觀門宜論之",
    "X57n0965_003:0226a16": "於後也如指要釋一念之文而有真妄兩說排異顯",
    "X57n0965_003:0226a17": "正申明此義非不詳著然而後世猶有昧者無他祇",
    "X57n0965_003:0226a18": "由說者始不以大體宗趣為論徒以文相膠擾而已",
    "X57n0965_003:0226a19": "故於兩途不能直其說苟真妄不直則情智莫辨情",
    "X57n0965_003:0226a20": "智不辨則教旨不明教旨不明則解行失趣解行失",
    "X57n0965_003:0226a21": "趣則宗途之說亂於其間於是有正有偏有非與是",
    "X57n0965_003:0226a22": "是非既判則境觀得以正能所得以分能所既分別",
    "X57n0965_003:0226a23": "文旨有歸文旨有歸則思修者無惑而後會於忘能",
    "X57n0965_003:0226a24": "所非真妄之至理然後為得也今故略作十義論之",
    "X57n0965_003:0226b01": "(云云)。",
    "X57n0965_003:0226b02": "初論真妄大體",
    "X57n0965_003:0226b03": "東流聖教雖一大法藏一言蔽之不出真妄而已言",
    "X57n0965_003:0226b04": "真妄則佛化舉在是矣天台教宗蓋申佛化者也雖",
    "X57n0965_003:0226b05": "時教不同然必以真妄二門成一家之樞鍵舍是亦",
    "X57n0965_003:0226b06": "不足以盡吾道是知真妄大有所關故必先論其大",
    "X57n0965_003:0226b07": "體初名次法而後約修性事理明之名者何也謂真",
    "X57n0965_003:0226b08": "即真實亦如實義妄謂虗妄亦迷妄義法者名下之",
    "X57n0965_003:0226b09": "實也其實不出十界該乎通別二義通義如後(云云)",
    "X57n0965_003:0226b10": "別中復通局不同通則十界迭論一往如善惡之義",
    "X57n0965_003:0226b11": "(云云)局則佛界為真九界屬妄此方盡理也然約修",
    "X57n0965_003:0226b12": "性以明者蓋一真法界本絕迷悟平等覺心詎論修",
    "X57n0965_003:0226b13": "證則非真非妄可也雖非真妄而性德圓具法法宛",
    "X57n0965_003:0226b14": "然故性不定住全性而起隨染淨緣變造十界是則",
    "X57n0965_003:0226b15": "性非真妄而修有真妄此對論義也既性德圓具豈",
    "X57n0965_003:0226b16": "有真妄在於性外性之真妄既許圓具全性之修何",
    "X57n0965_003:0226b17": "妨融泯故亦得論雙非真妄此又各論義也然則性",
    "X57n0965_003:0226b18": "中雖有真妄以其本來融通寂滅故併名為真此真",
    "X57n0965_003:0226b19": "非對妄而立乃非真非妄之真也故起信論云言真",
    "X57n0965_003:0226b20": "如者無有可遣以一切法悉皆真故亦無可立以一",
    "X57n0965_003:0226b21": "切法皆如故又不二門云雖濁成本有而全體是清",
    "X57n0965_003:0226b22": "即其義也修中雖有真妄以對妄立真故併名為妄",
    "X57n0965_003:0226b23": "故楞嚴云言妄顯諸真妄真同二妄又大論云佛及",
    "X57n0965_003:0226b24": "涅槃二法皆從妄法生故是也修性既爾事理亦然",
    "X57n0965_003:0226c01": "以事理不出修性故也此猶義門分別之說若夫以",
    "X57n0965_003:0226c02": "理融事以事攝理事理融即而言者則真妄同源縛",
    "X57n0965_003:0226c03": "脫不二惟其真妄同源則所出本一以所出本一則",
    "X57n0965_003:0226c04": "真即妄妄即真此縛脫所以不二也了此一義真妄",
    "X57n0965_003:0226c05": "冷然此其大略爾。",
    "X57n0965_003:0226c06": "二論情智迷解",
    "X57n0965_003:0226c07": "夫真妄之言有約法體言者有約情智言者兩者其",
    "X57n0965_003:0226c08": "言雖同所以真妄則不同也如向所示者法體也在",
    "X57n0965_003:0226c09": "性在修無不咸爾以約體故始終常一則無隱顯之",
    "X57n0965_003:0226c10": "異苟無隱顯則體非真妄非真妄故當體虗融虗融",
    "X57n0965_003:0226c11": "故無礙無礙則受熏之德熏有染淨故情智於是斯",
    "X57n0965_003:0226c12": "作智為其真情為其妄體雖無二用有相翻故以染",
    "X57n0965_003:0226c13": "為緣者情之所自起情之所以起智之所以亡故曰",
    "X57n0965_003:0226c14": "情生智隔想變體殊則有九界之妄法也以淨為緣",
    "X57n0965_003:0226c15": "者智之所自生智之所以生情之所以泯故曰背塵",
    "X57n0965_003:0226c16": "合覺反妄歸真則有佛界之真法也是猶情智相翻",
    "X57n0965_003:0226c17": "之說未為法體之論也若約法體而論情智者情則",
    "X57n0965_003:0226c18": "十界俱迷智則十界俱解解則為真迷則為妄如前",
    "X57n0965_003:0226c19": "通義是也即指要所謂情著則淨穢俱染理性則淨",
    "X57n0965_003:0226c20": "穢俱淨又不二門云三千在理同名無明三千果成",
    "X57n0965_003:0226c21": "咸稱常樂即其義也真妄雖通情智還局局故俱解",
    "X57n0965_003:0226c22": "之智仍屬於佛俱迷之情還屬九界然則智屬於佛",
    "X57n0965_003:0226c23": "者解之終極也情屬九界者迷之始末也迷始始於",
    "X57n0965_003:0226c24": "真迷轉即成解解極極於性性極即還源但迷未轉",
    "X57n0965_003:0227a01": "則全體在理必推理以革迷解未極則猶帶於情必",
    "X57n0965_003:0227a02": "照情而達理解時全情而為智迷時全智而為情雖",
    "X57n0965_003:0227a03": "情智相翻而其體本一是則雖有始終而無始終約",
    "X57n0965_003:0227a04": "無始終而言始終者則始於非真非妄而起真起妄",
    "X57n0965_003:0227a05": "終則復乎一性亦得謂之從真起妄也所以初後皆",
    "X57n0965_003:0227a06": "真而一容起妄一不復變何耶曰體一而智異也所",
    "X57n0965_003:0227a07": "以體一者以本融故受熏受熏則起妄初無二理之",
    "X57n0965_003:0227a08": "異然而智異者以證極故不變不反則唯真故無復",
    "X57n0965_003:0227a09": "妄之作也如圓覺銷金鑛之喻即其義也焉(云云)然",
    "X57n0965_003:0227a10": "則體本不異而有變不變者情與智之間也所以情",
    "X57n0965_003:0227a11": "智即逆順二修情逆故背性成迷體以非隱而隱智",
    "X57n0965_003:0227a12": "順故了性為行體以非顯而顯隱顯自彼體性常恒",
    "X57n0965_003:0227a13": "始終不變者也若知此旨則識所以如是而為情如",
    "X57n0965_003:0227a14": "是而為智迷解真妄例之可知一體相翻從而可曉",
    "X57n0965_003:0227a15": "苟得其實則義當有歸不瞢元由理自無壅也。",
    "X57n0965_003:0227a16": "三論立教詮旨",
    "X57n0965_003:0227a17": "法體一如聖凡平等非所以立教且夫教之所以立",
    "X57n0965_003:0227a18": "者蓋聖人有以見情智可以相翻也故情翻於智則",
    "X57n0965_003:0227a19": "足以喪本智翻於情則足以入道於是垂世設教使",
    "X57n0965_003:0227a20": "機緣稟而知化然後轉迷成解轉凡成聖聖之又聖",
    "X57n0965_003:0227a21": "以至於極則聖人立教能事畢矣但教旨有通別故",
    "X57n0965_003:0227a22": "法有淺深由機有利鈍故說有即離雖有小大真中",
    "X57n0965_003:0227a23": "偏圓權實四教之異無不皆為對妄明真以真破妄",
    "X57n0965_003:0227a24": "此則當分之意也(云云)若約跨節通意則前三教通",
    "X57n0965_003:0227b01": "皆屬妄圓方是真以別教道以還竝屬背性成迷故",
    "X57n0965_003:0227b02": "也教門雖爾法體不然然約教門而論法體者則又",
    "X57n0965_003:0227b03": "即離不同今置藏通而論別圓者別教則離妄談真",
    "X57n0965_003:0227b04": "故妄屬所破別顯於真至於用觀觀境亦祇觀於妄",
    "X57n0965_003:0227b05": "中之真非即妄是真所以別人專緣理性破九顯一",
    "X57n0965_003:0227b06": "旁遮偏指清淨真如又曰能造心是所造法非皆此",
    "X57n0965_003:0227b07": "意也圓教則即妄談真故妄屬所即真非別顯至於",
    "X57n0965_003:0227b08": "用觀觀境乃直觀於妄當體即真無別真也縱說斷",
    "X57n0965_003:0227b09": "破亦祇約即論斷名達為除則破無破相所以圓人",
    "X57n0965_003:0227b10": "能體三道即是三德九界無所破即佛法界達妄即",
    "X57n0965_003:0227b11": "真觀陰成不思議者良在於此斯皆所被根有利鈍",
    "X57n0965_003:0227b12": "故使說亦即離不同雖說有即離而體本不異以其",
    "X57n0965_003:0227b13": "體不異故故智言即者稱理之談言離者隨情之說",
    "X57n0965_003:0227b14": "稱理則為實隨情則為權此別圓所以異也別可離",
    "X57n0965_003:0227b15": "妄而圓必須即抑圓無別圓全彼偏法而顯圓理始",
    "X57n0965_003:0227b16": "謂之圓也然則今稟圓教而修圓觀者豈得棄妄而",
    "X57n0965_003:0227b17": "觀真乎抑無妄而可觀乎若唯觀真而離妄者是全",
    "X57n0965_003:0227b18": "迷圓宗所詮之旨也。",
    "X57n0965_003:0227b19": "四論解行殊致",
    "X57n0965_003:0227b20": "教所以開解解所以立行行必立境立觀有證有修",
    "X57n0965_003:0227b21": "其致本一如向所示圓詮之旨既而即妄談真豈不",
    "X57n0965_003:0227b22": "如是而解如是而觀宜若無異途者然解約虗論行",
    "X57n0965_003:0227b23": "從實辨則又不得不異其說所以解約虗論故依圓",
    "X57n0965_003:0227b24": "詮教旨了法體本妙解情虗通唯不思議尚何陰妄",
    "X57n0965_003:0227c01": "之有雖不云觀妄可也所以昔人多謂觀真者蓋有",
    "X57n0965_003:0227c02": "見於此爾然謂解妙而行亦然者非也曾不知行從",
    "X57n0965_003:0227c03": "實辨則一切眾生從本以來未曾離念乃至等覺猶",
    "X57n0965_003:0227c04": "有微念未忘又曰三千未顯驗體仍迷豈非位未極",
    "X57n0965_003:0227c05": "則念未忘念未忘則情未盡但有一念情想尚在是",
    "X57n0965_003:0227c06": "即陰妄之境雖有厚薄強弱之異然必照情而達理",
    "X57n0965_003:0227c07": "即妄而顯真方彰圓觀有破妄顯真之功陰境得入",
    "X57n0965_003:0227c08": "理起觀之要也故指要有云廣示妙解皆不思議即",
    "X57n0965_003:0227c09": "今解約虗論之義也又曰立行造修須簡其處即今",
    "X57n0965_003:0227c10": "行從實辨之義也故知解行雖俱圓頓虗實既殊真",
    "X57n0965_003:0227c11": "妄須辨是則言真者於理甚通於事未允觀妄則於",
    "X57n0965_003:0227c12": "性不違於修極當然今正約事門修門而立境立觀",
    "X57n0965_003:0227c13": "豈得不以觀妄之說為圓門境觀之准的乎。",
    "X57n0965_003:0227c14": "五論宗途建立",
    "X57n0965_003:0227c15": "得今解行殊致之旨則境觀真妄理自明白尚何說",
    "X57n0965_003:0227c16": "乎是以在昔九祖之前未聞異論者蓋深明此旨故",
    "X57n0965_003:0227c17": "也惟其解行混而不分或以解而定其行或以行而",
    "X57n0965_003:0227c18": "弊其解或謂解行咸然故始有文旨之難旨之難者",
    "X57n0965_003:0227c19": "然境通萬法近取諸心心分悟迷境有真妄今為觀",
    "X57n0965_003:0227c20": "真為觀妄耶真不待觀觀豈存妄觀而存妄非圓觀",
    "X57n0965_003:0227c21": "也文之難者凡文有真妄相違者皆是也(云云)故宗途",
    "X57n0965_003:0227c22": "於是始立真妄於是始辨乃有二三冢之說始奉先",
    "X57n0965_003:0227c23": "以今十不二門一念直作真性靈知寂體而釋一念",
    "X57n0965_003:0227c24": "即所觀之境義當觀真更有人全不許立陰界入以",
    "X57n0965_003:0228a01": "為所觀唯云不思議者則唯觀真而已此之二說雖",
    "X57n0965_003:0228a02": "學斯宗而成別見自昔斥為山外宗者是也而四明",
    "X57n0965_003:0228a03": "之說如向以解行示之可謂明別其旨者也雖未始",
    "X57n0965_003:0228a04": "偏於一端然約行門的示所觀對彼立宗謂之觀妄",
    "X57n0965_003:0228a05": "可也如義書云子於扶宗記中以觀妄念為宗等然",
    "X57n0965_003:0228a06": "妄不從妄觀妄所以即真故謂之達妄即真也至後",
    "X57n0965_003:0228a07": "扶宗更當點示(云云)又孤山曰昔人觀真今人觀妄",
    "X57n0965_003:0228a08": "我今達六識之妄心顯三諦之妙理然一往其言雖",
    "X57n0965_003:0228a09": "同旨則大異此本它宗轉計之義而乃回為己說意",
    "X57n0965_003:0228a10": "則雙收并破兩家言則巧矣旨則未然也以彼大體",
    "X57n0965_003:0228a11": "宗旨考之是猶觀真而已何也彼既以三法之心屬",
    "X57n0965_003:0228a12": "理是其能造又論總別則以理為總理豈非真耶且",
    "X57n0965_003:0228a13": "謂變造之事不具三千攝事歸理方具三千則事屬",
    "X57n0965_003:0228a14": "所破全非即義雖云達妄還觀妄內之真抑若果同",
    "X57n0965_003:0228a15": "四明復何異而不取由是論之雖知達妄之言殊非",
    "X57n0965_003:0228a16": "觀妄之旨霅川雖不正明其義據文心解亦釋總在",
    "X57n0965_003:0228a17": "一念文云但是攝事即理以理為總自異偏指清淨",
    "X57n0965_003:0228a18": "真如若但以事中一念為總豈有攝別之義乎此則",
    "X57n0965_003:0228a19": "全同孤山故密扶其義而潛斥四明也今但正孤山",
    "X57n0965_003:0228a20": "之失則霅川有不足論者專闢山外之非則孤山之",
    "X57n0965_003:0228a21": "說有不足評者然則闢山外而顯正宗者委如指要",
    "X57n0965_003:0228a22": "但讀彼文自見臧否不俟別斥也。",
    "X57n0965_003:0228a23": "六論扶宗得旨",
    "X57n0965_003:0228a24": "凡四明之說非別有所謂宗旨蓋祇是能明宗旨者",
    "X57n0965_003:0228b01": "耳或有云四明宗旨者非也然觀指要以解行二途",
    "X57n0965_003:0228b02": "示境有真妄固不偏於一端但言觀境正約行論故",
    "X57n0965_003:0228b03": "立宗定境乃以觀妄為要故文(云云)然既無別宗旨",
    "X57n0965_003:0228b04": "則非自為臆說也蓋其本得於荊溪如輔行有先重",
    "X57n0965_003:0228b05": "明境之文即指三科是也豈非正以陰入境為所觀",
    "X57n0965_003:0228b06": "乎至次明修觀文中方論十乘不思議境等即能觀",
    "X57n0965_003:0228b07": "觀也始山外誤謂此文正明修觀及四明以科節示",
    "X57n0965_003:0228b08": "之方知其非聞義而改得非境觀明白真妄確然有",
    "X57n0965_003:0228b09": "不可易之論故能折彼異論也然而荊溪亦不自為",
    "X57n0965_003:0228b10": "義其又出於止觀文相乃觀道之當然觀道當然者",
    "X57n0965_003:0228b11": "經教所自出也所以華嚴有心造之文天台約之以",
    "X57n0965_003:0228b12": "示境觀之本即所謂迷中一念妄心也此心能造生",
    "X57n0965_003:0228b13": "造佛即事即理近而且要故玄文以此心在因觀心",
    "X57n0965_003:0228b14": "則易又止觀以此心具三千法即境成觀等皆其旨",
    "X57n0965_003:0228b15": "也彼謂此心為真性又曰是非染非淨之心者是皆",
    "X57n0965_003:0228b16": "迷背一家建立也又法華有修攝其心之言疏中指",
    "X57n0965_003:0228b17": "為觀心明文若是真心何待修攝若非所觀何謂明",
    "X57n0965_003:0228b18": "文故知四明云觀妄者蓋深得經祖文旨源流故也",
    "X57n0965_003:0228b19": "夫既據其妄矣故以違文背義斥彼觀真之失其有",
    "X57n0965_003:0228b20": "旨哉若以彼顯此則四明之得變是可知亦不別顯",
    "X57n0965_003:0228b21": "也。",
    "X57n0965_003:0228b22": "七論境觀能所",
    "X57n0965_003:0228b23": "然立宗既云觀妄而又曰達妄即真依陰觀不思議",
    "X57n0965_003:0228b24": "等是果觀真耶觀妄耶曰亦觀妄而已矣但直約境",
    "X57n0965_003:0228c01": "論唯云觀妄兼境示觀達妄即真是則凡言即真觀",
    "X57n0965_003:0228c02": "不思議等已屬觀邊義也此旨難明則又依文准觀",
    "X57n0965_003:0228c03": "表發其相立兩重能所焉依文者依止觀輔行破賊",
    "X57n0965_003:0228c04": "之文也準觀者凡論境觀大全之旨義必該此兩重",
    "X57n0965_003:0228c05": "能所故也故指要云應知不思議境對觀知邊不分",
    "X57n0965_003:0228c06": "而分等然穢等并依身力之言乃觀依於諦即初重",
    "X57n0965_003:0228c07": "也意對所破之賊並屬能破即次重也故曰豈非諦",
    "X57n0965_003:0228c08": "觀俱為能觀耶而此義復難曉故自立砧槌器諸淳",
    "X57n0965_003:0228c09": "朴一譬以示之相則易見也所以必分此二重者蓋",
    "X57n0965_003:0228c10": "若無初重則觀無所本智何所契故觀必本於諦亦",
    "X57n0965_003:0228c11": "必契於境此三觀所以觀於三諦故有初重之能所",
    "X57n0965_003:0228c12": "若無次重則觀何所用境何所顯故觀必觀於境而",
    "X57n0965_003:0228c13": "後顯於諦此諦觀所以合一能觀之觀觀於陰入之",
    "X57n0965_003:0228c14": "境故有次重之能所此二能所祇一能所不可以義",
    "X57n0965_003:0228c15": "而謂敻殊但約解約觀故立初重約行約境故立次",
    "X57n0965_003:0228c16": "重亦可以解言之即次重是初重以行言之即初重",
    "X57n0965_003:0228c17": "是次重更約境觀言之其義例然義門雖爾用必一",
    "X57n0965_003:0228c18": "時善守達妄即真則兩重能所具矣難以言喻唯可",
    "X57n0965_003:0228c19": "意知(云云)。",
    "X57n0965_003:0228c20": "八論文旨所歸",
    "X57n0965_003:0228c21": "善夫兩重能所之旨則觀真觀妄未始殊途但言觀",
    "X57n0965_003:0228c22": "真未必觀妄言觀妄者必該於真故兩重能所實以",
    "X57n0965_003:0228c23": "次重為正而四明亦以觀妄為宗良有以也然諸文",
    "X57n0965_003:0228c24": "中多云觀真所以自昔持論不已今既辨明須論所",
    "X57n0965_003:0229a01": "歸然則荊溪四明固言之矣故指要云問常坐中(云",
    "X57n0965_003:0229a02": "云)又云故止觀亦云但信法性等故知諸文凡如此",
    "X57n0965_003:0229a03": "類語似弃妄觀真或直約理性說者不出三義而已",
    "X57n0965_003:0229a04": "謂能觀觀法所顯法門破昔計故約對治說夫惟能",
    "X57n0965_003:0229a05": "觀觀法所顯法門則非所謂所觀境也夫惟破昔計",
    "X57n0965_003:0229a06": "故約對治說則非所謂正論觀也雖非正論觀境而",
    "X57n0965_003:0229a07": "亦不少所觀祇如但信法性及體達起對等言豈無",
    "X57n0965_003:0229a08": "所信所達之法所信所達者非觀妄而何故指要云",
    "X57n0965_003:0229a09": "今問法界因何有起對耶乃至云未審信何法為法",
    "X57n0965_003:0229a10": "性等是則言雖似異旨實不違三義或殊還歸一致",
    "X57n0965_003:0229a11": "也雖然其如諸文灼然必令違情觀理今何變此云",
    "X57n0965_003:0229a12": "觀妄耶如義例云今所觀者違情觀理不可更令違",
    "X57n0965_003:0229a13": "理順情又輔行云今雖初觀豈令順迷制心從理無",
    "X57n0965_003:0229a14": "非心性曰今云觀妄非謂順情蓋即妄境以觀真理",
    "X57n0965_003:0229a15": "是則雖曰觀妄而不隨於妄不隨妄故則非順情雖",
    "X57n0965_003:0229a16": "亦觀真而不偏於真不偏真故即事觀理所以即事",
    "X57n0965_003:0229a17": "觀理故事有顯理之功達妄即真故真有破妄之用",
    "X57n0965_003:0229a18": "然則違情觀理達妄即真了無異轍方曰一家境觀",
    "X57n0965_003:0229a19": "之妙也。",
    "X57n0965_003:0229a20": "九論陰境立否",
    "X57n0965_003:0229a21": "觀妄無別法唯陰界入而已陰言其實妄言其情也",
    "X57n0965_003:0229a22": "今既觀妄即觀陰爾所以指要合而申之良在此也",
    "X57n0965_003:0229a23": "陰境立否豈須更論然有許觀妄而不許立陰者此",
    "X57n0965_003:0229a24": "固知二五不知十之蔽也尚恐學者亦惑於此故復",
    "X57n0965_003:0229b01": "論之且立陰所以難者其實無它蓋釋籤有曰陰等",
    "X57n0965_003:0229b02": "十境唯在三教若果唯在偏則圓無其陰矣妄從何",
    "X57n0965_003:0229b03": "立而必曰觀陰妄耶今謂苟得向真妄之意此自可",
    "X57n0965_003:0229b04": "解但須通彼一文可也然陰等十境兼發不發克論",
    "X57n0965_003:0229b05": "境相固唯前三今且置餘論陰是豈它法哉即人人",
    "X57n0965_003:0229b06": "自己實法而已矣所謂五陰重擔常自現前豈得更",
    "X57n0965_003:0229b07": "論立不立乎然則四明特云立者非自為言也蓋對",
    "X57n0965_003:0229b08": "彼不許立者言爾理而言之尚不當立況言不立乎",
    "X57n0965_003:0229b09": "雖然苟知四明言立之意則立猶可爾而彼不立者",
    "X57n0965_003:0229b10": "終不近也已如指要所許(云云)其如曰陰等境唯三",
    "X57n0965_003:0229b11": "教者舊亦多論今皆置之因立理以釋之曰境無彼",
    "X57n0965_003:0229b12": "此教自偏圓所以境無彼此則觀之成圓者此境也",
    "X57n0965_003:0229b13": "判之屬偏者亦此境也夫惟判之屬偏即文有曰陰",
    "X57n0965_003:0229b14": "等十境唯在三教是也夫惟觀之成圓即文有曰今",
    "X57n0965_003:0229b15": "是圓人所觀境界觀已今成不思議故是也又亦不",
    "X57n0965_003:0229b16": "出事理相即之義故輔行云理即事故一一境相別",
    "X57n0965_003:0229b17": "不同事即理故一一境皆不思議雖事理互即而有",
    "X57n0965_003:0229b18": "陰境不思議之異其實體不異也所以教自偏圓則",
    "X57n0965_003:0229b19": "凡三障四魔者偏也即不思議者圓也判雖偏圓體",
    "X57n0965_003:0229b20": "無遷就雖無彼此境相宛然指要之文約教旨以判",
    "X57n0965_003:0229b21": "境相耳然則圓果無陰耶曰教旨雖妙其如人何但",
    "X57n0965_003:0229b22": "以己論思之自克不必它求也。",
    "X57n0965_003:0229b23": "十論旨歸還源",
    "X57n0965_003:0229b24": "凡向所論雖有多義要其大節率歸境觀而已所以",
    "X57n0965_003:0229c01": "旨歸者則又意在境觀雙亡雙亡則一性一性則還",
    "X57n0965_003:0229c02": "源還源即極至也今欲明其說先覆述境觀大旨而",
    "X57n0965_003:0229c03": "後示還源之致且觀有麤妙權實境有思議不思議",
    "X57n0965_003:0229c04": "等置其權麤直示不思議者源夫覺性湛圓法界一",
    "X57n0965_003:0229c05": "相無彼無此亡所亡能則未始有乎境觀也但以不",
    "X57n0965_003:0229c06": "覺故動一念強明萬法斯起此境觀之所由始也故",
    "X57n0965_003:0229c07": "楞嚴云無明照生所等又起信云以依能見故境界",
    "X57n0965_003:0229c08": "妄現(云云)既而迷妄失真觸境生著不自知返故佛",
    "X57n0965_003:0229c09": "祖於是知境觀可以復本也乃即出門而示歸路順",
    "X57n0965_003:0229c10": "乎性德本來明靜於無為法中示有差別雖非能非",
    "X57n0965_003:0229c11": "所強說理觀為能觀亦非能非所強說色心為所觀",
    "X57n0965_003:0229c12": "所以立境立觀旨在妙契一如苟契一如則無能所",
    "X57n0965_003:0229c13": "可得矣是知境觀乃起妄之源亦變迷之始亦可境",
    "X57n0965_003:0229c14": "者迷之始觀者悟之初觀極則還與境為一與境為",
    "X57n0965_003:0229c15": "一則境無迷悟迷悟自觀耳而此境觀又有相成融",
    "X57n0965_003:0229c16": "泯之旨不可不知也故統例曰由相待以成法即絕",
    "X57n0965_003:0229c17": "待以照本斯言妙盡其致今即而示之所謂由相待",
    "X57n0965_003:0229c18": "以成法者蓋境觀兩法一不可缺而有相成之旨何",
    "X57n0965_003:0229c19": "者若但境無觀則境不能顯境既不顯妄何由息若",
    "X57n0965_003:0229c20": "但觀無境則觀何所成觀既不成理何由達是則觀",
    "X57n0965_003:0229c21": "有顯境之功境有成觀之用亦是由境故有觀由觀",
    "X57n0965_003:0229c22": "故有境兩者相須故能成一家觀法也然若直相成",
    "X57n0965_003:0229c23": "而不融即者則是境外有觀觀外有境能所不能冥",
    "X57n0965_003:0229c24": "一猶是思議之說若夫不思議境觀者則全境作觀",
    "X57n0965_003:0230a01": "還照性源照性之處觀全是境境觀無外能所一如",
    "X57n0965_003:0230a02": "即絕待義也故曰三諦三觀三非三等又云無始色",
    "X57n0965_003:0230a03": "心等又云非但所觀等此所謂即絕待以照本也照",
    "X57n0965_003:0230a04": "而不已乃復於性性則無有境觀之異境觀尚不可",
    "X57n0965_003:0230a05": "得況有能所之二乎故曰於境觀雙絕之處融妙三",
    "X57n0965_003:0230a06": "千一時顯現然云三千顯現者猶約修門云爾究竟",
    "X57n0965_003:0230a07": "到頭亦無三千可得方曰還源之旨也大略如此宜",
    "X57n0965_003:0230a08": "善會之。",
    "X57n0965_003:0230a09": "心造文旨",
    "X57n0965_003:0230a10": "荊溪曰若不談唯心了體具者一切大教全為無用",
    "X57n0965_003:0230a11": "夫唯心者心造之謂也體具者即造而說具之謂也",
    "X57n0965_003:0230a12": "惟其一切大教功歸於此斯所以為一家宗致歟故",
    "X57n0965_003:0230a13": "止觀不思議境引華嚴心造以明十界乃至結成心",
    "X57n0965_003:0230a14": "具三千即其文也至於布在諸文固以詳矣而猶有",
    "X57n0965_003:0230a15": "論者非論其所說論其說者而已於是先知有心具",
    "X57n0965_003:0230a16": "焉有心變焉有造焉有生焉皆心法之說也言其次",
    "X57n0965_003:0230a17": "也由具故變由變故造造故諸法之所由生故推而",
    "X57n0965_003:0230a18": "上之由心生而至乎心具推而下之由心具而至乎",
    "X57n0965_003:0230a19": "心生抑心具本也心生末也心變心造由本而之於",
    "X57n0965_003:0230a20": "末者也義有相由理無次第蓋即具論變即變論造",
    "X57n0965_003:0230a21": "即造論生故也故曰心之色心即心名變變名為造",
    "X57n0965_003:0230a22": "造謂體用即其旨也然約教門而分別者則有通局",
    "X57n0965_003:0230a23": "本末之異故小教唯論心生不言心具大教變是縱",
    "X57n0965_003:0230a24": "說心生亦全生是具造通於四變義唯二此四教淺",
    "X57n0965_003:0230b01": "深於是所以見也教門雖爾理豈異乎但詮之有本",
    "X57n0965_003:0230b02": "末或到不到耳此其大略也今置其諸姑約圓宗以",
    "X57n0965_003:0230b03": "論心造者即記主特約事理二義而釋心造之文自",
    "X57n0965_003:0230b04": "昔所以論也究其文旨雖有多說然皆未得文旨之",
    "X57n0965_003:0230b05": "正或但得其斥意所以未善也今謂事理之義大有",
    "X57n0965_003:0230b06": "所關義苟合焉無往不可是應通別論之可也通則",
    "X57n0965_003:0230b07": "經文宗旨皆得言之所以經文者經談圓別此正明",
    "X57n0965_003:0230b08": "圓圓則事理不可偏廢故一言心造諸法而有心具",
    "X57n0965_003:0230b09": "有變變又有權有實實即三世變造權即聖人變化",
    "X57n0965_003:0230b10": "所造所謂圓旨義備於斯故曰云云經文以心例於",
    "X57n0965_003:0230b11": "生佛心既具二生佛亦然故各具二造是則三法俱",
    "X57n0965_003:0230b12": "事並理俱事故皆通變造並理故皆造即是具方彰",
    "X57n0965_003:0230b13": "圓詮無差之旨所以宗旨云者蓋一家圓宗事理不",
    "X57n0965_003:0230b14": "二故舉理必攝於事言事必該於理事非理無以彰",
    "X57n0965_003:0230b15": "圓具理非事無以顯圓即即具兼之方曰圓旨故曰",
    "X57n0965_003:0230b16": "圓見事理一念具足是則事即理也理即事也未有",
    "X57n0965_003:0230b17": "無理之事事外之理者也然則今言心造約義雖事",
    "X57n0965_003:0230b18": "事必有理故曰一者約理等此猶通意而已的論文",
    "X57n0965_003:0230b19": "旨須知別意蓋止觀本正明心具而引心造為說使",
    "X57n0965_003:0230b20": "向無此旨而不作是釋則引造示具殊不相當抑將",
    "X57n0965_003:0230b21": "令後學認造為具非今所謂具也夫今所謂具者造",
    "X57n0965_003:0230b22": "即是具非造而後具也故特申之云爾所以約理云",
    "X57n0965_003:0230b23": "者符文之旨也約事云者順經之義也抑據後結示",
    "X57n0965_003:0230b24": "則立理所以攝事也事由理攝則事固有本故可即",
    "X57n0965_003:0230c01": "事而觀理此止觀所以唯從具示也論從具示而記",
    "X57n0965_003:0230c02": "兼言者意如向說是亦以事理趣造義云也若乃以",
    "X57n0965_003:0230c03": "事理趣具義云者則有理具修具之說也夫惟理具",
    "X57n0965_003:0230c04": "修具事造理造文四義二意唯在一也意唯在一非",
    "X57n0965_003:0230c05": "一非異也非一非異言意所不及也。",
    "X57n0965_003:0230c06": "三千總別義",
    "X57n0965_003:0230c07": "三千之言總別其融攝之謂也然三千之所以融攝",
    "X57n0965_003:0230c08": "者由一性以顯其妙也故覩諸法之融攝則三千之",
    "X57n0965_003:0230c09": "旨得矣但其旨不易明故於是乎言之蓋不二門有",
    "X57n0965_003:0230c10": "曰總在一念等(云云)夫總者一切法趣也別者各當",
    "X57n0965_003:0230c11": "其名也言總則攝無不盡言別則舉無所遺總有攝",
    "X57n0965_003:0230c12": "別之功別有趣總之用一即一切一切即一卷舒自",
    "X57n0965_003:0230c13": "在無不可者是融攝之相也而特見於不二門者則",
    "X57n0965_003:0230c14": "又述門之元意也何者蓋玄文十妙法相者別也止",
    "X57n0965_003:0230c15": "觀心具三千者總也撮十妙為觀法大體此十門所",
    "X57n0965_003:0230c16": "以攝別入總也指要所以專約三千以言之者由此",
    "X57n0965_003:0230c17": "故也抑又得乎荊溪曰三千總別咸空假中又曰塵",
    "X57n0965_003:0230c18": "身與法身量同等即其旨也是豈唯教門然哉經固",
    "X57n0965_003:0230c19": "有之也如淨名有所謂毛吞巨海芥內須彌者由菩",
    "X57n0965_003:0230c20": "薩住不思議解脫故也而楞嚴所謂一為無量無量",
    "X57n0965_003:0230c21": "為一小中現大大中現小者由如來以妙明不生不",
    "X57n0965_003:0230c22": "滅合如來藏故也是則諸佛聖人凡成就此不思議",
    "X57n0965_003:0230c23": "卷舒大用者率由此道也由是而知一性融攝者總",
    "X57n0965_003:0230c24": "別之本也三千諸法者總別之末也舉本攝末則一",
    "X57n0965_003:0231a01": "一法皆法果性全體而作故互趣無外也由末顯本",
    "X57n0965_003:0231a02": "則一一性咸空假中故融妙難思也是則全本為末",
    "X57n0965_003:0231a03": "末即本也全末為本本即末也未有本而無末末而",
    "X57n0965_003:0231a04": "無本者也事理體用亦莫不然圓頓教旨法如是故",
    "X57n0965_003:0231a05": "然山外宗家以理為總以事為別者彼固建立如是",
    "X57n0965_003:0231a06": "也委評已如指要以今言之是未知本末之說故也",
    "X57n0965_003:0231a07": "果如所云則總但有本而無末苟無其末於何而總",
    "X57n0965_003:0231a08": "乎別但有末而無本苟無其本何以趣總乎時人但",
    "X57n0965_003:0231a09": "知總即理以攝別而不知別亦待理而趣總也若分",
    "X57n0965_003:0231a10": "理以為總則別無其理矣別可無理乎使別有其理",
    "X57n0965_003:0231a11": "則總亦須有其事可也總無其事則一麤一獨而可",
    "X57n0965_003:0231a12": "乎抑以理為總是倒本為末也以事為別是得末失",
    "X57n0965_003:0231a13": "本也如曰未喻更以譬示之此總別義如帝珠之互",
    "X57n0965_003:0231a14": "映也然則珠何以映以其明也明譬則理也珠譬則",
    "X57n0965_003:0231a15": "總別也然若以理為總是以明為珠明實非珠也以",
    "X57n0965_003:0231a16": "喻合法細窮遂之彼無所逃其非以乖法理當然故",
    "X57n0965_003:0231a17": "也若乃四明則不然事理三千各論總別總別之本",
    "X57n0965_003:0231a18": "元由一性一性融攝總別相收雖有事理之殊竝指",
    "X57n0965_003:0231a19": "一念為總又以此義而會本法其旨亦爾委如鈔文",
    "X57n0965_003:0231a20": "(云云)今論之曰夫既事理各論總別則顯事理不二",
    "X57n0965_003:0231a21": "得於圓宗即具之旨也既而總別通於事理則本末",
    "X57n0965_003:0231a22": "兼具故無山外偏倒之失也總別之本元由一性則",
    "X57n0965_003:0231a23": "未甞獨指一念為總也然亦有特而單指者順文消",
    "X57n0965_003:0231a24": "釋耳抑大體既正雖單言可也而竝指一念為總者",
    "X57n0965_003:0231b01": "則又得乎從近要立觀境之意也雖分二義實無二",
    "X57n0965_003:0231b02": "體總唯一念故也是亦止觀輔行心具心造之旨也",
    "X57n0965_003:0231b03": "若即此念而論二總者當體性具此理總也約變造",
    "X57n0965_003:0231b04": "說此事總也二總既然二別亦爾故知二義但是趣",
    "X57n0965_003:0231b05": "事趣理言之不同其所以總別則一而已而或者乃",
    "X57n0965_003:0231b06": "言四明有多總別義是豈知言者耶且以之會本法",
    "X57n0965_003:0231b07": "者則深符一家之釋義也然本法約修性而定論總",
    "X57n0965_003:0231b08": "別則通於事理何得會之曰會其義也非直以總別",
    "X57n0965_003:0231b09": "而會本法也所以義者即文有曰此則從無住本立",
    "X57n0965_003:0231b10": "一切法應知若事若理皆有此義是也然則在本法",
    "X57n0965_003:0231b11": "則曰如此四重竝由迷中實相而立在總別則曰若",
    "X57n0965_003:0231b12": "事若理竝指事中一念為總所以一念為總由即一",
    "X57n0965_003:0231b13": "性故其義雅合也而非直會本法者蓋本即一性一",
    "X57n0965_003:0231b14": "性即理理為總別之本非理為總也要知總別竝所",
    "X57n0965_003:0231b15": "立法耳然而文作此問何也曰問且一往答則不然",
    "X57n0965_003:0231b16": "在文可見也由是明之四明所說無不合者亦法理",
    "X57n0965_003:0231b17": "所當與也故今但正兩家之說則餘師異同之論不",
    "X57n0965_003:0231b18": "待言矣。",
    "X57n0965_003:0231b19": "十種境界義",
    "X57n0965_003:0231b20": "普賢觀經十種境界天台略指而不詳明故代後代",
    "X57n0965_003:0231b21": "人師遂多異論然莫不以經文四種證相六根清淨",
    "X57n0965_003:0231b22": "以為十境但普賢一境或總或別諸佛一境有取不",
    "X57n0965_003:0231b23": "取及標指經文進否異耳且皆意之說亦何行取折",
    "X57n0965_003:0231b24": "中哉故無得而評焉而獨於意之中竊甞深求其致",
    "X57n0965_003:0231c01": "乃有大異不然於昔聞者請試陳之且天台正指此",
    "X57n0965_003:0231c02": "為十信之位故玄文曰普賢觀明無生忍前有十境",
    "X57n0965_003:0231c03": "界即此位也苟如舊說則應將此十境竪配十信可",
    "X57n0965_003:0231c04": "也不然何以便指此為十信位耶抑若果次第孰淺",
    "X57n0965_003:0231c05": "孰深何前何後而又感見證相與六根清淨間出何",
    "X57n0965_003:0231c06": "耶然於十方諸佛境後便得旋總持及六根淨摩頭",
    "X57n0965_003:0231c07": "授記至於分身境後而又得之淨六根後而再摩頭",
    "X57n0965_003:0231c08": "此又若何及結境界名則普賢眼根皆言初者何耶",
    "X57n0965_003:0231c09": "但此覈之故知未可以此足十境而配十信也然則",
    "X57n0965_003:0231c10": "今說宜如何示曰以今言之即總前諸境直一最初",
    "X57n0965_003:0231c11": "境界耳故得二皆云初良有以也以次歷於十信所",
    "X57n0965_003:0231c12": "證則智有淺深境有明昧此其所以成十種耳但經",
    "X57n0965_003:0231c13": "文詳其一略其九舉初而知末也終無生入正位由",
    "X57n0965_003:0231c14": "後而顯前也間多寶於六根竪中有橫也獲總持摩",
    "X57n0965_003:0231c15": "頭而至於再者橫不妨竪也故知定位無生之前境",
    "X57n0965_003:0231c16": "必具十而橫竪對義旨當如此以圓必具二義故也",
    "X57n0965_003:0231c17": "經文繡密有如此者不作此示實難疏理學者宜更",
    "X57n0965_003:0231c18": "詳焉。",
    "X57n0965_003:0231c19": "示陀羅尼行位進否",
    "X57n0965_003:0231c20": "禮經曰其先祖無善而稱之是誣也有善而弗知不",
    "X57n0965_003:0231c21": "明也知而弗傳不仁也有況乎吾祖智者行位功德",
    "X57n0965_003:0231c22": "法門深妙其可弗短而傳之哉自昔莫不以大師證",
    "X57n0965_003:0231c23": "位進否為一疑難蓋據大師行位有本有迹本固等",
    "X57n0965_003:0231c24": "妙相測之人也姑置本而論迹按別傳云吾不領徒",
    "X57n0965_003:0232a01": "必淨六根為它損己祇是五品耳然而所證法門則",
    "X57n0965_003:0232a02": "既得陀羅尼矣且陀羅尼位當十信(云云)苟以得陀",
    "X57n0965_003:0232a03": "羅尼為實則五品應非耶若以五品為當則陀羅尼",
    "X57n0965_003:0232a04": "應濫耶兩者若為定之曰如論其迹當以五品為定",
    "X57n0965_003:0232a05": "而所證者荊溪四明政恐此疑固甞通之矣而人不",
    "X57n0965_003:0232a06": "之曉乃反授它文立異義以為說所以未善耳今的",
    "X57n0965_003:0232a07": "准二祖之文以申厥旨其文曰今舉三中之一故云",
    "X57n0965_003:0232a08": "一旋約位竪明雖在六根七信已前今通明之乃在",
    "X57n0965_003:0232a09": "初心乃至云此則章安述大師已證(此因釋位妙文)而四明",
    "X57n0965_003:0232a10": "即曰三陀羅尼雖通初後似位得之其相最顯文雖",
    "X57n0965_003:0232a11": "不正明大師行位謂非述已證則又不可也但文相",
    "X57n0965_003:0232a12": "隱略義或難見今約二義申之謂橫竪通別也文直",
    "X57n0965_003:0232a13": "言竪而已竪必對橫又曰通而已通必對別文互現",
    "X57n0965_003:0232a14": "耳意謂橫論則位位三種竪論則對位前後通義通",
    "X57n0965_003:0232a15": "於始終別義對位如常(云云)不然豈有竪通之義門",
    "X57n0965_003:0232a16": "乎然則大師以五品位得陀羅尼者蓋竪中之通耳",
    "X57n0965_003:0232a17": "以文會義蓋可知矣然復須究通別之所以也今以",
    "X57n0965_003:0232a18": "義斷之曰約觀體同故通約位相顯故別夫惟約觀",
    "X57n0965_003:0232a19": "體同即釋籤有曰此三祇是一心三觀持一切法通",
    "X57n0965_003:0232a20": "為總持如云一空一切空等又義例曰五品即是觀",
    "X57n0965_003:0232a21": "行三觀六根相似三觀初住已去分證三觀若別異",
    "X57n0965_003:0232a22": "之則名復不同耳其實一也夫惟約位相顯即四明",
    "X57n0965_003:0232a23": "所謂似位得之其相最顯以約十信之位斷見思等",
    "X57n0965_003:0232a24": "義顯故也由是論之進不違教門常途退不失大師",
    "X57n0965_003:0232b01": "所證斯其為正說也凡餘文相舊能釋通者茲不復",
    "X57n0965_003:0232b02": "揀。",
    "X57n0965_003:0232b03": "授安心法議",
    "X57n0965_003:0232b04": "學佛之道無他求其安心而已然則心何以安何以",
    "X57n0965_003:0232b05": "不安曰心源本自不動何以安為安之云者為夫妄",
    "X57n0965_003:0232b06": "心流動則不能復性必使之安而後性可復也然則",
    "X57n0965_003:0232b07": "心何以動曰心亦未甞動為其一念忽迷不達物我",
    "X57n0965_003:0232b08": "均為一性故動也於是能所彰焉內外立焉境界形",
    "X57n0965_003:0232b09": "焉物苟立矣心有以應之心苟生矣物得以誘之而",
    "X57n0965_003:0232b10": "始心隨境轉遂物攀緣物有萬殊而心亦萬殊心必",
    "X57n0965_003:0232b11": "有事事成則業興業興則報起此九界三道所以紛",
    "X57n0965_003:0232b12": "論而不息者也原其所自皆由一心之動遂而至於",
    "X57n0965_003:0232b13": "膠固沉溺流以忘返殆不可牽復也是果無以救之",
    "X57n0965_003:0232b14": "歟佛祖垂世亦必有道矣此安心法所以授也但法",
    "X57n0965_003:0232b15": "無虗授隨器異宜於是有等差焉上者無心可安無",
    "X57n0965_003:0232b16": "法可授是謂安心故須菩提問佛應云何住云何降",
    "X57n0965_003:0232b17": "伏其心而佛直告之以應無所住二祖求安心於達",
    "X57n0965_003:0232b18": "磨則曰將心來與汝安是皆無安之安乃曰真安非",
    "X57n0965_003:0232b19": "授之授是為至授安心之要莫經於此但上達之人",
    "X57n0965_003:0232b20": "不常有故此法牢入焉次則有心可安亦有法可授",
    "X57n0965_003:0232b21": "如吾宗教以一心三觀觀一念心使不可以空得不",
    "X57n0965_003:0232b22": "可以假得不可以中得外無一法當情內則一心融",
    "X57n0965_003:0232b23": "泯安於諦理然後為至此以理觀安心者也或以四",
    "X57n0965_003:0232b24": "性推撿一念起心使不得自生不得他生不得共生",
    "X57n0965_003:0232c01": "不得無因生既皆叵得了本無生安於空慧此以事",
    "X57n0965_003:0232c02": "觀安心者也又摩訶止觀以妙定妙慧巧安其心隨",
    "X57n0965_003:0232c03": "其機宜則有六十四番安心不同如玄句事法觀門",
    "X57n0965_003:0232c04": "亦略有安心法可以修之此皆天台示行者以安心",
    "X57n0965_003:0232c05": "之法至於或傳口訣或示心要皆安心法也然則天",
    "X57n0965_003:0232c06": "台觀門乃即心達於無心雖據其中不遺上下此其",
    "X57n0965_003:0232c07": "所以悉備歟又其次者固有心矣心不易安必強為",
    "X57n0965_003:0232c08": "之制嚴為之法而後心可息也此以息心為安非安",
    "X57n0965_003:0232c09": "安也若夫雖制而不息斯為下矣雖有是等差苟善",
    "X57n0965_003:0232c10": "用之皆足以安心息妄而達乎本源者也此玄文所",
    "X57n0965_003:0232c11": "謂禪亦如是授安心法如教修行即得發定是也豈",
    "X57n0965_003:0232c12": "如今之所謂禪尚虗言而無實義乎若然者今之禪",
    "X57n0965_003:0232c13": "非古之禪也夫古之言禪者猶得依言以體道如說",
    "X57n0965_003:0232c14": "而操趣也今之言禪者則不然其為禪也恢詭譎恠",
    "X57n0965_003:0232c15": "言句窠臼動以千百而莫知適從良難言矣是則古",
    "X57n0965_003:0232c16": "之禪也純今之禪也或欺而已矣使古之禪施於今",
    "X57n0965_003:0232c17": "之人必無效今之禪施於古之人亦無益是今宜今",
    "X57n0965_003:0232c18": "之禪古宜古之禪禪無古今宜之者人也嗚呼安得",
    "X57n0965_003:0232c19": "古人而與之議古之禪哉。",
    "X57n0965_003:0232c20": "香華體徧說",
    "X57n0965_003:0232c21": "二三子將事懺摩(翻云悔過)因以所謂香華體徧為請者",
    "X57n0965_003:0232c22": "余曰此香華體徧之說在用心而不在事物在得趣",
    "X57n0965_003:0232c23": "而不在語言汝欲以事物語言求體徧耶然亦觀道",
    "X57n0965_003:0232c24": "一難會之說頗有關於圓宗大旨心境理趣是不可",
    "X57n0965_003:0233a01": "不達也因得以言之而自昔乃以事偏理徧為說又",
    "X57n0965_003:0233a02": "以寬廣即狹論之是正就事境上說了也豈所以用",
    "X57n0965_003:0233a03": "心運想之要乎雖然請先示彼說而後以今意直指",
    "X57n0965_003:0233a04": "之且昔之論者咸曰一香一華而能徧法界者事耶",
    "X57n0965_003:0233a05": "理耶言理則本徧何假事為言事則物豈能徧或曰",
    "X57n0965_003:0233a06": "事徧者然則事何以徧曰理極故事融意用輔行所",
    "X57n0965_003:0233a07": "謂理極事徧之語或曰理徧者然則理何以假事曰",
    "X57n0965_003:0233a08": "理無所存徧在於事故又曰竝由理具方有事用者",
    "X57n0965_003:0233a09": "極則曰事理一念具足者更有云云之說要不過此",
    "X57n0965_003:0233a10": "耳雖皆有文有義纔言事徧理徧則已是落他窠臼",
    "X57n0965_003:0233a11": "也況於心境了無交涉縱約事理言之亦不當如自",
    "X57n0965_003:0233a12": "來之說何者且徧不徧皆事也理則無徧無不徧但",
    "X57n0965_003:0233a13": "可言所以徧者由即理故若直對事以理為徧而事",
    "X57n0965_003:0233a14": "不徧者是又將事理作兩法說却也若曰理則本徧",
    "X57n0965_003:0233a15": "者祇如事豈不然耶如曰世緣起法亦本無生是也",
    "X57n0965_003:0233a16": "昔又論寬廣即狹徧者或曰寬廣理也即狹事也此",
    "X57n0965_003:0233a17": "固不然或曰廣狹皆事徧則是理者此說有可有否",
    "X57n0965_003:0233a18": "可在廣狹皆事不可在直以徧為理今謂徧有廣狹",
    "X57n0965_003:0233a19": "者正約事論不可於理而言廣狹蓋理非數量故也",
    "X57n0965_003:0233a20": "但於一切法示徧謂之寬廣約趣一法上示徧謂之",
    "X57n0965_003:0233a21": "即狹以徧言之則無廣狹之異也此皆因舊評論之",
    "X57n0965_003:0233a22": "說今意直指則不然要之事徧理徧廣偏狹偏皆法",
    "X57n0965_003:0233a23": "爾而然何足論者直饒論得徹頭徹尾事圓理圓依",
    "X57n0965_003:0233a24": "然香華自香華我心自我心若要教他徧去未夢見",
    "X57n0965_003:0233b01": "在須信徧與不徧總不干他事道理亦不在香華上",
    "X57n0965_003:0233b02": "祇遮數片之華假此發用可也如龍行雨得水相似",
    "X57n0965_003:0233b03": "豈便向滴水上覔徧耶若於遮裏見得便識香華體",
    "X57n0965_003:0233b04": "徧所在已是一時說了也雖然若未解者更須為他",
    "X57n0965_003:0233b05": "指箇徧處始得要知徧處祗在自家心體心體若徧",
    "X57n0965_003:0233b06": "則從心所想六塵諸法更不動一絲毫自然稱性一",
    "X57n0965_003:0233b07": "一周徧亦不須費力也祇如此心又何曾不徧若謂",
    "X57n0965_003:0233b08": "今始徧者則是本無今有豈得為稱性無作之行耶",
    "X57n0965_003:0233b09": "祇為從來不了此心性本周圓為物所轉一墮塵境",
    "X57n0965_003:0233b10": "便成限礙今但去其從前所有限礙底物一切不留",
    "X57n0965_003:0233b11": "使此心境如太虗空相似自然復本周徧便能稱此",
    "X57n0965_003:0233b12": "廣大神德妙用作大佛事亦見全心是法全法是心",
    "X57n0965_003:0233b13": "了無能想所想亦無能徧所徧自然心境一如矣苟",
    "X57n0965_003:0233b14": "不能此說其事不能徧雖理又何曾徧豈不聞義例",
    "X57n0965_003:0233b15": "有曰諸法何甞自謂同異當知一切由心分別例此",
    "X57n0965_003:0233b16": "而言諸法何曾自謂事理誰廣誰狹誰徧不徧亦祇",
    "X57n0965_003:0233b17": "一切由心分別而已況此又非分別所到蓋分別者",
    "X57n0965_003:0233b18": "便是情想但有一念情想未盡即不能周徧矣直須",
    "X57n0965_003:0233b19": "如起信所謂離念想者等虗空界無所不徧法界一",
    "X57n0965_003:0233b20": "相即是如來平等法身心體如此方契得此理若論",
    "X57n0965_003:0233b21": "此心在初心行者直是難到然不可以難到故使生",
    "X57n0965_003:0233b22": "退屈云我是初心凡夫如何便能到此玄妙境界如",
    "X57n0965_003:0233b23": "此則是自作障礙也又豈不聞祖師有言子為學凡",
    "X57n0965_003:0233b24": "為學聖耶苟為學聖則又曰初心之人以上品寂光",
    "X57n0965_003:0233c01": "而為觀體豈可稱圓頓學唯心者乃於此理却生退",
    "X57n0965_003:0233c02": "屈要須聞深不怖聞廣不疑聞非深非廣意而有勇",
    "X57n0965_003:0233c03": "依圓頓教解發起圓心直要與此理相應始得然亦",
    "X57n0965_003:0233c04": "不可容易若不會遮箇道理又如何說事理一心祇",
    "X57n0965_003:0233c05": "如理一心豈不是遮箇心體既不會事理一心又如",
    "X57n0965_003:0233c06": "何說皆如炎幻不思議故我稽首心無著祇如炎幻",
    "X57n0965_003:0233c07": "不思議豈不是遮箇心體既不會炎幻不思議又如",
    "X57n0965_003:0233c08": "何說能禮所禮性空寂感應道交難思議祇如感應",
    "X57n0965_003:0233c09": "道交豈不是遮箇心禮既不會感應道交又如何說",
    "X57n0965_003:0233c10": "我三業性如虗空祇如三業性空豈不是遮箇心體",
    "X57n0965_003:0233c11": "既不會三業性空又如何說口宣六根罪時心存三",
    "X57n0965_003:0233c12": "種懺法祇如無生理懺如何存豈不是遮箇心體既",
    "X57n0965_003:0233c13": "不會無生理懺又如何說行則步步絕迹誦則聲聲",
    "X57n0965_003:0233c14": "絕聞祇如絕迹絕聞底豈不是遮箇心體既不會絕",
    "X57n0965_003:0233c15": "迹絕聞又如何說生法二空無生觀慧祇如無生觀",
    "X57n0965_003:0233c16": "慧豈不是遮箇心體若更類通終不能盡且止於此",
    "X57n0965_003:0233c17": "然則香華體徧雖出此中一理貫之則始自一切恭",
    "X57n0965_003:0233c18": "敬終至坐禪觀慧十科行儀無非遮箇道理會則徧",
    "X57n0965_003:0233c19": "會不會則俱迷更能得彼觸類長之則又不止香華",
    "X57n0965_003:0233c20": "體徧之說也雖然忽若有人問此香華體徧理徧耶",
    "X57n0965_003:0233c21": "事徧耶祇向它道願此香華徧十方(云云)。",
    "X57n0965_003:0233c22": "輔行普門子序略釋",
    "X57n0965_003:0233c23": "大抵文字須觀主意此既為輔行作序故一序專以",
    "X57n0965_003:0233c24": "文字述作為說所以破題便曰宗虗無者名教之道",
    "X57n0965_003:0234a01": "廢遺文字者述作之義乖蓋先言偏尚之失意為下",
    "X57n0965_003:0234a02": "述作張本而曰宗虗無者本非正行老莊蓋言後世",
    "X57n0965_003:0234a03": "宗尚老莊之學者因見老莊有搥提仁義滅絕禮樂",
    "X57n0965_003:0234a04": "之說以謂周孔名教之道可廢曾不知老莊豈直搥",
    "X57n0965_003:0234a05": "提滅絕者今且汎引屬對下句以為興教爾或者便",
    "X57n0965_003:0234a06": "謂此斥它宗非也豈有全未曾言述作大體便以譏",
    "X57n0965_003:0234a07": "斥為事恐非作者之意亦為文之體政不當爾今得",
    "X57n0965_003:0234a08": "以正之言遺文字者此亦非正斥禪宗蓋通言後世",
    "X57n0965_003:0234a09": "有失旨者因見禪宗有教外別傳之說以謂文字可",
    "X57n0965_003:0234a10": "遺有乖述作之義曾不知別傳之旨豈真遺文字者",
    "X57n0965_003:0234a11": "若如舊解所謂癡人不足與語夢也夫欲正教本必",
    "X57n0965_003:0234a12": "始於吾佛聖人出世設教故曰古先梵皇等是知佛",
    "X57n0965_003:0234a13": "世赴機滅後結集莫不以言教文字為本又況末代",
    "X57n0965_003:0234a14": "根鈍知幾領會者鮮則文字述作尤不可廢廢則守",
    "X57n0965_003:0234a15": "愚自甘於昏懵雖欲論心且迷教迹卒於無所適從",
    "X57n0965_003:0234a16": "而已故曰至有止其若是乎窮年默坐蓋向所謂失",
    "X57n0965_003:0234a17": "旨者要知得失而已政不必指名其人而或者必欲",
    "X57n0965_003:0234a18": "強指名之適足啟端爭論今無取也孰若使聞而自",
    "X57n0965_003:0234a19": "化歟大凡智眼未開而欲以己見明道是猶未階捫",
    "X57n0965_003:0234a20": "象而各陳乳色者也不亦太早計乎捫象乳色二喻",
    "X57n0965_003:0234a21": "并出大經(云云)故有所謂即心是佛悟入之門色不",
    "X57n0965_003:0234a22": "異空本末(本空末色)誰迹之說蓋將以此冥於絕待復何",
    "X57n0965_003:0234a23": "施於章句乎此其僻者之言也然心是佛色不異空",
    "X57n0965_003:0234a24": "亦經語爾今乃斥以為非何邪曰經語固無失也失",
    "X57n0965_003:0234b01": "在執此以弃文字耳既知即心是佛文字豈不即心",
    "X57n0965_003:0234b02": "而須棄邪果達色不異空文字即色何得異空棄文",
    "X57n0965_003:0234b03": "即是棄空空可棄乎以此考之是與經語併成僻失",
    "X57n0965_003:0234b04": "豈非大教陵遲有斯異見抑由迷於文字即離故也",
    "X57n0965_003:0234b05": "故曰蓋由未辨等便知文字性即解脫性解脫性即",
    "X57n0965_003:0234b06": "文字性二皆亡離則文字即道尚不見文字可得豈",
    "X57n0965_003:0234b07": "有文字為所棄乎總持功深者則文字有顯總持之",
    "X57n0965_003:0234b08": "功因教可以得理又其可棄邪夫是則文字述作果",
    "X57n0965_003:0234b09": "不可廢明矣此一家教宗所以始於智者從上付授",
    "X57n0965_003:0234b10": "廣有記述相沿說釋至於荊溪著述斯記文字之作",
    "X57n0965_003:0234b11": "可謂盛矣故曰惟昔智者止凡十卷誕敷玄德大拯",
    "X57n0965_003:0234b12": "橫流者蓋言大師示世大敷此玄德略如玄文所序",
    "X57n0965_003:0234b13": "十德故能抗折南三北七諸師一歸于正有善禹之",
    "X57n0965_003:0234b14": "治水能使渢濫橫流得其道而朝宗于海此其為功",
    "X57n0965_003:0234b15": "大矣韓子所謂障百川而柬之回狂瀾於既倒是也",
    "X57n0965_003:0234b16": "故曰咨覆簣於文思等覆簣蓋喻始問道於南岳而",
    "X57n0965_003:0234b17": "終得起一性已墜之宗絕維所以喻已墜也蓋西聖",
    "X57n0965_003:0234b18": "之道振於龍猛絕於師子而大師復振起之故云也",
    "X57n0965_003:0234b19": "所以為宗源者不出四句故曰命家作古等夫以中",
    "X57n0965_003:0234b20": "論為師宗則所承觀法也以上乘為歸趣則所悟法",
    "X57n0965_003:0234b21": "華也所謂一宗傳持之道舉在是矣可謂得言之要",
    "X57n0965_003:0234b22": "也威公宿植等者相傳云徐陵後身甞陳五願於天台",
    "X57n0965_003:0234b23": "今為異世孫蓋不愆于素也相沿說釋遑恤我文者",
    "X57n0965_003:0234b24": "當二威之際緘授而已其道不行至左溪始弘說釋",
    "X57n0965_003:0234c01": "雖欲述記以申斯文有所未暇遑謂暇也故再敡於",
    "X57n0965_003:0234c02": "毗壇敭謂敷敭毗壇蓋以處名謂記主可以住斯敷",
    "X57n0965_003:0234c03": "敭著述之事亦左溪知其有在也甞言止觀二門等",
    "X57n0965_003:0234c04": "者即記主甞言之如此且歎記之不可不述也所以",
    "X57n0965_003:0234c05": "統萬行則止觀之道廣貫一理則圓頓之功深其法",
    "X57n0965_003:0234c06": "門如此而文或舛訛或同異或邪疑者亂於其間今",
    "X57n0965_003:0234c07": "古之說不一是不可不辨正而申釋之此記主所以",
    "X57n0965_003:0234c08": "細繹思慮將以津導其玄流使止觀之道不壅來世",
    "X57n0965_003:0234c09": "此述記之志也質而不野等言文體雅得其所也廣",
    "X57n0965_003:0234c10": "略之旨者非止觀所謂廣略蓋言經論說有廣略者",
    "X57n0965_003:0234c11": "為被根性利鈍今此文亦然勝劣即利鈍故也豈唯",
    "X57n0965_003:0234c12": "等者此又言記之為文有資解行及所以命題之旨",
    "X57n0965_003:0234c13": "錯綜謂統總其所說[(隱-工)/木]括謂條理其行相[(隱-工)/木]括語出",
    "X57n0965_003:0234c14": "荀子唯條理其行相故三多之妙運遽階謂速登寶",
    "X57n0965_003:0234c15": "所也統總其所說故一乘之玄覽斯脗(字應從月)謂符合",
    "X57n0965_003:0234c16": "實理也三多之義說者不一或以經言多供養佛多",
    "X57n0965_003:0234c17": "事善友於多佛所請問法要(文出般若)或以三軌和合為",
    "X57n0965_003:0234c18": "一大乘為三多或以三觀等為三多言其皆攝法多",
    "X57n0965_003:0234c19": "也此或得文或得義去取在人或名相別有所出以",
    "X57n0965_003:0234c20": "俟愽聞(云云)所以命題之旨不出解行故以岐路方",
    "X57n0965_003:0234c21": "隅示之亦可謂善喻矣要之解如一目總覽則無方",
    "X57n0965_003:0234c22": "隅之異行如千里投足不無岐路之別始終天隔言",
    "X57n0965_003:0234c23": "行一向異也淺深隨類言解亦有殊此據序者一往",
    "X57n0965_003:0234c24": "之論而曰建言輔行以舉其全者謂輔必有能所即",
    "X57n0965_003:0235a01": "教為能輔行為所輔故以二字目之則可以兼舉解",
    "X57n0965_003:0235a02": "行之全也若夫圓頓解行未始抗分以解融行則行",
    "X57n0965_003:0235a03": "亦無殊以行驗解則解亦淺深解雖淺深始終不二",
    "X57n0965_003:0235a04": "此圓頓行解所以俱妙也故自遠方來下此言記主",
    "X57n0965_003:0235a05": "以止觀之道傳弘於世故學者從之得益者眾良由",
    "X57n0965_003:0235a06": "道得人弘故不孤運也咨子末學等謙己輙序爾紀",
    "X57n0965_003:0235a07": "時可知。",
    "X57n0965_003:0235a09": "山家緒餘集卷下(終)　鄭恭刊",
    "X57n0965_003:0235b07": "宗門尊祖議",
    "X57n0965_003:0235b08": "沙門　志磐　述",
    "X57n0965_003:0235b09": "如來聖人以開權顯實開迹顯本之道化天下後世",
    "X57n0965_003:0235b10": "者謂之佛佛弟子以次傳道為世宗主者謂之祖其",
    "X57n0965_003:0235b11": "實一道爾故如來之將息化也以無上大法付之飲",
    "X57n0965_003:0235b12": "光飲光任持二十年以付慶喜慶喜持法宣化亦二",
    "X57n0965_003:0235b13": "十年以付商那下而至於十三世曰龍樹始以文字",
    "X57n0965_003:0235b14": "般若著所證三觀之道曰中觀論暨譯傳東夏於是",
    "X57n0965_003:0235b15": "北齊以宿悟已證立為觀法以授南岳南岳承其旨",
    "X57n0965_003:0235b16": "悟法華淨六根以授天台天台始立五時張八教用",
    "X57n0965_003:0235b17": "明法華開顯之妙而大暢乎境觀之旨時則有章安",
    "X57n0965_003:0235b18": "執筆載為疏論其道遂大明法華天宮繼世講演嗣",
    "X57n0965_003:0235b19": "其法者唯左溪左溪門學獨荊溪能承正統述諸記",
    "X57n0965_003:0235b20": "以贊祖謨則清涼異議為之寢息以文字廣第一義",
    "X57n0965_003:0235b21": "諦則莫若茲時之盛以故世之學者取龍樹至例為",
    "X57n0965_003:0235b22": "九祖以奉清祀其有由矣自荊溪以來用此道以傳",
    "X57n0965_003:0235b23": "授者則有興道(邃師)至行(修師)講道不絕會昌多難教卷",
    "X57n0965_003:0235b24": "散亡正定妙說高論(外琇竦二法師)三世唯傳止觀之論迨",
    "X57n0965_003:0235c01": "乎螺溪法運將泰(寂師)天假吳越(錢忠懿王)求遺書於海東",
    "X57n0965_003:0235c02": "於是教籍復還寶雲嗣興敷揚二紀而四明法智以",
    "X57n0965_003:0235c03": "佛所生子垂迹海隅一家教部毗陵師未記者悉記",
    "X57n0965_003:0235c04": "之四種三昧人所難行者悉行之斯慈雲之極言也",
    "X57n0965_003:0235c05": "當是時有為異說者如昭圓諸師世方指為山外而",
    "X57n0965_003:0235c06": "法智獨擅中興教觀之名自興道訖四明凡八世所",
    "X57n0965_003:0235c07": "以紹隆正統而顯揚大教者有在於是是宜等而上",
    "X57n0965_003:0235c08": "之用陪位於九祖以尊大其道為可爾然則今之宗",
    "X57n0965_003:0235c09": "門列剎凡所以講天台四明之道者有能起龍樹至",
    "X57n0965_003:0235c10": "法智通祀為十七祖以並為之位誠有見於後學尊",
    "X57n0965_003:0235c11": "祖重道之心也謹議。",
    "X57n0965_003:0235c13": "宗內尊祖議(終)"
}