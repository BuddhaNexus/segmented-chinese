{
    "T48n2008_001:0347c19": "六祖大師法寶壇經",
    "T48n2008_001:0347c21": "風旛報恩光孝禪寺",
    "T48n2008_001:0347c22": "住持嗣祖比丘宗寶編",
    "T48n2008_001:0347c23": "1 行由行由第一",
    "T48n2008_001:0347c24": "時，大師至寶林。韶州韋刺史名璩與官僚入山",
    "T48n2008_001:0347c25": "請師，出於城中大梵寺講堂，為眾開緣說",
    "T48n2008_001:0347c26": "法。師陞座次，刺史官僚三十餘人，儒宗學",
    "T48n2008_001:0347c27": "士三十餘人，僧尼道俗一千餘人，同時作禮，",
    "T48n2008_001:0347c28": "願聞法要。大師告眾曰：「善知識！菩提自性，",
    "T48n2008_001:0347c29": "本來清淨，但用此心，直了成佛。善知識！且聽",
    "T48n2008_001:0348a01": "惠能行由，得法事意。惠能嚴父，本貫范陽，",
    "T48n2008_001:0348a02": "左降流于嶺南，作新州百姓。此身不幸，父",
    "T48n2008_001:0348a03": "又早亡。老母孤遺，移來南海，艱辛貧乏，於市",
    "T48n2008_001:0348a04": "賣柴。時，有一客買柴，使令送至客店；客收",
    "T48n2008_001:0348a05": "去，惠能得錢，却出門外，見一客誦經。惠能",
    "T48n2008_001:0348a06": "一聞經語，心即開悟，遂問：『客誦何經？』客曰：",
    "T48n2008_001:0348a07": "『《金剛經》。』復問：『從何所來，持此經典？』客云：『我從",
    "T48n2008_001:0348a08": "蘄州黃梅縣東禪寺來。其寺是五祖忍大師",
    "T48n2008_001:0348a09": "在彼主化，門人一千有餘；我到彼中禮拜，聽",
    "T48n2008_001:0348a10": "受此經。大師常勸僧俗，但持《金剛經》，即自見",
    "T48n2008_001:0348a11": "性，直了成佛。』惠能聞說，宿昔有緣，乃蒙一客，",
    "T48n2008_001:0348a12": "取銀十兩與惠能，令充老母衣糧，教便往黃",
    "T48n2008_001:0348a13": "梅參禮五祖。「惠能安置母畢，即便辭違。",
    "T48n2008_001:0348a14": "不經三十餘日，便至黃梅，禮拜五祖。祖問曰：",
    "T48n2008_001:0348a15": "『汝何方人？欲求何物？』惠能對曰：『弟子是嶺",
    "T48n2008_001:0348a16": "南新州百姓，遠來禮師，惟求作佛，不求餘物。』",
    "T48n2008_001:0348a17": "祖言：『汝是嶺南人，又是獵獠，若為堪作佛？』",
    "T48n2008_001:0348a18": "惠能曰：『人雖有南北，佛性本無南北；獵獠身",
    "T48n2008_001:0348a19": "與和尚不同，佛性有何差別？』五祖更欲與語，",
    "T48n2008_001:0348a20": "且見徒眾總在左右，乃令隨眾作務。惠能曰：",
    "T48n2008_001:0348a21": "『惠能啟和尚，弟子自心，常生智慧，不離自",
    "T48n2008_001:0348a22": "性，即是福田。未審和尚教作何務？』祖云：『這",
    "T48n2008_001:0348a23": "獦獠根性大利！汝更勿言，著槽廠去。』惠能",
    "T48n2008_001:0348a24": "退至後院，有一行者，差惠能破柴踏碓。經",
    "T48n2008_001:0348a25": "八月餘，祖一日忽見惠能曰：『吾思汝之",
    "T48n2008_001:0348a26": "見可用，恐有惡人害汝，遂不與汝言。汝知",
    "T48n2008_001:0348a27": "之否？』惠能曰：『弟子亦知師意，不敢行至堂",
    "T48n2008_001:0348a28": "前，令人不覺。』「祖一日喚諸門人總來：『吾向",
    "T48n2008_001:0348a29": "汝說，世人生死事大，汝等終日只求福田，不",
    "T48n2008_001:0348b01": "求出離生死苦海；自性若迷，福何可救？汝等",
    "T48n2008_001:0348b02": "各去，自看智慧，取自本心般若之性，各作一",
    "T48n2008_001:0348b03": "偈，來呈吾看。若悟大意，付汝衣法，為第六代",
    "T48n2008_001:0348b04": "祖。火急速去，不得遲滯，思量即不中用；見性",
    "T48n2008_001:0348b05": "之人，言下須見。若如此者，輪刀上陣，亦得見",
    "T48n2008_001:0348b06": "之。』喻利根者眾得處分，退而遞相謂曰：『我等眾人，",
    "T48n2008_001:0348b07": "不須澄心用意作偈，將呈和尚，有何所益？神",
    "T48n2008_001:0348b08": "秀上座，現為教授師，必是他得。我輩謾作偈",
    "T48n2008_001:0348b09": "頌，枉用心力。』餘人聞語，總皆息心，咸言：『我等",
    "T48n2008_001:0348b10": "已後依止秀師，何煩作偈？』神秀思惟：『諸人不",
    "T48n2008_001:0348b11": "呈偈者，為我與他為教授師；我須作偈，將呈",
    "T48n2008_001:0348b12": "和尚，若不呈偈，和尚如何知我心中見解深",
    "T48n2008_001:0348b13": "淺？我呈偈意，求法即善，覓祖即惡，却同凡",
    "T48n2008_001:0348b14": "心，奪其聖位奚別？若不呈偈，終不得法。大難！",
    "T48n2008_001:0348b15": "大難！』「五祖堂前，有步廊三間，擬請供奉盧珍，",
    "T48n2008_001:0348b16": "畫楞伽經變相，及五祖血脈圖，流傳供養。神",
    "T48n2008_001:0348b17": "秀作偈成已，數度欲呈，行至堂前，心中恍惚，",
    "T48n2008_001:0348b18": "遍身汗流，擬呈不得；前後經四日，一十三",
    "T48n2008_001:0348b19": "度呈偈不得。秀乃思惟：『不如向廊下書著，從",
    "T48n2008_001:0348b20": "他和尚看見，忽若道好，即出禮拜，云是秀作；",
    "T48n2008_001:0348b21": "若道不堪，枉向山中數年，受人禮拜，更修何",
    "T48n2008_001:0348b22": "道？』是夜三更，不使人知，自執燈，書偈於南廊",
    "T48n2008_001:0348b23": "壁間，呈心所見。偈曰：",
    "T48n2008_001:0348b24": "「身是菩提樹，　　心如明鏡臺，",
    "T48n2008_001:0348b25": "時時勤拂拭，　　勿使惹塵埃。",
    "T48n2008_001:0348b26": "「秀書偈了，便却歸房，人總不知。秀復思惟：『五",
    "T48n2008_001:0348b27": "祖明日見偈歡喜，即我與法有緣；若言不堪，",
    "T48n2008_001:0348b28": "自是我迷，宿業障重，不合得法。』聖意難測，房",
    "T48n2008_001:0348b29": "中思想，坐臥不安，直至五更。祖已知神秀入",
    "T48n2008_001:0348c01": "門未得，不見自性。「天明，祖喚盧供奉來，向南",
    "T48n2008_001:0348c02": "廊壁間，繪畫圖相，忽見其偈，報言：『供奉却不",
    "T48n2008_001:0348c03": "用畫，勞爾遠來。經云：「凡所有相，皆是虛妄。」但",
    "T48n2008_001:0348c04": "留此偈，與人誦持。依此偈修，免墮惡道；依此",
    "T48n2008_001:0348c05": "偈修，有大利益。』令門人炷香禮敬，盡誦此偈，",
    "T48n2008_001:0348c06": "即得見性。門人誦偈，皆歎善哉。「祖，三更喚秀",
    "T48n2008_001:0348c07": "入堂，問曰：『偈是汝作否？』秀言：『實是秀作，不",
    "T48n2008_001:0348c08": "敢妄求祖位，望和尚慈悲，看弟子有少智慧",
    "T48n2008_001:0348c09": "否？』祖曰：『汝作此偈，未見本性，只到門外，未",
    "T48n2008_001:0348c10": "入門內。如此見解，覓無上菩提，了不可得；無",
    "T48n2008_001:0348c11": "上菩提，須得言下識自本心，見自本性不生",
    "T48n2008_001:0348c12": "不滅；於一切時中，念念自見萬法無滯，一真",
    "T48n2008_001:0348c13": "一切真，萬境自如如。如如之心，即是真實。若",
    "T48n2008_001:0348c14": "如是見，即是無上菩提之自性也。汝且去，一",
    "T48n2008_001:0348c15": "兩日思惟，更作一偈，將來吾看；汝偈若入得",
    "T48n2008_001:0348c16": "門，付汝衣法。』神秀作禮而出。又經數日，作偈",
    "T48n2008_001:0348c17": "不成，心中恍惚，神思不安，猶如夢中，行坐不",
    "T48n2008_001:0348c18": "樂。「復兩日，有一童子於碓坊過，唱誦其偈；惠",
    "T48n2008_001:0348c19": "能一聞，便知此偈未見本性，雖未蒙教授，",
    "T48n2008_001:0348c20": "早識大意。遂問童子曰：『誦者何偈？』童子曰：",
    "T48n2008_001:0348c21": "『爾這獵獠不知，大師言：「世人生死事大，欲得",
    "T48n2008_001:0348c22": "傳付衣法，令門人作偈來看。若悟大意，即付",
    "T48n2008_001:0348c23": "衣法為第六祖。」神秀上座，於南廊壁上，書無",
    "T48n2008_001:0348c24": "相偈，大師令人皆誦，依此偈修，免墮惡道；",
    "T48n2008_001:0348c25": "依此偈修，有大利益。』惠能曰：『一本有我亦要誦此，結來生緣上",
    "T48n2008_001:0348c26": "人！我此踏碓，八箇餘月，未曾行到堂前。望上",
    "T48n2008_001:0348c27": "人引至偈前禮拜。』童子引至偈前禮拜，惠能",
    "T48n2008_001:0348c28": "曰：『惠能不識字，請上人為讀。』時，有江州別",
    "T48n2008_001:0348c29": "駕，姓張名日用，便高聲讀。惠能聞已，遂言：",
    "T48n2008_001:0349a01": "『亦有一偈，望別駕為書。』別駕言：『汝亦作偈？",
    "T48n2008_001:0349a02": "其事希有。』惠能向別駕言：『欲學無上菩提，",
    "T48n2008_001:0349a03": "不得輕於初學。下下人有上上智，上上人有",
    "T48n2008_001:0349a04": "沒意智。若輕人，即有無量無邊罪。』別駕言：『汝",
    "T48n2008_001:0349a05": "但誦偈，吾為汝書。汝若得法，先須度吾。勿忘",
    "T48n2008_001:0349a06": "此言。』惠能偈曰：",
    "T48n2008_001:0349a07": "「菩提本無樹，　　明鏡亦非臺；",
    "T48n2008_001:0349a08": "本來無一物，　　何處惹塵埃？",
    "T48n2008_001:0349a09": "「書此偈已，徒眾總驚，無不嗟訝，各相謂言：『奇",
    "T48n2008_001:0349a10": "哉！不得以貌取人，何得多時，使他肉身菩薩。』",
    "T48n2008_001:0349a11": "祖見眾人驚怪，恐人損害，遂將鞋擦了偈，曰：",
    "T48n2008_001:0349a12": "『亦未見性。』眾以為然。「次日，祖潛至碓坊，見",
    "T48n2008_001:0349a13": "能腰石舂米，語曰：『求道之人，為法忘軀，當如",
    "T48n2008_001:0349a14": "是乎！』乃問曰：『米熟也未？』惠能曰：『米熟久",
    "T48n2008_001:0349a15": "矣，猶欠篩在。』祖以杖擊碓三下而去。惠能",
    "T48n2008_001:0349a16": "即會祖意，三鼓入室；祖以袈裟遮圍，不令人",
    "T48n2008_001:0349a17": "見，為說《金剛經》。至『應無所住而生其心』，惠",
    "T48n2008_001:0349a18": "能言下大悟，一切萬法，不離自性。遂啟祖言：",
    "T48n2008_001:0349a19": "『何期自性，本自清淨；何期自性，本不生滅；何",
    "T48n2008_001:0349a20": "期自性，本自具足；何期自性，本無動搖；何期",
    "T48n2008_001:0349a21": "自性，能生萬法。』祖知悟本性，謂惠能曰：『不識",
    "T48n2008_001:0349a22": "本心，學法無益；若識自本心，見自本性，即名",
    "T48n2008_001:0349a23": "丈夫、天人師、佛。』三更受法，人盡不知，便傳頓",
    "T48n2008_001:0349a24": "教及衣鉢，云：『汝為第六代祖，善自護念，廣度",
    "T48n2008_001:0349a25": "有情，流布將來，無令斷絕。聽吾偈曰：",
    "T48n2008_001:0349a26": "「『有情來下種，　　因地果還生，",
    "T48n2008_001:0349a27": "無情既無種，　　無性亦無生。』",
    "T48n2008_001:0349a28": "「祖復曰：『昔達磨大師，初來此土，人未之信，故",
    "T48n2008_001:0349a29": "傳此衣，以為信體，代代相承；法則以心傳心，",
    "T48n2008_001:0349b01": "皆令自悟自解。自古，佛佛惟傳本體，師師密",
    "T48n2008_001:0349b02": "付本心；衣為爭端，止汝勿傳。若傳此衣，命如",
    "T48n2008_001:0349b03": "懸絲。汝須速去，恐人害汝。』惠能啟曰：『向甚",
    "T48n2008_001:0349b04": "處去？』祖云：『逢懷則止，遇會則藏。』惠能三更領",
    "T48n2008_001:0349b05": "得衣鉢，云：『能本是南中人，素不知此山路，",
    "T48n2008_001:0349b06": "如何出得江口？』五祖言：『汝不須憂，吾自送",
    "T48n2008_001:0349b07": "汝。』祖相送，直至九江驛。祖令上船，五祖把艣",
    "T48n2008_001:0349b08": "自搖。惠能言：『請和尚坐。弟子合搖艣。』祖云：",
    "T48n2008_001:0349b09": "『合是吾渡汝。』惠能云：『迷時師度，悟了自度；",
    "T48n2008_001:0349b10": "度名雖一，用處不同。惠能生在邊方，語音不",
    "T48n2008_001:0349b11": "正，蒙師傳法，今已得悟，只合自性自度。』祖",
    "T48n2008_001:0349b12": "云：『如是，如是！以後佛法，由汝大行。汝去三年，",
    "T48n2008_001:0349b13": "吾方逝世。汝今好去，努力向南。不宜速說，佛",
    "T48n2008_001:0349b14": "法難起。』「惠能辭違祖已，發足南行。兩月中間，",
    "T48n2008_001:0349b15": "至大庾嶺五祖歸，數日不上堂。眾疑，詣問曰：『和尚少病少惱否？』曰：『病即無。衣法已南矣。』問：『誰",
    "T48n2008_001:0349b16": "人傳授？』曰：『能者得之。』眾乃知焉。逐後數百人來，欲奪衣鉢。一僧",
    "T48n2008_001:0349b17": "俗姓陳，名惠明，先是四品將軍，性行麁慥，極",
    "T48n2008_001:0349b18": "意參尋。為眾人先，趁及惠能。惠能擲下衣",
    "T48n2008_001:0349b19": "鉢於石上，云：『此衣表信，可力爭耶？』能隱草",
    "T48n2008_001:0349b20": "莽中。惠明至，提掇不動，乃喚云：『行者！行者！",
    "T48n2008_001:0349b21": "我為法來，不為衣來。』惠能遂出，坐盤石上。",
    "T48n2008_001:0349b22": "惠明作禮云：『望行者為我說法。』惠能云：『汝",
    "T48n2008_001:0349b23": "既為法而來，可屏息諸緣，勿生一念。吾為汝",
    "T48n2008_001:0349b24": "說。』明良久。惠能云：『不思善，不思惡，正與",
    "T48n2008_001:0349b25": "麼時，那箇是明上座本來面目？』惠明言下大",
    "T48n2008_001:0349b26": "悟。復問云：『上來密語密意外，還更有密意否？』",
    "T48n2008_001:0349b27": "惠能云：『與汝說者，即非密也。汝若返照，密",
    "T48n2008_001:0349b28": "在汝邊。』明曰：『惠明雖在黃梅，實未省自己面",
    "T48n2008_001:0349b29": "目。今蒙指示，如人飲水，冷暖自知。今行者即",
    "T48n2008_001:0349c01": "惠明師也。』惠能曰：『汝若如是，吾與汝同師",
    "T48n2008_001:0349c02": "黃梅，善自護持。』明又問：『惠明今後向甚處去？』",
    "T48n2008_001:0349c03": "惠能曰：『逢袁則止，遇蒙則居。』明禮辭明回至嶺下，謂趁",
    "T48n2008_001:0349c04": "眾曰：『向陟崔嵬，竟無蹤跡，當別道尋之。』趁眾咸以為然。惠明後改道明，避師上字。「惠能後至",
    "T48n2008_001:0349c05": "曹溪，又被惡人尋逐。乃於四會，避難獵人隊",
    "T48n2008_001:0349c06": "中，凡經一十五載，時與獵人隨宜說法。獵人",
    "T48n2008_001:0349c07": "常令守網，每見生命，盡放之。每至飯時，以菜",
    "T48n2008_001:0349c08": "寄煮肉鍋。或問，則對曰：『但喫肉邊菜。』「一日",
    "T48n2008_001:0349c09": "思惟：『時當弘法，不可終遯。』遂出至廣州法性",
    "T48n2008_001:0349c10": "寺，值印宗法師講《涅槃經》。時有風吹旛動，一",
    "T48n2008_001:0349c11": "僧曰：『風動。』一僧曰：『旛動。』議論不已。惠能",
    "T48n2008_001:0349c12": "進曰：『不是風動，不是旛動，仁者心動。』一眾駭",
    "T48n2008_001:0349c13": "然。印宗延至上席，徵詰奧義。見惠能言簡理",
    "T48n2008_001:0349c14": "當，不由文字，宗云：『行者定非常人。久聞黃梅",
    "T48n2008_001:0349c15": "衣法南來，莫是行者否？』惠能曰：『不敢。』宗於",
    "T48n2008_001:0349c16": "是作禮，告請傳來衣鉢出示大眾。宗復問",
    "T48n2008_001:0349c17": "曰：『黃梅付囑，如何指授？』惠能曰：『指授即無；",
    "T48n2008_001:0349c18": "惟論見性，不論禪定解脫。』宗曰：『何不論禪",
    "T48n2008_001:0349c19": "定解脫？』能曰：『為是二法，不是佛法。佛法是",
    "T48n2008_001:0349c20": "不二之法。』宗又問：『如何是佛法不二之法？』",
    "T48n2008_001:0349c21": "惠能曰：『法師講《涅槃經》，明佛性，是佛法不",
    "T48n2008_001:0349c22": "二之法。如高貴德王菩薩白佛言：「犯四重禁、",
    "T48n2008_001:0349c23": "作五逆罪，及一闡提等，當斷善根佛性否？」佛",
    "T48n2008_001:0349c24": "言：「善根有二：一者常，二者無常，佛性非常非",
    "T48n2008_001:0349c25": "無常，是故不斷，名為不二。一者善，二者不",
    "T48n2008_001:0349c26": "善，佛性非善非不善，是名不二。蘊之與界，凡",
    "T48n2008_001:0349c27": "夫見二，智者了達其性無二，無二之性即是",
    "T48n2008_001:0349c28": "佛性。」』印宗聞說，歡喜合掌，言：『某甲講經，猶如",
    "T48n2008_001:0349c29": "瓦礫；仁者論義，猶如真金。』於是為惠能剃",
    "T48n2008_001:0350a01": "髮，願事為師。惠能遂於菩提樹下，開東山法",
    "T48n2008_001:0350a02": "門。「惠能於東山得法，辛苦受盡，命似懸絲。",
    "T48n2008_001:0350a03": "今日得與使君、官僚、僧尼、道俗同此一會，莫",
    "T48n2008_001:0350a04": "非累劫之緣，亦是過去生中供養諸佛，同種",
    "T48n2008_001:0350a05": "善根，方始得聞如上頓教得法之因。教是先",
    "T48n2008_001:0350a06": "聖所傳，不是惠能自智。願聞先聖教者，各令",
    "T48n2008_001:0350a07": "淨心，聞了各自除疑，如先代聖人無別。」一",
    "T48n2008_001:0350a08": "眾聞法，歡喜作禮而退。",
    "T48n2008_001:0350a09": "2 般若般若第二",
    "T48n2008_001:0350a10": "次日，韋使君請益。師陞座，告大眾曰：「總淨心",
    "T48n2008_001:0350a11": "念摩訶般若波羅蜜多。」復云：「善知識！菩提",
    "T48n2008_001:0350a12": "般若之智，世人本自有之；只緣心迷，不能自",
    "T48n2008_001:0350a13": "悟，須假大善知識，示導見性。當知愚人智人，",
    "T48n2008_001:0350a14": "佛性本無差別，只緣迷悟不同，所以有愚有",
    "T48n2008_001:0350a15": "智。吾今為說摩訶般若波羅蜜法，使汝等各",
    "T48n2008_001:0350a16": "得智慧。志心諦聽！吾為汝說。善知識！世人終",
    "T48n2008_001:0350a17": "日口念般若，不識自性般若，猶如說食不飽。",
    "T48n2008_001:0350a18": "口但說空，萬劫不得見性，終無有益。善知",
    "T48n2008_001:0350a19": "識！摩訶般若波羅蜜是梵語，此言大智慧到",
    "T48n2008_001:0350a20": "彼岸。此須心行，不在口念。口念心不行，如幻、",
    "T48n2008_001:0350a21": "如化、如露、如電；口念心行，則心口相應，本性",
    "T48n2008_001:0350a22": "是佛，離性無別佛。何名摩訶？摩訶是大。心量",
    "T48n2008_001:0350a23": "廣大，猶如虛空，無有邊畔，亦無方圓大小，亦",
    "T48n2008_001:0350a24": "非青黃赤白，亦無上下長短，亦無瞋無喜，無",
    "T48n2008_001:0350a25": "是無非，無善無惡，無有頭尾。諸佛剎土，盡同",
    "T48n2008_001:0350a26": "虛空。世人妙性本空，無有一法可得。自性真",
    "T48n2008_001:0350a27": "空，亦復如是。善知識！莫聞吾說空，便即著空。",
    "T48n2008_001:0350a28": "第一莫著空，若空心靜坐，即著無記空。善知",
    "T48n2008_001:0350a29": "識！世界虛空，能含萬物色像，日月星宿，山河",
    "T48n2008_001:0350b01": "大地，泉源谿澗，草木叢林，惡人善人，惡法善",
    "T48n2008_001:0350b02": "法，天堂地獄，一切大海，須彌諸山，總在空中。",
    "T48n2008_001:0350b03": "世人性空，亦復如是。善知識！自性能含萬法",
    "T48n2008_001:0350b04": "是大，萬法在諸人性中。若見一切人、惡之與",
    "T48n2008_001:0350b05": "善，盡皆不取不捨亦不染著，心如虛空，名之",
    "T48n2008_001:0350b06": "為大，故曰摩訶。善知識！迷人口說，智者心",
    "T48n2008_001:0350b07": "行。又有迷人，空心靜坐，百無所思，自稱為大。",
    "T48n2008_001:0350b08": "此一輩人，不可與語，為邪見故。善知識！心量",
    "T48n2008_001:0350b09": "廣大，遍周法界，用即了了分明，應用便知一",
    "T48n2008_001:0350b10": "切。一切即一，一即一切。去來自由，心體無滯，",
    "T48n2008_001:0350b11": "即是般若。善知識！一切般若智，皆從自性而",
    "T48n2008_001:0350b12": "生，不從外入。莫錯用意，名為真性自用，一真",
    "T48n2008_001:0350b13": "一切真。心量大事，不行小道。口莫終日說空，",
    "T48n2008_001:0350b14": "心中不修此行，恰似凡人自稱國王，終不可",
    "T48n2008_001:0350b15": "得，非吾弟子。「善知識！何名般若？般若者，唐",
    "T48n2008_001:0350b16": "言智慧也。一切處所，一切時中，念念不愚，常",
    "T48n2008_001:0350b17": "行智慧，即是般若行。一念愚即般若絕，一念",
    "T48n2008_001:0350b18": "智即般若生。世人愚迷，不見般若，口說般若，",
    "T48n2008_001:0350b19": "心中常愚。常自言：『我修般若。』念念說空，不識",
    "T48n2008_001:0350b20": "真空。般若無形相，智慧心即是。若作如是",
    "T48n2008_001:0350b21": "解，即名般若智。何名波羅蜜？此是西國語，",
    "T48n2008_001:0350b22": "唐言到彼岸，解義離生滅。著境生滅起，如水",
    "T48n2008_001:0350b23": "有波浪，即名為此岸；離境無生滅，如水常通",
    "T48n2008_001:0350b24": "流，即名為彼岸，故號波羅蜜。善知識！迷人口",
    "T48n2008_001:0350b25": "念，當念之時，有妄有非。念念若行，是名真性。",
    "T48n2008_001:0350b26": "悟此法者，是般若法；修此行者，是般若行。不",
    "T48n2008_001:0350b27": "修即凡；一念修行，自身等佛。善知識！凡夫",
    "T48n2008_001:0350b28": "即佛，煩惱即菩提。前念迷即凡夫，後念悟即",
    "T48n2008_001:0350b29": "佛。前念著境即煩惱，後念離境即菩提。「善知",
    "T48n2008_001:0350c01": "識！摩訶般若波羅蜜，最尊最上最第一，無住",
    "T48n2008_001:0350c02": "無往亦無來，三世諸佛從中出。當用大智",
    "T48n2008_001:0350c03": "慧，打破五蘊煩惱塵勞。如此修行，定成佛道，",
    "T48n2008_001:0350c04": "變三毒為戒定慧。善知識！我此法門，從一般",
    "T48n2008_001:0350c05": "若生八萬四千智慧。何以故？為世人有八萬",
    "T48n2008_001:0350c06": "四千塵勞。若無塵勞，智慧常現，不離自性。悟",
    "T48n2008_001:0350c07": "此法者，即是無念，無憶無著，不起誑妄。用自",
    "T48n2008_001:0350c08": "真如性，以智慧觀照，於一切法不取不捨，即",
    "T48n2008_001:0350c09": "是見性成佛道。善知識！若欲入甚深法界及",
    "T48n2008_001:0350c10": "般若三昧者，須修般若行，持誦《金剛般若經》，",
    "T48n2008_001:0350c11": "即得見性。當知此經功德無量無邊，經中分",
    "T48n2008_001:0350c12": "明讚歎，莫能具說。此法門是最上乘，為大智",
    "T48n2008_001:0350c13": "人說，為上根人說。小根小智人聞，心生不信。",
    "T48n2008_001:0350c14": "何以故？譬如大龍下雨於閻浮提，城邑聚落，",
    "T48n2008_001:0350c15": "悉皆漂流如漂棗葉。若雨大海，不增不減。若",
    "T48n2008_001:0350c16": "大乘人，若最上乘人，聞說《金剛經》，心開悟解。",
    "T48n2008_001:0350c17": "故知本性自有般若之智，自用智慧，常觀照",
    "T48n2008_001:0350c18": "故，不假文字。譬如雨水，不從天有，元是龍能",
    "T48n2008_001:0350c19": "興致，令一切眾生、一切草木、有情無情，悉皆",
    "T48n2008_001:0350c20": "蒙潤。百川眾流，却入大海，合為一體。眾生本",
    "T48n2008_001:0350c21": "性般若之智，亦復如是。善知識！小根之人，聞",
    "T48n2008_001:0350c22": "此頓教，猶如草木根性小者，若被大雨，悉皆",
    "T48n2008_001:0350c23": "自倒，不能增長。小根之人，亦復如是。元有般",
    "T48n2008_001:0350c24": "若之智，與大智人更無差別，因何聞法不自",
    "T48n2008_001:0350c25": "開悟？緣邪見障重、煩惱根深。猶如大雲覆蓋",
    "T48n2008_001:0350c26": "於日，不得風吹，日光不現。般若之智亦無大",
    "T48n2008_001:0350c27": "小，為一切眾生自心迷悟不同，迷心外見，修",
    "T48n2008_001:0350c28": "行覓佛；未悟自性，即是小根。若開悟頓教，不",
    "T48n2008_001:0350c29": "能外修，但於自心常起正見，煩惱塵勞常不",
    "T48n2008_001:0351a01": "能染，即是見性。善知識！內外不住，去來自由，",
    "T48n2008_001:0351a02": "能除執心，通達無礙。能修此行，與般若經本",
    "T48n2008_001:0351a03": "無差別。「善知識！一切修多羅及諸文字，大小",
    "T48n2008_001:0351a04": "二乘，十二部經，皆因人置。因智慧性，方能建",
    "T48n2008_001:0351a05": "立。若無世人，一切萬法本自不有，故知萬法",
    "T48n2008_001:0351a06": "本自人興。一切經書，因人說有。緣其人中有",
    "T48n2008_001:0351a07": "愚有智，愚為小人，智為大人。愚者問於智人，",
    "T48n2008_001:0351a08": "智者與愚人說法。愚人忽然悟解心開，即與",
    "T48n2008_001:0351a09": "智人無別。善知識！不悟即佛是眾生，一念悟",
    "T48n2008_001:0351a10": "時眾生是佛，故知萬法盡在自心。何不從自",
    "T48n2008_001:0351a11": "心中，頓見真如本性？《菩薩戒經》云：『我本元自",
    "T48n2008_001:0351a12": "性清淨，若識自心見性，皆成佛道。』《淨名經》",
    "T48n2008_001:0351a13": "云：『即時豁然，還得本心。』善知識！我於忍和尚",
    "T48n2008_001:0351a14": "處，一聞言下便悟，頓見真如本性。是以將此",
    "T48n2008_001:0351a15": "教法流行，令學道者頓悟菩提。各自觀心，自",
    "T48n2008_001:0351a16": "見本性。若自不悟，須覓大善知識、解最上乘",
    "T48n2008_001:0351a17": "法者，直示正路。是善知識有大因緣，所謂化",
    "T48n2008_001:0351a18": "導令得見性。一切善法，因善知識能發起故。",
    "T48n2008_001:0351a19": "三世諸佛、十二部經，在人性中本自具有。不",
    "T48n2008_001:0351a20": "能自悟，須求善知識指示方見；若自悟者，不",
    "T48n2008_001:0351a21": "假外求。若一向執謂須他善知識方得解",
    "T48n2008_001:0351a22": "脫者，無有是處。何以故？自心內有知識自悟。",
    "T48n2008_001:0351a23": "若起邪迷、妄念顛倒，外善知識雖有教授，救",
    "T48n2008_001:0351a24": "不可得。若起正真般若觀照，一剎那間，妄念",
    "T48n2008_001:0351a25": "俱滅。若識自性，一悟即至佛地。善知識！智慧",
    "T48n2008_001:0351a26": "觀照，內外明徹，識自本心。若識本心，即本解",
    "T48n2008_001:0351a27": "脫。若得解脫，即是般若三昧，即是無念。何名",
    "T48n2008_001:0351a28": "無念？若見一切法，心不染著，是為無念。用即",
    "T48n2008_001:0351a29": "遍一切處，亦不著一切處。但淨本心，使六",
    "T48n2008_001:0351b01": "識出六門，於六塵中無染無雜，來去自由，通用",
    "T48n2008_001:0351b02": "無滯，即是般若三昧、自在解脫，名無念行。若",
    "T48n2008_001:0351b03": "百物不思，當令念絕，即是法縛，即名邊見。",
    "T48n2008_001:0351b04": "善知識！悟無念法者，萬法盡通；悟無念法者，",
    "T48n2008_001:0351b05": "見諸佛境界；悟無念法者，至佛地位。「善知識！",
    "T48n2008_001:0351b06": "後代得吾法者，將此頓教法門，於同見同行，",
    "T48n2008_001:0351b07": "發願受持。如事佛故，終身而不退者，定入聖",
    "T48n2008_001:0351b08": "位。然須傳授從上以來默傳分付，不得匿其",
    "T48n2008_001:0351b09": "正法。若不同見同行，在別法中，不得傳付。損",
    "T48n2008_001:0351b10": "彼前人，究竟無益。恐愚人不解，謗此法門，百",
    "T48n2008_001:0351b11": "劫千生，斷佛種性。善知識！吾有一無相頌，各",
    "T48n2008_001:0351b12": "須誦取，在家出家，但依此修。若不自修，惟記",
    "T48n2008_001:0351b13": "吾言，亦無有益。聽吾頌曰：",
    "T48n2008_001:0351b14": "「說通及心通，　　如日處虛空，",
    "T48n2008_001:0351b15": "唯傳見性法，　　出世破邪宗。",
    "T48n2008_001:0351b16": "法即無頓漸，　　迷悟有遲疾，",
    "T48n2008_001:0351b17": "只此見性門，　　愚人不可悉。",
    "T48n2008_001:0351b18": "說即雖萬般，　　合理還歸一，",
    "T48n2008_001:0351b19": "煩惱闇宅中，　　常須生慧日。",
    "T48n2008_001:0351b20": "邪來煩惱至，　　正來煩惱除，",
    "T48n2008_001:0351b21": "邪正俱不用，　　清淨至無餘。",
    "T48n2008_001:0351b22": "菩提本自性，　　起心即是妄，",
    "T48n2008_001:0351b23": "淨心在妄中，　　但正無三障。",
    "T48n2008_001:0351b24": "世人若修道，　　一切盡不妨，",
    "T48n2008_001:0351b25": "常自見己過，　　與道即相當。",
    "T48n2008_001:0351b26": "色類自有道，　　各不相妨惱，",
    "T48n2008_001:0351b27": "離道別覓道，　　終身不見道。",
    "T48n2008_001:0351b28": "波波度一生，　　到頭還自懊，",
    "T48n2008_001:0351b29": "欲得見真道，　　行正即是道。",
    "T48n2008_001:0351c01": "自若無道心，　　闇行不見道，",
    "T48n2008_001:0351c02": "若真修道人，　　不見世間過。",
    "T48n2008_001:0351c03": "若見他人非，　　自非却是左，",
    "T48n2008_001:0351c04": "他非我不非，　　我非自有過。",
    "T48n2008_001:0351c05": "但自却非心，　　打除煩惱破，",
    "T48n2008_001:0351c06": "憎愛不關心，　　長伸兩脚臥。",
    "T48n2008_001:0351c07": "欲擬化他人，　　自須有方便，",
    "T48n2008_001:0351c08": "勿令彼有疑，　　即是自性現。",
    "T48n2008_001:0351c09": "佛法在世間，　　不離世間覺，",
    "T48n2008_001:0351c10": "離世覓菩提，　　恰如求兔角。",
    "T48n2008_001:0351c11": "正見名出世，　　邪見是世間，",
    "T48n2008_001:0351c12": "邪正盡打却，　　菩提性宛然。",
    "T48n2008_001:0351c13": "此頌是頓教，　　亦名大法船，",
    "T48n2008_001:0351c14": "迷聞經累劫，　　悟則剎那間。」",
    "T48n2008_001:0351c15": "師復曰：「今於大梵寺說此頓教，普願法界眾",
    "T48n2008_001:0351c16": "生，言下見性成佛。」時韋使君與官僚道俗，聞",
    "T48n2008_001:0351c17": "師所說，無不省悟。一時作禮，皆歎：「善哉！何期",
    "T48n2008_001:0351c18": "嶺南有佛出世！」",
    "T48n2008_001:0351c19": "3 疑問疑問第三",
    "T48n2008_001:0351c20": "一日，韋刺史為師設大會齋。齋訖，刺史請師",
    "T48n2008_001:0351c21": "陞座，同官僚士庶肅容再拜，問曰：「弟子聞和",
    "T48n2008_001:0351c22": "尚說法，實不可思議。今有少疑，願大慈悲，特",
    "T48n2008_001:0351c23": "為解說。」師曰：「有疑即問，吾當為說。」韋公曰：",
    "T48n2008_001:0351c24": "「和尚所說，可不是達磨大師宗旨乎？」師曰：「是。」",
    "T48n2008_001:0351c25": "公曰：「弟子聞：達磨初化梁武帝，帝問云：『朕一",
    "T48n2008_001:0351c26": "生造寺度僧、布施設齋，有何功德？』達磨言：",
    "T48n2008_001:0351c27": "『實無功德。』弟子未達此理，願和尚為說。」師",
    "T48n2008_001:0351c28": "曰：「實無功德，勿疑先聖之言。武帝心邪，不知",
    "T48n2008_001:0351c29": "正法。造寺度僧、布施設齋，名為求福，不可",
    "T48n2008_001:0352a01": "將福便為功德。功德在法身中，不在修福。」師",
    "T48n2008_001:0352a02": "又曰：「見性是功，平等是德。念念無滯，常見本",
    "T48n2008_001:0352a03": "性，真實妙用，名為功德。內心謙下是功，外行",
    "T48n2008_001:0352a04": "於禮是德。自性建立萬法是功，心體離念是",
    "T48n2008_001:0352a05": "德。不離自性是功，應用無染是德。若覓功德",
    "T48n2008_001:0352a06": "法身，但依此作，是真功德。若修功德之人，心",
    "T48n2008_001:0352a07": "即不輕，常行普敬。心常輕人，吾我不斷，即自",
    "T48n2008_001:0352a08": "無功；自性虛妄不實，即自無德。為吾我自大，",
    "T48n2008_001:0352a09": "常輕一切故。善知識！念念無間是功，心行平",
    "T48n2008_001:0352a10": "直是德。自修性是功，自修身是德。善知識！",
    "T48n2008_001:0352a11": "功德須自性內見，不是布施供養之所求也。",
    "T48n2008_001:0352a12": "是以福德與功德別。武帝不識真理，非我祖",
    "T48n2008_001:0352a13": "師有過。」刺史又問曰：「弟子常見僧俗念阿",
    "T48n2008_001:0352a14": "彌陀佛，願生西方。請和尚說，得生彼否？願為",
    "T48n2008_001:0352a15": "破疑。」師言：「使君善聽，惠能與說。世尊在舍衛",
    "T48n2008_001:0352a16": "城中，說西方引化。經文分明，去此不遠。若",
    "T48n2008_001:0352a17": "論相說，里數有十萬八千，即身中十惡八邪，",
    "T48n2008_001:0352a18": "便是說遠。說遠為其下根，說近為其上智。人",
    "T48n2008_001:0352a19": "有兩種，法無兩般。迷悟有殊，見有遲疾。迷人",
    "T48n2008_001:0352a20": "念佛求生於彼，悟人自淨其心。所以佛言：『隨",
    "T48n2008_001:0352a21": "其心淨即佛土淨。』使君東方人，但心淨即無",
    "T48n2008_001:0352a22": "罪。雖西方人，心不淨亦有愆。東方人造罪，念",
    "T48n2008_001:0352a23": "佛求生西方。西方人造罪，念佛求生何國？凡",
    "T48n2008_001:0352a24": "愚不了自性，不識身中淨土，願東願西。悟人",
    "T48n2008_001:0352a25": "在處一般，所以佛言：『隨所住處恒安樂。』使君",
    "T48n2008_001:0352a26": "心地但無不善，西方去此不遙。若懷不善之",
    "T48n2008_001:0352a27": "心，念佛往生難到。今勸善知識，先除十惡即",
    "T48n2008_001:0352a28": "行十萬，後除八邪乃過八千。念念見性，常行",
    "T48n2008_001:0352a29": "平直，到如彈指，便覩彌陀。使君但行十善，何",
    "T48n2008_001:0352b01": "須更願往生？不斷十惡之心，何佛即來迎請？",
    "T48n2008_001:0352b02": "若悟無生頓法，見西方只在剎那。不悟念佛",
    "T48n2008_001:0352b03": "求生，路遙如何得達。惠能與諸人，移西方於",
    "T48n2008_001:0352b04": "剎那間，目前便見。各願見否？」眾皆頂禮云：「若",
    "T48n2008_001:0352b05": "此處見，何須更願往生？願和尚慈悲，便現西",
    "T48n2008_001:0352b06": "方，普令得見。」師言：「大眾！世人自色身是城，眼",
    "T48n2008_001:0352b07": "耳鼻舌是門，外有五門，內有意門。心是地，性",
    "T48n2008_001:0352b08": "是王。王居心地上，性在王在，性去王無。性在",
    "T48n2008_001:0352b09": "身心存，性去身壞。佛向性中作，莫向身外",
    "T48n2008_001:0352b10": "求。自性迷即是眾生，自性覺即是佛。慈悲即",
    "T48n2008_001:0352b11": "是觀音，喜捨名為勢至，能淨即釋迦，平直即",
    "T48n2008_001:0352b12": "彌陀；人我是須彌，貪欲是海水，煩惱是波",
    "T48n2008_001:0352b13": "浪，毒害是惡龍，虛妄是鬼神，塵勞是魚鱉。",
    "T48n2008_001:0352b14": "貪瞋是地獄，愚癡是畜生。善知識！常行十善，",
    "T48n2008_001:0352b15": "天堂便至。除人我，須彌倒；去貪欲，海水竭；",
    "T48n2008_001:0352b16": "煩惱無，波浪滅；毒害除，魚龍絕。自心地上覺",
    "T48n2008_001:0352b17": "性，如來放大光明；外照六門清淨，能破六欲",
    "T48n2008_001:0352b18": "諸天；自性內照，三毒即除；地獄等罪一時銷",
    "T48n2008_001:0352b19": "滅，內外明徹不異西方。不作此修，如何到彼？」",
    "T48n2008_001:0352b20": "大眾聞說，了然見性，悉皆禮拜，俱歎善哉。",
    "T48n2008_001:0352b21": "唱言：「普願法界眾生，聞者一時悟解。」師言：「善",
    "T48n2008_001:0352b22": "知識！若欲修行，在家亦得，不由在寺。在家能",
    "T48n2008_001:0352b23": "行，如東方人心善；在寺不修，如西方人心惡。",
    "T48n2008_001:0352b24": "但心清淨，即是自性西方。」韋公又問：「在家如",
    "T48n2008_001:0352b25": "何修行？願為教授。」師言：「吾與大眾說無相",
    "T48n2008_001:0352b26": "頌。但依此修，常與吾同處無別；若不依此修，",
    "T48n2008_001:0352b27": "剃髮出家於道何益？頌曰：",
    "T48n2008_001:0352b28": "「心平何勞持戒，　　行直何用修禪！",
    "T48n2008_001:0352b29": "恩則孝養父母，　　義則上下相憐，",
    "T48n2008_001:0352c01": "讓則尊卑和睦，　　忍則眾惡無諠，",
    "T48n2008_001:0352c02": "若能鑽木出火，　　淤泥定生紅蓮。",
    "T48n2008_001:0352c03": "苦口的是良藥，　　逆耳必是忠言，",
    "T48n2008_001:0352c04": "改過必生智慧，　　護短心內非賢。",
    "T48n2008_001:0352c05": "日用常行饒益，　　成道非由施錢，",
    "T48n2008_001:0352c06": "菩提只向心覓，　　何勞向外求玄。",
    "T48n2008_001:0352c07": "聽說依此修行，　　西方只在目前。」",
    "T48n2008_001:0352c08": "師復曰：「善知識！總須依偈修行，見取自性，直",
    "T48n2008_001:0352c09": "成佛道。時不相待，眾人且散，吾歸曹溪。眾",
    "T48n2008_001:0352c10": "若有疑，却來相問。」時，刺史官僚、在會善男信",
    "T48n2008_001:0352c11": "女，各得開悟，信受奉行。",
    "T48n2008_001:0352c12": "4 定慧定慧第四",
    "T48n2008_001:0352c13": "師示眾云：「善知識！我此法門，以定慧為本。大",
    "T48n2008_001:0352c14": "眾！勿迷，言定慧別。定慧一體，不是二。定是慧",
    "T48n2008_001:0352c15": "體，慧是定用。即慧之時定在慧，即定之時慧",
    "T48n2008_001:0352c16": "在定。若識此義，即是定慧等學。諸學道人，莫",
    "T48n2008_001:0352c17": "言先定發慧、先慧發定各別。作此見者，法有",
    "T48n2008_001:0352c18": "二相。口說善語，心中不善。空有定慧，定慧不",
    "T48n2008_001:0352c19": "等。若心口俱善、內外一如，定慧即等。自悟修",
    "T48n2008_001:0352c20": "行，不在於諍。若諍先後，即同迷人，不斷勝負，",
    "T48n2008_001:0352c21": "却增我法，不離四相。善知識！定慧猶如何",
    "T48n2008_001:0352c22": "等？猶如燈光。有燈即光，無燈即闇。燈是光之",
    "T48n2008_001:0352c23": "體，光是燈之用；名雖有二，體本同一。此定慧",
    "T48n2008_001:0352c24": "法，亦復如是。」",
    "T48n2008_001:0352c25": "師示眾云：「善知識！一行三昧者，於一切處行",
    "T48n2008_001:0352c26": "住坐臥，常行一直心是也。《淨名》云：『直心是",
    "T48n2008_001:0352c27": "道場，直心是淨土。』莫心行諂曲，口但說直；口",
    "T48n2008_001:0352c28": "說一行三昧，不行直心。但行直心，於一切法",
    "T48n2008_001:0352c29": "勿有執著。迷人著法相、執一行三昧，直言：『常",
    "T48n2008_001:0353a01": "坐不動，妄不起心，即是一行三昧。』作此解者，",
    "T48n2008_001:0353a02": "即同無情，却是障道因緣。善知識！道須通流，",
    "T48n2008_001:0353a03": "何以却滯？心不住法，道即通流；心若住法；名",
    "T48n2008_001:0353a04": "為自縛。若言常坐不動是，只如舍利弗宴坐",
    "T48n2008_001:0353a05": "林中，却被維摩詰訶。善知識！又有人教坐，",
    "T48n2008_001:0353a06": "看心觀靜，不動不起，從此置功。迷人不會，便",
    "T48n2008_001:0353a07": "執成顛。如此者眾，如是相教，故知大錯。」師",
    "T48n2008_001:0353a08": "示眾云：「善知識！本來正教，無有頓漸，人性自",
    "T48n2008_001:0353a09": "有利鈍。迷人漸修，悟人頓契。自識本心，自",
    "T48n2008_001:0353a10": "見本性，即無差別，所以立頓漸之假名。善知",
    "T48n2008_001:0353a11": "識！我此法門，從上以來，先立無念為宗，無相",
    "T48n2008_001:0353a12": "為體，無住為本。無相者，於相而離相。無念",
    "T48n2008_001:0353a13": "者，於念而無念。無住者，人之本性。於世間善",
    "T48n2008_001:0353a14": "惡好醜，乃至冤之與親，言語觸刺欺爭之時，",
    "T48n2008_001:0353a15": "並將為空，不思酬害，念念之中不思前境。若",
    "T48n2008_001:0353a16": "前念今念後念，念念相續不斷，名為繫縛。於",
    "T48n2008_001:0353a17": "諸法上念念不住，即無縛也。此是以無住為",
    "T48n2008_001:0353a18": "本。善知識！外離一切相，名為無相。能離於相，",
    "T48n2008_001:0353a19": "即法體清淨。此是以無相為體。善知識！於諸",
    "T48n2008_001:0353a20": "境上，心不染，曰無念。於自念上，常離諸境，不",
    "T48n2008_001:0353a21": "於境上生心。若只百物不思，念盡除却，一念",
    "T48n2008_001:0353a22": "絕即死，別處受生，是為大錯。學道者思之。若",
    "T48n2008_001:0353a23": "不識法意，自錯猶可，更誤他人；自迷不見，又",
    "T48n2008_001:0353a24": "謗佛經，所以立無念為宗。善知識！云何立無",
    "T48n2008_001:0353a25": "念為宗？只緣口說見性，迷人於境上有念，念",
    "T48n2008_001:0353a26": "上便起邪見，一切塵勞妄想從此而生。自性",
    "T48n2008_001:0353a27": "本無一法可得，若有所得，妄說禍福，即是塵",
    "T48n2008_001:0353a28": "勞邪見，故此法門立無念為宗。善知識！無者",
    "T48n2008_001:0353a29": "無何事？念者念何物？無者無二相，無諸塵勞",
    "T48n2008_001:0353b01": "之心。念者念真如本性。真如即是念之體，念",
    "T48n2008_001:0353b02": "即是真如之用。真如自性起念，非眼耳鼻舌",
    "T48n2008_001:0353b03": "能念。真如有性，所以起念；真如若無，眼耳色",
    "T48n2008_001:0353b04": "聲當時即壞。善知識！真如自性起念，六根雖",
    "T48n2008_001:0353b05": "有見聞覺知，不染萬境，而真性常自在。故經",
    "T48n2008_001:0353b06": "云：『能善分別諸法相，於第一義而不動。』」",
    "T48n2008_001:0353b07": "5 坐禪坐禪第五",
    "T48n2008_001:0353b08": "師示眾云：「此門坐禪，元不著心，亦不著淨，",
    "T48n2008_001:0353b09": "亦不是不動。若言著心，心元是妄，知心如幻，",
    "T48n2008_001:0353b10": "故無所著也。若言著淨，人性本淨，由妄念故，",
    "T48n2008_001:0353b11": "蓋覆真如。但無妄想，性自清淨；起心著淨，却",
    "T48n2008_001:0353b12": "生淨妄。妄無處所，著者是妄。淨無形相，却立",
    "T48n2008_001:0353b13": "淨相，言是工夫。作此見者，障自本性，却被淨",
    "T48n2008_001:0353b14": "縛。善知識！若修不動者，但見一切人時，不見",
    "T48n2008_001:0353b15": "人之是非善惡過患，即是自性不動。善知識！",
    "T48n2008_001:0353b16": "迷人身雖不動！開口便說他人是非長短好",
    "T48n2008_001:0353b17": "惡，與道違背。若著心著淨，即障道也。」",
    "T48n2008_001:0353b18": "師示眾云：「善知識！何名坐禪？此法門中，無障",
    "T48n2008_001:0353b19": "無礙，外於一切善惡境界，心念不起，名為坐；",
    "T48n2008_001:0353b20": "內見自性不動，名為禪。善知識！何名禪定？外",
    "T48n2008_001:0353b21": "離相為禪，內不亂為定。外若著相，內心即亂；",
    "T48n2008_001:0353b22": "外若離相，心即不亂。本性自淨自定，只為見",
    "T48n2008_001:0353b23": "境，思境即亂。若見諸境心不亂者，是真定也。",
    "T48n2008_001:0353b24": "善知識！外離相即禪，內不亂即定。外禪內定，",
    "T48n2008_001:0353b25": "是為禪定。《菩薩戒經》云：『我本元自性清",
    "T48n2008_001:0353b26": "淨。』善知識！於念念中，自見本性清淨，自修自",
    "T48n2008_001:0353b27": "行，自成佛道。」",
    "T48n2008_001:0353b28": "6 懺悔懺悔第六",
    "T48n2008_001:0353b29": "時，大師見廣韶洎四方士庶，駢集山中聽法，",
    "T48n2008_001:0353c01": "於是陞座，告眾曰：「來，諸善知識！此事須從",
    "T48n2008_001:0353c02": "自事中起，於一切時，念念自淨其心。自修自",
    "T48n2008_001:0353c03": "行，見自己法身，見自心佛，自度自戒，始得不",
    "T48n2008_001:0353c04": "假到此。既從遠來，一會于此，皆共有緣。今可",
    "T48n2008_001:0353c05": "各各胡跪，先為傳自性五分法身香，次授無",
    "T48n2008_001:0353c06": "相懺悔。」眾胡跪。師曰：「一、戒香。即自心中無非",
    "T48n2008_001:0353c07": "無惡、無嫉妬、無貪瞋、無劫害，名戒香。二、定香。",
    "T48n2008_001:0353c08": "即覩諸善惡境相，自心不亂，名定香。三、慧香。",
    "T48n2008_001:0353c09": "自心無礙，常以智慧觀照自性，不造諸惡；雖",
    "T48n2008_001:0353c10": "修眾善，心不執著，敬上念下，矜恤孤貧，名慧",
    "T48n2008_001:0353c11": "香。四、解脫香。即自心無所攀緣，不思善、不思",
    "T48n2008_001:0353c12": "惡，自在無礙，名解脫香。五、解脫知見香。自心",
    "T48n2008_001:0353c13": "既無所攀緣善惡，不可沈空守寂，即須廣學",
    "T48n2008_001:0353c14": "多聞，識自本心，達諸佛理，和光接物，無我無",
    "T48n2008_001:0353c15": "人，直至菩提，真性不易，名解脫知見香。善知",
    "T48n2008_001:0353c16": "識！此香各自內熏，莫向外覓。「今與汝等授無",
    "T48n2008_001:0353c17": "相懺悔，滅三世罪，令得三業清淨。善知識！",
    "T48n2008_001:0353c18": "各隨我語，一時道：『弟子等，從前念今念及後",
    "T48n2008_001:0353c19": "念，念念不被愚迷染。從前所有惡業愚迷等",
    "T48n2008_001:0353c20": "罪，悉皆懺悔，願一時銷滅，永不復起。弟子等，",
    "T48n2008_001:0353c21": "從前念今念及後念，念念不被憍誑染。從前",
    "T48n2008_001:0353c22": "所有惡業憍誑等罪，悉皆懺悔，願一時銷滅，",
    "T48n2008_001:0353c23": "永不復起。弟子等，從前念今念及後念，念念",
    "T48n2008_001:0353c24": "不被嫉妬染。從前所有惡業嫉妬等罪，悉",
    "T48n2008_001:0354a01": "皆懺悔，願一時銷滅，永不復起。』善知識！已上",
    "T48n2008_001:0354a02": "是為無相懺悔。云何名懺？云何名悔？懺者，",
    "T48n2008_001:0354a03": "懺其前愆，從前所有惡業，愚迷憍誑嫉妬等",
    "T48n2008_001:0354a04": "罪，悉皆盡懺，永不復起，是名為懺。悔者，悔",
    "T48n2008_001:0354a05": "其後過，從今以後，所有惡業，愚迷憍誑嫉妬",
    "T48n2008_001:0354a06": "等罪，今已覺悟，悉皆永斷，更不復作，是名為",
    "T48n2008_001:0354a07": "悔。故稱懺悔。凡夫愚迷，只知懺其前愆，不知",
    "T48n2008_001:0354a08": "悔其後過。以不悔故，前愆不滅，後過又生。前",
    "T48n2008_001:0354a09": "愆既不滅，後過復又生，何名懺悔？「善知識！既",
    "T48n2008_001:0354a10": "懺悔已，與善知識發四弘誓願，各須用心正",
    "T48n2008_001:0354a11": "聽。自心眾生無邊誓願度，自心煩惱無邊誓願",
    "T48n2008_001:0354a12": "斷，自性法門無盡誓願學，自性無上佛道誓",
    "T48n2008_001:0354a13": "願成。善知識！大家豈不道，眾生無邊誓願度。",
    "T48n2008_001:0354a14": "恁麼道，且不是惠能度。善知識！心中眾生，所",
    "T48n2008_001:0354a15": "謂邪迷心、誑妄心、不善心、嫉妬心、惡毒心，如",
    "T48n2008_001:0354a16": "是等心，盡是眾生。各須自性自度，是名真度。",
    "T48n2008_001:0354a17": "何名自性自度？即自心中邪見煩惱愚癡眾",
    "T48n2008_001:0354a18": "生，將正見度。既有正見，使般若智打破愚癡",
    "T48n2008_001:0354a19": "迷妄眾生，各各自度。邪來正度，迷來悟度，愚",
    "T48n2008_001:0354a20": "來智度，惡來善度；如是度者，名為真度。又煩",
    "T48n2008_001:0354a21": "惱無邊誓願斷，將自性般若智，除却虛妄思",
    "T48n2008_001:0354a22": "想心是也。又法門無盡誓願學，須自見性，常",
    "T48n2008_001:0354a23": "行正法，是名真學。又無上佛道誓願成，既常",
    "T48n2008_001:0354a24": "能下心，行於真正，離迷離覺，常生般若。除真",
    "T48n2008_001:0354a25": "除妄，即見佛性，即言下佛道成。常念修行，是",
    "T48n2008_001:0354a26": "願力法。「善知識！今發四弘願了，更與善知識",
    "T48n2008_001:0354a27": "授無相三歸依戒。善知識！歸依覺，兩足尊。",
    "T48n2008_001:0354a28": "歸依正，離欲尊。歸依淨，眾中尊。從今日去，",
    "T48n2008_001:0354a29": "稱覺為師，更不歸依邪魔外道，以自性三寶",
    "T48n2008_001:0354b01": "常自證明，勸善知識歸依自性三寶。佛者，覺",
    "T48n2008_001:0354b02": "也。法者，正也。僧者，淨也。自心歸依覺，邪迷不",
    "T48n2008_001:0354b03": "生，少欲知足，能離財色，名兩足尊。自心歸",
    "T48n2008_001:0354b04": "依正，念念無邪見，以無邪見故，即無人我貢",
    "T48n2008_001:0354b05": "高，貪愛執著，名離欲尊。自心歸依淨，一切",
    "T48n2008_001:0354b06": "塵勞愛欲境界，自性皆不染著，名眾中尊。若",
    "T48n2008_001:0354b07": "修此行，是自歸依。凡夫不會，從日至夜受三",
    "T48n2008_001:0354b08": "歸戒。若言歸依佛，佛在何處？若不見佛，憑何",
    "T48n2008_001:0354b09": "所歸，言却成妄。善知識！各自觀察，莫錯用",
    "T48n2008_001:0354b10": "心。經文分明言自歸依佛，不言歸依他佛。自",
    "T48n2008_001:0354b11": "佛不歸，無所依處。今既自悟，各須歸依自心",
    "T48n2008_001:0354b12": "三寶，內調心性，外敬他人，是自歸依也。「善知",
    "T48n2008_001:0354b13": "識！既歸依自三寶竟，各各志心，吾與說一體",
    "T48n2008_001:0354b14": "三身自性佛，令汝等見三身了然，自悟自性。",
    "T48n2008_001:0354b15": "總隨我道：『於自色身，歸依清淨法身佛。於自",
    "T48n2008_001:0354b16": "色身，歸依圓滿報身佛。於自色身，歸依千百",
    "T48n2008_001:0354b17": "億化身佛。』善知識！色身是舍宅，不可言歸。",
    "T48n2008_001:0354b18": "向者三身佛，在自性中，世人總有；為自心迷，",
    "T48n2008_001:0354b19": "不見內性。外覓三身如來，不見自身中有三",
    "T48n2008_001:0354b20": "身佛。汝等聽說，令汝等於自身中，見自性有",
    "T48n2008_001:0354b21": "三身佛。此三身佛，從自性生，不從外得。何名",
    "T48n2008_001:0354b22": "清淨法身佛？世人性本清淨，萬法從自性生。",
    "T48n2008_001:0354b23": "思量一切惡事，即生惡行；思量一切善事，即",
    "T48n2008_001:0354b24": "生善行。如是諸法在自性中，如天常清，日月",
    "T48n2008_001:0354b25": "常明，為浮雲蓋覆，上明下暗。忽遇風吹雲散，",
    "T48n2008_001:0354b26": "上下俱明，萬象皆現。世人性常浮游，如彼天",
    "T48n2008_001:0354b27": "雲。善知識！智如日，慧如月，智慧常明。於外著",
    "T48n2008_001:0354b28": "境，被妄念浮雲蓋覆自性，不得明朗。若遇善",
    "T48n2008_001:0354b29": "知識，聞真正法，自除迷妄，內外明徹，於自性",
    "T48n2008_001:0354c01": "中萬法皆現。見性之人，亦復如是。此名清淨",
    "T48n2008_001:0354c02": "法身佛。善知識！自心歸依自性，是歸依真佛。",
    "T48n2008_001:0354c03": "自歸依者，除却自性中不善心、嫉妬心、諂曲",
    "T48n2008_001:0354c04": "心、吾我心、誑妄心、輕人心、慢他心、邪見心、貢",
    "T48n2008_001:0354c05": "高心，及一切時中不善之行，常自見己過，不",
    "T48n2008_001:0354c06": "說他人好惡，是自歸依。常須下心，普行恭敬，",
    "T48n2008_001:0354c07": "即是見性通達，更無滯礙，是自歸依。何名圓",
    "T48n2008_001:0354c08": "滿報身？譬如一燈能除千年闇，一智能滅萬",
    "T48n2008_001:0354c09": "年愚。莫思向前，已過不可得；常思於後，念念",
    "T48n2008_001:0354c10": "圓明，自見本性。善惡雖殊，本性無二，無二之",
    "T48n2008_001:0354c11": "性，名為實性。於實性中，不染善惡，此名圓滿",
    "T48n2008_001:0354c12": "報身佛。自性起一念惡，滅萬劫善因；自性起",
    "T48n2008_001:0354c13": "一念善，得恒沙惡盡。直至無上菩提，念念自",
    "T48n2008_001:0354c14": "見，不失本念，名為報身。何名千百億化身？",
    "T48n2008_001:0354c15": "若不思萬法，性本如空，一念思量，名為變化。",
    "T48n2008_001:0354c16": "思量惡事，化為地獄；思量善事，化為天堂。毒",
    "T48n2008_001:0354c17": "害化為龍蛇，慈悲化為菩薩，智慧化為上",
    "T48n2008_001:0354c18": "界，愚癡化為下方。自性變化甚多，迷人不能",
    "T48n2008_001:0354c19": "省覺，念念起惡，常行惡道。迴一念善，智慧即",
    "T48n2008_001:0354c20": "生，此名自性化身佛。善知識！法身本具，念",
    "T48n2008_001:0354c21": "念自性自見，即是報身佛。從報身思量，即",
    "T48n2008_001:0354c22": "是化身佛。自悟自修自性功德，是真歸依。皮",
    "T48n2008_001:0354c23": "肉是色身，色身是舍宅，不言歸依也。但悟",
    "T48n2008_001:0354c24": "自性三身，即識自性佛。吾有一無相頌，若能",
    "T48n2008_001:0354c25": "師持，言下令汝積劫迷罪一時銷滅。頌曰：",
    "T48n2008_001:0354c26": "「迷人修福不修道，　　只言修福便是道，",
    "T48n2008_001:0354c27": "布施供養福無邊，　　心中三惡元來造。",
    "T48n2008_001:0354c28": "擬將修福欲滅罪，　　後世得福罪還在，",
    "T48n2008_001:0354c29": "但向心中除罪緣，　　名自性中真懺悔。",
    "T48n2008_001:0355a01": "忽悟大乘真懺悔，　　除邪行正即無罪，",
    "T48n2008_001:0355a02": "學道常於自性觀，　　即與諸佛同一類。",
    "T48n2008_001:0355a03": "吾祖惟傳此頓法，　　普願見性同一體，",
    "T48n2008_001:0355a04": "若欲當來覓法身，　　離諸法相心中洗。",
    "T48n2008_001:0355a05": "努力自見莫悠悠，　　後念忽絕一世休，",
    "T48n2008_001:0355a06": "若悟大乘得見性，　　虔恭合掌至心求。」",
    "T48n2008_001:0355a07": "師言：「善知識！總須誦取，依此修行，言下見性。",
    "T48n2008_001:0355a08": "雖去吾千里，如常在吾邊。於此言下不悟，即",
    "T48n2008_001:0355a09": "對面千里，何勤遠來。珍重！好去。」一眾聞法，靡",
    "T48n2008_001:0355a10": "不開悟，歡喜奉行。",
    "T48n2008_001:0355a11": "7 機緣機緣第七",
    "T48n2008_001:0355a12": "師自黃梅得法，回至韶州曹侯村，人無知者",
    "T48n2008_001:0355a13": "他本云，師去時，至曹侯村，住九月餘。然師自言：「不經三十餘日便至黃梅。」此求道之切，豈有逗留？作去時者非",
    "T48n2008_001:0355a14": "是。有儒士劉志略，禮遇甚厚。志略有姑為尼，",
    "T48n2008_001:0355a15": "名無盡藏，常誦《大涅槃經》。師暫聽，即知妙義，",
    "T48n2008_001:0355a16": "遂為解說。尼乃執卷問字，師曰：「字即不識，義",
    "T48n2008_001:0355a17": "即請問。」尼曰：「字尚不識，焉能會義？」師曰：「諸",
    "T48n2008_001:0355a18": "佛妙理，非關文字。」尼驚異之，遍告里中耆德",
    "T48n2008_001:0355a19": "云：「此是有道之士，宜請供養。」有魏魏一作晉武",
    "T48n2008_001:0355a20": "侯玄孫曹叔良及居民，競來瞻禮。時，寶林古",
    "T48n2008_001:0355a21": "寺，自隋末兵火已廢，遂於故基重建梵宇，延",
    "T48n2008_001:0355a22": "師居之。俄成寶坊，師住九月餘日，又為惡黨",
    "T48n2008_001:0355a23": "尋逐，師乃遯于前山。被其縱火焚草木，師隱",
    "T48n2008_001:0355a24": "身挨入石中得免。石今有師趺坐膝痕，及衣",
    "T48n2008_001:0355a25": "布之紋，因名避難石。師憶五祖懷會止藏之",
    "T48n2008_001:0355a26": "囑，遂行隱于二邑焉。",
    "T48n2008_001:0355a27": "僧法海，韶州曲江人也。初參祖師，問曰：「即",
    "T48n2008_001:0355a28": "心即佛，願垂指諭。」師曰：「前念不生即心，後念",
    "T48n2008_001:0355a29": "不滅即佛；成一切相即心，離一切相即佛。吾",
    "T48n2008_001:0355b01": "若具說，窮劫不盡。聽吾偈曰：",
    "T48n2008_001:0355b02": "「即心名慧，　　即佛乃定，　　定慧等持，",
    "T48n2008_001:0355b03": "意中清淨。　　悟此法門，　　由汝習性，",
    "T48n2008_001:0355b04": "用本無生，　　雙修是正。」",
    "T48n2008_001:0355b05": "法海言下大悟，以偈讚曰：",
    "T48n2008_001:0355b06": "「即心元是佛，　　不悟而自屈，",
    "T48n2008_001:0355b07": "我知定慧因，　　雙修離諸物。」",
    "T48n2008_001:0355b08": "僧法達，洪州人，七歲出家，常誦《法華經》。來禮",
    "T48n2008_001:0355b09": "祖師，頭不至地。師訶曰：「禮不投地，何如不",
    "T48n2008_001:0355b10": "禮？汝心中必有一物。蘊習何事耶？」曰：「念《法華",
    "T48n2008_001:0355b11": "經》已及三千部。」師曰：「汝若念至萬部，得其經",
    "T48n2008_001:0355b12": "意，不以為勝，則與吾偕行。汝今負此事業，都",
    "T48n2008_001:0355b13": "不知過。聽吾偈曰：",
    "T48n2008_001:0355b14": "「禮本折慢幢，　　頭奚不至地？",
    "T48n2008_001:0355b15": "有我罪即生，　　亡功福無比。」",
    "T48n2008_001:0355b16": "師又曰：「汝名什麼？」曰：「法達。」師曰：「汝名法達，",
    "T48n2008_001:0355b17": "何曾達法？」復說偈曰：",
    "T48n2008_001:0355b18": "「汝今名法達，　　勤誦未休歇，",
    "T48n2008_001:0355b19": "空誦但循聲，　　明心號菩薩。",
    "T48n2008_001:0355b20": "汝今有緣故，　　吾今為汝說，",
    "T48n2008_001:0355b21": "但信佛無言，　　蓮華從口發。」",
    "T48n2008_001:0355b22": "達聞偈，悔謝曰：「而今而後，當謙恭一切。弟子",
    "T48n2008_001:0355b23": "誦《法華經》，未解經義，心常有疑。和尚智慧廣",
    "T48n2008_001:0355b24": "大，願略說經中義理。」師曰：「法達！法即甚達，",
    "T48n2008_001:0355b25": "汝心不達。經本無疑，汝心自疑。汝念此經，以",
    "T48n2008_001:0355b26": "何為宗？」達曰：「學人根性闇鈍，從來但依文誦",
    "T48n2008_001:0355b27": "念，豈知宗趣？」師曰：「吾不識文字，汝試取經",
    "T48n2008_001:0355b28": "誦一遍，吾當為汝解說。」法達即高聲念經，至",
    "T48n2008_001:0355b29": "譬喻品，師曰：「止！此經元來以因緣出世為宗，",
    "T48n2008_001:0355c01": "縱說多種譬喻，亦無越於此。何者因緣？經云：",
    "T48n2008_001:0355c02": "『諸佛世尊，唯以一大事因緣出現於世。』一大",
    "T48n2008_001:0355c03": "事者，佛之知見也。世人外迷著相，內迷著空；",
    "T48n2008_001:0355c04": "若能於相離相、於空離空，即是內外不迷。若",
    "T48n2008_001:0355c05": "悟此法，一念心開，是為開佛知見。佛，猶覺也。",
    "T48n2008_001:0355c06": "分為四門，開覺知見、示覺知見、悟覺知見、入",
    "T48n2008_001:0355c07": "覺知見。若聞開示，便能悟入，即覺知見，本來",
    "T48n2008_001:0355c08": "真性而得出現。汝慎勿錯解經意，見他道：『開",
    "T48n2008_001:0355c09": "示悟入，自是佛之知見。我輩無分。』若作此解，",
    "T48n2008_001:0355c10": "乃是謗經毀佛也。彼既是佛，已具知見，何用",
    "T48n2008_001:0355c11": "更開？汝今當信，佛知見者，只汝自心，更無別",
    "T48n2008_001:0355c12": "佛。蓋為一切眾生，自蔽光明，貪愛塵境，外緣",
    "T48n2008_001:0355c13": "內擾，甘受驅馳。便勞他世尊，從三昧起，種種",
    "T48n2008_001:0355c14": "苦口，勸令寢息，莫向外求，與佛無二。故云：『開",
    "T48n2008_001:0355c15": "佛知見。』吾亦勸一切人，於自心中，常開佛之",
    "T48n2008_001:0355c16": "知見。世人心邪，愚迷造罪，口善心惡，貪瞋嫉",
    "T48n2008_001:0355c17": "妬，諂佞我慢，侵人害物，自開眾生知見。若能",
    "T48n2008_001:0355c18": "正心，常生智慧，觀照自心，止惡行善，是自開",
    "T48n2008_001:0355c19": "佛之知見。汝須念念開佛知見，勿開眾生知",
    "T48n2008_001:0355c20": "見。開佛知見，即是出世；開眾生知見，即是世",
    "T48n2008_001:0355c21": "間。汝若但勞勞執念，以為功課者，何異犛牛",
    "T48n2008_001:0355c22": "愛尾。」達曰：「若然者，但得解義，不勞誦經耶？」",
    "T48n2008_001:0355c23": "師曰：「經有何過，豈障汝念？只為迷悟在人，損",
    "T48n2008_001:0355c24": "益由己。口誦心行，即是轉經；口誦心不行，即",
    "T48n2008_001:0355c25": "是被經轉。聽吾偈曰：",
    "T48n2008_001:0355c26": "「心迷法華轉，　　心悟轉法華，",
    "T48n2008_001:0355c27": "誦經久不明，　　與義作讎家。",
    "T48n2008_001:0355c28": "無念念即正，　　有念念成邪，",
    "T48n2008_001:0355c29": "有無俱不計，　　長御白牛車。」",
    "T48n2008_001:0356a01": "達聞偈，不覺悲泣，言下大悟，而告師曰：「法達",
    "T48n2008_001:0356a02": "從昔已來，實未曾轉法華，乃被法華轉。」再啟",
    "T48n2008_001:0356a03": "曰：「經云：『諸大聲聞乃至菩薩，皆盡思共度量，",
    "T48n2008_001:0356a04": "不能測佛智。』今令凡夫但悟自心，便名佛之",
    "T48n2008_001:0356a05": "知見。自非上根，未免疑謗。又經說三車，羊鹿",
    "T48n2008_001:0356a06": "牛車與白牛之車，如何區別？願和尚再垂開",
    "T48n2008_001:0356a07": "示。」師曰：「經意分明，汝自迷背。諸三乘人，不",
    "T48n2008_001:0356a08": "能測佛智者，患在度量也。饒伊盡思共推，轉",
    "T48n2008_001:0356a09": "加懸遠。佛本為凡夫說，不為佛說。此理若不",
    "T48n2008_001:0356a10": "肯信者，從他退席。殊不知，坐却白牛車，更於",
    "T48n2008_001:0356a11": "門外覓三車。況經文明向汝道：『唯一佛乘，無",
    "T48n2008_001:0356a12": "有餘乘若二若三。』乃至無數方便，種種因緣",
    "T48n2008_001:0356a13": "譬喻言詞，是法皆為一佛乘故。汝何不省，三",
    "T48n2008_001:0356a14": "車是假，為昔時故；一乘是實，為今時故。只教",
    "T48n2008_001:0356a15": "汝去假歸實，歸實之後，實亦無名。應知所有",
    "T48n2008_001:0356a16": "珍財，盡屬於汝，由汝受用，更不作父想，亦不",
    "T48n2008_001:0356a17": "作子想，亦無用想。是名持法華經，從劫至劫，",
    "T48n2008_001:0356a18": "手不釋卷，從晝至夜，無不念時也。」達蒙啟發，",
    "T48n2008_001:0356a19": "踊躍歡喜，以偈讚曰：",
    "T48n2008_001:0356a20": "「經誦三千部，　　曹溪一句亡，",
    "T48n2008_001:0356a21": "未明出世旨，　　寧歇累生狂。",
    "T48n2008_001:0356a22": "羊鹿牛權設，　　初中後善揚，",
    "T48n2008_001:0356a23": "誰知火宅內，　　元是法中王。」",
    "T48n2008_001:0356a24": "師曰：「汝今後方可名念經僧也。」達從此領玄",
    "T48n2008_001:0356a25": "旨，亦不輟誦經。",
    "T48n2008_001:0356a26": "僧智通，壽州安豐人。初看《楞伽經》。約千餘",
    "T48n2008_001:0356a27": "遍，而不會三身四智。禮師求解其義，師曰：「三",
    "T48n2008_001:0356a28": "身者，清淨法身，汝之性也；圓滿報身，汝之智",
    "T48n2008_001:0356a29": "也；千百億化身，汝之行也。若離本性，別說三",
    "T48n2008_001:0356b01": "身，即名有身無智；若悟三身無有自性，即",
    "T48n2008_001:0356b02": "明四智菩提。聽吾偈曰：",
    "T48n2008_001:0356b03": "「自性具三身，　　發明成四智，",
    "T48n2008_001:0356b04": "不離見聞緣，　　超然登佛地。",
    "T48n2008_001:0356b05": "吾今為汝說，　　諦信永無迷，",
    "T48n2008_001:0356b06": "莫學馳求者，　　終日說菩提。」",
    "T48n2008_001:0356b07": "通再啟曰：「四智之義，可得聞乎？」師曰：「既會三",
    "T48n2008_001:0356b08": "身，便明四智。何更問耶？若離三身，別談四智，",
    "T48n2008_001:0356b09": "此名有智無身。即此有智，還成無智。」復說",
    "T48n2008_001:0356b10": "偈曰：",
    "T48n2008_001:0356b11": "「大圓鏡智性清淨，　　平等性智心無病，",
    "T48n2008_001:0356b12": "妙觀察智見非功，　　成所作智同圓鏡。",
    "T48n2008_001:0356b13": "五八六七果因轉，　　但用名言無實性，",
    "T48n2008_001:0356b14": "若於轉處不留情，　　繁興永處那伽定。」",
    "T48n2008_001:0356b15": "如上轉識為智也。教中云，轉前五識為成所作智，轉第六識為妙觀察智，轉第七識為平等性智，轉第八",
    "T48n2008_001:0356b16": "識為大圓鏡智。雖六七因中轉，五",
    "T48n2008_001:0356b17": "八果上轉，但轉其名而不轉其體也。",
    "T48n2008_001:0356b18": "通頓悟性智，遂呈偈曰：",
    "T48n2008_001:0356b19": "「三身元我體，　　四智本心明，",
    "T48n2008_001:0356b20": "身智融無礙，　　應物任隨形。",
    "T48n2008_001:0356b21": "起修皆妄動，　　守住匪真精，",
    "T48n2008_001:0356b22": "妙旨因師曉，　　終亡染污名。」",
    "T48n2008_001:0356b23": "僧智常，信州貴溪人，髫年出家，志求見性。一",
    "T48n2008_001:0356b24": "日參禮，師問曰：「汝從何來？欲求何事？」曰：「學人",
    "T48n2008_001:0356b25": "近往洪州白峯山禮大通和尚，蒙示見性成",
    "T48n2008_001:0356b26": "佛之義。未決狐疑，遠來投禮，伏望和尚慈悲",
    "T48n2008_001:0356b27": "指示。」師曰：「彼有何言句？汝試舉看。」曰：「智常到",
    "T48n2008_001:0356b28": "彼，凡經三月，未蒙示誨。為法切故，一夕獨入",
    "T48n2008_001:0356b29": "丈室，請問：『如何是某甲本心本性？』大通乃",
    "T48n2008_001:0356c01": "曰：『汝見虛空否？』對曰：『見。』彼曰：『汝見虛空有相",
    "T48n2008_001:0356c02": "貌否？』對曰：『虛空無形，有何相貌？』彼曰：『汝之",
    "T48n2008_001:0356c03": "本性，猶如虛空，了無一物可見，是名正見；無",
    "T48n2008_001:0356c04": "一物可知，是名真知。無有青黃長短，但見本",
    "T48n2008_001:0356c05": "源清淨，覺體圓明，即名見性成佛，亦名如來",
    "T48n2008_001:0356c06": "知見。』學人雖聞此說，猶未決了，乞和尚開",
    "T48n2008_001:0356c07": "示。」師曰：「彼師所說，猶存見知，故令汝未了。",
    "T48n2008_001:0356c08": "吾今示汝一偈：",
    "T48n2008_001:0356c09": "「不見一法存無見，　　大似浮雲遮日面，",
    "T48n2008_001:0356c10": "不知一法守空知，　　還如太虛生閃電。",
    "T48n2008_001:0356c11": "此之知見瞥然興，　　錯認何曾解方便，",
    "T48n2008_001:0356c12": "汝當一念自知非，　　自己靈光常顯現。」",
    "T48n2008_001:0356c13": "常聞偈已，心意豁然。乃述偈曰：",
    "T48n2008_001:0356c14": "「無端起知見，　　著相求菩提，",
    "T48n2008_001:0356c15": "情存一念悟，　　寧越昔時迷。",
    "T48n2008_001:0356c16": "自性覺源體，　　隨照枉遷流，",
    "T48n2008_001:0356c17": "不入祖師室，　　茫然趣兩頭。」",
    "T48n2008_001:0356c18": "智常一日問師曰：「佛說三乘法，又言最上乘。",
    "T48n2008_001:0356c19": "弟子未解，願為教授。」師曰：「汝觀自本心，莫著",
    "T48n2008_001:0356c20": "外法相。法無四乘，人心自有等差。見聞轉誦",
    "T48n2008_001:0356c21": "是小乘；悟法解義是中乘；依法修行是大乘；",
    "T48n2008_001:0356c22": "萬法盡通，萬法俱備，一切不染，離諸法相，一",
    "T48n2008_001:0356c23": "無所得，名最上乘。乘是行義，不在口爭。汝須",
    "T48n2008_001:0356c24": "自修，莫問吾也。一切時中，自性自如。」常禮謝",
    "T48n2008_001:0356c25": "執侍，終師之世。",
    "T48n2008_001:0356c26": "僧志道，廣州南海人也。請益曰：「學人自出",
    "T48n2008_001:0356c27": "家，覽《涅槃經》十載有餘，未明大意，願和尚垂",
    "T48n2008_001:0356c28": "誨。」師曰：「汝何處未明？」曰：「諸行無常，是生滅",
    "T48n2008_001:0356c29": "法；生滅滅已，寂滅為樂。於此疑惑。」師曰：「汝",
    "T48n2008_001:0357a01": "作麼生疑？」曰：「一切眾生皆有二身，謂色身、法",
    "T48n2008_001:0357a02": "身也。色身無常，有生有滅；法身有常，無知無",
    "T48n2008_001:0357a03": "覺。經云：『生滅滅已，寂滅為樂』者，不審何身寂",
    "T48n2008_001:0357a04": "滅？何身受樂？若色身者，色身滅時，四大分散，",
    "T48n2008_001:0357a05": "全然是苦，苦不可言樂。若法身寂滅，即同草",
    "T48n2008_001:0357a06": "木瓦石，誰當受樂？又法性是生滅之體，五蘊",
    "T48n2008_001:0357a07": "是生滅之用，一體五用，生滅是常。生則從體",
    "T48n2008_001:0357a08": "起用，滅則攝用歸體。若聽更生，即有情之類，",
    "T48n2008_001:0357a09": "不斷不滅；若不聽更生，則永歸寂滅，同於無",
    "T48n2008_001:0357a10": "情之物。如是，則一切諸法被涅槃之所禁伏，",
    "T48n2008_001:0357a11": "尚不得生，何樂之有？」師曰：「汝是釋子，何習外",
    "T48n2008_001:0357a12": "道斷常邪見，而議最上乘法？據汝所說，即色",
    "T48n2008_001:0357a13": "身外別有法身，離生滅求於寂滅。又推涅槃",
    "T48n2008_001:0357a14": "常樂，言有身受用。斯乃執悋生死，耽著世樂。",
    "T48n2008_001:0357a15": "汝今當知，佛為一切迷人，認五蘊和合為自",
    "T48n2008_001:0357a16": "體相，分別一切法為外塵相，好生惡死，念念",
    "T48n2008_001:0357a17": "遷流，不知夢幻虛假，枉受輪迴。以常樂涅槃",
    "T48n2008_001:0357a18": "翻為苦相，終日馳求。佛愍此故，乃示涅槃真",
    "T48n2008_001:0357a19": "樂。剎那無有生相，剎那無有滅相，更無生滅",
    "T48n2008_001:0357a20": "可滅，是則寂滅現前。當現前時，亦無現前之",
    "T48n2008_001:0357a21": "量，乃謂常樂。此樂無有受者，亦無不受者，豈",
    "T48n2008_001:0357a22": "有一體五用之名？何況更言涅槃禁伏諸法，",
    "T48n2008_001:0357a23": "令永不生。斯乃謗佛毀法。聽吾偈曰：",
    "T48n2008_001:0357a24": "「無上大涅槃，　　圓明常寂照，",
    "T48n2008_001:0357a25": "凡愚謂之死，　　外道執為斷，",
    "T48n2008_001:0357a26": "諸求二乘人，　　目以為無作，",
    "T48n2008_001:0357a27": "盡屬情所計，　　六十二見本。",
    "T48n2008_001:0357a28": "妄立虛假名，　　何為真實義，",
    "T48n2008_001:0357a29": "惟有過量人，　　通達無取捨。",
    "T48n2008_001:0357b01": "以知五蘊法，　　及以蘊中我，",
    "T48n2008_001:0357b02": "外現眾色象，　　一一音聲相，",
    "T48n2008_001:0357b03": "平等如夢幻，　　不起凡聖見，",
    "T48n2008_001:0357b04": "不作涅槃解，　　二邊三際斷。",
    "T48n2008_001:0357b05": "常應諸根用，　　而不起用想，",
    "T48n2008_001:0357b06": "分別一切法，　　不起分別想。",
    "T48n2008_001:0357b07": "劫火燒海底，　　風鼓山相擊，",
    "T48n2008_001:0357b08": "真常寂滅樂，　　涅槃相如是。",
    "T48n2008_001:0357b09": "吾今彊言說，　　令汝捨邪見，",
    "T48n2008_001:0357b10": "汝勿隨言解，　　許汝知少分。」",
    "T48n2008_001:0357b11": "志道聞偈大悟，踊躍作禮而退。",
    "T48n2008_001:0357b12": "行思禪師，生吉州安城劉氏。聞曹溪法席盛",
    "T48n2008_001:0357b13": "化，徑來參禮，遂問曰：「當何所務，即不落階級？」",
    "T48n2008_001:0357b14": "師曰：「汝曾作什麼來？」曰：「聖諦亦不為。」師曰：「落",
    "T48n2008_001:0357b15": "何階級？」曰：「聖諦尚不為，何階級之有？」師深器",
    "T48n2008_001:0357b16": "之，令思首眾。一日，師謂曰：「汝當分化一方，無",
    "T48n2008_001:0357b17": "令斷絕。」思既得法，遂回吉州青原山，弘法紹",
    "T48n2008_001:0357b18": "化諡弘濟禪師。",
    "T48n2008_001:0357b19": "懷讓禪師，金州杜氏子也。初謁嵩山安國師，",
    "T48n2008_001:0357b20": "安發之曹溪參扣。讓至禮拜，師曰：「甚處來？」曰：",
    "T48n2008_001:0357b21": "「嵩山。」師曰：「什麼物？恁麼來？」曰：「說似一物即不",
    "T48n2008_001:0357b22": "中。」師曰：「還可修證否？」曰：「修證即不無，污染即",
    "T48n2008_001:0357b23": "不得。」師曰：「只此不污染，諸佛之所護念。汝",
    "T48n2008_001:0357b24": "既如是，吾亦如是。西天般若多羅讖，汝足",
    "T48n2008_001:0357b25": "下出一馬駒，踏殺天下人。應在汝心，不須速",
    "T48n2008_001:0357b26": "說一本無西天以下二十七字。」讓豁然契會，遂執侍左右一",
    "T48n2008_001:0357b27": "十五載，日臻玄奧。後往南嶽，大闡禪宗勅諡大慧",
    "T48n2008_001:0357b28": "禪師。",
    "T48n2008_001:0357b29": "永嘉玄覺禪師，溫州戴氏子。少習經論，精",
    "T48n2008_001:0357c01": "天台止觀法門。因看《維摩經》發明心地。偶師",
    "T48n2008_001:0357c02": "弟子玄策相訪，與其劇談，出言暗合諸祖。策",
    "T48n2008_001:0357c03": "云：「仁者得法師誰？」曰：「我聽方等經論，各有師",
    "T48n2008_001:0357c04": "承。後於《維摩經》悟佛心宗，未有證明者。」策",
    "T48n2008_001:0357c05": "云：「威音王已前即得，威音王已後，無師自悟，",
    "T48n2008_001:0357c06": "盡是天然外道。」曰：「願仁者為我證據。」策云：",
    "T48n2008_001:0357c07": "「我言輕。曹溪有六祖大師，四方雲集，並是受",
    "T48n2008_001:0357c08": "法者。若去，則與偕行。」覺遂同策來參，繞師三",
    "T48n2008_001:0357c09": "匝，振錫而立。師曰：「夫沙門者，具三千威儀、八",
    "T48n2008_001:0357c10": "萬細行。大德自何方而來，生大我慢？」覺曰：",
    "T48n2008_001:0357c11": "「生死事大，無常迅速。」師曰：「何不體取無生，了",
    "T48n2008_001:0357c12": "無速乎？」曰：「體即無生，了本無速。」師曰：「如是，如",
    "T48n2008_001:0357c13": "是！」玄覺方具威儀禮拜，須臾告辭。師曰：「返太",
    "T48n2008_001:0357c14": "速乎？」曰：「本自非動，豈有速耶？」師曰：「誰知非",
    "T48n2008_001:0357c15": "動？」曰：「仁者自生分別。」師曰：「汝甚得無生之意。」",
    "T48n2008_001:0357c16": "曰：「無生豈有意耶？」師曰：「無意，誰當分別？」曰：「分",
    "T48n2008_001:0357c17": "別亦非意。」師曰：「善哉！少留一宿。」時謂一宿",
    "T48n2008_001:0357c18": "覺。後著《證道歌》，盛行于世諡曰無相大師，時稱為真覺焉。",
    "T48n2008_001:0357c19": "禪者智隍，初參五祖，自謂已得正受。菴居長",
    "T48n2008_001:0357c20": "坐，積二十年。師弟子玄策，游方至河朔，聞隍",
    "T48n2008_001:0357c21": "之名，造菴問云：「汝在此作什麼？」隍曰：「入定。」策",
    "T48n2008_001:0357c22": "云：「汝云入定，為有心入耶？無心入耶？若無心",
    "T48n2008_001:0357c23": "入者，一切無情草木瓦石，應合得定；若有心",
    "T48n2008_001:0357c24": "入者，一切有情含識之流，亦應得定。」隍曰：「我",
    "T48n2008_001:0357c25": "正入定時，不見有有無之心。」策云：「不見有有",
    "T48n2008_001:0357c26": "無之心，即是常定。何有出入？若有出入，即非",
    "T48n2008_001:0357c27": "大定。」隍無對，良久，問曰：「師嗣誰耶？」策云：「我",
    "T48n2008_001:0357c28": "師曹溪六祖。」隍云：「六祖以何為禪定？」策云：「我",
    "T48n2008_001:0357c29": "師所說，妙湛圓寂，體用如如。五陰本空，六塵",
    "T48n2008_001:0358a01": "非有，不出不入，不定不亂。禪性無住，離住禪",
    "T48n2008_001:0358a02": "寂；禪性無生，離生禪想。心如虛空，亦無虛空",
    "T48n2008_001:0358a03": "之量。」隍聞是說，徑來謁師。師問云：「仁者何",
    "T48n2008_001:0358a04": "來？」隍具述前緣。師云：「誠如所言。汝但心如虛",
    "T48n2008_001:0358a05": "空，不著空見，應用無礙，動靜無心，凡聖情",
    "T48n2008_001:0358a06": "忘，能所俱泯，性相如如，無不定時也一本無汝但以",
    "T48n2008_001:0358a07": "下三十五字。止云：師憫其遠來，遂垂開決。」隍於是大悟，二十年所得",
    "T48n2008_001:0358a08": "心，都無影響。其夜河北士庶，聞空中有聲云：",
    "T48n2008_001:0358a09": "「隍禪師今日得道。」隍後禮辭，復歸河北，開化",
    "T48n2008_001:0358a10": "四眾。一僧問師云：「黃梅意旨，甚麼人得？」師云：",
    "T48n2008_001:0358a11": "「會佛法人得。」僧云：「和尚還得否？」師云：「我不會",
    "T48n2008_001:0358a12": "佛法。」",
    "T48n2008_001:0358a13": "師一日欲濯所授之衣而無美泉，因至寺後",
    "T48n2008_001:0358a14": "五里許，見山林欝茂，瑞氣盤旋。師振錫卓地，",
    "T48n2008_001:0358a15": "泉應手而出，積以為池，乃跪膝浣衣石上。忽",
    "T48n2008_001:0358a16": "有一僧來禮拜，云：「方辯是西蜀人，昨於南天",
    "T48n2008_001:0358a17": "竺國，見達磨大師，囑方辯速往唐土。吾傳大",
    "T48n2008_001:0358a18": "迦葉正法眼藏及僧伽梨，見傳六代，於韶州",
    "T48n2008_001:0358a19": "曹溪，汝去瞻禮。方辯遠來，願見我師傳來衣",
    "T48n2008_001:0358a20": "鉢。」師乃出示，次問：「上人攻何事業？」曰：「善",
    "T48n2008_001:0358a21": "塑。」師正色曰：「汝試塑看。」辯罔措。過數日，塑",
    "T48n2008_001:0358a22": "就真相，可高七寸，曲盡其妙。師笑曰：「汝只",
    "T48n2008_001:0358a23": "解塑性，不解佛性。」師舒手摩方辯頂，曰：「永為",
    "T48n2008_001:0358a24": "人天福田。」師仍以衣酬之。辯取衣分為三，一披塑像，一自留，一用椶裹瘞地中。誓曰：「後得此衣，",
    "T48n2008_001:0358a25": "乃吾出世，住持於此，重建殿宇。」宋嘉祐八年，有僧惟先，修殿掘地，得衣如新。像在高泉寺，祈禱輒應。",
    "T48n2008_001:0358a26": "有僧舉臥輪禪師偈曰：",
    "T48n2008_001:0358a27": "「臥輪有伎倆，　　能斷百思想，",
    "T48n2008_001:0358a28": "對境心不起，　　菩提日日長。」",
    "T48n2008_001:0358a29": "師聞之，曰：「此偈未明心地，若依而行之，是加",
    "T48n2008_001:0358b01": "繫縛。」因示一偈曰：",
    "T48n2008_001:0358b02": "「惠能沒伎倆，　　不斷百思想，",
    "T48n2008_001:0358b03": "對境心數起，　　菩提作麼長。」",
    "T48n2008_001:0358b04": "8 頓漸頓漸第八",
    "T48n2008_001:0358b05": "時，祖師居曹溪寶林，神秀大師在荊南玉泉",
    "T48n2008_001:0358b06": "寺。于時兩宗盛化，人皆稱南能北秀，故有南",
    "T48n2008_001:0358b07": "北二宗頓漸之分，而學者莫知宗趣。師謂眾",
    "T48n2008_001:0358b08": "曰：「法本一宗，人有南北。法即一種，見有遲",
    "T48n2008_001:0358b09": "疾。何名頓漸？法無頓漸，人有利鈍，故名頓漸。」",
    "T48n2008_001:0358b10": "然秀之徒眾，往往譏南宗祖師，不識一字，有",
    "T48n2008_001:0358b11": "何所長。秀曰：「他得無師之智，深悟上乘。吾不",
    "T48n2008_001:0358b12": "如也。且吾師五祖，親傳衣法。豈徒然哉！吾恨",
    "T48n2008_001:0358b13": "不能遠去親近，虛受國恩。汝等諸人，毋滯",
    "T48n2008_001:0358b14": "於此，可往曹溪參決。」一日，命門人志誠曰：",
    "T48n2008_001:0358b15": "「汝聰明多智，可為吾到曹溪聽法。若有所",
    "T48n2008_001:0358b16": "聞，盡心記取，還為吾說。」志誠稟命至曹溪，",
    "T48n2008_001:0358b17": "隨眾參請，不言來處。時祖師告眾曰：「今有盜",
    "T48n2008_001:0358b18": "法之人，潛在此會。」志誠即出禮拜，具陳其",
    "T48n2008_001:0358b19": "事。師曰：「汝從玉泉來，應是細作。」對曰：「不是。」",
    "T48n2008_001:0358b20": "師曰：「何得不是？」對曰：「未說即是，說了不是。」",
    "T48n2008_001:0358b21": "師曰：「汝師若為示眾？」對曰：「常指誨大眾，住心",
    "T48n2008_001:0358b22": "觀靜，長坐不臥。」師曰：「住心觀靜，是病非禪；長",
    "T48n2008_001:0358b23": "坐拘身，於理何益？聽吾偈曰：",
    "T48n2008_001:0358b24": "「生來坐不臥，　　死去臥不坐，",
    "T48n2008_001:0358b25": "一具臭骨頭，　　何為立功課？」",
    "T48n2008_001:0358b26": "志誠再拜曰：「弟子在秀大師處學道九年，不",
    "T48n2008_001:0358b27": "得契悟。今聞和尚一說，便契本心。弟子生死",
    "T48n2008_001:0358b28": "事大，和尚大慈，更為教示。」師云：「吾聞汝師教",
    "T48n2008_001:0358b29": "示學人戒定慧法，未審汝師說戒定慧行相",
    "T48n2008_001:0358c01": "如何？與吾說看。」誠曰：「秀大師說，諸惡莫作",
    "T48n2008_001:0358c02": "名為戒，諸善奉行名為慧，自淨其意名為定。",
    "T48n2008_001:0358c03": "彼說如此，未審和尚以何法誨人？」師曰：「吾若",
    "T48n2008_001:0358c04": "言有法與人，即為誑汝。但且隨方解縛，假名",
    "T48n2008_001:0358c05": "三昧。如汝師所說戒定慧，實不可思議。吾所",
    "T48n2008_001:0358c06": "見戒定慧又別。」志誠曰：「戒定慧只合一種，如",
    "T48n2008_001:0358c07": "何更別？」師曰：「汝師戒定慧接大乘人，吾戒定",
    "T48n2008_001:0358c08": "慧接最上乘人。悟解不同，見有遲疾。汝聽吾",
    "T48n2008_001:0358c09": "說，與彼同否？吾所說法，不離自性。離體說法，",
    "T48n2008_001:0358c10": "名為相說，自性常迷。須知一切萬法，皆從自",
    "T48n2008_001:0358c11": "性起用，是真戒定慧法。聽吾偈曰：",
    "T48n2008_001:0358c12": "「心地無非自性戒，　　心地無癡自性慧，",
    "T48n2008_001:0358c13": "心地無亂自性定，　　不增不減自金剛，",
    "T48n2008_001:0358c14": "身去身來本三昧。」",
    "T48n2008_001:0358c15": "誠聞偈，悔謝，乃呈一偈曰：",
    "T48n2008_001:0358c16": "「五蘊幻身，　　幻何究竟？　　迴趣真如，",
    "T48n2008_001:0358c17": "法還不淨。」",
    "T48n2008_001:0358c18": "師然之，復語誠曰：「汝師戒定慧，勸小根智人；",
    "T48n2008_001:0358c19": "吾戒定慧，勸大根智人。若悟自性，亦不立菩",
    "T48n2008_001:0358c20": "提涅槃，亦不立解脫知見。無一法可得，方能",
    "T48n2008_001:0358c21": "建立萬法。若解此意，亦名佛身，亦名菩提涅",
    "T48n2008_001:0358c22": "槃，亦名解脫知見。見性之人，立亦得、不立亦",
    "T48n2008_001:0358c23": "得，去來自由，無滯無礙，應用隨作，應語隨答，",
    "T48n2008_001:0358c24": "普見化身，不離自性，即得自在神通游戲三",
    "T48n2008_001:0358c25": "昧，是名見性。」志誠再啟師曰：「如何是不立",
    "T48n2008_001:0358c26": "義？」師曰：「自性無非、無癡無亂，念念般若觀照，",
    "T48n2008_001:0358c27": "常離法相，自由自在，縱橫盡得，有何可立？自",
    "T48n2008_001:0358c28": "性自悟，頓悟頓修，亦無漸次，所以不立一切",
    "T48n2008_001:0358c29": "法。諸法寂滅，有何次第？」志誠禮拜，願為執侍，",
    "T48n2008_001:0359a01": "朝夕不懈誠吉州太和人也。",
    "T48n2008_001:0359a02": "僧志徹，江西人，本姓張，名行昌，少任俠。自",
    "T48n2008_001:0359a03": "南北分化，二宗主雖亡彼我，而徒侶競起愛",
    "T48n2008_001:0359a04": "憎。時北宗門人，自立秀師為第六祖，而忌祖",
    "T48n2008_001:0359a05": "師傳衣為天下聞，乃囑行昌來刺師。師心通，",
    "T48n2008_001:0359a06": "預知其事，即置金十兩於座間。時夜暮，行昌",
    "T48n2008_001:0359a07": "入祖室，將欲加害。師舒頸就之，行昌揮刃者",
    "T48n2008_001:0359a08": "三，悉無所損。師曰：「正劍不邪，邪劍不正。只",
    "T48n2008_001:0359a09": "負汝金，不負汝命。」行昌驚仆，久而方蘇，求哀",
    "T48n2008_001:0359a10": "悔過，即願出家。師遂與金，言：「汝且去，恐徒眾",
    "T48n2008_001:0359a11": "翻害於汝。汝可他日易形而來，吾當攝受。」行",
    "T48n2008_001:0359a12": "昌稟旨宵遁。後投僧出家，具戒精進。一日，憶",
    "T48n2008_001:0359a13": "師之言，遠來禮覲。師曰：「吾久念汝，汝來何",
    "T48n2008_001:0359a14": "晚？」曰：「昨蒙和尚捨罪，今雖出家苦行，終難報",
    "T48n2008_001:0359a15": "德，其惟傳法度生乎？弟子常覽《涅槃經》，未曉",
    "T48n2008_001:0359a16": "常無常義。乞和尚慈悲，略為解說。」師曰：「無常",
    "T48n2008_001:0359a17": "者，即佛性也。有常者，即一切善惡諸法分別",
    "T48n2008_001:0359a18": "心也。」曰：「和尚所說，大違經文。」師曰：「吾傳佛心",
    "T48n2008_001:0359a19": "印，安敢違於佛經？」曰：「經說佛性是常；和尚却",
    "T48n2008_001:0359a20": "言無常。善惡之法乃至菩提心，皆是無常；和",
    "T48n2008_001:0359a21": "尚却言是常。此即相違，令學人轉加疑惑。」師",
    "T48n2008_001:0359a22": "曰：「《涅槃經》吾昔聽尼無盡藏讀誦一遍，便為",
    "T48n2008_001:0359a23": "講說，無一字一義不合經文。乃至為汝，終無",
    "T48n2008_001:0359a24": "二說。」曰：「學人識量淺昧，願和尚委曲開示。」師",
    "T48n2008_001:0359a25": "曰：「汝知否？佛性若常，更說什麼善惡諸法，乃",
    "T48n2008_001:0359a26": "至窮劫無有一人發菩提心者；故吾說無常，",
    "T48n2008_001:0359a27": "正是佛說真常之道也。又，一切諸法若無常",
    "T48n2008_001:0359a28": "者，即物物皆有自性，容受生死，而真常性有",
    "T48n2008_001:0359a29": "不遍之處。故吾說常者，正是佛說真無常義。",
    "T48n2008_001:0359b01": "佛比為凡夫、外道執於邪常，諸二乘人於常",
    "T48n2008_001:0359b02": "計無常，共成八倒，故於《涅槃》了義教中，破彼",
    "T48n2008_001:0359b03": "偏見，而顯說真常、真樂、真我、真淨。汝今依言",
    "T48n2008_001:0359b04": "背義，以斷滅無常及確定死常，而錯解佛之",
    "T48n2008_001:0359b05": "圓妙最後微言。縱覽千遍，有何所益？」行昌忽",
    "T48n2008_001:0359b06": "然大悟，說偈曰：",
    "T48n2008_001:0359b07": "「因守無常心，　　佛說有常性，",
    "T48n2008_001:0359b08": "不知方便者，　　猶春池拾礫。",
    "T48n2008_001:0359b09": "我今不施功，　　佛性而現前，",
    "T48n2008_001:0359b10": "非師相授與，　　我亦無所得。」",
    "T48n2008_001:0359b11": "師曰：「汝今徹也，宜名志徹。」徹禮謝而退。",
    "T48n2008_001:0359b12": "有一童子，名神會，襄陽高氏子。年十三，自玉",
    "T48n2008_001:0359b13": "泉來參禮。師曰：「知識遠來艱辛，還將得本來",
    "T48n2008_001:0359b14": "否？若有本則合識主。試說看。」會曰：「以無住為",
    "T48n2008_001:0359b15": "本，見即是主。」師曰：「這沙彌爭合取次語？」會",
    "T48n2008_001:0359b16": "乃問曰：「和尚坐禪，還見不見？」師以柱杖打三",
    "T48n2008_001:0359b17": "下，云：「吾打汝痛不痛？」對曰：「亦痛亦不痛。」師",
    "T48n2008_001:0359b18": "曰：「吾亦見亦不見。」神會問：「如何是亦見亦不",
    "T48n2008_001:0359b19": "見？」師云：「吾之所見，常見自心過愆，不見他",
    "T48n2008_001:0359b20": "人是非好惡，是以亦見亦不見。汝言：『亦痛亦",
    "T48n2008_001:0359b21": "不痛。』如何？汝若不痛，同其木石；若痛，則同凡",
    "T48n2008_001:0359b22": "夫，即起恚恨。汝向前見、不見是二邊，痛、不痛",
    "T48n2008_001:0359b23": "是生滅。汝自性且不見，敢爾弄人！」神會禮",
    "T48n2008_001:0359b24": "拜悔謝。師又曰：「汝若心迷不見，問善知識覓",
    "T48n2008_001:0359b25": "路。汝若心悟，即自見性依法修行。汝自迷不",
    "T48n2008_001:0359b26": "見自心，却來問吾見與不見。吾見自知，豈代",
    "T48n2008_001:0359b27": "汝迷？汝若自見，亦不代吾迷。何不自知自見，",
    "T48n2008_001:0359b28": "乃問吾見與不見？」神會再禮百餘拜，求謝過",
    "T48n2008_001:0359b29": "愆。服勤給侍，不離左右。一日，師告眾曰：「吾有",
    "T48n2008_001:0359c01": "一物，無頭無尾，無名無字，無背無面。諸人還",
    "T48n2008_001:0359c02": "識否？」神會出曰：「是諸佛之本源，神會之佛性。」",
    "T48n2008_001:0359c03": "師曰：「向汝道：『無名無字』，汝便喚作本源佛",
    "T48n2008_001:0359c04": "性。汝向去有把茆蓋頭，也只成箇知解宗徒。」",
    "T48n2008_001:0359c05": "祖師滅後，會入京洛，大弘曹溪頓教，著《顯宗",
    "T48n2008_001:0359c06": "記》，盛行于世是為荷澤禪師。",
    "T48n2008_001:0359c07": "師見諸宗難問咸起惡心，多集座下愍而謂",
    "T48n2008_001:0359c08": "曰：「學道之人，一切善念惡念應當盡除。無名",
    "T48n2008_001:0359c09": "可名，名於自性，無二之性，是名實性。於實性",
    "T48n2008_001:0359c10": "上建立一切教門，言下便須自見。」諸人聞說，",
    "T48n2008_001:0359c11": "總皆作禮，請事為師。",
    "T48n2008_001:0359c12": "9 宣詔宣詔第九",
    "T48n2008_001:0359c13": "神龍元年上元日，則天、中宗詔云：「朕請安、秀",
    "T48n2008_001:0359c14": "二師宮中供養。萬機之暇，每究一乘。二師推",
    "T48n2008_001:0359c15": "讓云：『南方有能禪師，密授忍大師衣法，傳",
    "T48n2008_001:0359c16": "佛心印，可請彼問。』今遣內侍薛簡，馳詔迎請，",
    "T48n2008_001:0359c17": "願師慈念，速赴上京。」師上表辭疾，願終林麓。",
    "T48n2008_001:0359c18": "薛簡曰：「京城禪德皆云：『欲得會道，必須坐禪",
    "T48n2008_001:0359c19": "習定。若不因禪定而得解脫者，未之有也。』未",
    "T48n2008_001:0359c20": "審師所說法如何？」師曰：「道由心悟，豈在坐",
    "T48n2008_001:0359c21": "也。經云：『若言如來若坐若臥，是行邪道。』何",
    "T48n2008_001:0359c22": "故？無所從來，亦無所去。無生無滅，是如來清",
    "T48n2008_001:0359c23": "淨禪。諸法空寂，是如來清淨坐。究竟無證，豈",
    "T48n2008_001:0359c24": "況坐耶。」簡曰：「弟子回京，主上必問。願師慈",
    "T48n2008_001:0359c25": "悲，指示心要，傳奏兩宮及京城學道者。譬如",
    "T48n2008_001:0359c26": "一燈，然百千燈，冥者皆明，明明無盡。」師云：「道",
    "T48n2008_001:0359c27": "無明暗，明暗是代謝之義。明明無盡，亦是有",
    "T48n2008_001:0359c28": "盡，相待立名故。《淨名經》云：『法無有比，無相待",
    "T48n2008_001:0359c29": "故。』」簡曰：「明喻智慧，暗喻煩惱。修道之人，倘不",
    "T48n2008_001:0360a01": "以智慧照破煩惱，無始生死憑何出離？」師曰：",
    "T48n2008_001:0360a02": "「煩惱即是菩提，無二無別。若以智慧照破煩",
    "T48n2008_001:0360a03": "惱者，此是二乘見解。羊鹿等機，上智大根，悉",
    "T48n2008_001:0360a04": "不如是。」簡曰：「如何是大乘見解？」師曰：「明與無",
    "T48n2008_001:0360a05": "明，凡夫見二；智者了達，其性無二。無二之性，",
    "T48n2008_001:0360a06": "即是實性。實性者，處凡愚而不減，在賢聖而",
    "T48n2008_001:0360a07": "不增，住煩惱而不亂，居禪定而不寂。不斷不",
    "T48n2008_001:0360a08": "常，不來不去，不在中間及其內外，不生不滅，",
    "T48n2008_001:0360a09": "性相如如，常住不遷，名之曰道。」簡曰：「師說不",
    "T48n2008_001:0360a10": "生不滅，何異外道？」師曰：「外道所說不生不滅",
    "T48n2008_001:0360a11": "者，將滅止生，以生顯滅，滅猶不滅，生說不生。",
    "T48n2008_001:0360a12": "我說不生不滅者，本自無生，今亦不滅，所以",
    "T48n2008_001:0360a13": "不同外道。汝若欲知心要，但一切善惡都莫",
    "T48n2008_001:0360a14": "思量，自然得入清淨心體，湛然常寂，妙用恒",
    "T48n2008_001:0360a15": "沙。」簡蒙指教，豁然大悟。禮辭歸闕，表奏師",
    "T48n2008_001:0360a16": "語。其年九月三日，有詔獎諭師曰：「師辭老疾，",
    "T48n2008_001:0360a17": "為朕修道，國之福田。師若淨名托疾毘耶，闡",
    "T48n2008_001:0360a18": "揚大乘，傳諸佛心，談不二法。薛簡傳師指授",
    "T48n2008_001:0360a19": "如來知見，朕積善餘慶，宿種善根，值師出世，",
    "T48n2008_001:0360a20": "頓悟上乘。感荷師恩，頂戴無已，并奉磨衲袈",
    "T48n2008_001:0360a21": "裟及水晶鉢，勅韶州剌史修飾寺宇，賜師舊",
    "T48n2008_001:0360a22": "居為國恩寺。」",
    "T48n2008_001:0360a23": "10 付囑付囑第十",
    "T48n2008_001:0360a24": "師一日喚門人法海、志誠、法達、神會、智常、智通、",
    "T48n2008_001:0360a25": "志徹、志道、法珍、法如等，曰：「汝等不同餘人，吾",
    "T48n2008_001:0360a26": "滅度後，各為一方師。吾今教汝說法，不失本",
    "T48n2008_001:0360a27": "宗：先須舉三科法門，動用三十六對，出沒即",
    "T48n2008_001:0360a28": "離兩邊。說一切法，莫離自性。忽有人問汝",
    "T48n2008_001:0360a29": "法，出語盡雙，皆取對法，來去相因。究竟二法",
    "T48n2008_001:0360b01": "盡除，更無去處。三科法門者，陰、界、入也。陰是",
    "T48n2008_001:0360b02": "五陰——色、受、想、行、識是也。入是十二入，外六塵——",
    "T48n2008_001:0360b03": "色、聲、香、味、觸、法；內六門——眼、耳、鼻、舌、身、意是也。",
    "T48n2008_001:0360b04": "界是十八界，六塵、六門、六識是也。自性能含",
    "T48n2008_001:0360b05": "萬法，名含藏識。若起思量，即是轉識。生六識，",
    "T48n2008_001:0360b06": "出六門，見六塵。如是一十八界，皆從自性起",
    "T48n2008_001:0360b07": "用。自性若邪，起十八邪；自性若正，起十八",
    "T48n2008_001:0360b08": "正。若惡用即眾生用，善用即佛用。用由何",
    "T48n2008_001:0360b09": "等？由自性有，對法外境。無情五對：天與地對，",
    "T48n2008_001:0360b10": "日與月對，明與暗對，陰與陽對，水與火對；此",
    "T48n2008_001:0360b11": "是五對也。法相語言十二對：語與法對，有與",
    "T48n2008_001:0360b12": "無對，有色與無色對，有相與無相對，有漏與",
    "T48n2008_001:0360b13": "無漏對，色與空對，動與靜對，清與濁對，凡與",
    "T48n2008_001:0360b14": "聖對，僧與俗對，老與少對，大與小對；此是十",
    "T48n2008_001:0360b15": "二對也。自性起用十九對：長與短對，邪與正",
    "T48n2008_001:0360b16": "對，癡與慧對，愚與智對，亂與定對，慈與毒",
    "T48n2008_001:0360b17": "對，戒與非對，直與曲對，實與虛對，險與平",
    "T48n2008_001:0360b18": "對，煩惱與菩提對，常與無常對，悲與害對，喜",
    "T48n2008_001:0360b19": "與瞋對，捨與慳對，進與退對，生與滅對，法身",
    "T48n2008_001:0360b20": "與色身對，化身與報身對；此是十九對也。」師",
    "T48n2008_001:0360b21": "言：「此三十六對法，若解用即道，貫一切經法，",
    "T48n2008_001:0360b22": "出入即離兩邊。自性動用，共人言語，外於相",
    "T48n2008_001:0360b23": "離相，內於空離空。若全著相，即長邪見；若全",
    "T48n2008_001:0360b24": "執空，即長無明。執空之人有謗經，直言不用",
    "T48n2008_001:0360b25": "文字。既云不用文字，人亦不合語言。只此語",
    "T48n2008_001:0360b26": "言，便是文字之相。又云：『直道不立文字。』即此",
    "T48n2008_001:0360b27": "不立兩字，亦是文字。見人所說，便即謗他言",
    "T48n2008_001:0360b28": "著文字。汝等須知，自迷猶可，又謗佛經。不要",
    "T48n2008_001:0360b29": "謗經，罪障無數。若著相於外，而作法求真；或",
    "T48n2008_001:0360c01": "廣立道場，說有無之過患。如是之人，累劫不",
    "T48n2008_001:0360c02": "得見性。但聽依法修行，又莫百物不思，而",
    "T48n2008_001:0360c03": "於道性窒礙。若聽說不修，令人反生邪念。但",
    "T48n2008_001:0360c04": "依法修行，無住相法施。汝等若悟，依此說、依",
    "T48n2008_001:0360c05": "此用、依此行、依此作，即不失本宗。若有人問",
    "T48n2008_001:0360c06": "汝義，問有將無對，問無將有對，問凡以聖對，",
    "T48n2008_001:0360c07": "問聖以凡對。二道相因，生中道義。如一問一",
    "T48n2008_001:0360c08": "對，餘問一依此作，即不失理也。設有人問：『何",
    "T48n2008_001:0360c09": "名為闇？』答云：『明是因，闇是緣，明沒即闇。』以",
    "T48n2008_001:0360c10": "明顯闇，以闇顯明，來去相因，成中道義。餘問",
    "T48n2008_001:0360c11": "悉皆如此。汝等於後傳法，依此轉相教授，",
    "T48n2008_001:0360c12": "勿失宗旨。」",
    "T48n2008_001:0360c13": "師於太極元年壬子，延和七月是年五月改延和，八月玄宗",
    "T48n2008_001:0360c14": "即位方改元先天，次年遂改開元。他本作先天者非命門人往新州國恩寺",
    "T48n2008_001:0360c15": "建塔，仍令促工，次年夏末落成。七月一日，",
    "T48n2008_001:0360c16": "集徒眾曰：「吾至八月，欲離世間。汝等有疑，早",
    "T48n2008_001:0360c17": "須相問，為汝破疑，令汝迷盡。吾若去後，無人",
    "T48n2008_001:0360c18": "教汝。」法海等聞，悉皆涕泣。惟有神會，神情",
    "T48n2008_001:0360c19": "不動，亦無涕泣。師云：「神會小師却得善不",
    "T48n2008_001:0360c20": "善等，毀譽不動，哀樂不生；餘者不得。數年山",
    "T48n2008_001:0360c21": "中竟修何道？汝今悲泣，為憂阿誰？若憂吾不",
    "T48n2008_001:0360c22": "知去處，吾自知去處。吾若不知去處，終不預",
    "T48n2008_001:0360c23": "報於汝。汝等悲泣，蓋為不知吾去處；若知吾",
    "T48n2008_001:0360c24": "去處，即不合悲泣。法性本無生滅去來，汝等",
    "T48n2008_001:0360c25": "盡坐，吾與汝說一偈，名曰真假動靜偈。汝等",
    "T48n2008_001:0360c26": "誦取此偈，與吾意同，依此修行，不失宗旨。」眾",
    "T48n2008_001:0360c27": "僧作禮，請師說偈。偈曰：",
    "T48n2008_001:0360c28": "「一切無有真，　　不以見於真，",
    "T48n2008_001:0360c29": "若見於真者，　　是見盡非真。",
    "T48n2008_001:0361a01": "若能自有真，　　離假即心真，",
    "T48n2008_001:0361a02": "自心不離假，　　無真何處真？",
    "T48n2008_001:0361a03": "有情即解動，　　無情即不動，",
    "T48n2008_001:0361a04": "若修不動行，　　同無情不動。",
    "T48n2008_001:0361a05": "若覓真不動，　　動上有不動，",
    "T48n2008_001:0361a06": "不動是不動，　　無情無佛種。",
    "T48n2008_001:0361a07": "能善分別相，　　第一義不動，",
    "T48n2008_001:0361a08": "但作如此見，　　即是真如用。",
    "T48n2008_001:0361a09": "報諸學道人，　　努力須用意，",
    "T48n2008_001:0361a10": "莫於大乘門，　　却執生死智。",
    "T48n2008_001:0361a11": "若言下相應，　　即共論佛義；",
    "T48n2008_001:0361a12": "若實不相應，　　合掌令歡喜。",
    "T48n2008_001:0361a13": "此宗本無諍，　　諍即失道意，",
    "T48n2008_001:0361a14": "執逆諍法門，　　自性入生死。」",
    "T48n2008_001:0361a15": "時，徒眾聞說偈已，普皆作禮，並體師意，各各",
    "T48n2008_001:0361a16": "攝心，依法修行，更不敢諍，乃知大師不久住",
    "T48n2008_001:0361a17": "世。法海上座，再拜問曰：「和尚入滅之後，衣法",
    "T48n2008_001:0361a18": "當付何人？」師曰：「吾於大梵寺說法，以至于今",
    "T48n2008_001:0361a19": "抄錄流行，目曰『法寶壇經』。汝等守護，遞相傳",
    "T48n2008_001:0361a20": "授。度諸群生，但依此說，是名正法。今為汝等",
    "T48n2008_001:0361a21": "說法，不付其衣。蓋為汝等信根淳熟，決定無",
    "T48n2008_001:0361a22": "疑，堪任大事。然據先祖達磨大師付授偈意，",
    "T48n2008_001:0361a23": "衣不合傳。偈曰：",
    "T48n2008_001:0361a24": "「『吾本來茲土，　　傳法救迷情，",
    "T48n2008_001:0361a25": "一華開五葉，　　結果自然成。』」",
    "T48n2008_001:0361a26": "師復曰：「諸善知識！汝等各各淨心，聽吾說",
    "T48n2008_001:0361a27": "法。若欲成就種智，須達一相三昧、一行三",
    "T48n2008_001:0361a28": "昧。若於一切處而不住相，於彼相中不生憎",
    "T48n2008_001:0361a29": "愛，亦無取捨，不念利益成壞等事，安閒恬",
    "T48n2008_001:0361b01": "靜，虛融澹泊，此名一相三昧。若於一切處行",
    "T48n2008_001:0361b02": "住坐臥，純一直心，不動道場，真成淨土，此名",
    "T48n2008_001:0361b03": "一行三昧。若人具二三昧，如地有種，含藏長",
    "T48n2008_001:0361b04": "養，成熟其實。一相一行，亦復如是。我今說法，",
    "T48n2008_001:0361b05": "猶如時雨，普潤大地。汝等佛性，譬諸種子，遇",
    "T48n2008_001:0361b06": "茲霑洽，悉得發生。承吾旨者，決獲菩提。依吾",
    "T48n2008_001:0361b07": "行者，定證妙果。聽吾偈曰：",
    "T48n2008_001:0361b08": "「心地含諸種，　　普雨悉皆萌，",
    "T48n2008_001:0361b09": "頓悟華情已，　　菩提果自成。」",
    "T48n2008_001:0361b10": "師說偈已，曰：「其法無二，其心亦然。其道清淨，",
    "T48n2008_001:0361b11": "亦無諸相，汝等慎勿觀靜及空其心。此心本",
    "T48n2008_001:0361b12": "淨，無可取捨。各自努力，隨緣好去。」爾時徒眾",
    "T48n2008_001:0361b13": "作禮而退。",
    "T48n2008_001:0361b14": "大師，七月八日忽謂門人曰：「吾欲歸新州，汝",
    "T48n2008_001:0361b15": "等速理舟楫。」大眾哀留甚堅。師曰：「諸佛出現，",
    "T48n2008_001:0361b16": "猶示涅槃。有來必去，理亦常然。吾此形骸，歸",
    "T48n2008_001:0361b17": "必有所。」眾曰：「師從此去，早晚可回。」師曰：「葉",
    "T48n2008_001:0361b18": "落歸根，來時無口。」又問曰：「正法眼藏，傳付何",
    "T48n2008_001:0361b19": "人？」師曰：「有道者得，無心者通。」又問：「後莫有",
    "T48n2008_001:0361b20": "難否？」師曰：「吾滅後五六年，當有一人來取吾",
    "T48n2008_001:0361b21": "首。聽吾記曰：『頭上養親，口裏須餐，遇滿之",
    "T48n2008_001:0361b22": "難，楊柳為官。』」又云：「吾去七十年，有二菩薩從",
    "T48n2008_001:0361b23": "東方來，一出家、一在家。同時興化，建立吾宗，",
    "T48n2008_001:0361b24": "締緝伽藍，昌隆法嗣。」問曰：「未知從上佛祖應",
    "T48n2008_001:0361b25": "現已來，傳授幾代？願垂開示。」師云：「古佛應世",
    "T48n2008_001:0361b26": "已無數量，不可計也。今以七佛為始，過去莊",
    "T48n2008_001:0361b27": "嚴劫，毘婆尸佛、尸棄佛、毘舍浮佛；今賢劫，拘",
    "T48n2008_001:0361b28": "留孫佛、拘那含牟尼佛、迦葉佛、釋迦文佛。是",
    "T48n2008_001:0361b29": "為七佛。",
    "T48n2008_001:0361c01": "　　「已上七佛，今以釋迦文佛首傳。",
    "T48n2008_001:0361c02": "「第一摩訶迦葉尊者、第二阿難尊者、第",
    "T48n2008_001:0361c03": "三商那和修尊者、第四優波毱多尊者、",
    "T48n2008_001:0361c04": "第五提多迦尊者、第六彌遮迦尊者、第",
    "T48n2008_001:0361c05": "七婆須蜜多尊者、第八佛馱難提尊者、",
    "T48n2008_001:0361c06": "第九伏馱蜜多尊者、第十脇尊者、十",
    "T48n2008_001:0361c07": "一富那夜奢尊者、十二馬鳴大士、十三",
    "T48n2008_001:0361c08": "迦毘摩羅尊者、十四龍樹大士、十五迦",
    "T48n2008_001:0361c09": "那提婆尊者、十六羅睺羅多尊者、十七",
    "T48n2008_001:0361c10": "僧伽難提尊者、十八伽耶舍多尊者、十",
    "T48n2008_001:0361c11": "九鳩摩羅多尊者、二十闍耶多尊者、二",
    "T48n2008_001:0361c12": "十一婆修盤頭尊者、二十二摩拏羅尊者、",
    "T48n2008_001:0361c13": "二十三鶴勒那尊者、二十四師子尊者、",
    "T48n2008_001:0361c14": "二十五婆舍斯多尊者、二十六不如蜜多",
    "T48n2008_001:0361c15": "尊者、二十七般若多羅尊者、二十八",
    "T48n2008_001:0361c16": "菩提達磨尊者此土是為初祖、二十九慧可大師、",
    "T48n2008_001:0361c17": "三十僧璨大師、三十一道信大師、三十",
    "T48n2008_001:0361c18": "二弘忍大師。",
    "T48n2008_001:0361c19": "「惠能是為三十三祖。從上諸祖，各有稟承。汝",
    "T48n2008_001:0361c20": "等向後，遞代流傳毋令乖誤。」",
    "T48n2008_001:0361c21": "大師，先天二年癸丑歲八月初三日是年十二月改",
    "T48n2008_001:0361c22": "元開元，於國恩寺齋罷，謂諸徒眾曰：「汝等各依位",
    "T48n2008_001:0361c23": "坐，吾與汝別。」法海白言：「和尚！留何教法，令",
    "T48n2008_001:0361c24": "後代迷人得見佛性？」師言：「汝等諦聽！後代迷",
    "T48n2008_001:0361c25": "人，若識眾生，即是佛性；若不識眾生，萬劫覓",
    "T48n2008_001:0361c26": "佛難逢。吾今教汝。識自心眾生，見自心佛性。",
    "T48n2008_001:0361c27": "欲求見佛，但識眾生。只為眾生迷佛，非是佛",
    "T48n2008_001:0361c28": "迷眾生。自性若悟，眾生是佛；自性若迷，佛是",
    "T48n2008_001:0361c29": "眾生。自性平等，眾生是佛；自性邪險，佛是眾",
    "T48n2008_001:0362a01": "生。汝等心若險曲，即佛在眾生中；一念平直。",
    "T48n2008_001:0362a02": "即是眾生成佛。我心自有佛，自佛是真佛。自",
    "T48n2008_001:0362a03": "若無佛心，何處求真佛？汝等自心是佛，更莫",
    "T48n2008_001:0362a04": "狐疑。外無一物而能建立，皆是本心生萬種",
    "T48n2008_001:0362a05": "法。故經云：『心生種種法生，心滅種種法滅。』吾",
    "T48n2008_001:0362a06": "今留一偈與汝等別，名自性真佛偈。後代之",
    "T48n2008_001:0362a07": "人，識此偈意，自見本心，自成佛道。偈曰：",
    "T48n2008_001:0362a08": "「真如自性是真佛，　　邪見三毒是魔王，",
    "T48n2008_001:0362a09": "邪迷之時魔在舍，　　正見之時佛在堂。",
    "T48n2008_001:0362a10": "性中邪見三毒生，　　即是魔王來住舍，",
    "T48n2008_001:0362a11": "正見自除三毒心，　　魔變成佛真無假。",
    "T48n2008_001:0362a12": "法身報身及化身，　　三身本來是一身，",
    "T48n2008_001:0362a13": "若向性中能自見，　　即是成佛菩提因。",
    "T48n2008_001:0362a14": "本從化身生淨性，　　淨性常在化身中，",
    "T48n2008_001:0362a15": "性使化身行正道，　　當來圓滿真無窮。",
    "T48n2008_001:0362a16": "婬性本是淨性因，　　除婬即是淨性身，",
    "T48n2008_001:0362a17": "性中各自離五欲，　　見性剎那即是真。",
    "T48n2008_001:0362a18": "今生若遇頓教門，　　忽悟自性見世尊，",
    "T48n2008_001:0362a19": "若欲修行覓作佛，　　不知何處擬求真？",
    "T48n2008_001:0362a20": "若能心中自見真，　　有真即是成佛因，",
    "T48n2008_001:0362a21": "不見自性外覓佛，　　起心總是大癡人。",
    "T48n2008_001:0362a22": "頓教法門今已留，　　救度世人須自修，",
    "T48n2008_001:0362a23": "報汝當來學道者，　　不作此見大悠悠。」",
    "T48n2008_001:0362a24": "師說偈已，告曰：「汝等好住。吾滅度後，莫作世",
    "T48n2008_001:0362a25": "情悲泣雨淚，受人弔問、身著孝服，非吾弟子，",
    "T48n2008_001:0362a26": "亦非正法。但識自本心，見自本性，無動無靜，",
    "T48n2008_001:0362a27": "無生無滅，無去無來，無是無非，無住無往。恐",
    "T48n2008_001:0362a28": "汝等心迷，不會吾意，今再囑汝，令汝見性。吾",
    "T48n2008_001:0362a29": "滅度後，依此修行，如吾在日；若違吾教，縱吾",
    "T48n2008_001:0362b01": "在世，亦無有益。」復說偈曰：",
    "T48n2008_001:0362b02": "「兀兀不修善，　　騰騰不造惡，",
    "T48n2008_001:0362b03": "寂寂斷見聞，　　蕩蕩心無著。」",
    "T48n2008_001:0362b04": "師說偈已，端坐至三更，忽謂門人曰：「吾行矣！」",
    "T48n2008_001:0362b05": "奄然遷化。于時異香滿室，白虹屬地，林木變",
    "T48n2008_001:0362b06": "白，禽獸哀鳴。十一月，廣韶新三郡官僚，洎門",
    "T48n2008_001:0362b07": "人僧俗，爭迎真身，莫決所之。乃焚香禱曰：",
    "T48n2008_001:0362b08": "「香煙指處，師所歸焉。」時香煙直貫曹溪。十一",
    "T48n2008_001:0362b09": "月十三日，遷神龕併所傳衣鉢而回。次年七",
    "T48n2008_001:0362b10": "月出龕，弟子方辯以香泥上之，門人憶念取",
    "T48n2008_001:0362b11": "首之記，仍以鐵葉漆布固護師頸入塔。忽於",
    "T48n2008_001:0362b12": "塔內白光出現，直上衝天，三日始散。韶州奏",
    "T48n2008_001:0362b13": "聞，奉勅立碑，紀師道行。師春秋七十有六，年",
    "T48n2008_001:0362b14": "二十四傳衣，三十九祝髮，說法利生三十七",
    "T48n2008_001:0362b15": "載，嗣法四十三人，悟道超凡者莫知其數。",
    "T48n2008_001:0362b16": "達磨所傳信衣西域屈眴布也，中宗賜磨衲寶鉢，及方",
    "T48n2008_001:0362b17": "辯塑師真相，并道具，永鎮寶林道場。留傳",
    "T48n2008_001:0362b18": "《壇經》以顯宗旨，興隆三寶，普利群生者。",
    "T48n2008_001:0362b19": "六祖大師法寶壇經終",
    "T48n2008_001:0362b22": "附錄附錄",
    "T48n2008_001:0362b23": "六祖大師緣起外紀六祖大師緣起外紀",
    "T48n2008_001:0362b25": "門人法海等集",
    "T48n2008_001:0362b26": "大師名惠能，父盧氏，諱行瑫，唐武德三年九",
    "T48n2008_001:0362b27": "月，左官新州。母李氏，先夢庭前白華競發，",
    "T48n2008_001:0362b28": "白鶴雙飛，異香滿室，覺而有娠。遂潔誠齋戒，",
    "T48n2008_001:0362b29": "懷姙六年師乃生焉，唐貞觀十二年戊戌歲",
    "T48n2008_001:0362c01": "二月八日子時也。時毫光騰空，香氣芬馥。",
    "T48n2008_001:0362c02": "黎明有二僧造謁，謂師之父曰：「夜來生兒，專",
    "T48n2008_001:0362c03": "為安名，可上惠下能也。」父曰：「何名惠能？」僧",
    "T48n2008_001:0362c04": "曰：「惠者以法惠濟眾生，能者能作佛事。」言",
    "T48n2008_001:0362c05": "畢而出，不知所之。師不飲母乳，遇夜神人",
    "T48n2008_001:0362c06": "灌以甘露。三歲父喪，葬於宅畔。母守志鞠",
    "T48n2008_001:0362c07": "養，既長鬻薪供母。年二十有四，聞經有省。",
    "T48n2008_001:0362c08": "往黃梅參禮，五祖器之，付衣法，令嗣祖位，",
    "T48n2008_001:0362c09": "時龍朔元年辛酉歲也。南歸隱遯，至儀鳳元",
    "T48n2008_001:0362c10": "年丙子正月八日，會印宗法師詰論玄奧，",
    "T48n2008_001:0362c11": "印宗悟契師旨。是月十五日，普會四眾為師",
    "T48n2008_001:0362c12": "薙𩬊。二月八日，集諸名德授具足戒。西京",
    "T48n2008_001:0362c13": "智光律師為授戒師，蘇州慧靜律師為羯磨，",
    "T48n2008_001:0362c14": "荊州通應律師為教授，中天耆多羅律師為",
    "T48n2008_001:0362c15": "說戒，西國蜜多三藏為證戒。其戒壇乃宋朝",
    "T48n2008_001:0362c16": "求那跋陀羅三藏創建，立碑曰：「後當有肉身",
    "T48n2008_001:0362c17": "菩薩於此授戒。」又梁天監元年，智藥三藏自",
    "T48n2008_001:0362c18": "西竺國航海而來，將彼土菩提樹一株植此壇",
    "T48n2008_001:0362c19": "畔，亦預誌曰：「後一百七十年，有肉身菩薩，於",
    "T48n2008_001:0362c20": "此樹下開演上乘度無量眾，真傳佛心印之",
    "T48n2008_001:0362c21": "法主也。」師至是祝髮受戒，及與四眾開示單",
    "T48n2008_001:0362c22": "傳之旨，一如昔讖梁天監元年壬午歲，至唐儀鳳元年丙子，得一百七十五年。",
    "T48n2008_001:0362c23": "次年春，師辭眾歸寶林，印宗與緇白送者千",
    "T48n2008_001:0362c24": "餘人，直至曹溪。時荊州通應律師，與學者數",
    "T48n2008_001:0362c25": "百人依師而住。師至曹溪寶林，覩堂宇湫隘，",
    "T48n2008_001:0362c26": "不足容眾，欲廣之。遂謁里人陳亞仙曰：「老僧",
    "T48n2008_001:0362c27": "欲就檀越求坐具地，得不？」仙曰：「和尚坐具幾",
    "T48n2008_001:0362c28": "許闊？」祖出坐具示之，亞仙唯然。祖以坐具一",
    "T48n2008_001:0362c29": "展，盡罩曹溪四境，四天王現身坐鎮四方。今",
    "T48n2008_001:0363a01": "寺境有天王嶺，因茲而名。仙曰：「知和尚法力",
    "T48n2008_001:0363a02": "廣大，但吾高祖墳墓並在此地，他日造塔，幸",
    "T48n2008_001:0363a03": "望存留，餘願盡捨永為寶坊。然此地乃生龍",
    "T48n2008_001:0363a04": "白象來脈，只可平天，不可平地。」寺後營建，一",
    "T48n2008_001:0363a05": "依其言。師遊境內山水勝處，輒憩止，遂成蘭",
    "T48n2008_001:0363a06": "若一十三所。今曰華果院，隷籍寺門。其寶",
    "T48n2008_001:0363a07": "林道場，亦先是西國智藥三藏自南海經曹",
    "T48n2008_001:0363a08": "溪口，掬水而飲，香美，異之。謂其徒曰：「此水與",
    "T48n2008_001:0363a09": "西天之水無別，溪源上必有勝地，堪為蘭若。」",
    "T48n2008_001:0363a10": "隨流至源上，四顧山水回環，峯巒奇秀，歎曰：",
    "T48n2008_001:0363a11": "「宛如西天寶林山也。」乃謂曹侯村居民曰：「可",
    "T48n2008_001:0363a12": "於此山建一梵剎，一百七十年後，當有無上",
    "T48n2008_001:0363a13": "法寶於此演化，得道者如林，宜號寶林。」時韶",
    "T48n2008_001:0363a14": "州牧侯敬中，以其言具表聞奏，上可其請，",
    "T48n2008_001:0363a15": "賜寶林為額，遂成梵宮，落成於梁天監三年。",
    "T48n2008_001:0363a16": "寺殿前有潭一所，龍常出沒其間，觸橈林木。",
    "T48n2008_001:0363a17": "一日現形甚巨，波浪洶湧，雲霧陰翳，徒眾皆",
    "T48n2008_001:0363a18": "懼。師叱之曰：「爾只能現大身，不能現小身，若",
    "T48n2008_001:0363a19": "為神龍，當能變化以小現大、以大現小也。」其",
    "T48n2008_001:0363a20": "龍忽沒，俄頃復現小身躍出潭面，師展鉢試",
    "T48n2008_001:0363a21": "之曰：「爾且不敢入老僧鉢盂裏。」龍乃游揚至",
    "T48n2008_001:0363a22": "前，師以鉢舀之，龍不能動。師持鉢堂上，與龍",
    "T48n2008_001:0363a23": "說法，龍遂蛻骨而去。其骨長可七寸，首尾角",
    "T48n2008_001:0363a24": "足皆具，留傳寺門。師後以土石堙其潭，今",
    "T48n2008_001:0363a25": "殿前左側有鐵塔鎮處是也。",
    "T48n2008_001:0363a26": "師墜腰石鐫龍朔元年盧居士誌八字，此",
    "T48n2008_001:0363a27": "石今存黃梅東禪。又唐王維右丞，為神會",
    "T48n2008_001:0363a28": "大師作《祖師記》云：「師混勞侶積十六載，會",
    "T48n2008_001:0363a29": "印宗講經，因為削𩬊。」又柳宗元刺史，作",
    "T48n2008_001:0363b01": "祖師諡號碑云：「師受信具，遯隱南海上十",
    "T48n2008_001:0363b02": "六年。度其可行，乃居曹溪為人師。」又張商",
    "T48n2008_001:0363b03": "英丞相，作《五祖記》云：「五祖演化於黃梅縣",
    "T48n2008_001:0363b04": "之東禪院，蓋其便於將母。龍朔元年，以衣",
    "T48n2008_001:0363b05": "法付六祖已，散眾入東山結庵。有居人憑",
    "T48n2008_001:0363b06": "茂，以山施師為道場焉。」以此考之，則師至",
    "T48n2008_001:0363b07": "黃梅傳受五祖衣法，實龍朔元年辛酉歲。",
    "T48n2008_001:0363b08": "至儀鳳丙子，得一十六年，師方至法性祝",
    "T48n2008_001:0363b09": "髮。他本或作師咸亨中至黃梅，恐非。",
    "T48n2008_001:0363b10": "歷朝崇奉事蹟歷朝崇奉事蹟",
    "T48n2008_001:0363b11": "唐憲宗皇帝，諡大師曰大鑒禪師。",
    "T48n2008_001:0363b12": "宋太宗皇帝，加諡大鑒真空禪師，詔新師塔",
    "T48n2008_001:0363b13": "曰太平興國之塔。",
    "T48n2008_001:0363b14": "宋仁宗皇帝，天聖十年迎師真身及衣鉢入",
    "T48n2008_001:0363b15": "大內供養，加諡大鑒真空普覺禪師。",
    "T48n2008_001:0363b16": "宋神宗皇帝，加諡大鑒真空普覺圓明禪師。",
    "T48n2008_001:0363b17": "具見晏元獻公碑記。",
    "T48n2008_001:0363b18": "賜諡大鑒禪師碑賜諡大鑒禪師碑柳宗元撰",
    "T48n2008_001:0363b19": "扶風公廉，問嶺南三年，以佛氏第六祖，未有",
    "T48n2008_001:0363b20": "稱號，疏聞于上。詔諡大鑒禪師，塔曰靈照之",
    "T48n2008_001:0363b21": "塔。元和十年十月十三日，下尚書祠部符到",
    "T48n2008_001:0363b22": "都府，公命部吏洎州司功掾告于其祠。幢蓋",
    "T48n2008_001:0363b23": "鍾鼓增山盈谷，萬人咸會，若聞鬼神。其時學",
    "T48n2008_001:0363b24": "者千有餘人，莫不欣踴奮厲，如師復生；則又",
    "T48n2008_001:0363b25": "感悼涕慕，如師始亡。因言曰：自有生物，則好",
    "T48n2008_001:0363b26": "鬪奪相賊殺，喪其本實，誖乖淫流，莫克返于",
    "T48n2008_001:0363b27": "初。孔子無大位，沒以餘言持世，更楊、墨、黃老",
    "T48n2008_001:0363b28": "益雜，其術分裂。而吾浮圖說後出，推離還源，",
    "T48n2008_001:0363b29": "合所謂生而靜者。梁氏好作有為，師達磨譏",
    "T48n2008_001:0363c01": "之，空術益顯。六傳至大鑒。大鑒始以能勞苦",
    "T48n2008_001:0363c02": "服役，一聽其言，言希以究。師用感動，遂受信",
    "T48n2008_001:0363c03": "具。遯隱南海上，人無聞知，又十六年。度其可",
    "T48n2008_001:0363c04": "行，乃居曹溪為人師。會學者來，甞數千人。其",
    "T48n2008_001:0363c05": "道以無為為有，以空洞為寔，以廣大不蕩為",
    "T48n2008_001:0363c06": "歸。其教人，始以性善、終以性善，不假耘鋤，本",
    "T48n2008_001:0363c07": "其靜矣。中宗聞名，使幸臣再徵，不能致，取其",
    "T48n2008_001:0363c08": "言以為心術。其說具在。今布天下，凡言禪皆",
    "T48n2008_001:0363c09": "本曹溪。大鑒去世百有六年，凡治廣部，而以",
    "T48n2008_001:0363c10": "名聞者以十數，莫能揭其號。乃今始告天子，",
    "T48n2008_001:0363c11": "得大諡。豐佐吾道，其可無辭？公始立朝，以儒",
    "T48n2008_001:0363c12": "重剌虔州、都護安南，由海中大蠻夷，連身毒",
    "T48n2008_001:0363c13": "之西，浮舶聽命，咸被公德，受旂纛節戟，來蒞",
    "T48n2008_001:0363c14": "南海，屬國如林，不殺不怒，人畏無噩，允克光",
    "T48n2008_001:0363c15": "于有仁，昭列大鑒莫如公，宜其徒之老。乃易",
    "T48n2008_001:0363c16": "石于宇下，使來謁辭。其辭曰：",
    "T48n2008_001:0363c17": "達摩乾乾，傳佛語心，六承其授，大鑒是臨。勞",
    "T48n2008_001:0363c18": "勤專默，終挹于深，抱其信器，行海之陰。其道",
    "T48n2008_001:0363c19": "爰施，在溪之曹，厖合猥附，不夷其高。傳告咸",
    "T48n2008_001:0363c20": "陳，惟道之褒，生而性善，在物而具。荒流奔軼，",
    "T48n2008_001:0363c21": "乃萬其趣，匪思愈亂，匪覺滋誤。由師內鑒，咸",
    "T48n2008_001:0363c22": "獲于素，不植乎根，不耘乎苗。中一外融，有粹",
    "T48n2008_001:0363c23": "孔昭，在帝中宗，聘言于朝。陰翊王度，俾人逍",
    "T48n2008_001:0363c24": "遙，越百有六祀，號諡不紀。由扶風公，告今天",
    "T48n2008_001:0363c25": "子，尚書既復大行，乃誄光于南土。其法再起，",
    "T48n2008_001:0363c26": "厥徒萬億，同悼齊喜。惟師化所被洎，扶風公",
    "T48n2008_001:0363c27": "所履，咸戴天子。天子休命，嘉公德美，溢于海",
    "T48n2008_001:0363c28": "夷，浮圖是視。師以仁傳，公以仁理，謁辭圖",
    "T48n2008_001:0363c29": "堅，永胤不已。",
    "T48n2008_001:0364a01": "大鑒禪師碑大鑒禪師碑并《佛衣銘》，俱劉禹錫撰",
    "T48n2008_001:0364a02": "元和十年某月日，詔書追褒曹溪第六祖能",
    "T48n2008_001:0364a03": "公，諡曰大鑒。寔廣州牧馬總以疏聞，繇是可",
    "T48n2008_001:0364a04": "其奏，尚道以尊名，同歸善善，不隔異教。一字",
    "T48n2008_001:0364a05": "之褒，華夷孔懷，得其所故也。馬公敬其事且",
    "T48n2008_001:0364a06": "謹，始以垂後，遂咨於文雄。今柳州刺史河東",
    "T48n2008_001:0364a07": "柳君為前碑，後三年有僧道琳，率其徒由曹",
    "T48n2008_001:0364a08": "溪來，且曰：「願立第二碑，學者志也。」維如來滅",
    "T48n2008_001:0364a09": "後，中五百歲，而摩騰、竺法蘭，以經來華，人始",
    "T48n2008_001:0364a10": "聞其言，猶夫重昏之見曶爽。後五百歲，而達",
    "T48n2008_001:0364a11": "摩以法來華，人始傳其心，猶夫昧旦之覩白",
    "T48n2008_001:0364a12": "日。自達摩六傳至大鑒，如貫意珠，有先後而",
    "T48n2008_001:0364a13": "無同異。世之言真宗者，所謂頓門。初達摩與",
    "T48n2008_001:0364a14": "佛衣俱來，得道傳付以為真印。至大鑒置而",
    "T48n2008_001:0364a15": "不傳，豈以是為筌蹄邪？芻狗邪？將人人之莫",
    "T48n2008_001:0364a16": "已若而不若置之邪？吾不得而知也。按大鑒",
    "T48n2008_001:0364a17": "生新州，三十出家，四十七年而沒，百有六年",
    "T48n2008_001:0364a18": "而諡。始自蘄之東山，從第五師得授記以歸。",
    "T48n2008_001:0364a19": "中宗使中貴人再徵，不奉詔。第以言為貢，上",
    "T48n2008_001:0364a20": "敬行之。銘曰：",
    "T48n2008_001:0364a21": "至人之生，無有種類，同人者形，出人者智。蠢",
    "T48n2008_001:0364a22": "蠢南裔，降生傑異，父乾母坤，獨肖元氣。一言",
    "T48n2008_001:0364a23": "頓悟，不踐初地，五師相承，授以寶器。宴坐曹",
    "T48n2008_001:0364a24": "溪，世號南宗，學徒爰來，如水之東。飲以妙藥，",
    "T48n2008_001:0364a25": "差其瘖聾，詔不能致，許為法雄。去佛日遠，群",
    "T48n2008_001:0364a26": "言積億，著空執有，各走其域。我立真筌，揭起",
    "T48n2008_001:0364a27": "南國，無修而修，無得而得。能使學者，還其天",
    "T48n2008_001:0364a28": "識，如黑而迷，仰目斗極。得之自然，竟不可傳，",
    "T48n2008_001:0364a29": "口傳手付，則礙於有。留衣空堂，得者天授。",
    "T48n2008_001:0364b01": "佛衣銘佛衣銘并引",
    "T48n2008_001:0364b02": "吾既為僧琳撰曹溪第二碑，且思所以辯六",
    "T48n2008_001:0364b03": "祖置衣不傳之旨，作《佛衣銘》。曰：",
    "T48n2008_001:0364b04": "佛言不行，佛衣乃爭，忽近貴遠，古今常情。尼",
    "T48n2008_001:0364b05": "父之生，土無一里，夢奠之後，履存千祀。惟昔",
    "T48n2008_001:0364b06": "有梁，如象之狂，達摩救世，來為醫王。以言不",
    "T48n2008_001:0364b07": "痊，因物乃遷，如執符節，行乎復關。民不知官，",
    "T48n2008_001:0364b08": "望車而畏，俗不知佛，得衣為貴。壞色之衣，道",
    "T48n2008_001:0364b09": "不在茲，由之信道，所以為寶。六祖未彰，其出",
    "T48n2008_001:0364b10": "也微，既還狼荒，憬俗蚩蚩。不有信器，眾生曷",
    "T48n2008_001:0364b11": "歸，是開便門，非止傳衣。初必有終，傳豈無已，",
    "T48n2008_001:0364b12": "物必歸盡，衣胡久恃。先終知終，用乃不窮。我",
    "T48n2008_001:0364b13": "道不朽，衣於何有，其用已陳，孰非芻狗。",
    "T48n2008_001:0364b14": "師入塔後，至開元十年壬戌八月三日，夜",
    "T48n2008_001:0364b15": "半忽聞塔中如拽鐵索聲。眾僧驚起，見一",
    "T48n2008_001:0364b16": "孝子從塔中走出，尋見師頸有傷，具以賊",
    "T48n2008_001:0364b17": "事聞于州縣。縣令楊侃、刺史柳無忝，得牒",
    "T48n2008_001:0364b18": "切加擒捉。五日於石角村捕得賊人，送韶",
    "T48n2008_001:0364b19": "州鞠問。云：「姓張名淨滿，汝州梁縣人。於",
    "T48n2008_001:0364b20": "洪州開元寺，受新羅僧金大悲錢二十千，",
    "T48n2008_001:0364b21": "令取六祖大師首，歸海東供養。」柳守聞狀，",
    "T48n2008_001:0364b22": "未即加刑，乃躬至曹溪，問師上足令韜曰：",
    "T48n2008_001:0364b23": "「如何處斷？」韜曰：「若以國法論，理須誅夷。但",
    "T48n2008_001:0364b24": "以佛教慈悲冤親平等，況彼求欲供養，罪",
    "T48n2008_001:0364b25": "可恕矣。」柳守加歎曰：「始知佛門廣大。」遂",
    "T48n2008_001:0364b26": "赦之。上元元年，肅宗遣使，就請師衣鉢歸",
    "T48n2008_001:0364b27": "內供養。至永泰元年五月五日，代宗夢六",
    "T48n2008_001:0364b28": "祖大師請衣鉢，七日勅刺史楊緘云：「朕夢",
    "T48n2008_001:0364b29": "感能禪師請傳衣袈裟却歸曹溪，今遣鎮",
    "T48n2008_001:0364c01": "國大將軍劉崇景，頂戴而送。朕謂之國寶，",
    "T48n2008_001:0364c02": "卿可於本寺如法安置，專令僧眾親承宗",
    "T48n2008_001:0364c03": "旨者嚴加守護，勿令遺墜。」後或為人偷竊，",
    "T48n2008_001:0364c04": "皆不遠而獲。如是者數四。憲宗諡大鑒禪",
    "T48n2008_001:0364c05": "師，塔曰元和靈照。其餘事蹟，係載唐尚書",
    "T48n2008_001:0364c06": "王維、刺史柳宗元、刺史劉禹錫等碑。守塔",
    "T48n2008_001:0364c07": "沙門令韜錄。",
    "T48n2008_001:0364c08": "跋跋",
    "T48n2008_001:0364c09": "六祖大師平昔所說之法。皆大乘圓頓之旨。",
    "T48n2008_001:0364c10": "故目之曰經。其言近指遠。詞坦義明。誦者各",
    "T48n2008_001:0364c11": "有所獲。明教嵩公常讚云。天機利者得其深。",
    "T48n2008_001:0364c12": "天機鈍者得其淺。誠哉言也。余初入道。有感",
    "T48n2008_001:0364c13": "於斯。續見三本不同。互有得失。其板亦已漫",
    "T48n2008_001:0364c14": "滅。因取其本校讎。訛者正之。略者詳之。復增",
    "T48n2008_001:0364c15": "入弟子請益機緣。庶幾學者得盡曹溪之旨。",
    "T48n2008_001:0364c16": "按察使雲公從龍。深造此道。一日過山房睹",
    "T48n2008_001:0364c17": "余所編。謂得壇經之大全。慨然命工鋟梓。顓",
    "T48n2008_001:0364c18": "為流通。使曹溪一派不至斷絕。或曰。達磨不",
    "T48n2008_001:0364c19": "立文字。直指人心見性成佛。盧祖六葉正傳。",
    "T48n2008_001:0364c20": "又安用是文字哉。余曰。此經非文字也。達磨",
    "T48n2008_001:0364c21": "單傳直指之指也。南嶽青原諸大老。嘗因是",
    "T48n2008_001:0364c22": "指以明其心。復以之明馬祖石頭諸子之心。",
    "T48n2008_001:0364c23": "今之禪宗流布天下。皆本是指。而今而後。豈",
    "T48n2008_001:0365a01": "無因是指。而明心見性者耶。問者唯唯再拜",
    "T48n2008_001:0365a02": "謝曰。予不敏。請併書于經末以詔來者。至元",
    "T48n2008_001:0365a03": "辛卯夏。南海釋宗寶跋。",
    "T48n2008_001:0365a04": "附錄終"
}