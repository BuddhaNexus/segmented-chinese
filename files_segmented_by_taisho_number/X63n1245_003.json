{
    "X63n1245_003:0530a08": "重雕補註禪苑清規第三卷",
    "X63n1245_003:0530a10": "監院",
    "X63n1245_003:0530a11": "監院一職總領院門諸事。如官中應副及參辭謝賀。",
    "X63n1245_003:0530a12": "僧集行香相看。施主吉凶慶弔。借貸往還。院門歲計",
    "X63n1245_003:0530a13": "錢糓有無。與收出入準備。逐年受用齋料米麥等及",
    "X63n1245_003:0530a14": "時収買。并造醬醋須依時節。及打油變磨等亦當經",
    "X63n1245_003:0530a15": "心。眾僧齋粥常運勝心。管待四來不宜輕易。如冬齋",
    "X63n1245_003:0530a16": "年齋解夏齋結夏齋多茄會(端午七夕重九。開爐閉爐。臘八二月半是)。如",
    "X63n1245_003:0530a17": "上齋會若監院有力自合營辦。如力所不及即請人",
    "X63n1245_003:0530a18": "勾當。如院門小事及尋常事例即一面處置。如事體",
    "X63n1245_003:0530a19": "稍大及體面生剏即知事頭首同共商量。然後稟住",
    "X63n1245_003:0530a20": "持人行之。自住持人已下。如有不合規矩。不順人情",
    "X63n1245_003:0530a21": "大小諸事。竝合宛轉開陳。不得緘默不言。亦不得言",
    "X63n1245_003:0530a22": "語麤暴。訓誨童行之法。宜以方便預先處置。不得妄",
    "X63n1245_003:0530a23": "行鞭捶。設有懲戒當庫堂對眾行遣。不過十數下而",
    "X63n1245_003:0530a24": "已。不虞之事不可不慎。如發遣行者出院。須十分有",
    "X63n1245_003:0530b01": "過。責伏罪狀稟住持人遺之。更不須決也。如違之不",
    "X63n1245_003:0530b02": "當。防避官中問難。如請街坊化主莊主炭頭醬頭粥",
    "X63n1245_003:0530b03": "頭街坊般若頭華嚴頭浴頭水頭園頭磨頭燈頭之",
    "X63n1245_003:0530b04": "類。應係助益常住。頭首須當及時稟住持人請之。不",
    "X63n1245_003:0530b05": "可怠慢遲延。施主入院安排客位如法迎待。如作大",
    "X63n1245_003:0530b06": "齋會。預前與諸知事頭首商量。免致臨時闕事。監院",
    "X63n1245_003:0530b07": "之體當尊賢容眾。上和下睦。安存同事。大眾常得歡",
    "X63n1245_003:0530b08": "心。不得倚恃權勢輕邈大眾。亦不得任意行事令眾",
    "X63n1245_003:0530b09": "不安。非疾病官客竝當赴堂。所貴二時行益。行者齊",
    "X63n1245_003:0530b10": "整。如庫司財用闕乏自當竭力運謀。不宜干紊主人",
    "X63n1245_003:0530b11": "及舉似大眾。如同事之人有才有德應推揚讚歎。如",
    "X63n1245_003:0530b12": "有職事不前及梵行可疑。當屏處密喻使激昂自新。",
    "X63n1245_003:0530b13": "令法久住。如有大故作過有害院門。亦宜箸白住持",
    "X63n1245_003:0530b14": "人知。自餘色容眾事坐視成功而已。",
    "X63n1245_003:0530b15": "維那",
    "X63n1245_003:0530b16": "梵語維那。此云悅眾。出僧中事竝主之。眾中新到掛",
    "X63n1245_003:0530b17": "搭。禮須勤重。諸方辨事及名德人。別選上寮安排。退",
    "X63n1245_003:0530b18": "院長老須依住持帖及開堂疏內資次。於堂內三版",
    "X63n1245_003:0530b19": "頭安排齋粥座位。如諸方名德亦依同類戒臘於三",
    "X63n1245_003:0530b20": "版頭次位安排。堂中冬夏替換氈蓆及凉簾暖簾掛",
    "X63n1245_003:0530b21": "帳下帳開鑪閉鑪結夏戒牌。須預前打疊。處置堂內",
    "X63n1245_003:0530b22": "香燈。洒掃堂前。供器客前。竝常提舉聖僧侍者堂司",
    "X63n1245_003:0530b23": "竝供頭行者。備辨寮舍門戶牕牖按位牀帳。動用什",
    "X63n1245_003:0530b24": "物常須照管整齊。如有闕少聞庫司及直歲添換。延",
    "X63n1245_003:0530c01": "壽堂病僧粥飰床帳。使令行者之類竝常與堂主同",
    "X63n1245_003:0530c02": "共照管。無令病人失所。院中諸小頭首如堂頭侍者",
    "X63n1245_003:0530c03": "聖僧侍者延壽堂主爐頭眾寮寮主首座閣主殿主",
    "X63n1245_003:0530c04": "竝維那所請。如殿閣內錢物浩汗即堂頭請之。如犯",
    "X63n1245_003:0530c05": "規矩大者稟堂頭令出眾。小者但令移寮。如有喧爭",
    "X63n1245_003:0530c06": "且盡禮和會。如兩爭人不伏。然後依規矩行遣。如眾",
    "X63n1245_003:0530c07": "中遺失。被主堅要搜撿。即白眾搜寮。如搜撿不見。則",
    "X63n1245_003:0530c08": "被主出眾或移寮。如失物不多即和會被主令休。免",
    "X63n1245_003:0530c09": "致喧眾及鈍滯叢林。聖僧錢只宜買置香燈供具。不",
    "X63n1245_003:0530c10": "得別處使用。如開筒取錢入堂司收掌。即同聖僧侍",
    "X63n1245_003:0530c11": "者上簿支破。如係大僧帳。須候官中指揮告報。然後",
    "X63n1245_003:0530c12": "出榜曉示取脚色驗祠部依自來體例收供帳錢物。",
    "X63n1245_003:0530c13": "如繳判公憑雖係庫司一面行遣。若經由維那司事",
    "X63n1245_003:0530c14": "更詳審允當。掛搭僧人。祠部公憑竝須相驗真偽。不",
    "X63n1245_003:0530c15": "得鹵莽。如僧病申官及津送亡僧。估唱衣物。繳納亡",
    "X63n1245_003:0530c16": "僧度牒。或紫衣師號文牒等。竝維那專切管勾。報庫",
    "X63n1245_003:0530c17": "司申官繳納公憑及亡僧度牒。不得過官中條限。讀",
    "X63n1245_003:0530c18": "疏白槌竝須詳審。令施主生善。新到茶湯特為。不得",
    "X63n1245_003:0530c19": "闕禮。及將新到戒臘報侍者知事頭首及掛搭本寮。",
    "X63n1245_003:0530c20": "貴知戒臘次第(新到某上座某年戒在某人下)。應令眾寮各造入寮",
    "X63n1245_003:0530c21": "牌臘次牌各一面。逐時抽添。所貴煎點坐位及寮主",
    "X63n1245_003:0530c22": "先後各無差悞。動眾普請除寮主直堂竝須齊赴。住",
    "X63n1245_003:0530c23": "持人除疾病官客輙不赴者。侍者出眾。",
    "X63n1245_003:0530c24": "典座",
    "X63n1245_003:0531a01": "典座之職主大眾齋粥。須運道心隨時改變。令大眾",
    "X63n1245_003:0531a02": "受用安樂。亦不得枉費常住齋料。及點撿厨中不得",
    "X63n1245_003:0531a03": "亂有拋撒。選揀局次行者能者當之。行令不得太嚴。",
    "X63n1245_003:0531a04": "嚴則擾眾。不宜太緩。緩則失職。造食之時須親自照",
    "X63n1245_003:0531a05": "管自然精潔。如打物料竝齋粥味數竝預先與庫司",
    "X63n1245_003:0531a06": "知事商量。如醬醋淹藏收菜之類竝是典座專管。不",
    "X63n1245_003:0531a07": "得失時。常切提舉。火燭依時俵散同利。務要均平。如",
    "X63n1245_003:0531a08": "合係監院直歲庫主所管。同共商量即可。竝不須侵",
    "X63n1245_003:0531a09": "權亂職。厨中竈釜什物如故舊損壞。則逐施抽換添",
    "X63n1245_003:0531a10": "補。教訓行者務循規矩。如堂中行益諸寮供過。竝須",
    "X63n1245_003:0531a11": "種種教詔令其通曉。及見師宿須問訊側立。擇靈利",
    "X63n1245_003:0531a12": "行者準備堂頭知事頭首等處供過。常覺察諸寮行",
    "X63n1245_003:0531a13": "者。慮有頑鈍供過不前。如知事頭首再留行者。即當",
    "X63n1245_003:0531a14": "權宜隨順不須堅要輪撥。典座係厨中喫粥飰。所食",
    "X63n1245_003:0531a15": "不得異眾。二時食辨。先望僧堂焚香禮拜訖然後發",
    "X63n1245_003:0531a16": "食。",
    "X63n1245_003:0531a17": "直歲",
    "X63n1245_003:0531a18": "直歲之職凡係院中作務竝主之所為。院門修造寮",
    "X63n1245_003:0531a19": "舍門窻牆壁動用什物逐時修換嚴飾。及提舉碾磨",
    "X63n1245_003:0531a20": "田園莊舍油坊後槽鞍馬舡車掃洒栽種巡護山林",
    "X63n1245_003:0531a21": "防警賊盜。差遣人工輪撥莊客竝宜公心勤力。知時",
    "X63n1245_003:0531a22": "別宜。如有大修造大作務。竝稟住持人矩劃。及與同",
    "X63n1245_003:0531a23": "事商議。不得專用己見。",
    "X63n1245_003:0531a24": "下知事",
    "X63n1245_003:0531b01": "執事一年外。夜間入方丈告退。觸禮三拜而出。來晨",
    "X63n1245_003:0531b02": "粥上維那白徧槌罷。乃從後門入。先打槌一下云。比",
    "X63n1245_003:0531b03": "丘某甲白大眾。昨奉堂頭和尚慈旨令入庫司充某",
    "X63n1245_003:0531b04": "和事勾當。今來心力勞倦告眾歸堂。謹白。又打槌一",
    "X63n1245_003:0531b05": "下。於聖僧後轉身來住持人前兩展三禮。住持人先",
    "X63n1245_003:0531b06": "令轉食卓子答拜。次於聖僧前大展三拜巡堂。出堂",
    "X63n1245_003:0531b07": "外與同事觸禮三拜。請新知事罷。住持人知事首座",
    "X63n1245_003:0531b08": "等送入堂內掛搭。於住持人前觸禮三拜伴送入寮。",
    "X63n1245_003:0531b09": "於住持人前兩展三拜先送出門。次與大眾問訊而",
    "X63n1245_003:0531b10": "而散。與新知事巡寮茶湯特為罷。却與新交代舊同",
    "X63n1245_003:0531b11": "事就本寮特為煎點。",
    "X63n1245_003:0531b12": "請頭首",
    "X63n1245_003:0531b13": "頭首者謂首座書記藏主知客浴主。竝同已前和會",
    "X63n1245_003:0531b14": "知事之法。受禮作賀一一如之。請同座僧眾伴送入",
    "X63n1245_003:0531b15": "寮。住持人前兩展三禮送出。與僧眾觸禮三拜。知客",
    "X63n1245_003:0531b16": "引巡寮。如知事巡寮之法。三日茶湯置食持為。如請",
    "X63n1245_003:0531b17": "首座。堂頭和尚就堂煎點(茶牓首尾同前。但改云。特為新請首座聊表陳賀之",
    "X63n1245_003:0531b18": "儀。如有舊首座即云。特為新舊首座聊表賀謝之儀。兼請知事大眾同垂光伴)。次日首座却",
    "X63n1245_003:0531b19": "為書記(如無書記即特為。以次頭首)。大眾就堂煎點(請狀云。首座比丘某啟。取",
    "X63n1245_003:0531b20": "今晨齋退就雲堂煎點。特為書記大眾。仍請諸知事相伴。幸冀法慈同垂光降。月日具。前位某狀。封皮云。狀請",
    "X63n1245_003:0531b21": "書記大眾具。前位某謹封。仍粘在狀前箱內。呈請訖。貼僧堂南頰。次請堂頭入堂相伴。齋前令行者請知事頭",
    "X63n1245_003:0531b22": "首。齋時長版後。眾集定。首座即起聖僧前燒香。大展三拜巡堂一匝出竝問訊。堂外僧只在堂外。封監院維那",
    "X63n1245_003:0531b23": "喫食。仍先白第二座權代呪食)書記藏主浴主水頭街坊炭頭。凡係",
    "X63n1245_003:0531b24": "堂頭所請之人。竝就本寮煎點。堂頭侍者聖僧侍者",
    "X63n1245_003:0531c01": "殿主堂主淨頭爐頭之類。竝係維那所請。院門三日",
    "X63n1245_003:0531c02": "茶湯特為。藏下殿主街坊表白。竝係藏主所請。院中",
    "X63n1245_003:0531c03": "茶湯特為同前。",
    "X63n1245_003:0531c04": "首座",
    "X63n1245_003:0531c05": "首座之職表儀眾僧。舉正非法。堂中座位衣單掛鉢",
    "X63n1245_003:0531c06": "展鉢喫粥喫飰或茶或湯。皆須低細齊整。凡是堂中",
    "X63n1245_003:0531c07": "一切不如法事。於粥前以輭語曰眾。言須簡當。首座",
    "X63n1245_003:0531c08": "喫食不得太急。須當欵曲相伴眾僧。不得先了拱手",
    "X63n1245_003:0531c09": "視眾。令眾怱遽。如粥飰造作不如法。或行益緊慢不",
    "X63n1245_003:0531c10": "調。竝合首座點撿。說與主事人。所貴堂眾安樂。放參",
    "X63n1245_003:0531c11": "前首座入堂。聖僧前燒香罷就位坐。堂司行者報諸",
    "X63n1245_003:0531c12": "寮云首座坐堂(慧林打寮前版三下報眾)。大眾入堂。依單位相向",
    "X63n1245_003:0531c13": "而坐。堂司行者先稟堂頭掛放參牌。然後堂前上簾。",
    "X63n1245_003:0531c14": "行者於首座前問訊低聲云。和尚放參。復於聖僧前",
    "X63n1245_003:0531c15": "躬身正立喝放參。然後打放參鐘。展單下帳罷。歸寮",
    "X63n1245_003:0531c16": "問訊喫湯隨意。如遇念誦。歸寮問訊喫湯罷然後入",
    "X63n1245_003:0531c17": "堂展單下帳。昏鐘下窻簾。明即捲之。堂中大眾未開",
    "X63n1245_003:0531c18": "靜前不得令捲單疊被上帳。恐喧大眾。粥後開靜已",
    "X63n1245_003:0531c19": "去。晚間放參已前。竝不得展單盖被而睡。早晨長版",
    "X63n1245_003:0531c20": "齋時三下方可下鉢。入堂時念佛時竝不得覆頂。遍",
    "X63n1245_003:0531c21": "槌罷。首座揖食罷。然後作觀。作觀罷安詳出生。候首",
    "X63n1245_003:0531c22": "座喫食大眾方食。食訖掛鉢乃至下床竝須詳緩。不",
    "X63n1245_003:0531c23": "得麤躁。已上竝是首座撿舉指示。",
    "X63n1245_003:0531c24": "書狀",
    "X63n1245_003:0532a01": "書狀之職。主執山門書疏。應須字體真楷言語整齊。",
    "X63n1245_003:0532a02": "封角如法。及識尊卑觸淨僧俗所宜。如與官員書信",
    "X63n1245_003:0532a03": "尤不得妄發。每年化主書疏預先安排。即時應副子",
    "X63n1245_003:0532a04": "細點拾。恐封角差賺及漏落施主明[銜金+缶]。如寫常住書",
    "X63n1245_003:0532a05": "信即用常住紙筆。如寫堂頭書信即用堂頭紙筆。如",
    "X63n1245_003:0532a06": "發自己書信不宜侵用。輕塵積嶽宜深戒之。新到茶",
    "X63n1245_003:0532a07": "湯特為。禮不可闕。院門大牓齋會疏文。竝宜精心製",
    "X63n1245_003:0532a08": "撰如法書寫。古今書啟疏詞文字。應須遍覧以益多",
    "X63n1245_003:0532a09": "聞。若語言典重式度如法。千里眉目一眾光彩。然不",
    "X63n1245_003:0532a10": "得一向事持筆硯輕侮同袍。不將佛法為事。禪月齊",
    "X63n1245_003:0532a11": "己止號詩僧。賈島慧休流離俗宦豈出家之本意也。",
    "X63n1245_003:0532a12": "藏主",
    "X63n1245_003:0532a13": "藏主掌握金文。嚴設几案。準備茶湯油火香燭。選請",
    "X63n1245_003:0532a14": "殿主街坊表白供贍本寮及看經大眾。請案之法。先",
    "X63n1245_003:0532a15": "白看經堂首座。借問有無案位。欲來依棲。如有案位",
    "X63n1245_003:0532a16": "即相看藏主白之。茶罷。藏主引至經堂案位前。各觸",
    "X63n1245_003:0532a17": "禮一拜。送藏主出。聖像前大展三拜起。觸禮首座一",
    "X63n1245_003:0532a18": "拜。巡堂一匝。相看殿主。乞依時會經竝無拜禮。早晨",
    "X63n1245_003:0532a19": "大眾起。晚間放參前。殿主鳴鐘會經交點出納。會經",
    "X63n1245_003:0532a20": "僧應於藏內燒香禮拜。慇重捧經路中。不得與人語",
    "X63n1245_003:0532a21": "笑。案上不得堆經。安置筆硯雜物及禪策文字。點燈",
    "X63n1245_003:0532a22": "上油退燈竝宜躬親欵曲低細。恐毀污聖教。堂中不",
    "X63n1245_003:0532a23": "得接待賓客。有人相訪默揖歸寮。亦不得於看經窻",
    "X63n1245_003:0532a24": "外與人說話。恐喧大眾。如雲霧陰濕。或拭手未乾。或",
    "X63n1245_003:0532b01": "於火上。或在月下。竝非看經所宜。還卷之法。緊則損",
    "X63n1245_003:0532b02": "經。慢前不齊。不得以身倚案壓經。不得口銜經帶。開",
    "X63n1245_003:0532b03": "函之法。兩手捉上蓋。左仰右俯交手取之。輕放案上",
    "X63n1245_003:0532b04": "不令有聲。蓋函之法。右仰左俯交手合之。亦須低細。",
    "X63n1245_003:0532b05": "開經摺帶還卷繫絛各有儀式。請問堂中看經首座",
    "X63n1245_003:0532b06": "及慣熟之人。經案邊竝不得解繫衣服把針捫虱。如",
    "X63n1245_003:0532b07": "不識字先撿篇韻。猶有疑者方可借問。問字若繁有",
    "X63n1245_003:0532b08": "妨看轉。如暫離案竝須蓋覆。亦不得將袈裟疊安經",
    "X63n1245_003:0532b09": "上。看經時端身正坐不得出聲。及動唇口竝緣他事。",
    "X63n1245_003:0532b10": "如夜間開靜退燈。即時隨眾歸堂。不得留燈違眾令",
    "X63n1245_003:0532b11": "首座動念。如晚間移下燈版。上油訖却有事故不及",
    "X63n1245_003:0532b12": "赴堂看經。則取託鄰案移下燈版。如欲退案亦先白",
    "X63n1245_003:0532b13": "看經堂首座及藏主。還經入藏方可如意。已上所說",
    "X63n1245_003:0532b14": "竝當藏主曉諭。眾人若不如法方便開示。所有支收",
    "X63n1245_003:0532b15": "文曆竝須開坐分明。只係堂頭簽押。",
    "X63n1245_003:0532b17": "重雕補註禪苑清規第三卷"
}