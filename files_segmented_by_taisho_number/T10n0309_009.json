{
    "T10n0309_009:1031b21": "十住斷結經卷第九",
    "T10n0309_009:1031b23": "姚秦涼州沙門竺佛念譯",
    "T10n0309_009:1031b24": "道智品第二十四",
    "T10n0309_009:1031b25": "爾時座上百億眾生，及諸大會菩薩之人，及",
    "T10n0309_009:1031b26": "天帝釋、梵天王、兜術天、焰天、化自在天、他",
    "T10n0309_009:1031b27": "化自在天，乃至一究竟天，各各狐疑，欲得聞",
    "T10n0309_009:1031b28": "說至道之要。「道者無相而不可見，云何如來",
    "T10n0309_009:1031b29": "言有道乎？」爾時世尊，知來會心中所念，尋告",
    "T10n0309_009:1031c01": "最勝菩薩曰：「卿等欲得宣暢微妙至道之要",
    "T10n0309_009:1031c02": "乎？」對曰：「如是世尊！願樂欲聞。」佛告最勝及菩",
    "T10n0309_009:1031c03": "薩摩訶薩、天、龍、鬼神、阿須倫、旃陀羅、摩休勒、人",
    "T10n0309_009:1031c04": "與非人：「解道無迹寂然無名，假使最勝道",
    "T10n0309_009:1031c05": "有處者，菩薩摩訶薩不於平等法中成最正",
    "T10n0309_009:1031c06": "覺；以其道果無處所故，菩薩摩訶薩成等正",
    "T10n0309_009:1031c07": "覺。」佛復告最勝：「菩薩道智定意有十。云何為",
    "T10n0309_009:1031c08": "十？不造身行亦無所著，不造口行亦無所著，",
    "T10n0309_009:1031c09": "不造意行亦無所著，遊佛境界不興佛想，教",
    "T10n0309_009:1031c10": "化眾生逮無礙智，皆使萌類解道無道，復使",
    "T10n0309_009:1031c11": "眾生成最正覺，放大光明靡所不照，一一光",
    "T10n0309_009:1031c12": "明無量化佛，一一化佛演說極深六度無極，",
    "T10n0309_009:1031c13": "恒轉法輪發菩薩心，解我無我亦無壽命，身",
    "T10n0309_009:1031c14": "心自然乃謂為道。其自然者，覺道無智亦不",
    "T10n0309_009:1031c15": "有智，覺無所覺都不見覺，言吾是道亦不見",
    "T10n0309_009:1031c16": "吾，言我是道亦不見我，我人壽命亦復如是，",
    "T10n0309_009:1031c17": "一切眾智亦無形像。」爾時最勝菩薩前白佛",
    "T10n0309_009:1031c18": "言：「設道無形而不可見，如今轉法輪演說四",
    "T10n0309_009:1031c19": "道果證，言須陀洹、斯陀含、阿那含、阿羅漢、辟",
    "T10n0309_009:1031c20": "支佛、菩薩及佛，何以故說五陰、薩云然、四",
    "T10n0309_009:1031c21": "意止、四意斷、四神足、五根、五力、七覺意、八賢聖",
    "T10n0309_009:1031c22": "道？何以故說淨佛國土教化眾生，從一佛國",
    "T10n0309_009:1031c23": "至一佛國，分別明慧六識更樂？云何復說四",
    "T10n0309_009:1031c24": "等六度真如法性有道之名？」是時世尊告最",
    "T10n0309_009:1031c25": "勝曰：「如汝所問，菩薩摩訶薩解了佛慧五分",
    "T10n0309_009:1031c26": "法身，善權所有不見動轉，見動轉者則非道",
    "T10n0309_009:1031c27": "議，遠離一切之所猗住，推其法界亦無法",
    "T10n0309_009:1031c28": "界。所以然者，俱本無故。無道著智，如本淨",
    "T10n0309_009:1031c29": "故設轉法輪，解了一切諸法無著。是故最勝！",
    "T10n0309_009:1032a01": "菩薩摩訶薩等於一切悉無所著，亦不見生",
    "T10n0309_009:1032a02": "亦不見滅，佛土清淨眾生亦淨，布現無量智",
    "T10n0309_009:1032a03": "慧光明。是故菩薩摩訶薩應總持行，立不退",
    "T10n0309_009:1032a04": "轉登菩薩位，或入定意正受三昧，教化眾生",
    "T10n0309_009:1032a05": "淨佛國土，無若干道忍一行故，無言法智強",
    "T10n0309_009:1032a06": "為設智。菩薩大士當念修行，化諸未悟皆無",
    "T10n0309_009:1032a07": "識想，是謂，最勝！入一定意清淨道智一切無",
    "T10n0309_009:1032a08": "塵。調未調者不計苦樂，是常非常若好若醜，",
    "T10n0309_009:1032a09": "悉無想著無亂智者。求索佛藏十力具足，四",
    "T10n0309_009:1032a10": "無所畏四分別慧，大慈大悲真如法性，悉無",
    "T10n0309_009:1032a11": "所有皆虛皆寂，分別報應至誠道智，無起滅",
    "T10n0309_009:1032a12": "故，謂空無相無願，亦無所生。是故最勝！菩",
    "T10n0309_009:1032a13": "薩大士至道之要，所論道者即虛空界也。所",
    "T10n0309_009:1032a14": "以然者，道則是空空則是道，一而不二亦無",
    "T10n0309_009:1032a15": "若干。」是時最勝菩薩前白佛言：「善哉善哉！快",
    "T10n0309_009:1032a16": "說斯法。」爾時眾會之中天、龍、鬼神、乾沓惒、阿",
    "T10n0309_009:1032a17": "須倫、迦留羅、栴陀羅、摩休勒、人與非人，心自",
    "T10n0309_009:1032a18": "念言：「如來今日為諸大會，演布道智無比之",
    "T10n0309_009:1032a19": "法，滿眾生願隨其所趣。此最勝菩薩，何時當",
    "T10n0309_009:1032a20": "成最正覺無上道乎？」佛知諸天龍神心之所",
    "T10n0309_009:1032a21": "念，即告四部之眾：「此最勝菩薩，却後無數",
    "T10n0309_009:1032a22": "三百三十阿僧祇劫，當成為佛，號曰明慧至",
    "T10n0309_009:1032a23": "真、如來、等正覺，世界曰無量，劫名清淨，其佛",
    "T10n0309_009:1032a24": "如來翼從弟子，九千九百九十二億，壽百二",
    "T10n0309_009:1032a25": "十小劫。」爾時眾會，聞佛授莂各自發願，樂欲",
    "T10n0309_009:1032a26": "生彼佛世界。佛即告曰：「如汝所願，必生不疑。」",
    "T10n0309_009:1032a27": "佛復告最勝曰：「今此大眾多有忉利天帝與",
    "T10n0309_009:1032a28": "阿須倫共鬪，或時諸天得勝阿須倫不如，或",
    "T10n0309_009:1032a29": "時阿須倫得勝諸天不如，各各共鬪懷其怨",
    "T10n0309_009:1032b01": "結，各有恚毒不能捨離。」「伏惟天尊，以權方",
    "T10n0309_009:1032b02": "便與說道智虛無之法，令諸天人及阿須倫，",
    "T10n0309_009:1032b03": "各各和合興慈悲心。」",
    "T10n0309_009:1032b04": "爾時世尊告諸會者：「道者無形亦不可見，三",
    "T10n0309_009:1032b05": "毒根本永無本末，在世修道惟信為強，人之",
    "T10n0309_009:1032b06": "行慈善神衛護，十方諸佛皆共稱歎，今世後",
    "T10n0309_009:1032b07": "世積德無量。此閻浮利內蜎飛蠕動有形之",
    "T10n0309_009:1032b08": "類，皆當歸於滅盡之法，命如電焰亦如野馬",
    "T10n0309_009:1032b09": "鏡中之像水上浮泡，合會有離生者必死，汝",
    "T10n0309_009:1032b10": "等受形不免此患，雖受天壽故在三塗，當自",
    "T10n0309_009:1032b11": "謹慎求離此道，汝等諦聽受吾教誡。」爾時",
    "T10n0309_009:1032b12": "四部之眾，僉然喜慶各自興敬，欲聽如來道",
    "T10n0309_009:1032b13": "法之教。爾時世尊告四部眾：「汝等諦聽，善思",
    "T10n0309_009:1032b14": "念之。菩薩摩訶薩當念修行八解脫法門。云",
    "T10n0309_009:1032b15": "何為八？若善男子善女人，奉律無缺護身口",
    "T10n0309_009:1032b16": "意，行四等心慈悲喜護，常念親近隨善知識",
    "T10n0309_009:1032b17": "然熾三寶，常念志求無上佛道，所聞正法為",
    "T10n0309_009:1032b18": "人講說，所演道教不說小乘，勸進眾生修",
    "T10n0309_009:1032b19": "行大道。或時菩薩講演大乘，平等無二不見",
    "T10n0309_009:1032b20": "受教，猶如虛空無形無像，佛所建立不可思",
    "T10n0309_009:1032b21": "議，包容萬行無法不周，或說空無虛空寂然",
    "T10n0309_009:1032b22": "之行，或說五分法身。譬如有人得隨意摩尼",
    "T10n0309_009:1032b23": "珠，在大眾中欲使珠之威德青黃白黑，亦使",
    "T10n0309_009:1032b24": "眾人同其色像。菩薩摩訶薩亦復如是，隨眾",
    "T10n0309_009:1032b25": "人心意所思念，輒演道智無窮之法，各令歡",
    "T10n0309_009:1032b26": "喜志崇佛道，盡導將示智慧法門，益於眾生",
    "T10n0309_009:1032b27": "而發大道。如是菩薩發弘誓心，濟度眾生亦",
    "T10n0309_009:1032b28": "不見度，猶如虛空往來無礙。菩薩發意度人",
    "T10n0309_009:1032b29": "如是，亦不見眾生有得度者。」佛告最勝：「汝般",
    "T10n0309_009:1032c01": "泥洹供養舍利，當經十二中劫，一切眾生皆",
    "T10n0309_009:1032c02": "悉奉事，無因緣者為造因緣，無救護者為設",
    "T10n0309_009:1032c03": "救護，無覆蓋者為作覆蓋。爾時人民之類，皆",
    "T10n0309_009:1032c04": "當供養華香伎樂稽首自歸，一一舍利皆放",
    "T10n0309_009:1032c05": "光明，神德變化見者歡喜，皆由弘誓發願所",
    "T10n0309_009:1032c06": "致。如佛威神殊特之變，巍巍堂堂靡不照",
    "T10n0309_009:1032c07": "曜，布現無量智慧光明，緣是興發無上道意。",
    "T10n0309_009:1032c08": "其中眾生發意錯者，或成緣覺聲聞之法，或",
    "T10n0309_009:1032c09": "生天上逮得人身，舍利分布八方上下，天、龍、",
    "T10n0309_009:1032c10": "鬼神、乾沓惒、阿須倫、迦留羅、旃陀羅、摩休勒、人",
    "T10n0309_009:1032c11": "與非人，蚑行喘息有形之類，皆當供養五",
    "T10n0309_009:1032c12": "樂自娛。」佛復告最勝：「汝作佛時，地黃金色七",
    "T10n0309_009:1032c13": "寶具足，金銀珍寶車璩馬瑙珊瑚虎珀水精琉",
    "T10n0309_009:1032c14": "璃。或有眾生欲得供養全身舍利，輒如其願",
    "T10n0309_009:1032c15": "皆悉從意，數千萬億全身舍利布現於世，經",
    "T10n0309_009:1032c16": "法流布十七中劫。」爾時座上有菩薩名曰無",
    "T10n0309_009:1032c17": "量覺慧，心自念言：「最勝大士遺身舍利，分布",
    "T10n0309_009:1032c18": "在世興發道心，度人多少為有幾許？」佛知其",
    "T10n0309_009:1032c19": "意心中所念，便告之曰：「止止賢士，勿宣斯言，",
    "T10n0309_009:1032c20": "莫以己身限礙之智，度量如來無礙之慧三昧",
    "T10n0309_009:1032c21": "定意。光明舍利接度眾生，非心所度非意所",
    "T10n0309_009:1032c22": "察，如來神德道智自在。又諸佛所化權現變",
    "T10n0309_009:1032c23": "異，非是辟支聲聞所逮。菩薩摩訶薩得寂定",
    "T10n0309_009:1032c24": "三昧，都無近遠想著定念，普遊十方郡國縣",
    "T10n0309_009:1032c25": "邑天宮龍宮，諸尊神宮丘聚人中曠野天上，",
    "T10n0309_009:1032c26": "五道所趣，各各示現全身舍利，一一舍利放",
    "T10n0309_009:1032c27": "光明者，解說六度無比之法，空無相願大慈",
    "T10n0309_009:1032c28": "大悲，四恩明慧分別虛寂，暢達定意供養舍",
    "T10n0309_009:1032c29": "利，平等無二，施心牢固無增無減。是謂菩薩",
    "T10n0309_009:1033a01": "摩訶薩入寂意定心三昧，便能分別內外六",
    "T10n0309_009:1033a02": "情。何以故名為六情？所謂六情者，若眼見色",
    "T10n0309_009:1033a03": "不興色想，解色外物而興眼識，便起七十四",
    "T10n0309_009:1033a04": "塵勞之患。何謂七十四？欲識十五，色識十五，",
    "T10n0309_009:1033a05": "有想無想識十五，生陰十五，中陰十四。」佛告",
    "T10n0309_009:1033a06": "菩薩摩訶薩：「於眼識中興此塵勞便起眼識。",
    "T10n0309_009:1033a07": "復次菩薩摩訶薩，設族姓子族姓女，若耳聞",
    "T10n0309_009:1033a08": "聲不興耳患，解聲外物而興耳識，便起七十",
    "T10n0309_009:1033a09": "四塵勞之患：欲耳識十五，色耳識十，有想無",
    "T10n0309_009:1033a10": "想耳識十，中陰及受形陰三十九。」佛告菩薩",
    "T10n0309_009:1033a11": "摩訶薩：「於耳識中興此塵勞便起耳識。復次",
    "T10n0309_009:1033a12": "菩薩摩訶薩，若鼻嗅香不興鼻識，解鼻外物",
    "T10n0309_009:1033a13": "而興鼻識，便起七十四塵勞之患：欲界鼻識",
    "T10n0309_009:1033a14": "十五，色界十五，有想無想四空定四十四。」佛",
    "T10n0309_009:1033a15": "復告菩薩摩訶薩：「設族姓子族姓女，舌識知",
    "T10n0309_009:1033a16": "味而興舌患，於中分別悉了無主，欲中識中，",
    "T10n0309_009:1033a17": "便能興起七十四塵勞之患。何謂七十四？欲",
    "T10n0309_009:1033a18": "十五，色十五，有想無想及至中陰四十四。菩",
    "T10n0309_009:1033a19": "薩摩訶薩復當思惟起滅之法，外更內樂麁",
    "T10n0309_009:1033a20": "細塵勞，一一分別悉無所有，便於更樂以興",
    "T10n0309_009:1033a21": "身識，乃興七十四塵勞之患。何謂七十四？所",
    "T10n0309_009:1033a22": "謂七十四者，欲十五，色十五，有想無想及至",
    "T10n0309_009:1033a23": "中陰四十四。菩薩摩訶薩復當思惟意法之",
    "T10n0309_009:1033a24": "行，法生則生法滅則滅，亦不見生亦不見滅，",
    "T10n0309_009:1033a25": "愚惑之人於中興起意識之想，便起七十四",
    "T10n0309_009:1033a26": "塵勞之患。云何七十四塵勞之患？欲十五，色",
    "T10n0309_009:1033a27": "十五，有想無想及中陰四十四。」佛復告菩薩",
    "T10n0309_009:1033a28": "摩訶薩：「云何道智？菩薩於欲界道智十五。所",
    "T10n0309_009:1033a29": "謂十五者，觀世有七。何謂為七？一者誹道，二",
    "T10n0309_009:1033b01": "者信言，三者受教，四者在諦或便退轉，五者",
    "T10n0309_009:1033b02": "得報猶豫，六者意進身礙，七者目覩不獲。猗",
    "T10n0309_009:1033b03": "佛深藏有八事，何謂為八？一者佛法無像為",
    "T10n0309_009:1033b04": "設窠窟，二者現在不住念計常存，三者過去",
    "T10n0309_009:1033b05": "永滅誓言不覩，四者當來未至言無生滅，五",
    "T10n0309_009:1033b06": "者緣苦致患自招緣對，六者未盡言盡方便",
    "T10n0309_009:1033b07": "習行，七者見道捨道始從一進，八者佛法無",
    "T10n0309_009:1033b08": "二意在參差。是謂菩薩摩訶薩於欲界道智",
    "T10n0309_009:1033b09": "十五塵勞之行。「云何色十五塵勞之行？所謂",
    "T10n0309_009:1033b10": "十五者，一為恩潤，二心不移，三著天樂，四",
    "T10n0309_009:1033b11": "忘罪福，五謂永久，六無痛痒，七在正地，八行",
    "T10n0309_009:1033b12": "平均，九忍不起，十道無變，十一想具，十二著",
    "T10n0309_009:1033b13": "色，十三自在，十四遠照，十五羯磨。是謂菩薩",
    "T10n0309_009:1033b14": "摩訶薩往適色天當念遠離十五塵勞之行。",
    "T10n0309_009:1033b15": "「云何菩薩摩訶薩，有想無想及中陰，遠離四",
    "T10n0309_009:1033b16": "十四塵勞之行？於是菩薩入神通定意無形",
    "T10n0309_009:1033b17": "三昧，往至彼間說四十四識著之行。云何四",
    "T10n0309_009:1033b18": "十四？於是菩薩與識說行，一者識我無本；二",
    "T10n0309_009:1033b19": "者捨色無形；三者有痛受報；四者想不牢固；",
    "T10n0309_009:1033b20": "五者行本末斷；六者猗空無慧；七者寂然息",
    "T10n0309_009:1033b21": "定；八者無想如滅；九者在識不亂；十者忘",
    "T10n0309_009:1033b22": "意非意；十一者亦不在意；十二者識不在道；",
    "T10n0309_009:1033b23": "十三者亦不在俗；十四者如爾性空；十五者",
    "T10n0309_009:1033b24": "聞響無形；十六者念道無盡；十七者謂空無",
    "T10n0309_009:1033b25": "餘；十八者泥洹清淨；十九者覺了趣寂；二十",
    "T10n0309_009:1033b26": "者癡心恩潤；二十一者遷現中陰；二十二",
    "T10n0309_009:1033b27": "者見中陰受形；二十三者與中陰形交往；二",
    "T10n0309_009:1033b28": "十四者知所從來；二十五者見彼中陰眾生",
    "T10n0309_009:1033b29": "往來；二十六者見中陰形生者滅者；二十七",
    "T10n0309_009:1033c01": "者自見受形受地獄陰；二十八者有受罪形",
    "T10n0309_009:1033c02": "不受罪形；二十九者見受天陰有受福不受",
    "T10n0309_009:1033c03": "福者；三十者見受人陰有受福者不受福者；",
    "T10n0309_009:1033c04": "三十一者見受餓鬼中陰有高有卑者；三十",
    "T10n0309_009:1033c05": "二者見受畜生陰重者輕者；三十三者或從",
    "T10n0309_009:1033c06": "天陰還入天陰，斯由死時識不亂故；三十四",
    "T10n0309_009:1033c07": "者或從天陰而生人陰，斯由本識雖猛無慧；",
    "T10n0309_009:1033c08": "三十五者或從天陰受畜生陰，斯由識淺意",
    "T10n0309_009:1033c09": "興亂想；三十六者或從天身受餓鬼陰，斯由",
    "T10n0309_009:1033c10": "死時意貪無厭；三十七者或從天身受地獄",
    "T10n0309_009:1033c11": "陰，斯由神誓誹謗賢聖；三十八者或從人陰",
    "T10n0309_009:1033c12": "復受天陰，斯由禁戒法清淨；三十九者或從",
    "T10n0309_009:1033c13": "人身受畜生陰，斯由行本意不專一；四十者",
    "T10n0309_009:1033c14": "或從人陰受餓鬼陰，獨善其美不廣普故；四",
    "T10n0309_009:1033c15": "十一者或從人陰受地獄陰，先受其福後受",
    "T10n0309_009:1033c16": "其禍；四十二者或從畜生陰受天人陰，斯由",
    "T10n0309_009:1033c17": "造福畢故不造新；四十三者或從畜生陰受",
    "T10n0309_009:1033c18": "餓鬼地獄陰，斯由無救八無閑罪；四十四",
    "T10n0309_009:1033c19": "者有陰受陰形神識不錯。是謂菩薩摩訶薩",
    "T10n0309_009:1033c20": "有想無想及中陰形四十四塵勞之患。」佛復",
    "T10n0309_009:1033c21": "告最勝：「菩薩摩訶薩復當思惟虛空神識中",
    "T10n0309_009:1033c22": "陰，或從空識生識陰，或從識陰受不用處陰，",
    "T10n0309_009:1033c23": "或從不用處陰受無色天陰，從無色天陰受",
    "T10n0309_009:1033c24": "六天陰，乃至一究竟天；從一究竟天，復受色",
    "T10n0309_009:1033c25": "無色天陰。人受天陰，形如一仞半，尋往不中",
    "T10n0309_009:1033c26": "留；人受人陰，形如三肘半，極遲經七日，或六",
    "T10n0309_009:1033c27": "日五四三二一日；人受畜生陰，極遲三日半，",
    "T10n0309_009:1033c28": "或二一半日；人受餓鬼陰，極遲半食頃，或彈",
    "T10n0309_009:1033c29": "指之間；人受地獄陰，形如三仞半，或有出者，",
    "T10n0309_009:1034a01": "不經旬日死輒至彼。菩薩摩訶薩皆逐人教",
    "T10n0309_009:1034a02": "化為說妙道，心速悟者，不受眾形中間得道。",
    "T10n0309_009:1034a03": "畜生受人陰，如二肘半，極遲經四日三二一",
    "T10n0309_009:1034a04": "日；畜生受天陰，形如三仞半，極遲一日半，或",
    "T10n0309_009:1034a05": "一日半日彈指之頃；畜生受餓鬼陰，形如七",
    "T10n0309_009:1034a06": "仞，或有出者，極遲經五日或四三二一日；",
    "T10n0309_009:1034a07": "畜生受地獄陰，形如一仞半，極遲半食頃或",
    "T10n0309_009:1034a08": "彈指之間。餓鬼受天陰，形如半仞，極遲經一",
    "T10n0309_009:1034a09": "日或半日、食時或彈指之間；餓鬼受人陰，形",
    "T10n0309_009:1034a10": "如二肘半，極遲四日半或三二一日；餓鬼受",
    "T10n0309_009:1034a11": "畜生陰，形如四仞半，極遲十五日四三二",
    "T10n0309_009:1034a12": "一日、十日九八七六五四三二一日；餓鬼受",
    "T10n0309_009:1034a13": "地獄陰，形如五仞半，極遲九十日，或有出",
    "T10n0309_009:1034a14": "者，八七六五四三二一亦復如是。「復次菩薩",
    "T10n0309_009:1034a15": "摩訶薩當復如是觀察，地獄眾生受彼天陰，",
    "T10n0309_009:1034a16": "形如四仞半，極遲經五月四三二一月；若地",
    "T10n0309_009:1034a17": "獄陰受人中陰者，形如二肘半，極遲經三月",
    "T10n0309_009:1034a18": "二一月；地獄受畜生陰，形如八肘半，極遲三",
    "T10n0309_009:1034a19": "月半二一月亦如是；地獄受餓鬼陰，形如九",
    "T10n0309_009:1034a20": "仞，極遲經三日。或時天陰應受人陰，中間",
    "T10n0309_009:1034a21": "未至還受天陰，斯等利根經不涉苦；或時天",
    "T10n0309_009:1034a22": "陰應受人陰，忽然便在生畜生陰，斯等之類",
    "T10n0309_009:1034a23": "福盡行至；或時天陰應受畜生陰，忽然便在",
    "T10n0309_009:1034a24": "生人中陰，斯等之類不毀戒度；或時天陰應",
    "T10n0309_009:1034a25": "受餓鬼陰，忽然便在生畜生陰，斯等之類奉",
    "T10n0309_009:1034a26": "修頂忍；或時天陰應受地獄陰，忽然便在餓",
    "T10n0309_009:1034a27": "鬼陰中，斯等之類報果以熟生人道中；或有",
    "T10n0309_009:1034a28": "人陰受餓鬼中陰，眾生忽然便在天中陰，斯",
    "T10n0309_009:1034b01": "等之類定意不亂故；或有應受三惡道中陰，",
    "T10n0309_009:1034b02": "忽然便受人天中陰，斯等之類有智通慧意",
    "T10n0309_009:1034b03": "廣博故；或有應受一究竟中陰，忽然便在光",
    "T10n0309_009:1034b04": "音中陰，斯等之類心專一故；或有應受遍",
    "T10n0309_009:1034b05": "淨中陰，忽然乃在有想無想中陰，斯等之類",
    "T10n0309_009:1034b06": "有智意不達故。」佛告最勝：「菩薩摩訶薩坐道",
    "T10n0309_009:1034b07": "樹下，以一切智、無礙等智、執玄通智、辯才",
    "T10n0309_009:1034b08": "慧智、了音響智、無退轉智，遍觀三千大千世",
    "T10n0309_009:1034b09": "界，誰受形者不受形者，誰受中陰不受中陰，",
    "T10n0309_009:1034b10": "有幾眾生在於人道，有幾眾生在人中陰？菩",
    "T10n0309_009:1034b11": "薩復觀人陰眾生，受四陰形皆知多少。」佛告",
    "T10n0309_009:1034b12": "最勝：「菩薩摩訶薩觀天道眾生在天中陰，復",
    "T10n0309_009:1034b13": "觀天道眾生趣於四道皆知多少。或時菩薩",
    "T10n0309_009:1034b14": "摩訶薩以六神通不退轉智，觀畜生受形眾",
    "T10n0309_009:1034b15": "生，有幾眾生受畜生中陰，轉受四道中陰皆",
    "T10n0309_009:1034b16": "知多少。菩薩復觀受餓鬼眾生，有幾眾生在",
    "T10n0309_009:1034b17": "餓鬼中陰，應受四道皆知多少。或時菩薩摩",
    "T10n0309_009:1034b18": "訶薩觀受地獄眾生，有幾眾生受地獄中陰，",
    "T10n0309_009:1034b19": "趣於四道皆知多少。」佛告最勝：「菩薩摩訶薩",
    "T10n0309_009:1034b20": "以無退轉智，遍觀五道中陰有受形不受形",
    "T10n0309_009:1034b21": "者；或有處在人陰忽然便在天陰形，於天陰",
    "T10n0309_009:1034b22": "形即取滅度，竟不受天身人身；或有處在天",
    "T10n0309_009:1034b23": "中陰，忽然便在人中陰形便取滅度，不受天",
    "T10n0309_009:1034b24": "身人身；或有處在畜生中陰，於畜生中陰忽",
    "T10n0309_009:1034b25": "然便在人中陰，於人中陰便取滅度，不受畜",
    "T10n0309_009:1034b26": "生人形；或有處在畜生中陰，於畜生中陰忽",
    "T10n0309_009:1034b27": "然便在天中陰，於天中陰便取滅度，不受畜",
    "T10n0309_009:1034b28": "生天身；或有處在餓鬼中陰，於餓鬼中陰忽",
    "T10n0309_009:1034c01": "然便在人中陰，於人道中陰便取滅度，不受",
    "T10n0309_009:1034c02": "餓鬼身人身；或有處在餓鬼中陰，於餓鬼中",
    "T10n0309_009:1034c03": "陰忽然便在天中陰，於天中陰便取滅度，不",
    "T10n0309_009:1034c04": "受餓鬼天身；或有處在地獄中陰，於地獄中",
    "T10n0309_009:1034c05": "陰忽然便在人中陰，於人中陰便取滅度，不",
    "T10n0309_009:1034c06": "受地獄人形；或有處在地獄中陰，忽然便在",
    "T10n0309_009:1034c07": "天中陰，於天中陰便取滅度，不受地獄天形。",
    "T10n0309_009:1034c08": "是謂菩薩摩訶薩以不退轉智，遍觀三千大",
    "T10n0309_009:1034c09": "千世界，有受形者不受形者，有罪有福皆悉",
    "T10n0309_009:1034c10": "知之。」爾時最勝菩薩及萬八千人，十萬天人，",
    "T10n0309_009:1034c11": "天、龍、鬼神、犍沓惒、阿須倫、迦留羅、甄陀羅、摩",
    "T10n0309_009:1034c12": "休勒，即從坐起叉手長跪白佛言：「異響同音",
    "T10n0309_009:1034c13": "歎未曾有，善哉善哉！世尊！快說中陰無形之",
    "T10n0309_009:1034c14": "法，無限無量不可思議，非是羅漢辟支所度。",
    "T10n0309_009:1034c15": "我等願樂欲見中陰形質。唯願世尊，顧愍下",
    "T10n0309_009:1034c16": "劣眾生，得蒙洗除永去心垢。」",
    "T10n0309_009:1034c17": "爾時世尊告諸會者：「善哉善哉！快問斯義。吾",
    "T10n0309_009:1034c18": "今與汝現其神足，使八部之眾得覩中陰形",
    "T10n0309_009:1034c19": "質。」爾時世尊即入無形觀三昧，普見五道中",
    "T10n0309_009:1034c20": "陰眾生，有受形者不受形者，有罪有福，皆悉",
    "T10n0309_009:1034c21": "知之。爾時座上眾生，亦復見彼五道中陰形",
    "T10n0309_009:1034c22": "質，又聞如來與說道教，即於彼形諸塵垢盡",
    "T10n0309_009:1034c23": "得法眼淨，或有發于大乘之心，或有說于志",
    "T10n0309_009:1034c24": "密之行，隨類教化無所染著。亦復見彼中陰",
    "T10n0309_009:1034c25": "形質，從一住地至于十住地，見彼有得一生補",
    "T10n0309_009:1034c26": "處，坐樹王下降伏無數億百千魔，身黃金色",
    "T10n0309_009:1034c27": "眾相具足。亦有諸天帝釋梵四王，來請菩薩",
    "T10n0309_009:1034c28": "演說法響，普聞三千大千世界。復見異方諸",
    "T10n0309_009:1035a01": "佛世尊，遣化菩薩，請說名號國界遠近清",
    "T10n0309_009:1035a02": "淨之行。或見在前歎說如來十號之法，或有",
    "T10n0309_009:1035a03": "興教致供養者，或以雜偈歎如來之德。此國",
    "T10n0309_009:1035a04": "眾生在彼中陰，種種觀見神足變化不可思",
    "T10n0309_009:1035a05": "議。復見如來出舌相光明，一一光明皆有化",
    "T10n0309_009:1035a06": "佛，及八部眾前後圍遶，說無畏法智不退轉，",
    "T10n0309_009:1035a07": "諸法深藏皆悉具足。或授弟子緣覺記莂，於",
    "T10n0309_009:1035a08": "當來世汝當成佛，號字如是。爾時萬八千人",
    "T10n0309_009:1035a09": "及百千天子，即於座上皆發無上正真道意。",
    "T10n0309_009:1035a10": "爾時世尊，還捨神足復坐如故，告四部眾：「如",
    "T10n0309_009:1035a11": "來神德不可究盡，又有四法不可思議。云何",
    "T10n0309_009:1035a12": "為四？一者如來志密不可思議，二者眾生根",
    "T10n0309_009:1035a13": "本不可思議，三者如來道慧不可思議，四者",
    "T10n0309_009:1035a14": "如來音響不可思議。復次最勝！復有四事不",
    "T10n0309_009:1035a15": "可思議。云何為四？一者如來儀則不可思議，",
    "T10n0309_009:1035a16": "二者如來法座不可思議，三者如來教誡不",
    "T10n0309_009:1035a17": "可思議，四者金剛定意不可思議。復有四事，",
    "T10n0309_009:1035a18": "不可思議。云何為四？在道樹下意如虛空不",
    "T10n0309_009:1035a19": "可思議，亦不見是亦不見非不可思議，以小",
    "T10n0309_009:1035a20": "為大以大為小不可思議，言必有濟亦不見",
    "T10n0309_009:1035a21": "濟不可思議。復有四事，所應行法不可染著，",
    "T10n0309_009:1035a22": "言有吾我，亦不見生復無有滅，無造無作亦",
    "T10n0309_009:1035a23": "無著斷，一切眾生根本清淨。是謂，最勝！菩薩",
    "T10n0309_009:1035a24": "摩訶薩所應行法無所染著。云何最勝？世尊",
    "T10n0309_009:1035a25": "有邊際乎？」對曰：「無也。世尊！」復告最勝：「諸有正",
    "T10n0309_009:1035a26": "法從法界生本無邊際，為有有耶生？為無無",
    "T10n0309_009:1035a27": "耶無？」對曰：「世尊！不從有有不從無無。」「云何",
    "T10n0309_009:1035a28": "最勝！諸無際法，不從有有不從無無，云何成",
    "T10n0309_009:1035a29": "等正覺乎？」對曰：「世尊！無有成正覺者。」",
    "T10n0309_009:1035b01": "佛告最勝：「如來坐道樹下，以無際之法，無起",
    "T10n0309_009:1035b02": "滅教，皆虛皆寂，自然無智亦不有智，以無有",
    "T10n0309_009:1035b03": "智誰有知乎？是故最勝！吾我之法權詐不",
    "T10n0309_009:1035b04": "實，亦不見道道不見道，無見無聞無慧無著；",
    "T10n0309_009:1035b05": "解法界亦復如是，不見起滅為作窠窟，有受",
    "T10n0309_009:1035b06": "教者，亦不見文字章句。如是最勝！解知諸法",
    "T10n0309_009:1035b07": "虛空無形，設有愚夫無智之士安處虛空者",
    "T10n0309_009:1035b08": "不乎？」對曰：「非也。世尊！」「一切諸法如爾法性，真",
    "T10n0309_009:1035b09": "際本無斯無所有。今言有道，大慈大悲、四",
    "T10n0309_009:1035b10": "意止、四意斷、四神足、五根、五力、七覺意、八賢聖",
    "T10n0309_009:1035b11": "行，空無相願，六增上法，十八不共，不由斯法",
    "T10n0309_009:1035b12": "而得成道。道者無形亦不可見，以無形法乃",
    "T10n0309_009:1035b13": "謂為道，道亦無來亦不見去。是謂最勝！乃謂",
    "T10n0309_009:1035b14": "為道。若使如來從法界生從法界滅，乃是生",
    "T10n0309_009:1035b15": "死穢濁之行，以無生滅故謂為道。」",
    "T10n0309_009:1035b16": "佛告最勝：「菩薩摩訶薩入虛空觀三昧，於諸",
    "T10n0309_009:1035b17": "境界行無染禪，以此禪法，遊至無礙亦無錯",
    "T10n0309_009:1035b18": "亂，非身非心無等不等，思惟空定不見剛柔，",
    "T10n0309_009:1035b19": "志惟澹泊無應無所，應亦不見應亦不見不",
    "T10n0309_009:1035b20": "應。是謂最勝！菩薩空定無限無量不可思議，",
    "T10n0309_009:1035b21": "非是羅漢辟支所及。譬如，最勝！焚燒山野叢",
    "T10n0309_009:1035b22": "林草木，火非叢林叢林非火，亦不是火亦不",
    "T10n0309_009:1035b23": "離火。當知菩薩結使亦然，結非是道道非是",
    "T10n0309_009:1035b24": "結，亦不離道解知空定，無形三昧亦復如是。",
    "T10n0309_009:1035b25": "諸法清淨平等本無，或以正受觀察法際，而",
    "T10n0309_009:1035b26": "致平等無染無污，心不在內亦不遊外，色無",
    "T10n0309_009:1035b27": "所住亦不見住，度於一切在顛倒者。設法無",
    "T10n0309_009:1035b28": "形是謂為道，或以五通三達妙智，周流四域",
    "T10n0309_009:1035b29": "欲化眾生，化自有化亦不見化，是謂為道。超",
    "T10n0309_009:1035c01": "外五通，或離聲聞緣覺定意，不見五通緣覺",
    "T10n0309_009:1035c02": "定意，是謂為道。復以定意正受三昧觀察法",
    "T10n0309_009:1035c03": "本，法從何生為從何滅？亦不見生亦不有滅，",
    "T10n0309_009:1035c04": "乃謂為道。有為俗法無為道法，亦不見俗復",
    "T10n0309_009:1035c05": "不見道，乃謂為道。有漏是塵無漏清淨，亦不",
    "T10n0309_009:1035c06": "見漏亦不有漏，十善行迹十惡法本，亦不見",
    "T10n0309_009:1035c07": "善復不有惡，利衰毀譽稱譏苦樂，亦不見苦",
    "T10n0309_009:1035c08": "復不見樂，不見成道亦不在俗，不見說法賢",
    "T10n0309_009:1035c09": "聖默然。是謂，最勝！菩薩摩訶薩入空正受，乃",
    "T10n0309_009:1035c10": "謂為道。",
    "T10n0309_009:1035c11": "「復次最勝！菩薩摩訶薩復當思惟虛空藏三",
    "T10n0309_009:1035c12": "昧，不見有餘無為住壽經劫，不見無餘無為",
    "T10n0309_009:1035c13": "無有變易，乃謂為道。是謂菩薩摩訶薩建立",
    "T10n0309_009:1035c14": "空慧善權方便。從一佛國至一佛國，供養諸",
    "T10n0309_009:1035c15": "佛承事諸佛世尊，教化眾生淨佛國土，不見",
    "T10n0309_009:1035c16": "色相為現色像，聲香味細滑識亦復如是，不",
    "T10n0309_009:1035c17": "見有度至於泥洹，不見流轉處在生死。若善",
    "T10n0309_009:1035c18": "男子善女人，諷誦執持懷抱不忘，便得現在",
    "T10n0309_009:1035c19": "八功德福。云何為八？觀諸空法信不猶豫，得",
    "T10n0309_009:1035c20": "佛深藏意不怯弱，意淨無垢無所染污，心如",
    "T10n0309_009:1035c21": "金剛不可沮壞，所行真正不著魔界，淨佛國",
    "T10n0309_009:1035c22": "土度未度者，心廣大乘不樂小智，親善知識",
    "T10n0309_009:1035c23": "不著外部，所求真觀無我人想。是謂菩薩摩",
    "T10n0309_009:1035c24": "訶薩獲八功德。解知世法無我無人無壽無",
    "T10n0309_009:1035c25": "命，於本無法乃應正受，常以禪定至于滅度，",
    "T10n0309_009:1035c26": "開化眾生不以為倦，是為見法乃應為道，以",
    "T10n0309_009:1035c27": "見諸法寂寞無形無行無處，是謂最勝！菩薩",
    "T10n0309_009:1035c28": "摩訶薩空非有空亦非有空，空非空者寂寞",
    "T10n0309_009:1035c29": "無名，名亦不有不無，是謂為道。或時菩薩遊",
    "T10n0309_009:1036a01": "諸法觀，不猗三處不著三有，如是菩薩在人",
    "T10n0309_009:1036a02": "天世，發弘誓心廣度群萌，不見眾生有得度",
    "T10n0309_009:1036a03": "者，是謂菩薩摩訶薩，建立空慧永無所著。最",
    "T10n0309_009:1036a04": "勝當知！如來周旋入無形定意，非是二道所",
    "T10n0309_009:1036a05": "能曉了，唯佛明佛智慧無礙無著無染無所",
    "T10n0309_009:1036a06": "點污，於諸境界無所染著，設得深法不以",
    "T10n0309_009:1036a07": "為歡，不著世俗八無閑業，四辯無礙，不滅",
    "T10n0309_009:1036a08": "不燃非不有燃，不起不生非不有生，過去永",
    "T10n0309_009:1036a09": "滅非有過去，現在不住亦不有住，當來未起",
    "T10n0309_009:1036a10": "不見生者，是謂菩薩摩訶薩，無著無礙不著",
    "T10n0309_009:1036a11": "三處不染三有。」",
    "T10n0309_009:1036a12": "爾時座上九萬眾生，十一那術天人，及諸天",
    "T10n0309_009:1036a13": "龍鬼神即從座起，偏露右臂長跪叉手白佛",
    "T10n0309_009:1036a14": "言：「我等鄙賤得廁淨法，乃能宣暢無形之法",
    "T10n0309_009:1036a15": "無幖幟法。唯願世尊！使將來世生人天中",
    "T10n0309_009:1036a16": "陰佛土境界，即於彼處受無為證，同日同時",
    "T10n0309_009:1036a17": "共一國土。」",
    "T10n0309_009:1036a18": "爾時世尊哂然而笑，口出五色光，遍照三千",
    "T10n0309_009:1036a19": "大千世界，繞身三匝還從口入。阿難長跪叉",
    "T10n0309_009:1036a20": "手白佛言：「自惟侍佛三十有餘，未曾見光有",
    "T10n0309_009:1036a21": "踰此者。唯願世尊，當為敷演，為將來會者永",
    "T10n0309_009:1036a22": "無塵翳。」",
    "T10n0309_009:1036a23": "爾時世尊告阿難曰：「汝今見此九萬眾生，十",
    "T10n0309_009:1036a24": "一那術天人，於此命終皆當往生微塵空界",
    "T10n0309_009:1036a25": "中陰，已生中陰各各以次成佛，皆同一號，號",
    "T10n0309_009:1036a26": "無色如來、至真、等正覺、明行成為、善逝、世間",
    "T10n0309_009:1036a27": "解、無上士、道法御、天人師，號佛、世尊，純以菩",
    "T10n0309_009:1036a28": "薩以為翼從，於彼中陰住壽一劫，般泥洹後",
    "T10n0309_009:1036a29": "遺法一劫，以次成佛中間不絕。」",
    "T10n0309_009:1036b01": "爾時世尊說此法時，遍淨菩薩及無數眾生，",
    "T10n0309_009:1036b02": "悔受人形及彼天身，在坐號泣不能自勝。",
    "T10n0309_009:1036b03": "佛知而問曰：「善男子！何為悲泣未曾所見？」遍",
    "T10n0309_009:1036b04": "淨白言：「我等亦欲樂生彼土，不在廁豫，故悲",
    "T10n0309_009:1036b05": "泣耳。」佛告遍淨：「止止！勿說斯言。汝昔發願弘",
    "T10n0309_009:1036b06": "誓心異，何為中欲生於異國？賢劫名滅，汝當",
    "T10n0309_009:1036b07": "次繼，號為遍淨如來、至真、等正覺，十號具足。」",
    "T10n0309_009:1036b08": "身口意品第二十五",
    "T10n0309_009:1036b09": "爾時最勝菩薩前白佛言：「一切諸法皆如幻",
    "T10n0309_009:1036b10": "化，云何幻化法中教化眾生淨佛國土？云何",
    "T10n0309_009:1036b11": "淨除三想我人壽命？云何從一佛國至一佛",
    "T10n0309_009:1036b12": "國，承事供養諸佛世尊？」",
    "T10n0309_009:1036b13": "佛告最勝：「善哉善哉！乃能於如來前作師子",
    "T10n0309_009:1036b14": "吼。諦聽諦聽，善思念之，吾當與汝敷演其義。",
    "T10n0309_009:1036b15": "最勝當知！菩薩摩訶薩常念修身口意行法，",
    "T10n0309_009:1036b16": "觀了諸法如幻如化，去來現在悉無猗著。」",
    "T10n0309_009:1036b17": "爾時座上有菩薩名曰歡樂，前白佛言：「世尊！",
    "T10n0309_009:1036b18": "諸有眾生樂深法本兼復供養，淨身口意諸",
    "T10n0309_009:1036b19": "根純熟，是謂菩薩慧。」增上菩薩曰：「解知諸",
    "T10n0309_009:1036b20": "法無離無染，於無染法淨身口意，是謂菩薩",
    "T10n0309_009:1036b21": "慧。」等慈菩薩曰：「諸有行慈普愍一切，解知文",
    "T10n0309_009:1036b22": "字盡無所著，不見身口之所行法，於中便得",
    "T10n0309_009:1036b23": "清淨法者，是謂菩薩慧。」濡首童真曰：「一切",
    "T10n0309_009:1036b24": "諸法本說不見說，不見法想，於中淨身口意，",
    "T10n0309_009:1036b25": "是謂菩薩慧。」炎光菩薩曰：「佛法無二亦不見",
    "T10n0309_009:1036b26": "二，息諸結使盡無起滅，於中淨身口意，是謂",
    "T10n0309_009:1036b27": "菩薩慧。」蓮華結菩薩曰：「遍能遊至十方世界，",
    "T10n0309_009:1036b28": "見淨世界不起淨想，於中淨身口意，是謂菩",
    "T10n0309_009:1036b29": "薩慧。」光明菩薩曰：「一切諸法歸無所歸，於身",
    "T10n0309_009:1036c01": "口意亦無起滅，於中淨身口意，是謂菩薩慧。」",
    "T10n0309_009:1036c02": "法淨菩薩曰：「一切諸法悉歸於空，於正受定",
    "T10n0309_009:1036c03": "攝意不亂，於中淨身口意，是謂菩薩慧。」蓮華",
    "T10n0309_009:1036c04": "行菩薩曰：「於本無法無盡之行，於無盡法淨",
    "T10n0309_009:1036c05": "身口意，是謂菩薩慧。」正等菩薩曰：「知苦知樂",
    "T10n0309_009:1036c06": "亦無苦樂，於中淨身口意，是謂菩薩慧。」除怒",
    "T10n0309_009:1036c07": "藏菩薩曰：「一切諸法解無起怒，於無起怒法",
    "T10n0309_009:1036c08": "淨身口意，是謂菩薩慧。」師子童真菩薩曰：「於",
    "T10n0309_009:1036c09": "三法本無恚婬癡，亦不見色有起有滅，於中",
    "T10n0309_009:1036c10": "淨身口意，是謂菩薩慧。」施寶菩薩曰：「我人壽",
    "T10n0309_009:1036c11": "命有起有滅，解了諸法悉無起滅，於中淨身",
    "T10n0309_009:1036c12": "口意，是謂菩薩慧。」勇慧菩薩曰：「總持法門不",
    "T10n0309_009:1036c13": "見歸趣，於無歸趣法，是謂菩薩慧。」賢護菩薩",
    "T10n0309_009:1036c14": "曰：「名號虛詐不可護持，愚戇凡夫謂為真實，",
    "T10n0309_009:1036c15": "於中淨身口意，是謂菩薩慧。」月光菩薩曰：「如",
    "T10n0309_009:1036c16": "如如爾性本際淨修梵行，不見如如如爾性，",
    "T10n0309_009:1036c17": "於中淨身口意，是謂菩薩慧。」善來菩薩曰：「以",
    "T10n0309_009:1036c18": "戒德香，普熏三千大千世界，香如風等，亦不",
    "T10n0309_009:1036c19": "見香亦不見風，於中淨身口意，是謂菩薩慧。」",
    "T10n0309_009:1036c20": "不思議菩薩曰：「無為不離有為，有為不離無",
    "T10n0309_009:1036c21": "為，解知有為無為悉無所有，於中淨身口意，",
    "T10n0309_009:1036c22": "是謂菩薩慧。」潔淨菩薩曰：「諸生淨居天，不見",
    "T10n0309_009:1036c23": "天福清淨之行，於中淨身口意，是謂菩薩慧。」",
    "T10n0309_009:1036c24": "至誠菩薩曰：「不見至誠當犯四法，不見欺詐",
    "T10n0309_009:1036c25": "當受後報，於中淨身口意，是謂菩薩慧。」善觀",
    "T10n0309_009:1036c26": "菩薩曰：「一切色想覺無色想，於中淨身口意，",
    "T10n0309_009:1036c27": "是謂菩薩慧。」寶瓔菩薩曰：「處在生死，觀見眾",
    "T10n0309_009:1036c28": "生有苦有樂，復自觀身苦樂如彼，於中淨身",
    "T10n0309_009:1036c29": "口意，是謂菩薩慧。」無毀根菩薩曰：「於諸結",
    "T10n0309_009:1037a01": "使知本清淨，於中淨身口意，是謂菩薩慧。」常",
    "T10n0309_009:1037a02": "笑菩薩曰：「於諸根法不見吾我，亦復不見造",
    "T10n0309_009:1037a03": "吾我者，於中淨身口意，是謂菩薩慧。」常悲菩",
    "T10n0309_009:1037a04": "薩曰：「行四等心，慈悲喜護遍滿佛國，不見四",
    "T10n0309_009:1037a05": "等有救眾生，於中淨身口意，是謂菩薩慧。」梵",
    "T10n0309_009:1037a06": "意菩薩曰：「邪見眾生安處正見，於正見中不",
    "T10n0309_009:1037a07": "見邪正，於中淨身口意，是謂菩薩慧。」布演菩",
    "T10n0309_009:1037a08": "薩曰：「弘誓心固不為小道所屈，於中淨身口",
    "T10n0309_009:1037a09": "意，是謂菩薩慧。」勇士菩薩曰：「拔婬眾生不",
    "T10n0309_009:1037a10": "染三有，於中淨身口意，是謂菩薩慧。」心勝菩",
    "T10n0309_009:1037a11": "薩曰：「建立慧忍恒修精進，於中淨身口意，是",
    "T10n0309_009:1037a12": "謂菩薩慧。」雷音菩薩曰：「於諸善本，觀其法界",
    "T10n0309_009:1037a13": "不增不減，不見諸法有窠窟者，於中淨身口",
    "T10n0309_009:1037a14": "意，是謂菩薩慧。」無厭患菩薩曰：「以恒沙劫以",
    "T10n0309_009:1037a15": "為一日，十五日為半月，三十日為一月，十二",
    "T10n0309_009:1037a16": "月為一歲，於中經歷億百千劫，乃一佛出照",
    "T10n0309_009:1037a17": "曜世間，復以方便供養恒沙如來，淨修梵行",
    "T10n0309_009:1037a18": "後方受決，修菩薩道未曾厭患生死之苦，於",
    "T10n0309_009:1037a19": "中淨身口意，是謂菩薩慧。」住壽菩薩曰：「恒以",
    "T10n0309_009:1037a20": "神足化六十二見，於六十二見淨身口意，是",
    "T10n0309_009:1037a21": "謂菩薩慧。」盡意菩薩曰：「觀諸法本空無所有，",
    "T10n0309_009:1037a22": "生者自生滅者自滅，法法相生法法相滅，生",
    "T10n0309_009:1037a23": "不知生滅不知滅，於中淨身口意，是謂菩薩",
    "T10n0309_009:1037a24": "慧。」心廣菩薩曰：「心所思念出息入息，一一分",
    "T10n0309_009:1037a25": "別不失次第，亦不見出亦不見入，於中淨身",
    "T10n0309_009:1037a26": "口意，是謂菩薩慧。」善勝菩薩曰：「分別三世，為",
    "T10n0309_009:1037a27": "從何起為從何滅，亦不見起亦不見滅，於中",
    "T10n0309_009:1037a28": "淨身口意，是謂菩薩慧。」持禁菩薩曰：「不見持",
    "T10n0309_009:1037a29": "戒及以毀戒，不見毀戒當入地獄，不見持戒",
    "T10n0309_009:1037b01": "受天福報，於中淨身口意，是謂菩薩慧。」無畏",
    "T10n0309_009:1037b02": "菩薩曰：「修四神足，於四意止不懷怯弱，心本",
    "T10n0309_009:1037b03": "無本不見心本，於中淨身口意，是謂菩薩慧。」",
    "T10n0309_009:1037b04": "無量悲菩薩曰：「諸有發心慈愍一切，遊至他",
    "T10n0309_009:1037b05": "方無量佛界，要度眾生不以為倦，亦不見度",
    "T10n0309_009:1037b06": "亦不見不度者，於中淨身口意，是謂菩薩慧。」",
    "T10n0309_009:1037b07": "寶施菩薩曰：「興隆四恩親近三寶，惠施仁愛",
    "T10n0309_009:1037b08": "利人等利，不見受報四恩之德，於中淨身口",
    "T10n0309_009:1037b09": "意，是謂菩薩慧。」毀根菩薩曰：「一切眾生視如",
    "T10n0309_009:1037b10": "赤子，欲自護身當護他人，安隱眾生至無為",
    "T10n0309_009:1037b11": "岸，不見滅度至彼岸者，於中淨身口意，是謂",
    "T10n0309_009:1037b12": "菩薩慧。」寂志菩薩曰：「佛不思議受報難量，諸",
    "T10n0309_009:1037b13": "根寂定信無貪嫉，於中淨身口意，是謂菩薩",
    "T10n0309_009:1037b14": "慧。」護身菩薩曰：「成其佛道身獲相好，及泥",
    "T10n0309_009:1037b15": "曰後舍利分布，四維八方上下充滿，天龍鬼",
    "T10n0309_009:1037b16": "神無不宗奉，亦不見舍利有教化者，於中淨",
    "T10n0309_009:1037b17": "身口意，是謂菩薩慧。」香首菩薩曰：「一一毛孔",
    "T10n0309_009:1037b18": "出無量香，一一香者出無量教，濟度眾生",
    "T10n0309_009:1037b19": "無有窮極，神足威神巍巍無量，皆使眾生發",
    "T10n0309_009:1037b20": "無量道意，其中錯誤眾生不應正真道者，或",
    "T10n0309_009:1037b21": "成緣覺聲聞之道，或生天上還復人身，心不",
    "T10n0309_009:1037b22": "懷恨，大道可貴，亦不俠恥度於小者，於中",
    "T10n0309_009:1037b23": "淨身口意，是謂菩薩慧。」弘誓菩薩曰：「於染無",
    "T10n0309_009:1037b24": "所染，於世八法不興想著，於中淨身口意，是",
    "T10n0309_009:1037b25": "謂菩薩慧。」愍救菩薩曰：「道者為二無道為一，",
    "T10n0309_009:1037b26": "亦不見一亦不見二，於中淨身口意，是謂菩",
    "T10n0309_009:1037b27": "薩慧。」無上菩薩曰：「有佛有法不成覺道，無佛",
    "T10n0309_009:1037b28": "無法乃成覺道，亦不見成亦不見不成，於中",
    "T10n0309_009:1037b29": "淨身口意，是謂菩薩慧。」奉德菩薩曰：「諸有眾",
    "T10n0309_009:1037c01": "生自立名號，是男是女我人壽命，解知本性",
    "T10n0309_009:1037c02": "悉無男女，亦復不見從彼生此從此生彼，當",
    "T10n0309_009:1037c03": "知權詐合數之法非真非實，於中淨身口意，",
    "T10n0309_009:1037c04": "是謂菩薩慧。」目見菩薩曰：「諸有色像解無色",
    "T10n0309_009:1037c05": "像，彼色我識內外無形，解色性空悉無起滅，",
    "T10n0309_009:1037c06": "於中淨身口意，是謂菩薩慧。」妙錦菩薩曰：「吾",
    "T10n0309_009:1037c07": "我壽命本自無主，如人外聲耳識耳聞，挍計",
    "T10n0309_009:1037c08": "聲者本無形質，於中淨身口意，是謂菩薩慧。」",
    "T10n0309_009:1037c09": "常住菩薩曰：「若於七法一一分別，不關三",
    "T10n0309_009:1037c10": "處不求五果，於中淨身口意，是謂菩薩慧。」玄",
    "T10n0309_009:1037c11": "通菩薩曰：「寂不寂為垢，戒不戒為垢，忍不忍",
    "T10n0309_009:1037c12": "為垢，亦不見忍亦不見不忍，解知忍辱無寂",
    "T10n0309_009:1037c13": "不寂，於中淨身口意，是謂菩薩慧。」香熏菩薩",
    "T10n0309_009:1037c14": "曰：「不見陰蓋睡調之病，慳貪諛諂憒亂犯",
    "T10n0309_009:1037c15": "戒，於中淨身口意，是謂菩薩慧。」爾時最勝菩",
    "T10n0309_009:1037c16": "薩即從座起，長跪叉手前白佛言：「善哉善哉！",
    "T10n0309_009:1037c17": "世尊！我亦願樂說淨身口意菩薩之慧。普現",
    "T10n0309_009:1037c18": "一切無去來今，如爾清淨住無所住，諸法幻",
    "T10n0309_009:1037c19": "化不可捉持，譬如日光月現水中，諸佛世尊",
    "T10n0309_009:1037c20": "亦復如是，亦無生滅不取泥洹，於中淨身口",
    "T10n0309_009:1037c21": "意，是謂菩薩慧。」",
    "T10n0309_009:1037c22": "佛告最勝：「云何族姓子！汝觀何義，於如來前",
    "T10n0309_009:1037c23": "而說此義住無所住乎？」答曰：「如來所住，如如",
    "T10n0309_009:1037c24": "所住如眾生住。」「云何如來所住如如所住如",
    "T10n0309_009:1037c25": "眾生住乎？」答曰：「如眾生住，如有為住，如無所",
    "T10n0309_009:1037c26": "住。」「云何如眾生住，如有為住，如無所住乎？」答",
    "T10n0309_009:1037c27": "曰：「如來所住住無所住。」「云何從第一空義住",
    "T10n0309_009:1037c28": "乎？」答曰：「非也。世尊！」「云何族姓子，如來所住",
    "T10n0309_009:1037c29": "如凡夫住乎？」對曰：「非也。世尊曰非如來住非",
    "T10n0309_009:1038a01": "凡夫住。」「云何從中成正覺耶？」答曰：「不從如來",
    "T10n0309_009:1038a02": "及凡夫法成正覺也。」「云何族姓子，如如至真",
    "T10n0309_009:1038a03": "於凡夫地有何差別？」對曰：「世尊欲使虛空有",
    "T10n0309_009:1038a04": "差別乎？」",
    "T10n0309_009:1038a05": "佛告最勝：「一切諸法皆空皆寂無有差別。」最",
    "T10n0309_009:1038a06": "勝白佛：「以其諸法不可護持，相無有相，如如",
    "T10n0309_009:1038a07": "所住如無所住。」",
    "T10n0309_009:1038a08": "爾時最勝菩薩問濡首童真言：「住云何為住",
    "T10n0309_009:1038a09": "乎？言無住云何無住耶？」濡首答曰：「所謂住者，",
    "T10n0309_009:1038a10": "如如所住住無所住。」又曰：「解四梵堂住無所",
    "T10n0309_009:1038a11": "住，故謂為住住無所住。」最勝問曰：「吾所問住，",
    "T10n0309_009:1038a12": "非四梵堂亦非一類，或在閑靜或在聚落，或",
    "T10n0309_009:1038a13": "在塚間或在樹下，可謂此為住乎？」濡首答曰：",
    "T10n0309_009:1038a14": "「吾所謂四梵堂住，心為止止，撿惡不起，故謂",
    "T10n0309_009:1038a15": "為住。」最勝問曰：「云何心為止止？」濡首答",
    "T10n0309_009:1038a16": "曰：「慧義為本故曰止止。」最勝復問：「慧者無",
    "T10n0309_009:1038a17": "本亦無究竟，可從知見成止止乎？」濡首答",
    "T10n0309_009:1038a18": "曰：「如是如是，如汝所言，先自觀我然後淨慧。」",
    "T10n0309_009:1038a19": "最勝復問：「云何，濡首！先自觀我耶？」濡首報曰：",
    "T10n0309_009:1038a20": "「諸無我法至竟如如，我自無我無起無不起，",
    "T10n0309_009:1038a21": "是謂我自觀我也。」最勝復問：「正使，濡首！為從",
    "T10n0309_009:1038a22": "義得不從義得，自觀我者為觀佛像，若使有",
    "T10n0309_009:1038a23": "我則有佛耶？我自無我云何有佛？亦不見言",
    "T10n0309_009:1038a24": "言亦無我，云何觀佛像乎？」濡首答曰：「諸言觀",
    "T10n0309_009:1038a25": "我我即無我，是謂觀我。所以者何？夫觀我者",
    "T10n0309_009:1038a26": "則觀諸法，觀諸法者則觀佛也，佛者無形亦",
    "T10n0309_009:1038a27": "不可見。」最勝問曰：「頗有方便諸不成就可使",
    "T10n0309_009:1038a28": "至正見耶？」濡首答曰：「有此方便，諸不成就",
    "T10n0309_009:1038a29": "有為境者安處正見。」又問：「云何，濡首！正爾便",
    "T10n0309_009:1038b01": "是正見耶？」濡首答曰：「不以盡證，亦不果報，亦",
    "T10n0309_009:1038b02": "不取果報，故謂正見。」又問：「云何為見？」答曰：「不",
    "T10n0309_009:1038b03": "以慧眼見諸法，非不慧眼見諸法，不有為見",
    "T10n0309_009:1038b04": "不無為見諸法。何以故？夫慧眼者，亦見有為",
    "T10n0309_009:1038b05": "境亦見無為境，無有有為眼見有為境無為",
    "T10n0309_009:1038b06": "境。」又問：「云何，濡首！頗有方便從其等見成比",
    "T10n0309_009:1038b07": "丘果證耶？」濡首答曰：「亦不從等見成其果",
    "T10n0309_009:1038b08": "證，亦不離等見成其果證，最勝當知，皆由",
    "T10n0309_009:1038b09": "希望五垢所成，解此義者乃成果證。」最勝復",
    "T10n0309_009:1038b10": "問：「云何希望五垢所成？」濡首答曰：「垢為心本，",
    "T10n0309_009:1038b11": "心是道根，道者無形不可見，故成果證。」最勝",
    "T10n0309_009:1038b12": "又問：「道者無形不可見，云何成果證？」濡首答",
    "T10n0309_009:1038b13": "曰：「吾所證道由其果證，成果證者即非道耶？",
    "T10n0309_009:1038b14": "凡夫愚人謂果證為道乎？莫作斯觀。何以故？",
    "T10n0309_009:1038b15": "道非果證果證非道，亦不離道亦不離果證。」",
    "T10n0309_009:1038b16": "最勝又問：「道以果證無差別耶？」濡首答曰：「道",
    "T10n0309_009:1038b17": "者無為而不可見，果證有為亦不可見，是",
    "T10n0309_009:1038b18": "謂差別。」又問濡首：「如仁所言，從有際至無際",
    "T10n0309_009:1038b19": "耶？」濡首答曰：「諸法未生亦不見生，非不有生",
    "T10n0309_009:1038b20": "生亦無生，亦不見已生非不有已生。夫已生",
    "T10n0309_009:1038b21": "者亦無已生，諸法無當生非不有當生，解知",
    "T10n0309_009:1038b22": "當生悉無所有，是謂從有際至無際。」最勝又",
    "T10n0309_009:1038b23": "問：「不從有生至無際乎？」濡首答曰：「從有生得",
    "T10n0309_009:1038b24": "至無際。」又問：「從無生得至無際乎？」答曰：「如是，",
    "T10n0309_009:1038b25": "從無生得至無際。」「云何，濡首！從有生得至無",
    "T10n0309_009:1038b26": "際，從無生得至無際，有何差別？」濡首答曰：「生",
    "T10n0309_009:1038b27": "亦無生，無生亦無生，是謂差別。」最勝又問：「生",
    "T10n0309_009:1038b28": "既有形，無生無名，云何差別？」爾時濡首報最",
    "T10n0309_009:1038b29": "勝曰：「吾與汝引喻，有目之士以喻自解。云何，",
    "T10n0309_009:1038c01": "最勝！虛空有形乎？」對曰：「無也。」又問：「空有正見",
    "T10n0309_009:1038c02": "耶？」對曰：「無也。」又問：「何謂為空？」對曰：「空空也。」濡",
    "T10n0309_009:1038c03": "首復問：「云何空空？」最勝報曰：「諸法空空。」又問：",
    "T10n0309_009:1038c04": "「云何諸法空空？」最勝答曰：「諸法無言無說空",
    "T10n0309_009:1038c05": "如空。」濡首問曰：「諸法無言無說，云何空如空？」",
    "T10n0309_009:1038c06": "爾時最勝寂默不對。",
    "T10n0309_009:1038c07": "是時世尊告最勝曰：「善哉善哉，族姓子，真解",
    "T10n0309_009:1038c08": "無無泥洹之道，道者無形亦不可見，無言無",
    "T10n0309_009:1038c09": "教亦無受者。」說此無形法時，一切眾生歎未",
    "T10n0309_009:1038c10": "曾有，九千比丘有漏心解脫，二萬七千天子",
    "T10n0309_009:1038c11": "諸塵垢盡得法眼淨，復有千二百天與世人",
    "T10n0309_009:1038c12": "發於無上正真道意，五千菩薩即於座上得",
    "T10n0309_009:1038c13": "不起法忍。爾時座上有無畏魔王，自將其眾",
    "T10n0309_009:1038c14": "前白佛言：「我等愚惑永在盲冥，今日始聞無",
    "T10n0309_009:1038c15": "形教法。若有善男子善女人，執持諷誦此經",
    "T10n0309_009:1038c16": "典者，常當擁護至竟成佛不使留難。」於是呪",
    "T10n0309_009:1038c17": "曰：",
    "T10n0309_009:1038c18": "「那羅伽羅阿毘呵呵",
    "T10n0309_009:1038c19": "「持是擁護善男子善女人，諷誦經典戢在心",
    "T10n0309_009:1038c20": "懷者。」爾時梵王復從座起，即將營從前白佛",
    "T10n0309_009:1038c21": "言：「我當擁護善男子善女人，執持諷誦此經",
    "T10n0309_009:1038c22": "典者，若百由延千由延內，不使外邪得善男",
    "T10n0309_009:1038c23": "子善女人。」便即於佛前而說呪曰：",
    "T10n0309_009:1038c24": "「伊摩鼻周那毘伽奢黎羅",
    "T10n0309_009:1038c25": "「當擁護是善男子善女人，至竟成佛不使留",
    "T10n0309_009:1038c26": "難。」是時釋提桓因。復將翼從前白佛言：「若有",
    "T10n0309_009:1038c27": "善男子善女人，執持諷誦此經典者，我等當",
    "T10n0309_009:1038c28": "擁護至竟成佛不使留難。」於是呪曰：",
    "T10n0309_009:1038c29": "「留遮耶摩那那僧求時那寫",
    "T10n0309_009:1039a01": "「持是擁護善男子善女人，至竟成佛不使留",
    "T10n0309_009:1039a02": "難。」是時東方天王提鞮賴吒將其翼從，即從",
    "T10n0309_009:1039a03": "座起前白佛言：「我等當擁護是善男子善女",
    "T10n0309_009:1039a04": "人，諷誦讀說此經典者，常當擁護至竟成佛。」",
    "T10n0309_009:1039a05": "於是呪曰：",
    "T10n0309_009:1039a06": "「諦那賜那諦那賜",
    "T10n0309_009:1039a07": "「持是擁護善男子善女人，至竟成佛不使留",
    "T10n0309_009:1039a08": "難。」是時南方天王毘樓勒伽，即將翼從前白",
    "T10n0309_009:1039a09": "佛言：「若有善男子善女人，執持諷誦此經典",
    "T10n0309_009:1039a10": "者，至竟成佛不使留難。」於是呪曰：",
    "T10n0309_009:1039a11": "「摩訶賜陀那賜",
    "T10n0309_009:1039a12": "「持是擁護善男子善女人，至竟成佛不使留",
    "T10n0309_009:1039a13": "難。」西方天王毘樓波叉，將其翼從前白佛",
    "T10n0309_009:1039a14": "言：「若有善男子善女人，執持諷誦此經典者，",
    "T10n0309_009:1039a15": "我當擁護至竟成佛不使留難。」於是呪曰：",
    "T10n0309_009:1039a16": "「伊昵彌昵奢彌",
    "T10n0309_009:1039a17": "「持是擁護是善男子善女人，至竟成佛不使",
    "T10n0309_009:1039a18": "留難。」是時北方天王拘毘羅，將其翼從前白",
    "T10n0309_009:1039a19": "佛言：「若有善男子善女人，執持諷誦此經典",
    "T10n0309_009:1039a20": "者，我當擁護至竟成佛不使留難。」於是呪曰：",
    "T10n0309_009:1039a21": "「陀譬陀羅譬",
    "T10n0309_009:1039a22": "「持是擁護是善男子善女人，至竟成佛不使",
    "T10n0309_009:1039a23": "留難。」是時無畏魔王、梵天王、釋提桓因及四",
    "T10n0309_009:1039a24": "天王，各說神呪已，遶佛三匝頭面禮足，各還",
    "T10n0309_009:1039a25": "復坐。",
    "T10n0309_009:1039a26": "十住斷結經卷第九"
}