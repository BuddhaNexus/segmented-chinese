{
    "T11n0310_044:0255c16": "3大寶積經卷第四十四",
    "T11n0310_044:0255c18": "大唐三藏法師玄奘奉　詔譯",
    "T11n0310_044:0255c19": "菩薩藏會第十二之十尸波羅蜜品",
    "T11n0310_044:0255c20": "第七之三",
    "T11n0310_044:0255c21": "「復次舍利子！菩薩摩訶薩行尸羅波羅蜜多",
    "T11n0310_044:0255c22": "時，具足如是清淨尸羅，於諸行中常恒發起",
    "T11n0310_044:0255c23": "不可樂想，於諸眾生起父母想，於彼有情起",
    "T11n0310_044:0255c24": "難保想，於妙五欲起非妙想，於受了別起無",
    "T11n0310_044:0255c25": "識想。舍利子！是菩薩摩訶薩作是觀已，不起",
    "T11n0310_044:0255c26": "平等不平等心。何以故？是菩薩摩訶薩作如",
    "T11n0310_044:0255c27": "是觀，若當發起心平等者，應超出心入於寂",
    "T11n0310_044:0255c28": "滅。若當發起心不平等，應令染心轉不平等。",
    "T11n0310_044:0255c29": "如是眼色為緣生於眼識，染心起滅由隨眠",
    "T11n0310_044:0256a01": "故，彼心體生，於所緣境妄心計淨。若能了知",
    "T11n0310_044:0256a02": "彼不如理而體不淨，如是知已便得解脫，若",
    "T11n0310_044:0256a03": "彼解脫即盡於彼。彼何所盡？所謂貪盡、瞋盡、",
    "T11n0310_044:0256a04": "癡盡。如是盡者，即非貪盡、瞋盡、癡盡。何以故？",
    "T11n0310_044:0256a05": "若剎那貪有滅盡者，即應貪異、盡異。若如是",
    "T11n0310_044:0256a06": "者，貪應是實、盡亦是實。若貪是實，不應滅盡。",
    "T11n0310_044:0256a07": "然舍利子！一切有情皆由不正思惟如理作",
    "T11n0310_044:0256a08": "意故生於貪欲。夫貪欲者分別所起，若無分",
    "T11n0310_044:0256a09": "別計執斯斷，若斷計執即無有實，由無實故",
    "T11n0310_044:0256a10": "中無所貪，由無貪故即是真實。若是真實於",
    "T11n0310_044:0256a11": "中無苦，由無苦故則無燒惱，無燒惱故即是",
    "T11n0310_044:0256a12": "真實。若是真實於中無熱，由無熱故是即清",
    "T11n0310_044:0256a13": "涼、是即涅槃。於涅槃中無有貪愛。何以故？",
    "T11n0310_044:0256a14": "舍利子！夫涅槃者無有思慮，我當除滅如是",
    "T11n0310_044:0256a15": "貪愛，貪愛盡故名得涅槃。若如是者，即能貪",
    "T11n0310_044:0256a16": "異、所貪亦異、涅槃復異。此若異者，則於彼為",
    "T11n0310_044:0256a17": "彼。若於彼為彼，智者應當尋思彼實。如是求",
    "T11n0310_044:0256a18": "已不得堅實，若無堅實即為是虛，若是虛者",
    "T11n0310_044:0256a19": "即為寂靜，若寂靜者即為是空。空無何法？謂",
    "T11n0310_044:0256a20": "我我所。若常若恒若住若變異法，則無有情、",
    "T11n0310_044:0256a21": "則無命者。由如是故，於貪瞋癡則無所起。舍",
    "T11n0310_044:0256a22": "利子！以何等故有我我所？計此為我，此我所",
    "T11n0310_044:0256a23": "有起我我所，顛倒計我故執我所，執我所故",
    "T11n0310_044:0256a24": "便有所作，於所作中起四種行。云何為四？謂",
    "T11n0310_044:0256a25": "身所作、語心所作，由意思惟發麁惡語，從此",
    "T11n0310_044:0256a26": "便生運身加害。舍利子！一切愚癡凡夫由起",
    "T11n0310_044:0256a27": "自他別異想故，為想所執、為想所縛。菩薩摩",
    "T11n0310_044:0256a28": "訶薩行尸羅波羅蜜多故，於如是事知顛倒",
    "T11n0310_044:0256a29": "已，不與諸行而相習近。何以故？由習近故",
    "T11n0310_044:0256b01": "則生怖畏。菩薩摩訶薩作如是念：『我今為求",
    "T11n0310_044:0256b02": "無怖畏故度諸眾生，不宜於彼而生怖畏，我",
    "T11n0310_044:0256b03": "當與之共為親愛。』",
    "T11n0310_044:0256b04": "「復次舍利子！云何菩薩摩訶薩依尸羅波羅",
    "T11n0310_044:0256b05": "蜜多故，於一切眾生起父母想？舍利子！菩薩",
    "T11n0310_044:0256b06": "摩訶薩行尸羅波羅蜜多時，作是思惟：『無有",
    "T11n0310_044:0256b07": "眾生於彼過去久遠世來非父非母易可得",
    "T11n0310_044:0256b08": "者。何以故？一切眾生定曾為我若父若母。然",
    "T11n0310_044:0256b09": "由於彼生貪心故捨於母想，生瞋心故捨於",
    "T11n0310_044:0256b10": "父想，流轉生死不能斷絕。』是故舍利子！菩薩",
    "T11n0310_044:0256b11": "摩訶薩由斯事故深思惟已，於諸眾生起眷",
    "T11n0310_044:0256b12": "屬想。舍利子！如彼過去超阿僧企耶廣大無",
    "T11n0310_044:0256b13": "量不可思議劫，爾時有佛名最勝眾，出現於",
    "T11n0310_044:0256b14": "世，如來、應、正等覺、明行圓滿、善逝、世間解、無",
    "T11n0310_044:0256b15": "上丈夫、調御士、天人師、佛、薄伽梵。彼佛住壽",
    "T11n0310_044:0256b16": "九拘胝歲，與九拘胝那庾多大聲聞眾同共",
    "T11n0310_044:0256b17": "集會。爾時有一菩薩名為得念，生在王宮，",
    "T11n0310_044:0256b18": "形貌端嚴眾所樂見，成就第一圓淨色相。然",
    "T11n0310_044:0256b19": "此菩薩初生之時，父母各以八萬四千童少",
    "T11n0310_044:0256b20": "婇女而以賜之，親友眷屬復以八萬四千",
    "T11n0310_044:0256b21": "諸妙綵女而用上之，父母知友復以綵女",
    "T11n0310_044:0256b22": "八萬四千奉於菩薩，為欲生長常隨翼從。舍",
    "T11n0310_044:0256b23": "利子！時菩薩父為是菩薩起三時殿，熱時雨",
    "T11n0310_044:0256b24": "時及以寒時，令彼菩薩居重殿上隨時而住，",
    "T11n0310_044:0256b25": "又令無量百千伎樂圍遶菩薩而娛樂之。爾",
    "T11n0310_044:0256b26": "時菩薩聞諸樂音，將舉其聲起生滅想而現",
    "T11n0310_044:0256b27": "在前。樂音暫止，便思此聲依何而起？何處而",
    "T11n0310_044:0256b28": "生？依何而息？何處而滅？爾時菩薩作是觀時，",
    "T11n0310_044:0256b29": "不起晝夜差別之想，唯恒發起無常之想、一",
    "T11n0310_044:0256c01": "切世間不可樂想。舍利子！爾時得念菩薩四",
    "T11n0310_044:0256c02": "萬歲中未曾於樂而生耽著，又四萬歲於諸",
    "T11n0310_044:0256c03": "欲中未曾貪染。是時菩薩住深宮中，入四靜",
    "T11n0310_044:0256c04": "慮發五神通，即從內宮以神足力身昇虛空，",
    "T11n0310_044:0256c05": "往最勝眾如來、應、正等覺薄伽梵所。既到彼",
    "T11n0310_044:0256c06": "已請問彼佛，得少善法旋還本宮。舍利子！是",
    "T11n0310_044:0256c07": "得念菩薩於彼如來入涅槃日，復往如來所",
    "T11n0310_044:0256c08": "住之處，問諸苾芻：『最勝眾佛今為何在？我今",
    "T11n0310_044:0256c09": "欲見親覲供養。』時諸苾芻告得念曰：『善男子！",
    "T11n0310_044:0256c10": "汝不知耶？如來今者已般涅槃。』爾時菩薩既",
    "T11n0310_044:0256c11": "知如來般涅槃已，即於是處舉身投地，涕泣",
    "T11n0310_044:0256c12": "悶絕良久乃蘇。便說頌曰：",
    "T11n0310_044:0256c13": "「『如是照世間，　　到諸法彼岸，",
    "T11n0310_044:0256c14": "我住放逸地，　　如何自欺誑？",
    "T11n0310_044:0256c15": "百千劫拘胝，　　如來乃一現，",
    "T11n0310_044:0256c16": "而我不奉事，　　誰當作依救？",
    "T11n0310_044:0256c17": "如我自惟忖，　　我母非親善，",
    "T11n0310_044:0256c18": "何不讚如來，　　令我初生見。",
    "T11n0310_044:0256c19": "父亦非親善，　　陷我於諸欲，",
    "T11n0310_044:0256c20": "既被所拘執，　　乖事世間依。",
    "T11n0310_044:0256c21": "不聞佛所說，　　六十妙音聲，",
    "T11n0310_044:0256c22": "生為失大利，　　謂不事佛故。",
    "T11n0310_044:0256c23": "到諸法彼岸，　　利世大悲者，",
    "T11n0310_044:0256c24": "我憍逸所執，　　不事兩足尊。",
    "T11n0310_044:0256c25": "千億那庾劫，　　見諸佛甚難，",
    "T11n0310_044:0256c26": "我不修供養，　　滅後方來至。",
    "T11n0310_044:0256c27": "今我重思忖，　　父母俱非善，",
    "T11n0310_044:0256c28": "當我初生時，　　何不為讚佛，",
    "T11n0310_044:0256c29": "令見最勝尊，　　常住如來所，",
    "T11n0310_044:0257a01": "廣修諸供養，　　及聽聞正法？",
    "T11n0310_044:0257a02": "如來所宣暢，　　六十妙音聲，",
    "T11n0310_044:0257a03": "而我未曾聞，　　滅後方來至。",
    "T11n0310_044:0257a04": "我今失大利，　　涅槃後方來，",
    "T11n0310_044:0257a05": "無為演妙法，　　如先佛所說。』",
    "T11n0310_044:0257a06": "「舍利子！爾時得念菩薩即於是處悲啼而起，",
    "T11n0310_044:0257a07": "往最勝眾如來般涅槃床。既到彼已哀慟悲",
    "T11n0310_044:0257a08": "噎，右遶如來滿百千匝，却住一面而說頌曰：",
    "T11n0310_044:0257a09": "「『佛為群生真實尊，　　顯揚無上微妙法，",
    "T11n0310_044:0257a10": "我今發起至誠心，　　為獲最勝菩提故。",
    "T11n0310_044:0257a11": "我今敬禮如來足，　　世界真言大慧者，",
    "T11n0310_044:0257a12": "願我當獲如斯智，　　等最勝尊之所得。",
    "T11n0310_044:0257a13": "我昔羸劣無智慧，　　墮在魔羅品類中，",
    "T11n0310_044:0257a14": "安處居家多迫迮，　　不得奉事人中上。",
    "T11n0310_044:0257a15": "我已曾修勝妙福，　　由此暫得覲如來，",
    "T11n0310_044:0257a16": "然佛不垂開正法，　　故我於今受極苦。",
    "T11n0310_044:0257a17": "我今天龍等眾前，　　興發至誠真諦語，",
    "T11n0310_044:0257a18": "若我本期如實者，　　當依所言無不遂。",
    "T11n0310_044:0257a19": "願我當於未來世，　　諸佛出現人中尊，",
    "T11n0310_044:0257a20": "見甚深義廣大用，　　宣說無上真實法。",
    "T11n0310_044:0257a21": "爾時諸難我不生，　　既生諸欲不親近，",
    "T11n0310_044:0257a22": "女色自在無隨轉，　　摧壞魔羅之囹圄。",
    "T11n0310_044:0257a23": "生生常得見諸佛，　　無上正法現前聞，",
    "T11n0310_044:0257a24": "由覩諸佛淨信生，　　生淨信已修諸行。",
    "T11n0310_044:0257a25": "若我所發至誠言，　　必當諦實非虛者，",
    "T11n0310_044:0257a26": "由此如來還起坐，　　如從重睡欻然覺。』",
    "T11n0310_044:0257a27": "菩薩適發誠言已，　　如來應時便起坐，",
    "T11n0310_044:0257a28": "百千拘胝諸天眾，　　以上妙衣而奉散。",
    "T11n0310_044:0257a29": "菩薩是時心喜悅，　　舉身上踊住虛空，",
    "T11n0310_044:0257b01": "既在虛空安住已，　　以妙伽他讚最勝。",
    "T11n0310_044:0257b02": "慈心利世大明照，　　第一說者大神通，",
    "T11n0310_044:0257b03": "覺悟愍念世間依，　　演宣無上正法者。",
    "T11n0310_044:0257b04": "「舍利子！爾時得念菩薩宣說如是諸讚頌已，",
    "T11n0310_044:0257b05": "欲令大眾倍歡悅故，復於佛前而說頌曰：",
    "T11n0310_044:0257b06": "「『我於未來當作佛，　　示現授記人中尊，",
    "T11n0310_044:0257b07": "汝等大眾應隨學，　　於如來所興供養。",
    "T11n0310_044:0257b08": "世間依怙不思議，　　誰有於斯不生信？",
    "T11n0310_044:0257b09": "哀愍我等及眾生，　　已入涅槃還重起。』",
    "T11n0310_044:0257b10": "「舍利子！是得念菩薩於最勝眾如來法中大",
    "T11n0310_044:0257b11": "設供養殖諸善本，即以如是善根力故，於此",
    "T11n0310_044:0257b12": "命終生彼善趣諸天世界，經二十大劫拘胝",
    "T11n0310_044:0257b13": "不墮惡趣，又經二十大劫拘胝不受欲樂。舍",
    "T11n0310_044:0257b14": "利子！是得念菩薩於如是時親覲奉事七千",
    "T11n0310_044:0257b15": "諸佛，於諸佛所廣設供養，為求阿耨多羅三",
    "T11n0310_044:0257b16": "藐三菩提故常修梵行。於最後劫來世之時，",
    "T11n0310_044:0257b17": "得勝上身自善根力之所發起，成等正覺，號",
    "T11n0310_044:0257b18": "娑羅王如來、應、正等覺、明行圓滿、善逝、世間解、",
    "T11n0310_044:0257b19": "無上丈夫、調御士、天人師、佛、薄伽梵，出現於",
    "T11n0310_044:0257b20": "世。舍利子！是娑羅王佛壽二十拘胝歲，與",
    "T11n0310_044:0257b21": "諸弟子再會說法，第一大會聲聞弟子有二",
    "T11n0310_044:0257b22": "十拘胝，第二大會有四十千，一切皆是大阿",
    "T11n0310_044:0257b23": "羅漢，諸漏已盡無復煩惱，獲大勢力，乃至得",
    "T11n0310_044:0257b24": "到諸心自在第一彼岸。舍利子！彼佛世尊般",
    "T11n0310_044:0257b25": "涅槃後，流布舍利廣起靈廟，正法住世滿十",
    "T11n0310_044:0257b26": "千歲。」爾時薄伽梵欲重宣此義而說頌曰：",
    "T11n0310_044:0257b27": "「舍利子當知，　　是得念菩薩，",
    "T11n0310_044:0257b28": "二十劫拘胝，　　未曾墮惡道。",
    "T11n0310_044:0257b29": "又經如是劫，　　不習諸貪欲，",
    "T11n0310_044:0257c01": "於是中間時，　　七千佛滅度。",
    "T11n0310_044:0257c02": "愛樂諸佛法，　　常修清淨行，",
    "T11n0310_044:0257c03": "最後悟菩提，　　號娑羅王佛。",
    "T11n0310_044:0257c04": "三十拘胝千，　　住無上正覺，",
    "T11n0310_044:0257c05": "悟上菩提已，　　利益諸眾生。",
    "T11n0310_044:0257c06": "二十拘胝歲，　　廣宣微妙法，",
    "T11n0310_044:0257c07": "二十拘胝眾，　　及餘四十千，",
    "T11n0310_044:0257c08": "一切盡諸漏，　　皆佛之仙眾。",
    "T11n0310_044:0257c09": "彼佛涅槃後，　　舍利廣流布，",
    "T11n0310_044:0257c10": "靈廟具足滿，　　六十千拘胝。",
    "T11n0310_044:0257c11": "滅後法住世，　　經於十千歲，",
    "T11n0310_044:0257c12": "聞佛說正教，　　皆生清淨信。",
    "T11n0310_044:0257c13": "如來所說法，　　智者不生疑，",
    "T11n0310_044:0257c14": "終不墮惡道，　　速證於寂滅。",
    "T11n0310_044:0257c15": "「復次舍利子！如是菩薩摩訶薩行尸羅波羅",
    "T11n0310_044:0257c16": "蜜多故清淨戒眾，於諸眾生起父母想。何",
    "T11n0310_044:0257c17": "以故？我於往昔生貪心故捨於母想，生瞋心",
    "T11n0310_044:0257c18": "故捨於父想。我今行尸羅波羅蜜多安住淨",
    "T11n0310_044:0257c19": "戒，於彼諸欲恒興起厭違背之心。是菩薩",
    "T11n0310_044:0257c20": "摩訶薩為除貪故，以正作意於諸欲中起於",
    "T11n0310_044:0257c21": "真實違厭之想。舍利子！是菩薩摩訶薩由起",
    "T11n0310_044:0257c22": "如是正思惟故，能自了知諸欲之相，又能了",
    "T11n0310_044:0257c23": "知諸欲違厭。舍利子！云何名為了知諸欲，及",
    "T11n0310_044:0257c24": "能了知諸欲違厭？舍利子！所言諸欲名為貪",
    "T11n0310_044:0257c25": "愛，謂貪眼識所識諸色是名為欲，貪愛耳識",
    "T11n0310_044:0257c26": "所識諸聲是名為欲。如是貪愛鼻識所識諸",
    "T11n0310_044:0257c27": "香、舌識所識諸味、身識所識諸觸，是名為欲。",
    "T11n0310_044:0257c28": "舍利子！若有貪愛則有執著，夫執著者名之",
    "T11n0310_044:0257c29": "為結。結名發起，發起名縛，又亦名為不實戲",
    "T11n0310_044:0258a01": "論。如是舍利子！一切眾生皆為不實戲論諸",
    "T11n0310_044:0258a02": "縛所縛、纏縛、遍縛、增上遍縛，不得解脫。舍利",
    "T11n0310_044:0258a03": "子！一切眾生為誰縛故名之為縛？所謂色縛",
    "T11n0310_044:0258a04": "所縛故名之為縛，乃至聲香味觸縛所縛故",
    "T11n0310_044:0258a05": "名之為縛。又何等故名為色縛？謂於自身所",
    "T11n0310_044:0258a06": "得諸色，妄起我想、命者之想、數取趣想、常",
    "T11n0310_044:0258a07": "想恒想、不變異想、實想全想、一合之想，如",
    "T11n0310_044:0258a08": "是等想名為色縛。舍利子！何等名為色縛所",
    "T11n0310_044:0258a09": "縛？謂於所起我自體相，深親寶重廣興我愛，",
    "T11n0310_044:0258a10": "於諸妻妾一切女色戀著不已，如是名為色",
    "T11n0310_044:0258a11": "縛所縛。舍利子！是諸眾生既得受用諸欲法",
    "T11n0310_044:0258a12": "已，造不善業，不如實知諸欲過失。云何名為",
    "T11n0310_044:0258a13": "諸欲過失？舍利子！一切諸欲無非過失。是故",
    "T11n0310_044:0258a14": "智者於諸過失不應生欲。然趣惡道是欲重",
    "T11n0310_044:0258a15": "過，吾當為汝開示其相。舍利子！云何名為",
    "T11n0310_044:0258a16": "能趣惡道諸欲重過？舍利子！我說一切習近",
    "T11n0310_044:0258a17": "欲時，無有少惡而不造者。彼若報熟，無有少",
    "T11n0310_044:0258a18": "苦而不攝受。是故舍利子！我觀一切千世界",
    "T11n0310_044:0258a19": "中，眾生大怨無過妻妾女色諸欲。何以故？舍",
    "T11n0310_044:0258a20": "利子！夫有智者即是如來，言無智者謂群生",
    "T11n0310_044:0258a21": "也。若諸智者之所訶毀是名真實，若諸無智",
    "T11n0310_044:0258a22": "之所攝受則非真實。舍利子！諸無智者何所",
    "T11n0310_044:0258a23": "攝受？所謂攝受諸有為法，攝受妻妾女色諸",
    "T11n0310_044:0258a24": "欲及男女等。彼無智者又為妻子諸女色等",
    "T11n0310_044:0258a25": "之所攝受。如是展轉更相攝受，則不攝受於",
    "T11n0310_044:0258a26": "彼聖道。舍利子！彼無智者，為於男女妻妾",
    "T11n0310_044:0258a27": "諸女色等所纏縛故，於諸善法多生障礙。何",
    "T11n0310_044:0258a28": "所障礙？所謂障礙出家、障礙尸羅、障礙靜慮、",
    "T11n0310_044:0258a29": "障礙天道、障礙涅槃，又能障礙諸妙善法。又",
    "T11n0310_044:0258b01": "舍利子！彼無智者，若有攝受男女妻妾諸女",
    "T11n0310_044:0258b02": "色等，略說則是攝受怨讐，即為攝受地獄、傍",
    "T11n0310_044:0258b03": "生、焰魔鬼趣等。舍利子！如是攝受，取要言之，",
    "T11n0310_044:0258b04": "即是攝受一切惡不善法，障礙一切諸賢聖",
    "T11n0310_044:0258b05": "法。又若攝受男女妻妾諸女色等，乃至則於",
    "T11n0310_044:0258b06": "一切美食亦能障礙，況餘勝事。舍利子！如是",
    "T11n0310_044:0258b07": "障礙略而言之，所謂障礙見佛、障礙聞法、障",
    "T11n0310_044:0258b08": "礙奉僧，障礙見佛所得淨信、障礙聞法所得",
    "T11n0310_044:0258b09": "淨信、障礙奉僧所得淨信。又略而言，障礙獲",
    "T11n0310_044:0258b10": "得具足無難，障礙信財、戒財、聞財、捨財、慧",
    "T11n0310_044:0258b11": "財、慚財、愧財。舍利子！若有攝受男女妻妾諸",
    "T11n0310_044:0258b12": "色欲等，即為攝受不信、惡戒、邪聞、慳悋、惡邪",
    "T11n0310_044:0258b13": "之慧、無慚、無愧，又復攝受病癰毒箭火聚毒",
    "T11n0310_044:0258b14": "蛇。舍利子！若有樂處居家耽嗜不捨，當知",
    "T11n0310_044:0258b15": "即是樂處塚間，是故我說樂處居家如住塚",
    "T11n0310_044:0258b16": "間，及曠野處無所投告，即為喪失諸白淨法。",
    "T11n0310_044:0258b17": "又舍利子！若有眾生味著男女妻妾諸女色",
    "T11n0310_044:0258b18": "欲，當知即是味著礫石之雹，即是味著利刀",
    "T11n0310_044:0258b19": "之刃，即是味著大熱鐵丸，即是味著坐熱鐵",
    "T11n0310_044:0258b20": "床，即是味著熱鐵机隥。舍利子！若有味著花",
    "T11n0310_044:0258b21": "鬘香塗，即是味著熱鐵花鬘，亦是味著屎尿",
    "T11n0310_044:0258b22": "塗身。舍利子！若有攝受居處舍宅，當知攝受",
    "T11n0310_044:0258b23": "大熱鐵瓮。若有攝受奴婢作使，當知攝受地",
    "T11n0310_044:0258b24": "獄惡卒。若有攝受象馬駝驢牛羊雞豕，當知",
    "T11n0310_044:0258b25": "攝受地獄之中黑駮諸狗，又是攝受百踰繕",
    "T11n0310_044:0258b26": "那禁衛之卒。取要言之，若有攝受妻妾男女",
    "T11n0310_044:0258b27": "諸女色欲，當知即是攝受一切眾苦憂愁悲",
    "T11n0310_044:0258b28": "惱之聚。舍利子！寧當依附千踰繕量大熱鐵",
    "T11n0310_044:0258b29": "床，是床極熱遍熱猛焰洞然，於彼父母所給",
    "T11n0310_044:0258c01": "妻妾諸女色欲，乃至不以染愛之心遠觀其",
    "T11n0310_044:0258c02": "相，何況親附抱持之者。何以故？舍利子！當",
    "T11n0310_044:0258c03": "知婦人是眾苦本、是障礙本、是殺害本、是繫",
    "T11n0310_044:0258c04": "縛本、是憂愁本、是怨對本、是生盲本，當知",
    "T11n0310_044:0258c05": "婦人滅聖慧眼。當知婦人如熱鐵花散布",
    "T11n0310_044:0258c06": "於地，足蹈其上。當知婦人於諸邪性流布增",
    "T11n0310_044:0258c07": "長。舍利子！何因緣故名為婦人？所言婦者名",
    "T11n0310_044:0258c08": "加重擔。何以故？能使眾生負重擔故，能使眾",
    "T11n0310_044:0258c09": "生弊重擔故，能使眾生受重擔故，能使眾生",
    "T11n0310_044:0258c10": "持於重擔有所行故，能使眾生荷於重擔遍",
    "T11n0310_044:0258c11": "周行故，能令眾生於此重擔心疲苦故，能令",
    "T11n0310_044:0258c12": "眾生為於重擔所煎迫故，能令眾生為於重",
    "T11n0310_044:0258c13": "擔所傷害故。舍利子！復以何緣名之為婦？所",
    "T11n0310_044:0258c14": "言婦者，是諸眾生所輸委處，是貪愛奴所流",
    "T11n0310_044:0258c15": "沒處，是順婦者所輸稅處，是婦媚者所迷惑",
    "T11n0310_044:0258c16": "處，是婦勝者所歸投處，是屈婦者所憑仗處，",
    "T11n0310_044:0258c17": "婦自在者所放逸處，為婦奴者所疲苦處，隨",
    "T11n0310_044:0258c18": "婦轉者所欣仰處。舍利子！以如是等諸因緣",
    "T11n0310_044:0258c19": "故，名是諸處以之為婦。又舍利子！世間眾",
    "T11n0310_044:0258c20": "生由婦因緣不捨重擔。不捨何等之重擔耶？",
    "T11n0310_044:0258c21": "所謂五蘊。何等五蘊？色蘊、受蘊、想蘊、行蘊、識",
    "T11n0310_044:0258c22": "蘊。舍利子！世間婦人能令眾生不捨如是五",
    "T11n0310_044:0258c23": "蘊重擔，故名五蘊以之為婦。舍利子！復何因",
    "T11n0310_044:0258c24": "緣世人名婦為故第二？舍利子！如是女人，是",
    "T11n0310_044:0258c25": "犯尸羅第二伴故，是犯威儀第二伴故，是犯",
    "T11n0310_044:0258c26": "正見第二伴故，是飲食時第二伴故，是往地",
    "T11n0310_044:0258c27": "獄傍生鬼趣第二伴故，能障聖慧礙涅槃樂",
    "T11n0310_044:0258c28": "攝一切苦第二伴故，是以名為故第二也。舍",
    "T11n0310_044:0258c29": "利子！復以何故世人名婦以為母眾？舍利",
    "T11n0310_044:0259a01": "子！一切女人生多過失無邊幻誑故名母眾。",
    "T11n0310_044:0259a02": "若有隨逐母眾自在，當知即墮魔羅手中自在",
    "T11n0310_044:0259a03": "為惡。如是舍利子！當知世界一切女人生多",
    "T11n0310_044:0259a04": "過失無邊幻誑，心多輕躁、心多掉動，其心",
    "T11n0310_044:0259a05": "流蕩傾覆不住。心似山狖、心似猨猴，善能",
    "T11n0310_044:0259a06": "示現幻誑之術。如是諸相，故名女人以為母",
    "T11n0310_044:0259a07": "眾。又舍利子！言母眾者即母幻村，又亦名為",
    "T11n0310_044:0259a08": "幻之城邑、幻王所都、幻客之亭、幻人之館、幻",
    "T11n0310_044:0259a09": "國幻村、幻處幻方，是幻世間、是幻世界、是",
    "T11n0310_044:0259a10": "無邊幻、是廣大幻、是無量幻、是不可思議幻。",
    "T11n0310_044:0259a11": "舍利子！由如是等諸欲重過能趣惡道，故號",
    "T11n0310_044:0259a12": "女人名母幻村。舍利子！譬如幻師善學幻術，",
    "T11n0310_044:0259a13": "於大眾中示現種種幻誑之事。舍利子！母村",
    "T11n0310_044:0259a14": "亦爾，善學女人幻誑之術，能令丈夫若見若",
    "T11n0310_044:0259a15": "聞若摩若觸皆被繫縛。又諸女人巧知惑媚，",
    "T11n0310_044:0259a16": "由知媚故勢力自在，凡有所作歌舞戲笑、啼",
    "T11n0310_044:0259a17": "泣往來、若住坐臥，於一切時能令丈夫不得",
    "T11n0310_044:0259a18": "自在，隨彼女人繫縛驅使。舍利子！譬如世間",
    "T11n0310_044:0259a19": "成熟稻田被大雹雨傷殘滋甚。如是舍利子！",
    "T11n0310_044:0259a20": "是母幻村，猶如大雹墮丈夫田，摧壞一切白",
    "T11n0310_044:0259a21": "法苗稼消滅都盡。舍利子！諸如是等能趣",
    "T11n0310_044:0259a22": "惡道貪欲重過，一切世間愚癡凡夫，為之幻",
    "T11n0310_044:0259a23": "惑不能覺了，而復攝受所愛妻妾諸女色欲",
    "T11n0310_044:0259a24": "為之迷醉。",
    "T11n0310_044:0259a25": "「復次舍利子！聰慧菩薩摩訶薩行尸羅波羅",
    "T11n0310_044:0259a26": "蜜多故，於是諸欲深知過已，便依正法起",
    "T11n0310_044:0259a27": "二種想，所謂於諸愚夫起惡人想、於佛菩薩",
    "T11n0310_044:0259a28": "起善人想。菩薩摩訶薩作是觀已，便自思惟：",
    "T11n0310_044:0259a29": "『我今應往善丈夫趣，不宜往彼惡丈夫趣。我",
    "T11n0310_044:0259b01": "不應往地獄傍生焰魔鬼趣，我不應往毀尸",
    "T11n0310_044:0259b02": "羅趣，我不應往犯戒住處；我今應往最勝無",
    "T11n0310_044:0259b03": "上離前諸法無障礙趣，我今應往諸佛如來",
    "T11n0310_044:0259b04": "大智慧趣。』又作是念：『我當逆流而行非順流",
    "T11n0310_044:0259b05": "者，我當作師子吼非野干鳴，我當示現金翅",
    "T11n0310_044:0259b06": "鳥王之大勢力不應示現微細蜫蟲之所有",
    "T11n0310_044:0259b07": "力，我今應作賢良之人不作險惡憒雜之人，",
    "T11n0310_044:0259b08": "我今應噉賢良勝士清淨之食不應噉彼無",
    "T11n0310_044:0259b09": "良下士不淨之食，我應修行微妙靜慮、最勝",
    "T11n0310_044:0259b10": "靜慮、殊特靜慮、第一三摩地所得彼類靜",
    "T11n0310_044:0259b11": "慮，不應修行非彼類靜慮、非下少靜慮。』舍",
    "T11n0310_044:0259b12": "利子！菩薩摩訶薩又作是念：『我應遊戲諸",
    "T11n0310_044:0259b13": "佛靜慮，不應遊戲聲聞獨覺一切愚夫異生",
    "T11n0310_044:0259b14": "靜慮。我當修行無依靜慮，不應修行依色靜",
    "T11n0310_044:0259b15": "慮。又亦不依受想行識靜慮，不應修行依地",
    "T11n0310_044:0259b16": "界靜慮。又亦不依水界火界風界靜慮，亦不",
    "T11n0310_044:0259b17": "修行依欲界靜慮。又亦不依色界無色界靜",
    "T11n0310_044:0259b18": "慮，亦不修行依此世他世靜慮。又亦不依已",
    "T11n0310_044:0259b19": "見已聞已念已識已得已觸已證如是靜慮。』",
    "T11n0310_044:0259b20": "舍利子！是菩薩摩訶薩復作是念言：『我當修",
    "T11n0310_044:0259b21": "習無依靜慮，由修習故，當不自損又不損",
    "T11n0310_044:0259b22": "他亦不俱損。我當追求圓成佛智，豈復應求",
    "T11n0310_044:0259b23": "世間諸欲？』",
    "T11n0310_044:0259b24": "「復次舍利子！如是聰慧菩薩摩訶薩行尸羅",
    "T11n0310_044:0259b25": "波羅蜜多時，作如是等諸正觀已，復應當發",
    "T11n0310_044:0259b26": "四種厭離。云何為四？所謂能於諸欲而生厭",
    "T11n0310_044:0259b27": "離，於諸有中能生厭離，於不知恩諸眾生所",
    "T11n0310_044:0259b28": "而生厭離，於一切行諸苦惱所而生厭離。舍",
    "T11n0310_044:0259b29": "利子！是名菩薩摩訶薩行尸羅波羅蜜多故",
    "T11n0310_044:0259c01": "發起四種厭離之想。應如是學。",
    "T11n0310_044:0259c02": "「復次舍利子！菩薩摩訶薩行尸羅波羅蜜多",
    "T11n0310_044:0259c03": "時，觀諸有情處於惡道見妙女色起貪心者，",
    "T11n0310_044:0259c04": "應起四種厭離之想。云何為四？所謂退失想、",
    "T11n0310_044:0259c05": "顛墜想、行廁想、膿潰糞穢不淨之想。如是舍",
    "T11n0310_044:0259c06": "利子！處諸惡道有情識者見妙女色，尚應",
    "T11n0310_044:0259c07": "發起如是四想，何況於人。舍利子！安住大乘",
    "T11n0310_044:0259c08": "諸族姓子厭離一切有為行者，見妙女色起",
    "T11n0310_044:0259c09": "於退失、顛墜、行廁、膿潰糞穢如是四想。若起",
    "T11n0310_044:0259c10": "此想猶生貪心，又應更起三種親想，所謂於",
    "T11n0310_044:0259c11": "母等類起於母想、姊妹等類起姊妹想、於女",
    "T11n0310_044:0259c12": "等類而起女想。」佛告舍利子：「菩薩摩訶薩聞",
    "T11n0310_044:0259c13": "我所說能善解者，應當隨順如是經典尸羅",
    "T11n0310_044:0259c14": "波羅蜜多。何以故？無有眾生是易可得久遠",
    "T11n0310_044:0259c15": "世來非我父母。所以者何？是諸眾生皆曾",
    "T11n0310_044:0259c16": "為我而作父母。若有習近妻妾女人，則為習",
    "T11n0310_044:0259c17": "近過去之母。舍利子！菩薩摩訶薩聞我說已，",
    "T11n0310_044:0259c18": "為清淨故，應當如是勵勤修學。",
    "T11n0310_044:0259c19": "「復次舍利子！一切世間愚癡凡夫，於彼正法",
    "T11n0310_044:0259c20": "違逆不信。菩薩不爾，隨順正法無有違逆。若",
    "T11n0310_044:0259c21": "有修行如是諸觀，猶為貪心所隨逐者，菩薩",
    "T11n0310_044:0259c22": "復應如理觀察，所生貪心見何而生？若當於",
    "T11n0310_044:0259c23": "眼起貪心者，菩薩重應如理觀之：我為於眼",
    "T11n0310_044:0259c24": "起染愛者，誰能見眼？為眼見眼耶？則彼自體",
    "T11n0310_044:0259c25": "見自體耶？何以故？彼亦是眼、此亦是眼，皆為",
    "T11n0310_044:0259c26": "四大之所造故，又為大種之所生故，非由自",
    "T11n0310_044:0259c27": "體於此自體而起染愛，又非於我自體而起",
    "T11n0310_044:0259c28": "染愛。何以故？彼則是此故。若有於彼起染",
    "T11n0310_044:0259c29": "愛者，應是於此而起染愛，以無差別故。一",
    "T11n0310_044:0260a01": "切世間愚癡凡夫無差別住，我今應求差別",
    "T11n0310_044:0260a02": "之法。何以故？以諸欲覺都無有德故。」爾時",
    "T11n0310_044:0260a03": "世尊欲重宣此義而說頌曰：",
    "T11n0310_044:0260a04": "「展轉同一義，　　都無差別性，",
    "T11n0310_044:0260a05": "由乖理邪執，　　起是貪愛心。",
    "T11n0310_044:0260a06": "云何四大生，　　還能染大造？",
    "T11n0310_044:0260a07": "諸法猶如幻，　　無由起貪愛。",
    "T11n0310_044:0260a08": "我等邪分別，　　妄起貪愛心，",
    "T11n0310_044:0260a09": "不肖者生貪，　　賢善人無愛。",
    "T11n0310_044:0260a10": "遍於十方界，　　無實貪可求，",
    "T11n0310_044:0260a11": "但虛妄分別，　　故起斯貪愛。",
    "T11n0310_044:0260a12": "「復次舍利子！菩薩摩訶薩行尸羅波羅蜜多",
    "T11n0310_044:0260a13": "時，作是觀已猶被貪心而隨逐者，若有聞",
    "T11n0310_044:0260a14": "佛所說諸法善根力故，復應隨順如是經典，",
    "T11n0310_044:0260a15": "所謂眼如聚沫不可撮摩。何以故？彼聚沫等",
    "T11n0310_044:0260a16": "一切諸法，本無有我亦無有情、無有命者、無",
    "T11n0310_044:0260a17": "數取趣、無摩納婆、無丈夫、無意生、無作者、",
    "T11n0310_044:0260a18": "無受者。於如是等無作無受，一切法中誰能",
    "T11n0310_044:0260a19": "染愛？又於何所而生染愛？舍利子！眼如浮泡",
    "T11n0310_044:0260a20": "性非堅實。何以故？彼浮泡等一切諸法，本無",
    "T11n0310_044:0260a21": "有我亦無有情、無有命者、無數取趣、無摩",
    "T11n0310_044:0260a22": "納婆、無丈夫、無意生、無作者、無受者。於如",
    "T11n0310_044:0260a23": "是等無作無用，諸法之中誰能染愛？又於何",
    "T11n0310_044:0260a24": "所而生染愛？舍利子！眼如陽焰業惑愛生。何",
    "T11n0310_044:0260a25": "以故？彼陽焰等一切諸法，本無有我亦無",
    "T11n0310_044:0260a26": "有情，乃至誰能染愛？於何染愛？舍利子！眼",
    "T11n0310_044:0260a27": "如芭蕉體非貞固。何以故？彼芭蕉等一切諸",
    "T11n0310_044:0260a28": "法，本無有我亦無有情，乃至誰能染愛？於何",
    "T11n0310_044:0260a29": "染愛？舍利子！是眼如夢非如實見。何以故？彼",
    "T11n0310_044:0260b01": "虛夢等一切諸法，本無有我亦無有情，乃",
    "T11n0310_044:0260b02": "至誰能染愛？於何染愛？舍利子！眼如傳響繫",
    "T11n0310_044:0260b03": "屬眾緣。何以故？彼傳響等一切諸法，本無",
    "T11n0310_044:0260b04": "有我亦無有情，乃至誰能染愛？於何染愛？舍",
    "T11n0310_044:0260b05": "利子！眼如光影依業影現。何以故？彼光影等",
    "T11n0310_044:0260b06": "一切諸法，本無有我亦無有情，乃至誰能染",
    "T11n0310_044:0260b07": "愛？於何染愛？舍利子！眼如浮雲飄亂散相。何",
    "T11n0310_044:0260b08": "以故？彼雲等法本無有我亦無有情，乃至",
    "T11n0310_044:0260b09": "誰能染愛？於何染愛？舍利子！眼如流電念壞",
    "T11n0310_044:0260b10": "相應。何以故？彼電等法本無有我亦無有",
    "T11n0310_044:0260b11": "情，乃至誰能染愛？於何染愛？舍利子！是眼",
    "T11n0310_044:0260b12": "如空離我我所。何以故？彼空等法本無有",
    "T11n0310_044:0260b13": "我亦無有情，乃至誰能染愛？於何染愛？舍利",
    "T11n0310_044:0260b14": "子！眼為無知如草木土石。何以故？無知等法",
    "T11n0310_044:0260b15": "本無有我亦無有情，乃至誰能染愛？於何染",
    "T11n0310_044:0260b16": "愛？舍利子！眼無作用，隨風機轉。何以故？無作",
    "T11n0310_044:0260b17": "等法本無有我亦無有情，乃至誰能染愛？於",
    "T11n0310_044:0260b18": "何染愛？舍利子！眼為虛誑不淨朽爛之所積",
    "T11n0310_044:0260b19": "聚。何以故？虛誑等法本無有我亦無有情，",
    "T11n0310_044:0260b20": "乃至誰能染愛？於何染愛？舍利子！眼為虛偽",
    "T11n0310_044:0260b21": "摧破壞散滅盡之法。何以故？虛偽等法本無",
    "T11n0310_044:0260b22": "有我亦無有情，乃至誰能染愛？於何染愛？",
    "T11n0310_044:0260b23": "舍利子！眼如丘井常為老逼。何以故？丘井等",
    "T11n0310_044:0260b24": "法本無有我亦無有情，乃至誰能染愛？於何",
    "T11n0310_044:0260b25": "染愛？舍利子！眼不久停終於死際。何以故？",
    "T11n0310_044:0260b26": "彼非久停一切諸法，本無有我亦無有情，無",
    "T11n0310_044:0260b27": "有命者、無數取趣、無摩納婆、無丈夫、無意",
    "T11n0310_044:0260b28": "生、無作者、無受者。於如是等無作無用緣",
    "T11n0310_044:0260b29": "會所生諸法之中，誰能染愛？又於何所而行",
    "T11n0310_044:0260c01": "染愛？如是廣說一切內外諸根塵法亦復如",
    "T11n0310_044:0260c02": "是。舍利子！菩薩摩訶薩如是正觀察時，為",
    "T11n0310_044:0260c03": "諸貪愛所牽引者，無有是處。若有菩薩摩訶",
    "T11n0310_044:0260c04": "薩作是觀者，當知是則於諸法中永離貪",
    "T11n0310_044:0260c05": "愛。舍利子！是名菩薩摩訶薩行尸羅波羅蜜",
    "T11n0310_044:0260c06": "多時畢竟清淨滅諸貪愛。」",
    "T11n0310_044:0260c07": "爾時佛告舍利子：「如是清淨行尸羅波羅蜜",
    "T11n0310_044:0260c08": "多菩薩摩訶薩，不行一切害眾生業，乃至命",
    "T11n0310_044:0260c09": "難於諸眾生終不加害。不行一切不與取業，",
    "T11n0310_044:0260c10": "乃至命難於他資具終不劫盜。不習一切婬",
    "T11n0310_044:0260c11": "荒邪行，乃至命難於諸女色終不染趣。不說",
    "T11n0310_044:0260c12": "一切欺誑妄語，乃至命難於諸眾生不行虛",
    "T11n0310_044:0260c13": "誑。不說一切麁獷之言，乃至命難於諸眾",
    "T11n0310_044:0260c14": "生終不毀罵。不說一切離間之言，乃至命難",
    "T11n0310_044:0260c15": "於諸眾生不行破語，於自眷屬生知足故。不",
    "T11n0310_044:0260c16": "傳一切浮綺談說、言必如量，乃至命難終不",
    "T11n0310_044:0260c17": "綺繪異詞矯飾文句。於他財物不起貪著，乃",
    "T11n0310_044:0260c18": "至命難諸所受用終無愛染。於諸惱辱具忍",
    "T11n0310_044:0260c19": "成就，聞麁惡言善能堪耐，乃至命難不生忿",
    "T11n0310_044:0260c20": "恚。於諸法中不生邪見，乃至命難終不信",
    "T11n0310_044:0260c21": "事諸餘天神，唯於佛所淨心歸趣。舍利子！如",
    "T11n0310_044:0260c22": "是名為菩薩摩訶薩尸羅清淨。」",
    "T11n0310_044:0260c23": "佛告舍利子：「是菩薩摩訶薩行尸羅波羅蜜",
    "T11n0310_044:0260c24": "多故，具足成就無量無邊諸佛正法。舍利子！",
    "T11n0310_044:0260c25": "菩薩摩訶薩由行尸羅波羅蜜多故，具足成",
    "T11n0310_044:0260c26": "就不缺尸羅，不與無智相親近故。具足成",
    "T11n0310_044:0260c27": "就不穿尸羅，不平等生能遠離故。具足成就",
    "T11n0310_044:0260c28": "不斑尸羅，不近惡人諸煩惱故。具足成就不",
    "T11n0310_044:0260c29": "雜尸羅，唯為白法所增長故。具足成就應供",
    "T11n0310_044:0261a01": "尸羅，如其所欲自在行故。具足成就稱讚尸",
    "T11n0310_044:0261a02": "羅，不為智者所訶毀故。具足成就善守尸羅，",
    "T11n0310_044:0261a03": "圓備正念及正知故。具足成就不呰尸羅，於",
    "T11n0310_044:0261a04": "諸過失所不生故。具足成就善護尸羅，於諸",
    "T11n0310_044:0261a05": "根門善防衛故。具足成就高廣尸羅，為一切",
    "T11n0310_044:0261a06": "佛所憶念故。具足成就少欲尸羅，知淨量故。",
    "T11n0310_044:0261a07": "具足成就知足尸羅，欣樂斷故。具足成就正",
    "T11n0310_044:0261a08": "行尸羅，身心遠離故。具足成就處靜尸羅，厭",
    "T11n0310_044:0261a09": "煩閙故。具足成就聖種善喜尸羅，不顧他顏",
    "T11n0310_044:0261a10": "無希望故。具足成就杜多功德少事尸羅，自",
    "T11n0310_044:0261a11": "在生長諸善根故。具足成就如說而行尸羅，",
    "T11n0310_044:0261a12": "不誑世間諸天人故。具足成就大慈尸羅，不",
    "T11n0310_044:0261a13": "害一切諸有命故。具足成就大悲尸羅，堪忍",
    "T11n0310_044:0261a14": "一切諸苦惱故。具足成就大喜尸羅，於彼法",
    "T11n0310_044:0261a15": "樂無退減故。具足成就大捨尸羅，一切愛恚",
    "T11n0310_044:0261a16": "畢竟斷故。具足成就常省己過尸羅，恒於內",
    "T11n0310_044:0261a17": "心善察照故。具足成就不譏彼闕尸羅，於眾",
    "T11n0310_044:0261a18": "生心善隨護故。具足成就成熟眾生尸羅，究",
    "T11n0310_044:0261a19": "竟能到施彼岸故。具足成就善守護尸羅，究",
    "T11n0310_044:0261a20": "竟能到戒彼岸故。具足成就無憎害心尸羅，",
    "T11n0310_044:0261a21": "究竟能到忍彼岸故。具足成就不退轉尸羅，",
    "T11n0310_044:0261a22": "究竟能到正勤彼岸故。具足成就定分圓滿",
    "T11n0310_044:0261a23": "尸羅，究竟能到靜慮彼岸故。具足成就正聞",
    "T11n0310_044:0261a24": "無厭尸羅，究竟能到大慧彼岸故。具足成就",
    "T11n0310_044:0261a25": "親近善友尸羅，覺分資糧善修集故。具足成",
    "T11n0310_044:0261a26": "就遠離惡友尸羅，棄捨不平等道故。具足成",
    "T11n0310_044:0261a27": "就不顧戀身尸羅，以無常想恒觀察故。具足",
    "T11n0310_044:0261a28": "成就不顧戀命尸羅，以其所重不常保故。具",
    "T11n0310_044:0261a29": "足成就不起悔尸羅，心善清淨故。具足成就",
    "T11n0310_044:0261b01": "不詐現尸羅，方便善清淨故。具足成就不惱",
    "T11n0310_044:0261b02": "熱尸羅，於增上意善清淨故。具足成就不輕",
    "T11n0310_044:0261b03": "掉尸羅，永離諸貪愛故。具足成就不高慢尸",
    "T11n0310_044:0261b04": "羅，和柔質直故。具足成就不強戾尸羅，性",
    "T11n0310_044:0261b05": "賢善故。具足成就善調伏尸羅，無憤恚故。具",
    "T11n0310_044:0261b06": "足成就寂靜尸羅，性安攝故。具足成就善語",
    "T11n0310_044:0261b07": "尸羅，如其所說無違逆故。具足成就成熟有",
    "T11n0310_044:0261b08": "情尸羅，常不捨離諸攝法故。具足成就守護",
    "T11n0310_044:0261b09": "正法尸羅，於聖法財自不壞故。舍利子！聰",
    "T11n0310_044:0261b10": "慧菩薩摩訶薩如是清淨戒聚，具足成就尸",
    "T11n0310_044:0261b11": "羅波羅蜜多，為阿耨多羅三藐三菩提故，善",
    "T11n0310_044:0261b12": "能修行菩薩妙行。舍利子！是名菩薩摩訶薩",
    "T11n0310_044:0261b13": "尸羅波羅蜜多。若諸菩薩摩訶薩精勤修行",
    "T11n0310_044:0261b14": "是菩薩行，一切眾魔魔民天子於此菩薩不",
    "T11n0310_044:0261b15": "能嬈亂，又不為彼異道他論所能摧屈。」",
    "T11n0310_044:0261b16": "大寶積經卷第四十四"
}