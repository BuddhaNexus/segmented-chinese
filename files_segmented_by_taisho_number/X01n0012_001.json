{
    "X01n0012_001:0362a03": "觀世音菩薩往生淨土本緣經",
    "X01n0012_001:0362a05": "失譯人今附西晉錄",
    "X01n0012_001:0362a06": "如是我聞。一時佛在王舍城鷲峰山頂。與大比丘眾",
    "X01n0012_001:0362a07": "及諸大菩薩天龍八部人非人等。恭敬圍遶。而為說",
    "X01n0012_001:0362a08": "大菩薩本生因緣。爾時佛前有大光明。遍照南閻浮",
    "X01n0012_001:0362a09": "提。漸及佗方國土。而光明中說偈言曰。",
    "X01n0012_001:0362a10": "　成就大悲解脫門　　常在娑婆補陀山",
    "X01n0012_001:0362a11": "　晝夜六變觀世間　　本願因緣利一切",
    "X01n0012_001:0362a12": "是時眾會見此光明。聞說偈言。生未曾有想。莫不疑",
    "X01n0012_001:0362a13": "怪。次第問因緣無答者。爾時眾中。有一菩薩摩訶薩。",
    "X01n0012_001:0362a14": "名曰總持自在。從座而起。便白佛言。世尊。有何因緣。",
    "X01n0012_001:0362a15": "現此光明。誰人所放。我等大眾。見斯光明。聞說偈頌。",
    "X01n0012_001:0362a16": "未知因緣。願為我等。當說其因緣。佛告總持自在菩",
    "X01n0012_001:0362a17": "薩。善哉善哉。汝等諦聽。從此西方。過二十恒河沙佛",
    "X01n0012_001:0362a18": "土。有世界。名曰極樂。其土眾生無有眾苦。但受諸樂。",
    "X01n0012_001:0362a19": "其國有佛。號阿彌陀。三乘聖眾充滿。其中有一生補",
    "X01n0012_001:0362a20": "處大士。名觀世音自在。久植善根。成就大悲行願。今",
    "X01n0012_001:0362a21": "來此土。為欲顯示往生淨土本末因緣。現此光明。普",
    "X01n0012_001:0362a22": "照世界。不久自來。汝等當問偈頌因緣。爾時觀世音",
    "X01n0012_001:0362a23": "菩薩摩訶薩。百千大菩薩眾。俱共來詣鷲山頂。頭面",
    "X01n0012_001:0362a24": "禮佛。讚嘆供養已。退坐一面。時總持自在菩薩。承佛",
    "X01n0012_001:0362b01": "威力。往觀世音所。共相慰問。白觀世音言。善男子。所",
    "X01n0012_001:0362b02": "放光明。演說微妙伽陀。未識本末因緣。其意云何。時",
    "X01n0012_001:0362b03": "觀世音告總持自在言。乃往過去。不可說阿僧祗劫",
    "X01n0012_001:0362b04": "前。當於南閻天竺。有一國。名摩涅婆吒。其國有一梵",
    "X01n0012_001:0362b05": "士。名曰長那。居家豐饒。有妻□名摩那斯羅。未有子",
    "X01n0012_001:0362b06": "息。夫婦常歎恨。我等財產雖豐足。亦無餘念。未有子",
    "X01n0012_001:0362b07": "息。是為遺恨。祈禱天神。慇重求子。其妻未久之間。有",
    "X01n0012_001:0362b08": "身月滿。生男子。端正無比。至有三歲。復生男子。梵士",
    "X01n0012_001:0362b09": "得二子。歡喜踊躍。招占相使見二子。相者見而不悅。",
    "X01n0012_001:0362b10": "良久告言。此兒雖端正。別離父母不久。兄號早離。弟",
    "X01n0012_001:0362b11": "名速離。雖聞此言。夫妻相共愛養無厭。早離年至七",
    "X01n0012_001:0362b12": "歲。速離年至五歲。時母摩那斯羅。四大乖違。重病卒",
    "X01n0012_001:0362b13": "起。形色衰損。辛苦病惱。不得安臥。水食絕將。入死門",
    "X01n0012_001:0362b14": "時。二子有母左右。瞻仰面目。憂悲啼哭。長母聞子悲",
    "X01n0012_001:0362b15": "聲。血淚交流。從病牀而起。以左右手。摩二子頭言。生",
    "X01n0012_001:0362b16": "死敗壞。不可免脫。占相所言。有實唯然。所恨汝等未",
    "X01n0012_001:0362b17": "及盛年。捨而別離。我有何罪報。汝等何無幸。爾時早",
    "X01n0012_001:0362b18": "離在枕側。悶絕而臥。良久蘇起。呼天唱言。我等如今",
    "X01n0012_001:0362b19": "者幼稚無識。非生母者。誰示明操道。天地空曠。神心",
    "X01n0012_001:0362b20": "無據。一何捨告別離。悲母則誘諭言。世間法爾。生者",
    "X01n0012_001:0362b21": "必滅。譬如駛流。必不久住。今聽悲聲。深生病惜。又速",
    "X01n0012_001:0362b22": "離以幼稚心。舒於二手。繁細頸。高聲啼哭。是時摩那",
    "X01n0012_001:0362b23": "斯羅語二子言。明操至道。無過發菩提心。菩提心者",
    "X01n0012_001:0362b24": "大悲是。若至老大時。欲報四恩。宜須發心。如只今者。",
    "X01n0012_001:0362c01": "汝莫啼哭。我雖死亡。共父住。即呼長那。而語遺言。我",
    "X01n0012_001:0362c02": "今與汝。如車輪。如鳥翼。而有二子。我死汝生。汝愛養",
    "X01n0012_001:0362c03": "不異我生時。曾從佗緣。莫心改變。梵士聞婦遺言。悶",
    "X01n0012_001:0362c04": "絕僻地。蘇起唱言。車無一輪。不進寸步。鳥無一翼。不",
    "X01n0012_001:0362c05": "飛尺空。汝入死門。我與誰人。養育二子。夫婦別離。恩",
    "X01n0012_001:0362c06": "愛至悲。我不樂世間。將捨命入死門。時婦復言。二子",
    "X01n0012_001:0362c07": "者。汝與我共生。願止別離養二子。言訖閉眼。父及二",
    "X01n0012_001:0362c08": "子取其遺言。葬死屍還家。兄在右膝上。戀慕母。弟在",
    "X01n0012_001:0362c09": "左膝上。求食而悲。梵士憂懷中。而作是念。我無力。求",
    "X01n0012_001:0362c10": "佗女為婦。養育稚子。爰有梵士。名毗羅。有一女。心情",
    "X01n0012_001:0362c11": "貞良。即取彼女。收為婦。時舉世飢苦。財穀漸盡。庫藏",
    "X01n0012_001:0362c12": "空無。生活無憑。長那即語妻言。我聞從是北往七日。",
    "X01n0012_001:0362c13": "有山名檀羅山。有甘菓名鎮頭。將行彼山取妙菓。養",
    "X01n0012_001:0362c14": "汝及二子。汝我還來間。將可養育。妻受其語。養育二",
    "X01n0012_001:0362c15": "子。如生母。夫差彼山獨往。去後二七日。更不還來。時",
    "X01n0012_001:0362c16": "妻生異念。作是思惟。長那若住彼山不來者。我如何",
    "X01n0012_001:0362c17": "養育二子。若採菓雖來。彼愛念二子。我有何等分。今",
    "X01n0012_001:0362c18": "以方便。除遣二子。思惟已語海師。定出時已。更告二",
    "X01n0012_001:0362c19": "子。我汝等養無力。汝父既未還。從此南方。近有島。海",
    "X01n0012_001:0362c20": "岸孤絕。岸有甘菓。濵有美草。我與汝等。共往絕島。即",
    "X01n0012_001:0362c21": "詣船師所。二子俱乘船渡海。到絕島岸。語二子。汝等",
    "X01n0012_001:0362c22": "二人先下。戲濵挊沙。我在船中。料理餘糧。次下欲求",
    "X01n0012_001:0362c23": "草菓。二子即下。東西馳走遊戲。不知餘事。後母密乘",
    "X01n0012_001:0362c24": "本船。還古鄉。二子還到本濵。見之無船。及母不知去",
    "X01n0012_001:0363a01": "所。海側走疲。舉聲呼母。更無答者。二子晝夜悲哭。兄",
    "X01n0012_001:0363a02": "早離作如是言。悲母告別離。一去更不來。慈父往檀",
    "X01n0012_001:0363a03": "那羅山。更不還來。後母者置絕島。密還去。如何存身",
    "X01n0012_001:0363a04": "命耶。時憶念生母遺言。我須發無上道心。成就菩薩",
    "X01n0012_001:0363a05": "大悲。行解脫門。先度他人。然後成佛。若為無父母者。",
    "X01n0012_001:0363a06": "現父母像。若為無師長者。現師長身。若為貧賤者。現",
    "X01n0012_001:0363a07": "富貴身。國王大臣。長者居士。宰官婆羅門。四眾八部。",
    "X01n0012_001:0363a08": "一切隨類。無不現之。願我常在此島。於十方國。能施",
    "X01n0012_001:0363a09": "安樂。變作山河大地。草木五穀。甘菓等。令受用者。早",
    "X01n0012_001:0363a10": "出生死。願我隨母生處。不離父生處。如是發一百願。",
    "X01n0012_001:0363a11": "壽終。父長那從檀那羅山。採鎮頭菓。還來本宅。先問",
    "X01n0012_001:0363a12": "其二子。後母即答言。汝子只今乞求飲食遊出。其父",
    "X01n0012_001:0363a13": "有朋友。往其所。問子在所。彼答言。汝出後。過二七日。",
    "X01n0012_001:0363a14": "後母送置南海絕島。餓死定不疑。爾時長那。嗚呼甚",
    "X01n0012_001:0363a15": "自責。我往檀那羅山。取甘菓來者。為養二子。而有何",
    "X01n0012_001:0363a16": "罪。忽遇二別離悲。先別離難忍。今亦值生別離。不堪",
    "X01n0012_001:0363a17": "任。即求覔小船。到絕島濵。四方奔求。唯是白骨一處",
    "X01n0012_001:0363a18": "聚集。衣服散在海濵。知是我子死骨。懷衣骨。啼哭發",
    "X01n0012_001:0363a19": "願。願我度脫諸惡眾生。速成佛道。或變大地。或水火",
    "X01n0012_001:0363a20": "風。或變草木藂林。為眾生作依止。或變五穀增益佗",
    "X01n0012_001:0363a21": "身。或若天若人若神。一切貴賤種形色。無剎不現身。",
    "X01n0012_001:0363a22": "如是發五百願。又願我常住娑婆世界。說法教化。如",
    "X01n0012_001:0363a23": "此時間。不食命終。閻浮提大動。諸天來會。禽獸悲鳴",
    "X01n0012_001:0363a24": "不安。空中散化。供養白骨。爾時梵士長那者。今釋迦",
    "X01n0012_001:0363b01": "牟尼如來是也。母摩那斯羅者。西方阿彌陀如來是",
    "X01n0012_001:0363b02": "也。兄早離者。我身是也。弟速離者。大勢至菩薩是也。",
    "X01n0012_001:0363b03": "朋友者。總持自在菩薩是也。昔檀那羅山者。今靈山",
    "X01n0012_001:0363b04": "是也。昔絕島者。今補陀落山是也。劫壞之時。器界雖",
    "X01n0012_001:0363b05": "壞。劫成時。先相還現。彼山北面有堀。若金剛有大石。",
    "X01n0012_001:0363b06": "號寶業。我常在彼石上。說大悲行解脫門。成就眾生。",
    "X01n0012_001:0363b07": "昔為早離時發願。處山頂。有七寶殿堂莊嚴奇妙。我",
    "X01n0012_001:0363b08": "常在寶宮殿。示教利喜。昔呼父母處也。我依彼思往",
    "X01n0012_001:0363b09": "生淨土得不退位。思昔捨身。故常在彼山。異類禽獸。",
    "X01n0012_001:0363b10": "昔我所化。現草木。向捨身所。而低其葉。當知光明中",
    "X01n0012_001:0363b11": "偈頌亦如是。始末因緣。爾時釋迦牟尼如來。讚嘆觀",
    "X01n0012_001:0363b12": "世音菩薩。善哉善哉。誠如所言。往生因緣。一一如斯。",
    "X01n0012_001:0363b13": "汝等當知。如今日者。我及阿彌陀一化始終也。譬如",
    "X01n0012_001:0363b14": "父母。有一子。劫稚墮井底。其父入井底。救其子置岸",
    "X01n0012_001:0363b15": "上。其母在岸。抱取養育。諸親屬助母養志。結朋友儀。",
    "X01n0012_001:0363b16": "不還本井穢中。我如慈父。五濁眾生如隨井底。阿彌",
    "X01n0012_001:0363b17": "陀如悲母在岸上。如淨土觀世音等。如朋友。得不退。",
    "X01n0012_001:0363b18": "如不還。當知入娑婆五濁穢中。教化六道愚癡眾生。",
    "X01n0012_001:0363b19": "今生淨土。彌陀引不捨。觀世音大勢至守護。令不退",
    "X01n0012_001:0363b20": "還。皆依往昔誓願因緣也。爾時阿彌陀如來無數百",
    "X01n0012_001:0363b21": "千聖眾。現空中。說偈言。",
    "X01n0012_001:0363b22": "　善哉釋迦文　　在濁利眾生　　聞名見身者",
    "X01n0012_001:0363b23": "　決定成佛道　　往昔因緣故　　今來現空中",
    "X01n0012_001:0363b24": "　欲生我因者　　必來迎西方",
    "X01n0012_001:0363c01": "爾時釋迦牟尼佛讚阿彌陀。說偈曰。",
    "X01n0012_001:0363c02": "　善哉兩足尊　　能利娑婆界　　證明真實法",
    "X01n0012_001:0363c03": "　慈悲施一切　　若有重業障　　無生淨土因",
    "X01n0012_001:0363c04": "　乘彌陀願力　　必生安樂國　　若人造多罪",
    "X01n0012_001:0363c05": "　應墮地獄中　　纔聞彌陀名　　猛火為清凉",
    "X01n0012_001:0363c06": "　若念彌陀佛　　即滅無量罪　　現受無比樂",
    "X01n0012_001:0363c07": "　後必生淨土",
    "X01n0012_001:0363c08": "爾時觀世音從座而起。說偈言。",
    "X01n0012_001:0363c09": "　二尊如日出　　能破生死闇　　顯示往因緣",
    "X01n0012_001:0363c10": "　經劫不敗亡　　我念無量劫　　在於絕島側",
    "X01n0012_001:0363c11": "　發心時因緣　　常在補陀落　　昔在生死時",
    "X01n0012_001:0363c12": "　二尊為父母　　今在淨穢土　　互助化世間",
    "X01n0012_001:0363c13": "爾時大勢至說偈言。",
    "X01n0012_001:0363c14": "　我從初發心　　隨二尊不離　　今聞昔因緣",
    "X01n0012_001:0363c15": "　能知緣不已　　我動一足時　　三惡離苦惱",
    "X01n0012_001:0363c16": "　若生淨土時　　授手迎西方",
    "X01n0012_001:0363c17": "爾時總持自在王亦復偈說言。",
    "X01n0012_001:0363c18": "　我昔為朋友　　今日能知之　　當來得聞者",
    "X01n0012_001:0363c19": "　決定生淨土",
    "X01n0012_001:0363c20": "爾時阿彌陀佛忽念不現。大眾歡喜。作禮而去。",
    "X01n0012_001:0363c22": "觀世音菩薩往生淨土本緣經"
}