{
    "T03n0158_006:0272b16": "大乘悲分陀利經卷第六",
    "T03n0158_006:0272b18": "失三藏名今附秦錄",
    "T03n0158_006:0272b19": "19 感應品感應品第十九",
    "T03n0158_006:0272b20": "「善男子！時大眾天乾闥婆及世人，五體禮婆",
    "T03n0158_006:0272b21": "羅門足，叉手合掌種種句義偈讚歎已。善男",
    "T03n0158_006:0272b22": "子！時海濟婆羅門，於寶藏如來前，右膝著",
    "T03n0158_006:0272b23": "地。應時大地震動周匝，十方佛剎微塵數佛",
    "T03n0158_006:0272b24": "土普極震動，岠峨踊沒悉極傾搖；復現大光",
    "T03n0158_006:0272b25": "明雨種種華雨，所謂：曼陀羅、摩訶曼陀羅",
    "T03n0158_006:0272b26": "乃至無量光，降如是華雨。於十方佛土微塵",
    "T03n0158_006:0272b27": "數世界中，所有諸佛世尊現在住世淨佛剎",
    "T03n0158_006:0272b28": "中及不淨剎為眾生說法，其諸菩薩摩訶薩",
    "T03n0158_006:0272b29": "於諸佛所坐聽法者，彼諸菩薩摩訶薩見地",
    "T03n0158_006:0272c01": "大動、雨大華雨，令彼諸菩薩摩訶薩問彼諸",
    "T03n0158_006:0272c02": "佛：『世尊！何因何緣，世地大動，降天華雨？』「於時",
    "T03n0158_006:0272c03": "東方去此佛土過一恒河沙數佛剎，有世界",
    "T03n0158_006:0272c04": "名寶集，佛號寶月如來、應供、正遍知乃至佛、",
    "T03n0158_006:0272c05": "世尊，現在住世，無量阿僧祇諸菩薩眾圍繞",
    "T03n0158_006:0272c06": "演法純說大乘。彼佛國有菩薩摩訶薩，一名",
    "T03n0158_006:0272c07": "寶勝；二名月勝。彼二菩薩摩訶薩向寶月如",
    "T03n0158_006:0272c08": "來叉手合掌，白寶月如來言：『唯！世尊！何因何",
    "T03n0158_006:0272c09": "緣，世地大動，降大華雨？』寶月如來告善男子：",
    "T03n0158_006:0272c10": "『西方去此佛土過一恒河沙數世界，有佛土",
    "T03n0158_006:0272c11": "名耐提蘭，佛號寶藏如來乃至佛、世尊，現在",
    "T03n0158_006:0272c12": "住世，授多億菩薩阿耨多羅三藐三菩提記，",
    "T03n0158_006:0272c13": "說菩薩境界，現剎願莊嚴三昧境界，陀羅尼門",
    "T03n0158_006:0272c14": "無難法。其有一大悲菩薩摩訶薩，立如是願",
    "T03n0158_006:0272c15": "具說大悲，為授菩薩摩訶薩阿耨多羅三藐",
    "T03n0158_006:0272c16": "三菩提記，現如是願眼，令多億眾生立菩薩",
    "T03n0158_006:0272c17": "願，取莊嚴佛土攝度眾生。於彼一切是大菩",
    "T03n0158_006:0272c18": "薩具足大悲，彼諸大眾無能及者，能取五濁",
    "T03n0158_006:0272c19": "亂結惡土一切無間乃至集不善根心意燋",
    "T03n0158_006:0272c20": "枯而攝度之。彼諸大眾，天、龍、乾闥婆、阿修羅、",
    "T03n0158_006:0272c21": "世人，供養寶藏如來，盡皆供養最後大悲，",
    "T03n0158_006:0272c22": "五體禮訖，叉手合掌眾妙偈讚。彼摩訶薩坐",
    "T03n0158_006:0272c23": "如來前而聽授記。如彼摩訶薩於如來前右",
    "T03n0158_006:0272c24": "膝著地，時彼如來應時微笑，令十方佛剎微",
    "T03n0158_006:0272c25": "塵數世界，地極震動，降大華雨，為悟彼剎一",
    "T03n0158_006:0272c26": "切菩薩摩訶薩故，為現大悲菩薩願行故，為",
    "T03n0158_006:0272c27": "集十方佛剎微塵數世界中菩薩摩訶薩故，",
    "T03n0158_006:0272c28": "為說菩薩摩訶薩誓願行無畏法門故，彼如",
    "T03n0158_006:0272c29": "來現是神通。』「善男子！彼二菩薩問寶月如來：",
    "T03n0158_006:0273a01": "『世尊！彼大悲菩薩摩訶薩發心幾時？彼摩訶",
    "T03n0158_006:0273a02": "薩修菩薩行幾時？能取五濁重結亂世造無",
    "T03n0158_006:0273a03": "間業，乃至集不善根心意燋枯而取度之。』寶",
    "T03n0158_006:0273a04": "月如來告言：『善男子！彼大悲適始初發阿耨",
    "T03n0158_006:0273a05": "多羅三藐三菩提心。善男子！汝等可往耐提",
    "T03n0158_006:0273a06": "蘭佛剎，奉覲恭敬，親近寶藏如來、應供、正遍",
    "T03n0158_006:0273a07": "知，聽說誓願行無畏法門。又以吾言致問於",
    "T03n0158_006:0273a08": "彼大悲菩薩摩訶薩，如我辭曰：「善丈夫！寶月",
    "T03n0158_006:0273a09": "如來致問於汝，以是月樂無垢華與汝為信。」",
    "T03n0158_006:0273a10": "又言：「善哉！汝善丈夫！如是初發心，汝大悲音",
    "T03n0158_006:0273a11": "聲充遍十方佛剎微塵數餘世界中得大悲",
    "T03n0158_006:0273a12": "名，是故善哉於汝。又汝善丈夫！為將來具大",
    "T03n0158_006:0273a13": "悲菩薩摩訶薩立大悲音願眼幢，是故善哉",
    "T03n0158_006:0273a14": "於汝。又汝善丈夫！當來佛土微塵數阿僧祇",
    "T03n0158_006:0273a15": "劫，名稱流布十方佛土微塵數世界中。又汝",
    "T03n0158_006:0273a16": "勸化多億那由他百千眾生，於阿耨多羅三",
    "T03n0158_006:0273a17": "藐三菩提皆住其中，將詣佛所住不退轉阿",
    "T03n0158_006:0273a18": "耨多羅三藐三菩提。其中願有取佛土莊嚴",
    "T03n0158_006:0273a19": "攝度，有當得授記，是汝所勸化菩提者。彼一",
    "T03n0158_006:0273a20": "切於後乃至佛土微塵數阿僧祇劫佛剎微塵",
    "T03n0158_006:0273a21": "數十方餘世界中，彼逮菩提轉正法輪已當",
    "T03n0158_006:0273a22": "稱譽讚歎。汝善丈夫！以是三事故，善哉於",
    "T03n0158_006:0273a23": "汝。」』「爾時九十二億菩薩同聲白言：『世尊！我等",
    "T03n0158_006:0273a24": "欲往耐提蘭佛土，奉見恭敬，親近彼寶藏如",
    "T03n0158_006:0273a25": "來、應供、正遍知，并見彼善丈夫。所可如來以",
    "T03n0158_006:0273a26": "三事善哉，又以此月樂無垢華與善男子。』時",
    "T03n0158_006:0273a27": "寶月如來告言：『往，善男子！今正是時。汝等至",
    "T03n0158_006:0273a28": "彼寶藏如來所，聽說誓願行無畏法門。』時彼",
    "T03n0158_006:0273a29": "寶勝、月勝菩薩摩訶薩，從寶月如來所受月",
    "T03n0158_006:0273b01": "樂無垢華，與九十二億菩薩俱發寶集世界；",
    "T03n0158_006:0273b02": "譬如電頃，如是彼菩薩眾，於寶集世界忽然",
    "T03n0158_006:0273b03": "不現，至此耐提蘭佛土閻婆羅園。到寶藏如",
    "T03n0158_006:0273b04": "來所，至心頭面禮寶藏如來足，以種種菩薩",
    "T03n0158_006:0273b05": "神通供養已。見婆羅門在寶藏如來前，一切大",
    "T03n0158_006:0273b06": "眾叉手合掌稱譽讚歎。彼諸菩薩生如是念：",
    "T03n0158_006:0273b07": "『是彼具大悲者所可寶月如來與此月樂無垢",
    "T03n0158_006:0273b08": "華者。』彼二菩薩摩訶薩，於世尊所迴向婆羅",
    "T03n0158_006:0273b09": "門，以華與之而作是言：『汝善丈夫！彼寶月",
    "T03n0158_006:0273b10": "如來以此月樂無垢華，又以善哉，乃至如前",
    "T03n0158_006:0273b11": "所說。』略說，東方無量阿僧祇諸世界中菩薩",
    "T03n0158_006:0273b12": "摩訶薩，來至耐提蘭佛土，與月樂無垢華",
    "T03n0158_006:0273b13": "俱。彼現在世諸佛世尊，皆為婆羅門以華為",
    "T03n0158_006:0273b14": "信，又以三事善哉，如前所說。「南方去此佛剎",
    "T03n0158_006:0273b15": "過九十七億那由他百千佛土有世界，中佛",
    "T03n0158_006:0273b16": "號師子奮迅勝自在王如來、應供、正遍知，現",
    "T03n0158_006:0273b17": "在住世，純為菩薩摩訶薩說大乘法。時彼眾",
    "T03n0158_006:0273b18": "中有二菩薩摩訶薩，一名智金剛勝，二名師",
    "T03n0158_006:0273b19": "子金剛勝。彼二菩薩摩訶薩問師子奮迅勝",
    "T03n0158_006:0273b20": "自在王如來：『世尊！何因何緣，世地大動，降大",
    "T03n0158_006:0273b21": "華雨？』乃至如前所說。略說，南方無量阿僧祇",
    "T03n0158_006:0273b22": "餘佛土中，無量阿僧祇億那由他百千菩薩，",
    "T03n0158_006:0273b23": "來此耐提蘭佛土，乃至如前所說。「爾時西方",
    "T03n0158_006:0273b24": "去此佛土過八十九億那由他百千佛剎，有",
    "T03n0158_006:0273b25": "世界名上勝，其佛號降伏根廣長明如來，現",
    "T03n0158_006:0273b26": "在住世，為四眾說三乘法。時眾中有二菩",
    "T03n0158_006:0273b27": "薩，一名賢顯明菩薩摩訶薩，二名師子奮迅",
    "T03n0158_006:0273b28": "身菩薩摩訶薩。彼二善男子問降伏根廣長",
    "T03n0158_006:0273b29": "明如來此義：『世尊！何因何緣，世地大動，降大",
    "T03n0158_006:0273c01": "華雨？』乃至如前所說。「爾時北方去此佛土過",
    "T03n0158_006:0273c02": "九十億那由他百千佛剎，有世界名紫磨，其",
    "T03n0158_006:0273c03": "佛號世自在王如來、應供、正遍知乃至佛、世",
    "T03n0158_006:0273c04": "尊，純為求大乘菩薩說摩訶衍法。眾中有二",
    "T03n0158_006:0273c05": "菩薩摩訶薩，一名不動處，二名慧財。彼二菩",
    "T03n0158_006:0273c06": "薩問世自在王如來：『世尊！何因何緣，世地大",
    "T03n0158_006:0273c07": "動，降大華雨？』乃至如前所說。「爾時下方去此",
    "T03n0158_006:0273c08": "佛土過九十八那由他佛剎，有世界名無闇",
    "T03n0158_006:0273c09": "冥，其佛號無畏近處音如來，現在住世，普為",
    "T03n0158_006:0273c10": "四眾說三乘法。彼佛土中有二菩薩摩訶薩，",
    "T03n0158_006:0273c11": "一名潤疾顯明，二名空疾顯明，乃至如前所",
    "T03n0158_006:0273c12": "說。「爾時上方去此佛土過二百千佛剎，有世",
    "T03n0158_006:0273c13": "界名等華，其佛號華敷照明如來乃至佛、世",
    "T03n0158_006:0273c14": "尊，現在住世，普為四眾說三乘法。彼佛土中",
    "T03n0158_006:0273c15": "有二菩薩摩訶薩，時在坐中，一名自執境界",
    "T03n0158_006:0273c16": "無怒，二名悅持無怒。彼二善男子問華敷照",
    "T03n0158_006:0273c17": "明如來：『世尊！何因何緣，世地大動，降大華雨？』",
    "T03n0158_006:0273c18": "華敷照明如來告言：『善男子！下方去此佛土",
    "T03n0158_006:0273c19": "過二百千佛剎，有世界名耐提蘭，其佛號",
    "T03n0158_006:0273c20": "寶藏如來乃至佛世尊，現在住世說法，授多",
    "T03n0158_006:0273c21": "億眾生阿耨多羅三藐三菩提記，說菩薩境",
    "T03n0158_006:0273c22": "界，現剎願境界，莊嚴三昧境界，陀羅尼門無難",
    "T03n0158_006:0273c23": "法。眾中有一大悲菩薩摩訶薩，立如是願具",
    "T03n0158_006:0273c24": "說大悲行，授菩薩摩訶薩阿耨多羅三藐三",
    "T03n0158_006:0273c25": "菩提記。現如是願眼，令多億菩薩立願取佛",
    "T03n0158_006:0273c26": "土莊嚴，攝度眾生。彼具大悲菩薩於一切眾",
    "T03n0158_006:0273c27": "中無能及者，取彼五濁亂結惡世造無間業，",
    "T03n0158_006:0273c28": "乃至集不善根心意燋枯而攝度之。彼一切",
    "T03n0158_006:0273c29": "大眾，天、龍、乾闥婆、阿修羅、世人，捨供養寶藏",
    "T03n0158_006:0274a01": "如來，盡以供養於彼大悲，五體禮已，合掌而",
    "T03n0158_006:0274a02": "住，稱譽讚彼摩訶薩，坐寶藏如來前而聽授",
    "T03n0158_006:0274a03": "記。如彼摩訶薩於如來前右膝著地，應時世",
    "T03n0158_006:0274a04": "尊而現微笑，令十方佛土微塵數世界中，大",
    "T03n0158_006:0274a05": "地六種震動，降大華雨，為覺悟彼諸佛土中",
    "T03n0158_006:0274a06": "菩薩摩訶薩故，為現大悲菩薩願行故，為集",
    "T03n0158_006:0274a07": "十方佛土微塵數餘世界中菩薩摩訶薩故，",
    "T03n0158_006:0274a08": "為說菩薩摩訶薩誓願行門無畏法故，是故",
    "T03n0158_006:0274a09": "彼如來現如是神通。』「善男子！彼二菩薩摩訶",
    "T03n0158_006:0274a10": "薩，執自境界無怒、悅持無怒，問彼華敷照",
    "T03n0158_006:0274a11": "明如來：『世尊！彼大悲菩薩摩訶薩，發菩提心",
    "T03n0158_006:0274a12": "幾時？彼大悲菩薩行菩薩行來幾時？乃能取",
    "T03n0158_006:0274a13": "五濁惡世亂結重時造無間者，乃至集不善根",
    "T03n0158_006:0274a14": "心意燋枯而攝度之。』華敷照明如來告言：『善",
    "T03n0158_006:0274a15": "男子！彼大悲適始初發阿耨多羅三藐三菩提",
    "T03n0158_006:0274a16": "心。善男子！汝等可至耐提蘭世界，奉見恭敬",
    "T03n0158_006:0274a17": "親近寶藏如來、應供、正遍知，聽誓願行門無",
    "T03n0158_006:0274a18": "畏法。以吾言致問於彼具大悲菩薩摩訶薩，",
    "T03n0158_006:0274a19": "作如是言：「善男子！華敷照明如來致問於汝，",
    "T03n0158_006:0274a20": "遣此月樂無垢華為信，又與汝善哉。汝善丈",
    "T03n0158_006:0274a21": "夫！如是初發心大悲名聲流布，十方佛土微",
    "T03n0158_006:0274a22": "塵數餘世界中得大悲名。是故善丈夫！歎汝",
    "T03n0158_006:0274a23": "善哉。又汝善丈夫！乃能為後具大悲求菩薩",
    "T03n0158_006:0274a24": "摩訶薩，汝以大悲之意立願眼幢。是故善丈",
    "T03n0158_006:0274a25": "夫！歎汝善哉。又汝善丈夫！於當來世佛土微",
    "T03n0158_006:0274a26": "塵數阿僧祇劫，名稱周遍佛土微塵數十方",
    "T03n0158_006:0274a27": "餘世界中。又汝善丈夫！勸化多阿僧祇億那",
    "T03n0158_006:0274a28": "由他百千眾生，於阿耨多羅三藐三菩提皆",
    "T03n0158_006:0274a29": "住其中。將至世尊所得不退轉阿耨多羅三",
    "T03n0158_006:0274b01": "藐三菩提。其中有從世尊所願取莊嚴佛土，",
    "T03n0158_006:0274b02": "以大悲光遍覆所度眾生而攝取之，是汝所",
    "T03n0158_006:0274b03": "化阿耨多羅三藐三菩提。眾生未得授記者，",
    "T03n0158_006:0274b04": "彼亦於後當得授記；彼一切於後乃至佛土微",
    "T03n0158_006:0274b05": "塵數阿僧祇劫，於十方佛土微塵數餘世界",
    "T03n0158_006:0274b06": "中，當得成佛轉正法輪已當讚歎稱譽。以是",
    "T03n0158_006:0274b07": "三事故，汝善丈夫！甚為善哉。」』「爾時多億菩薩",
    "T03n0158_006:0274b08": "同聲白言：『世尊！我等亦欲至彼耐提蘭佛土",
    "T03n0158_006:0274b09": "奉見恭敬親近寶藏如來、應供、正遍知，及見",
    "T03n0158_006:0274b10": "彼善丈夫，所可如來以三事善哉，以此月樂",
    "T03n0158_006:0274b11": "無垢華為信者。』善男子！時彼華敷照明如來",
    "T03n0158_006:0274b12": "告言：『往，善男子！宜知是時。善男子！汝等於彼",
    "T03n0158_006:0274b13": "寶藏如來所，聽說誓願行門無畏法。』善男子！",
    "T03n0158_006:0274b14": "爾時彼二菩薩，自執境界無怒，悅持無怒，",
    "T03n0158_006:0274b15": "從彼華敷照明如來所，取月樂無垢花，",
    "T03n0158_006:0274b16": "與多億菩薩俱發彼等華佛土，忽然不現，",
    "T03n0158_006:0274b17": "一念之頃至此耐提蘭佛剎閻婆羅園，詣寶",
    "T03n0158_006:0274b18": "藏如來所。「爾時一切耐提蘭佛土充滿如",
    "T03n0158_006:0274b19": "是大乘菩薩，求辟支佛乘、求聲聞乘善男子等，",
    "T03n0158_006:0274b20": "天乃至摩睺勒，譬如甘蔗、竹葦、稻麻、叢林成",
    "T03n0158_006:0274b21": "熟充滿如是。於爾時此耐提蘭佛土取大乘",
    "T03n0158_006:0274b22": "善男子乃至摩睺勒充滿其中，彼諸菩薩頭",
    "T03n0158_006:0274b23": "面禮寶藏如來足，以種種誓力菩薩神通供",
    "T03n0158_006:0274b24": "養已。彼諸菩薩亦寶藏如來前見婆羅門，又",
    "T03n0158_006:0274b25": "見一切大眾合掌而住稱譽讚歎。彼諸菩薩",
    "T03n0158_006:0274b26": "生如是念：『是彼大悲摩訶薩所可華敷照明",
    "T03n0158_006:0274b27": "如來與此月樂無垢華者。』彼諸菩薩從寶藏",
    "T03n0158_006:0274b28": "如來所迴向婆羅門，以願樂無垢華與之，而",
    "T03n0158_006:0274b29": "作是言：『善丈夫！華敷照明如來以是願月樂",
    "T03n0158_006:0274c01": "無垢華與汝為信。善丈夫！與汝善哉，乃至如",
    "T03n0158_006:0274c02": "前所說，以三事善哉。』「又諸華雨雨空佛土中，",
    "T03n0158_006:0274c03": "以種種善聲充滿彼諸空佛剎中。謂：佛聲、法",
    "T03n0158_006:0274c04": "聲、僧聲、滅聲、無為聲、波羅蜜聲、根力聲、無",
    "T03n0158_006:0274c05": "畏聲、通聲、無行聲、無生聲、無滅聲、寂靜聲、",
    "T03n0158_006:0274c06": "惔怕聲、大慈聲、大悲聲、無生法聲、授職",
    "T03n0158_006:0274c07": "聲、登地聲、純說摩訶衍聲。彼種種華雨，以是",
    "T03n0158_006:0274c08": "善聲遍滿彼諸空佛土中。又於彼空佛土中，",
    "T03n0158_006:0274c09": "有大神通及威德於深法得自在諸菩薩隨",
    "T03n0158_006:0274c10": "本願為度眾生故在其中者，彼聞是聲已，承",
    "T03n0158_006:0274c11": "佛威神隨本願以為誓力，於彼發神通，速疾",
    "T03n0158_006:0274c12": "猶若壯士伸臂之頃，如是彼諸菩薩發空佛",
    "T03n0158_006:0274c13": "剎至此耐提蘭佛土。彼諸菩薩以種種菩薩",
    "T03n0158_006:0274c14": "神通，供養寶藏如來訖，并供養彼諸大眾",
    "T03n0158_006:0274c15": "已，隨所得處各坐聽法。",
    "T03n0158_006:0274c16": "20 大師授記品大乘悲分陀利經大師授記品第二十",
    "T03n0158_006:0274c17": "「善男子！爾時海濟婆羅門國大師，以彼願樂",
    "T03n0158_006:0274c18": "無垢華供養寶藏如來已，白佛言：『唯願世",
    "T03n0158_006:0274c19": "尊，授我阿耨多羅三藐三菩提記。』善男子！時",
    "T03n0158_006:0274c20": "寶藏如來即入三昧，名曰電燈，以是三昧令",
    "T03n0158_006:0274c21": "一切耐提蘭佛剎變成七寶。一切山林、樹木、",
    "T03n0158_006:0274c22": "瓦礫及地，盡現七寶，隨彼眾生所可助善思",
    "T03n0158_006:0274c23": "惟，坐聽法者隨應現身。其中有身現青、有黃、",
    "T03n0158_006:0274c24": "有綠、有紫、有赤、有黑、有白，有身現如風，有",
    "T03n0158_006:0274c25": "現如火，有現如空，有現如野馬，有現如氷，",
    "T03n0158_006:0274c26": "有現如沫，有現如山，有現如梵，有現如釋，有",
    "T03n0158_006:0274c27": "現如華，有現如伽樓羅，有現如龍，有現如",
    "T03n0158_006:0274c28": "師子，有現如日，有現如月，有現如星，有現身",
    "T03n0158_006:0274c29": "白骨，隨所助善思惟眾生，坐聽法者彼如是",
    "T03n0158_006:0275a01": "見自身。善男子！其中眾生如見自身，見寶藏",
    "T03n0158_006:0275a02": "如來身亦復如是。善男子！時彼大眾見婆羅",
    "T03n0158_006:0275a03": "門國大師於寶藏如來前七寶千葉華臺上",
    "T03n0158_006:0275a04": "坐。善男子！其中眾生有於地坐山空中者，",
    "T03n0158_006:0275a05": "彼一一眾生如是見寶藏如來在我前坐，盡",
    "T03n0158_006:0275a06": "意視我為我說法。「善男子！爾時寶藏如來、應",
    "T03n0158_006:0275a07": "供、正遍知，讚海濟婆羅門言：『善哉，善哉！大悲",
    "T03n0158_006:0275a08": "大婆羅門，汝亦大悲為饒益照世過數眾生",
    "T03n0158_006:0275a09": "故出現婆羅門，譬如成好華剎種種色、種種",
    "T03n0158_006:0275a10": "香、種種觸、種種葉、種種莖、種種根、種種德，悉是",
    "T03n0158_006:0275a11": "良藥。其中有華香色照徹百由旬中，有二百",
    "T03n0158_006:0275a12": "由旬，有三百由旬，略說於中有華香色乃至",
    "T03n0158_006:0275a13": "照徹四天下世界。其中眾生聞彼華香，盲者",
    "T03n0158_006:0275a14": "得視，聾者得聽，乃至諸根不具悉得成就。",
    "T03n0158_006:0275a15": "其有眾生四百四病之所困者，彼聞香已身",
    "T03n0158_006:0275a16": "病即除。其中眾生有狂顛錯亂失志者，彼聞",
    "T03n0158_006:0275a17": "華香逮得本心。是華剎中有一分陀利出，是",
    "T03n0158_006:0275a18": "堅固金剛，琉璃為莖而有百曲，黃金為葉，",
    "T03n0158_006:0275a19": "馬瑙為鬚，臺赤真珠，高八十四百千由旬，",
    "T03n0158_006:0275a20": "縱廣正等百千由旬，是分陀利香色光徹照",
    "T03n0158_006:0275a21": "遍十方佛剎微塵數世界中。婆羅門！於彼十",
    "T03n0158_006:0275a22": "方佛剎微塵數世界中眾生，四大不和身病",
    "T03n0158_006:0275a23": "所困，諸情不具狂顛錯亂失志心者，彼諸眾",
    "T03n0158_006:0275a24": "生見分陀利光聞其香已，一切患除逮得本",
    "T03n0158_006:0275a25": "心。其有眾生久死骨節未離，分陀利光照彼",
    "T03n0158_006:0275a26": "骸骨香勳觸已，彼諸骸骨尋皆得活，平復還",
    "T03n0158_006:0275a27": "起見諸親屬，與彼俱遊入園嬉戲，五欲自娛",
    "T03n0158_006:0275a28": "聚會中止，從彼終已皆生梵處，於中久住壽",
    "T03n0158_006:0275a29": "命無量，彼間終已不生餘處。婆羅門！如彼成",
    "T03n0158_006:0275b01": "華剎，如此大眾如日初出，諸華敷舒香色顯",
    "T03n0158_006:0275b02": "現，有高百由旬，乃至有高千由旬，為多眾生",
    "T03n0158_006:0275b03": "除種種病。如是，汝善丈夫！我為如來慧日出",
    "T03n0158_006:0275b04": "世，譬如日出光照諸華，皆悉敷舒，光色明淨，",
    "T03n0158_006:0275b05": "除滅眾生種種病惱。善丈夫！吾今出世亦復",
    "T03n0158_006:0275b06": "如是，以悲光明遍覆眾生，啟發眾生先造善",
    "T03n0158_006:0275b07": "根，又以三種地立眾生，汝亦勸化無量阿僧",
    "T03n0158_006:0275b08": "祇眾生，於阿耨多羅三藐三菩提，令住其中",
    "T03n0158_006:0275b09": "將至我所。彼諸眾生皆於我前各各立願隨",
    "T03n0158_006:0275b10": "取佛土，有取淨土，有取不淨，我亦隨授彼記。",
    "T03n0158_006:0275b11": "善丈夫！彼有菩薩在於我所，取淨佛土淨意",
    "T03n0158_006:0275b12": "易化已種善根眾生而攝度之，是名菩薩摩",
    "T03n0158_006:0275b13": "訶薩彼無大丈夫行，於心意中亦無大悲。彼",
    "T03n0158_006:0275b14": "諸菩薩不為悲一切眾生故求阿耨多羅三藐",
    "T03n0158_006:0275b15": "三菩提，所可取淨佛土捨棄困厄。有菩薩求",
    "T03n0158_006:0275b16": "聲聞、辟支佛乘眾生佛土，彼諸菩薩意無善",
    "T03n0158_006:0275b17": "智，有立如是願，我等當於無聲聞、辟支佛，無",
    "T03n0158_006:0275b18": "集不善根，無女人，無地獄、畜生、餓鬼佛土中，",
    "T03n0158_006:0275b19": "得成阿耨多羅三藐三菩提。聲聞、辟支佛但",
    "T03n0158_006:0275b20": "為求大乘菩薩純說摩訶衍法。求我逮菩提",
    "T03n0158_006:0275b21": "已，得長壽命久住多劫，為淨意易化諸善根",
    "T03n0158_006:0275b22": "眾說法。是故彼諸菩薩意無善智，是故不名",
    "T03n0158_006:0275b23": "摩訶薩也。』「善男子！時寶藏如來申臂，於五",
    "T03n0158_006:0275b24": "指端種種無量色，無量百千色光，彼諸光明",
    "T03n0158_006:0275b25": "照於東方無量阿僧祇佛土。於彼有世界名",
    "T03n0158_006:0275b26": "鴦崛吒，其世界中人壽三十歲，顏色醜惡，無",
    "T03n0158_006:0275b27": "慚無愧，集不善根，身長三肘。其中佛號月明",
    "T03n0158_006:0275b28": "如來、應供、正遍知，現在住世，為諸四眾說三",
    "T03n0158_006:0275b29": "乘法。「善男子！此諸大眾見彼佛土如來及諸",
    "T03n0158_006:0275c01": "眾生，寶藏如來普告大眾言：『彼月明如來過",
    "T03n0158_006:0275c02": "去無量阿僧祇劫，於寶蓋照踊如來前，初發",
    "T03n0158_006:0275c03": "阿耨多羅三藐三菩提心；亦勸化多億那由他",
    "T03n0158_006:0275c04": "眾生，於阿耨多羅三藐三菩提令住其中。隨",
    "T03n0158_006:0275c05": "彼眾生，於寶蓋照踊如來前，立願取佛土莊",
    "T03n0158_006:0275c06": "嚴，有取淨土，有取不淨五濁。於中彼摩訶薩",
    "T03n0158_006:0275c07": "初勸我阿耨多羅三藐三菩提，我於彼寶蓋",
    "T03n0158_006:0275c08": "照踊如來前，立阿耨多羅三藐三菩提願，取此",
    "T03n0158_006:0275c09": "五濁佛土莊嚴。時彼如來歎我善哉，授我阿",
    "T03n0158_006:0275c10": "耨多羅三藐三菩提記。善丈夫！時善知識勸",
    "T03n0158_006:0275c11": "我菩提者，彼自立願取極重結五濁惡土造",
    "T03n0158_006:0275c12": "無間業，乃至集不善根心意燋枯墜在生死曠",
    "T03n0158_006:0275c13": "野眾生，取而攝度。爾時於彼十方無量阿僧",
    "T03n0158_006:0275c14": "祇餘世界中現在住世諸佛世尊，為彼遣使",
    "T03n0158_006:0275c15": "亦致善哉，即為立字，名善大悲照明。彼大悲",
    "T03n0158_006:0275c16": "照明菩薩摩訶薩，是我善知識，饒益於我。成",
    "T03n0158_006:0275c17": "佛未久，今在鴦崛吒世界三十歲世人中轉正",
    "T03n0158_006:0275c18": "法輪。彼亦逮菩提已，於十方無量阿僧祇世",
    "T03n0158_006:0275c19": "界中現在住世諸佛世尊遣使供養，是彼先",
    "T03n0158_006:0275c20": "初勸化阿耨多羅三藐三菩提令住其中者；",
    "T03n0158_006:0275c21": "是彼先所勸化檀波羅蜜乃至般若波羅蜜令",
    "T03n0158_006:0275c22": "住其中者；彼諸佛世尊知念先恩遣信與彼",
    "T03n0158_006:0275c23": "如來。「『婆羅門！汝觀彼諸佛世尊，於佛土長壽",
    "T03n0158_006:0275c24": "淨意易化眾生而作佛事。彼月明如來於如",
    "T03n0158_006:0275c25": "是五濁國成佛，為無間業乃至集不善根眾",
    "T03n0158_006:0275c26": "生，如是短命中極多作佛事，不捨棄聲聞、辟",
    "T03n0158_006:0275c27": "支佛而說法為如是。汝善丈夫！此一切菩薩",
    "T03n0158_006:0275c28": "眾無能及者，立願最妙，取五濁惡剎造無間",
    "T03n0158_006:0275c29": "業乃至集不善根而攝度之。又彼諸菩薩取",
    "T03n0158_006:0276a01": "淨佛土，除地獄、畜生、餓鬼，捨棄聲聞、辟支佛，",
    "T03n0158_006:0276a02": "取度淨意易化已種善根者，是諸菩薩名曰",
    "T03n0158_006:0276a03": "如花，非摩訶薩、非分陀利，有於易化善根熟",
    "T03n0158_006:0276a04": "中作佛事者。「『婆羅門！菩薩有四懈怠。何謂為",
    "T03n0158_006:0276a05": "四？一者，立願於淨佛土；二者，願淨意眾生中",
    "T03n0158_006:0276a06": "而作佛事；三者，願逮菩提已不說聲聞辟支",
    "T03n0158_006:0276a07": "佛乘；四者，願逮菩提已長壽作佛。是為菩薩",
    "T03n0158_006:0276a08": "四懈怠地。是故彼諸菩薩名曰如華，非分陀",
    "T03n0158_006:0276a09": "利、非摩訶薩。婆羅門！此大菩薩眾，其譬如",
    "T03n0158_006:0276a10": "是。除彼由毘師紐，取不淨佛土，攝度亂結",
    "T03n0158_006:0276a11": "眾生，於賢劫中亦復少有。善男子！菩薩摩訶",
    "T03n0158_006:0276a12": "薩有四精進。何謂為四？一者，願不淨佛剎；二",
    "T03n0158_006:0276a13": "者，願不淨意眾生中作佛事；三者，願逮菩提",
    "T03n0158_006:0276a14": "已說聲聞、辟支佛乘；四者，願逮菩提已壽命",
    "T03n0158_006:0276a15": "處中不長不短。是為菩薩摩訶薩四精進。是",
    "T03n0158_006:0276a16": "故彼諸菩薩，謂如分陀利不似如華，是故彼",
    "T03n0158_006:0276a17": "謂菩薩摩訶薩。婆羅門！譬如汝今日於無",
    "T03n0158_006:0276a18": "量阿僧祇菩薩眾中善授剎記，於如來前大",
    "T03n0158_006:0276a19": "悲分陀利出，汝妙願攝度無間業，乃至集不",
    "T03n0158_006:0276a20": "善根，取重五濁佛土。善丈夫！以汝大悲音",
    "T03n0158_006:0276a21": "故，十方佛剎微塵數諸佛世尊，遣使稱汝善",
    "T03n0158_006:0276a22": "哉，為汝立大悲名，又此一切大眾事供養",
    "T03n0158_006:0276a23": "汝。汝大悲！於當來世過一恒河沙數阿僧祇、",
    "T03n0158_006:0276a24": "於二恒河沙阿僧祇少餘，於彼娑訶佛剎，於",
    "T03n0158_006:0276a25": "賢大劫百二十歲世人老病所困盲冥之中，",
    "T03n0158_006:0276a26": "世無導師、集不善根因於邪道、曠野眾生造",
    "T03n0158_006:0276a27": "無間業，誹謗賢聖非毀正法犯根罪中，乃至",
    "T03n0158_006:0276a28": "如前所說充滿於世。汝為如來、明行足乃至",
    "T03n0158_006:0276a29": "佛、世尊，轉正法輪降自在魔伏諸結魔，名稱",
    "T03n0158_006:0276b01": "流布十方無量無邊佛土。汝當有大聲聞眾",
    "T03n0158_006:0276b02": "一千二百五十比丘，當於四十五年中，如是",
    "T03n0158_006:0276b03": "漸漸具作佛事如所立願。於爾時是大王無",
    "T03n0158_006:0276b04": "量淨當名阿彌陀，於無量劫中具作佛事。如",
    "T03n0158_006:0276b05": "是，汝大悲！於娑訶佛剎賢大劫百二十歲世",
    "T03n0158_006:0276b06": "人中，於四十五年如是成滿大具佛事。汝善",
    "T03n0158_006:0276b07": "丈夫！當以無上般涅槃後正法住世過千歲，",
    "T03n0158_006:0276b08": "正法滅後，善丈夫！汝色身舍利亦如是作佛",
    "T03n0158_006:0276b09": "事如汝願，於爾所時化度眾生如前所說。』",
    "T03n0158_006:0276b10": "21 大師立誓品大乘悲分陀利經大師立誓品第二十一",
    "T03n0158_006:0276b11": "「善男子，爾時有梵名螺髻，彼言：『汝善丈夫！於",
    "T03n0158_006:0276b12": "無量阿僧祇劫中行菩薩行時，在所生處我",
    "T03n0158_006:0276b13": "常為汝給使，隨順供奉猶如僮僕，於最後身",
    "T03n0158_006:0276b14": "願為汝父。善丈夫！汝逮菩提已，為汝第一檀",
    "T03n0158_006:0276b15": "越，汝當授我阿耨多羅三藐三菩提記。』時有",
    "T03n0158_006:0276b16": "女海神名曰調意，彼言：『在所生處乃至最後",
    "T03n0158_006:0276b17": "身，我為汝母生育於汝。汝大悲！逮菩提已，",
    "T03n0158_006:0276b18": "亦授我阿耨多羅三藐三菩提記。』時有女地",
    "T03n0158_006:0276b19": "神名水儀，彼言：『在所生處乃至最後身，我為",
    "T03n0158_006:0276b20": "汝母，汝逮菩提已，授我阿耨多羅三藐三",
    "T03n0158_006:0276b21": "菩提記。』時有二釋，一名親近，二名雪思念，",
    "T03n0158_006:0276b22": "彼二俱言：『汝大悲！在所生處乃至逮菩提已，",
    "T03n0158_006:0276b23": "我等為汝神足智慧上首聲聞。』復有一釋，名",
    "T03n0158_006:0276b24": "曰善現手，彼言：『大悲！在所生處乃至最後",
    "T03n0158_006:0276b25": "身，我為汝子。』時有女山神名曰日壹，彼言：",
    "T03n0158_006:0276b26": "『大悲！汝在生處乃至最後身，我為汝妻。善丈",
    "T03n0158_006:0276b27": "夫！汝逮菩提已，授我阿耨多羅三藐三菩提",
    "T03n0158_006:0276b28": "記。』時有阿修羅名曰釧行，彼言：『大悲！汝在所",
    "T03n0158_006:0276b29": "生處，於無量阿僧祇劫中，善丈夫！汝行菩提",
    "T03n0158_006:0276c01": "行時，我當與汝作親族善友如奴僕使，汝最",
    "T03n0158_006:0276c02": "後身我當供給。善丈夫！汝逮菩提已，轉正法",
    "T03n0158_006:0276c03": "輪，初說法時我先證果，服法味得甘露，乃至",
    "T03n0158_006:0276c04": "除諸結使成阿羅漢。略說，爾時恒河沙數天、",
    "T03n0158_006:0276c05": "龍、阿修羅、世人，隨順大悲立願受度。』「時有一",
    "T03n0158_006:0276c06": "邪命，名曰壞想，彼言：『大婆羅門！我為汝友助",
    "T03n0158_006:0276c07": "成眾事，我當所在生處無量阿僧祇劫中，為",
    "T03n0158_006:0276c08": "汝同師友及作親屬，又常至汝所為乞衣服、",
    "T03n0158_006:0276c09": "臥具，象馬、車乘、輦輿、聚落、城郭，男女、妻妾",
    "T03n0158_006:0276c10": "及諸眷屬，皮肉、骨血、手足、耳目、鼻舌，及頭盡",
    "T03n0158_006:0276c11": "求索故。大婆羅門！我為汝友助成汝檀波羅",
    "T03n0158_006:0276c12": "蜜，乃至助成般若波羅蜜。大婆羅門！汝行菩",
    "T03n0158_006:0276c13": "提行時，我當如是助成六波羅蜜，乃至汝逮",
    "T03n0158_006:0276c14": "菩提，令我得聲聞處，受持八萬部法真為法",
    "T03n0158_006:0276c15": "師，汝當授我阿耨多羅三藐三菩提記。』「善男",
    "T03n0158_006:0276c16": "子！大悲婆羅門聞彼語訖，五體禮寶藏如來",
    "T03n0158_006:0276c17": "足已，語彼壞想邪命言：『善哉，善哉！善丈夫！",
    "T03n0158_006:0276c18": "汝為我無上行友，汝乃能為我於無量阿僧",
    "T03n0158_006:0276c19": "祇那由他百千眾生處，從乞衣服乃至頭目",
    "T03n0158_006:0276c20": "故，我當歡喜淨心施與，令汝永無罪分。』「善男",
    "T03n0158_006:0276c21": "子！時彼大悲菩薩摩訶薩，復白寶藏如來言：",
    "T03n0158_006:0276c22": "『世尊！若我在所生處，於無量阿僧祇億那由",
    "T03n0158_006:0276c23": "他百千劫中行阿耨多羅三藐三菩提行時，",
    "T03n0158_006:0276c24": "其有住我前從我求食，或以軟言，或以麤",
    "T03n0158_006:0276c25": "言，或輕調言，或正直言，從我求索。世尊！若",
    "T03n0158_006:0276c26": "我於求者所，一念之頃若生瞋恚不愛敬心",
    "T03n0158_006:0276c27": "施求果報，如是施者，令我永已不見十方無",
    "T03n0158_006:0276c28": "量阿僧祇餘世界中現在住世說法諸佛，令",
    "T03n0158_006:0276c29": "我不成阿耨多羅三藐三菩提。世尊！我以淨",
    "T03n0158_006:0277a01": "心施與乞士，若受施者，於信施墮障礙善法，",
    "T03n0158_006:0277a02": "乃至析毛億分一者，令我永已不見諸佛。世",
    "T03n0158_006:0277a03": "尊！受施者乃至毛億分之一障善法者，令我",
    "T03n0158_006:0277a04": "墮阿鼻地獄中；如施飲食衣服亦爾。乃至乞",
    "T03n0158_006:0277a05": "者從我求頭或以軟語，或以麤語，或輕弄語，",
    "T03n0158_006:0277a06": "或以正直語，從我索頭。世尊！若我於求者所",
    "T03n0158_006:0277a07": "有一念頃若生瞋恚不愛敬心願求果者，令",
    "T03n0158_006:0277a08": "我永已不見諸佛。世尊！乃至令我入阿鼻地",
    "T03n0158_006:0277a09": "獄。如我行施，戒亦如是，乃至惠，乃至捨亦如",
    "T03n0158_006:0277a10": "是說。』「善男子！爾時寶藏如來讚大悲菩薩摩",
    "T03n0158_006:0277a11": "訶薩言：『善哉，善哉！汝善丈夫！以大悲意立是",
    "T03n0158_006:0277a12": "妙願。』善男子！時一切大眾，天、乾闥婆、阿修羅、",
    "T03n0158_006:0277a13": "世人，合掌而住，讚言：『善哉，善哉！仁善丈夫！",
    "T03n0158_006:0277a14": "以大悲意立是妙願善勝堅固，仁亦以六和",
    "T03n0158_006:0277a15": "敬法滿足眾生。』善男子！如壞想邪命立願受",
    "T03n0158_006:0277a16": "菩薩施，八萬四千眾生亦立願。「善男子！時大",
    "T03n0158_006:0277a17": "悲菩薩摩訶薩，聞八萬四千眾生立如是如",
    "T03n0158_006:0277a18": "壞想所立，生大歡喜，起叉手立，觀一切大眾",
    "T03n0158_006:0277a19": "已，悲喜交集而言：『甚奇未曾有，我當於彼窮",
    "T03n0158_006:0277a20": "法困弊大結散亂五濁惡世，為導師商主，為",
    "T03n0158_006:0277a21": "照為燈，無力無覺悟者我為示導，我乃能於",
    "T03n0158_006:0277a22": "初發心得此如是無上菩提行，及在所生處",
    "T03n0158_006:0277a23": "能受我頭、眼、耳、鼻、舌、手、足、血、肉、皮、骨，乃至受",
    "T03n0158_006:0277a24": "我飲食。』善男子！時彼大悲菩薩摩訶薩，還",
    "T03n0158_006:0277a25": "坐寶藏如來前，白佛言：『世尊！我在所生處無",
    "T03n0158_006:0277a26": "量阿僧祇那由他百千劫中，其有求索來至",
    "T03n0158_006:0277a27": "我所從我受施，若食若飲乃至受頭，從我手",
    "T03n0158_006:0277a28": "中受施，乃至析毛億分之一者，乃至菩提際。",
    "T03n0158_006:0277a29": "若我逮菩提已，從生死中不脫彼眾生，不授",
    "T03n0158_006:0277b01": "彼聲聞乘、辟支佛乘、大乘記者，令我永已不",
    "T03n0158_006:0277b02": "見現在十方諸佛世尊，令我不逮阿耨多羅",
    "T03n0158_006:0277b03": "三藐三菩提。』「善男子！寶藏如來復歎彼大悲",
    "T03n0158_006:0277b04": "菩薩摩訶薩言：『善哉，善哉！善丈夫！汝菩提行",
    "T03n0158_006:0277b05": "願如是如持，彌樓山如來先勸發心，於世自",
    "T03n0158_006:0277b06": "在明如來前，立如是菩提行願，如是行菩提",
    "T03n0158_006:0277b07": "行。立願已來過恒河沙數大劫，彼大丈夫於",
    "T03n0158_006:0277b08": "東方億百千佛土，最在邊持熾然世界百歲",
    "T03n0158_006:0277b09": "世人中，成阿耨多羅三藐三菩提。號智華無",
    "T03n0158_006:0277b10": "塵上勝菩提自在如來、應供、正遍知乃至佛、世",
    "T03n0158_006:0277b11": "尊，四十五年具作佛事已入無餘涅槃。大悲！",
    "T03n0158_006:0277b12": "時彼智華無塵上勝菩提自在如來般涅槃",
    "T03n0158_006:0277b13": "後，正法眼住千歲，正法滅後，像法亦住千",
    "T03n0158_006:0277b14": "歲。大悲！又彼智華無塵上勝菩提自在如來",
    "T03n0158_006:0277b15": "般涅槃後正法眼時，復於像法比丘比丘尼",
    "T03n0158_006:0277b16": "破戒、惡法、邪行、非行、無慚、無愧，毀供養法無",
    "T03n0158_006:0277b17": "有慚愧，斷截四方僧及現前僧衣服、飲食、臥",
    "T03n0158_006:0277b18": "具、湯藥、種種供具而自入，若自食若與俗人。",
    "T03n0158_006:0277b19": "大悲！時彼智華無塵上勝菩提自在如來，先",
    "T03n0158_006:0277b20": "授彼一切三乘記。大悲！其有眾生於彼如來",
    "T03n0158_006:0277b21": "法中著染袈裟者，先授彼一切三乘不退轉",
    "T03n0158_006:0277b22": "記。其有犯根罪比丘、比丘尼、優婆塞、優婆夷，",
    "T03n0158_006:0277b23": "先於彼如來有師事者，善根故亦授三乘不退",
    "T03n0158_006:0277b24": "轉記。』「善男子！大悲菩薩摩訶薩重白寶藏如",
    "T03n0158_006:0277b25": "來言：『世尊！我如是立願，乃至隨我幾數時行",
    "T03n0158_006:0277b26": "無上菩提行，無上菩提行所勸化眾生。於檀",
    "T03n0158_006:0277b27": "波羅蜜以善勸化眾生，乃至毛億分之一修",
    "T03n0158_006:0277b28": "行，乃至菩提際，不令彼眾生住三乘地不退",
    "T03n0158_006:0277b29": "轉，乃遺一人者，令我永已不見十方無量阿",
    "T03n0158_006:0277c01": "僧祇世界中現在住世說法諸佛，令我不成",
    "T03n0158_006:0277c02": "阿耨多羅三藐三菩提。世尊！我得無上智已，",
    "T03n0158_006:0277c03": "其有眾生於我法中著染袈裟者，若犯根",
    "T03n0158_006:0277c04": "罪，若因諸見於三寶失犯眾過罪，比丘、比丘",
    "T03n0158_006:0277c05": "尼、優婆塞、優婆夷，有於我所能一念頃發師",
    "T03n0158_006:0277c06": "事想生恭敬心，若於法僧起恭敬意者，世尊！",
    "T03n0158_006:0277c07": "我若不授彼眾生三乘不退轉記，遺一人者，",
    "T03n0158_006:0277c08": "令我永已不見諸佛世尊，乃至不成阿耨多",
    "T03n0158_006:0277c09": "羅三藐三菩提。世尊！我逮菩提已，令染服袈",
    "T03n0158_006:0277c10": "裟為天世人之所尊重恭敬供養，其有眾生",
    "T03n0158_006:0277c11": "得見袈裟者，令於三乘得不退轉。其有眾生",
    "T03n0158_006:0277c12": "飢渴所逼乏無飲食，若夜叉貧窮，若人貧窮，",
    "T03n0158_006:0277c13": "若於餓鬼其餓鬼眾生，得染袈裟乃至四指，",
    "T03n0158_006:0277c14": "令彼一切所求飲食隨意充滿。其有眾生不",
    "T03n0158_006:0277c15": "相和順，多饒怨嫉共相鬪戰，若天、若夜叉、",
    "T03n0158_006:0277c16": "若羅剎、龍、阿修羅、迦樓羅、緊那羅、摩睺羅伽、",
    "T03n0158_006:0277c17": "鳩槃茶、毘舍遮，及餘世人交陣鬪時，能念袈",
    "T03n0158_006:0277c18": "裟者，令彼眾生得悲心、軟心、無怨心、淨心、隨",
    "T03n0158_006:0277c19": "用作心。眾生若於鬪戰，若於諍訟，為護身",
    "T03n0158_006:0277c20": "故，尊重恭敬供養袈裟，常持自隨者，令彼眾",
    "T03n0158_006:0277c21": "生所在常勝、無能陵者，從鬪戰諍訟安隱解",
    "T03n0158_006:0277c22": "脫。世尊！若我袈裟不具此五聖德者，令我永",
    "T03n0158_006:0277c23": "已不見十方諸佛世尊，乃至令我不能具作",
    "T03n0158_006:0277c24": "佛事，令我諸法悉皆忘失，令我不能降伏異",
    "T03n0158_006:0277c25": "學。』「善男子！爾時寶藏如來申右臂，以手摩大",
    "T03n0158_006:0277c26": "悲菩薩頂告言：『善哉，善哉！善丈夫！所願甚",
    "T03n0158_006:0277c27": "善，辯才妙勝。善丈夫！如是汝逮菩提已，染服",
    "T03n0158_006:0277c28": "袈裟有此五聖德饒益眾生。』善男子！時大悲",
    "T03n0158_006:0277c29": "菩薩彼以受記。善哉，善哉！歡喜踊躍，以如來",
    "T03n0158_006:0278a01": "百福莊嚴柔軟右手縵網長指觸之，還成童",
    "T03n0158_006:0278a02": "子如年二十。「善男子！爾時一切大眾，天、乾闥",
    "T03n0158_006:0278a03": "婆、阿修羅、世人，還叉手住，敬事供養大悲菩",
    "T03n0158_006:0278a04": "薩摩訶薩，以華香乃至音樂供養大悲菩薩",
    "T03n0158_006:0278a05": "摩訶薩，以妙偈讚已就坐。",
    "T03n0158_006:0278a06": "大乘悲分陀利經卷第六"
}