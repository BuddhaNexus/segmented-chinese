{
    "T34n1721_003:0482b14": "法華義疏卷第三",
    "T34n1721_003:0482b16": "胡吉藏撰",
    "T34n1721_003:0482b17": "方便品第二之一",
    "T34n1721_003:0482b18": "有四重門：一、來意門，二、釋名門，三、同異門，",
    "T34n1721_003:0482b19": "四、通別門。問：此經玄音始唱歎佛智甚深，多",
    "T34n1721_003:0482b20": "寶讚善稱大慧平等，故文雖七軸宗歸一乘。",
    "T34n1721_003:0482b21": "今以何義初明方便？答：將欲顯一乘為真實，",
    "T34n1721_003:0482b22": "必須前明三乘為方便，若不前明三乘為方",
    "T34n1721_003:0482b23": "便，即不得顯一乘為真實。故此經云「開方",
    "T34n1721_003:0482b24": "便門示真實相」也。《注經》云「既唱擬一之端，宜",
    "T34n1721_003:0482b25": "前辨分三之意」，並其證也。釋名門者，外國",
    "T34n1721_003:0482b26": "稱傴和拘舍羅，傴和稱為方便，拘舍羅名為",
    "T34n1721_003:0482b27": "勝智，謂方便勝智也。但方便之名有離有合。",
    "T34n1721_003:0482b28": "所言離者凡有三義：一者、就理教釋之，理正",
    "T34n1721_003:0482b29": "曰方，言巧稱便，即是其義深遠、其語巧妙，文",
    "T34n1721_003:0482c01": "義合舉故云方便。此釋通於大小，不專據三",
    "T34n1721_003:0482c02": "乘。二者、眾生所緣之域為方，如來適化之法",
    "T34n1721_003:0482c03": "稱便，蓋欲因病授藥，籍方施便，機教兩舉",
    "T34n1721_003:0482c04": "故名方便。此亦通於大小，非專據於三乘。",
    "T34n1721_003:0482c05": "三者、履嶮得安稱方，稟教獲利稱便，五濁之",
    "T34n1721_003:0482c06": "嶮非三乘則不安，故云履嶮得安，稟三乘教",
    "T34n1721_003:0482c07": "則便獲利，故以教為方以益為便，教益雙舉",
    "T34n1721_003:0482c08": "故云方便。此亦通於大小，非專據三乘。次",
    "T34n1721_003:0482c09": "合釋者凡有三義：一者、方便是善巧之名，善",
    "T34n1721_003:0482c10": "巧者智用也。理實無三，以方便力是故說三，",
    "T34n1721_003:0482c11": "故名善巧。問：無三說三，云何名善巧？答：由",
    "T34n1721_003:0482c12": "無三說三眾生遂得實益，故名善巧。問：既得",
    "T34n1721_003:0482c13": "實益應名為實，云何乃言方便？答：就益而言",
    "T34n1721_003:0482c14": "亦得稱實，今望理實無三假名說三，據理望",
    "T34n1721_003:0482c15": "教故名方便。二者、說於三乘為令眾生悟入",
    "T34n1721_003:0482c16": "一乘，故此三乘為趣一乘之由漸，故名方便。",
    "T34n1721_003:0482c17": "如下文云「我設是方便令得入佛慧」，又云「我此",
    "T34n1721_003:0482c18": "九部法入大乘為本」，故說三乘為一乘之方",
    "T34n1721_003:0482c19": "便也。三者、合前二義圓成一旨，所以無三說",
    "T34n1721_003:0482c20": "三者，欲令因三悟不三，是以二言合成一意",
    "T34n1721_003:0482c21": "也。問：三乘方便有幾種？答：凡有三種：一、身",
    "T34n1721_003:0482c22": "方便，如現作二乘及垢衣長者、樹王之佛。二、",
    "T34n1721_003:0482c23": "口方便，則無三說三，謂虛指門外明有三車。",
    "T34n1721_003:0482c24": "三、意方便，則二思惟也：一、思惟尋念過去佛；",
    "T34n1721_003:0482c25": "二、思惟我出濁惡世。此則上同古佛下順眾",
    "T34n1721_003:0482c26": "生，二種因緣起方便智，謂意方便也。同異",
    "T34n1721_003:0482c27": "門者，問：舊亦明三乘為方便、一乘為真實，與",
    "T34n1721_003:0482c28": "今何異？答：今序經始終凡有四意：一、以三乘",
    "T34n1721_003:0482c29": "為方便以、一乘為真實。所以立此義者，昔稟",
    "T34n1721_003:0483a01": "教之人執三為實，不知三是方便，為欲行之",
    "T34n1721_003:0483a02": "故，明三是方便、一為真實，令捨三以入一乘",
    "T34n1721_003:0483a03": "也。二者、稟教之徒雖復捨三遂封一實，麁惑",
    "T34n1721_003:0483a04": "雖去細染尋生，為對彼故明三之與一皆是方",
    "T34n1721_003:0483a05": "便、非三非一乃稱為實。三者、稟教之流乃識二",
    "T34n1721_003:0483a06": "是方便，更封兩非為理極，是故今明三一為",
    "T34n1721_003:0483a07": "二、非三非一名為不二，二與不二皆是方便、",
    "T34n1721_003:0483a08": "非二非不二乃是為真實。四者、二與不二乃",
    "T34n1721_003:0483a09": "至非二非不二猶是四句，未免名言，並稱方",
    "T34n1721_003:0483a10": "便，諸法寂滅相不可以言宣乃為真實也。乘",
    "T34n1721_003:0483a11": "方便、乘真實既有四階，身方便、身真實亦有",
    "T34n1721_003:0483a12": "四句也。一、以短為方便、長為真實。二者、以長",
    "T34n1721_003:0483a13": "短並為方便、非長非短為真實。三者、長短為",
    "T34n1721_003:0483a14": "二、非長非短為不二，二與不二並是方便、非",
    "T34n1721_003:0483a15": "二非不二乃名真實。四者、二與不二非二非",
    "T34n1721_003:0483a16": "不二猶是四句，未離名言，並名方便，如來法",
    "T34n1721_003:0483a17": "身四句斯忘百非皆絕乃稱真實。故〈壽量品〉",
    "T34n1721_003:0483a18": "釋法身云「非實非虛非如非異，具足十不」，",
    "T34n1721_003:0483a19": "如彼文說之。通別門者，據別而言，正以三",
    "T34n1721_003:0483a20": "乘為方便，就通論之，方便是善巧為義，善",
    "T34n1721_003:0483a21": "巧通今昔也。今欲融會三一之所由，稱歎諸",
    "T34n1721_003:0483a22": "佛之善巧，所以然者，昔辨三教、今說一乘，前",
    "T34n1721_003:0483a23": "後相違義成鉾楯，則物不生信，故會釋云，所",
    "T34n1721_003:0483a24": "以昔三今一者，蓋是深照物機善巧施教，故",
    "T34n1721_003:0483a25": "不相違也。故方便是三一之總名，今昔之通",
    "T34n1721_003:0483a26": "稱，是以命初題「方便品」。但此義難明，今以",
    "T34n1721_003:0483a27": "四句顯之：一者、昔開今覆。謂昔開三、今覆三。",
    "T34n1721_003:0483a28": "二者、昔覆今開。謂昔覆一、今開一。三者、今昔",
    "T34n1721_003:0483a29": "俱覆。昔覆一、今覆三。四者、今昔俱開。昔開三、",
    "T34n1721_003:0483b01": "今開一。所以有此四句者，皆是如來知機識",
    "T34n1721_003:0483b02": "法善巧為緣，無相違背，故悉名方便。所以",
    "T34n1721_003:0483b03": "方便通今昔也。次舉無方便四句對顯之：一",
    "T34n1721_003:0483b04": "者、昔緣執三覆佛一，不知說三為開一。二",
    "T34n1721_003:0483b05": "者、今緣執一覆佛三，不知雖一不失三。三",
    "T34n1721_003:0483b06": "者、執自性三覆佛因緣之一三。四者、執自",
    "T34n1721_003:0483b07": "性一覆佛因緣之三一。如此昔執皆是無方",
    "T34n1721_003:0483b08": "便，故無方便亦通今昔也。問：何文明方便",
    "T34n1721_003:0483b09": "通今昔耶？答：下三請文云「諸佛第一方便」，",
    "T34n1721_003:0483b10": "夫三乘是方便不名第一，一乘是第一不名",
    "T34n1721_003:0483b11": "方便，今言第一方便，則知是諸佛善巧智名",
    "T34n1721_003:0483b12": "第一方便，有此巧智故能說一三也。問：亦得",
    "T34n1721_003:0483b13": "云一乘名方便，故言方便品以不？答：亦得爾",
    "T34n1721_003:0483b14": "也。故《勝鬘經》云「一乘大方便」，即是諸佛大善",
    "T34n1721_003:0483b15": "巧。《勝鬘》明一乘而題稱一乘大方便，《法華》開",
    "T34n1721_003:0483b16": "宗之首亦宜用一乘為方便也。問：何故用一",
    "T34n1721_003:0483b17": "乘為方便耶？答：如《百論》依空捨福，而《論》文云",
    "T34n1721_003:0483b18": "「用無相捨福」，釋言以是方便則能捨福，若捨",
    "T34n1721_003:0483b19": "有而滯空不名為方便，捨有不著空故名為",
    "T34n1721_003:0483b20": "方便。《智度論》云「破常而著無常名無方便無",
    "T34n1721_003:0483b21": "常，破常不著無常名有方便無常」，又云「破二",
    "T34n1721_003:0483b22": "不著一是名為法忍」。今亦爾，為破二乘故明",
    "T34n1721_003:0483b23": "於一，亦不令著一，故此一名方便。所以然者，",
    "T34n1721_003:0483b24": "生死以取相為源，入道用無著為本，故下文",
    "T34n1721_003:0483b25": "云「我以無數方便引導眾生令離諸著」。問：《勝",
    "T34n1721_003:0483b26": "鬘》、《大品》及此經皆明方便，有何異耶？答：凡有",
    "T34n1721_003:0483b27": "四句：一、合乘合慧，如《勝鬘》合五乘為一乘，故",
    "T34n1721_003:0483b28": "云合乘；若權若實總名大方便，故名合慧。二、",
    "T34n1721_003:0483b29": "開乘開慧，如《法華》云「照一為權、照一為實」。",
    "T34n1721_003:0483c01": "三、開乘合慧，亦如此經序昔二今一，故名開",
    "T34n1721_003:0483c02": "乘；此之三一皆是如來知機識法善巧方便，",
    "T34n1721_003:0483c03": "故名合慧。四、合乘開慧，如《大品》總說一切乘",
    "T34n1721_003:0483c04": "皆入大乘，如〈會宗品〉云「若佛法菩薩法二乘",
    "T34n1721_003:0483c05": "法皆入摩訶衍」，故名合乘也。就大乘中自開",
    "T34n1721_003:0483c06": "空有二慧，故名開慧。問：《大品》已明一切法皆",
    "T34n1721_003:0483c07": "入大乘，與《法華》何異？答：《大品》已會於法但未",
    "T34n1721_003:0483c08": "會人。會法者，欲明大乘無法不攝，故《大品》",
    "T34n1721_003:0483c09": "云「若有實語攝一切善法者，波若是也」。未會",
    "T34n1721_003:0483c10": "人者，但二乘人至《大品》時大機未熟，故未會",
    "T34n1721_003:0483c11": "人。《法華》則人法俱會，會人故同名菩薩，會法",
    "T34n1721_003:0483c12": "名為一乘。又《攝大乘論》云「有二種會，一、顯會；",
    "T34n1721_003:0483c13": "二、密會」。密會者如《大品》明一切諸法皆入大",
    "T34n1721_003:0483c14": "乘，《顯會》者如法華會人也。又有二會：一、理",
    "T34n1721_003:0483c15": "會；二、教會。理會者如《大品》明一切諸法皆入",
    "T34n1721_003:0483c16": "實相，實相既無二，豈有三乘異耶？七卷《金",
    "T34n1721_003:0483c17": "光明經》云「法界無二故乘無有三」，但未會三",
    "T34n1721_003:0483c18": "教，故不名教會。《法華》理、教俱會。問：三乘是方",
    "T34n1721_003:0483c19": "便，亦得名為實不？答：凡有四句：一者、於昔為",
    "T34n1721_003:0483c20": "實、於今為權，謂對今一以望昔三是也。二者、",
    "T34n1721_003:0483c21": "今昔俱實，昔以三為實，今以一為實。三者、三",
    "T34n1721_003:0483c22": "一俱權，望正道為論，未曾三一，三一皆為",
    "T34n1721_003:0483c23": "開道名為道門，故皆權也。四者、今實昔權，今",
    "T34n1721_003:0483c24": "以一為實，於昔為非實義名為權。問：人天乘",
    "T34n1721_003:0483c25": "亦是方便以不？答：若說三十三天常樂我淨，",
    "T34n1721_003:0483c26": "指黃葉為真金亦是方便，若直說五戒十善",
    "T34n1721_003:0483c27": "感人天身，不名方便。次開文句者，從此品去",
    "T34n1721_003:0483c28": "至〈分別功德品〉格量偈以來十五品半經，名為",
    "T34n1721_003:0483c29": "正說。大開為二，凡有十種：一者、從初品至〈法",
    "T34n1721_003:0484a01": "師品〉凡有九品，明乘方便、乘真實；次從〈寶塔",
    "T34n1721_003:0484a02": "品〉竟後有六品半經，明身方便、身真實。昔日",
    "T34n1721_003:0484a03": "三乘謂乘方便也，今明一乘謂乘真實也。昔",
    "T34n1721_003:0484a04": "日生滅之身謂身方便也，今無生滅身謂身",
    "T34n1721_003:0484a05": "真實也。所以雙開此二者，釋迦一化凡有三",
    "T34n1721_003:0484a06": "時：一者、雙說；二者、雙覆；三者、雙開。言雙說",
    "T34n1721_003:0484a07": "者，佛初成道《華嚴》之會，為諸大士說究竟法、",
    "T34n1721_003:0484a08": "明圓滿身，故長者居師子坐羅列寶物，即是",
    "T34n1721_003:0484a09": "其事，故說雙說。但小器未堪，故鹿苑之會隱",
    "T34n1721_003:0484a10": "一明三、覆本開迹，是以長者止於傍使更遣",
    "T34n1721_003:0484a11": "餘人，脫珍御服著弊垢衣，即是其事，謂雙",
    "T34n1721_003:0484a12": "覆也。至《法華》之會俱開二權、雙示兩實，謂",
    "T34n1721_003:0484a13": "雙開也。初之雙說謂根本法輪，次之雙覆謂",
    "T34n1721_003:0484a14": "支末之教，後之雙開謂收末歸本。此之三門",
    "T34n1721_003:0484a15": "非但釋迦一化，總攝一切諸佛教門。《法華》結",
    "T34n1721_003:0484a16": "會終始具足三門，但對昔雙覆故言雙開耳。",
    "T34n1721_003:0484a17": "二者、大明佛化凡有三門：《法華》之前攝一切",
    "T34n1721_003:0484a18": "邪歸五乘之正，謂攝邪歸正門。此經初分",
    "T34n1721_003:0484a19": "會五乘之異同歸一道，謂攝異歸同門。此經",
    "T34n1721_003:0484a20": "後分明法身之果，謂引因趣果門。此之三門",
    "T34n1721_003:0484a21": "無教不收、無人不化，斯經對昔但有二門，若",
    "T34n1721_003:0484a22": "結會終始具三門也。如《玄義》序之。三者、大明",
    "T34n1721_003:0484a23": "佛事凡有三輪：一、知他心，二、現神力，三、說",
    "T34n1721_003:0484a24": "教門。此之三輪無佛事而不收、無群生而不",
    "T34n1721_003:0484a25": "化，但初分經會五乘之教歸于一乘，謂說法",
    "T34n1721_003:0484a26": "輪。後分之經明延促自在脩短適化，則神通",
    "T34n1721_003:0484a27": "輪。故前文云「說佛智慧故諸佛出於世」，後章",
    "T34n1721_003:0484a28": "經云「如來祕密神通之力」，則其證也。四者、大",
    "T34n1721_003:0484a29": "明佛德凡有三種：一者、法身；二者、波若；三",
    "T34n1721_003:0484b01": "者、解脫。以正法為身故曰法身，無境不照",
    "T34n1721_003:0484b02": "名為波若，無累不盡故稱解脫。所以佛德",
    "T34n1721_003:0484b03": "但明三者，法身、波若無德不圓，解脫一門",
    "T34n1721_003:0484b04": "無累不盡。但德無不圓復開為二：一者、法",
    "T34n1721_003:0484b05": "身；二者、智慧。如世間人有身有智。又法身",
    "T34n1721_003:0484b06": "為體，智慧為用。又內智無不照為波若，外",
    "T34n1721_003:0484b07": "感無不應，功由法身也。又為對生死但有於",
    "T34n1721_003:0484b08": "三：以對生死報障故說法身；對生死業障故",
    "T34n1721_003:0484b09": "說解脫；對煩惱障明於波若。又總十二因緣",
    "T34n1721_003:0484b10": "不出三道：謂苦道、業道及煩惱道。如來登中",
    "T34n1721_003:0484b11": "道第一義山頂，與無明父母別，故永免三道、",
    "T34n1721_003:0484b12": "具於三德。又對二乘三德未圓，明如來三德",
    "T34n1721_003:0484b13": "圓。又有法身明如來身業，有於波若辨如來",
    "T34n1721_003:0484b14": "口業，辨於解脫顯如來意業，如〈四相品〉說。今",
    "T34n1721_003:0484b15": "此經亦具明三德所以稱妙，以凡夫二乘不",
    "T34n1721_003:0484b16": "具三德故名為麁，但初分經明於波若，後分",
    "T34n1721_003:0484b17": "之說辨於法身，斯二無累即是解脫。問：後分",
    "T34n1721_003:0484b18": "明法身其文可見，初分云何辨於波若？答：",
    "T34n1721_003:0484b19": "如前云，釋迦玄音始唱歎佛智甚深，多寶稱",
    "T34n1721_003:0484b20": "善讚大慧平等，即是其事。問：何處有明解脫",
    "T34n1721_003:0484b21": "德耶？答：〈譬喻品〉云「二乘但離虛妄名為解脫，",
    "T34n1721_003:0484b22": "其實未得一切解脫」。但離虛妄名為解脫者，",
    "T34n1721_003:0484b23": "但免三界分段及見思之惑，若具斷五住備",
    "T34n1721_003:0484b24": "傾二死名一切解脫。正用此法簡異二乘，令",
    "T34n1721_003:0484b25": "捨保三歸於一極。五者、總談大小諸教，不出",
    "T34n1721_003:0484b26": "因果法門。但大乘因果凡有二門：一、通因通",
    "T34n1721_003:0484b27": "果；二、別因別果。通因通果者，通明十方三",
    "T34n1721_003:0484b28": "世諸佛同行不二之因，同得一極之果。初分",
    "T34n1721_003:0484b29": "經文正明斯法，謂通因通果。次明別因別果",
    "T34n1721_003:0484c01": "者，別明釋迦久已成佛，過去行長遠之因，未",
    "T34n1721_003:0484c02": "來證不滅常住之果，後段經意正明斯法，謂",
    "T34n1721_003:0484c03": "別因別果也。六者、總明諸佛不出權實二智、",
    "T34n1721_003:0484c04": "真應兩身。照三乘之智為權，鑒一乘之智為",
    "T34n1721_003:0484c05": "實。初分之經正說斯二智。王宮現生、伽耶",
    "T34n1721_003:0484c06": "成道為應身也；無始無終非生非滅為真身",
    "T34n1721_003:0484c07": "也。後段之經盛談斯義，故辨於二身。七者、此",
    "T34n1721_003:0484c08": "經秤妙法者，即是一乘。故〈譬喻品〉云「是乘",
    "T34n1721_003:0484c09": "微妙清淨第一，於諸世間為無有上」。但乘有",
    "T34n1721_003:0484c10": "二種：一、所乘之法；二、能乘之人。具能乘所",
    "T34n1721_003:0484c11": "乘則乘義始圓。初分辨所乘之法，即是法妙；",
    "T34n1721_003:0484c12": "次〈現塔〉以去明能乘之人，謂人妙也。何以知",
    "T34n1721_003:0484c13": "然？如〈方便品〉云「佛自住大乘，如其所得法，定",
    "T34n1721_003:0484c14": "慧力莊嚴，以此度眾生」，則所乘之法也。〈見塔〉",
    "T34n1721_003:0484c15": "以去正釋如來常無常義，故辨能乘之人。如",
    "T34n1721_003:0484c16": "此人法更無二體，則一正觀兩義說之。統御",
    "T34n1721_003:0484c17": "之義為人，可軌之義為法，然正觀未曾人法，",
    "T34n1721_003:0484c18": "為眾生故強稱人法也。八者、總論眾生迷倒",
    "T34n1721_003:0484c19": "凡有二種：一者、迷因；二者、迷果。初分之經",
    "T34n1721_003:0484c20": "破於迷因，後分之經斥於迷果。所言迷因者，",
    "T34n1721_003:0484c21": "昔於一佛乘分別說三，則指大因為小果，封",
    "T34n1721_003:0484c22": "教之徒遂執小果以為究竟，不知小果則是",
    "T34n1721_003:0484c23": "大因，故是迷因。今明汝等所行是菩薩道，還",
    "T34n1721_003:0484c24": "指小果為彼大因，破其自保究竟之執，故是",
    "T34n1721_003:0484c25": "破迷因也。後分之經斥迷果者，如來之身實",
    "T34n1721_003:0484c26": "無生滅，凡夫二乘謂是生滅無常，故破彼迷",
    "T34n1721_003:0484c27": "情辨法身常住，所以斥迷果也。問：昔說大因",
    "T34n1721_003:0484c28": "為小果，今還指小果為大因者，亦得昔說法",
    "T34n1721_003:0484c29": "身為生滅，今還指生滅為法身耶？答：斯義不",
    "T34n1721_003:0485a01": "類。昔覆相說如來身有為生滅，今開方便門",
    "T34n1721_003:0485a02": "顯真實義，故辨生滅為應跡，無生滅為法身。",
    "T34n1721_003:0485a03": "但封教之流執跡迷本，故開真應兩身，而小",
    "T34n1721_003:0485a04": "果大因更無二法，與此非類也。九者、總收惑",
    "T34n1721_003:0485a05": "倒凡有二種：一者、自倒；二者、他倒。初分之",
    "T34n1721_003:0485a06": "經斥於自倒，後分之經破於他倒。自倒者，二",
    "T34n1721_003:0485a07": "乘之人實非究竟，以顛倒故自謂究竟，故身",
    "T34n1721_003:0485a08": "子云「我今自於智，疑惑不能了，為是究竟法，",
    "T34n1721_003:0485a09": "為是所行道」，則其事也。後分之經破於他倒",
    "T34n1721_003:0485a10": "者，如來果德於二乘為他，自惑己身既入無",
    "T34n1721_003:0485a11": "餘，謂如來身亦同灰斷，故是他倒。今二段",
    "T34n1721_003:0485a12": "之經雙破兩倒，初段之經顯二乘非究竟除",
    "T34n1721_003:0485a13": "其自倒，後段之經明法身常住破其他倒。既",
    "T34n1721_003:0485a14": "自他倒除則一切惑盡，便改小志發於大心。",
    "T34n1721_003:0485a15": "又初段經破其自倒，令二乘人知彼涅槃非",
    "T34n1721_003:0485a16": "是常住，則破其常倒，後段經文破其他倒，顯",
    "T34n1721_003:0485a17": "如來常身破其無常之倒。二倒既除則應期",
    "T34n1721_003:0485a18": "悟道。問：初分經破常倒，備破四倒不？答：具",
    "T34n1721_003:0485a19": "破也。二乘之人自謂彼涅槃為常則有樂淨，",
    "T34n1721_003:0485a20": "雖無人我而有法我亦有我倒，故知初經具",
    "T34n1721_003:0485a21": "破常等四倒。後分經備破二乘人，謂佛是無",
    "T34n1721_003:0485a22": "常苦空無我不淨，亦具破四倒。此經始終既",
    "T34n1721_003:0485a23": "具破八倒，則是說涅槃竟，所應悟者並皆得",
    "T34n1721_003:0485a24": "道。燈明佛不須說涅槃，意在於斯。但釋迦",
    "T34n1721_003:0485a25": "為鈍根之人未悟，更廣說《法華》後為說《涅槃》",
    "T34n1721_003:0485a26": "之教耳。問：前文何處破常倒耶？答：〈譬喻品〉云",
    "T34n1721_003:0485a27": "「但盡生死其實未滅」，既稱未滅，豈是常耶？後",
    "T34n1721_003:0485a28": "破無常者，其文易顯。問：二乘俱迷因果自他",
    "T34n1721_003:0485a29": "兩倒，是何惑耶也？答：其人四住已傾，但有",
    "T34n1721_003:0485b01": "無明故生斯謬。十者、大明說法凡有二門：一",
    "T34n1721_003:0485b02": "者、直說；二、相成說。初分之經名為直說，直",
    "T34n1721_003:0485b03": "說者，明理無二極唯一道清淨，故稱為妙。是",
    "T34n1721_003:0485b04": "故文云「唯有一門而復挾小」。所言一者，無",
    "T34n1721_003:0485b05": "九十六種之別，亦無五乘之異，唯有一道清",
    "T34n1721_003:0485b06": "淨，故名為一；至妙虛通秤之為門；不容凡夫",
    "T34n1721_003:0485b07": "愛見之心故名為挾；亦不受二乘斷常之見，",
    "T34n1721_003:0485b08": "秤之為小。初分之經正明一道清淨，斥凡夫",
    "T34n1721_003:0485b09": "愛見二乘斷常，故名直說。後分之經稱相成",
    "T34n1721_003:0485b10": "說者，前雖言一道清淨，未知此一為是無常、",
    "T34n1721_003:0485b11": "為是常住？若是無常猶同九十六種，還同四",
    "T34n1721_003:0485b12": "乘之異，乃是麁法不名為妙；以一道清淨常",
    "T34n1721_003:0485b13": "恒不變故，超前兩異，故名為妙。然所體之法",
    "T34n1721_003:0485b14": "既其是常，能證之人亦是常住。故《涅槃》云「諸",
    "T34n1721_003:0485b15": "佛所歸所謂法也」，以法常故諸佛亦常，仍以",
    "T34n1721_003:0485b16": "後常成前獨一，妙義始彰，故為相成說也。此",
    "T34n1721_003:0485b17": "之十義皆是大判為言，其前章非無後意，後",
    "T34n1721_003:0485b18": "章非無前意，但一往示其起盡從多為論，故",
    "T34n1721_003:0485b19": "作此分之。問：開為二段如上十門，如其不開",
    "T34n1721_003:0485b20": "云何識教？答：經名「妙法蓮華」者，始終皆辨中",
    "T34n1721_003:0485b21": "道不二正觀故名為妙；無得無依、無所染著",
    "T34n1721_003:0485b22": "故云蓮華。凡夫著有、二乘滯空、菩薩著中道，",
    "T34n1721_003:0485b23": "如是一之與三、常無常乃至一毫取著皆是",
    "T34n1721_003:0485b24": "麁法，不名為妙，並為染累非是蓮華。今但",
    "T34n1721_003:0485b25": "令得一正觀則具一切佛法，正觀微妙故名",
    "T34n1721_003:0485b26": "妙法，至人用此為身名為法身，諸佛以此為",
    "T34n1721_003:0485b27": "性故名佛性，獨一自在名為一乘，無境不照",
    "T34n1721_003:0485b28": "稱為波若，無累不寂名為涅槃，故云「波若是",
    "T34n1721_003:0485b29": "一法，佛說種種名，隨諸眾生類，為之立異字」。",
    "T34n1721_003:0485c01": "故學者但須觀心清淨，是以文云「大事因緣",
    "T34n1721_003:0485c02": "出現於世，謂開佛知見」，佛知見者則正觀也。",
    "T34n1721_003:0485c03": "雖有十義，今且依乘方便乘真實、身方便身真",
    "T34n1721_003:0485c04": "實以開二段文也。問：初段明乘真實者，為正",
    "T34n1721_003:0485c05": "明因、為正明果？答：初段略說、廣說及後證說，",
    "T34n1721_003:0485c06": "並歎佛慧，則正明果乘義也。所以然者凡有",
    "T34n1721_003:0485c07": "二義：一者、果乘德無不圓累無不盡故稱為妙，",
    "T34n1721_003:0485c08": "可喻蓮華。蓮華者以其臺葉具足如德無不",
    "T34n1721_003:0485c09": "圓，清淨無染如累無不盡，故云「是乘微妙清",
    "T34n1721_003:0485c10": "淨第一」，故以果乘為正。因乘德猶未圓累未",
    "T34n1721_003:0485c11": "盡故不得稱妙，闕斯兩義故不得喻如蓮華",
    "T34n1721_003:0485c12": "也。二者、初分之經正明二乘果是方便，故明",
    "T34n1721_003:0485c13": "一佛乘為真實，則令捨小果求大乘果，故明",
    "T34n1721_003:0485c14": "果乘為正也。既明一佛果乘，則以二乘之果",
    "T34n1721_003:0485c15": "攝屬因乘，令彼修於佛因以求佛果也。就前",
    "T34n1721_003:0485c16": "後二段各開四別。初文四者：第一、略開三顯",
    "T34n1721_003:0485c17": "一動執生疑；第二、執動疑生申疑致請；第三、",
    "T34n1721_003:0485c18": "廣開三顯一斷疑生信；第四、辨流通。所以有",
    "T34n1721_003:0485c19": "此四段者，今日時眾宜大機已動，應開一乘",
    "T34n1721_003:0485c20": "之說，但執三來久未得廣明，且略開三顯一",
    "T34n1721_003:0485c21": "以動執生疑也。稟教之流忽聞非常之說，故",
    "T34n1721_003:0485c22": "執動疑生、申疑致請。執動有可除之義，疑生",
    "T34n1721_003:0485c23": "有可解之理，既其有請故受請廣說，破彼三",
    "T34n1721_003:0485c24": "執、斷其一疑、生於信解，此一周說竟。欲遠被",
    "T34n1721_003:0485c25": "未來，故次辨流通。示文處者，從此品初盡",
    "T34n1721_003:0485c26": "長行與偈第一段也。從「爾時大眾中」竟身子",
    "T34n1721_003:0485c27": "三請，第二文也。從「爾時世尊告舍利弗」竟〈授",
    "T34n1721_003:0485c28": "學無學人記品〉七品半，第三文也。〈法師〉一品，",
    "T34n1721_003:0485c29": "第四文也。就初文為二：第一、因歎二智髣髴",
    "T34n1721_003:0486a01": "開宗；第二、分明略說。所以前髣髴開宗、後分",
    "T34n1721_003:0486a02": "明略說者，正言一實之理不可直說，三執",
    "T34n1721_003:0486a03": "不可頓排，今欲悟物以斷疑，故歎佛二智非",
    "T34n1721_003:0486a04": "二乘所知。歎佛二智則髣髴顯實，明二乘不",
    "T34n1721_003:0486a05": "知則髣髴開權。前章既以髣髴，故後稍漸分",
    "T34n1721_003:0486a06": "明，但未得廣陳，所以略說。就初段又二：第",
    "T34n1721_003:0486a07": "一、長行；第二、偈頌。長行有二：初、寄言歎二智；",
    "T34n1721_003:0486a08": "二、止言加歎二智。初又二：一、歎諸佛二智；",
    "T34n1721_003:0486a09": "二、歎釋迦二智。初歎諸佛二智又二：前經家",
    "T34n1721_003:0486a10": "序佛從定起及出對揚之人，次正歎二智。「爾",
    "T34n1721_003:0486a11": "時世尊」者，佛入三昧所作事訖，今是說法時",
    "T34n1721_003:0486a12": "至，故從定起也。三業而言：入定，意業利益；放",
    "T34n1721_003:0486a13": "光是身業利益；今欲明口業利益，故從定起",
    "T34n1721_003:0486a14": "也。「安祥」者，示大人之相，欲明大法，故先示大",
    "T34n1721_003:0486a15": "人相。又安祥者，動寂無礙也。故《論》云「顯如",
    "T34n1721_003:0486a16": "來定力自在無人驚動，故稱安祥」。「告舍利弗」",
    "T34n1721_003:0486a17": "者，出對揚之人也。問：何故不告菩薩也？答：聲",
    "T34n1721_003:0486a18": "聞自保究竟，今欲斥之，是故告也。菩薩無有",
    "T34n1721_003:0486a19": "此患，故不告菩薩。問：何故不告緣覺？答：《法華》",
    "T34n1721_003:0486a20": "之會無緣覺果人，雖有緣覺因人，不及利根",
    "T34n1721_003:0486a21": "聲聞，故不告也。問：此經開宗告身子，與《大品》",
    "T34n1721_003:0486a22": "何異？答：《大品》密告，以密令小人而學大也。此",
    "T34n1721_003:0486a23": "經顯告，顯令聲聞修菩薩道，故顯告也。問：若",
    "T34n1721_003:0486a24": "爾，何得《智度論》云《大品》非祕密《法華》為祕密？",
    "T34n1721_003:0486a25": "答：《大品》不明二乘作佛，但明菩薩作佛，其義",
    "T34n1721_003:0486a26": "易解，如用藥為藥，故不名祕密。《法華》明二",
    "T34n1721_003:0486a27": "乘作佛，望昔為難解，如用毒作藥，故稱祕",
    "T34n1721_003:0486a28": "密。問：此經就誰為難易？答：《大品》望昔教，阿難",
    "T34n1721_003:0486a29": "易解，以菩薩是大人，還明大人作佛，故阿難",
    "T34n1721_003:0486b01": "解之，所以《大品》付囑阿難。《法華》明二乘作佛，",
    "T34n1721_003:0486b02": "異於昔教，於聲聞難解，故《法華》不付囑阿難。",
    "T34n1721_003:0486b03": "所以告聲聞者，依《法華論》意凡有五義：一、令",
    "T34n1721_003:0486b04": "聲聞人修行大因；二、令取大果；三、令聲聞人",
    "T34n1721_003:0486b05": "修行大因與於大果心不怯弱；四、者為欲令",
    "T34n1721_003:0486b06": "餘人善思念，故明佛對小心尚令作佛，餘人",
    "T34n1721_003:0486b07": "豈不求作佛耶？五者、令聲聞人不起所作已",
    "T34n1721_003:0486b08": "辦心，故前令取大果，今令棄小果。問：何故",
    "T34n1721_003:0486b09": "不告餘聲聞獨告身子？答：身子根緣先熟最",
    "T34n1721_003:0486b10": "初領悟，又是逐佛轉法輪大將。又今說平等",
    "T34n1721_003:0486b11": "第一智慧，宜對智慧之人。又根緣所宜故也。",
    "T34n1721_003:0486b12": "「諸佛智慧甚深無量」者，第二、正歎諸佛二智",
    "T34n1721_003:0486b13": "也。無有人請而佛自說者，有二義：一者、示",
    "T34n1721_003:0486b14": "如來大悲純至，機動則說不待他請。肇公云",
    "T34n1721_003:0486b15": "「真友不待請，如慈母之赴嬰兒」。二者、欲顯理",
    "T34n1721_003:0486b16": "深玄無人能問，故自說也。如下偈云「道場",
    "T34n1721_003:0486b17": "所得法無能發問者」也。所言智慧者，經說不",
    "T34n1721_003:0486b18": "同，或但一果智謂如實智，以因中惑猶未盡、",
    "T34n1721_003:0486b19": "所照未真實，果地惑無不淨故智無不實也。",
    "T34n1721_003:0486b20": "或開二智照空為一切智，鑒有為一切種智，",
    "T34n1721_003:0486b21": "此從所照二諦為名，以法莫離於真俗，故智",
    "T34n1721_003:0486b22": "唯開於二也。或開三智，如此經〈囑累品〉說",
    "T34n1721_003:0486b23": "「佛智、如來智、自然智」。佛智一切種智也，如來",
    "T34n1721_003:0486b24": "智即一切智也，自然智則無功用智。上之二",
    "T34n1721_003:0486b25": "智任運而知，不須作意故稱自然。又云四智，",
    "T34n1721_003:0486b26": "如〈譬喻品〉說，前三同於上，第四稱無師智。無",
    "T34n1721_003:0486b27": "師智者，上三智不從師得也。此四智是經之",
    "T34n1721_003:0486b28": "正宗，故稱諸佛智慧也。就文為三：初、雙標；次、",
    "T34n1721_003:0486b29": "雙釋；後、雙結。「諸佛智慧」者，標佛實智也。「甚",
    "T34n1721_003:0486c01": "深無量」者，歎佛實智，然凡夫二乘及以菩薩",
    "T34n1721_003:0486c02": "不能測量佛智源底，故名甚深，亦不能測量",
    "T34n1721_003:0486c03": "佛智邊岸，故稱無量。如《無量壽經》云「如來智",
    "T34n1721_003:0486c04": "慧海，深廣無崖底，二乘非所測，唯佛獨明了」。",
    "T34n1721_003:0486c05": "《法華論》明甚深有五種：一、義甚深，謂佛果德",
    "T34n1721_003:0486c06": "有無量義。二、體甚深，謂平等法身無有差別。",
    "T34n1721_003:0486c07": "三、內證甚深，謂佛證於法身與法身相應名",
    "T34n1721_003:0486c08": "內證也。四、依止甚深，十方佛同依止法身故。",
    "T34n1721_003:0486c09": "五、無上甚深，無上菩提是佛所證。果德要具",
    "T34n1721_003:0486c10": "此五也。又甚深者，四句莫得其底故曰甚深，",
    "T34n1721_003:0486c11": "百非不測其邊故曰無量。問：應但言深，何",
    "T34n1721_003:0486c12": "故云甚深？答：深中之甚故云甚深。然如來妙",
    "T34n1721_003:0486c13": "觀未曾愚智，為對二乘之愚強歎為智；亦非",
    "T34n1721_003:0486c14": "深淺量與無量，為對二乘之流不能測量故",
    "T34n1721_003:0486c15": "云無量。故《華嚴》云「法界非有量亦復非無量，",
    "T34n1721_003:0486c16": "牟尼悉超越有量及無量」也。又偏歎佛二智",
    "T34n1721_003:0486c17": "者，意欲明唯佛智究竟、餘智未究竟，此是顯",
    "T34n1721_003:0486c18": "究竟以密斥二乘非究竟也。《論》又云「為諸大",
    "T34n1721_003:0486c19": "眾生尊重心畢竟欲聞如來說」故，所以歎佛",
    "T34n1721_003:0486c20": "智也。又說法有二門：一、歎藥門；二、授藥門。今",
    "T34n1721_003:0486c21": "略說是歎藥門，後廣說是授藥門。問：佛德無",
    "T34n1721_003:0486c22": "窮，何故偏歎智慧？答：一乘以萬德為體，於萬",
    "T34n1721_003:0486c23": "德之內慧為其主，故偏歎慧也。「其智慧門」，第",
    "T34n1721_003:0486c24": "二、標權智歎權智也。「其智慧」者則牒上智慧",
    "T34n1721_003:0486c25": "也，「門」者權智。說一切教為通佛智，故以一",
    "T34n1721_003:0486c26": "切教為佛智慧門，故正取一切教為門。如〈藥",
    "T34n1721_003:0486c27": "草喻品〉云「於一切法以智方便而演說之，其",
    "T34n1721_003:0486c28": "所說法皆悉到於一切智地」，則其證也。又教",
    "T34n1721_003:0486c29": "能通生觀解，為解為門。然教能生實解，與",
    "T34n1721_003:0487a01": "實解為門；亦令識權，與權解為門。「難解難入」",
    "T34n1721_003:0487a02": "者，始不能知為難解，終不能悟為難入。「一切",
    "T34n1721_003:0487a03": "聲聞辟支佛所不能知」者，出不解之人也。上",
    "T34n1721_003:0487a04": "歎佛智甚深，為欲顯一也。其智慧門難解",
    "T34n1721_003:0487a05": "難入乃至二乘不能知，為欲斥二乘也。二乘",
    "T34n1721_003:0487a06": "所以不能知者，如來於一說三，為令因三通",
    "T34n1721_003:0487a07": "一，故三為一門；二乘遂住於三，不能因三",
    "T34n1721_003:0487a08": "以悟一，是故不能知三也。二乘既不解三，又",
    "T34n1721_003:0487a09": "不入一，則住在門外，故下偈云「在門外立」。問：",
    "T34n1721_003:0487a10": "上既明難解難入，何故但言不能知耶？答：二",
    "T34n1721_003:0487a11": "乘尚不能知說三以表一，何況能因三以入",
    "T34n1721_003:0487a12": "一耶？「所以者何」下，此第二雙、釋諸佛二智也。",
    "T34n1721_003:0487a13": "所以實智甚深無量、權智難解難入者，以行",
    "T34n1721_003:0487a14": "因既積故果深妙、難解難入也。亦應對二乘，",
    "T34n1721_003:0487a15": "所以不解者，殖因既近果智便鈍故不能解",
    "T34n1721_003:0487a16": "也。此文二句：初句明值佛既多，次句明修",
    "T34n1721_003:0487a17": "行久積。修行久積中二句次第：初句正明修",
    "T34n1721_003:0487a18": "一切行，次句明雖復修行而精懃勇猛。前句",
    "T34n1721_003:0487a19": "明所策之行，次句則是能策之勤。「名稱普聞」",
    "T34n1721_003:0487a20": "者，德樹於內故名流於外。又所以知備修眾",
    "T34n1721_003:0487a21": "行及精懃勇猛者，以修行諸行時名稱普聞，",
    "T34n1721_003:0487a22": "故證知爾也。又依《攝大乘論》明四種修者，「供",
    "T34n1721_003:0487a23": "養無量百千諸佛」者，值佛既多經時必久，謂",
    "T34n1721_003:0487a24": "長時修也。「盡行諸佛無量道法」者，無一行而",
    "T34n1721_003:0487a25": "不修，謂無餘修也。「勇猛」者，修行之時心不悠",
    "T34n1721_003:0487a26": "悠至到勇猛，謂尊重修也。「精進」者，念念善",
    "T34n1721_003:0487a27": "法相續，不令餘念間之，謂無間修。前是頓方",
    "T34n1721_003:0487a28": "便，今是常方便也。此之四修則是內德，以",
    "T34n1721_003:0487a29": "內德既備故外名普聞。「成就甚深」下，第三雙、",
    "T34n1721_003:0487b01": "結二智。前結實智隨宜所說，次結權智。所以",
    "T34n1721_003:0487b02": "復須結者，以義有三門，謂標、釋、結，方乃具足",
    "T34n1721_003:0487b03": "故也。「舍利弗吾從成佛以來」下，依《法華論》，上",
    "T34n1721_003:0487b04": "來明妙法功德門，謂如來所證妙法甚深、難",
    "T34n1721_003:0487b05": "解難入；今歎如來法師功德，以佛成就諸功",
    "T34n1721_003:0487b06": "德，故能化眾生。二者、上歎諸佛二智，今第二",
    "T34n1721_003:0487b07": "歎釋迦二智也。所以前明諸佛、後辨釋迦者，",
    "T34n1721_003:0487b08": "示悟物以漸也。前辨諸佛開宗，後明釋迦隨",
    "T34n1721_003:0487b09": "順，則使執三之流不生疑謗。就文亦三：一、歎",
    "T34n1721_003:0487b10": "權智；二、歎實智；三、重歎權智。問：今歎釋迦",
    "T34n1721_003:0487b11": "二智，與上何異？答：凡有三義：一者、上略歎二",
    "T34n1721_003:0487b12": "智，今廣歎眾德，初略後廣為解義故。二智",
    "T34n1721_003:0487b13": "是一乘之主，故初略歎二智；果乘無德不備，",
    "T34n1721_003:0487b14": "故後廣讚眾德。二者、歎諸佛，明從實起權；歎",
    "T34n1721_003:0487b15": "釋迦，以權通實。三者、歎諸佛，舉因釋果；嘆釋",
    "T34n1721_003:0487b16": "迦，舉果釋果。「吾從成佛已來」者，嘆權智也。前",
    "T34n1721_003:0487b17": "嘆權智凡有二義：一、如上釋諸佛從實起權，",
    "T34n1721_003:0487b18": "今從權起實。二者、遂文勢相接，上略明權智",
    "T34n1721_003:0487b19": "辨難解難入，故今廣釋權智明難解難入之",
    "T34n1721_003:0487b20": "意也。「吾從成佛已來」者，此言成道，凡有二義：",
    "T34n1721_003:0487b21": "一者、王宮現生伽耶成道，從此已來施方便。",
    "T34n1721_003:0487b22": "二者、依下經文，明久已成佛，從此已來施於",
    "T34n1721_003:0487b23": "方便，此明用權智之時節也。「種種因緣」者，第",
    "T34n1721_003:0487b24": "二、正明用權智也。「因緣」謂三乘人所度因緣",
    "T34n1721_003:0487b25": "也。明其入道不同、由籍各異，故云「種種」也。「種",
    "T34n1721_003:0487b26": "種譬喻」者，凡有二義：一者、為三乘人各說譬",
    "T34n1721_003:0487b27": "喻，如《智度論》云「佛於三藏中為諸聲聞說種",
    "T34n1721_003:0487b28": "種譬喻，但不說揵闥婆城喻，乃至為諸菩薩",
    "T34n1721_003:0487b29": "廣說十種喻」等也。三藏中所以不說揵闥婆",
    "T34n1721_003:0487c01": "城喻者，為三藏不說一切法本性空，乾城喻",
    "T34n1721_003:0487c02": "辨能成之因、所成之果本無所有，故三藏中",
    "T34n1721_003:0487c03": "不說也。而《成實論》亦有此喻者，引菩薩藏中",
    "T34n1721_003:0487c04": "譬就小乘法中釋耳。二者、三乘人合喻，如三",
    "T34n1721_003:0487c05": "鳥出網、三獸度河也。「廣演言教」者，上喻今法",
    "T34n1721_003:0487c06": "也。「無數方便」者，上之法譬皆是善巧故名方",
    "T34n1721_003:0487c07": "便。又上法譬皆是口業，今明身業現神通，意",
    "T34n1721_003:0487c08": "業密化，謂無數方便也。《法華論》云「方便者從",
    "T34n1721_003:0487c09": "生覩率天乃至現大般涅槃故」也。又云「無數",
    "T34n1721_003:0487c10": "方便示現外道邪法顯其過失，示現正法功",
    "T34n1721_003:0487c11": "德」。又有四種方便：一、令入諸善法；二、令斷疑；",
    "T34n1721_003:0487c12": "三、令入增上勝智；四者、依四攝法攝取眾生。",
    "T34n1721_003:0487c13": "明八相是正方便，今是示邪方便也。「引導眾",
    "T34n1721_003:0487c14": "生令離諸著」者，此明用權意也。所以用無數",
    "T34n1721_003:0487c15": "方便者，為令眾生離著故也。以眾生染著三",
    "T34n1721_003:0487c16": "界，欲令離之故說三乘，不言實有三乘究竟，",
    "T34n1721_003:0487c17": "汝還遂保執三乘究竟，故不解佛意，故上云",
    "T34n1721_003:0487c18": "「難解難入」也。又我設方便本令離著，今遂保",
    "T34n1721_003:0487c19": "執三乘，此則是著於無著，故不識佛意也。《法",
    "T34n1721_003:0487c20": "華論》云「著有四種：一、著界，則著三界。二者、著",
    "T34n1721_003:0487c21": "地，謂從著初禪乃至非非想及滅盡定。三者、",
    "T34n1721_003:0487c22": "著分，謂在家分出家分。在家分者謂著己同",
    "T34n1721_003:0487c23": "類作種種業及邪見故，著出家分者著名聞",
    "T34n1721_003:0487c24": "利養種種煩惱諸覺故也。四者、著乘，謂著小",
    "T34n1721_003:0487c25": "乘及大乘也。」「所以者何」下，釋權智也。以內德",
    "T34n1721_003:0487c26": "既圓故外用善巧能利物也。「舍利弗如來知",
    "T34n1721_003:0487c27": "見」下，第二、嘆實智也。上以方便標知見故是",
    "T34n1721_003:0487c28": "權智，今直稱知見廣大深遠，名為實智。初",
    "T34n1721_003:0487c29": "句標知見下以四義歎之：照無不遍稱「廣」，超",
    "T34n1721_003:0488a01": "二乘之表為「大」，豎不見其底曰「深」，橫莫究其",
    "T34n1721_003:0488a02": "邊稱「遠」。「無量無礙」，舊云四等為無量，四辨",
    "T34n1721_003:0488a03": "為無礙，今依《法華論》說無障無礙。上標知見，",
    "T34n1721_003:0488a04": "次以二門嘆之：一、廣大深遠歎智無不圓；二、",
    "T34n1721_003:0488a05": "無障無礙嘆累無不盡。「力無所畏」者，從品初",
    "T34n1721_003:0488a06": "至此文，雖有諸佛及以釋迦，但是歎智慧義",
    "T34n1721_003:0488a07": "也。從此文下具歎一切諸德，非獨智慧甚深，",
    "T34n1721_003:0488a08": "一切諸德亦甚深無量。所以具嘆一切德者，",
    "T34n1721_003:0488a09": "有二種義：一者、以眾德為乘。今欲讚歎一乘，",
    "T34n1721_003:0488a10": "故備歎一切諸德。二者、惑者聞歎佛智甚深，",
    "T34n1721_003:0488a11": "謂餘德不爾，故稱歎餘德皆是甚深，非二乘",
    "T34n1721_003:0488a12": "所知也。十力是佛內德故初歎之，以知根識",
    "T34n1721_003:0488a13": "藥故說十力，以內了十境故外說無懼，故次",
    "T34n1721_003:0488a14": "顯無畏。「力無畏」者，歎佛智慧。「禪定解脫三昧」，",
    "T34n1721_003:0488a15": "歎佛功德。「禪」謂四禪，「定」謂四無色定，「解脫」則",
    "T34n1721_003:0488a16": "八解脫，「三昧」則是空無相無願。此之四門則",
    "T34n1721_003:0488a17": "是次第，初得四禪，次得四空定具足八禪，次",
    "T34n1721_003:0488a18": "得八解，以得八解之定故能證三空門也。然",
    "T34n1721_003:0488a19": "此中諸科皆是一體，隨義分之。功德積聚故",
    "T34n1721_003:0488a20": "名為禪，斂攝不散稱之為定，萬累都夷故名",
    "T34n1721_003:0488a21": "解脫，其心正直故云三昧。「深入無際」者，上",
    "T34n1721_003:0488a22": "別列八科諸德，今總歎之。於一一德佛皆窮",
    "T34n1721_003:0488a23": "其邊底，餘人不知其際畔故云無際。「成就一",
    "T34n1721_003:0488a24": "切未曾有法」者，上正嘆八科德猶未盡，故今",
    "T34n1721_003:0488a25": "總結歎也。「舍利弗！如來能種種分別」下，第三、",
    "T34n1721_003:0488a26": "次重歎權智也。接上文生，上明成就一切未",
    "T34n1721_003:0488a27": "曾有法，以內德既圓故外巧說法，外巧說法",
    "T34n1721_003:0488a28": "有二種：一者、巧說法，二、巧稱機。「言辭柔軟」，",
    "T34n1721_003:0488a29": "上歎四無礙智，今讚五種音聲。與上嘆權智",
    "T34n1721_003:0488b01": "異者，前明說權意，謂令離諸著，令其不著小",
    "T34n1721_003:0488b02": "則是捨小；今讚佛巧說之德，令其欣大也。「舍",
    "T34n1721_003:0488b03": "利弗！取要言之」下，如來非但有巧說一能，取",
    "T34n1721_003:0488b04": "要言之具一切希有勝用也。「止舍利弗」下，第",
    "T34n1721_003:0488b05": "二、寄止言如歎二智也。上雖稱歎甚深無量，",
    "T34n1721_003:0488b06": "猶涉名言，未窮稱歎之美；至人之智心行已",
    "T34n1721_003:0488b07": "斷言語又滅，歎所不能歎，乃窮歎美之極，故",
    "T34n1721_003:0488b08": "寄止言歎名加歎二智也。又止言者，則卷束上",
    "T34n1721_003:0488b09": "文歸無名相也。上開諸佛二智、釋迦權實，美",
    "T34n1721_003:0488b10": "實智為甚深，嘆權智為難解，此皆是無名相",
    "T34n1721_003:0488b11": "中假名相說耳。然諸法實相未曾有諸佛之",
    "T34n1721_003:0488b12": "與釋迦、深與不深、權之與實。故《波若》云「諸法",
    "T34n1721_003:0488b13": "非深非妙乃至非智非愚、非權非實」也。又止",
    "T34n1721_003:0488b14": "言者，欲令大眾於法起尊重心，生後三請故。",
    "T34n1721_003:0488b15": "又欲令五千之徒離法座故。又依《法華論》云",
    "T34n1721_003:0488b16": "「示法器眾生心已滿足故」，此意明大利根菩",
    "T34n1721_003:0488b17": "薩聞上所說，已得了悟不須更說，故止言。依",
    "T34n1721_003:0488b18": "此意，略說一周正為菩薩，以菩薩利根聞略",
    "T34n1721_003:0488b19": "說則便領解；聲聞根鈍未能了悟，是故三請",
    "T34n1721_003:0488b20": "聞廣說方解。故略說通為大小二乘，而菩薩",
    "T34n1721_003:0488b21": "前解，廣說偏為聲聞。古亦有此一釋。就文為",
    "T34n1721_003:0488b22": "兩：一、標止言，二、釋止言。初如文。「所以者何」",
    "T34n1721_003:0488b23": "下，第二、釋止言，為二：初、明法妙，眾生不解，故",
    "T34n1721_003:0488b24": "不可言。次、明唯佛能解，故不須言。不言之意",
    "T34n1721_003:0488b25": "唯此兩也。問：由來云此經照三乘為方便，照",
    "T34n1721_003:0488b26": "一乘為實智，體終是有法，何得名絕言耶？答：",
    "T34n1721_003:0488b27": "他云，一乘之智絕三乘之言也。難曰：雖絕三",
    "T34n1721_003:0488b28": "乘之言，猶有一乘之言，何名絕言？又若一乘",
    "T34n1721_003:0488b29": "絕三乘之言名絕言者，三乘亦絕一乘之言，",
    "T34n1721_003:0488c01": "應是絕言。若三一不得互絕，亦應牛馬不得",
    "T34n1721_003:0488c02": "互無也。今所明者此中正歎佛智，故下文云",
    "T34n1721_003:0488c03": "「我所得智慧微妙最第一」，又云「是法不可示，",
    "T34n1721_003:0488c04": "言辭相寂滅」。故如來之智非有非無、不三不",
    "T34n1721_003:0488c05": "一，離人離法、絕觀絕緣，一切名言所不能及，",
    "T34n1721_003:0488c06": "故名絕言。《大品》云「佛初成道常樂默然不樂",
    "T34n1721_003:0488c07": "說法」。所以不說者，肇師云「言之者失其真，知",
    "T34n1721_003:0488c08": "之者反其愚，有之者乖其性，無之者傷其軀」，",
    "T34n1721_003:0488c09": "以是義故不可言也。「唯佛與佛」下，第二、明唯",
    "T34n1721_003:0488c10": "佛解故不須言。《釋論》云「若兩佛相對則無所",
    "T34n1721_003:0488c11": "言」，則其事也。「諸法實相」者，《法華論》云「謂如",
    "T34n1721_003:0488c12": "來藏法身之體不變，故此亦名實相亦名佛性」。",
    "T34n1721_003:0488c13": "正法，正觀之異名也。「所謂諸法如是相」者，前",
    "T34n1721_003:0488c14": "標實相謂一相門，此下十事標差別相門。所",
    "T34n1721_003:0488c15": "以明此二門者，明諸法不出差別、無差別二",
    "T34n1721_003:0488c16": "境，諸佛之智亦不出差別、無差別二智。知無",
    "T34n1721_003:0488c17": "差別名一切智，則如來智；照於差別名一切",
    "T34n1721_003:0488c18": "種智，則是佛智。今既嘆佛智，故舉境顯之。問：",
    "T34n1721_003:0488c19": "何以得知差別、無差別二義耶？答：後偈文具",
    "T34n1721_003:0488c20": "顯兩義。「如是大果報種種性相義」謂差別門",
    "T34n1721_003:0488c21": "也。「是法不可示言辭相寂滅」此無差別門也。",
    "T34n1721_003:0488c22": "今言差別、無差別者，差別宛然而無差別，故",
    "T34n1721_003:0488c23": "云不壞假名而說實相；雖無差別而宛然差",
    "T34n1721_003:0488c24": "別，故云不動真際建立諸法。如此了悟，唯是",
    "T34n1721_003:0488c25": "佛能，故歎佛智也。問：前句云唯佛與佛乃能",
    "T34n1721_003:0488c26": "究盡諸法實相，今稱所謂相性，還是釋前實",
    "T34n1721_003:0488c27": "相，云何言前是無差別、後是差別耶？答：前標",
    "T34n1721_003:0488c28": "實相、後明性相者，欲明差別、無差別，故舉差",
    "T34n1721_003:0488c29": "別釋無差別也。問：此文十句明何法耶？答：",
    "T34n1721_003:0489a01": "通而言之，即明一切法皆具十門。故《智度論》",
    "T34n1721_003:0489a02": "顯一切法皆有九種，與此大同。《法華論》略明",
    "T34n1721_003:0489a03": "五法，通一切法。今依後偈文，且就佛因果",
    "T34n1721_003:0489a04": "明於十法，故偈云「如是大果報種種性相義」，",
    "T34n1721_003:0489a05": "故知約佛因果，明性相義也。佛因果，通具萬",
    "T34n1721_003:0489a06": "行萬德，今且寄波若因果顯之。「如是相如是",
    "T34n1721_003:0489a07": "性」者，波若以無著為「相」。無著之相體不可改，",
    "T34n1721_003:0489a08": "故稱為「性」。波若以正觀為「體」也。波若有斷惑",
    "T34n1721_003:0489a09": "之功故名為「力」。波若有照境之用故稱為「作」。",
    "T34n1721_003:0489a10": "從習無所得觀生故稱為「因」，則四緣中因緣",
    "T34n1721_003:0489a11": "也。由實相境發實相智名之為「緣」，則四緣中",
    "T34n1721_003:0489a12": "緣緣義也。「如是果如是報」者，有人言，一體義",
    "T34n1721_003:0489a13": "異耳。遂因力為果，詶因義為報。依毘曇義，",
    "T34n1721_003:0489a14": "果通報別，有為無為皆稱為果，報但有為；果",
    "T34n1721_003:0489a15": "通有漏無漏，報但有漏；果通三性，報但無",
    "T34n1721_003:0489a16": "記。依《涅槃經》云「無漏之法但從因生，更不作",
    "T34n1721_003:0489a17": "因名之為果；有漏之法更能生果稱之為報」。",
    "T34n1721_003:0489a18": "《攝大乘論》云「生義名果，熟義名報，共用為",
    "T34n1721_003:0489a19": "果，獨用為報」。今且依佛因果義釋者，波若",
    "T34n1721_003:0489a20": "為因，薩婆若為果；五度為因，福德莊嚴為",
    "T34n1721_003:0489a21": "報。又佛德詶因為果，更起應用義為報。又",
    "T34n1721_003:0489a22": "法身為果，報身為報。故《涅槃》云「涅槃無因",
    "T34n1721_003:0489a23": "而體是果，則是法身本有；修因所得故稱為",
    "T34n1721_003:0489a24": "報」。「如是本末」者，波若為因名本，薩婆若為果",
    "T34n1721_003:0489a25": "名末；亦得云由薩婆若故說波若，故薩婆若",
    "T34n1721_003:0489a26": "為本、波若為末。故《智度論》云「波若為佛生因，",
    "T34n1721_003:0489a27": "佛為波若說因」。《十地經》云「如是十地義諸佛",
    "T34n1721_003:0489a28": "之根本」，則十地為本，佛為其末。又言「如是",
    "T34n1721_003:0489a29": "十地義從佛智慧出」，則佛為本，十地為末也。",
    "T34n1721_003:0489b01": "「究竟等」者，攝上因果歸於非因非果不二之",
    "T34n1721_003:0489b02": "理。故〈藥草喻品〉云「究竟涅槃常寂滅相終歸",
    "T34n1721_003:0489b03": "於空」。偈文為二：初、頌寄言歎二智；次、頌止",
    "T34n1721_003:0489b04": "言加歎二智。長行寄言歎二智為二：初、歎諸",
    "T34n1721_003:0489b05": "佛；次、歎釋迦。今偈轉勢頌之，開為二別：初二",
    "T34n1721_003:0489b06": "偈，頌歎佛二智；次兩偈，釋歎二智。初兩偈開",
    "T34n1721_003:0489b07": "為四雙釋之：一者、初偈嘆諸佛二智，次偈歎",
    "T34n1721_003:0489b08": "釋迦二智。二者、初偈總歎佛德，次偈別歎佛",
    "T34n1721_003:0489b09": "德。故偈云「佛力無所畏」，此明佛實智，「及佛",
    "T34n1721_003:0489b10": "諸餘法」謂佛權智，以權智唯為化他故名餘",
    "T34n1721_003:0489b11": "法。三者、初偈歎至人，故云「世雄不可量」，次偈",
    "T34n1721_003:0489b12": "歎極德，謂「佛力無所畏」也。四者、初偈歎無差",
    "T34n1721_003:0489b13": "別智，謂內外並冥、緣觀俱寂；次偈歎差別智",
    "T34n1721_003:0489b14": "明於境智，如十力照十境等。「本從無數佛」下，",
    "T34n1721_003:0489b15": "第二兩偈，舉因釋果。二偈為二：初偈舉諸佛",
    "T34n1721_003:0489b16": "因以釋諸佛果，次偈舉釋迦因以釋釋迦果。",
    "T34n1721_003:0489b17": "又初偈舉因釋果，明果深妙眾生不解；次偈",
    "T34n1721_003:0489b18": "舉因釋果，明唯佛能解。又初偈正辨於佛所",
    "T34n1721_003:0489b19": "行因，故果義甚深；次偈明行因得果，故果義",
    "T34n1721_003:0489b20": "微妙。「如是大果報」下，第二、頌上止言加歎二",
    "T34n1721_003:0489b21": "智。長行前標止言、次釋止言；今但頌釋止言。",
    "T34n1721_003:0489b22": "長行釋止言為二：前明眾生不解，次辨唯佛",
    "T34n1721_003:0489b23": "解；今還頌此二。有十三偈半，開為四章：初",
    "T34n1721_003:0489b24": "一行偈，頌唯佛能解章門；次一偈半，頌眾生",
    "T34n1721_003:0489b25": "不解章門；三有九行半，釋眾生不解章門；次",
    "T34n1721_003:0489b26": "一行半，釋唯佛能解章門。長行前明眾生不",
    "T34n1721_003:0489b27": "解，後明唯佛能解。今偈欲接前偈文，故前明",
    "T34n1721_003:0489b28": "唯佛能解。上半標所解之法，下半出能解之",
    "T34n1721_003:0489b29": "人也。「如是大果報」者，頌十事中果報二句也。",
    "T34n1721_003:0489c01": "性相頌因中二句也。果中有法報二身，因中",
    "T34n1721_003:0489c02": "有外相內性也。「是法不可示」下，第二，明眾生",
    "T34n1721_003:0489c03": "不解。上半出所不解之法，下半明不解之人。",
    "T34n1721_003:0489c04": "而言是法不可示者，則上大果報之法，言辭",
    "T34n1721_003:0489c05": "相寂滅，故不可示也。上明無名相中假名相",
    "T34n1721_003:0489c06": "說，故開因果二，然開因果二為欲令悟非因",
    "T34n1721_003:0489c07": "非果不二，故云寂滅。下半明不解之人也。「除",
    "T34n1721_003:0489c08": "諸菩薩眾信力堅固」者，此半行偈為欲釋疑",
    "T34n1721_003:0489c09": "及斥二乘也。言釋疑者，前偈明唯佛能解，次",
    "T34n1721_003:0489c10": "偈云除佛已還一切眾生悉不能解。眾生何由",
    "T34n1721_003:0489c11": "悟佛智耶？是故釋云，除諸菩薩信力堅固能",
    "T34n1721_003:0489c12": "信解耳。至佛之時乃名證解，此如《涅槃經》云",
    "T34n1721_003:0489c13": "「十地菩薩名聞見佛性，唯佛得名眼見佛性」，",
    "T34n1721_003:0489c14": "佛性則是諸佛智慧。故《涅槃》云「佛性者名第",
    "T34n1721_003:0489c15": "一義空，第一義空名為智慧也」。言斥二乘者，",
    "T34n1721_003:0489c16": "既言唯菩薩能信，則顯二乘不能信也。欲令",
    "T34n1721_003:0489c17": "二乘改不信以得信也。「諸佛弟子眾」下，第三、",
    "T34n1721_003:0489c18": "逐近前釋眾生不解章門。就文為三：第一、",
    "T34n1721_003:0489c19": "明聲聞人不解；二、明緣覺不解；三、明菩薩不",
    "T34n1721_003:0489c20": "解。三聖尚不解，何況六趣？故自忘言。又最",
    "T34n1721_003:0489c21": "初偈以明六趣不解，故今但辨三乘不解。合",
    "T34n1721_003:0489c22": "而言之，三乘六趣九道眾生並不能知佛智",
    "T34n1721_003:0489c23": "也。所以然者，如來之智非聖非凡、絕緣絕觀，",
    "T34n1721_003:0489c24": "故聖凡眾生不能解也。就聲聞不解開為三",
    "T34n1721_003:0489c25": "章：初、明鈍根聲聞不解；次、明利根聲聞不解；",
    "T34n1721_003:0489c26": "三、明利鈍共思量亦不解也。初，「其力所不堪」者",
    "T34n1721_003:0489c27": "有二種義：一者、對前菩薩能信解，今總序利",
    "T34n1721_003:0489c28": "鈍一切聲聞不能信解，故云其力所不堪。二",
    "T34n1721_003:0489c29": "者、欲明鈍根聲聞不能解於佛智，故云不堪。",
    "T34n1721_003:0490a01": "次兩段，如文易知。「辟支佛利智」下，第二、明緣",
    "T34n1721_003:0490a02": "覺不解。聲聞具舉利鈍，緣覺但舉利者。《智",
    "T34n1721_003:0490a03": "度論》云「鈍根緣覺不及舍利弗等」，故不須舉",
    "T34n1721_003:0490a04": "之。「新發意菩薩」下，第三、明菩薩不解。就文為",
    "T34n1721_003:0490a05": "二：初、明始行菩薩不解，如文。「不退諸菩薩」下，",
    "T34n1721_003:0490a06": "第二、明不退已上菩薩不解。亦得開為二人：",
    "T34n1721_003:0490a07": "初、明小乘人不解，小乘之內有聲聞、緣覺。次、",
    "T34n1721_003:0490a08": "明大乘人不解，大乘之中有初心之與終行。",
    "T34n1721_003:0490a09": "并上六道，合十人也。問：二乘及菩薩何故不",
    "T34n1721_003:0490a10": "解也？答：前已釋之，今當更說。二乘所以不解",
    "T34n1721_003:0490a11": "者，以斷常有所得心豈解諸佛不斷不常無",
    "T34n1721_003:0490a12": "所得正觀也？問：二乘亦有不斷不常，云何言",
    "T34n1721_003:0490a13": "皆是斷常？答：二乘乃無凡夫外道斷常，若望",
    "T34n1721_003:0490a14": "諸佛菩薩，裁起心則墮斷常。故《中論》云「若有",
    "T34n1721_003:0490a15": "所受法則墮於斷常」也。言菩薩不解者，直云",
    "T34n1721_003:0490a16": "「因人不知果」，其言易信。今明如《涅槃》云「十住",
    "T34n1721_003:0490a17": "菩薩有所住故見不了了，諸佛如來無所住",
    "T34n1721_003:0490a18": "故見則了了」。「又告舍利弗，無漏不思議」，第四、",
    "T34n1721_003:0490a19": "釋唯佛能解章門。「無漏不思議」者，上明二乘",
    "T34n1721_003:0490a20": "無漏者，猶是《成實》、《毘曇》無漏，今總上二乘",
    "T34n1721_003:0490a21": "及菩薩皆名有漏，以有所得心未淨故；今",
    "T34n1721_003:0490a22": "無此諸漏，故云無漏。不思議者，心行斷故不",
    "T34n1721_003:0490a23": "可思，言語滅故不可議，以佛智慧不思議",
    "T34n1721_003:0490a24": "故，凡聖大小所不能解，則釋上義也。下半偈",
    "T34n1721_003:0490a25": "明唯總別二佛所能解也。「舍利弗當知」下，第",
    "T34n1721_003:0490a26": "二大段、分明略說。對前髣髴故云分明，形後",
    "T34n1721_003:0490a27": "廣文稱為略說。此文接上來者，上明九道眾",
    "T34n1721_003:0490a28": "生不解佛智，十方佛能解，恐二乘人自絕不",
    "T34n1721_003:0490a29": "生信受，故今略明權實二智令其生信，故有",
    "T34n1721_003:0490b01": "此文來也。就文為二：初、就諸佛以顯一；次、",
    "T34n1721_003:0490b02": "約釋迦以開三。二章各三。初章三者：第一、",
    "T34n1721_003:0490b03": "半行，標諸佛說同；次、半行，勸信；後、半行，正顯",
    "T34n1721_003:0490b04": "實。「諸佛語無異」者，以理既不二，教表於理",
    "T34n1721_003:0490b05": "故教亦無異。又佛恐時眾疑昔三今一語有",
    "T34n1721_003:0490b06": "差別，是故今明佛語無異。又昔說於三非是",
    "T34n1721_003:0490b07": "真實可有迥異，今一乘既是真實則語無迥",
    "T34n1721_003:0490b08": "異也。「當生大信力」者，昔信三乘名為小信，今",
    "T34n1721_003:0490b09": "信一乘名為大信也。「要當說真實」者，諸佛說",
    "T34n1721_003:0490b10": "法適緣不同，或始終俱小、或初後並大、或始",
    "T34n1721_003:0490b11": "小終大、或初大後小，究竟而言，在於後時必",
    "T34n1721_003:0490b12": "定說大，以無有永住四乘、必當成佛，是故在",
    "T34n1721_003:0490b13": "後要說一乘。斯事則決定，故言要當也。次、約",
    "T34n1721_003:0490b14": "釋迦以開三者，初一偈明所對之人，次半行",
    "T34n1721_003:0490b15": "正開權，後半行釋開權意。言「處處著」者，則三",
    "T34n1721_003:0490b16": "界處，以眾生著三界處，故假說三乘引之令",
    "T34n1721_003:0490b17": "出，蓋是為出三界故明三乘，不言道理有三",
    "T34n1721_003:0490b18": "說於三也。又有此文來者，時眾疑云：道理",
    "T34n1721_003:0490b19": "既無三，何故說三？則釋云：為眾生處處著，引",
    "T34n1721_003:0490b20": "之令得出，故說三也。「爾時大眾中」下，第二大",
    "T34n1721_003:0490b21": "段、執動疑生申疑致請。就文為二：第一、明生",
    "T34n1721_003:0490b22": "疑；第二、明請說。初文有二：前明疑眾，如文。",
    "T34n1721_003:0490b23": "「各作是念」下，第二、明眾疑。就眾疑為三：一、牒",
    "T34n1721_003:0490b24": "今；二、騰昔；三、今昔互相疑。「何故慇懃稱歎方",
    "T34n1721_003:0490b25": "便」者，上佛具嘆權實、今偏疑方便者，正用方",
    "T34n1721_003:0490b26": "便破二乘執三乘是實故也。又欲前明開方",
    "T34n1721_003:0490b27": "便門、後示真實相，故前疑方便也。又逐近生",
    "T34n1721_003:0490b28": "疑，上偈文最後云「佛以方便力示以三乘教」，",
    "T34n1721_003:0490b29": "今接此文，故前疑方便也。「而作是言」者，此牒",
    "T34n1721_003:0490c01": "上內證實智也。「有所言說」者，牒上智慧門難",
    "T34n1721_003:0490c02": "解也。此二句牒上所不解之法。「一切聲聞辟",
    "T34n1721_003:0490c03": "支佛」者，牒上不解之人。「佛說一解脫」者，第二、",
    "T34n1721_003:0490c04": "牒昔也。昔說三乘同斷煩惱、得有餘一解脫，",
    "T34n1721_003:0490c05": "同滅身智、得無餘一解脫也。「而今不知是義",
    "T34n1721_003:0490c06": "所趣」者，第三、正明今生疑。疑有三：一、疑教；二、",
    "T34n1721_003:0490c07": "疑人；三、自疑。疑教者，今昔互相疑也。昔說三",
    "T34n1721_003:0490c08": "乘所得同，今說大小乘優劣異；昔說三乘所",
    "T34n1721_003:0490c09": "得同大小俱真實，今說大小優劣異，大實小",
    "T34n1721_003:0490c10": "是權。未知昔非而今是，為今非而昔是，為",
    "T34n1721_003:0490c11": "今昔俱非，為今昔並是？故云「而今不知是義",
    "T34n1721_003:0490c12": "所趣」。二、疑人者，所說之教既相違，能說之人",
    "T34n1721_003:0490c13": "應是魔也。三、自疑者，疑所得法，如身子云「我",
    "T34n1721_003:0490c14": "今自於智，疑惑不能了，為是究竟法，為是所",
    "T34n1721_003:0490c15": "行道」也。問：上具動三乘之執、生三乘之疑，故",
    "T34n1721_003:0490c16": "佛以方便力示以三乘教。下文云「菩薩聞是",
    "T34n1721_003:0490c17": "法疑網皆已除」，今何故唯二乘生疑、不明菩",
    "T34n1721_003:0490c18": "薩疑？答：以此文責光宅，既明別有偏行六度",
    "T34n1721_003:0490c19": "菩薩，足二乘為三者，何故不明菩薩疑耶？若",
    "T34n1721_003:0490c20": "言略故不說者，菩薩正為偏執之大，何故略",
    "T34n1721_003:0490c21": "大而存小耶？又下三周中皆明三根聲聞得",
    "T34n1721_003:0490c22": "悟，不明菩薩受解，以此推之，知無偏行六",
    "T34n1721_003:0490c23": "度之人也。今所明者，二乘人昔有自保究竟",
    "T34n1721_003:0490c24": "之執，忽聞三非究竟是故生疑，所以此中列",
    "T34n1721_003:0490c25": "之。菩薩之人無有此執，是故今文不列菩薩",
    "T34n1721_003:0490c26": "疑也。問：若爾，何故云「菩薩聞是法疑網皆已",
    "T34n1721_003:0490c27": "除」耶？答：下明菩薩疑者，《玄意》中已釋此義，非",
    "T34n1721_003:0490c28": "是自執究竟聞非究竟是故生疑，但疑如來",
    "T34n1721_003:0490c29": "昔何故說三、今何故說一？以菩薩疑與二乘",
    "T34n1721_003:0491a01": "疑異，聞上略說疑心已除，故此中不列。又",
    "T34n1721_003:0491a02": "上偈中唯告二人：一者聲聞，二求緣覺眾，故",
    "T34n1721_003:0491a03": "但二人生疑。「爾時舍利弗」下，第二、身子騰疑致",
    "T34n1721_003:0491a04": "請。問：現瑞何故彌勒生疑？正說之中身子騰",
    "T34n1721_003:0491a05": "請？答：現瑞通表說一經因果之義，唯佛能了，",
    "T34n1721_003:0491a06": "故窮學未知，所以疑也。正說中偏對身子，是",
    "T34n1721_003:0491a07": "執異之端，故生疑致請也。問：何故須請耶？答：",
    "T34n1721_003:0491a08": "《法華論》明有三種義：一者、欲令大眾推覓甚深",
    "T34n1721_003:0491a09": "佛境界故。二者、欲大眾生尊重心畢竟欲聞",
    "T34n1721_003:0491a10": "故。三者、欲令增上慢人離席而去故也。然始",
    "T34n1721_003:0491a11": "終為論，有三止、三請。言三止者：第一、歎法深",
    "T34n1721_003:0491a12": "妙，通明九道眾生不解，唯佛能解故止。九道",
    "T34n1721_003:0491a13": "者，六道及三乘人也。第二、明凡夫人天驚疑",
    "T34n1721_003:0491a14": "故止。第三、明增上慢二乘人誹謗故止。此謂",
    "T34n1721_003:0491a15": "人天乘及聲聞、緣覺四種眾生，聞說一乘不能",
    "T34n1721_003:0491a16": "信受。所以然者，人天起愛、二乘起見，愛見",
    "T34n1721_003:0491a17": "障隔正觀，故不信一乘。又人天著生死樂、二",
    "T34n1721_003:0491a18": "乘著涅槃樂，皆是保於小樂、不堪受佛樂，故",
    "T34n1721_003:0491a19": "須止也。又人天滯有、二乘著空，二見在心不",
    "T34n1721_003:0491a20": "堪受中道法，是故止也。問：上何故明九道眾",
    "T34n1721_003:0491a21": "生不解故須止，今但明四乘不解故須止耶？",
    "T34n1721_003:0491a22": "答：上歎佛智甚深，除佛以下九道眾生悉不",
    "T34n1721_003:0491a23": "能測量佛智，是故須止。今將說一乘，四乘",
    "T34n1721_003:0491a24": "眾生不能信受，是故須止。言三請者：第一、",
    "T34n1721_003:0491a25": "有疑故請。第二、明大眾過去世種善根，聞即",
    "T34n1721_003:0491a26": "不生疑，故請說。第三、明大眾現在有堪聞之",
    "T34n1721_003:0491a27": "德，聞必信受，是故致請。然既有三請，三止則",
    "T34n1721_003:0491a28": "應不說，但初止在於請前，故唯有二止；詶第",
    "T34n1721_003:0491a29": "三請則便說也。三請二止則為五段。就初請",
    "T34n1721_003:0491b01": "文凡有二別：初、辨生疑；次、明正請。生疑之中",
    "T34n1721_003:0491b02": "前明眾疑，次自疑，如文。「而白佛言」下，申疑致",
    "T34n1721_003:0491b03": "請，則為二別：長行與偈。長行中，前申疑，次請",
    "T34n1721_003:0491b04": "決。就申疑中，前申自疑，後申眾疑。申自疑中，",
    "T34n1721_003:0491b05": "前疑今，次疑昔。問：何故稱為第一方便？答：唯",
    "T34n1721_003:0491b06": "佛獨有善巧。十地已下雖有化物之能，未窮",
    "T34n1721_003:0491b07": "善巧之極，餘人所無故稱第一。又佛乘為第",
    "T34n1721_003:0491b08": "一，昔說三乘為令悟一，則與第一為方便，故",
    "T34n1721_003:0491b09": "名第一也。問：前明疑中何故初明眾疑、後序",
    "T34n1721_003:0491b10": "自疑？今申疑中前自疑、後騰眾疑耶？答：上",
    "T34n1721_003:0491b11": "明欲示先人後己。今辨要先自解縛然後解",
    "T34n1721_003:0491b12": "他人。「今者四眾」下，第二、騰眾疑也。「唯願世尊」",
    "T34n1721_003:0491b13": "下，第二、請決。為二：初、正請。「世尊」下，騰所請事。",
    "T34n1721_003:0491b14": "正以甚深是故請耳；若是淺近我亦知之，不",
    "T34n1721_003:0491b15": "請說也。就偈文為二：初八行，頌生疑；次頌",
    "T34n1721_003:0491b16": "請決。初文又二：前三行半，牒所疑事；次四",
    "T34n1721_003:0491b17": "行半，正明生疑。「慧日大聖尊」者，請說之中皆",
    "T34n1721_003:0491b18": "有三歎三請，初文明慧日大聖尊者，歎佛",
    "T34n1721_003:0491b19": "有堪決疑之德。日有二義：一、能滅無明之闇；",
    "T34n1721_003:0491b20": "二、能顯一實之理也。此眾會中凡有三聖：一、",
    "T34n1721_003:0491b21": "五通諸仙，謂下聖也。二、諸羅漢等，謂中聖也。",
    "T34n1721_003:0491b22": "三、法身菩薩，謂大聖也。佛於三聖中最大，故",
    "T34n1721_003:0491b23": "言大聖尊。若非大聖，無以能決三聖之疑也。",
    "T34n1721_003:0491b24": "如象沒泥要須象拔之。「久乃說是法」者，上歎",
    "T34n1721_003:0491b25": "決疑人，今嘆法為希有也。「自說得如是」下，正",
    "T34n1721_003:0491b26": "牒所疑事也。初、牒自說、自歎二種章門；次、",
    "T34n1721_003:0491b27": "釋二章門。「自說得如是」等三句，牒自說章門",
    "T34n1721_003:0491b28": "也。「不可思議法」者，牒自歎章門也。「道場所得",
    "T34n1721_003:0491b29": "法」下，釋二章門也。初有五句，釋自說章門；次",
    "T34n1721_003:0491c01": "有三句，釋自歎章門。初半行偈，明佛自說實",
    "T34n1721_003:0491c02": "智；「我意難可測」下，明佛自說權智。「無問而自",
    "T34n1721_003:0491c03": "說」者，此句結成上義也。以初從定起時無人",
    "T34n1721_003:0491c04": "能問佛權實二智，故佛自說也。自歎三句中，",
    "T34n1721_003:0491c05": "初句明自歎因，下兩句明自歎果。佛初從定",
    "T34n1721_003:0491c06": "起自說所得權實二智，自歎所行因果。身子",
    "T34n1721_003:0491c07": "欲為大眾釋佛自說自歎之意，明佛初從定",
    "T34n1721_003:0491c08": "起時無人能問、無人能歎，是故如來自說自歎",
    "T34n1721_003:0491c09": "也。「無漏諸羅漢」下，第二、次辨生疑。又開兩別：",
    "T34n1721_003:0491c10": "初、頌眾疑；次、頌自疑。頌眾疑內又開三別：初",
    "T34n1721_003:0491c11": "一行，頌聲聞眾疑；次半行，頌緣覺眾疑；「諸",
    "T34n1721_003:0491c12": "天龍鬼神」下，頌凡夫眾疑。此三眾則為次第，",
    "T34n1721_003:0491c13": "聲聞眾中有羅漢人，故前頌之；緣覺但有出",
    "T34n1721_003:0491c14": "家因人，是故第二；天龍既劣前二眾，故後列",
    "T34n1721_003:0491c15": "之。「於諸聲聞眾」下，第二、頌自疑，若望昔教則",
    "T34n1721_003:0491c16": "是究竟法，望今則是所行道。「佛口所生子」下，",
    "T34n1721_003:0491c17": "第二、頌請決。亦開為二：初一行，明聲聞緣覺",
    "T34n1721_003:0491c18": "二眾別請。「時為如實說」者，昔說既其不實請，",
    "T34n1721_003:0491c19": "今如實為說。「諸天龍鬼神」下，第二、合明三眾",
    "T34n1721_003:0491c20": "樂聞請說也。「欲聞具足道」者，昔說二乘既為",
    "T34n1721_003:0491c21": "半字名不具足，今請說一乘滿字教門稱為",
    "T34n1721_003:0491c22": "具足。「爾時佛告舍利弗」下，此第一止也。問：但",
    "T34n1721_003:0491c23": "應一止，何故再稱止止？答：《智度論》云「喜之",
    "T34n1721_003:0491c24": "至也，重稱善哉！」今止之極也，再言止止。又二",
    "T34n1721_003:0491c25": "乘人不解故一止也，人天乘不解故一止。又",
    "T34n1721_003:0491c26": "悟理者將理惑教故一止，未悟理者將教惑",
    "T34n1721_003:0491c27": "理故一止。又依文判者，佛自釋云「以天之",
    "T34n1721_003:0491c28": "與人皆當驚疑」，故重言止也。問：驚疑有幾種？",
    "T34n1721_003:0491c29": "答：《法華論》云「總一經始終有五種：一者、損",
    "T34n1721_003:0492a01": "驚怖，謂小乘人執小乘涅槃究竟、謗大乘涅",
    "T34n1721_003:0492a02": "槃，以損於大，名損驚怖。二、多事驚怖，大乘",
    "T34n1721_003:0492a03": "人聞佛道時長行廣，起取小乘果心也。三、顛",
    "T34n1721_003:0492a04": "倒驚怖，則是外道計有我我所，聞此經人法",
    "T34n1721_003:0492a05": "二無我生驚怖心。四者、悔驚怖，如身子悔證",
    "T34n1721_003:0492a06": "小乘果，則此悔心名為驚怖。五者、誑驚怖，謂",
    "T34n1721_003:0492a07": "增上慢人作是念云：何佛誑惑我等耶？名誑",
    "T34n1721_003:0492a08": "驚怖。」此五攝大小凡聖內外事盡也。「舍利弗」",
    "T34n1721_003:0492a09": "下，第二、請說。前、長行，次、偈。長行，前、正請。「所",
    "T34n1721_003:0492a10": "以者何」下，釋請。重言唯願說者，還答上重言",
    "T34n1721_003:0492a11": "止也。二乘能信故稱一唯願，人天堪受又稱",
    "T34n1721_003:0492a12": "唯願。又已悟者因理識教稱一唯願，未悟者",
    "T34n1721_003:0492a13": "藉教悟理又稱一唯願。人天例此可知。「所以",
    "T34n1721_003:0492a14": "者何」下，舉過去世久殖善根以釋請也。就偈",
    "T34n1721_003:0492a15": "文為二：初句正歎，下三句正請。言「法王」者，",
    "T34n1721_003:0492a16": "於今昔權實自在無礙，故稱為王。「唯說願勿",
    "T34n1721_003:0492a17": "慮」下，正請也。初句標請，下兩句釋請。「佛復",
    "T34n1721_003:0492a18": "止舍利弗」下，第二止請也。前長行，次偈。長行，",
    "T34n1721_003:0492a19": "前、標止。但有一止者，意正主增上慢比丘不",
    "T34n1721_003:0492a20": "能信受，故但有一止也。「若說是事」下，釋止。前",
    "T34n1721_003:0492a21": "顯凡夫三善道驚疑故止，次辨增上慢四眾",
    "T34n1721_003:0492a22": "將墜大坑故止。雖舉二人，意在增上慢也。大",
    "T34n1721_003:0492a23": "坑有三：第一、謗法邪見坑，二、謗法業坑。此",
    "T34n1721_003:0492a24": "二為因。三、無間地獄坑，此一為果。如來將",
    "T34n1721_003:0492a25": "說，是故將墜，如其正說必當正墜。偈頌為",
    "T34n1721_003:0492a26": "二，初句標止，三句釋止。偈再言止止者，一止",
    "T34n1721_003:0492a27": "止天人，一止止增上慢。又一止明法妙，一",
    "T34n1721_003:0492a28": "止為鈍根。三句釋止為二，初、明法妙，二句、明",
    "T34n1721_003:0492a29": "鈍根。「爾時舍利弗」下，第三請。前長行，次偈。長",
    "T34n1721_003:0492b01": "行，前、標請，次、釋請。重言唯願者，佛為天人",
    "T34n1721_003:0492b02": "驚疑及增上慢起謗故重止者，今為二人故",
    "T34n1721_003:0492b03": "應說之：一者、如我能解故應為說，二者、自我",
    "T34n1721_003:0492b04": "之外諸餘大眾亦能信解故唯願說之。「今此",
    "T34n1721_003:0492b05": "會中」下，釋請。前明「如我」者，身子上根應前得",
    "T34n1721_003:0492b06": "悟也。「等比」者，身子以外等取中下根人及凡",
    "T34n1721_003:0492b07": "夫比，例亦能信也。「世世已曾從佛受化」者，釋",
    "T34n1721_003:0492b08": "上如我等比能信解也。過去因淺尚受佛化，",
    "T34n1721_003:0492b09": "況現在因深必堪信解也。又不信者少、順教",
    "T34n1721_003:0492b10": "者多，以多言之故應說也。又如來具有口密",
    "T34n1721_003:0492b11": "及以神通，以口密言之則同坐不聞，以神通",
    "T34n1721_003:0492b12": "辨之宜令避席，進退而言不得不說也。偈分",
    "T34n1721_003:0492b13": "為二：初句、稱歎，第二、正請。「無上兩足尊」者，既",
    "T34n1721_003:0492b14": "為兩足之尊，必應為天人說；如其不說，何名",
    "T34n1721_003:0492b15": "兩足尊耶？「願說第一法」者，第二、正請。就文為",
    "T34n1721_003:0492b16": "二：第一、標請；第二、釋請。言「願說第一法」者，標",
    "T34n1721_003:0492b17": "請也。佛乘於三乘之內為第一也。「我為佛長",
    "T34n1721_003:0492b18": "子」，第二、頌上釋請。就文開為二：初二行，頌上",
    "T34n1721_003:0492b19": "身子與大眾堪能信解；第二一行半，明身子",
    "T34n1721_003:0492b20": "大眾渴仰欲聞。就初文又三：半行，頌身子親",
    "T34n1721_003:0492b21": "能信解；又半行，以頌大眾亦能信解；一行，舉",
    "T34n1721_003:0492b22": "古況今釋身子大眾能信解義。長行舉世世",
    "T34n1721_003:0492b23": "受化故請，偈舉世世化物釋請。「我等千二百」",
    "T34n1721_003:0492b24": "下，第二、明身子與大眾渴仰欲聞，亦開三別：",
    "T34n1721_003:0492b25": "初半行，雙牒兩眾；次半行，重請說；後半行，明",
    "T34n1721_003:0492b26": "樂聞法故生大歡喜。聞說一乘並皆成佛，故",
    "T34n1721_003:0492b27": "三根聲聞及分別功德諸大士皆明大喜。「爾",
    "T34n1721_003:0492b28": "時世尊告舍利弗」下，大段第三。有此文來者，",
    "T34n1721_003:0492b29": "今此以六雙序之：一者、上明略說為利根菩",
    "T34n1721_003:0492c01": "薩，今廣說通為三乘人，謂所為人利鈍一雙",
    "T34n1721_003:0492c02": "也。二者、上略開三顯一動執生疑，今廣開三",
    "T34n1721_003:0492c03": "顯一斷疑生信，謂廣略一雙也。三者、上總動",
    "T34n1721_003:0492c04": "執生疑，今別說斷疑生信，謂總別一雙也。所",
    "T34n1721_003:0492c05": "言總動執生疑者，總動三根人執並令生疑；",
    "T34n1721_003:0492c06": "所言別斷疑生信者，別為三根人三周說法，",
    "T34n1721_003:0492c07": "令三疑斷、三解生。動執生疑則易，故但有一",
    "T34n1721_003:0492c08": "說；斷疑生信則難，故有三周說也。四者、上就",
    "T34n1721_003:0492c09": "稱歎門說，今就授法門說。良醫治病要具二",
    "T34n1721_003:0492c10": "門：一、歎藥門；二、授藥門。諸佛說法亦有二門：",
    "T34n1721_003:0492c11": "初、讚歎一乘門，今正說一乘門，謂歎授一雙",
    "T34n1721_003:0492c12": "也。五者、上密顯一密開三，謂密說門，今明顯",
    "T34n1721_003:0492c13": "開三顯明一，謂顯說門，則顯密一雙也。六者、",
    "T34n1721_003:0492c14": "總判諸佛說法儀式，凡有三門：一、但自說，如",
    "T34n1721_003:0492c15": "《大品經》，現瑞眾集既竟，無有人問而佛自說。",
    "T34n1721_003:0492c16": "二者、一向因他說，如《涅槃》等經，現瑞眾集已",
    "T34n1721_003:0492c17": "竟，要待他問然後乃說。三者、亦自說亦因他",
    "T34n1721_003:0492c18": "說，如《十地》等經，初自說十地名，後因他請",
    "T34n1721_003:0492c19": "廣說十地義。此經亦爾，初明自說，今是因他",
    "T34n1721_003:0492c20": "說，謂自他一雙也。問：初何故自說，後何故因",
    "T34n1721_003:0492c21": "他說？答：《十地論》云「初若不自說，不知為說",
    "T34n1721_003:0492c22": "不說？」故要須自說。後欲令大眾慇懃三請，故",
    "T34n1721_003:0492c23": "因他說。又欲示法深妙無能問者，是故自說。",
    "T34n1721_003:0492c24": "如身子云「道場所得法無能發問者」，我意難",
    "T34n1721_003:0492c25": "可測亦無能問者，故十二部中用無問自說",
    "T34n1721_003:0492c26": "經以開宗也。後因他說者，欲令大眾尊人重",
    "T34n1721_003:0492c27": "法故待請方說。就此大章開為三段：第一、法",
    "T34n1721_003:0492c28": "說；第二、譬說；第三、亦法亦譬說。所以有此三",
    "T34n1721_003:0492c29": "說者，法為譬本故前明法說；未解法說故",
    "T34n1721_003:0493a01": "舉喻顯之，故次明譬說；各聞法譬猶未得解，",
    "T34n1721_003:0493a02": "具辨二門方乃取悟，故〈化城〉之前名為法說，",
    "T34n1721_003:0493a03": "〈化城〉之後稱為譬說。又示諸佛內有無礙之",
    "T34n1721_003:0493a04": "智、外有無方之辨，能於一義作種種說，所說",
    "T34n1721_003:0493a05": "雖多不出法之與譬及亦法亦譬。又眾生悟",
    "T34n1721_003:0493a06": "入不同故適化多種，或有樂從法說門入，或",
    "T34n1721_003:0493a07": "有樂從譬說門入，或有樂具從二門入。又初",
    "T34n1721_003:0493a08": "說生大乘聞慧，次說生於思慧，後說生於修",
    "T34n1721_003:0493a09": "慧。又初說上根人得悟，次說中根人得悟，後",
    "T34n1721_003:0493a10": "說下根人得悟。所以然者，上根人一聞則解，",
    "T34n1721_003:0493a11": "中根人再說方悟，下根人三說始解也。問：以",
    "T34n1721_003:0493a12": "何惑障三根不解？答：此非九十八使。何以知",
    "T34n1721_003:0493a13": "之？羅漢之人四住惑傾而猶未解一實，故知",
    "T34n1721_003:0493a14": "非九十八使也。五住之中正是無明住地，二",
    "T34n1721_003:0493a15": "障之中為智障惑。就此惑中開為三品：輕品",
    "T34n1721_003:0493a16": "之惑障於上根，次品之惑障於中根，重品之",
    "T34n1721_003:0493a17": "惑障於下根。問：此惑云何障三根耶？答：由有",
    "T34n1721_003:0493a18": "此惑迷於權實，故不識三乘是權、一乘為實，",
    "T34n1721_003:0493a19": "亦迷一乘本有、二乘本無，故名障三根也。三",
    "T34n1721_003:0493a20": "說義中別自有科，如彼廣說。就法說中開為",
    "T34n1721_003:0493a21": "四段：第一、從此文去竟〈方便品〉正明法說；第",
    "T34n1721_003:0493a22": "二、〈譬喻品〉初一長行一偈明上根人領解；第",
    "T34n1721_003:0493a23": "三、從「爾時佛告舍利弗」竟「為諸聲聞說大乘經，",
    "T34n1721_003:0493a24": "名妙法蓮華經，佛所護念」，明如來述成；第四、",
    "T34n1721_003:0493a25": "從「舍利弗！汝於未來世」竟「盡迴向佛道」，明授上",
    "T34n1721_003:0493a26": "根人記。就初又二：第一、正為上根人法說；第",
    "T34n1721_003:0493a27": "二、從「汝等舍利弗聲聞及菩薩」下，勸弘經。初",
    "T34n1721_003:0493a28": "正說令發菩提心，勸弘經令其修菩薩行。如",
    "T34n1721_003:0493a29": "《華嚴》善財童子詣善知識所皆明二事：一云",
    "T34n1721_003:0493b01": "發菩提心，二修菩薩行。此經稱教菩薩法，亦",
    "T34n1721_003:0493b02": "具二事：初法說，令改小信大，謂發菩提心；後",
    "T34n1721_003:0493b03": "明既得如實悟，還令如實說，令修菩薩行。又",
    "T34n1721_003:0493b04": "初說滅其小執生於大解，謂智慧門；後令弘",
    "T34n1721_003:0493b05": "經則是修慈悲，謂福德門。此經令二乘人具",
    "T34n1721_003:0493b06": "修大乘福慧，故名教菩薩法。就初為二：一、",
    "T34n1721_003:0493b07": "長行；二、偈頌。長行為二：一、緣起；二、正說。緣",
    "T34n1721_003:0493b08": "起有三：初、許說誡聽；二、簡不淨眾；三、歎淨",
    "T34n1721_003:0493b09": "眾。初有三句：初句明不得不說。以請既會",
    "T34n1721_003:0493b10": "理稱機，佛若不說則乖理失機，故云「豈得不",
    "T34n1721_003:0493b11": "說」。「汝今諦聽」下，第二、誡聽也。「諦聽」令生聞慧，",
    "T34n1721_003:0493b12": "「善思」令生思慧，「念之」令生修慧。又「諦聽」令離",
    "T34n1721_003:0493b13": "散亂心如不覆器，「善思」令其悟解如不臭器，",
    "T34n1721_003:0493b14": "「念之」令其憶持如不漏器。「吾當為汝」下，第三、",
    "T34n1721_003:0493b15": "許為說也。「說此語時」下，第二，簡不淨眾也。就",
    "T34n1721_003:0493b16": "文亦三：第一句、正明罪人退席。「所以者何」下，",
    "T34n1721_003:0493b17": "第二、釋起去所由。凡有二義：一者、罪根深重；",
    "T34n1721_003:0493b18": "二者、有增上慢。又有二義：一者、大乘中有失；",
    "T34n1721_003:0493b19": "二者、小乘中有失。所言「罪」者，定執小乘謂為",
    "T34n1721_003:0493b20": "究竟，乖大乘理故稱為罪。故《涅槃經》云「求",
    "T34n1721_003:0493b21": "二乘者名為不善」。所言「根」者凡有二義：一者、",
    "T34n1721_003:0493b22": "過去修習小乘故稱為根；二者、因此執小遂",
    "T34n1721_003:0493b23": "生謗大故名為根。所言「深重」者，為釋疑故",
    "T34n1721_003:0493b24": "來，若封執小乘遂障隔大者，三根聲聞亦",
    "T34n1721_003:0493b25": "執小乘應隔於大，何故五千獨去而三根住",
    "T34n1721_003:0493b26": "耶？是故釋云：五千罪根深重，十方諸佛不能",
    "T34n1721_003:0493b27": "拔濟，是故退席。三根之人雖習小乘，罪根輕",
    "T34n1721_003:0493b28": "淺故獨住也。「及增上慢」者，第二，上明執小有",
    "T34n1721_003:0493b29": "障大之失，此明於小乘內自復有失，實未得",
    "T34n1721_003:0493c01": "小乘道果，謂得小乘道果故名為失。又罪根",
    "T34n1721_003:0493c02": "深重者，明過去世失，以於過去障他聽說",
    "T34n1721_003:0493c03": "大乘，是故現在不聞正法；及增上慢謂現在",
    "T34n1721_003:0493c04": "之失，於現在世值釋迦佛修習小乘，未得小",
    "T34n1721_003:0493c05": "果謂得小果，復謂此果以為究竟，不受大法",
    "T34n1721_003:0493c06": "故名為失。又以此失簡諸餘聲聞，諸餘聲聞",
    "T34n1721_003:0493c07": "但有執小之失，無有未得小果謂得小果，是",
    "T34n1721_003:0493c08": "故餘人在坐、五千退席。未得道諦謂得道諦，",
    "T34n1721_003:0493c09": "未證滅諦謂證滅諦，故言「未得謂得、未證謂",
    "T34n1721_003:0493c10": "證」，則釋上增上慢義。「有如此失者」，總結上",
    "T34n1721_003:0493c11": "二失也。「世尊默然而不制止」者，第三句，以住",
    "T34n1721_003:0493c12": "即有二損，故佛不制之。一者、聞則起謗墮惡",
    "T34n1721_003:0493c13": "道，二者、未來當作障隔大乘因緣。「爾時佛告",
    "T34n1721_003:0493c14": "舍利弗」下，第三、歎淨眾。文有四句：一、歎淨眾；",
    "T34n1721_003:0493c15": "二、毀不淨眾；三、誡聽；四者、受旨。《智度論》云",
    "T34n1721_003:0493c16": "「枝葉不堪為用，如五千人無法器用，雖能聞",
    "T34n1721_003:0493c17": "一乘，不能發菩提心修菩薩行紹佛業，是故",
    "T34n1721_003:0493c18": "無用。貞實堪有柱樑之用，如淨眾是法器，聞",
    "T34n1721_003:0493c19": "經堪有紹佛業用」。「舍利弗如是」下，毀不淨眾，",
    "T34n1721_003:0493c20": "上明住則有二損，今明去有兩益：一、現在無",
    "T34n1721_003:0493c21": "起謗法之罪，未來不招苦報。二者、聞上略說",
    "T34n1721_003:0493c22": "作未來信解因也。復誡聽者有二義：一者、五",
    "T34n1721_003:0493c23": "千起席大眾擾動，故重令諦聽。二者、既是淨",
    "T34n1721_003:0493c24": "器，堪聞法故令諦聽也。次、受旨，如文易知。問：",
    "T34n1721_003:0493c25": "五千之徒既不堪聞《法華》，何故不從定起則",
    "T34n1721_003:0493c26": "以神力令其起去？答：初從定起則以神力令",
    "T34n1721_003:0493c27": "其起去，便不得聞於略說作未來得度因緣，",
    "T34n1721_003:0493c28": "若聞於廣說則起誹謗現在無益，以佛明見",
    "T34n1721_003:0493c29": "三世，故有遣不遣也。又初歎佛二智，身子未",
    "T34n1721_003:0494a01": "請，無因緣故不得遣之。今待請後許說，宜",
    "T34n1721_003:0494a02": "須簡眾方始得遣也。問：若佛知住起謗故不",
    "T34n1721_003:0494a03": "為說者，《釋論》明喜根、勝意二人，勝意執小、喜",
    "T34n1721_003:0494a04": "根悟大，遂為勝意說大乘，而勝意便誹謗墮",
    "T34n1721_003:0494a05": "大地獄，未來因此畢苦果而得解脫。今何不",
    "T34n1721_003:0494a06": "為說耶？答：去住俱起誹謗者則應為說，如喜",
    "T34n1721_003:0494a07": "根知勝意聞說與不說終自起謗，故為其說，",
    "T34n1721_003:0494a08": "法作未來得度因緣也。今去則有益、住則有",
    "T34n1721_003:0494a09": "損，故遣令去也。以理言之可有三句：一、聞",
    "T34n1721_003:0494a10": "而起謗故不為說，如五千之徒。二、聞必起謗",
    "T34n1721_003:0494a11": "而為說，如常不輕也。三、知其起謗亦說亦不",
    "T34n1721_003:0494a12": "說，如五千是也。初為生未來善，故令其聞略",
    "T34n1721_003:0494a13": "開三顯一；畏其現在謗，故不為廣說也。問：聞",
    "T34n1721_003:0494a14": "略說何故不起謗？答：有三種人：一者、上根，菩",
    "T34n1721_003:0494a15": "薩聞略說則解。二、中根，則聲聞人，聞略說生",
    "T34n1721_003:0494a16": "疑，疑是解津堪聞廣說。三、下根，謂五千之徒，",
    "T34n1721_003:0494a17": "聞略說冥然不解，聞廣說則起疑謗。又有三",
    "T34n1721_003:0494a18": "品人：一、俱不聞廣，略謂下品人也。二、聞略不",
    "T34n1721_003:0494a19": "聞廣，謂中品人也。三、廣略俱聞，謂上品人也。",
    "T34n1721_003:0494a20": "問：如《華嚴》五百聲聞，雖復在座不見不聞，今",
    "T34n1721_003:0494a21": "何不爾耶？答：適緣不同，可得兩經互現，而今",
    "T34n1721_003:0494a22": "明眾起去者，欲證佛語不虛。上既言皆當驚",
    "T34n1721_003:0494a23": "疑，及增上慢人將墜於大坑，故今明五千之",
    "T34n1721_003:0494a24": "徒則其人也。二者、欲增住眾敬心，明預聞之",
    "T34n1721_003:0494a25": "徒殖因已久宜應欣慶。又罪重之人不堪聞",
    "T34n1721_003:0494a26": "法，則是嘆法深妙。然此眾可具二義：一者、",
    "T34n1721_003:0494a27": "或是實行之人；二者、是化眾，如《涅槃》現童子",
    "T34n1721_003:0494a28": "及金剛神也。問：何因緣故，同稟小乘教有得",
    "T34n1721_003:0494a29": "聞《法華》信解，有不聞耶？答：可具四句：一者、始",
    "T34n1721_003:0494b01": "習學大乘終亦聞大乘，此人懸信。二者、始習",
    "T34n1721_003:0494b02": "大乘，中志斯意，故初為其說小，小心稍改",
    "T34n1721_003:0494b03": "故終為說大，此人聞《法華》亦信。三者、本學大",
    "T34n1721_003:0494b04": "乘而後聞說大乘便退取小，如《大品》六十菩",
    "T34n1721_003:0494b05": "薩成羅漢。又至《涅槃經》，雖聞有佛性而猶成",
    "T34n1721_003:0494b06": "羅漢。以此例之，聞《法華》亦有成羅漢者，如",
    "T34n1721_003:0494b07": "此之人聞大亦信也。四者、有始學小乘而終",
    "T34n1721_003:0494b08": "聞說大，此人多不生信，以其習小乘日久，",
    "T34n1721_003:0494b09": "若聞大乘乖其本心故不生信也。「佛告舍利",
    "T34n1721_003:0494b10": "弗如是妙法」下，前第一明緣起，則是淨器；今",
    "T34n1721_003:0494b11": "第二、正說，明授妙法也。非淨器無以受妙法，",
    "T34n1721_003:0494b12": "非妙法無以授淨器，故此二種必須相稱。就",
    "T34n1721_003:0494b13": "正說文凡有四門：初、辨一乘真實門；二、明二",
    "T34n1721_003:0494b14": "乘方便門；三、示得失門；四、勸信受奉持門。所",
    "T34n1721_003:0494b15": "以明此四門者，靈山之會大機已熟應聞大",
    "T34n1721_003:0494b16": "法，故辨一乘真實門；既示今一乘為真實，宜",
    "T34n1721_003:0494b17": "開昔三為方便，故辨三乘方便門。初門明今",
    "T34n1721_003:0494b18": "一乘真實，後門序昔三為方便，蓋是明一化",
    "T34n1721_003:0494b19": "始終理無不極，若能信一實三權則是得非",
    "T34n1721_003:0494b20": "失，如其不信則是失非得，故有第三得失門",
    "T34n1721_003:0494b21": "也。得失之理既彰，次勸捨失從得信受奉持，",
    "T34n1721_003:0494b22": "故有第四勸信門也。又有此四門者，一乘真",
    "T34n1721_003:0494b23": "實門謂根本法輪，諸佛出世但為明一大事",
    "T34n1721_003:0494b24": "因緣，謂一道清淨則根本法輪也。但眾生薄",
    "T34n1721_003:0494b25": "福鈍根不堪受一道，是故於一佛乘方便說",
    "T34n1721_003:0494b26": "三，謂支末法輪。既從一起三還欲令籍三通",
    "T34n1721_003:0494b27": "一，若能知三為歸一則是得非失，如其保三",
    "T34n1721_003:0494b28": "不受一是失而非得，故得失門明收末歸本",
    "T34n1721_003:0494b29": "法輪。既序始終一化三輪事周，然後始得勸",
    "T34n1721_003:0494c01": "物信受，故有第四勸信門也。就一乘真實門",
    "T34n1721_003:0494c02": "又開三別：一、釋迦自說一乘真實門，亦云自",
    "T34n1721_003:0494c03": "開宗門；二、引諸佛證釋門；三、明釋迦順同門。",
    "T34n1721_003:0494c04": "所以有此三門者，釋迦當今教主故前自開",
    "T34n1721_003:0494c05": "宗，恐物不信故引諸佛為證，證明事竟然後",
    "T34n1721_003:0494c06": "始得順同也。就初章之內又開三門：一、讚歎",
    "T34n1721_003:0494c07": "門；二、不虛門；三、顯教意門。所以有此三門者，",
    "T34n1721_003:0494c08": "讚歎令生信解，不虛抑其誹謗，開解杜惑。緣",
    "T34n1721_003:0494c09": "由既竟，故正明顯教意也。初文二句，一法、二譬。",
    "T34n1721_003:0494c10": "「如是妙法」者，此顯一部之旨歸，則是先明一",
    "T34n1721_003:0494c11": "乘真實，題以示之也。妙有二種：一者、體妙，",
    "T34n1721_003:0494c12": "謂非一非三言忘慮絕。二者、用妙，非三非",
    "T34n1721_003:0494c13": "一，不知何以美之，為對昔三強歎為一。故《注",
    "T34n1721_003:0494c14": "法華經》云「非三非一盡相為妙，非大非小通",
    "T34n1721_003:0494c15": "物為法」也。蓋是什肇舊宗，非今新釋也。「時",
    "T34n1721_003:0494c16": "乃說之」者，歎法希逢，增敬信之情也。遠而言",
    "T34n1721_003:0494c17": "之，如後文說億億萬劫至不可議諸佛世尊",
    "T34n1721_003:0494c18": "時說是經，近而言之，釋迦一化四十餘年之",
    "T34n1721_003:0494c19": "所未說今始說之，故知希有。「如優曇鉢華時",
    "T34n1721_003:0494c20": "一現耳」者，此譬上時乃說之言也。河西道朗",
    "T34n1721_003:0494c21": "云：「此言靈瑞華，又云空起華。天竺有樹而無",
    "T34n1721_003:0494c22": "其華，若輪王出世此華則現。」明眾生若應聞",
    "T34n1721_003:0494c23": "一乘教成法輪王者，諸佛世尊乃說是經，故",
    "T34n1721_003:0494c24": "靈瑞華為輪王之相，《法華》為成佛之徵。「舍利",
    "T34n1721_003:0494c25": "弗！汝等當信」下，第二、明不虛門。將明昔三今",
    "T34n1721_003:0494c26": "一則言似相違，恐物不信，是故今明佛語不",
    "T34n1721_003:0494c27": "虛，勸物信受。「舍利弗！諸佛隨宜」下，第三、明顯",
    "T34n1721_003:0494c28": "教意門。上之二句乃是緣由，今此一章始明",
    "T34n1721_003:0494c29": "正說。就顯教意復開二別：一、明眾生不解教",
    "T34n1721_003:0495a01": "意門；二、明唯佛能解教意門。「隨宜所說意趣",
    "T34n1721_003:0495a02": "難解」者，此標二章門也：初、標隨宜所說門；次、",
    "T34n1721_003:0495a03": "標意趣難解門。諸佛說法隨二種說：一、隨現",
    "T34n1721_003:0495a04": "實說；二、隨機宜說。說一乘者，謂隨理實說也。",
    "T34n1721_003:0495a05": "說三乘者，謂隨機宜說也。理實無三而說三",
    "T34n1721_003:0495a06": "者，隨機宜說也。「意趣難解」者，上明隨宜所",
    "T34n1721_003:0495a07": "說教，今明教所表理也。言三意若三，斯不名",
    "T34n1721_003:0495a08": "難解，良由言三意不三，言近而意遠，是故意",
    "T34n1721_003:0495a09": "趣難解。又意若住不三，亦不名難解，今言不",
    "T34n1721_003:0495a10": "三者，明其非是三，非謂是非三，斯則心無所",
    "T34n1721_003:0495a11": "寄乃契玄宗，故名難解。「所以者何」下，釋上二",
    "T34n1721_003:0495a12": "門也。初、釋隨宜門；次、釋意趣難解門也。「我以",
    "T34n1721_003:0495a13": "無數方便」者，或邪或正、或順或違，悉是善巧",
    "T34n1721_003:0495a14": "故名方便。又悉令悟入一道清淨示種種化，",
    "T34n1721_003:0495a15": "為一道作緣由階漸，故名方便。「種種因緣」者，",
    "T34n1721_003:0495a16": "所以示邪正不同、違順等化者，是良由眾生",
    "T34n1721_003:0495a17": "根性非一、入道各有由籍故也，故云「種種因",
    "T34n1721_003:0495a18": "緣」也。「譬喻言辭演說諸法」者，上明無數方便",
    "T34n1721_003:0495a19": "總明八相成道之正，及示九十六術之邪，或",
    "T34n1721_003:0495a20": "作調達、善星之違，或示阿難、羅云之順，故總",
    "T34n1721_003:0495a21": "明一切善巧。今別明說法一事。說法之內不",
    "T34n1721_003:0495a22": "出二門：一者、種種譬喻；二者、種種言辭。從",
    "T34n1721_003:0495a23": "「無數方便」至「種種說法」，總攝釋迦一切教",
    "T34n1721_003:0495a24": "也。「是法非思量分別之所能解」者，此釋意趣",
    "T34n1721_003:0495a25": "難解章門也。如來說一切教，為令眾生悟入",
    "T34n1721_003:0495a26": "一道。故下文云「於一切法以智方便而演說",
    "T34n1721_003:0495a27": "之」，其所說法皆悉到於一切智地，稟三乘教",
    "T34n1721_003:0495a28": "者思量分別於三，終不解三教意也。又五乘",
    "T34n1721_003:0495a29": "以五心分別，終不解言五意不五，故言非思",
    "T34n1721_003:0495b01": "量分別之所能解。又有所得心名思量分別，",
    "T34n1721_003:0495b02": "故《攝大乘論》云「分別是菩薩煩惱也」。「唯有諸",
    "T34n1721_003:0495b03": "佛乃能知之」者，上來明眾生不解教意門，此",
    "T34n1721_003:0495b04": "第二、明唯佛能解門。亦初、標唯佛能解。「所以",
    "T34n1721_003:0495b05": "者何」下，釋諸佛能解。釋意云：諸佛唯為一大",
    "T34n1721_003:0495b06": "事故出現世，是故說一切教皆為顯一也。「舍",
    "T34n1721_003:0495b07": "利弗！云何名諸佛」下，前舉一大事以釋教意，",
    "T34n1721_003:0495b08": "今次傳釋一大事，將欲釋之故提起為章門",
    "T34n1721_003:0495b09": "也。次、明開示悟入四句釋章門也。釋此四門",
    "T34n1721_003:0495b10": "不同，今略明三義；一者、依舊解云，初開佛",
    "T34n1721_003:0495b11": "知見謂明道理，次後三句悟前道理發生三",
    "T34n1721_003:0495b12": "慧，故有示悟入也。二、就《法華論》釋之。所言",
    "T34n1721_003:0495b13": "「開」者，明無上義，唯除如來一切智能更無餘",
    "T34n1721_003:0495b14": "事，故言開佛知見，令眾生知得清淨故。如",
    "T34n1721_003:0495b15": "來知見者，謂如來能證如實義故。如〈壽量品〉",
    "T34n1721_003:0495b16": "云「如來如實知見三界之相，無有生死若退",
    "T34n1721_003:0495b17": "若出，亦無在世及滅度者，非實非虛非如非",
    "T34n1721_003:0495b18": "異」，此則如來法界也。所言「示」者，明同義，謂",
    "T34n1721_003:0495b19": "聲聞、辟支佛及佛法身平等。法身平等者，三",
    "T34n1721_003:0495b20": "乘佛性法身更無差別故。所言「悟」者，明不知",
    "T34n1721_003:0495b21": "義，以二乘人不知究竟唯一佛乘，故今欲令",
    "T34n1721_003:0495b22": "知故言悟。所言「入」者，為令證不退轉地示現",
    "T34n1721_003:0495b23": "與無量智業故。詳論此意，四門則為次第：初",
    "T34n1721_003:0495b24": "明開佛知見，則歎佛知見為無上；雖歎佛知",
    "T34n1721_003:0495b25": "見為無上，或謂獨佛有此知見二乘所無，是",
    "T34n1721_003:0495b26": "故第二次明三乘人同有佛性法身，但佛悟",
    "T34n1721_003:0495b27": "佛性故名法身，二乘猶隱故稱佛性；雖三乘",
    "T34n1721_003:0495b28": "人同有佛性法身，但二乘人不知唯有一乘",
    "T34n1721_003:0495b29": "無有二乘，今欲令知故次說悟佛知見；既知",
    "T34n1721_003:0495c01": "唯一佛性無有二乘則證不退轉，故次說入",
    "T34n1721_003:0495c02": "佛知見。《論》又兩番釋後三句：所言示者，為",
    "T34n1721_003:0495c03": "諸菩薩有疑心者令知如實修行故。又復入",
    "T34n1721_003:0495c04": "者，未發菩提心者令發心故，已發心者令入",
    "T34n1721_003:0495c05": "大法故。又復入者，令捨聲聞果入大菩提故。",
    "T34n1721_003:0495c06": "又復悟者，令外道眾生生覺悟故。此釋意與",
    "T34n1721_003:0495c07": "前異者，前四句並約化聲聞，今意明化菩薩",
    "T34n1721_003:0495c08": "及外道。此經正化聲聞，次化菩薩并及外道，",
    "T34n1721_003:0495c09": "化此三人則總收一切令同歸佛乘也。今次",
    "T34n1721_003:0495c10": "依《智度論》及《涅槃經》，言雖有四句不出二門，",
    "T34n1721_003:0495c11": "初之二句明能化門，後之二句明所化門。能",
    "T34n1721_003:0495c12": "化門中有大開之與曲示，所化門中有始悟",
    "T34n1721_003:0495c13": "之與終入，故此四門無義不攝。所言開者，眾",
    "T34n1721_003:0495c14": "生佛性名佛知見，佛性亦名一乘。《涅槃經》言",
    "T34n1721_003:0495c15": "「畢竟有二種：一者莊嚴畢竟，二者究竟畢竟。",
    "T34n1721_003:0495c16": "莊嚴畢竟者謂六波羅蜜，究竟畢竟者一切",
    "T34n1721_003:0495c17": "眾生所得一乘。一乘者名為佛性，以是義",
    "T34n1721_003:0495c18": "故我說一切眾生悉有佛性、一切眾生悉有一",
    "T34n1721_003:0495c19": "乘，以無明覆故不能得見。」為眾生故說佛性",
    "T34n1721_003:0495c20": "名之為開，既為眾生說則是為眾生開，所以",
    "T34n1721_003:0495c21": "開佛性者，令眾生除無明煩惱、使得清淨。開",
    "T34n1721_003:0495c22": "佛性，則是德無不圓，使得清淨謂累無不盡。",
    "T34n1721_003:0495c23": "所言示者，曲示五性差別之義，故名為示。如",
    "T34n1721_003:0495c24": "《涅槃》云「掘出金藏故，普示眾生諸覺寶藏」，故",
    "T34n1721_003:0495c25": "名示也。所言悟者，大開曲示二門既竟，今",
    "T34n1721_003:0495c26": "次知有佛性名之為悟，修行證之故稱為入。",
    "T34n1721_003:0495c27": "知有佛性謂十信以上也，證入佛性謂妙覺",
    "T34n1721_003:0495c28": "地已還也。舉始及終位無不攝。次、結章，如文。",
    "T34n1721_003:0495c29": "問：已知開示悟入，云何名諸佛知見？答：上已",
    "T34n1721_003:0496a01": "略明，今次廣述。蓋是波若異名、正觀別目。",
    "T34n1721_003:0496a02": "今依此經則是四智：一者、一切智；二、一切種",
    "T34n1721_003:0496a03": "智；三、自然智；四、無師智。言一切智者，知六",
    "T34n1721_003:0496a04": "道眾生本來寂滅、一切眾生本來是佛也。言",
    "T34n1721_003:0496a05": "一切種智者，雖知本來寂滅，於眾生常不寂",
    "T34n1721_003:0496a06": "滅，故於道未始二、於緣未始一。於道未始二，",
    "T34n1721_003:0496a07": "故六道常法身；於緣未始一，故法身常六道。",
    "T34n1721_003:0496a08": "六道常法身，名為一切智；法身常六道，名為",
    "T34n1721_003:0496a09": "一切種智。任運知此二法，名為自然智。此三",
    "T34n1721_003:0496a10": "不從師得，稱無師智。此之四智，為三世諸佛",
    "T34n1721_003:0496a11": "心，一切眾生宜應恒以此四為觀行，則是初",
    "T34n1721_003:0496a12": "心佛也。「諸佛如來但教化菩薩事」者，上明唯",
    "T34n1721_003:0496a13": "為一道故出世，今明唯教一人也。問：諸佛教",
    "T34n1721_003:0496a14": "化五乘眾生，云何唯教菩薩一人耶？答：雖說",
    "T34n1721_003:0496a15": "五教為顯一理，雖教五人亦為成一人，是",
    "T34n1721_003:0496a16": "為言託於五、意在於一。又所求之道既一，求",
    "T34n1721_003:0496a17": "道之人亦一，故言但教菩薩也。「諸有所作常",
    "T34n1721_003:0496a18": "為一事」者，上明說於一理、為教一人，據口業",
    "T34n1721_003:0496a19": "也。今明諸有所作者，謂動靜四儀及以三",
    "T34n1721_003:0496a20": "業一切所作，皆為顯一理、悉為教一人也。「如",
    "T34n1721_003:0496a21": "來但以一佛乘故為眾生說法，無有餘乘若二",
    "T34n1721_003:0496a22": "若三」者，所以有此文來者，為釋成上三句義",
    "T34n1721_003:0496a23": "也。良由道理唯一、道理無三，是故諸佛唯",
    "T34n1721_003:0496a24": "為一事故出世、唯為教一人，乃至諸有所作",
    "T34n1721_003:0496a25": "皆為顯一事也。此文有二句：第一句明道理",
    "T34n1721_003:0496a26": "唯有一，故諸佛依於一理但說一乘，故云「但",
    "T34n1721_003:0496a27": "以一佛乘為眾生說法」也。「無有餘乘若二若",
    "T34n1721_003:0496a28": "三」者，上明道理唯有一佛乘，今明道理無有",
    "T34n1721_003:0496a29": "餘乘。餘乘者則緣覺、聲聞乘也。緣覺乘為第",
    "T34n1721_003:0496b01": "二，聲聞乘為第三，故言無有餘乘若二若三。",
    "T34n1721_003:0496b02": "問：何故知然？答：數之次第謂一二三，上既言",
    "T34n1721_003:0496b03": "但以一佛乘，是故今明無有第二乘、第三乘，",
    "T34n1721_003:0496b04": "此是從上數以至下，故為次第。所以前明佛",
    "T34n1721_003:0496b05": "乘有者，為欲釋成上唯有一事，故前明唯有",
    "T34n1721_003:0496b06": "一也。文相歷然，不應更有異釋。有人言：若",
    "T34n1721_003:0496b07": "二者，聲聞、緣覺二乘也；若三者，謂三乘之中",
    "T34n1721_003:0496b08": "大乘也。有人言：若二者，大、小二乘也。有人",
    "T34n1721_003:0496b09": "言：若二者，人、天乘也；若三者，謂三乘也。此",
    "T34n1721_003:0496b10": "悉非解，不須破之。「一切十方諸佛法亦如是」",
    "T34n1721_003:0496b11": "者，所以有此文來者，上明唯有一乘，無有餘",
    "T34n1721_003:0496b12": "乘若二若三。時眾謂釋迦獨作此判則不信",
    "T34n1721_003:0496b13": "受，是故今引十方諸佛為證，非獨我明唯有",
    "T34n1721_003:0496b14": "一乘無有餘乘，十方諸佛亦如是說也。「過去",
    "T34n1721_003:0496b15": "諸佛」下，第二、引證門說。就文為二：初、別引三",
    "T34n1721_003:0496b16": "世諸佛為證；次、總引三世諸佛為證。一一門",
    "T34n1721_003:0496b17": "皆具三句：一、化主；二、教門；三、稟教人。此三則",
    "T34n1721_003:0496b18": "是良醫、妙藥及以病人。又化主則佛寶，教門",
    "T34n1721_003:0496b19": "為法寶，稟教人則是僧寶。就教中有二句：初、",
    "T34n1721_003:0496b20": "總序一切教也。《法華論》云「因緣者，謂三乘法，",
    "T34n1721_003:0496b21": "三乘法但有名字無有實義也。譬喻者，如從",
    "T34n1721_003:0496b22": "牛出乳，乳喻小乘；從乳出醍醐，醍醐喻大",
    "T34n1721_003:0496b23": "乘也。」「是法皆為一佛乘故」，第二句、明教所表",
    "T34n1721_003:0496b24": "理也。稟教人亦二句，始則聞五乘等教，終",
    "T34n1721_003:0496b25": "則得於一切種智。「舍利弗！是諸佛但教化菩",
    "T34n1721_003:0496b26": "薩」，上別明三世諸佛教意，今總明三世諸佛",
    "T34n1721_003:0496b27": "教意。所以有此文來者，上釋迦開宗門明但",
    "T34n1721_003:0496b28": "為教一人、唯為顯一理；三世佛教門未作此",
    "T34n1721_003:0496b29": "說，故今明之也。「舍利弗！我今亦復如是」下，此",
    "T34n1721_003:0496c01": "第三、明順同門，以三世諸佛既作此說，釋迦",
    "T34n1721_003:0496c02": "順而同之亦作此說，以理既無二故諸佛道",
    "T34n1721_003:0496c03": "同，若不信釋迦之言則違三世佛教，罪之太",
    "T34n1721_003:0496c04": "也；若信釋迦之言則信三世佛說，則福之深",
    "T34n1721_003:0496c05": "也。為明勸信故辨順同也。就文為兩：初、明",
    "T34n1721_003:0496c06": "顯一；次、明破二。顯一之中，初、明教門；次、辨教",
    "T34n1721_003:0496c07": "所表理。「知諸眾生有種種欲」者，五乘欲樂不",
    "T34n1721_003:0496c08": "同也。「深心所著」者，習五乘欲深，是故著於",
    "T34n1721_003:0496c09": "五乘也。「隨其本性」者，習欲既深則便成性，性",
    "T34n1721_003:0496c10": "不可改隨而說之。「以種種因緣」者，上明知",
    "T34n1721_003:0496c11": "機，今明順機說教也。「舍利弗！如此皆為得一",
    "T34n1721_003:0496c12": "佛乘」者，上明教門，今謂教所表理也。「十方世",
    "T34n1721_003:0496c13": "界中尚無二乘何況有三」者，上明有一，今明",
    "T34n1721_003:0496c14": "無二也。二乘不知唯有一，是故明有一；不",
    "T34n1721_003:0496c15": "知無有二，是故今破二。又欲發後方便說三，",
    "T34n1721_003:0496c16": "是故先明道理無三也。但此經破二凡有三",
    "T34n1721_003:0496c17": "門：一者、用一破二。如前云「唯有一佛乘，無有",
    "T34n1721_003:0496c18": "餘乘若二若三」，後偈亦云「唯有一事實，餘二",
    "T34n1721_003:0496c19": "則非真」，是為以一破二。二者、以二破三。則",
    "T34n1721_003:0496c20": "如今文「尚無二乘何況有三」，二乘者緣覺也，",
    "T34n1721_003:0496c21": "三乘者聲聞也。緣覺為勝於理尚無，聲聞為",
    "T34n1721_003:0496c22": "劣豈當得有？此意明至理尚不可有二，何況",
    "T34n1721_003:0496c23": "有三耶？又作此破者，法華之會乃通為三乘",
    "T34n1721_003:0496c24": "而正破聲聞，故〈譬喻品〉云「為諸聲聞說大乘",
    "T34n1721_003:0496c25": "經」，是以今舉無緣覺之勝指斥聲聞之劣，此",
    "T34n1721_003:0496c26": "名以二破三也。三者、以三破二。明於一佛乘",
    "T34n1721_003:0496c27": "方便說三，三既是權，二豈是實耶？前之二門",
    "T34n1721_003:0496c28": "以無斥有，後之一門以權破實。「舍利弗！諸",
    "T34n1721_003:0496c29": "佛出於世」下，第二、明三乘方便門。所以有此",
    "T34n1721_003:0497a01": "文來者，有近、遠二義。所言遠者，上之三門既",
    "T34n1721_003:0497a02": "明一乘是真實，則宜辨昔三為方便，蓋明今",
    "T34n1721_003:0497a03": "昔始終權實兩教意也。次明近相生者，從",
    "T34n1721_003:0497a04": "前以一破二及借二破三，時眾疑云：道理唯",
    "T34n1721_003:0497a05": "一，尚無有二何況有三者。如來是體理之人，",
    "T34n1721_003:0497a06": "初出世則應宣說唯有一理無有三乘，何因",
    "T34n1721_003:0497a07": "緣故道理有一而不說一？無有三乘而說三",
    "T34n1721_003:0497a08": "耶？豈非無而言有、有而言無，欺誑我耶？是故",
    "T34n1721_003:0497a09": "釋云：雖道理有一無三，但為汝等五濁障",
    "T34n1721_003:0497a10": "深不堪受一，是故諸佛方便說三；過在眾生，",
    "T34n1721_003:0497a11": "咎非諸佛也。令二乘人深自悔責歸仰如來。",
    "T34n1721_003:0497a12": "二者、為釋成上道理唯一。以由五濁故方便",
    "T34n1721_003:0497a13": "說三，故知道理唯一也。就文為三：初、總標",
    "T34n1721_003:0497a14": "諸佛出五濁世；次、別列五濁名；三者、釋。「劫",
    "T34n1721_003:0497a15": "濁」者，謂惡時也。問：何故先明劫濁？答：《法華論》",
    "T34n1721_003:0497a16": "云「正為釋疑。疑云：諸佛於何時中說三乘是",
    "T34n1721_003:0497a17": "方便？為斷彼疑，諸佛出五濁惡世，謂劫濁等，",
    "T34n1721_003:0497a18": "故初明劫濁也」。又劫濁通，於劫濁中分五濁",
    "T34n1721_003:0497a19": "耳。若以法辨時，應言濁劫；今以時目法，故",
    "T34n1721_003:0497a20": "云劫濁耳。次、「煩惱濁」者，成前劫濁及眾生濁",
    "T34n1721_003:0497a21": "也。次眾生濁，後明見濁者，眾生必起煩惱、不",
    "T34n1721_003:0497a22": "必起見，欲明前是在家起愛眾生、今是出家",
    "T34n1721_003:0497a23": "起見外道，故明見濁。故下偈中皆先明愛後",
    "T34n1721_003:0497a24": "辨見。具起愛見者，去三小劫近，是短命眾生，",
    "T34n1721_003:0497a25": "故後辨命濁。經列此五，則次第也。煩惱與見",
    "T34n1721_003:0497a26": "正是濁體，此二成眾生，故名眾生濁。故經云",
    "T34n1721_003:0497a27": "「心垢故眾生垢」也。問：五濁與三障何異？答：",
    "T34n1721_003:0497a28": "三障障礙聖道及聖道方便，此義則重，故有",
    "T34n1721_003:0497a29": "三障者不得入於聖道；五濁則通，故諸佛",
    "T34n1721_003:0497b01": "為五濁眾生說三乘教。問：既有業障，云何",
    "T34n1721_003:0497b02": "無業濁？答：如《毘尼母經》云「亦說業濁沒於見",
    "T34n1721_003:0497b03": "濁，屬煩惱濁攝」，今明則眾生濁是業濁也。所",
    "T34n1721_003:0497b04": "以然者，既有愛見煩惱則起身口意三種惡",
    "T34n1721_003:0497b05": "業，故名業濁。何以知然？若但意地有諸煩",
    "T34n1721_003:0497b06": "惱不起身口業者，非惡眾生，不名眾生濁也。",
    "T34n1721_003:0497b07": "故知眾生濁則是業濁。問：五濁俱障一三，何",
    "T34n1721_003:0497b08": "故說三不說一？答：一深三淺，雖有五濁得說",
    "T34n1721_003:0497b09": "三乘，然有四句：一者、有五濁障一乘，則昔",
    "T34n1721_003:0497b10": "聲聞人不堪聞一乘是也。二者、五濁不障一",
    "T34n1721_003:0497b11": "乘，謂凡夫人有五濁得聞一乘教是也。問：同",
    "T34n1721_003:0497b12": "有五濁，何故有得聞一乘、不得聞一乘？答：雖",
    "T34n1721_003:0497b13": "同五濁，但有一乘機則聞，無則不聞。三者、",
    "T34n1721_003:0497b14": "無五濁得聞一乘，則法華會聲聞是也。四者",
    "T34n1721_003:0497b15": "無五濁不聞一乘，謂不聞法華聲聞是也。問：",
    "T34n1721_003:0497b16": "同無五濁，何故有聞不聞？答：雖同無五濁，但",
    "T34n1721_003:0497b17": "有一乘機則聞，無則不聞。問：有一乘機則聞、",
    "T34n1721_003:0497b18": "無則不聞，云何五濁障一乘不障一乘耶？答：",
    "T34n1721_003:0497b19": "五濁必障一乘，但一乘機強、五濁障弱，是故",
    "T34n1721_003:0497b20": "得聞。問：三根聲聞大通智勝佛所已聞一乘",
    "T34n1721_003:0497b21": "則有一乘機，得阿羅漢後何故不聞《法華》？答：",
    "T34n1721_003:0497b22": "雖有一乘機，但三執既強、一乘機弱，要待聞",
    "T34n1721_003:0497b23": "諸方等經陶練其心，方堪聞《法華》也。問：云何名",
    "T34n1721_003:0497b24": "濁？答：濁是不淨義，譬如濁水不能見物，眾生",
    "T34n1721_003:0497b25": "心濁不能知見一乘理，故名濁也。(《薩遮尼健經》有十二濁：一示",
    "T34n1721_003:0497b26": "現劫濁、二示現時濁、三示現眾生濁、四示現煩惱濁、五示現命濁、六示現三乘差別濁、七示現不淨國土濁、八",
    "T34n1721_003:0497b27": "示現難化眾生濁、九示現說種種煩惱濁、十示現外道亂濁、十一示現魔濁、十二示現魔業濁)",
    "T34n1721_003:0497b28": "「劫濁亂時」者，釋五濁義而起三乘教。五濁",
    "T34n1721_003:0497b29": "之中偏言劫濁亂時者，以近三小劫時眾生",
    "T34n1721_003:0497c01": "煩惱並皆增盛，故言劫濁亂時眾生垢重。慳",
    "T34n1721_003:0497c02": "貪嫉妬者，出垢重事也。貪是三毒中一毒，慳",
    "T34n1721_003:0497c03": "嫉是十纏中二纏，所以別舉此三者，凡有二",
    "T34n1721_003:0497c04": "義：一者、此三既重但在欲界，故偏說重也。二者、",
    "T34n1721_003:0497c05": "慳貪是貧窮業，嫉妬是下賤因，貧窮業中惜",
    "T34n1721_003:0497c06": "自物故慳，引取他物故為貪；下賤業中忌他",
    "T34n1721_003:0497c07": "外財為嫉，忌他內正報為妬。貧窮下賤之因，",
    "T34n1721_003:0497c08": "尚不得人天乘，何況佛乘？以佛乘是富貴乘",
    "T34n1721_003:0497c09": "故也。於五乘中最上故為貴，具足萬德故為",
    "T34n1721_003:0497c10": "富，故下文云「豪貴如是有大勢力」，大富長者",
    "T34n1721_003:0497c11": "即是如來。「成就諸不善根」者，上別明一使兩",
    "T34n1721_003:0497c12": "纏，即是在家眾生，謂煩惱濁，即〈譬喻品〉云",
    "T34n1721_003:0497c13": "毒蟲也。今總明二不善根及諸纏垢，即出",
    "T34n1721_003:0497c14": "家外道，謂見濁，〈譬喻品〉中惡鬼也。「故諸佛",
    "T34n1721_003:0497c15": "於一佛乘分別說三」者，上明五濁增盛不堪",
    "T34n1721_003:0497c16": "受一，故今明方便說三也。「若我弟子自謂」者，",
    "T34n1721_003:0497c17": "第三、示得失門。上來明道理唯一，次明五濁",
    "T34n1721_003:0497c18": "方便有三，權實有無皎然可信，如其不信即",
    "T34n1721_003:0497c19": "是惡人，故次明得失。然能被之教不出實之",
    "T34n1721_003:0497c20": "與權，稟教之人亦唯有得之與失，斯事攝一",
    "T34n1721_003:0497c21": "化事竟矣。就文為二：前明失，次明得。得失",
    "T34n1721_003:0497c22": "各有二人，合成四人也。失中二人者，第一",
    "T34n1721_003:0497c23": "是未得小乘謂已得小乘，不信《法華》，第二已",
    "T34n1721_003:0497c24": "得小乘果而小乘果非究竟自謂究竟，不追",
    "T34n1721_003:0497c25": "求大，亦名為失。初是凡失，後是聖失，此二",
    "T34n1721_003:0497c26": "總攝一切失事盡也。「若我弟子自謂阿羅漢",
    "T34n1721_003:0497c27": "等」者，上明一乘是真實、三乘是方便，今失此",
    "T34n1721_003:0497c28": "二意，蓋明執小是實、迷三是權也。此明未得",
    "T34n1721_003:0497c29": "小乘究竟果謂得小乘究竟果，此敘小乘中",
    "T34n1721_003:0498a01": "之失，即五千之徒是也。「不聞不知諸佛如來",
    "T34n1721_003:0498a02": "但教化菩薩」者，此文辨不知同歸一乘，即迷",
    "T34n1721_003:0498a03": "於一乘真實也。是敘大乘中之失也。不聞者，",
    "T34n1721_003:0498a04": "不聞教也。不知者，不知理也。上五千人不聞",
    "T34n1721_003:0498a05": "廣說一乘真實，故云不聞不知也。「此非佛弟",
    "T34n1721_003:0498a06": "子」下，前兩句牒謂情，今此文判得失也。五",
    "T34n1721_003:0498a07": "千之徒未得小乘究竟謂得究竟，保執小乘",
    "T34n1721_003:0498a08": "則小乘不攝，而不聞不知但教化菩薩，此人",
    "T34n1721_003:0498a09": "迷大則大乘不攝，故非佛弟子，以非佛弟子",
    "T34n1721_003:0498a10": "明非內凡夫，下明非七聖人也。「又舍利弗」下，",
    "T34n1721_003:0498a11": "第二、明聖失也。亦有三句：初句、明已得羅漢，",
    "T34n1721_003:0498a12": "自保究竟執三乘教，不識權也。「不進求」下，第",
    "T34n1721_003:0498a13": "二、明不識一乘真實也。「當知此輩」下，第三句、",
    "T34n1721_003:0498a14": "判得失也。羅漢望大乘，實非究竟自謂究竟，",
    "T34n1721_003:0498a15": "自謂究竟故不進求佛道，當知亦是增上",
    "T34n1721_003:0498a16": "慢人也。問：今明增上慢，與前增上慢有何異？",
    "T34n1721_003:0498a17": "答：上已釋竟。今更明異者，初人有二種增",
    "T34n1721_003:0498a18": "上慢：一者、未得小究竟謂得小究竟，是小乘",
    "T34n1721_003:0498a19": "增上慢；二者、保此妄情復不進求大乘，謂大",
    "T34n1721_003:0498a20": "乘增上慢也。後人已得小果，但小果望大",
    "T34n1721_003:0498a21": "乘，非究竟謂究竟，但有大中增上慢，無小",
    "T34n1721_003:0498a22": "中慢也。問：何以得知有兩人耶？答：後文明人",
    "T34n1721_003:0498a23": "異於前人，是故知二人異也。又前文判凡失，",
    "T34n1721_003:0498a24": "非佛弟子、非阿羅漢辟支佛，故知是凡夫失",
    "T34n1721_003:0498a25": "也。後文判失，直云是增上慢也。其既是羅漢，",
    "T34n1721_003:0498a26": "不得非佛弟子及非羅漢，但自謂究竟不志",
    "T34n1721_003:0498a27": "求佛，故與其增上慢名也。問：此的是何物人",
    "T34n1721_003:0498a28": "耶？答：通說一切自謂究竟羅漢，而正主三根",
    "T34n1721_003:0498a29": "聲聞是也。故舍利弗云「爾時心自謂得至",
    "T34n1721_003:0498b01": "於滅度」，乃至迦葉中根亦作此執，現〈信解品〉",
    "T34n1721_003:0498b02": "及〈化城品〉也。問：凡夫人未得羅漢自謂究竟，",
    "T34n1721_003:0498b03": "聖人實得羅漢亦自謂究竟，兩人何異？答：兩",
    "T34n1721_003:0498b04": "人未聞《法華》，自謂略同，若聞《法華》則五千凡",
    "T34n1721_003:0498b05": "夫不生信受，聖人則生信，故文云「若實得羅",
    "T34n1721_003:0498b06": "漢，若不信此法，無有是處也」。「所以者何」下，第",
    "T34n1721_003:0498b07": "二、舉得釋失即明得也。亦有二人：初、明佛在",
    "T34n1721_003:0498b08": "世羅漢為得；次、明佛滅度後羅漢為得。初佛",
    "T34n1721_003:0498b09": "在世羅漢得者，凡有二義：一者、斥凡；二者、擊",
    "T34n1721_003:0498b10": "聖。言斥凡者，明若實得羅漢，聞一乘必信受，",
    "T34n1721_003:0498b11": "則知第一人不信《法華》，非羅漢也。故是舉得以",
    "T34n1721_003:0498b12": "斥初失。言擊聖者，明實得羅漢必信此法，如",
    "T34n1721_003:0498b13": "其不信便非羅漢。即用此文擊第二實得羅",
    "T34n1721_003:0498b14": "漢人，令捨小果進求大道也。「除佛滅度後現",
    "T34n1721_003:0498b15": "前無佛」者，第二、明佛滅度後羅漢得，前亦是",
    "T34n1721_003:0498b16": "聞《法華》羅漢得，今是不聞《法華》羅漢得也。此",
    "T34n1721_003:0498b17": "文為釋疑故來。疑者云：叵有羅漢亦不聞不",
    "T34n1721_003:0498b18": "知但教化菩薩事以不？又有阿羅漢不信權",
    "T34n1721_003:0498b19": "實以不？因前二文生此二疑也。是故釋云：佛",
    "T34n1721_003:0498b20": "在世，羅漢聞《法華》必信，唯除滅度後現前無",
    "T34n1721_003:0498b21": "佛，此之羅漢不信一乘，故《法華論》云「亦為",
    "T34n1721_003:0498b22": "釋疑。疑云：從佛聞法起謗心，云何佛不成不",
    "T34n1721_003:0498b23": "堪說法人？為斷此疑，除佛滅度後現前無佛，",
    "T34n1721_003:0498b24": "故起謗耳。所以者何？釋上羅漢不信一乘義",
    "T34n1721_003:0498b25": "也。以佛滅度後《法華經》難聞難解，阿羅漢作",
    "T34n1721_003:0498b26": "佛此人難得。」《智度論》云「《法華》明羅漢作佛，義",
    "T34n1721_003:0498b27": "最甚深，羅漢作佛唯佛能解，論者正可論其",
    "T34n1721_003:0498b28": "餘事」。龍樹尚云不解，故知唯佛能解。所以",
    "T34n1721_003:0498b29": "此人難得，以不值人法兩緣故。此羅漢不信",
    "T34n1721_003:0498c01": "一乘，《涅槃．現病品》云「如佛所說阿羅漢，一切",
    "T34n1721_003:0498c02": "皆當至涅槃，如此甚深佛行處，凡夫下愚不",
    "T34n1721_003:0498c03": "能知」，故羅漢作佛最為難解，唯佛知之，故",
    "T34n1721_003:0498c04": "稱難得也。「若遇餘佛於此法中便得決了」者，",
    "T34n1721_003:0498c05": "此文亦為釋疑故來。疑者云：此羅漢既不得",
    "T34n1721_003:0498c06": "值《法華》及解義人，何時當信一乘耶？是故釋",
    "T34n1721_003:0498c07": "云：此羅漢生三界外淨土中，更遇餘佛，聞《法",
    "T34n1721_003:0498c08": "華經》方得決了。決了者，知三一有無及權實",
    "T34n1721_003:0498c09": "也。問：佛滅度後，羅漢不值解義人，直聞《法華",
    "T34n1721_003:0498c10": "經》亦得信解不？答：此事難明。設使遇經，不值",
    "T34n1721_003:0498c11": "解義人者，亦不得了了分明解也。是故文云",
    "T34n1721_003:0498c12": "「若遇餘佛方乃決了」。「舍利弗」下，第四、勸信奉",
    "T34n1721_003:0498c13": "持門。所以有此文來者，凡有三義：一者：釋疑。",
    "T34n1721_003:0498c14": "疑云：初說三乘後說一乘則成妄語，云何可",
    "T34n1721_003:0498c15": "信？為釋此疑故勸信。二者、上示一乘真實、三",
    "T34n1721_003:0498c16": "乘方便及顯得失，今次明勸信，即令捨失從",
    "T34n1721_003:0498c17": "得信受奉持。三者、近接上生，若遇餘佛便得",
    "T34n1721_003:0498c18": "決了文生，終無有畢竟永住羅漢，必須聞《法",
    "T34n1721_003:0498c19": "華經》後當作佛，汝等大眾及今值佛復得聞",
    "T34n1721_003:0498c20": "經，早須信受也。問：上已明勸信，與今何異？",
    "T34n1721_003:0498c21": "答：上直明勸信，今明法之權實、人之真偽既",
    "T34n1721_003:0498c22": "竟，勸物信解受持，故與上為異。",
    "T34n1721_003:0498c23": "法華義疏卷第三",
    "T34n1721_003:0498c24": "永仁甲午姑洗盡日，因中觀宗師之勸化，彫",
    "T34n1721_003:0498c25": "《法華義疏》之第三。庶幾比丘尼正禪藤氏娘",
    "T34n1721_003:0498c26": "幽儀，乘此寶車直到淨剎，乃至四恩三有利",
    "T34n1721_003:0498c27": "潤無窮而已。",
    "T34n1721_003:0498c28": "　　　都幹緣沙門　　素慶　謹誌"
}