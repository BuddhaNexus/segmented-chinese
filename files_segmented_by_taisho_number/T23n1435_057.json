{
    "T23n1435_057:0418c14": "十誦律卷第五十七第十誦之二",
    "T23n1435_057:0418c16": "後秦北印度三藏弗若多羅譯",
    "T23n1435_057:0418c17": "比尼誦行法之餘",
    "T23n1435_057:0418c18": "僧上座法者，上座法若僧唱時、若打揵椎",
    "T23n1435_057:0418c19": "時，應疾到坐。坐已看上中下座，莫令失次，",
    "T23n1435_057:0418c20": "教令相近坐。應示相，若不覺，應彈指向。若",
    "T23n1435_057:0418c21": "彈指不覺，應語比坐，應徐徐軟語。若飲食",
    "T23n1435_057:0418c22": "時，上座應教一切等與，應待唱僧跋。一切眾",
    "T23n1435_057:0418c23": "僧應隨順上座，是名僧上座法。僧坊上座法",
    "T23n1435_057:0418c24": "者，若僧坊破壞，是上座應自治、若使人治。",
    "T23n1435_057:0418c25": "若不見比丘，應推覓。若有病比丘，應看視",
    "T23n1435_057:0418c26": "問訊。若無看病人，應與看病人。若僧差看",
    "T23n1435_057:0418c27": "病人，是人不肯，應次第看。若是僧坊中僧",
    "T23n1435_057:0418c28": "應得利施，上座應一心勤作方便令不失。若",
    "T23n1435_057:0418c29": "得是利施物，應置隨所堪能比丘令分處。若",
    "T23n1435_057:0419a01": "僧坊中有所作事，上座應先自手作。是名僧",
    "T23n1435_057:0419a02": "坊上座法。別房上座法者，是別房若毀壞，",
    "T23n1435_057:0419a03": "上座應自治、若使人治。若不見房中比丘，應",
    "T23n1435_057:0419a04": "推覓。若有病比丘。應看視問訊。若無看病",
    "T23n1435_057:0419a05": "人，應與看病人。若看病人不肯，別房中應",
    "T23n1435_057:0419a06": "次第看。若是別房中僧應得利施，上座應一",
    "T23n1435_057:0419a07": "心勤作方便令不失。若得是利施物，應置隨",
    "T23n1435_057:0419a08": "所堪能比丘令分處。若別房中有所作事，上",
    "T23n1435_057:0419a09": "座應先自手作。是名別房上座法。阿藍者，",
    "T23n1435_057:0419a10": "僧伽藍。僧伽藍中種種制限，是制限若隨法，",
    "T23n1435_057:0419a11": "不自惱亦不惱他，是應受。若知制限失利，",
    "T23n1435_057:0419a12": "為自惱亦惱他，不應受，應餘處去。若是比",
    "T23n1435_057:0419a13": "丘，自知有同見勢力能如法滅是惡制，當白",
    "T23n1435_057:0419a14": "眾僧滅。是名阿藍法。林法者，林名叢樹。是",
    "T23n1435_057:0419a15": "林枝葉相接，面拘盧舍內，隨意不失衣，是",
    "T23n1435_057:0419a16": "名林法。阿藍者，僧伽藍。僧伽藍中多諸別",
    "T23n1435_057:0419a17": "房，別房中有種種制限，是制限若隨法，不為",
    "T23n1435_057:0419a18": "自惡亦不為他惡，是應受。若知是制限失利，",
    "T23n1435_057:0419a19": "為自惡亦他惡，不應受，應餘處去。若是比丘，",
    "T23n1435_057:0419a20": "自知有同見勢力，能如法滅是惡制，當白眾",
    "T23n1435_057:0419a21": "滅。是名別房法。房舍法者，若比丘隨所住",
    "T23n1435_057:0419a22": "房舍，應掃灑泥塗曬治臥具。若有垢應浣。",
    "T23n1435_057:0419a23": "若欲出行，應還僧臥具閉戶下鑰。是名房舍",
    "T23n1435_057:0419a24": "法。臥具法者，若比丘著僧臥具，得出僧坊",
    "T23n1435_057:0419a25": "門外四十九尋，不得過。若過，至地了時，得",
    "T23n1435_057:0419a26": "突吉羅。戶法者，戶名出入處，若打戶時不",
    "T23n1435_057:0419a27": "應大打，若開戶時不得大排，若閉戶時當徐",
    "T23n1435_057:0419a28": "徐。入出戶時亦應安徐一心，莫令衣摩戶兩",
    "T23n1435_057:0419a29": "邊。是名戶法。向法者，應施橝，去時當閉，",
    "T23n1435_057:0419b01": "為守護僧房亦守護自身故，是名向法。空僧",
    "T23n1435_057:0419b02": "坊法者，比丘若入空僧坊，應掃灑令淨，是",
    "T23n1435_057:0419b03": "中若有器物，應洗者當淨洗著覆處。若有淨",
    "T23n1435_057:0419b04": "人，當令却僧坊中草。若無淨人，比丘如",
    "T23n1435_057:0419b05": "法應作者當作。不應空僧房中直出入。是",
    "T23n1435_057:0419b06": "名空僧房法。鉢法者，比丘應看鉢如自眼，",
    "T23n1435_057:0419b07": "不應置地、不應置石上、不應置高處、不應",
    "T23n1435_057:0419b08": "置屋霤處、不應置牆頭、不應置大小便處",
    "T23n1435_057:0419b09": "及洗大小便處、不應持入浴室、不應以雜沙",
    "T23n1435_057:0419b10": "牛屎洗，若未乾不應舉，亦不得令太乾。",
    "T23n1435_057:0419b11": "不應故破、不得輕用，應好賞護，勿令破",
    "T23n1435_057:0419b12": "失，以更求因緣故妨行道。是名鉢法。衣法",
    "T23n1435_057:0419b13": "者，當賞護衣如自皮，若著僧伽梨，不得捉",
    "T23n1435_057:0419b14": "持瓦石泥土草木等，不應以青黃等色塗染。",
    "T23n1435_057:0419b15": "若著僧伽梨，不應掃灑塗地、不應以足躡、",
    "T23n1435_057:0419b16": "不應敷坐、不應敷臥、不應襯身著僧伽梨，",
    "T23n1435_057:0419b17": "隨僧伽梨法應用。欝多羅僧，隨欝多羅僧",
    "T23n1435_057:0419b18": "法應用。安陀會，隨安陀會法應用。是三衣",
    "T23n1435_057:0419b19": "應用淨染壞色畜，五種純色不應著，餘異色",
    "T23n1435_057:0419b20": "點及納衣。若比丘貧少衣，不能得割截衣，",
    "T23n1435_057:0419b21": "應衣上安葉，若五、若七、若九、若十一、若十三、",
    "T23n1435_057:0419b22": "若十五、若過十五；若能得，應割截作僧伽梨、",
    "T23n1435_057:0419b23": "欝多羅僧、安陀會。是名衣法。尼師壇法者，",
    "T23n1435_057:0419b24": "比丘不應受單尼師壇，先受尼師壇不應離。",
    "T23n1435_057:0419b25": "若捨，得突吉羅。是名尼師壇法。鍼法者，如",
    "T23n1435_057:0419b26": "上說。鍼筒法者，佛聽畜鍼筒，為安鍼故。比",
    "T23n1435_057:0419b27": "丘當賞護，莫令失，更求覓妨行道故。破戒",
    "T23n1435_057:0419b28": "無慚愧沙彌不應令舉。是名鍼筒法。淨水瓶",
    "T23n1435_057:0419b29": "法、常用水瓶法，亦如上說。粥法者，有五利",
    "T23n1435_057:0419c01": "益故聽啜粥：除飢、除渴、下氣、除臍下冷、消",
    "T23n1435_057:0419c02": "熟藏中生者，是名粥法。食法者，比丘食五",
    "T23n1435_057:0419c03": "食時應觀，是食難求得、難成辦；當觀入口在",
    "T23n1435_057:0419c04": "生藏熟藏；若出時由是食因緣故，起種",
    "T23n1435_057:0419c05": "種煩惱罪業受苦果報。是名食法。食處法者，",
    "T23n1435_057:0419c06": "比丘若到食處，應默然一心淨持威儀，能起",
    "T23n1435_057:0419c07": "他淨心，當徐入徐坐，是名食處法。與食法",
    "T23n1435_057:0419c08": "者，比丘未受食，不應與他。先受已，後當與",
    "T23n1435_057:0419c09": "他。阿誰應與？若父、若母、若與閉繫人、若與",
    "T23n1435_057:0419c10": "急須食人、若妊娠女人來，應正觀當少多",
    "T23n1435_057:0419c11": "與；畜生應與一口。是名與食法。乞食法者，",
    "T23n1435_057:0419c12": "比丘應一心從檀越受食，莫散亂心，勿觀好",
    "T23n1435_057:0419c13": "惡，應生不淨想，是名乞食法。乞食人法者，",
    "T23n1435_057:0419c14": "如雜部中廣說。乞食持來法者，當一心持食，",
    "T23n1435_057:0419c15": "莫令散失，勿觀好惡。應觀時節早晚持食來。",
    "T23n1435_057:0419c16": "是名乞食持來法。阿蘭若法者，阿蘭若比丘",
    "T23n1435_057:0419c17": "應常一心先問訊人，喜心和視共語，捨離顰",
    "T23n1435_057:0419c18": "蹙，讚言善來，應畜火及火爐，少多辦食及",
    "T23n1435_057:0419c19": "食器，常畜水及水器，洗足水器常令有水，",
    "T23n1435_057:0419c20": "淨澡罐廁澡罐中亦應令有水。應善知道",
    "T23n1435_057:0419c21": "徑，善知日數、善知夜、善知夜分、善知星宿，",
    "T23n1435_057:0419c22": "讀誦星宿經，善知修妬路、比尼、阿毘曇。若",
    "T23n1435_057:0419c23": "善知初禪、二、三、四禪，應善知須陀洹、斯陀含、",
    "T23n1435_057:0419c24": "阿那含、阿羅漢果。若不能得修學，當問知",
    "T23n1435_057:0419c25": "當讀誦，不應畜日愛珠、月愛珠，應畜法杖。",
    "T23n1435_057:0419c26": "所畜物皆隨順道，如《俱尼舍經》廣說。是名阿",
    "T23n1435_057:0419c27": "蘭若法。阿蘭若上座法者，若諸比丘出界，",
    "T23n1435_057:0419c28": "阿蘭若上座應善教化下座比丘，應為說阿",
    "T23n1435_057:0419c29": "蘭若法示教利喜，諸下座比丘應隨上座教",
    "T23n1435_057:0420a01": "行。若諸居士至阿蘭若處，應為說甚深法，",
    "T23n1435_057:0420a02": "應示正道邪道，應說知見。若諸居士去者善，",
    "T23n1435_057:0420a03": "若不去，少多與食，應作是言：「我唯有是食。」",
    "T23n1435_057:0420a04": "是名阿蘭若上座法。近聚落住法者，近聚落",
    "T23n1435_057:0420a05": "住比丘，應常一心先問訊人，喜心和視共語，",
    "T23n1435_057:0420a06": "捨離顰蹙，讚言善來。應畜火及火爐，少多",
    "T23n1435_057:0420a07": "辦食及食器，常畜水及水器，洗足水器常令",
    "T23n1435_057:0420a08": "有水，淨澡罐廁澡罐中亦應令有水。應",
    "T23n1435_057:0420a09": "善知道徑，善知日數、善知夜、善知夜分、善知",
    "T23n1435_057:0420a10": "星宿，讀誦星宿經，善知誦修妬路、毘尼、阿毘",
    "T23n1435_057:0420a11": "曇，善知初禪、二、三、四禪，應善知須陀洹、斯陀",
    "T23n1435_057:0420a12": "含、阿那含、阿羅漢果。若不能得修學，當問知",
    "T23n1435_057:0420a13": "當讀誦。不應畜日愛珠、月愛珠，所畜物皆隨",
    "T23n1435_057:0420a14": "順道，如《俱尼舍經》廣說。是名近聚落住法。近",
    "T23n1435_057:0420a15": "聚落住上座法者，若近聚落住上座比丘，諸",
    "T23n1435_057:0420a16": "比丘出界，上座應教化下座比丘，為說近聚",
    "T23n1435_057:0420a17": "落住法示教利憙，諸下座比丘應隨上座教",
    "T23n1435_057:0420a18": "行。若諸居士來，應為說甚深法，示正道邪道，",
    "T23n1435_057:0420a19": "應說知見，教布施、持戒、忍辱、行善、受持八戒。",
    "T23n1435_057:0420a20": "是名近聚落住上座法。洗足瓫法者，比丘見",
    "T23n1435_057:0420a21": "洗足瓫空，應自著水、若使人著，是名洗足",
    "T23n1435_057:0420a22": "瓫法。洗足上座法者，若下座已洗足，上座",
    "T23n1435_057:0420a23": "不應驅遣，若驅得突吉羅。是名洗足上座法。",
    "T23n1435_057:0420a24": "客法者，若客比丘初到僧房中，偏袒著衣，",
    "T23n1435_057:0420a25": "若泥洹僧高，應下著；若衣囊在右肩上，應",
    "T23n1435_057:0420a26": "轉著左肩上；若杖油囊革屣針筒在右手中，",
    "T23n1435_057:0420a27": "應移著左手中。若有大小便，應先在外却已",
    "T23n1435_057:0420a28": "入僧房。若得水洗足已入；若不得水，以草",
    "T23n1435_057:0420a29": "木樹葉拭足已入。若門閉，應求開門，若開",
    "T23n1435_057:0420b01": "應入；若不開，僧房外有牆塹刺蕀，應在現",
    "T23n1435_057:0420b02": "處立，一心淨持威儀，能起他善心。若見舊",
    "T23n1435_057:0420b03": "比丘應問：「此僧房中有若干歲比丘房舍不？」",
    "T23n1435_057:0420b04": "若言：「有。」即語開門。開門已入復問：「是房舍",
    "T23n1435_057:0420b05": "中為有人、為空耶？」若言：「空。」應問：「用何等水？」",
    "T23n1435_057:0420b06": "若言：「井水。」應索罐及繩掃篲。應開房戶彈",
    "T23n1435_057:0420b07": "指，若有毒蟲聞聲便去。當安徐往出枕、被褥、",
    "T23n1435_057:0420b08": "床榻、覆地物。出已應掃灑泥塗，抖擻薦席",
    "T23n1435_057:0420b09": "被褥枕覆地物覓蟲，覓蟲已還如本敷。洗足",
    "T23n1435_057:0420b10": "瓫、淨澡罐、廁澡罐中皆著水，持革屣至水",
    "T23n1435_057:0420b11": "邊，浣拂拭物。浣已絞捩，絞捩已擘散，然後",
    "T23n1435_057:0420b12": "捉革屣，先拭前頭，次拭後、拭中、拭帶。若水",
    "T23n1435_057:0420b13": "瓶在右邊，應右手取水左手洗足；若在左邊，",
    "T23n1435_057:0420b14": "應左手取水右手洗足。洗足已著革屣入房，",
    "T23n1435_057:0420b15": "閉戶下橝坐繩床，先徐攝一脚，次攝第二",
    "T23n1435_057:0420b16": "脚。攝已大坐正觀諸法，地了已應問舊比丘：",
    "T23n1435_057:0420b17": "「此僧房中有前食後食不？」應問：「乞食處何處",
    "T23n1435_057:0420b18": "有惡狗、惡牛、大童女、寡婦？何處是僧學家羯",
    "T23n1435_057:0420b19": "磨、覆鉢羯磨。何處可行？何處不可行？」問是",
    "T23n1435_057:0420b20": "等事已應行乞食。若是客比丘欲去，罐繩",
    "T23n1435_057:0420b21": "掃篲還付本主，摒擋臥具閉戶下橝已去。",
    "T23n1435_057:0420b22": "是名客比丘法。客比丘上座法者，客上座應",
    "T23n1435_057:0420b23": "籌量客比丘多少，應語舊比丘言：「我爾所客",
    "T23n1435_057:0420b24": "比丘來，當知須爾所臥具。」是名客比丘上座",
    "T23n1435_057:0420b25": "法。欲行比丘法者，若比丘明日欲行，今日",
    "T23n1435_057:0420b26": "應辭和上阿闍梨，若聽去便去；若不聽去",
    "T23n1435_057:0420b27": "不得強去。若是中住，知不能增長善法，當",
    "T23n1435_057:0420b28": "出此僧房觀諸方籌量伴侶，是人真實不？",
    "T23n1435_057:0420b29": "同心不？若道路病痛，不棄我去耶？如是籌",
    "T23n1435_057:0420c01": "量已應去。若不如是籌量去，得突吉羅。是名",
    "T23n1435_057:0420c02": "欲行法。欲行比丘上座法者，欲行時上座應",
    "T23n1435_057:0420c03": "最後發，當付囑僧臥具。出僧房已語諸伴黨",
    "T23n1435_057:0420c04": "莫有所忘。若伴黨有所忘物，上座應不遠待",
    "T23n1435_057:0420c05": "道中，應教化等伴，莫令作非法散亂調戲。",
    "T23n1435_057:0420c06": "是名欲行上座法。非時法者，若比丘非時欲",
    "T23n1435_057:0420c07": "行，應白和上阿闍梨：「我至某城邑某聚落某",
    "T23n1435_057:0420c08": "甲舍。」若聽便去；若不聽不應強去。是名非",
    "T23n1435_057:0420c09": "時法。非時會法者，除六齋日，餘非時會、非",
    "T23n1435_057:0420c10": "時事、非時坐。若聞唱時、打揵椎時，應速去",
    "T23n1435_057:0420c11": "速次第坐。應隨法隨比尼隨佛教行，莫輕上",
    "T23n1435_057:0420c12": "下座。是名非時會法。非時會上座法者，如",
    "T23n1435_057:0420c13": "上說。僧上座會坐法者，月六齋：所謂八日、",
    "T23n1435_057:0420c14": "十四日、十五日、二十三日、二十九日、三十日，",
    "T23n1435_057:0420c15": "於是日無病比丘，應和合一處說法。是中若",
    "T23n1435_057:0420c16": "外道論議師，懷嫉妬心來欲破說法，比丘",
    "T23n1435_057:0420c17": "當如法難詰降伏，莫瞋惡口。是名會坐法。",
    "T23n1435_057:0420c18": "會坐上座法者，若下座先坐，上座來不應",
    "T23n1435_057:0420c19": "令起。若驅令起，得突吉羅。是名會坐上座",
    "T23n1435_057:0420c20": "法。說法人法者，應一心說法，生慈悲利益心，",
    "T23n1435_057:0420c21": "當淨潔明了莊嚴語言，次第相續辯才無盡，",
    "T23n1435_057:0420c22": "如是說法隨順諸法實相，為法故說不為利",
    "T23n1435_057:0420c23": "養，是名說法人法。說法人上座法者，若下",
    "T23n1435_057:0420c24": "座法師說法，上座法師應觀察所說，為次第",
    "T23n1435_057:0420c25": "說、為不次第說；為說法、為說非法。若次",
    "T23n1435_057:0420c26": "第說法，應隨順讚善；不次第、若說非法，應",
    "T23n1435_057:0420c27": "呵止。是名說法人上座法。諸外道梵志六齋",
    "T23n1435_057:0420c28": "日和合一處說法，大得利養增長徒眾。洴沙",
    "T23n1435_057:0420c29": "王深愛佛法故，作是念：「願諸比丘，六齋日",
    "T23n1435_057:0421a01": "和合一處說法，我當引導大眾自往聽法，令",
    "T23n1435_057:0421a02": "諸比丘以是因緣大得供養增長徒眾。」以是",
    "T23n1435_057:0421a03": "事白佛，佛言：「從今日聽諸不病比丘六齋日",
    "T23n1435_057:0421a04": "和合一處說法。」諸比丘隨佛教，聽六齋日一",
    "T23n1435_057:0421a05": "處說法，國王群臣皆來聽法。諸比丘大得供",
    "T23n1435_057:0421a06": "養，徒眾增長。諸比丘或有坐地說法，音聲",
    "T23n1435_057:0421a07": "不能遠聞，作是念：「佛聽我立說法善。」以是",
    "T23n1435_057:0421a08": "事白佛，佛言：「聽立說法。」爾時諸比丘廣說",
    "T23n1435_057:0421a09": "大經，說者勞悶、聽者疲極，以是事白佛，佛",
    "T23n1435_057:0421a10": "言：「若宜止，時到聽止。」時諸比丘，取佛經義",
    "T23n1435_057:0421a11": "自用心廣分別說，諸比丘心疑將無壞法耶？",
    "T23n1435_057:0421a12": "以是事白佛，佛言：「從今日聽取佛經義莊嚴",
    "T23n1435_057:0421a13": "言辭，次第解說，佛經本當直讀誦，莫雜論",
    "T23n1435_057:0421a14": "議。」爾時諸比丘處處亂唄，佛言：「不應處處",
    "T23n1435_057:0421a15": "亂唄。」爾時二比丘一處合唄，佛言：「不得二",
    "T23n1435_057:0421a16": "比丘合唄，若合唄得突吉羅。」時諸比丘以是",
    "T23n1435_057:0421a17": "說法唄取財利，佛言：「不應以法取財利，若",
    "T23n1435_057:0421a18": "取得突吉羅。」爾時說法唄者，將大眾到餘處",
    "T23n1435_057:0421a19": "說法唄，佛言：「不應將大眾到餘處說法唄，",
    "T23n1435_057:0421a20": "除自徒眾。」爾時諸比丘，令一眼、無眼、通精癭、",
    "T23n1435_057:0421a21": "無手、僂脊、跛人說法讚唄。時有賢者深愛佛",
    "T23n1435_057:0421a22": "法，諸外道嗤弄言：「此是汝等讚施師、汝等",
    "T23n1435_057:0421a23": "塔、汝等所尊敬，先受供養在前食，在汝等",
    "T23n1435_057:0421a24": "前行者，正如是耶？」諸賢者皆大羞愧，以是",
    "T23n1435_057:0421a25": "事白佛，佛言：「從今日一眼、無眼、通精癭、無手",
    "T23n1435_057:0421a26": "跛僂脊，不應請說法讚唄，若請得突吉羅。」",
    "T23n1435_057:0421a27": "爾時有諸破戒破正見人令說法，是人說法",
    "T23n1435_057:0421a28": "因緣，大得供養徒眾勢力，行非法事不可禁",
    "T23n1435_057:0421a29": "止。諸比丘以是事白佛，佛言：「從今日不應",
    "T23n1435_057:0421b01": "請破戒破正見人說法，若請說得突吉羅。」不",
    "T23n1435_057:0421b02": "知使誰說法讚唄？佛言：「若請先習說法讚唄",
    "T23n1435_057:0421b03": "者令作，若無先習說法讚唄者，當次第語令",
    "T23n1435_057:0421b04": "說法唄。若諸比丘中無先習說法唄者，又不",
    "T23n1435_057:0421b05": "次第說法唄，諸比丘得突吉羅。」是名說法法。",
    "T23n1435_057:0421b06": "不說法法者，如雜部中廣說。安居法者，比",
    "T23n1435_057:0421b07": "丘若欲安居，先應籌量住處。若住處出入安",
    "T23n1435_057:0421b08": "隱，有好樹林有好水，晝夜少音聲，少蚊虻",
    "T23n1435_057:0421b09": "蜈蚣毒蛇，少風少熱，是中有真實比丘得同",
    "T23n1435_057:0421b10": "意比丘，共安隱坐禪說法聽法，若疾病當",
    "T23n1435_057:0421b11": "得隨病藥、隨病飲食、瞻病人，籌量如是事已",
    "T23n1435_057:0421b12": "應安居。若不如是籌量安居，得突吉羅。安",
    "T23n1435_057:0421b13": "居中法者，比丘安居中無佛所聽因緣，不應",
    "T23n1435_057:0421b14": "出界宿乃至一夜。如伽尸王子出家作比丘，",
    "T23n1435_057:0421b15": "父王欲起佛圖，遣使喚兒：「汝來共起佛圖。」",
    "T23n1435_057:0421b16": "是比丘言：「佛未聽我為作佛圖故破安居。」以",
    "T23n1435_057:0421b17": "是事白佛，佛言：「從今日聽為起佛圖故去。」",
    "T23n1435_057:0421b18": "是名安居中法。安居上座法者，安居上座應",
    "T23n1435_057:0421b19": "觀諸房舍，誰治誰不治？若治應讚言善好，",
    "T23n1435_057:0421b20": "若不治教令治。是名安居上座法。安居竟法",
    "T23n1435_057:0421b21": "者，比丘安居已應作三事，更唱界分。若受",
    "T23n1435_057:0421b22": "迦絺那衣，隨得施物，迦絺那衣所攝。隨所",
    "T23n1435_057:0421b23": "住房，應灑掃泥塗。若臥具有塵土垢膩，應",
    "T23n1435_057:0421b24": "抖擻浣，浣治已還置本處，出戶下橝聽隨",
    "T23n1435_057:0421b25": "意去。是名安居竟法。受眾法者，比丘應籌",
    "T23n1435_057:0421b26": "量眾，為樂說法、為樂默然？若樂說法，應隨",
    "T23n1435_057:0421b27": "宜為說；若樂默然則止。是名受眾法。往眾",
    "T23n1435_057:0421b28": "會法者，比丘應先分別，往剎利眾應如是，",
    "T23n1435_057:0421b29": "往婆羅門眾應如是，往居士眾應如是，往",
    "T23n1435_057:0421c01": "比丘眾應如是，往到是眾中應如是，入出行",
    "T23n1435_057:0421c02": "坐應如是，問訊如是言說，或時應默然。是",
    "T23n1435_057:0421c03": "名往眾會法。受眾法者，受眾比丘應觀，是",
    "T23n1435_057:0421c04": "眾誰善行、誰不善行？若善行者，應好看視供",
    "T23n1435_057:0421c05": "給衣鉢湯藥所須，若有罪應佐助令得出；",
    "T23n1435_057:0421c06": "若非善行者，應如法呵責令心調伏。是名受",
    "T23n1435_057:0421c07": "眾法。受眾上座法者，受眾上座應如法教",
    "T23n1435_057:0421c08": "化眾，莫令非法調戲散亂，是名受眾上座。",
    "T23n1435_057:0421c09": "說波羅提木叉法者，五種說波羅提木叉：",
    "T23n1435_057:0421c10": "說戒序，餘殘如僧常聞，乃至僧說戒布薩竟，",
    "T23n1435_057:0421c11": "是名為一。又復說戒序、說四波羅夷，餘殘如",
    "T23n1435_057:0421c12": "僧常聞，乃至僧說戒布薩竟，是名為二。又",
    "T23n1435_057:0421c13": "復說戒序、說四波羅夷、說十三僧伽婆尸沙，",
    "T23n1435_057:0421c14": "餘殘如僧常聞。乃至僧說戒布薩竟，是名為",
    "T23n1435_057:0421c15": "三。又復說戒序、說四波羅夷、說十三僧伽婆",
    "T23n1435_057:0421c16": "尸沙、說二不定法，餘殘如僧常聞，乃至僧說",
    "T23n1435_057:0421c17": "戒布薩竟，是名為四。第五廣說。是名波羅",
    "T23n1435_057:0421c18": "提木叉法。說波羅提木叉人法者，說波羅提",
    "T23n1435_057:0421c19": "木叉比丘，先當闇誦令利，莫眾僧中說時錯",
    "T23n1435_057:0421c20": "謬，是名說波羅提木叉人法。僧會法者，除",
    "T23n1435_057:0421c21": "月六齋日，餘殘僧會、僧事、僧坐處，唱時、打揵",
    "T23n1435_057:0421c22": "椎時，諸比丘應速去如法次第坐，應隨法",
    "T23n1435_057:0421c23": "隨比尼隨佛教行，不輕上中下座。是名僧會",
    "T23n1435_057:0421c24": "法。上座法者，如上非時會上座說。中座法",
    "T23n1435_057:0421c25": "者，中座、下座比丘欲入白衣舍，當推上座",
    "T23n1435_057:0421c26": "在前，應恭敬上座。若上座便利，中座下座",
    "T23n1435_057:0421c27": "應待，不應遠去。若白衣來語：「諸長老入。」當",
    "T23n1435_057:0421c28": "答言：「小待，須上座至。」若檀越急喚入，當留",
    "T23n1435_057:0421c29": "上座所坐處然後坐。檀越言：「受水。」當言：「小",
    "T23n1435_057:0422a01": "待，須上座入。」是名中座法。下座法者，下座",
    "T23n1435_057:0422a02": "比丘，應掃灑佛圖、講堂、布薩處、佛圖門中眾",
    "T23n1435_057:0422a03": "僧會處地，應次第敷坐床，應辦火及火爐，應",
    "T23n1435_057:0422a04": "辦燈及燈具，洗足瓫中著水，淨澡罐、廁澡",
    "T23n1435_057:0422a05": "罐中皆著水，如是僧所有作事，下座皆應",
    "T23n1435_057:0422a06": "作。是名下座法。上中下座法者，上中下座",
    "T23n1435_057:0422a07": "比丘，隨佛所說戒盡應受持，是名上中下座",
    "T23n1435_057:0422a08": "法。浴室法者，比丘入浴室，應一心小語好",
    "T23n1435_057:0422a09": "持威儀收攝諸根，是名浴室法。浴室洗法者，",
    "T23n1435_057:0422a10": "浴室中洗得五利：一、除塵垢；二、治身皮膚令",
    "T23n1435_057:0422a11": "一色；三、破寒熱；四、除風氣；五、少病痛。是",
    "T23n1435_057:0422a12": "名浴室洗法。浴室上座法者，浴室中上座若",
    "T23n1435_057:0422a13": "見下座比丘已洗，不應驅遣，若驅遣得突",
    "T23n1435_057:0422a14": "吉羅。是名浴室上座法。和上法者，和上應",
    "T23n1435_057:0422a15": "教化共行弟子，遮令離惡知識，令近善知識。",
    "T23n1435_057:0422a16": "當佐助衣鉢湯藥，若有罪佐助令得出。是",
    "T23n1435_057:0422a17": "名和上法。共行弟子法者，共行弟子不應輕",
    "T23n1435_057:0422a18": "慢和上，有所作事皆應白和上，行時當隨從",
    "T23n1435_057:0422a19": "和上後，常供給一切所須，常隨和上意不",
    "T23n1435_057:0422a20": "得違逆。若有所作，不白和上不得作，除禮",
    "T23n1435_057:0422a21": "佛法僧用齒木大小便。若共行弟子，於和上",
    "T23n1435_057:0422a22": "邊知不能增長善法，應白和上，持我付囑某",
    "T23n1435_057:0422a23": "甲比丘。和上應籌量，是比丘教化法何似？",
    "T23n1435_057:0422a24": "弟子眾復何如？若知是比丘具足善法，當付",
    "T23n1435_057:0422a25": "囑；若知不具足，當更付囑餘比丘。若知和",
    "T23n1435_057:0422a26": "上不好，應捨去。是名共行弟子法。阿闍梨",
    "T23n1435_057:0422a27": "法者，阿闍梨應教化近行弟子，遮令離惡",
    "T23n1435_057:0422a28": "知識，令親近善知識，當佐助衣鉢湯藥，若",
    "T23n1435_057:0422a29": "有罪佐助令得出，是名阿闍梨法。近行弟",
    "T23n1435_057:0422b01": "子法者，近行弟子，不應輕慢阿闍梨，其所",
    "T23n1435_057:0422b02": "作事，皆應白阿闍梨。行時當隨從阿闍梨後，",
    "T23n1435_057:0422b03": "常供給一切所須，常隨順阿闍梨意不得違",
    "T23n1435_057:0422b04": "逆。若不白阿闍梨不得有所作，除禮佛法僧",
    "T23n1435_057:0422b05": "用齒木大小便。若近行弟子，知阿闍梨邊不",
    "T23n1435_057:0422b06": "能增長善法，應白阿闍梨，持我付囑某比丘。",
    "T23n1435_057:0422b07": "阿闍梨應籌量，是比丘教化法何似？弟子眾",
    "T23n1435_057:0422b08": "復何如？若知是比丘具足善法，當付囑；若",
    "T23n1435_057:0422b09": "知不具足，當付囑餘比丘。若阿闍梨不好，",
    "T23n1435_057:0422b10": "當捨去。是名近行弟子法。沙彌法者，沙彌",
    "T23n1435_057:0422b11": "不應輕慢和上，有所作事皆應白和上。行",
    "T23n1435_057:0422b12": "時當隨從和上後，常供給一切所須、隨順和",
    "T23n1435_057:0422b13": "上意不得有違逆。若有所作，不白和上不",
    "T23n1435_057:0422b14": "得作，除禮佛法僧用齒木大小便。沙彌住和",
    "T23n1435_057:0422b15": "上邊，知不能增長善法，應白和上，持我付",
    "T23n1435_057:0422b16": "囑某甲比丘。和上應籌量，是比丘教化法何",
    "T23n1435_057:0422b17": "似？弟子眾復何如？若知是比丘具足善法，",
    "T23n1435_057:0422b18": "當付囑；若知不具足，當更付囑餘比丘。若",
    "T23n1435_057:0422b19": "和上不好應捨去。應令取草樹葉、取果齒木，",
    "T23n1435_057:0422b20": "除僧坊中草，掃灑授飲食湯藥。是名沙彌法。",
    "T23n1435_057:0422b21": "出力法者，若白衣於寺中，欲作惡事侵惱諸",
    "T23n1435_057:0422b22": "比丘，諸比丘爾時應苦切語令其折伏。若",
    "T23n1435_057:0422b23": "不折伏，不應直向王言，先語是惡人知識，",
    "T23n1435_057:0422b24": "次語王夫人及王子大臣等。若是人捨惡事",
    "T23n1435_057:0422b25": "便止，莫令得事。是名出力法。隨後比丘法",
    "T23n1435_057:0422b26": "者，隨後比丘不應在前，亦不應太在後。不",
    "T23n1435_057:0422b27": "得並肩行，莫先語，不應多語，不問不應語，",
    "T23n1435_057:0422b28": "若問當時答。若前行比丘說非法，後比丘應",
    "T23n1435_057:0422b29": "呵止，若說法應隨喜。若如法得施應受。是",
    "T23n1435_057:0422c01": "名隨後比丘法。常入出家比丘法者，入出家",
    "T23n1435_057:0422c02": "時，常攝諸根不應調戲，淨持威儀如法，能",
    "T23n1435_057:0422c03": "起檀越善心，是名常入出家比丘法。至家法",
    "T23n1435_057:0422c04": "者，若比丘散亂心不厭離心至檀越家，常得",
    "T23n1435_057:0422c05": "五罪：一、不請自入；二、屏處坐；三、強坐；四、數",
    "T23n1435_057:0422c06": "數食；五、無男子與女人過五六語，是名至家",
    "T23n1435_057:0422c07": "法。住家法者，住家比丘，應善知坐處坐法",
    "T23n1435_057:0422c08": "差別，應為諸白衣說甚深法、示邪道正道，應",
    "T23n1435_057:0422c09": "說知見。常應教布施、持戒、忍辱、行善，與受八",
    "T23n1435_057:0422c10": "戒。是名住家法。住家上座法者，住家上座，",
    "T23n1435_057:0422c11": "應好觀自徒眾，莫令諸根散亂調戲，常淨",
    "T23n1435_057:0422c12": "持威儀起檀越善心，是名住家上座法。語言",
    "T23n1435_057:0422c13": "法者，客比丘初來時，舊比丘不應疾與臥具，",
    "T23n1435_057:0422c14": "先應共語，次問用僧臥具，隨是比丘上中下",
    "T23n1435_057:0422c15": "應與臥具，是名共語言法。息法者，客比丘",
    "T23n1435_057:0422c16": "初來時，不應從舊比丘疾索房舍臥具，初入",
    "T23n1435_057:0422c17": "僧坊先應在現處立，淨持威儀守攝諸根，然",
    "T23n1435_057:0422c18": "後向舊比丘說房舍臥具，是名息法。漉水囊",
    "T23n1435_057:0422c19": "法者，比丘無漉水囊，不應遠行。若有淨水",
    "T23n1435_057:0422c20": "若河水流水，又復二十里有住處，不須漉水",
    "T23n1435_057:0422c21": "囊，是名漉水囊法。經行法者，比丘應直經",
    "T23n1435_057:0422c22": "行，不遲不疾；若不能直，當畫地作相隨相直",
    "T23n1435_057:0422c23": "行，是名經行法。虛空法者，一切虛空無界，",
    "T23n1435_057:0422c24": "地人向空中人，空中人向地人，不得遮羯磨",
    "T23n1435_057:0422c25": "作羯磨，是名虛空法。便利法者，比丘若欲",
    "T23n1435_057:0422c26": "入廁，先應彈指。若有先入者，應待出。出",
    "T23n1435_057:0422c27": "已脫衣著一處，然後入廁，應蹲坐。若便利",
    "T23n1435_057:0422c28": "未下者不應待，下者不應留。是名便利法。",
    "T23n1435_057:0422c29": "近廁法者，比丘不應近廁讀誦經論議說法，",
    "T23n1435_057:0423a01": "不應近廁浣染割截刺衣，一切所作不應近",
    "T23n1435_057:0423a02": "廁，除便利，是名近廁法。廁板法者，比丘應",
    "T23n1435_057:0423a03": "安徐便利，勿令污板，是名廁板法。廁上坐",
    "T23n1435_057:0423a04": "法者，若下座先入廁已舉衣，上座後來不應",
    "T23n1435_057:0423a05": "驅遣，若驅遣得突吉羅，是名廁上座法。拭",
    "T23n1435_057:0423a06": "法者，不應用利物拭，不應用草拭，應用滑",
    "T23n1435_057:0423a07": "石軟木，是名拭法。洗處法者，若不洗大便",
    "T23n1435_057:0423a08": "處，不應坐臥僧臥具上，若坐臥得突吉羅。",
    "T23n1435_057:0423a09": "若無水、若白衣事水、若著藥不得洗，如是",
    "T23n1435_057:0423a10": "不洗無罪。是名洗處法。近洗處法者，若近",
    "T23n1435_057:0423a11": "洗處，不應讀誦經論議說法，不應浣染割",
    "T23n1435_057:0423a12": "截刺衣，一切有所作，不應近洗處，但除洗。",
    "T23n1435_057:0423a13": "是名近洗處法。洗處板法者，比丘應安徐洗，",
    "T23n1435_057:0423a14": "勿令濕板，是名洗處板法。洗處上座法者，",
    "T23n1435_057:0423a15": "若下座先在洗處坐，上座後來不應驅遣，",
    "T23n1435_057:0423a16": "若驅遣得突吉羅，是名洗處上座法。小便處",
    "T23n1435_057:0423a17": "法者，不得處處小便，應在常處，是名小便",
    "T23n1435_057:0423a18": "處法。近小便處法者，比丘不應近小便處讀",
    "T23n1435_057:0423a19": "誦經論議說法，不應近小便處浣染割截刺",
    "T23n1435_057:0423a20": "衣。一切所作不應近小便處，但除小便。是",
    "T23n1435_057:0423a21": "名近小便處法。小便處板法者，比丘應一心",
    "T23n1435_057:0423a22": "安徐小便，勿令濕板，是名小便處板法。小",
    "T23n1435_057:0423a23": "便處上座法者，若下座先入，上座來不應驅",
    "T23n1435_057:0423a24": "起，若驅起者得突吉羅，是名小便處上座",
    "T23n1435_057:0423a25": "法。唾法者，比丘不應大聲唾，不應唾淨潔",
    "T23n1435_057:0423a26": "治地，是名唾法。唾器法者，佛聽二種唾器：",
    "T23n1435_057:0423a27": "若瓦、若銅。應好守護勿令失，更求覓妨行",
    "T23n1435_057:0423a28": "道故。是名唾器法。鉢支法者，佛聽用鍮石、",
    "T23n1435_057:0423a29": "銅鐵、鉛錫、白鑞、瓦作，應好賞護莫令失，",
    "T23n1435_057:0423b01": "更求覓妨行道，是名鉢支法。齒木法者，佛",
    "T23n1435_057:0423b02": "聽齒木三種枝：上、中、下。上者尺二寸，下者",
    "T23n1435_057:0423b03": "六寸，餘者是中。是名齒木枝法。擿齒法者，",
    "T23n1435_057:0423b04": "不應用利物擿齒，不應強擿，不應破齗，是",
    "T23n1435_057:0423b05": "名擿齒法。刮舌法者，不應用利物刮令傷舌，",
    "T23n1435_057:0423b06": "是名刮舌法。擿耳法者，不應用利物擿耳垢，",
    "T23n1435_057:0423b07": "不得強擿，當徐徐擿，勿傷耳肌，是名擿耳",
    "T23n1435_057:0423b08": "法。如是等比丘法，當應受學修行，與上法",
    "T23n1435_057:0423b09": "相違，是名非法。行法竟",
    "T23n1435_057:0423b10": "16 二種毘尼及雜誦二種毘尼及雜誦",
    "T23n1435_057:0423b11": "三事決定知比尼相：一、本起；二、結戒；三、隨",
    "T23n1435_057:0423b12": "結。復有二種比尼：諍比尼、犯比尼。復有二",
    "T23n1435_057:0423b13": "種比尼：淨比尼、煩惱比尼。復有二種比尼：",
    "T23n1435_057:0423b14": "比丘比尼、比丘尼比尼。復有二種比尼：遍比",
    "T23n1435_057:0423b15": "尼、不遍比尼。諍比尼者，相言共鬪諍訟、相罵",
    "T23n1435_057:0423b16": "相打作二分。諸比丘應觀察，是事何因緣起？",
    "T23n1435_057:0423b17": "云何可滅？起鬪亂事因緣者，十四破僧事，",
    "T23n1435_057:0423b18": "六鬪諍根本，起鬪亂因緣。滅相言事者，以",
    "T23n1435_057:0423b19": "二比尼滅：現前比尼、多覓比尼，是名滅比",
    "T23n1435_057:0423b20": "尼。云何犯比尼？五眾犯定犯，攝犯比尼。云",
    "T23n1435_057:0423b21": "何五種？所謂波羅夷、僧伽婆尸沙、波夜提、",
    "T23n1435_057:0423b22": "波羅提提舍尼、突吉羅。犯是五眾犯，應求",
    "T23n1435_057:0423b23": "本起，應覓除滅。本起者，五眾罪所起因緣，",
    "T23n1435_057:0423b24": "有身犯非口非意、有口犯非身非意、有身意",
    "T23n1435_057:0423b25": "犯非口、有口意犯非身、有身口意犯，無但",
    "T23n1435_057:0423b26": "意犯，是名犯起因緣。有犯下罪，心念便除",
    "T23n1435_057:0423b27": "滅。有犯中罪，從他除滅。有犯須出罪羯磨，",
    "T23n1435_057:0423b28": "有犯不可除滅。犯出罪羯磨有二種：一者",
    "T23n1435_057:0423b29": "覆藏、二者不覆藏。覆藏者，隨覆藏日與別",
    "T23n1435_057:0423c01": "住。不覆藏罪，但與六日六夜摩那埵。犯不",
    "T23n1435_057:0423c02": "可治，則不可除滅。煩惱比尼者，應覓起因",
    "T23n1435_057:0423c03": "緣、滅因緣。起因緣者，可繫法中貪著心，見利",
    "T23n1435_057:0423c04": "味諸煩惱發，是名起因緣。滅因緣者，於可",
    "T23n1435_057:0423c05": "繫法中，觀無常生滅厭離捨滅，善心住諸禪",
    "T23n1435_057:0423c06": "定三昧地中，和合諸行繫心緣中，入三脫門，",
    "T23n1435_057:0423c07": "能斷見諦所斷思惟所斷結使。二種結斷故",
    "T23n1435_057:0423c08": "證沙門果，隨得果故有聖人差別，是名攝",
    "T23n1435_057:0423c09": "斷結。比丘比尼者，是淨、是不淨。比丘尼比",
    "T23n1435_057:0423c10": "尼者，是淨、是不淨，遍、不遍、一切遍。一切遍",
    "T23n1435_057:0423c11": "時淨者，初夜受漿。二時淨者，初夜、後夜分，",
    "T23n1435_057:0423c12": "應若坐禪若讀經。一夜淨者，比丘尼應一夜",
    "T23n1435_057:0423c13": "畜長鉢。二夜淨者，得二夜共未受大戒人宿。",
    "T23n1435_057:0423c14": "三夜淨者，第三夜未受大戒人應移處宿。五",
    "T23n1435_057:0423c15": "夜淨者，佛聽極久五夜不受依止。六夜淨者，",
    "T23n1435_057:0423c16": "阿蘭若比丘怖畏處，得六夜離衣宿。七夜淨",
    "T23n1435_057:0423c17": "者，病聽極久七夜畜殘藥得服。十夜淨者，",
    "T23n1435_057:0423c18": "比丘畜長衣鉢，極久得至十夜。半月淨者，",
    "T23n1435_057:0423c19": "應半月一處和合說戒作布薩。一月淨者，得",
    "T23n1435_057:0423c20": "非時衣，極久得一月畜衣。二月淨者，比丘",
    "T23n1435_057:0423c21": "聽二月無依止。三月淨者，比丘應三月安居。",
    "T23n1435_057:0423c22": "四月淨者，受露坐比丘在多雨國土，應四月",
    "T23n1435_057:0423c23": "空地住，八月在覆處。五月淨者，比丘五月受",
    "T23n1435_057:0423c24": "迦絺那衣。八月淨者，受露坐比丘，在少雨",
    "T23n1435_057:0423c25": "國土，應八月在露地住、四月在覆處。九月淨",
    "T23n1435_057:0423c26": "者，比丘有事未了，極久應停至九月。一歲",
    "T23n1435_057:0423c27": "淨者，一歲比丘得受迦絺那衣。二歲淨者，",
    "T23n1435_057:0423c28": "二歲比丘尼應常隨逐和上。三歲淨者，比",
    "T23n1435_057:0423c29": "丘中間相降三歲，得共大繩床上坐，小繩床",
    "T23n1435_057:0424a01": "上得共二人坐，獨坐床上但一人坐。五歲淨",
    "T23n1435_057:0424a02": "者，五歲比丘應依止他，滿五歲已得離依",
    "T23n1435_057:0424a03": "止宿。六歲淨者，比丘尼六歲應依止他，滿",
    "T23n1435_057:0424a04": "六歲已得離依止宿。七歲淨者，佛聽沙彌極",
    "T23n1435_057:0424a05": "小乃至七歲。九歲淨者，九歲比丘應隨僧作",
    "T23n1435_057:0424a06": "使。十歲淨者，十歲比丘應畜弟子。又極小",
    "T23n1435_057:0424a07": "十歲曾嫁沙彌尼，得受六法。十二歲淨者，",
    "T23n1435_057:0424a08": "曾嫁式叉摩尼年十二應受具足戒。十二歲",
    "T23n1435_057:0424a09": "淨者，比丘尼應畜弟子。十八歲淨者，童女",
    "T23n1435_057:0424a10": "沙彌尼年十八歲，應受六法。二十歲淨者，",
    "T23n1435_057:0424a11": "沙彌年二十，應受具足戒；童女式叉摩尼年",
    "T23n1435_057:0424a12": "二十，應受具足戒；二十歲比丘僧，應令教",
    "T23n1435_057:0424a13": "化比丘尼。一淨者，應一比丘作阿地檀布",
    "T23n1435_057:0424a14": "薩。二淨者，二比丘應共分施物展轉分。三",
    "T23n1435_057:0424a15": "淨者，三語布薩。四淨者，四比丘應說波羅",
    "T23n1435_057:0424a16": "提木叉。五淨者，五比丘應差自恣人。八淨",
    "T23n1435_057:0424a17": "者，八比丘應受大眾會法。十淨者，十比丘",
    "T23n1435_057:0424a18": "應受具足戒。二十淨者，二十比丘應作出罪",
    "T23n1435_057:0424a19": "羯磨。鉢淨者，佛聽二種鉢：瓦鉢、鐵鉢。八種",
    "T23n1435_057:0424a20": "鉢不應畜。衣淨者，七種衣不作淨施得畜：",
    "T23n1435_057:0424a21": "僧伽梨、欝多羅僧、安陀會、雨浴衣、覆瘡衣、",
    "T23n1435_057:0424a22": "尼師壇，及餘百一物。刀子淨者，佛聽畜月",
    "T23n1435_057:0424a23": "頭刀子，為割截衣故。鍼淨者，佛聽畜二種",
    "T23n1435_057:0424a24": "鍼：銅鍼、鐵鍼。三種鼻：糠鼻、圓鼻、小豆鼻，比",
    "T23n1435_057:0424a25": "丘無鍼不應行。染淨者，五比丘白佛言：「世",
    "T23n1435_057:0424a26": "尊！我等用何等物染衣？」佛言：「用根汁、莖汁、",
    "T23n1435_057:0424a27": "葉汁、花汁、果汁、新生犢子糞汁染。」壞色淨者，",
    "T23n1435_057:0424a28": "比丘得新衣，應三種壞色：若青、若泥、若茜。",
    "T23n1435_057:0424a29": "量淨者，不應等佛衣量作衣，應隨自身量。",
    "T23n1435_057:0424b01": "如是等諸淨，盡應思惟觀察，及二部波羅提",
    "T23n1435_057:0424b02": "木叉，并義解比尼增一。無本起因緣、比尼共",
    "T23n1435_057:0424b03": "不共，是事淨不遮、是事不淨遮。如青黃赤",
    "T23n1435_057:0424b04": "白色，是不淨遮。非青黃赤白色，是淨不遮。",
    "T23n1435_057:0424b05": "如酒色、酒香、酒味酒力，是不淨遮。非酒色、非",
    "T23n1435_057:0424b06": "酒香、非酒味、非酒力，是淨不遮。又如諸比",
    "T23n1435_057:0424b07": "丘作淨已得用，如五種子生，比丘五種作淨",
    "T23n1435_057:0424b08": "得食。八種漿以水作淨得飲。十種衣三種壞",
    "T23n1435_057:0424b09": "色淨得用。是事淨，比丘、比丘尼應用；是事",
    "T23n1435_057:0424b10": "不淨，比丘、比丘尼不應用。是事某方、某時淨，",
    "T23n1435_057:0424b11": "比丘、比丘尼應用；是事某方、某時不淨，比丘、",
    "T23n1435_057:0424b12": "比丘尼不應用。是事某時、某人應用，如飢",
    "T23n1435_057:0424b13": "餓時如老病比丘應用；若豐樂時，若年少無",
    "T23n1435_057:0424b14": "病比丘不應用。如是事應籌量輕重本末已",
    "T23n1435_057:0424b15": "應用。二犯等竟",
    "T23n1435_057:0424b16": "17 波羅夷法1 初戒(婬戒)波羅夷法初戒",
    "T23n1435_057:0424b17": "佛在毘耶離，爾時須提那迦蘭陀子比丘作",
    "T23n1435_057:0424b18": "是念：「佛結戒斷婬欲先作無罪，我多作婬欲，",
    "T23n1435_057:0424b19": "不知我何處是先？何處非先？」如是心生疑悔。",
    "T23n1435_057:0424b20": "是事白佛，佛言：「是須提那迦蘭陀子比丘，",
    "T23n1435_057:0424b21": "未結戒前一切婬欲不犯。」問：「佛說狂人不犯，",
    "T23n1435_057:0424b22": "齊何名狂？」佛言：「有五相名狂人：親里死盡",
    "T23n1435_057:0424b23": "故狂、財物失盡故狂、田業人民失盡故狂、或",
    "T23n1435_057:0424b24": "四大錯亂故狂、或先世業報故狂。比丘雖有",
    "T23n1435_057:0424b25": "是五狂相，若自知我是比丘作婬欲，得波",
    "T23n1435_057:0424b26": "羅夷。若不自知，不犯。」問：「比尼中說散亂心不",
    "T23n1435_057:0424b27": "犯。云何名散亂心？」佛言：「有五種因緣令心",
    "T23n1435_057:0424b28": "散亂：為非人所打故心散亂、或非人令心散",
    "T23n1435_057:0424b29": "亂、或非人食心精氣故心散亂、或四大錯故",
    "T23n1435_057:0424c01": "心散亂、或先世業報故心散亂。比丘有是五",
    "T23n1435_057:0424c02": "種散亂心，自覺是比丘，犯波羅夷。若不自",
    "T23n1435_057:0424c03": "覺知，不犯。」問：「佛言：『病壞心人不犯。』云何名",
    "T23n1435_057:0424c04": "病壞心人？」「有五種病壞心：或風發故病壞心、",
    "T23n1435_057:0424c05": "或熱發故病壞心、或冷發故病壞心、或三",
    "T23n1435_057:0424c06": "種俱發故病壞心、或時節氣發故病壞心。",
    "T23n1435_057:0424c07": "比丘有是五種病壞心，若自覺是比丘，得波",
    "T23n1435_057:0424c08": "羅夷。若不自知，不犯。」有跋耆子比丘，是比",
    "T23n1435_057:0424c09": "丘不還戒、戒羸不出，到自家作婬欲已，還生",
    "T23n1435_057:0424c10": "信心欲出家，作是念：「我當問諸比丘。我還",
    "T23n1435_057:0424c11": "得受具足戒，當出家作比丘；若不得當止。」",
    "T23n1435_057:0424c12": "是人問諸比丘，比丘以是事白佛，佛言：「若",
    "T23n1435_057:0424c13": "比丘不還戒、戒羸不出，自至家作婬欲，是",
    "T23n1435_057:0424c14": "人不得受具足戒。從今日是戒應如是說：",
    "T23n1435_057:0424c15": "若比丘入比丘法，不反戒、戒羸不出，作婬欲",
    "T23n1435_057:0424c16": "乃至共畜生，得波羅夷。」有一比丘，作道想",
    "T23n1435_057:0424c17": "非道中作婬欲，心生疑：「我將無得波羅夷耶？」",
    "T23n1435_057:0424c18": "是事白佛，佛言：「道中道想作婬欲，得波羅",
    "T23n1435_057:0424c19": "夷。道中非道想，亦得波羅夷。道中疑，亦得",
    "T23n1435_057:0424c20": "波羅夷。非道中非道想，得偷蘭遮。非道道",
    "T23n1435_057:0424c21": "想，得偷蘭遮。非道中疑，亦得偷蘭遮。道者，",
    "T23n1435_057:0424c22": "小便道、大便道、口道。若令入大便道中，得波",
    "T23n1435_057:0424c23": "羅夷。入小便道中，得波羅夷。入口道中，得",
    "T23n1435_057:0424c24": "波羅夷。比丘於象作婬欲，若觸肌，得波羅夷。",
    "T23n1435_057:0424c25": "若不觸，偷蘭遮。若不觸出精，僧伽婆尸沙。",
    "T23n1435_057:0424c26": "牛馬、駱駝、驢騾、猪羊、犬、猿猴、麞鹿、鵝鴈、孔雀、雞",
    "T23n1435_057:0424c27": "等亦如是。若觸，波羅夷。若不觸，偷蘭遮。若",
    "T23n1435_057:0424c28": "不觸出精，僧伽婆尸沙。」有一比丘，常婬欲",
    "T23n1435_057:0424c29": "發，語善知識：「我婬欲常發憂惱，不能自止，",
    "T23n1435_057:0425a01": "得一女人共作婬欲可休。」知識語言：「便可作",
    "T23n1435_057:0425a02": "去。」即隨知識語作婬欲。知識比丘心生疑",
    "T23n1435_057:0425a03": "悔：「我將不得波羅夷耶？」以是事白佛，佛言：",
    "T23n1435_057:0425a04": "「不犯波羅夷，得偷蘭遮罪。」長老優波離問佛",
    "T23n1435_057:0425a05": "言：「世尊！偷蘭遮云何懺悔除滅？」佛言：「有四",
    "T23n1435_057:0425a06": "種偷蘭遮：有偷蘭遮罪從波羅夷生重、有偷",
    "T23n1435_057:0425a07": "蘭遮罪從波羅夷生輕、有偷蘭遮從僧伽婆",
    "T23n1435_057:0425a08": "尸沙生重、有偷蘭遮從僧伽婆尸沙生輕。優",
    "T23n1435_057:0425a09": "波離！從波羅夷生重偷蘭遮，應一切僧前悔",
    "T23n1435_057:0425a10": "過除滅。從波羅夷生輕偷蘭遮，應出界外四",
    "T23n1435_057:0425a11": "比丘眾悔過除滅。從僧伽婆尸沙生重偷蘭",
    "T23n1435_057:0425a12": "遮，亦出界外四比丘眾悔過除滅。從僧伽婆",
    "T23n1435_057:0425a13": "尸沙生輕偷蘭遮，一比丘悔過除滅。」",
    "T23n1435_057:0425a14": "佛在舍衛國，有乞食比丘名難提，中前著",
    "T23n1435_057:0425a15": "衣持鉢入城乞食，食竟持尼師壇著左肩上，",
    "T23n1435_057:0425a16": "入安陀林一樹下敷尼師壇大坐。有魔天神",
    "T23n1435_057:0425a17": "來，欲破是比丘三昧，化作端正女人，在比",
    "T23n1435_057:0425a18": "丘前立。比丘從三昧起，開眼見此女人，即",
    "T23n1435_057:0425a19": "時起貪著心。世俗禪定不堅固，發婬心失禪",
    "T23n1435_057:0425a20": "定，欲摩女身。女人即却漸漸遠去，是比丘",
    "T23n1435_057:0425a21": "即起隨逐。時林中有死馬，到死馬邊女身",
    "T23n1435_057:0425a22": "不現，是比丘婬欲燒身故，共死馬作婬。作",
    "T23n1435_057:0425a23": "婬已欲熱小止，即時生悔言：「我已墮，非是比",
    "T23n1435_057:0425a24": "丘非釋種子，諸比丘必棄我、不復共我住，",
    "T23n1435_057:0425a25": "我不應以是不淨身著袈裟。」即揲袈裟著囊",
    "T23n1435_057:0425a26": "中置肩上，詣佛所。爾時佛與百千萬大眾圍",
    "T23n1435_057:0425a27": "遶恭敬說法。佛遙見是比丘來，作是念：「若",
    "T23n1435_057:0425a28": "我不軟語勞問，是人必破心肝熱血從面孔",
    "T23n1435_057:0425a29": "出。」是比丘到佛所，佛言：「善來難提！汝能還",
    "T23n1435_057:0425b01": "學比丘所學耶？」是比丘聞佛言：「善來難提！」",
    "T23n1435_057:0425b02": "心大歡喜，作是念：「我當得共諸比丘住，必",
    "T23n1435_057:0425b03": "不擯我。」如是思惟已答佛言：「世尊！我能還",
    "T23n1435_057:0425b04": "學比丘所學」。爾時佛告諸比丘：「汝等還與",
    "T23n1435_057:0425b05": "難提比丘學法，若有如難提比丘者，亦與",
    "T23n1435_057:0425b06": "學法。應一心和合僧，難提比丘偏袒右肩、脫",
    "T23n1435_057:0425b07": "革屣、胡跪合掌，作是言：『大德僧憶念！我難",
    "T23n1435_057:0425b08": "提比丘，不還戒、戒不羸作婬欲。我難提從僧",
    "T23n1435_057:0425b09": "乞還學法，僧憐愍難提故，還與我學法。』第",
    "T23n1435_057:0425b10": "二、第三亦如是乞。眾中一比丘應僧中唱說：",
    "T23n1435_057:0425b11": "『大德僧聽！難提比丘不還戒、戒不羸作婬欲，",
    "T23n1435_057:0425b12": "難提從僧乞還與學法。今僧憐愍故，還與",
    "T23n1435_057:0425b13": "學法。若僧時到僧忍聽，還與難提比丘學法。",
    "T23n1435_057:0425b14": "白如是。』如是用白四羯磨。『還與難提比丘學",
    "T23n1435_057:0425b15": "法竟，僧忍默然故，是事如是持！』與學沙彌",
    "T23n1435_057:0425b16": "行法者，與學沙彌，佛所結一切戒盡應行，",
    "T23n1435_057:0425b17": "在諸比丘下坐，應授與大比丘飲食湯藥，自",
    "T23n1435_057:0425b18": "應從沙彌白衣受飲食，不得與大比丘同室",
    "T23n1435_057:0425b19": "過二宿，自不得與白衣沙彌過二宿，得與大",
    "T23n1435_057:0425b20": "比丘布薩自恣二羯磨，與學沙彌不得足數",
    "T23n1435_057:0425b21": "作布薩自恣羯磨。」憍薩羅國有一比丘，深山",
    "T23n1435_057:0425b22": "林中獨住，有非人女來，語比丘言：「共作婬",
    "T23n1435_057:0425b23": "欲來。」比丘言：「莫作是語，我是斷婬欲人。」女",
    "T23n1435_057:0425b24": "言：「汝若不來，我當破汝利與汝衰惱。」比丘",
    "T23n1435_057:0425b25": "言：「隨汝作，我不共汝作婬欲。」作是語已中",
    "T23n1435_057:0425b26": "夜比丘臥眠，鬼女合納衣持比丘著王宮內",
    "T23n1435_057:0425b27": "夫人邊臥眠。王覺見已問言：「汝何人耶？」比",
    "T23n1435_057:0425b28": "丘言：「我是沙門。」「是何沙門？」答曰：「我是釋子",
    "T23n1435_057:0425b29": "沙門。」王言：「汝何以來此？」比丘以是事具向",
    "T23n1435_057:0425c01": "王說。王言：「汝何用在深山林中住，為惡鬼",
    "T23n1435_057:0425c02": "所嬈？汝去。我知佛法故，不與汝事。」是比丘",
    "T23n1435_057:0425c03": "有大事得脫，向諸比丘具說。諸比丘以是",
    "T23n1435_057:0425c04": "事白佛，佛言：「從今日如是無人深山林中",
    "T23n1435_057:0425c05": "可畏處不應住。」憍薩羅國有一比丘，阿蘭",
    "T23n1435_057:0425c06": "若處住，有毘舍遮鬼女人來，語比丘言：「作",
    "T23n1435_057:0425c07": "婬欲來。」比丘言：「莫作是語，我是斷婬欲人。」",
    "T23n1435_057:0425c08": "鬼女言：「汝若不作，我當破汝利與汝衰惱。」",
    "T23n1435_057:0425c09": "比丘言：「隨汝作，我終不與汝作婬欲。」比丘",
    "T23n1435_057:0425c10": "夜臥，鬼女以納衣裹，持著酒舍酒瓫中。酒",
    "T23n1435_057:0425c11": "家人明日見比丘在酒瓫中，問言：「汝是何",
    "T23n1435_057:0425c12": "人？」答言：「我是沙門。」「是何沙門？」答言：「釋子沙",
    "T23n1435_057:0425c13": "門。」問言：「汝何故在是中。」比丘具說是事。酒",
    "T23n1435_057:0425c14": "舍人言：「汝去！」比丘以從是大事得脫故，向",
    "T23n1435_057:0425c15": "諸比丘說。諸比丘以是事白佛，佛言：「從今",
    "T23n1435_057:0425c16": "日比丘深山林中空處可畏無人處不應住。」",
    "T23n1435_057:0425c17": "有比丘在惡牛群中行，惡牛逐欲觸比丘，",
    "T23n1435_057:0425c18": "走倒女人上。女人抱捉比丘，比丘出手推",
    "T23n1435_057:0425c19": "却，是比丘心生疑：「我將無得波羅夷耶？」以",
    "T23n1435_057:0425c20": "是事白佛，佛言：「不犯。從今日應安徐行牛",
    "T23n1435_057:0425c21": "群中。」有一比丘看井，墮井中，井中先有女",
    "T23n1435_057:0425c22": "人，比丘墮上。女人抱捉比丘，比丘推却。有",
    "T23n1435_057:0425c23": "居士入僧坊，井上看見是比丘，即時牽出。",
    "T23n1435_057:0425c24": "出時與女人俱出，居士問言：「比丘與女人是",
    "T23n1435_057:0425c25": "中作何等？」比丘言：「是女人先墮，我後墮。」是",
    "T23n1435_057:0425c26": "比丘生疑：「我將無得波羅夷耶？」以是事白",
    "T23n1435_057:0425c27": "佛，佛言：「無罪。從今日應一心看井，莫令墮。」",
    "T23n1435_057:0425c28": "有一乞食比丘，中前著衣持鉢入舍衛城乞",
    "T23n1435_057:0425c29": "食，到小門中欲入。有女人欲出，二人肩相",
    "T23n1435_057:0426a01": "觸，是比丘生疑：「我將無得波羅夷耶？」以是事",
    "T23n1435_057:0426a02": "白佛，佛言：「若無心無罪。從今日應徐徐行",
    "T23n1435_057:0426a03": "乞食。」有比丘女人共乘船渡水，船沒水中，",
    "T23n1435_057:0426a04": "女人抱捉比丘，比丘推却。比丘後生疑：「我",
    "T23n1435_057:0426a05": "將無得波羅夷耶？」以是事白佛，佛言：「不犯。",
    "T23n1435_057:0426a06": "從今日當徐徐乘船。」",
    "T23n1435_057:0426a07": "有一男子，名迦毘羅緊度，狀似女人，喜女",
    "T23n1435_057:0426a08": "人事。到比丘尼所，語比丘尼言：「度我出家。」",
    "T23n1435_057:0426a09": "諸比丘尼不思惟便度，是人摩捫比丘尼，比",
    "T23n1435_057:0426a10": "丘尼驅出；復摩捫式叉摩尼，式叉摩尼驅出；",
    "T23n1435_057:0426a11": "復摩捫沙彌尼，沙彌尼驅出。比丘尼自念：",
    "T23n1435_057:0426a12": "「我將無得波羅夷耶？」以是事白佛，佛言：「無",
    "T23n1435_057:0426a13": "罪。從今日當好思惟然後應度。」有一估客",
    "T23n1435_057:0426a14": "遠行，其婦與他人作婬欲，有娠轉大，怖畏",
    "T23n1435_057:0426a15": "故自墮胎，墮胎已看是死兒大愁憂，無有同",
    "T23n1435_057:0426a16": "意人可使棄此死兒者。是家中有一比丘尼，",
    "T23n1435_057:0426a17": "常入出其家，是比丘尼中前著衣持鉢來入",
    "T23n1435_057:0426a18": "其舍，比丘尼問言：「汝何故愁憂？」答言：「我夫",
    "T23n1435_057:0426a19": "遠行，我於後與他作婬欲有娠，聞夫欲來",
    "T23n1435_057:0426a20": "我怖畏故自墮胎。我今無同意人與我棄此",
    "T23n1435_057:0426a21": "死兒者，是故愁憂。」語比丘尼言：「善女！汝能",
    "T23n1435_057:0426a22": "為我棄此死兒不？」答言：「我能持去，誰能知",
    "T23n1435_057:0426a23": "者。」即盛著瓫中以物覆頭，遠棄著無人行處。",
    "T23n1435_057:0426a24": "是中有諸博掩人，見是比丘尼持瓫來，各",
    "T23n1435_057:0426a25": "相謂言：「往看比丘尼棄何物？」即共往看。見",
    "T23n1435_057:0426a26": "死兒，見已自相語言：「釋子比丘無斷婬欲，",
    "T23n1435_057:0426a27": "共比丘尼行婬欲，有娠生兒棄之。」一人語",
    "T23n1435_057:0426a28": "二人，二人語三人，如是展轉惡名流布，遍",
    "T23n1435_057:0426a29": "舍衛城。有比丘少欲知足行頭陀，聞是事",
    "T23n1435_057:0426b01": "心大愁憂，以是事白佛。佛以是因緣故和合",
    "T23n1435_057:0426b02": "僧，佛知故問是比丘尼：「汝實爾不？」答言：「實",
    "T23n1435_057:0426b03": "爾。世尊！」佛種種因緣呵是比丘尼言：「云何名",
    "T23n1435_057:0426b04": "比丘尼棄他死胎？從今日諸比丘尼，不應",
    "T23n1435_057:0426b05": "棄死胎。若棄得罪。」俱薩羅王波斯匿，聞跋",
    "T23n1435_057:0426b06": "陀迦毘羅出家，即請來入宮中，夏四月共止",
    "T23n1435_057:0426b07": "一處。後時王欲到園中，語守門人言：「汝好",
    "T23n1435_057:0426b08": "守門，莫令是比丘尼出。」守門人言：「爾。」王出",
    "T23n1435_057:0426b09": "後時守門人作是念：「是比丘尼樂住不走。」時",
    "T23n1435_057:0426b10": "守門人有餘因緣，比丘尼著夫人被服從門",
    "T23n1435_057:0426b11": "出逕到祇洹。爾時佛與百千眾恭敬圍遶說",
    "T23n1435_057:0426b12": "法，佛遙見來近已，佛言：「善來跋陀迦毘羅！」",
    "T23n1435_057:0426b13": "當佛作是語時，即失夫人被服，頭髮自落，",
    "T23n1435_057:0426b14": "袈裟著身，作比丘尼。作比丘尼已到佛所，",
    "T23n1435_057:0426b15": "頭面禮佛於一面立，佛為說四如意足神通",
    "T23n1435_057:0426b16": "道，即時比丘尼得神通力。是時王聞跋陀迦",
    "T23n1435_057:0426b17": "毘羅女走去，便將兵眾圍繞比丘尼坊，是比",
    "T23n1435_057:0426b18": "丘尼便飛虛空中。王仰看見已生悔心：「我云",
    "T23n1435_057:0426b19": "何污是阿羅漢比丘尼？」心悶躄地。時諸群臣",
    "T23n1435_057:0426b20": "以冷水灑，還得醒悟，向比丘尼悔過。諸比",
    "T23n1435_057:0426b21": "丘尼驅出：「汝是行婬欲人。出去！」是比丘尼",
    "T23n1435_057:0426b22": "言：「我無受欲心。」諸比丘尼言：「汝夏四月共",
    "T23n1435_057:0426b23": "王在宮殿中，云何不受？」是比丘尼不知云何？",
    "T23n1435_057:0426b24": "以是事白佛。佛知而故問是比丘尼：「汝實受",
    "T23n1435_057:0426b25": "細滑不？」答言：「世尊！我云何當受？我覺是細",
    "T23n1435_057:0426b26": "滑，如熱鐵入身。」佛言：「汝若無受細滑心無",
    "T23n1435_057:0426b27": "罪。」爾時佛語諸比丘尼：「汝等勿復說是跋陀",
    "T23n1435_057:0426b28": "迦毘羅事，女人業報因緣故得是女根，他",
    "T23n1435_057:0426b29": "人強行婬。若比丘尼他人強捉行婬，無受欲",
    "T23n1435_057:0426c01": "心無罪。」有比丘尼，名善生，端正可愛能動",
    "T23n1435_057:0426c02": "人心。迦毘羅緊度，先不語直來摩觸是比丘",
    "T23n1435_057:0426c03": "尼。比丘尼驅出，驅出已心生疑悔：「我將",
    "T23n1435_057:0426c04": "無得波羅夷耶？」以是事白佛，佛言：「無受欲",
    "T23n1435_057:0426c05": "心無罪。」有比丘尼名陀尼，端正可愛能動",
    "T23n1435_057:0426c06": "人心，中前著衣持鉢欲入舍衛國乞食。道中",
    "T23n1435_057:0426c07": "有諸博掩人，將入深林中，強共行婬。諸比",
    "T23n1435_057:0426c08": "丘尼驅令出坊，作是言：「汝是行婬人，不應住",
    "T23n1435_057:0426c09": "此。」是比丘尼言：「我無心受細滑。」諸比丘尼",
    "T23n1435_057:0426c10": "言：「諸博掩人將汝到深林中行婬，云何不受？」",
    "T23n1435_057:0426c11": "是比丘尼不知云何？以是事白佛。佛知故問：",
    "T23n1435_057:0426c12": "「汝實受細滑不？」答言：「世尊我云何受？我以",
    "T23n1435_057:0426c13": "手推脚蹋轉身，不能得脫。」佛言：「若無心不",
    "T23n1435_057:0426c14": "受無罪。」",
    "T23n1435_057:0426c15": "佛語諸比丘尼言：「汝等勿復說是比丘尼事，",
    "T23n1435_057:0426c16": "是比丘尼手推脚蹋轉身不受，為他強捉無",
    "T23n1435_057:0426c17": "罪。」有比丘尼名守園，中前著衣持鉢行乞",
    "T23n1435_057:0426c18": "食，有諸博掩人，牽入深林中，強為婬欲。諸",
    "T23n1435_057:0426c19": "比丘尼驅令出坊，是比丘尼言：「諸善女！我",
    "T23n1435_057:0426c20": "無心受細滑。」諸比丘尼言：「諸博掩人牽汝",
    "T23n1435_057:0426c21": "入深林中作婬欲。云何不受？」是時阿難在比",
    "T23n1435_057:0426c22": "丘尼坊中，諸比丘尼語言：「阿難在此。」阿難",
    "T23n1435_057:0426c23": "問是比丘尼，敬畏阿難故不能答。阿難嫌",
    "T23n1435_057:0426c24": "其不答，是比丘尼心念：「諸比丘尼驅我出坊，",
    "T23n1435_057:0426c25": "長老阿難復嫌我，我用活為？今當至阿耆羅",
    "T23n1435_057:0426c26": "婆河自投而死。」是比丘尼盛滿瓶沙，自繫其",
    "T23n1435_057:0426c27": "頸沈於水中，沙瓶繩斷身或浮沒。爾時諸博",
    "T23n1435_057:0426c28": "掩人遊戲岸邊，見已相語：「汝看是比丘尼，",
    "T23n1435_057:0426c29": "為水所漂浮，往取來。」即共出之，扶著岸邊，",
    "T23n1435_057:0427a01": "水出得穌。將入深林共作婬欲，還來入坊。",
    "T23n1435_057:0427a02": "諸比丘尼復驅出言：「汝先言無心受細滑，今",
    "T23n1435_057:0427a03": "博掩人將汝入深林中作婬已放來。」是比丘",
    "T23n1435_057:0427a04": "尼不知云何？以是事白佛。佛知故問比丘尼",
    "T23n1435_057:0427a05": "言：「汝有心受細滑不？」答言：「世尊！我云何受？",
    "T23n1435_057:0427a06": "我啼哭大喚，語言莫作，不能得脫。」佛言：「汝",
    "T23n1435_057:0427a07": "若無心受細滑無罪。」佛語諸比丘尼言：「汝等",
    "T23n1435_057:0427a08": "勿復說是比丘尼事，女人以先世業因緣故，",
    "T23n1435_057:0427a09": "得是女根，不得自在。雖啼哭亦強捉，雖言",
    "T23n1435_057:0427a10": "莫作亦強作，雖大喚亦強作。若比丘尼，為",
    "T23n1435_057:0427a11": "他強捉，無受欲心無罪。」初波羅夷竟",
    "T23n1435_057:0427a12": "2 二戒(盜戒)第二盜戒之初",
    "T23n1435_057:0427a13": "佛在王舍城，因達尼迦陶師子比丘，結不盜",
    "T23n1435_057:0427a14": "戒言：「先作不犯。」是比丘心生疑悔言：「我多",
    "T23n1435_057:0427a15": "盜取材木，不知何者是先？何者非先？」是事白",
    "T23n1435_057:0427a16": "佛，佛言：「達尼迦比丘未結戒前一切時取材",
    "T23n1435_057:0427a17": "木不犯，是名先作不犯。」有比丘空處取無",
    "T23n1435_057:0427a18": "所屬物持去，心生疑：「我將無得波羅夷耶？」",
    "T23n1435_057:0427a19": "以是事白佛，佛言：「若知是物屬他，得波羅",
    "T23n1435_057:0427a20": "夷。若是物屬他，生無屬想取，得波羅夷。屬",
    "T23n1435_057:0427a21": "他物中疑，亦得波羅夷。是物無屬，生有屬",
    "T23n1435_057:0427a22": "想取，得偷蘭遮。無所屬物生疑，亦得偷蘭",
    "T23n1435_057:0427a23": "遮。若無屬物，生無屬想，無罪。」比丘他不與",
    "T23n1435_057:0427a24": "飯食。自取持去，心生疑：「我將無得波羅夷",
    "T23n1435_057:0427a25": "耶？」以是事白佛，佛言：「當計是飯食直。飯、󰉓、",
    "T23n1435_057:0427a26": "糒、魚、肉餅亦應計直。」有一比丘不請自來",
    "T23n1435_057:0427a27": "食，心生疑：「我不得波羅夷耶？」以是事白佛，",
    "T23n1435_057:0427a28": "佛言：「不犯。從今日不請不應往食。若往食",
    "T23n1435_057:0427a29": "得突吉羅。」有舊住比丘至聚落，有知識比丘",
    "T23n1435_057:0427b01": "與取食分，是比丘從聚落還，知識比丘言：",
    "T23n1435_057:0427b02": "「我與汝取食分。」是比丘言：「汝何故取？」答言：",
    "T23n1435_057:0427b03": "「為汝故取。」是比丘言：「我不語汝，汝何故取？」",
    "T23n1435_057:0427b04": "知識比丘生疑：「我將不得波羅夷耶？」以是事",
    "T23n1435_057:0427b05": "白佛，佛言：「不犯。從今日比丘若他不語，不",
    "T23n1435_057:0427b06": "應取食分。若不語而取，得突吉羅。」有一比",
    "T23n1435_057:0427b07": "丘至聚落。眾僧分飯，是比丘有二共行弟",
    "T23n1435_057:0427b08": "子，是弟子不相知故，俱取食分。後二弟子",
    "T23n1435_057:0427b09": "自相語言：「汝所取分，我所取分，誰具足取",
    "T23n1435_057:0427b10": "得波羅夷耶？」心生疑，以是事白佛，佛言：",
    "T23n1435_057:0427b11": "「不犯。從今日應自相語令一人取。取時當言：",
    "T23n1435_057:0427b12": "『我與某甲比丘取食分。』」有一比丘病，眾僧分",
    "T23n1435_057:0427b13": "飯，看病人為取飯，是比丘死，諸比丘不知",
    "T23n1435_057:0427b14": "云何？以是事白佛，佛言：「若病人先死後取",
    "T23n1435_057:0427b15": "飯，還歸本處。若先取飯後死，應同死比丘",
    "T23n1435_057:0427b16": "餘物分。」",
    "T23n1435_057:0427b17": "十誦律卷第五十七"
}