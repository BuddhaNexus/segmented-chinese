{
    "T14n0489_013:0736b22": "佛說除蓋障菩薩所問經卷第十",
    "T14n0489_013:0736b23": "三",
    "T14n0489_013:0736b25": "西天譯經三藏朝散大夫試鴻臚",
    "T14n0489_013:0736b26": "卿傳梵大師賜紫沙門臣法護等",
    "T14n0489_013:0736b27": "奉　詔譯",
    "T14n0489_013:0736b28": "「復次，善男子！菩薩若修十種法者，即得常住",
    "T14n0489_013:0736b29": "妙等引心。何等為十？一者、善行身念處；二者、",
    "T14n0489_013:0736c01": "善行受念處；三者、善行心念處；四者、善行法",
    "T14n0489_013:0736c02": "念處；五者、善行境界念處；六者、善行阿蘭若",
    "T14n0489_013:0736c03": "念處；七者、善行王都國城聚落念處；八者、善",
    "T14n0489_013:0736c04": "行名聞利養等事念處；九者、善行如來施設",
    "T14n0489_013:0736c05": "學門念處；十者、善斷煩惱及隨煩惱雜染念",
    "T14n0489_013:0736c06": "處。「善男子！云何是菩薩善行身念處？謂若菩",
    "T14n0489_013:0736c07": "薩所有身中從我所起罪不善法，以其勝慧",
    "T14n0489_013:0736c08": "審細思擇，皆悉遠離。又復觀察身諸過失，下",
    "T14n0489_013:0736c09": "從足心上至頂門，筋脈纏縛，遍觀其身，而悉",
    "T14n0489_013:0736c10": "無我，不得暫停敗壞之法，是身不淨，諸不成",
    "T14n0489_013:0736c11": "熟臭穢可惡，眾惡色相共所積集。菩薩作是",
    "T14n0489_013:0736c12": "觀時，若身中身貪愛諸欲，身計我想身所執",
    "T14n0489_013:0736c13": "著，是等諸法悉不可得。以是緣故，與身俱者",
    "T14n0489_013:0736c14": "諸不善法不得自在，餘與身俱一切善法而",
    "T14n0489_013:0736c15": "得自在。如是名為善行身念處。「云何是菩薩",
    "T14n0489_013:0736c16": "善行受念處？謂若菩薩作是思惟：『所有諸受",
    "T14n0489_013:0736c17": "皆悉是苦。云何愚人，於中顛倒計以為樂？諸",
    "T14n0489_013:0736c18": "愚癡者不識苦樂，唯諸聖人悉知是苦，菩薩",
    "T14n0489_013:0736c19": "自能勤行斷苦受已，復教他人亦悉同己如",
    "T14n0489_013:0736c20": "是修學。』菩薩作是觀時，又於彼受不生染愛，",
    "T14n0489_013:0736c21": "不起瞋恚，自勤行已，復令他人亦如是學，如",
    "T14n0489_013:0736c22": "是名為善行受念處。「云何是菩薩善行心念",
    "T14n0489_013:0736c23": "處？謂若菩薩作是思惟：『心實無常計執為常，",
    "T14n0489_013:0736c24": "以苦為樂，無我謂我，不淨謂淨，是心動搖不",
    "T14n0489_013:0736c25": "得暫停，如風輕轉，而為煩惱最初根本，亦復",
    "T14n0489_013:0736c26": "為諸隨煩惱緣，開惡趣門破壞善趣。又復為",
    "T14n0489_013:0736c27": "緣生貪瞋癡，與一切法為勝主宰，一切法中",
    "T14n0489_013:0736c28": "心為先導，若心有知，即一切法亦有所知。心",
    "T14n0489_013:0736c29": "如畫師畫諸物像，心不見心，心能積集善不",
    "T14n0489_013:0737a01": "善業，是心循環如旋火輪，是心迅轉其猶奔",
    "T14n0489_013:0737a02": "馬，心如野火熾焰燒然，心如大水滋長眾物。』",
    "T14n0489_013:0737a03": "菩薩作是觀時，而實其心不得自在，諸菩薩",
    "T14n0489_013:0737a04": "者自能調伏，心若調伏，即一切法悉得調伏，",
    "T14n0489_013:0737a05": "如是名為善行心念處。「云何是菩薩善行法",
    "T14n0489_013:0737a06": "念處？謂若菩薩於不善法如實了知，所謂貪",
    "T14n0489_013:0737a07": "瞋癡等及所依止，貪之對治餘不善法，瞋癡",
    "T14n0489_013:0737a08": "對治諸不善法。菩薩於是不善法中，勤斷除",
    "T14n0489_013:0737a09": "已，即能了知一切善法。於善法中，起心愛樂",
    "T14n0489_013:0737a10": "住正念處，而於彼法求所成辦，自能行已，復",
    "T14n0489_013:0737a11": "教他人如是修學，如是名為善行法念處。「云",
    "T14n0489_013:0737a12": "何是菩薩善行境界念處？謂若菩薩於諸可",
    "T14n0489_013:0737a13": "意及不可意色聲香味觸諸境界中，不生貪",
    "T14n0489_013:0737a14": "著、不起恚心。菩薩作是思惟：『我今不應於此",
    "T14n0489_013:0737a15": "無體相法中而生貪著，若生貪者即是愚人，",
    "T14n0489_013:0737a16": "具愚癡性是不明了性，是不善性。如佛所說，",
    "T14n0489_013:0737a17": "若生貪者，即起染著愚癡計執，不能分別善",
    "T14n0489_013:0737a18": "不善法，以是緣故墮惡趣中。』菩薩又作是念：",
    "T14n0489_013:0737a19": "『我今不應於此空法之中而起恚心，起恚心",
    "T14n0489_013:0737a20": "者，即不能忍發生瞋恚，為諸聖人之所譏毀，",
    "T14n0489_013:0737a21": "同梵行者而共厭棄。』菩薩作是觀時，不為境",
    "T14n0489_013:0737a22": "壞不著所得，菩薩自能行已，復教他人亦如",
    "T14n0489_013:0737a23": "是學，如是名為善行境界念處。「云何是菩薩",
    "T14n0489_013:0737a24": "善行阿蘭若念處？謂若菩薩作是思惟：『修無",
    "T14n0489_013:0737a25": "諍行及寂靜行，是即名為住阿蘭若處。有諸",
    "T14n0489_013:0737a26": "天、龍、夜叉、乾闥婆等他心通者，能知我心及",
    "T14n0489_013:0737a27": "心所法。是故我今應當遠離不如理作意及",
    "T14n0489_013:0737a28": "異思惟，於一切處亦復常離不如理作意，於",
    "T14n0489_013:0737a29": "如理法中，起心愛樂增廣修習。』如是名為善",
    "T14n0489_013:0737b01": "行阿蘭若念處。「云何是菩薩善行王都國城",
    "T14n0489_013:0737b02": "聚落念處？謂若菩薩入於王都國城聚落之",
    "T14n0489_013:0737b03": "時，當起菩薩所行之行，於諸非處皆悉捨離，",
    "T14n0489_013:0737b04": "非出家人所應行處，亦悉捨離。何等是非出",
    "T14n0489_013:0737b05": "家人所應行處？所謂王官之舍、博弈之會、酒",
    "T14n0489_013:0737b06": "肆歡宴、歌舞倡伎所住之處，及餘一切非出",
    "T14n0489_013:0737b07": "家人所應行處，當遠離之而悉不往。如是名",
    "T14n0489_013:0737b08": "為善行王都國城聚落念處。「云何是菩薩善",
    "T14n0489_013:0737b09": "行名聞利養等事念處？謂若菩薩於諸名聞",
    "T14n0489_013:0737b10": "利養等事，但為施主作福田故，隨所起心而",
    "T14n0489_013:0737b11": "乃受之。然其所受，不起貪愛，不生取著，復不",
    "T14n0489_013:0737b12": "計執，不作己有之想，不起我所之相，隨其所",
    "T14n0489_013:0737b13": "得即與一切有情共之，諸苦惱者濟其資養。",
    "T14n0489_013:0737b14": "以是緣故，乃於名聞利養等事，不生高舉，不",
    "T14n0489_013:0737b15": "起我慢，不恣驕逸。菩薩作是思惟：『諸有名聞",
    "T14n0489_013:0737b16": "利養等事，若自若他，暫時所起而不久停，以",
    "T14n0489_013:0737b17": "暫起故，於一切時及一切處悉無所得。誰諸",
    "T14n0489_013:0737b18": "智者，於此無常不久不堅不安隱法中，生染",
    "T14n0489_013:0737b19": "愛心及生高舉我慢驕逸。』如是名為善行名",
    "T14n0489_013:0737b20": "聞利養等事念處。「云何是菩薩善行如來施",
    "T14n0489_013:0737b21": "設學門念處？謂若菩薩作是思惟：『所有過去",
    "T14n0489_013:0737b22": "一切如來皆如是學，如是學故，已成正覺入",
    "T14n0489_013:0737b23": "大涅槃；未來世中一切如來皆如是學，如是",
    "T14n0489_013:0737b24": "學故，當成正覺入大涅槃；及現在世一切如",
    "T14n0489_013:0737b25": "來亦如是學，如是學故，現成正覺入大涅槃。",
    "T14n0489_013:0737b26": "以是緣故，於此學門起清淨心，而生尊敬勤",
    "T14n0489_013:0737b27": "勇修習。』如是名為善行如來施設學門念處。",
    "T14n0489_013:0737b28": "「云何是菩薩善斷煩惱及隨煩惱雜染念處？",
    "T14n0489_013:0737b29": "謂若菩薩以正念故，善能了知一切煩惱及",
    "T14n0489_013:0737c01": "隨煩惱、雜染等法。何因所起，何緣所生？菩薩",
    "T14n0489_013:0737c02": "悉知如是因起、如是緣生，以了知故而悉遠",
    "T14n0489_013:0737c03": "離，如是名為善斷煩惱及隨煩惱雜染念處。",
    "T14n0489_013:0737c04": "善男子！菩薩若修如是十種法者，常住妙等",
    "T14n0489_013:0737c05": "引心。「又，善男子！菩薩若修十種法者，常著糞",
    "T14n0489_013:0737c06": "掃衣。何等為十？一者、堅固誓願；二者、謙下其",
    "T14n0489_013:0737c07": "心；三者、不生疲倦；四者、離諸有著；五者、不觀",
    "T14n0489_013:0737c08": "過失；六者、唯觀功德；七者、不自讚譽；八者、不",
    "T14n0489_013:0737c09": "毀謗他；九者、戒行具足；十者、聖賢親近。「善男",
    "T14n0489_013:0737c10": "子！云何是菩薩誓願堅固，乃至聖賢親近？謂",
    "T14n0489_013:0737c11": "若菩薩自有淨信志意具足，為諸如來之所",
    "T14n0489_013:0737c12": "信許，設或遇於護命因緣，亦不破毀所發誓",
    "T14n0489_013:0737c13": "願，能於誓願無所改轉。由能堅固彼誓願故，",
    "T14n0489_013:0737c14": "即能謙下其心不生我慢。心謙下故，能以一",
    "T14n0489_013:0737c15": "切人所嫌棄糞掃之物而悉取之。取已洗滌",
    "T14n0489_013:0737c16": "治染縫綴，不生厭惡而不疲倦。不疲倦故，隨",
    "T14n0489_013:0737c17": "所作已離諸有著，乃至勝業修進得成，而能",
    "T14n0489_013:0737c18": "於此糞掃之衣不觀過失。雖云此衣壞爛故",
    "T14n0489_013:0737c19": "弊復多蚤虱，若被於身而生垢污，菩薩終不",
    "T14n0489_013:0737c20": "觀其過失。何故此衣唯觀功德？謂此糞掃衣",
    "T14n0489_013:0737c21": "者仙人所服，離欲聖者亦悉隨順，順聖種故，",
    "T14n0489_013:0737c22": "佛讚吉祥，佛所稱歎。以是緣故，不自讚譽不",
    "T14n0489_013:0737c23": "毀謗他，由離自讚不謗他故，即得戒行具足。",
    "T14n0489_013:0737c24": "清淨戒具足故，一切聖賢之所親近，諸佛稱",
    "T14n0489_013:0737c25": "讚，及諸菩薩之所守護，人、非人等而共佑",
    "T14n0489_013:0737c26": "助，諸婆羅門及剎帝利，一切人民咸來禮敬，",
    "T14n0489_013:0737c27": "同梵行者而悉咨嗟。善男子！菩薩若修如是",
    "T14n0489_013:0737c28": "十種法者，常著糞掃衣。」",
    "T14n0489_013:0737c29": "爾時，除蓋障菩薩前白佛言：「世尊！諸菩薩者",
    "T14n0489_013:0738a01": "具廣大心，何故行斯麁劣行耶？」佛言：「善男子！",
    "T14n0489_013:0738a02": "菩薩為護世間隨順轉故，乃行斯行。善男子！",
    "T14n0489_013:0738a03": "菩薩有具大勢力者、有不具者，為彼不具大",
    "T14n0489_013:0738a04": "勢力者，令起對治未生煩惱，故行斯行。「又，善",
    "T14n0489_013:0738a05": "男子！於汝意云何？汝謂如來行解為廣大邪？",
    "T14n0489_013:0738a06": "為淺劣邪？」除蓋障菩薩白佛言：「世尊！我無此",
    "T14n0489_013:0738a07": "辯不堪酬對。所以者何？無能測度如來行解",
    "T14n0489_013:0738a08": "之者，以如來無法可證、無法可見，是故如來",
    "T14n0489_013:0738a09": "無有少法可為行解。」佛言：「善男子！於汝意云",
    "T14n0489_013:0738a10": "何？汝謂如來以何緣故，於四大洲中諸人、非",
    "T14n0489_013:0738a11": "人，及餘劣信解者，天、龍、夜叉、乾闥婆等眾中，",
    "T14n0489_013:0738a12": "現斯麁劣之行，及於彼前稱讚頭陀功德？」除",
    "T14n0489_013:0738a13": "蓋障菩薩白佛言：「世尊！如來為欲化度諸有",
    "T14n0489_013:0738a14": "情故，及為初住大乘菩薩令起對治未生諸",
    "T14n0489_013:0738a15": "煩惱故，乃行斯行。」佛言：「善男子！如是，如是。",
    "T14n0489_013:0738a16": "諸有大力菩薩為欲成就化度有情，故著糞",
    "T14n0489_013:0738a17": "掃衣，斯亦非為下劣麁行。以是緣故，菩薩常",
    "T14n0489_013:0738a18": "著糞掃之衣。「又，善男子！菩薩若修十種法者，",
    "T14n0489_013:0738a19": "但受三衣。何等為十？一者、喜足；二者、少欲；三",
    "T14n0489_013:0738a20": "者、遠離希求；四者、離所積聚；五者、離積聚故",
    "T14n0489_013:0738a21": "無所壞失；六者、無壞失故離諸苦惱；七者、離",
    "T14n0489_013:0738a22": "不悅意；八者、遠離愁歎；九者、無所受；十者、勤",
    "T14n0489_013:0738a23": "修習故而得漏盡。「善男子！云何是菩薩喜足，",
    "T14n0489_013:0738a24": "乃至勤修習故而得漏盡？謂若菩薩隨所得",
    "T14n0489_013:0738a25": "衣便生喜足，由喜足故而能少欲，以少欲故",
    "T14n0489_013:0738a26": "無所希求離諸積聚，無積聚故而無壞失；無",
    "T14n0489_013:0738a27": "壞失故，即離壞失所生苦惱；離苦惱故無不",
    "T14n0489_013:0738a28": "悅意，離不悅意故乃無愁歎；無愁歎故而無",
    "T14n0489_013:0738a29": "所受，無所受故勤行修習，乃得漏盡。善男子！",
    "T14n0489_013:0738b01": "菩薩若修如是十種法者，但受三衣。「又，善男",
    "T14n0489_013:0738b02": "子！菩薩若修十種法者，不隨他行。何等為十？",
    "T14n0489_013:0738b03": "一者、不隨貪行；二者、不隨瞋行；三者、不隨癡",
    "T14n0489_013:0738b04": "行；四者、不隨恚害行；五者、不隨慳嫉行；六",
    "T14n0489_013:0738b05": "者不隨我慢行；七者、不隨求他知識名稱事",
    "T14n0489_013:0738b06": "行；八者、不隨希取利養事行；九者、不隨恭敬",
    "T14n0489_013:0738b07": "天魔而行；十者、不隨高舉染愛而行；如是名",
    "T14n0489_013:0738b08": "為不隨他行。善男子！菩薩若修如是十種法",
    "T14n0489_013:0738b09": "者，即不隨他行。「又，善男子！菩薩若修十種法",
    "T14n0489_013:0738b10": "者，常行乞食。何等為十？一者、為欲攝受有情",
    "T14n0489_013:0738b11": "故行乞食；二者、次第而行乞食；三者、不生疲",
    "T14n0489_013:0738b12": "倦而行乞食；四者、喜足而行乞食；五者、為欲",
    "T14n0489_013:0738b13": "分布而行乞食；六者、不耽著故而行乞食；七",
    "T14n0489_013:0738b14": "者、善知量故而行乞食；八者、為令善品得現",
    "T14n0489_013:0738b15": "前故而行乞食；九者、令得圓滿諸善根故而",
    "T14n0489_013:0738b16": "行乞食；十者、離身想故而行乞食。「善男子！云",
    "T14n0489_013:0738b17": "何是菩薩攝受有情，乃至離身想故而行乞",
    "T14n0489_013:0738b18": "食？謂若菩薩見諸有情受苦惱者善根微少，",
    "T14n0489_013:0738b19": "為欲攝受令其具足諸善根故，而行乞食。菩",
    "T14n0489_013:0738b20": "薩若入城邑聚落行乞食時，當住正念端直",
    "T14n0489_013:0738b21": "其身，進止可觀威儀有則，諸根寂靜如理瞻",
    "T14n0489_013:0738b22": "視繫念善法。「所行乞食依其次第，終不棄捨",
    "T14n0489_013:0738b23": "貧窶之舍而從富乞，謂於婆羅門、剎帝利、長",
    "T14n0489_013:0738b24": "者、居士、諸大族舍，從一至一，次第行乞，所獲",
    "T14n0489_013:0738b25": "飲食，知量止足，唯除異處，而悉不往。謂異處",
    "T14n0489_013:0738b26": "者——惡犬畜家及有新生犢子之舍，破壞淨戒，",
    "T14n0489_013:0738b27": "墮畜生中，能起嬈亂之者，若男、若女、童男、童",
    "T14n0489_013:0738b28": "女共所嫌棄，如是等處皆悉遠離。「由其次第",
    "T14n0489_013:0738b29": "行乞食故，不生疲倦亦無譏毀，於彼有情不",
    "T14n0489_013:0738c01": "生染愛不起瞋恚，亦不厭棄。所得之食，隨應",
    "T14n0489_013:0738c02": "而受便生喜足，受已還復所居僧坊，收其衣",
    "T14n0489_013:0738c03": "鉢盥手濯足，於如來像前或如來塔前，尊重",
    "T14n0489_013:0738c04": "恭敬作供養已，入自舍中以所乞食而為四",
    "T14n0489_013:0738c05": "分：一分授彼同梵行者、一分施於貧苦有情、",
    "T14n0489_013:0738c06": "一分當施墮惡趣者、一分自食。菩薩雖受其",
    "T14n0489_013:0738c07": "食不生染愛，不起驕逸亦不取著，其所受食",
    "T14n0489_013:0738c08": "但為資養身故，亦不令其身極羸瘦亦不沈",
    "T14n0489_013:0738c09": "重。何以故？若極羸瘦妨修善法，若極沈重增",
    "T14n0489_013:0738c10": "長睡眠。菩薩為令善品得現前故，隨受食已",
    "T14n0489_013:0738c11": "發起精進離諸懈怠，漸當修進菩提分法令",
    "T14n0489_013:0738c12": "得圓滿，以其修進菩提分法得圓滿故不起",
    "T14n0489_013:0738c13": "我執，無我執故，乃至能以身肉施諸有情。善",
    "T14n0489_013:0738c14": "男子！菩薩若修如是十種法者，即常行乞",
    "T14n0489_013:0738c15": "食。",
    "T14n0489_013:0738c16": "佛說除蓋障菩薩所問經卷第十三"
}