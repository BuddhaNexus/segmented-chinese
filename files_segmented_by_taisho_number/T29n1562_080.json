{
    "T29n1562_080:0771b02": "阿毘達磨順正理論卷第八十",
    "T29n1562_080:0771b04": "尊者眾賢造",
    "T29n1562_080:0771b05": "三藏法師玄奘奉　詔譯",
    "T29n1562_080:0771b06": "辯定品第八之四",
    "T29n1562_080:0771b07": "已辯無量。次辯解脫。頌曰。",
    "T29n1562_080:0771b08": "　解脫有八種　　前三無貪性",
    "T29n1562_080:0771b09": "　二二一一定　　四無色定善",
    "T29n1562_080:0771b10": "　滅受想解脫　　微微無間生",
    "T29n1562_080:0771b11": "　由自地淨心　　及下無漏出",
    "T29n1562_080:0771b12": "　三境欲可見　　四境類品道",
    "T29n1562_080:0771b13": "　自上苦集滅　　非擇滅虛空",
    "T29n1562_080:0771b14": "論曰。解脫有八。一內有色想觀外色解脫。二",
    "T29n1562_080:0771b15": "內無色想觀外色解脫。三淨解脫身作證具",
    "T29n1562_080:0771b16": "足住。四無色定為次四解脫。滅受想定為第",
    "T29n1562_080:0771b17": "八解脫。八中前三無貪為性近治貪故。然契",
    "T29n1562_080:0771b18": "經中說。想觀者想觀增故。如宿住念除去色",
    "T29n1562_080:0771b19": "想。三中初二不淨相轉。作青瘀等諸行相故。",
    "T29n1562_080:0771b20": "第三解脫清淨相轉。作淨光鮮行相轉故。三",
    "T29n1562_080:0771b21": "并助伴皆五蘊性。初二解脫一一通依初二",
    "T29n1562_080:0771b22": "靜慮。能治欲界初靜慮中顯色貪故。初二通",
    "T29n1562_080:0771b23": "攝近分中間。五地皆能起初二故。欲及初定",
    "T29n1562_080:0771b24": "有顯色貪。由眼識身所引起故為解脫彼。初",
    "T29n1562_080:0771b25": "二定中建立初二不淨解脫。二三定中眼識",
    "T29n1562_080:0771b26": "無故。亦無所引緣顯色貪故。三四定中無不",
    "T29n1562_080:0771b27": "淨解脫。初二解脫相似善根。雖欲界中亦容",
    "T29n1562_080:0771b28": "得有。而為欲界貪所[夌*欠]雜。故不建立二解",
    "T29n1562_080:0771b29": "脫名。三四定中雖亦得有。去所治遠勢力微",
    "T29n1562_080:0771c01": "劣。又樂淨伏故不得名第三解脫。依後靜慮",
    "T29n1562_080:0771c02": "離八災患心澄淨故。第四并近分立後靜慮",
    "T29n1562_080:0771c03": "名。相似善根下地雖有。非增上故不名解脫。",
    "T29n1562_080:0771c04": "欲界欲貪所[夌*欠]雜故。初二定中不淨伏故。第",
    "T29n1562_080:0771c05": "三定中樂所迷故。又並八災所擾亂故。次四",
    "T29n1562_080:0771c06": "解脫如其次第。以四無色定善為性。非無記",
    "T29n1562_080:0771c07": "染非解脫故。亦非散善性羸劣故。彼散善者",
    "T29n1562_080:0771c08": "如命終心。有說餘時亦有散善。唯生得善無",
    "T29n1562_080:0771c09": "聞思故。諸近分地九無間道。八解脫道亦非",
    "T29n1562_080:0771c10": "解脫。不背下地故緣下道雜故。又未全脫下",
    "T29n1562_080:0771c11": "地染故。契經說彼超過下故。有說近分諸解",
    "T29n1562_080:0771c12": "脫道。亦名解脫背下地故。然於餘處唯說根",
    "T29n1562_080:0771c13": "本者。以近分中非全解脫故。第八解脫即滅",
    "T29n1562_080:0771c14": "盡定。厭背受想而起此故。或總厭背有所緣",
    "T29n1562_080:0771c15": "故。然上座言。即諸有情相續分位名滅盡定。",
    "T29n1562_080:0771c16": "此亦非理前已廣辯。此滅盡定實有體故。又",
    "T29n1562_080:0771c17": "不可說此定有心。曾不見有心無受想思故。",
    "T29n1562_080:0771c18": "無容於此越路而行。如說此中受想等滅寂",
    "T29n1562_080:0771c19": "靜安樂。阿羅漢等乃有如是殊勝解脫。非無",
    "T29n1562_080:0771c20": "義本相續及心。可說名為安樂寂靜。阿羅漢",
    "T29n1562_080:0771c21": "等殊勝解脫如何計度。有一類心無有所緣",
    "T29n1562_080:0771c22": "離行相轉。有所緣者理必有觸。若許有觸寧",
    "T29n1562_080:0771c23": "無受果。應言何礙受等不生。故滅定中無有",
    "T29n1562_080:0771c24": "心。理非迷正理纔覽經文。便能會通聖教深",
    "T29n1562_080:0771c25": "趣。識非永滅言不離身。如病未永除暫息亦",
    "T29n1562_080:0771c26": "名有。微微心後此定現前。前對想心已名微",
    "T29n1562_080:0771c27": "細。此更微細故曰微微。次如是心入滅盡定。",
    "T29n1562_080:0771c28": "謂有頂地心有三品。即想微細及微微心。由",
    "T29n1562_080:0771c29": "上中下品類別故。要下品後滅定現前。故次",
    "T29n1562_080:0772a01": "微微入滅盡定。從滅定出或起有頂淨定心。",
    "T29n1562_080:0772a02": "或即能起無所有處無漏心。如是入心唯是",
    "T29n1562_080:0772a03": "有漏。通從有漏無漏心出。八中前三唯以欲",
    "T29n1562_080:0772a04": "界色處為境。有差別者二取不淨。一取淨相。",
    "T29n1562_080:0772a05": "既諸色中亦有淨界。總觀為不淨寧非顛倒",
    "T29n1562_080:0772a06": "攝。如於苦法計樂成倒。謂諸行中亦有苦雜。",
    "T29n1562_080:0772a07": "一向計樂成顛倒故。第三取淨為難亦爾。此",
    "T29n1562_080:0772a08": "非過失是所許故。謂亦許此是倒思惟。若爾",
    "T29n1562_080:0772a09": "如何性非不善。此是離染所得果故。既不",
    "T29n1562_080:0772a10": "稱實何能違染。令順生貪作意遠故。如未離",
    "T29n1562_080:0772a11": "欲於淨不淨。思惟淨相能順生貪。非此淨中",
    "T29n1562_080:0772a12": "見於淨相。不顛倒故可善性攝。如是離欲於",
    "T29n1562_080:0772a13": "淨不淨。思惟不淨能遠離貪。非此淨中見不",
    "T29n1562_080:0772a14": "淨相。是顛倒故不善性攝。亦應例釋不淨見",
    "T29n1562_080:0772a15": "淨。或此非謂顛倒思惟。諸不淨法總有二種。",
    "T29n1562_080:0772a16": "一者自體。二者相雜。諸清淨法雜不淨故亦",
    "T29n1562_080:0772a17": "名不淨。世所極成故此思惟不名顛倒。不淨",
    "T29n1562_080:0772a18": "雜淨例亦應爾。然觀行者初修觀時。非亦於",
    "T29n1562_080:0772a19": "淨界取不淨相。但於不淨界取不淨相。令心",
    "T29n1562_080:0772a20": "極厭惡違逆行相轉。後漸增廣違逆行相。普",
    "T29n1562_080:0772a21": "於欲界色處境中。總起厭心不生貪染。若於",
    "T29n1562_080:0772a22": "純淨界色界色聚中。勝解無能取不淨相。既",
    "T29n1562_080:0772a23": "唯欲界諸色聚中。勝解方能取不淨相。故知",
    "T29n1562_080:0772a24": "欲界諸色聚中。決定亦有不淨界性。既如不",
    "T29n1562_080:0772a25": "淨作不淨解。如何可言是顛倒性。第三取淨",
    "T29n1562_080:0772a26": "例此應知。此於所緣既如實轉。如何說是勝",
    "T29n1562_080:0772a27": "解作意。由勝解力此於境生。故說此為勝解",
    "T29n1562_080:0772a28": "作意。即由此故得解脫名。勝解解脫義相隣",
    "T29n1562_080:0772a29": "故。或於少事由勝。解力漸漸增益觀名勝解",
    "T29n1562_080:0772b01": "作意。謂於少淨漸增益觀。因此便生無量貪",
    "T29n1562_080:0772b02": "染。此既生已心於所緣。遂被拘執不自在轉。",
    "T29n1562_080:0772b03": "於少不淨漸增益觀。與前相違增諸善本。如",
    "T29n1562_080:0772b04": "觀樂受為壞苦性。雜苦相故觀之為苦。能伏",
    "T29n1562_080:0772b05": "煩惱不名顛倒。如是淨界與不淨雜。亦可",
    "T29n1562_080:0772b06": "於中觀為不淨不名顛倒。能遠離貪緣淨解",
    "T29n1562_080:0772b07": "脫。應知亦爾。觀未成滿但得名為勝解作意。",
    "T29n1562_080:0772b08": "後成滿時離染果故引聖道故。亦得名為真",
    "T29n1562_080:0772b09": "實作意。如是已辯初三所緣。次四解脫。各以",
    "T29n1562_080:0772b10": "自上苦集滅諦。及一切地類智品道彼非擇",
    "T29n1562_080:0772b11": "滅。及與虛空為所緣境。無色解脫棄背下地。",
    "T29n1562_080:0772b12": "故並不緣下地苦集行相。別者初二不淨。第",
    "T29n1562_080:0772b13": "三唯淨俱非十六。無色解脫攝本定故。所作",
    "T29n1562_080:0772b14": "行相十六。或非念住俱者。初三解脫身念住",
    "T29n1562_080:0772b15": "俱。次四解脫通四念住。智相應者。初三第七",
    "T29n1562_080:0772b16": "唯世俗智。第四五六八智。相應根相應者。初",
    "T29n1562_080:0772b17": "二解脫喜捨相應。次五解脫唯捨相應。世差",
    "T29n1562_080:0772b18": "別者。皆通三世。緣世別者。初三解脫已生可",
    "T29n1562_080:0772b19": "生。各緣自世不生緣三。次四解脫緣三非世。",
    "T29n1562_080:0772b20": "三性別者。皆唯善性。緣性別者。初三解脫通",
    "T29n1562_080:0772b21": "緣三性。次四解脫緣善無記。學等別者。初三",
    "T29n1562_080:0772b22": "後二唯是俱非。中三解脫皆通三種。緣學等",
    "T29n1562_080:0772b23": "者。初三解脫但緣俱非。四緣三種。見斷等者。",
    "T29n1562_080:0772b24": "初三後二唯修所斷。中三有漏修斷餘非。緣",
    "T29n1562_080:0772b25": "見斷等者。初三緣修斷。次四解脫各通緣三。",
    "T29n1562_080:0772b26": "緣自身等者。初緣自他身。次二緣他。四緣三",
    "T29n1562_080:0772b27": "種。得差別者。第八第三唯未曾得。餘六通",
    "T29n1562_080:0772b28": "二。通二謂聖內法異生外法。異生唯是曾得。",
    "T29n1562_080:0772b29": "經言有色觀諸色者。為顯何義。非未除色能",
    "T29n1562_080:0772c01": "如實通此經深義。然諸先聖傳授釋言。未能",
    "T29n1562_080:0772c02": "伏除緣內色想是有色義。云何知然。第二解",
    "T29n1562_080:0772c03": "脫差別說故。謂於第二既作是言。內無色想",
    "T29n1562_080:0772c04": "觀外諸色。故知初解脫未除內色想。由此論",
    "T29n1562_080:0772c05": "者建立最初。名內有色想觀外色解脫。謂觀",
    "T29n1562_080:0772c06": "行者如害怨。屍雖已離欲貪。而為令堅固",
    "T29n1562_080:0772c07": "以不淨行相。復觀外諸色。由於外色數觀察",
    "T29n1562_080:0772c08": "故。於內色中亦生厭想。如樂淨者頸繫狗屍。",
    "T29n1562_080:0772c09": "極懷羞慚深生厭惡。如是觀外不淨相已。方",
    "T29n1562_080:0772c10": "內色身亦是不淨觀心淨故見內身中。三十",
    "T29n1562_080:0772c11": "六物不淨充滿。觀如篋中眾色類物。名初解",
    "T29n1562_080:0772c12": "脫極成滿位。此成滿位解脫何法。謂心於色",
    "T29n1562_080:0772c13": "不樂。憎背訶毀厭惡遮止欲貪。即解脫欲貪",
    "T29n1562_080:0772c14": "是無貪性故。若謂說觀故應是慧者。理必不",
    "T29n1562_080:0772c15": "然。近治欲貪故體若是慧應近治癡既近治",
    "T29n1562_080:0772c16": "貪故無貪性。修觀行者從此後時。漸復遣除",
    "T29n1562_080:0772c17": "緣內色想。謂以勝解想自命終。輿載遺身置",
    "T29n1562_080:0772c18": "棄屍處。種種禽獸爭共食噉。須臾身盡唯見",
    "T29n1562_080:0772c19": "禽獸。或於是處以火焚燒。乃至遺灰風所飄",
    "T29n1562_080:0772c20": "鼓。須臾身盡唯見空界。或想自身如酥鹽",
    "T29n1562_080:0772c21": "等。為火水等之所融消。乃至身無唯見火",
    "T29n1562_080:0772c22": "等。名內無色想觀外色解脫此勝解力除色",
    "T29n1562_080:0772c23": "想故。雖緣身起而不見身。既已遣除緣內色",
    "T29n1562_080:0772c24": "想。心相續轉無別事業。勝輕安樂任運現前。",
    "T29n1562_080:0772c25": "於此位中數數修習。緣色處境厭背行相。是",
    "T29n1562_080:0772c26": "名第二解脫成滿。亦如第一解脫欲貪。雖於",
    "T29n1562_080:0772c27": "先時修不淨想。已得解脫緣色欲貪。而無始",
    "T29n1562_080:0772c28": "來我愛難遣。若觀身有仍恐退生。故後復",
    "T29n1562_080:0772c29": "修內無色想。厭惡色觀清淨過前。行者爾時",
    "T29n1562_080:0773a01": "依初靜慮。得此二觀深生味著。為欲令此轉",
    "T29n1562_080:0773a02": "增進故。入第二靜慮復修二解脫。復修二法",
    "T29n1562_080:0773a03": "次第如前。何緣此中厭逆色想。可得說與喜",
    "T29n1562_080:0773a04": "受相應。地力使然如苦集智。或由觀見所習",
    "T29n1562_080:0773a05": "善根。至成滿時故應生喜。既於色想已得解",
    "T29n1562_080:0773a06": "脫。雖遊厭觀而不妨喜。次復進入第三靜",
    "T29n1562_080:0773a07": "慮。妙樂迷故心便奢侈。由此不能修諸解脫。",
    "T29n1562_080:0773a08": "但起解脫相似善根。此靜慮中地力法爾。事",
    "T29n1562_080:0773a09": "欣厭觀俱不能成。從此進修第四靜慮。捨增",
    "T29n1562_080:0773a10": "上故心漸澄淨。諸不淨想無復增上。故彼",
    "T29n1562_080:0773a11": "不名初二解脫。但可名曰相似善根。彼瑜伽",
    "T29n1562_080:0773a12": "師久觀不淨。厭惡轉故令心沈慼。為欲策發",
    "T29n1562_080:0773a13": "令暫生歡。或為暫解久修勞倦。或為自審驗",
    "T29n1562_080:0773a14": "不淨觀堪能。故彼復依第四靜慮。於欲界色",
    "T29n1562_080:0773a15": "起淨勝解。先取寶衣花等淨相。由勝解力漸",
    "T29n1562_080:0773a16": "廣思惟。遍於所緣作淨行相。如契經說。彼於",
    "T29n1562_080:0773a17": "後時。應取少淨相總思惟諸色。此雖策心而",
    "T29n1562_080:0773a18": "不掉舉。雖觀淨相而不起貪。既知善根勢力",
    "T29n1562_080:0773a19": "增上。次復於境略聚其心。於一所緣觀淨而",
    "T29n1562_080:0773a20": "住此位。名曰淨解脫滿。能究竟捨不淨想故。",
    "T29n1562_080:0773a21": "此淨解脫亦如第二內無色想觀外諸色。然",
    "T29n1562_080:0773a22": "有差別謂所依地所治行相有差別故。內外",
    "T29n1562_080:0773a23": "道身共不共故。通曾未曾得。唯未曾得故少",
    "T29n1562_080:0773a24": "用功而得。多用功得故。又淨解脫觀順貪相",
    "T29n1562_080:0773a25": "而貪不生。第二解脫觀違貪相得貪不起。餘",
    "T29n1562_080:0773a26": "五解脫應知。如前思不相應無色處釋。何緣",
    "T29n1562_080:0773a27": "唯說內無色想。除內色想不說外耶。得初靜",
    "T29n1562_080:0773a28": "慮時外想已除故。謂得初靜慮外色想已除。",
    "T29n1562_080:0773a29": "第四靜慮中更無勞除遣。諸功德法漸次得",
    "T29n1562_080:0773b01": "故。又外色想易可遣除。故除彼時未立解脫。",
    "T29n1562_080:0773b02": "或外色想空處方除。故於此中但說除內。此",
    "T29n1562_080:0773b03": "中所說內無色想。為但遮色想別目餘想",
    "T29n1562_080:0773b04": "耶。若謂此言但遮色想。此言無用說觀外色。",
    "T29n1562_080:0773b05": "無內色想義已成故。若謂此言別目餘想。應",
    "T29n1562_080:0773b06": "說此想為何所緣。此非唯遮以別說故。為緣",
    "T29n1562_080:0773b07": "何法緣虛空界。若非不淨行相轉者。如何可",
    "T29n1562_080:0773b08": "名第二解脫。此無過失。彼加行故。謂此中言",
    "T29n1562_080:0773b09": "內無色想。是第二加行名。第二解脫多因緣",
    "T29n1562_080:0773b10": "故。得解脫名。謂已解脫此方生故。或此力",
    "T29n1562_080:0773b11": "能引解脫故。或是種種解脫性故。或與解脫",
    "T29n1562_080:0773b12": "勝解俱故。此諸解脫依男女身。聖者異生皆",
    "T29n1562_080:0773b13": "能修起。唯滅盡定但依聖身。於聖身中通學",
    "T29n1562_080:0773b14": "無學。經說滅定超諸有頂。如何可說亦依學",
    "T29n1562_080:0773b15": "身。此雖有頂自地所攝。然如上地法超餘方",
    "T29n1562_080:0773b16": "得故。如超一切第四定貪。方入根本空無邊",
    "T29n1562_080:0773b17": "處。至超一切無所有貪。入本非想非非想處。",
    "T29n1562_080:0773b18": "如是超越諸有頂貪。方可得入滅受想定。謂",
    "T29n1562_080:0773b19": "有頂貪若斷未斷。要應總伏方入此定。故雖",
    "T29n1562_080:0773b20": "自地而名超越。或諸有學已離有頂。見所斷",
    "T29n1562_080:0773b21": "故名為超越。或有頂法總有二種。有心無心",
    "T29n1562_080:0773b22": "位差別故。超有心故名為超越。或隨所應說",
    "T29n1562_080:0773b23": "超無過。唯第三八說身證者。舉二邊際類顯",
    "T29n1562_080:0773b24": "所餘。色解脫中淨為邊際。於諸無色滅定為",
    "T29n1562_080:0773b25": "邊。或此各在一界邊故。或唯此二種唯內道",
    "T29n1562_080:0773b26": "得故。唯未曾得故。多功用得故。盡大種造色",
    "T29n1562_080:0773b27": "心心所法故。有說第三初於身色以勝解力。",
    "T29n1562_080:0773b28": "取清淨相後漸遣除解脫成滿緣身解脫此為",
    "T29n1562_080:0773b29": "究竟。故偏於此立身證名。滅定無心唯依身",
    "T29n1562_080:0773c01": "住。故亦於彼立身證名就勝故。然理實皆爾",
    "T29n1562_080:0773c02": "依通有理。有契經言何名身證。謂八解脫。此",
    "T29n1562_080:0773c03": "八解脫何有情起。若於所緣恒求對治。是貪",
    "T29n1562_080:0773c04": "愛行樂修多道。如是有情能起解脫。行者何",
    "T29n1562_080:0773c05": "為修解脫等。為令煩惱轉更遠故。為於等至",
    "T29n1562_080:0773c06": "得自在故。既得自在便能引發。無諍等德及",
    "T29n1562_080:0773c07": "聖神通。由此便能轉變諸境。起留捨等種種",
    "T29n1562_080:0773c08": "事業。已辯解脫次辯勝處。頌曰。",
    "T29n1562_080:0773c09": "　勝處有八種　　二如初解脫",
    "T29n1562_080:0773c10": "　次二如第二　　後四如第三",
    "T29n1562_080:0773c11": "論曰。勝處有八。內有色想觀外色少。若好若",
    "T29n1562_080:0773c12": "惡於此諸色勝知勝見。有如是想是名為初。",
    "T29n1562_080:0773c13": "內有色想觀外色多。廣說乃至。是名第二內",
    "T29n1562_080:0773c14": "無色想觀外色少。廣說乃至。是名第三內無",
    "T29n1562_080:0773c15": "色想觀外色多。廣說乃至。是名第四內無色",
    "T29n1562_080:0773c16": "想觀外色。青青顯青現青光。譬如烏莫迦",
    "T29n1562_080:0773c17": "花。或如婆羅痆斯深染青衣於此諸色。勝知",
    "T29n1562_080:0773c18": "勝見有如是想。是名第五內無色想觀外色。",
    "T29n1562_080:0773c19": "黃黃顯黃現黃光。譬如羯尼迦花。或如婆羅",
    "T29n1562_080:0773c20": "痆斯。深染黃衣廣說乃至。是名第六內無色",
    "T29n1562_080:0773c21": "想觀外色。赤赤顯赤現赤光。譬如槃豆時縛",
    "T29n1562_080:0773c22": "迦花。或如婆羅痆斯。深染赤衣廣說乃至。是",
    "T29n1562_080:0773c23": "名第七內無色想觀外色。白白顯白現白光。",
    "T29n1562_080:0773c24": "譬如烏沙斯星。或如婆羅痆斯。極鮮白衣廣",
    "T29n1562_080:0773c25": "說乃至。是名第八能制伏境。故名勝處。謂雖",
    "T29n1562_080:0773c26": "一切所緣色境。清淨光華美妙具足。而善根",
    "T29n1562_080:0773c27": "力悉能映蔽。譬如僕隷雖服珍奇。而為其主",
    "T29n1562_080:0773c28": "之所映蔽。或於是處轉變自在。不隨起惑故",
    "T29n1562_080:0773c29": "名勝處。勝於處故立勝處名。或此善根即名",
    "T29n1562_080:0774a01": "為處處能勝。故立勝處名。少謂所緣或自在",
    "T29n1562_080:0774a02": "少與此相反說名為多。好惡色言顯劣勝色。",
    "T29n1562_080:0774a03": "有說於好能不起貪。於惡不瞋故名為勝。若",
    "T29n1562_080:0774a04": "爾勝處體應具無貪瞋。故於此中有別意趣。",
    "T29n1562_080:0774a05": "謂不淨行相總觀好惡色。如觀惡色好色亦",
    "T29n1562_080:0774a06": "然。總取不淨心自在轉。何勞復觀惡色不淨。",
    "T29n1562_080:0774a07": "由曾見淨起諸煩惱。以顛倒覺曾見淨故。今",
    "T29n1562_080:0774a08": "如實見為治昔貪。故於惡色亦觀不淨。初觀",
    "T29n1562_080:0774a09": "此境名為勝知。後觀成時名為勝見。能自了",
    "T29n1562_080:0774a10": "達我於此中。有勝知勝見名有如是想。此四",
    "T29n1562_080:0774a11": "勝處自性地等。如次同前初二解脫。謂初二",
    "T29n1562_080:0774a12": "勝處是初解脫果。次二勝處是第二果。彼為",
    "T29n1562_080:0774a13": "資糧能入此故。總觀不淨能制伏己。復於此",
    "T29n1562_080:0774a14": "境觀淨制伏。謂即乘前內無色想。別觀青等",
    "T29n1562_080:0774a15": "四顯色相。所言青者謂花等青。言青顯者謂",
    "T29n1562_080:0774a16": "衣等青青現青光。顯前二種所有青相。純深",
    "T29n1562_080:0774a17": "無雜非如青邊。所發青影及孔雀尾金剛等",
    "T29n1562_080:0774a18": "青。然青光言顯青鮮潔。非如日等外發光明。",
    "T29n1562_080:0774a19": "或為顯成青色顯著。舉花衣喻。顯加行中取",
    "T29n1562_080:0774a20": "彼為門入勝處觀。非於觀內見似此色。烏莫",
    "T29n1562_080:0774a21": "迦花花中青勝俱生青內舉此為門。婆羅痆",
    "T29n1562_080:0774a22": "斯善於染色。和合青內舉此為門。非加行中",
    "T29n1562_080:0774a23": "但取此二。非皆有故不舉珠寶。若處空閑先",
    "T29n1562_080:0774a24": "取花相。若居聚落先取衣青。青觀既然黃等",
    "T29n1562_080:0774a25": "亦爾。然於夜分先取白星。晝則取衣餘皆如",
    "T29n1562_080:0774a26": "上。於晴夜分烏沙斯星。諸白色中最為勝故。",
    "T29n1562_080:0774a27": "此四勝處自性地等。應知如前第三解脫。以",
    "T29n1562_080:0774a28": "淨解脫為此四因。彼為資糧能入此故。前三",
    "T29n1562_080:0774a29": "解脫於諸色中。但能總取不淨淨相。今八勝",
    "T29n1562_080:0774b01": "處於諸色中。分別少多青等異相。故前解脫",
    "T29n1562_080:0774b02": "但於色中。棄背欲貪及不淨想。今八勝處能",
    "T29n1562_080:0774b03": "於所緣。分折制伏令隨心轉。由此證知第三",
    "T29n1562_080:0774b04": "解脫。總取淨相故立一名。八勝處中後四勝",
    "T29n1562_080:0774b05": "處。差別取故分為四種。若淨解脫亦差別",
    "T29n1562_080:0774b06": "緣。取淨性同立為一者。後四勝處應亦立一。",
    "T29n1562_080:0774b07": "差別因緣不可得故。已辯勝處次辯遍處。頌",
    "T29n1562_080:0774b08": "曰。",
    "T29n1562_080:0774b09": "　遍處有十種　　八如淨解脫",
    "T29n1562_080:0774b10": "　後二淨無色　　緣自地四蘊",
    "T29n1562_080:0774b11": "論曰。遍處有十。謂周遍觀地水火風青黃赤",
    "T29n1562_080:0774b12": "白。及空與識二無邊處。經於此處皆言一",
    "T29n1562_080:0774b13": "想。上下及傍無二無量。於一切處無間無隙。",
    "T29n1562_080:0774b14": "周遍思惟故名遍處。遍於處故立遍處名。或",
    "T29n1562_080:0774b15": "此善根即名為處。行相遍故立遍處名。此中",
    "T29n1562_080:0774b16": "地等顯示所緣。所說遍言顯示行相。行相雖",
    "T29n1562_080:0774b17": "等而所緣別是故遍處分為十種。經言一者",
    "T29n1562_080:0774b18": "顯此等至。思惟一類境相現前。想言顯是勝",
    "T29n1562_080:0774b19": "解作意。若異此者應言一知。上下傍言顯意",
    "T29n1562_080:0774b20": "流轉。言無二者顯。無間隙。無量言顯勝解無",
    "T29n1562_080:0774b21": "邊。由勝等持磨瑩力故。令觀行者心自在生。",
    "T29n1562_080:0774b22": "能於所緣周遍觀察。何故唯十得遍處名。此",
    "T29n1562_080:0774b23": "上更無遍行相故。唯第四定空識無邊。可得",
    "T29n1562_080:0774b24": "說有無邊行相。前八遍處如淨解脫。自性皆",
    "T29n1562_080:0774b25": "是無貪善根。若并助伴皆五蘊性。後四勝處",
    "T29n1562_080:0774b26": "加行引生。故與彼同如淨解脫。又如淨解脫",
    "T29n1562_080:0774b27": "依第四靜慮。及緣欲界色處為境。如何地等",
    "T29n1562_080:0774b28": "亦名色處。地地界等有差別故。顯形名地等",
    "T29n1562_080:0774b29": "如先已說。故說地等遍處不言地界等。故前",
    "T29n1562_080:0774c01": "八種但緣色處。風與風界既無差別。如何可",
    "T29n1562_080:0774c02": "言亦緣色處。此難非理。以諸世間亦說黑風",
    "T29n1562_080:0774c03": "團風等故。由此前八緣色理成。後二遍處如",
    "T29n1562_080:0774c04": "次空識二。淨無色為其自性。各緣自地四蘊",
    "T29n1562_080:0774c05": "為境。此解脫等三門功德。為由何得。依何身",
    "T29n1562_080:0774c06": "起。頌曰。",
    "T29n1562_080:0774c07": "　滅定如先辯　　餘皆通二得",
    "T29n1562_080:0774c08": "　無色依三界　　餘唯人趣起",
    "T29n1562_080:0774c09": "論曰。第八解脫如先已辯。以即是前滅盡定",
    "T29n1562_080:0774c10": "故。餘解脫等通由二得。謂由離染及加行得。",
    "T29n1562_080:0774c11": "以有曾習未曾習故。前八遍處初修習時。皆",
    "T29n1562_080:0774c12": "以眼識為其加行。空處遍處初修亦爾。以初",
    "T29n1562_080:0774c13": "必緣空界色故。由勝解力後成滿時。通緣自",
    "T29n1562_080:0774c14": "地四蘊為境。識處遍處初修習時。但以意識",
    "T29n1562_080:0774c15": "為其加行。以初必緣識為境故。由勝解力後",
    "T29n1562_080:0774c16": "成滿時。亦緣自地四蘊為境。四無色解脫二",
    "T29n1562_080:0774c17": "無色遍處。一一通依三界身起。然其初起多",
    "T29n1562_080:0774c18": "依下地。依自下地皆容後起。唯無所有亦依",
    "T29n1562_080:0774c19": "上地。所餘一切依欲界身。唯在人中三洲除",
    "T29n1562_080:0774c20": "北。餘慧力劣無聖教故。治欲貪故上二界無。",
    "T29n1562_080:0774c21": "有說初起唯依人趣。要由教力所引起故。人",
    "T29n1562_080:0774c22": "中有教天趣中無。設有著樂不能初起。故人",
    "T29n1562_080:0774c23": "初起退生欲天。由宿習力有後起義。復以何",
    "T29n1562_080:0774c24": "緣第三靜慮。有通無量等無解脫等耶。無解",
    "T29n1562_080:0774c25": "脫緣前已具辯。解脫無故勝處亦無。解脫為",
    "T29n1562_080:0774c26": "門入勝處故。勝處無故遍處亦無。勝處為門",
    "T29n1562_080:0774c27": "入遍處故。又第三定耽著妙樂。於生死中此",
    "T29n1562_080:0774c28": "樂勝故。不能發起解脫等三。此三皆欲背生",
    "T29n1562_080:0774c29": "死故。通無量等隨順於樂。故依此定亦能修",
    "T29n1562_080:0775a01": "起。此解脫等三門功德。若隨得一得一切不。",
    "T29n1562_080:0775a02": "此不皆爾。其義云何。得後必前前非必後。謂",
    "T29n1562_080:0775a03": "得遍處必具得三。得勝處者必得解脫。遍處",
    "T29n1562_080:0775a04": "不定或得或無。若得解脫餘二不定。以入遍",
    "T29n1562_080:0775a05": "處勝處為門。解脫為門入勝處故。此解脫等",
    "T29n1562_080:0775a06": "差別云何。唯能棄背名為解脫。兼析所緣名",
    "T29n1562_080:0775a07": "為勝處。加無邊解得遍處名。此三善根漸次",
    "T29n1562_080:0775a08": "修故。有餘師說。此三善根由下中上故有差",
    "T29n1562_080:0775a09": "別。謂能棄捨勝伏所緣。行相無邊有劣勝故。",
    "T29n1562_080:0775a10": "有餘師說。解脫唯因遍處唯果勝處通二。今",
    "T29n1562_080:0775a11": "應思擇上二界中。說者既無何緣起定。頌曰。",
    "T29n1562_080:0775a12": "　二界由因業　　能起無色定",
    "T29n1562_080:0775a13": "　色界起靜慮　　亦由法爾力",
    "T29n1562_080:0775a14": "論曰。生上二界總由三緣。能進引生色無色",
    "T29n1562_080:0775a15": "定。一由因力。謂於先時近。及數修為起因故。",
    "T29n1562_080:0775a16": "二由業力。謂先曾造感上地生順後受業。彼",
    "T29n1562_080:0775a17": "業異熟將起現前。勢力能令進起彼定。以若",
    "T29n1562_080:0775a18": "未離下地煩惱。必定無容生上地故。三法爾",
    "T29n1562_080:0775a19": "力。謂器世界將欲壞時。下地有情法爾能起",
    "T29n1562_080:0775a20": "上地靜慮。以於此位所有善法。由法爾力皆",
    "T29n1562_080:0775a21": "增盛故。諸有生在上二界中起無色定。由因",
    "T29n1562_080:0775a22": "業力非法爾力。無雲等天不為三災之所壞",
    "T29n1562_080:0775a23": "故。生在色界起靜慮時。由上二緣及法爾力。",
    "T29n1562_080:0775a24": "若生欲界起上定時。一一應知加由教力。由",
    "T29n1562_080:0775a25": "教力者。謂人三洲。天亦聞教微故不說。前來",
    "T29n1562_080:0775a26": "分別諸勝法門。皆為弘持世尊正法。何謂正",
    "T29n1562_080:0775a27": "法當住幾時。頌曰。",
    "T29n1562_080:0775a28": "　佛正法有二　　謂教證為體",
    "T29n1562_080:0775a29": "　有持說行者　　此便住世間",
    "T29n1562_080:0775b01": "論曰。世尊正法體有二種。一教二證。教謂契",
    "T29n1562_080:0775b02": "經調伏對法。證謂三乘諸無漏道。若證正法",
    "T29n1562_080:0775b03": "住在世間。此所弘持教法亦住理必應爾。現",
    "T29n1562_080:0775b04": "見東方證法衰微教多隱沒。北方證法猶增",
    "T29n1562_080:0775b05": "盛故。世尊正教流布尚多。由此如來無上智",
    "T29n1562_080:0775b06": "境眾聖栖宅。阿毘達磨無倒實義此國盛行。",
    "T29n1562_080:0775b07": "非東方等所能傳習。二中教法多分依止。持",
    "T29n1562_080:0775b08": "者說者得住世間。證正法住唯依行者。然非",
    "T29n1562_080:0775b09": "行者唯證法依。教法亦應依行者。故謂有無",
    "T29n1562_080:0775b10": "倒修行法者。能令證法久住世間。證法住時",
    "T29n1562_080:0775b11": "教法亦住。故教法住由持說行。但由行者令",
    "T29n1562_080:0775b12": "證法住。故佛正法隨此三人。住爾所時便住",
    "T29n1562_080:0775b13": "於世。阿毘達磨此論所依。此攝彼中真實要",
    "T29n1562_080:0775b14": "義。彼論中義釋有多途。今此論中依何理釋。",
    "T29n1562_080:0775b15": "頌曰。",
    "T29n1562_080:0775b16": "　迦濕彌羅議理成　　我多依彼釋對法",
    "T29n1562_080:0775b17": "　少有貶量為我失　　判法正理在牟尼",
    "T29n1562_080:0775b18": "論曰。迦濕彌羅國毘婆沙師議。阿毘達磨理",
    "T29n1562_080:0775b19": "善成立。我多依彼釋對法宗。經主此中述己",
    "T29n1562_080:0775b20": "本意。言依此國諸善逝子。議對法理大毘婆",
    "T29n1562_080:0775b21": "沙。發起正勤如理觀察。為令正法久住世間。",
    "T29n1562_080:0775b22": "饒益有情故造斯論。多言顯示少有異途。謂",
    "T29n1562_080:0775b23": "形像色去來世等。然諸法性廣大甚深。如實",
    "T29n1562_080:0775b24": "說者甚為難遇。自惟覺慧極為微劣。不能勤",
    "T29n1562_080:0775b25": "求如實說者。故於廣論所立理中。少有貶量",
    "T29n1562_080:0775b26": "為我過失。諸法正理廣大甚深。要昔曾於無",
    "T29n1562_080:0775b27": "量佛所。親近修習真智資糧。方於智境一切",
    "T29n1562_080:0775b28": "無惑。麟喻獨覺尚於法相不能決判。況諸聲",
    "T29n1562_080:0775b29": "聞彼所證法隨他教故。由此決判諸法正理。",
    "T29n1562_080:0775c01": "唯在真實大牟尼尊。是故定知阿毘達磨。真",
    "T29n1562_080:0775c02": "是佛說應隨信受。無倒修行勤求解脫。",
    "T29n1562_080:0775c03": "說一切有部順正理論卷第八十"
}