{
    "X39n0709_003:0343a03": "毗尼止持會集卷第三",
    "X39n0709_003:0343a05": "金陵寶華山弘律沙門　讀體　集",
    "X39n0709_003:0343a06": "第三殺戒",
    "X39n0709_003:0343a07": "殺者。喪己本慈。斷他命根。最惡不良之事。此是性",
    "X39n0709_003:0343a08": "罪。縱未受佛戒。世間法爾有罪。國制殺人會須償",
    "X39n0709_003:0343a09": "命。若犯佛戒。必墮三塗苦。嬰長劫非山非海中脫",
    "X39n0709_003:0343a10": "之不受報。",
    "X39n0709_003:0343a11": "若比丘故自手斷人命。持刀與人。歎譽死。快勸死。咄",
    "X39n0709_003:0343a12": "男子用此惡活為。寧死不生。作如是心思惟。種種方",
    "X39n0709_003:0343a13": "便。歎譽死。快勸死。是比丘波羅夷。不共住。",
    "X39n0709_003:0343a14": "緣起　佛遊毗舍離獼猴江邊。講堂中說不淨觀。",
    "X39n0709_003:0343a15": "歎不淨觀。歎思惟不淨觀(不淨觀亦名九想觀。此九種不淨觀法想念純",
    "X39n0709_003:0343a16": "熟。心不分散。若得三昧成就。自然貪欲殄除。惑業消滅。得證道果。此之九想雖是假想作觀。然用之能成",
    "X39n0709_003:0343a17": "大事。譬如大海中死屍。溺人附之即得渡也　一肨脹想。謂修行之人心想死屍見其肨脹如韋盛風。異",
    "X39n0709_003:0343a18": "於本相。是為肨脹想　二青瘀想。既觀肨脹已。復觀死屍風吹日曝。皮肉黃赤。瘀黑青黤。是為青瘀想",
    "X39n0709_003:0343a19": "三壞想。既觀青瘀已。復觀死屍風日所變。皮肉裂壞。六分破碎。五臟腐敗。臭穢流溢。是為壞想　四血塗",
    "X39n0709_003:0343a20": "漫想。既觀壞已。復觀死屍。從頭至足。遍身膿血流溢。污穢塗漫。是為血塗漫想　五膿爛想。既觀塗漫已。",
    "X39n0709_003:0343a21": "復觀死屍身上九孔。蟲膿流出。皮肉壞爛。狼藉在地。臭氣轉增。是為膿爛想　六蟲噉想。既觀膿爛已。復",
    "X39n0709_003:0343a22": "觀死屍蟲蛆唼食鳥獸咀嚼殘缺剝落是為蟲噉想　七散想。既觀。蟲噉已復觀死屍為禽獸所食。分裂",
    "X39n0709_003:0343a23": "破散。筋斷骨離。頭足交橫。是為散想　八骨想。既觀散已。復觀死屍形骸暴露。皮肉已盡。但見白骨狼藉。",
    "X39n0709_003:0343a24": "如貝如珂。是為骨想　九燒想。既觀。骨已。復觀死屍為火所燒爆裂烟臭。白骨俱然。薪盡火滅。同於灰土。",
    "X39n0709_003:0343b01": "是為燒想)。比丘聞已。習不淨觀。厭患身命。求刀欲自殺。",
    "X39n0709_003:0343b02": "時有比丘。字勿力伽難提。是沙門種出家(言沙門種是姓)。",
    "X39n0709_003:0343b03": "手執利刀。入婆裘園。有一比丘語言。大德。斷我命",
    "X39n0709_003:0343b04": "來。我以衣鉢與汝即受。僱斷其命。詣江洗刀。尋生",
    "X39n0709_003:0343b05": "悔恨。時有天魔。立水勸讚。善哉善男子。汝今獲大",
    "X39n0709_003:0343b06": "功德。度不度者。時勿力伽難提悔心即滅。復入園",
    "X39n0709_003:0343b07": "中。殺諸比丘。至六十人。圍中死屍狼藉。居士驚怪",
    "X39n0709_003:0343b08": "譏嫌。時佛觀眾減少。知而故問。阿難具白上事。佛",
    "X39n0709_003:0343b09": "乃集眾。告諸比丘。有阿那般那三昧。寂然快樂。諸",
    "X39n0709_003:0343b10": "不善法即能滅之。永使不生(阿那般那此翻遣來遣去。即十六特勝法",
    "X39n0709_003:0343b11": "門也法界次第初門云。一知息入。二知息出。三知息長短。四知息徧身。五除諸身行。並屬身念處。觀六受",
    "X39n0709_003:0343b12": "喜。七受樂。八受諸心行。此三屬受念處觀。九心作喜十心作攝十一心作解脫此三屬心念處觀。十二觀",
    "X39n0709_003:0343b13": "無常十三觀出散。十四觀離欲。十五觀滅。十六觀棄捨。此五并屬法念處觀。又知入知出。正依隨息為門。",
    "X39n0709_003:0343b14": "得麤細住及欲界定則知長短。入未到地則知徧身。得初禪則除身行受喜受樂受諸心行。得二禪則心",
    "X39n0709_003:0343b15": "作喜作攝得三禪則心作解脫。得四禪則觀無常。得空處則觀出散。得識處則觀離欲。得無所有時則能",
    "X39n0709_003:0343b16": "觀滅。得非有想非無想時則觀棄捨。此與根本四禪四定一住雖同觀行。有別行人。若於地地修觀照了。",
    "X39n0709_003:0343b17": "則地地之中顛倒不起。心不染著。隨其因緣會處。即於是地。發真無漏證三乘果)。　說是三",
    "X39n0709_003:0343b18": "昧已。與諸比丘集十句義結戒。凡為殺者。並由癡",
    "X39n0709_003:0343b19": "故。於事不忍內懷瞋恨。斷他命根。制斯學處。",
    "X39n0709_003:0343b20": "僧祗律云。佛成道六年。冬分第三半月九日食前。",
    "X39n0709_003:0343b21": "為勿力伽難提。制此戒(准此方正當九月二十四日也)。",
    "X39n0709_003:0343b22": "善見律云。如來以天眼觀。往昔有五百獵師。共入",
    "X39n0709_003:0343b23": "阿蘭若處。殺諸羣鹿。以此為業。墮三惡道。受諸苦",
    "X39n0709_003:0343b24": "惱。經久得出。昔有微福。得生人間。出家為道。宿殃",
    "X39n0709_003:0343c01": "未盡。於半月中。更相殺害。諸佛所不能救。於此五",
    "X39n0709_003:0343c02": "百人中。有四果聖眾。生死有際有餘。凡人輪轉無",
    "X39n0709_003:0343c03": "際。是故為說不淨觀。欲得生天上。本不教死。但不",
    "X39n0709_003:0343c04": "可以神力救護。是故為說不淨觀已。半月入於靜",
    "X39n0709_003:0343c05": "室。唯聽一人送食。勿使諸人作如是言。佛是一切",
    "X39n0709_003:0343c06": "智。而不能斷。諸弟子相殺。以世尊入定。無人得往",
    "X39n0709_003:0343c07": "說如此事耳。",
    "X39n0709_003:0343c08": "薩婆多毗婆沙云。佛一切智。何故教諸比丘。令得",
    "X39n0709_003:0343c09": "如是衰惱。若不知者。不名一切智。答曰。佛一切等",
    "X39n0709_003:0343c10": "教。爾時不但六十人受不淨觀。佛教法無有偏。但",
    "X39n0709_003:0343c11": "受得利。有多有少。佛深知眾生根業始終。必以此",
    "X39n0709_003:0343c12": "法因緣。後得大利。六十比丘迦葉佛所受不淨觀",
    "X39n0709_003:0343c13": "法。不能專修。多犯惡行。命終入地獄中。今佛出世。",
    "X39n0709_003:0343c14": "罪畢得生人間。墮下賤家。出家入道。以本緣故。應",
    "X39n0709_003:0343c15": "受此法。既命終已。得生天上。於天下來。從佛聽法。",
    "X39n0709_003:0343c16": "得獲道迹。以是因緣。佛無偏也。",
    "X39n0709_003:0343c17": "釋義　文分二節。故自手斷人命下。正明所犯之",
    "X39n0709_003:0343c18": "事。是比丘下。結成所犯之罪律云。人者初識至後",
    "X39n0709_003:0343c19": "識。而斷其命(此識即第八阿賴耶識。名曰藏識。以其無法不含。無事不攝故。又名持業",
    "X39n0709_003:0343c20": "識。能持一切善惡種子故。瑜伽云。此識最初於母腹托胎之時。如磁石吸鐵。是名初識。乃至命將終時。冷",
    "X39n0709_003:0343c21": "觸漸起。唯有此識。能執持身。此識若捨。四大分散。是名命終識。所謂去後來先作主也。是名後識　又一",
    "X39n0709_003:0343c22": "切眾生皆以受煖識三色心相連不斷。名為命根。今使彼色心不相續。名為命斷　薩婆多論云。人中有",
    "X39n0709_003:0343c23": "三皈五戒波羅提木叉戒故。又沙門四果多在人中。得佛與辟支佛。必在人中。得漏盡故也。是以害人得",
    "X39n0709_003:0343c24": "波羅夷。餘道不得　又則故字應貫下。歎勸此正是作業之心。顯非誤錯也。咄者是警策。令知男子者。是",
    "X39n0709_003:0344a01": "呼召之言)。殺者。若自殺。謂若以手若瓦石刀杖。及餘物",
    "X39n0709_003:0344a02": "而自殺　若教殺。謂殺時自看殺前人擲水火中。",
    "X39n0709_003:0344a03": "若山上推著谷底。若使惡獸噉。或使蛇螫。及餘種",
    "X39n0709_003:0344a04": "種教殺　若遣使殺。謂比丘遣使斷某甲命。隨語",
    "X39n0709_003:0344a05": "往斷　若往來使者。比丘遣使斷某甲命。隨語往",
    "X39n0709_003:0344a06": "欲殺。未得殺。便還。即承前教。復往殺　若重使殺。",
    "X39n0709_003:0344a07": "謂比丘遣使汝去斷某甲命。續復遣使乃至四五",
    "X39n0709_003:0344a08": "彼使即往殺　若展轉遣使殺。謂比丘遣使汝斷",
    "X39n0709_003:0344a09": "某甲命。彼使復轉遣使。若百若千。往斷其命　若",
    "X39n0709_003:0344a10": "求男子殺。謂是中誰知有如是人。能用刀。有方便。",
    "X39n0709_003:0344a11": "久習學。不恐怖。不退能斷某甲命。彼使即往斷其",
    "X39n0709_003:0344a12": "命　若教求男子殺。亦如上教人求　若求持刀",
    "X39n0709_003:0344a13": "人殺。謂自求誰勇健能持刀斷某甲命。彼即往殺",
    "X39n0709_003:0344a14": "　若教求持刀人殺。亦如上教人求　若身現相。",
    "X39n0709_003:0344a15": "謂身作相殺。令墮水火中。從山上墮谷底。令象蹹",
    "X39n0709_003:0344a16": "殺。令惡獸毒蛇噉螫。彼因此。現身故自殺　若口",
    "X39n0709_003:0344a17": "說(即正制中歎譽。死快勸死也)。或作是說。汝所作惡。無仁慈。懷",
    "X39n0709_003:0344a18": "毒意。不作眾善行。汝不作救護汝生。便受罪。多不",
    "X39n0709_003:0344a19": "如死(此以作惡業。多而歎勸死)。若復作如是語。汝不作惡暴。有",
    "X39n0709_003:0344a20": "仁慈。不懷毒意。汝已作眾善行。汝已作功德。汝已",
    "X39n0709_003:0344a21": "作救護。汝生便受眾苦。若死當生天。因此言故。便",
    "X39n0709_003:0344a22": "自殺(此以作善業。多而歎勸死)。身口現相者。亦如是　若遣書",
    "X39n0709_003:0344a23": "殺。謂執書言。汝所作善惡。如是廣說。如上　遣使",
    "X39n0709_003:0344a24": "書殺者。亦如上說　若坑陷。謂審知彼所行道。必",
    "X39n0709_003:0344b01": "從是來往。當於道中鑿深坑著火。若刀。若毒蛇。若",
    "X39n0709_003:0344b02": "尖杙。若以毒塗刺。令墮坑中死　若倚發。謂知彼",
    "X39n0709_003:0344b03": "人必當倚發彼處。若樹。若牆。若柵。於彼外。若著火。",
    "X39n0709_003:0344b04": "若刀。若杙。若毒蛇。若毒塗刺。機發使墮中死　若",
    "X39n0709_003:0344b05": "與藥。謂知彼人病與非藥。或雜毒。或過限。與種種",
    "X39n0709_003:0344b06": "藥使死　若安殺具。謂先知彼人本來厭患身命。",
    "X39n0709_003:0344b07": "惡賤此身。即持刀毒。若繩及餘死。具置之於前。若",
    "X39n0709_003:0344b08": "彼用一一物自殺(即正制中持刀與人)。",
    "X39n0709_003:0344b09": "結罪　是中犯者。若作如是自殺。乃至安殺具。及",
    "X39n0709_003:0344b10": "餘方便殺人死者。一切波羅夷　方便不死。一切",
    "X39n0709_003:0344b11": "偷蘭遮。",
    "X39n0709_003:0344b12": "若天龍八部鬼神及與畜生中。有智解人語者。若",
    "X39n0709_003:0344b13": "復有能變形者。方便求殺死者。盡偷蘭遮　方便",
    "X39n0709_003:0344b14": "不死。盡突吉羅。",
    "X39n0709_003:0344b15": "畜生不能變形。若殺波逸提　方便不死突吉羅。",
    "X39n0709_003:0344b16": "實人人想殺波羅夷。人疑殺偷蘭遮　非人非人",
    "X39n0709_003:0344b17": "想。非人人想。非人疑。皆偷蘭遮。",
    "X39n0709_003:0344b18": "第四分云。若眾多比丘遣一人。斷他命。一切波羅",
    "X39n0709_003:0344b19": "夷　若比丘呪藥呪華鬘呪熏香衣服呪死。盡波",
    "X39n0709_003:0344b20": "羅夷　方便墮他胎波羅夷。母死兒活無犯。但得",
    "X39n0709_003:0344b21": "偷蘭遮(所起殺心不因其母。本在其兒。兒活得偷蘭遮。母死無犯)。",
    "X39n0709_003:0344b22": "此戒具足四緣。方成本罪。一是人。二是人想。三有",
    "X39n0709_003:0344b23": "殺害心。四令命斷。如緣闕一。律制有開。",
    "X39n0709_003:0344b24": "兼制　比丘尼波羅夷(此同制。同學戒)。式叉摩那沙彌沙",
    "X39n0709_003:0344c01": "彌尼突吉羅滅擯。是為犯。",
    "X39n0709_003:0344c02": "隨開　不犯者。若擲刀杖瓦石。誤著彼身死。若營",
    "X39n0709_003:0344c03": "事作房。誤墮墼石材木椽柱殺人。若重病人扶起",
    "X39n0709_003:0344c04": "若扶臥浴時。服藥時。從涼處至熱處。熱處至涼處。",
    "X39n0709_003:0344c05": "出入房。向廁往返。一切無惡心而死。及最初未制",
    "X39n0709_003:0344c06": "戒。癡狂心亂。痛惱所纏。是為不犯。",
    "X39n0709_003:0344c07": "會採　僧祗律云。用刀治愛處。偷蘭遮(愛處者。離穀道各四",
    "X39n0709_003:0344c08": "指)　若比丘在道經行。有先怨嫌人來問道。便作",
    "X39n0709_003:0344c09": "念。我今得是人。便當示指令死。使無一活。便指示",
    "X39n0709_003:0344c10": "惡道。若王難。若師子虎狠毒螫等惡道。指示時。得",
    "X39n0709_003:0344c11": "越毗尼罪。若受苦痛時得偷蘭遮罪。若死波羅夷。",
    "X39n0709_003:0344c12": "五分律云。入母胎後。四十九日。名為似人。過此盡",
    "X39n0709_003:0344c13": "名為人。若似人若人殺者。盡波羅夷(似人者。謂托母胎初得二",
    "X39n0709_003:0344c14": "根。始處緣時。父母精合。自識處中。得身命二根。過七七日。六根具足。成人形相。故曰似人)。若作",
    "X39n0709_003:0344c15": "書令彼殺。字字偷蘭遮。書至彼彼。因是死。波羅夷",
    "X39n0709_003:0344c16": "　若作相似語教人殺。彼因此死。波羅夷　凡發",
    "X39n0709_003:0344c17": "殺心時突吉羅。作方便時偷蘭遮。死者波羅夷。",
    "X39n0709_003:0344c18": "有二比丘相瞋。後共道行。於路相打。一人遂死。佛",
    "X39n0709_003:0344c19": "言無殺心。不犯重瞋打比丘。波逸提。從今不聽相",
    "X39n0709_003:0344c20": "瞋。未悔者。共道行犯者。突吉羅　欲殺彼而悞殺。",
    "X39n0709_003:0344c21": "此偷蘭遮。",
    "X39n0709_003:0344c22": "十誦律云。若為人作坑桁弶羅等。人因是死。波羅",
    "X39n0709_003:0344c23": "夷。若不即死。後因是死。亦波羅夷。後不因死。偷蘭",
    "X39n0709_003:0344c24": "遮　若為非人作非人死者。偷蘭遮。人死畜生死。",
    "X39n0709_003:0345a01": "皆突吉羅(此因殺心結罪初舉念。不在人畜故)。若為畜生作畜生死",
    "X39n0709_003:0345a02": "者。波逸提。人非人死。皆突吉羅(此突吉羅罪。此從殺心作坑。而得非",
    "X39n0709_003:0345a03": "因人非人而得也)　若不定一事。作諸有來者。皆令死人",
    "X39n0709_003:0345a04": "死。波羅夷。非人死偷蘭遮。畜生死波逸提。都無死",
    "X39n0709_003:0345a05": "一偷蘭遮。二突吉羅　自斷陰。偷蘭遮。自斷指。突",
    "X39n0709_003:0345a06": "吉羅　殺化人。偷蘭遮　殺心打人不死。偷蘭遮",
    "X39n0709_003:0345a07": "　看病久生厭心。置令死。偷蘭遮　令趣得藥食。",
    "X39n0709_003:0345a08": "便服死者。偷蘭遮　破未熟癰瘡死者。偷蘭遮。破",
    "X39n0709_003:0345a09": "熟癰無罪。",
    "X39n0709_003:0345a10": "摩得勒伽云。欲殺凡人。誤殺羅漢。欲殺羅漢。誤殺",
    "X39n0709_003:0345a11": "凡人。欲殺父誤殺母。欲殺母誤殺父。皆偷蘭遮。不",
    "X39n0709_003:0345a12": "得逆重(殺盜二戒論心成罪。不論事重。今於所欲殺者。事猶未遂。故結方便。然所誤殺者。實",
    "X39n0709_003:0345a13": "無殺心。故不得重罪)。若先作殺母方便已。而自後死。母先死。",
    "X39n0709_003:0345a14": "重逆。自先死。後母死。偷蘭遮。父羅漢。亦如是。",
    "X39n0709_003:0345a15": "律攝云。若方便遣殺他人。後起悔心。不欲其死。前",
    "X39n0709_003:0345a16": "人雖死。但得窣吐羅　或於寒夜露地。令凍人女",
    "X39n0709_003:0345a17": "人男。作有命想。因茲致死。他勝罪　看病比丘。情",
    "X39n0709_003:0345a18": "生勞倦。或作惡念。望彼資財。或出忿言。任汝死去。",
    "X39n0709_003:0345a19": "我不能看。因致死者。得麤罪。現有宜食與不宜者。",
    "X39n0709_003:0345a20": "看病之人。亦得麤罪　見他苾芻病將欲死。自己",
    "X39n0709_003:0345a21": "衣鉢更不修治。彼若身亡。所有衣資我當合得。此",
    "X39n0709_003:0345a22": "乃旃荼羅意。得越法罪　若口疾行刀刺者。窣吐",
    "X39n0709_003:0345a23": "羅罪。無醫可求刺之。無犯　若患痔之人。不應割",
    "X39n0709_003:0345a24": "截。應將藥呪方便蠲除　若見有情。或被水漂。或",
    "X39n0709_003:0345b01": "時渴逼。不手接。不與水。見其欲死。有餘方便堪得",
    "X39n0709_003:0345b02": "相濟。而不救者。或雖不願死。作捨受心。彼若終。並",
    "X39n0709_003:0345b03": "得麤罪　苾芻自打生支。佛言理應打此。翻更打",
    "X39n0709_003:0345b04": "餘無智比丘。是得惡作罪。",
    "X39n0709_003:0345b05": "薩婆多論云。若教一人殺彼人。而受使者。更使異",
    "X39n0709_003:0345b06": "人。如是展轉。乃至十人。最後人殺時。盡得波羅夷",
    "X39n0709_003:0345b07": "　若比丘善知星曆陰陽龜易解國興衰軍馬形",
    "X39n0709_003:0345b08": "勢。若以比丘語故。征統異國。有所殺害。兼得財寶。",
    "X39n0709_003:0345b09": "皆得殺盜二波羅夷　若以刀杖欲殺故。或杖打",
    "X39n0709_003:0345b10": "刀刺不尋手死。十日應死。後更異人打。即尋杖死",
    "X39n0709_003:0345b11": "打死比丘。得波羅夷。先打比丘。得重偷蘭遮。",
    "X39n0709_003:0345b12": "善見律云。若比丘有殺心。掘地作坑。令某甲墮中",
    "X39n0709_003:0345b13": "死。初掘出地。得突吉羅罪。若墮坑受苦。得偷蘭遮。",
    "X39n0709_003:0345b14": "罪。若死。得波羅夷罪。若餘人墮死者。比丘無罪(以作",
    "X39n0709_003:0345b15": "坑時唯在某甲行殺。而為雖是同偷墮中。皆攝悞傷故開)。若為一切作坑。人墮",
    "X39n0709_003:0345b16": "死。波羅夷。若父母墮死。波羅夷逆罪　若坑深有",
    "X39n0709_003:0345b17": "人擔食糧落坑中。不即死。後噉食盡。必定死無有",
    "X39n0709_003:0345b18": "出期。初落坑作坑者。已得波羅夷　若作坑本擬",
    "X39n0709_003:0345b19": "殺人。人不來。而自悞墮坑死。初作坑時。得突吉羅",
    "X39n0709_003:0345b20": "罪　若供養時。有怨家比丘。在眾中坐。為闇所蔽。",
    "X39n0709_003:0345b21": "而不知來。作是言。此某甲賊何不殺之。毒蛇何不",
    "X39n0709_003:0345b22": "螫之。人何不毒藥之。我意極樂彼人死。作如是呪。",
    "X39n0709_003:0345b23": "悉得突吉羅罪　若知來坐去已。作如是呪。亦得",
    "X39n0709_003:0345b24": "突吉羅罪。",
    "X39n0709_003:0345c01": "此戒大乘同制。菩薩四弘度生為首。大乘木叉。殺",
    "X39n0709_003:0345c02": "戒居先。應起常住慈悲心。方便利濟。非若聲聞自",
    "X39n0709_003:0345c03": "利。是以尤當。更嚴犯懺如上。",
    "X39n0709_003:0345c04": "引證　首楞嚴經云。又諸世界六道眾生。其心不",
    "X39n0709_003:0345c05": "殺。則不隨其生死。相續殺心不除。塵不可出。縱有",
    "X39n0709_003:0345c06": "多智禪定現前。如不斷殺。必落神道。上品之人為",
    "X39n0709_003:0345c07": "大力鬼。中品則為飛行夜叉。",
    "X39n0709_003:0345c08": "善見律云。比丘病極困。諸比丘見彼病重。以慈悲",
    "X39n0709_003:0345c09": "心。而唱言長老。長老持戒具足。因畏死故。而受今",
    "X39n0709_003:0345c10": "苦。長老若死。可必定生天。病比丘聞語而念言。諸",
    "X39n0709_003:0345c11": "比丘皆讚我持戒具足。死必生天。而不食取死。讚",
    "X39n0709_003:0345c12": "者得波羅夷。是故有智慧比丘。往看病人。慎勿讚",
    "X39n0709_003:0345c13": "死。正可說言。長老持戒具足。莫戀著住處及諸衣",
    "X39n0709_003:0345c14": "物知識。但存念三寶。及念身不淨。三界中慎莫懈",
    "X39n0709_003:0345c15": "怠。隨壽命長短。若此病比丘因語而死。如是因說",
    "X39n0709_003:0345c16": "法。死無罪。或說苦空無常不淨觀。人聞此而自取",
    "X39n0709_003:0345c17": "死。不犯。",
    "X39n0709_003:0345c18": "第四妄語戒",
    "X39n0709_003:0345c19": "妄語者。斯乃大妄。未證謂證。未得謂得。心行不真。",
    "X39n0709_003:0345c20": "欺貪利養。修行分中。最不善事。此是性業。設使不",
    "X39n0709_003:0345c21": "受佛戒。詐偽謀財。世間法爾有罪。但犯佛戒妄言",
    "X39n0709_003:0345c22": "證聖墮三惡道。",
    "X39n0709_003:0345c23": "若比丘實無所知。自稱言我得上人法。我已入聖智",
    "X39n0709_003:0345c24": "勝法。我知是。我見是。彼於異時。若問若不問。欲自清",
    "X39n0709_003:0346a01": "淨故。作是說。我實不知不見。言知言見。虗誑妄語。除",
    "X39n0709_003:0346a02": "增上慢。是比丘波羅夷。不共住。",
    "X39n0709_003:0346a03": "緣起　此戒有二制。時佛遊廣嚴城獼猴江邊重閣",
    "X39n0709_003:0346a04": "講堂。時世穀貴。人民饑餓。乞食難得。世尊告諸比",
    "X39n0709_003:0346a05": "丘。汝等有同和尚同師。隨親厚知識。各共於此毗",
    "X39n0709_003:0346a06": "舍離。左右隨所。宜安居。我亦當於此處安居。何以",
    "X39n0709_003:0346a07": "故。飲食難得。念眾疲苦。時諸比比如佛教命。各散",
    "X39n0709_003:0346a08": "隨宜。有婆裘河邊僧伽藍中安居者。向諸居士自",
    "X39n0709_003:0346a09": "說。我得上人法並讚歎。彼某甲比丘亦得上人法。",
    "X39n0709_003:0346a10": "而諸居士信其言說。即以飲食供養。不為飲食所",
    "X39n0709_003:0346a11": "苦。安居既竟。往見世尊。佛慰問已。具以上事白佛。",
    "X39n0709_003:0346a12": "佛言。汝等癡人。有實尚不應向人說。況復無實而",
    "X39n0709_003:0346a13": "向人說。世尊告諸比丘。世有二賊。一者實非淨行。",
    "X39n0709_003:0346a14": "自稱淨行。二者為口腹故。不真實非己有。在大眾",
    "X39n0709_003:0346a15": "中故作妄說。自稱言。得上人法。是中第二是最上",
    "X39n0709_003:0346a16": "大賊。何以故。以盜受人飲食故。以無數方便訶責",
    "X39n0709_003:0346a17": "已。與諸比丘集十句義結戒。此初制也。此由癡故",
    "X39n0709_003:0346a18": "因求利養事。及求利養煩惱。制斯學處　爾時有",
    "X39n0709_003:0346a19": "一增上慢比丘。語人言。我得道。彼於異時。精進不",
    "X39n0709_003:0346a20": "懈。勤求方便。證最上勝法。聞佛結戒已。自疑有犯",
    "X39n0709_003:0346a21": "語。諸比丘白佛。佛言。除增上慢者。不犯是第二制。",
    "X39n0709_003:0346a22": "僧祗律云。佛成道六年冬分。第四半月十三日食",
    "X39n0709_003:0346a23": "後制戒(此方正當十月十二日也)。",
    "X39n0709_003:0346a24": "釋義　文分四節。實無所知下。正明所犯之事。彼於",
    "X39n0709_003:0346b01": "異時下。是欲清淨發露之詞。除增上慢。是無罪開",
    "X39n0709_003:0346b02": "條。是丘比下。結成所犯之罪。律云。不知不見者。實",
    "X39n0709_003:0346b03": "無所知。自稱者。自稱說有戒施聞智慧辨才。人法",
    "X39n0709_003:0346b04": "者。人陰(五陰)人入(六入)人界(十八戒)。上人法者。諸法能出",
    "X39n0709_003:0346b05": "要成就。自言念在身。自言正憶念。自言持戒。自言",
    "X39n0709_003:0346b06": "有欲。自言不放逸。自言精進。自言得定。自言得正",
    "X39n0709_003:0346b07": "受。自言有道。自言修。自言有慧。自言見。自言得果",
    "X39n0709_003:0346b08": "　自言念在身者。有念能令人出離。狎習親附。此",
    "X39n0709_003:0346b09": "法修習增廣。如調伏乘。守護觀察。善得平等。已得",
    "X39n0709_003:0346b10": "決定。無復艱難。而得自在　自言正憶念者。有念",
    "X39n0709_003:0346b11": "能令人出離等。如上說。是為自言正憶念　自言",
    "X39n0709_003:0346b12": "持戒。自言有欲。自言不放逸。自言精進。亦如上說",
    "X39n0709_003:0346b13": "　自言得定得正受者。有覺有觀三昧。無覺有觀",
    "X39n0709_003:0346b14": "三昧。無覺無觀三昧。空無相無作三昧。狎習親附。",
    "X39n0709_003:0346b15": "思惟此定。正受。餘如上說　自言有道者。從一支",
    "X39n0709_003:0346b16": "道。乃至十一支道。狎習親附。思惟此道。餘如上說",
    "X39n0709_003:0346b17": "　自言修者。修戒定慧解脫。狎習親附。餘如上說",
    "X39n0709_003:0346b18": "　自言有智者。法智。比智。等智。他心智。狎習親附。",
    "X39n0709_003:0346b19": "思惟此智。餘如上說　自言見者。見苦集滅道。若",
    "X39n0709_003:0346b20": "復作如是言。天眼清淨。觀諸眾生。生者死者。善趣",
    "X39n0709_003:0346b21": "惡趣。知有好醜貴賤。隨眾生業報。如實知之。狎習",
    "X39n0709_003:0346b22": "等。如上說　自言得者。得須陀洹斯陀含阿那含",
    "X39n0709_003:0346b23": "向。狎習親附。餘如上說　自言果者。須陀洹乃至",
    "X39n0709_003:0346b24": "阿羅漢果。狎習等。如上說。故云我已入聖智勝法。",
    "X39n0709_003:0346c01": "我知是我見是也。彼於異時。若問若不問等者(律攝",
    "X39n0709_003:0346c02": "云。異時等言。但令犯戒設不自說。已得本罪。餘人於彼但可生疑。未得即作不共住事。是故須有異時等",
    "X39n0709_003:0346c03": "言。若問者被他清淨。有智比丘而來檢問汝言。得上人法。已入聖智聖法。已知見者。汝以何法得。從誰得。",
    "X39n0709_003:0346c04": "於何處得。得時為云何。如是檢問。方答云。我實不知不見。而言知見。是虗誑妄語。若不問自生慚愧。欲求",
    "X39n0709_003:0346c05": "清淨。亦如是說)。除增上慢者(由其原無虗誑之心。是故不攝妄語罪。彼因在阿練若修",
    "X39n0709_003:0346c06": "習止觀。暫得成就。降伏煩惱。自謂永斷。後遊人間不攝諸根。煩惱更起。大生慚愧。勤求方便。精進不怠。證",
    "X39n0709_003:0346c07": "阿羅漢果。斯時稀有如是增上慢者)。",
    "X39n0709_003:0346c08": "結罪　是中犯者。若比丘如是虗而不實。不知不",
    "X39n0709_003:0346c09": "見向人說言。我得上人法。前人知者。波羅夷　說",
    "X39n0709_003:0346c10": "而不知者。偷蘭遮。",
    "X39n0709_003:0346c11": "若遣手印。若遣使。若書。若作。知相他。若知者。盡波",
    "X39n0709_003:0346c12": "羅夷。若不知者。盡偷蘭遮。",
    "X39n0709_003:0346c13": "若自在靜處。作不靜想。若不靜處作靜想。口自說",
    "X39n0709_003:0346c14": "我得上人法。偷蘭遮。",
    "X39n0709_003:0346c15": "向天龍神鬼及能變形有智畜生。說得上人法。偷",
    "X39n0709_003:0346c16": "蘭遮。說而不知者。突吉羅　畜生不能變形者。向",
    "X39n0709_003:0346c17": "說得上人法。突吉羅。",
    "X39n0709_003:0346c18": "若人實得道。向不同意大比丘。說得上人法。突吉",
    "X39n0709_003:0346c19": "羅　若為人說根力覺意解脫三昧正受我得。是",
    "X39n0709_003:0346c20": "波羅夷。",
    "X39n0709_003:0346c21": "人作人想說本罪人疑。人非人想非人人想非人",
    "X39n0709_003:0346c22": "疑。盡偷蘭遮。",
    "X39n0709_003:0346c23": "此戒具足六緣。方成本罪。一實無所知。二所說是",
    "X39n0709_003:0346c24": "上人法。三有故妄語心。四所對是人。五是人想。六",
    "X39n0709_003:0347a01": "前人領解。若緣不具。律制有開。",
    "X39n0709_003:0347a02": "兼制　比丘尼波羅夷(此同制同學戒)。式叉摩那沙彌沙",
    "X39n0709_003:0347a03": "彌尼突吉羅滅擯。是為犯。",
    "X39n0709_003:0347a04": "隨開　不犯者。向同意比丘。說上人法。若向人說",
    "X39n0709_003:0347a05": "根力覺意解脫三昧正受。不自稱言我得。若戲笑",
    "X39n0709_003:0347a06": "說。或疾疾說。屏處獨說。夢中說。欲說此錯說彼。及",
    "X39n0709_003:0347a07": "最初未制戒。癡狂心亂。痛惱所纏。是為不犯。",
    "X39n0709_003:0347a08": "會採　僧祗律云。若說義不說味。得偷蘭遮。謂自",
    "X39n0709_003:0347a09": "稱說我。不稱羅漢　若說味不說義。得越毗尼罪。",
    "X39n0709_003:0347a10": "謂稱說羅漢。不自稱說我　若說義說味。得波羅",
    "X39n0709_003:0347a11": "夷。謂自稱說我。是阿羅漢　若不說義不說味。得",
    "X39n0709_003:0347a12": "越毗尼罪。謂作阿羅漢相。或合眼以手指語前人",
    "X39n0709_003:0347a13": "言。汝愚癡人。不知其尊。譬如優曇鉢華。時一出而",
    "X39n0709_003:0347a14": "不知貴。",
    "X39n0709_003:0347a15": "五分律云。有八種得波羅夷罪。一者先作是念。我",
    "X39n0709_003:0347a16": "當虗妄說。過人法(過人即上人也)。二者當說時作是念。我",
    "X39n0709_003:0347a17": "今虗妄說。得過人法。三者作是念。我已虗妄說。得",
    "X39n0709_003:0347a18": "過人法。四者異見說。得過人法(異即不見也)。五者異想",
    "X39n0709_003:0347a19": "說。得過人法。六者異忍說。得過人法(異忍即未證也)。七者",
    "X39n0709_003:0347a20": "異樂說。得過人法(異樂謂未得真法樂言得)。八者不隨問答說。",
    "X39n0709_003:0347a21": "得過人法(即自說也)。皆得波羅夷　又云。寧噉燒石吞",
    "X39n0709_003:0347a22": "烊銅。不以虗妄。食人信施。世間有五大賊。一者作",
    "X39n0709_003:0347a23": "百人千人主。破城聚落。害人取物。二者有惡比丘。",
    "X39n0709_003:0347a24": "將諸比丘。遊行人間。邪命說法。三者有惡比丘於",
    "X39n0709_003:0347b01": "佛所說法。自稱是我所造。四者有惡比丘不修梵",
    "X39n0709_003:0347b02": "行。自言我修梵行。五者有惡比丘為利養故。空無",
    "X39n0709_003:0347b03": "過人法。自稱我得。此第五賊名為一切世間天人",
    "X39n0709_003:0347b04": "魔梵沙門婆羅門中之最大賊　又云。為利養故。",
    "X39n0709_003:0347b05": "種種讚歎他戒定慧解脫解脫知見成就。而密以",
    "X39n0709_003:0347b06": "自美。偷蘭遮　為利養故。坐起行立。言語安庠。以",
    "X39n0709_003:0347b07": "此現得道相。欲令人知。偷蘭遮。",
    "X39n0709_003:0347b08": "十誦律云。有人問比丘言。汝是阿羅漢。不若默然",
    "X39n0709_003:0347b09": "者。偷蘭遮。應言我非阿羅漢。",
    "X39n0709_003:0347b10": "薩婆多毗婆沙云。自言持戒清淨。婬欲不起。若不",
    "X39n0709_003:0347b11": "實者。偷蘭遮　無所誦習而言。我有誦習。悉偷蘭",
    "X39n0709_003:0347b12": "遮(誦習者。非經律論師。自言經律論師。非坐禪住阿蘭若。自言是)。",
    "X39n0709_003:0347b13": "摩得勒伽云。若言我不墮三塗。偷蘭遮　言我已",
    "X39n0709_003:0347b14": "離結使煩惱。波羅夷　向聾人瘂人聾瘂人入定",
    "X39n0709_003:0347b15": "人說。偷蘭遮　若問得果不。答言得。而示以手中",
    "X39n0709_003:0347b16": "果。偷蘭遮。",
    "X39n0709_003:0347b17": "律攝云。苾芻顯勝法在已云。有苾芻得如是等勝",
    "X39n0709_003:0347b18": "妙之事。然不自言是我者。並窣吐羅罪。",
    "X39n0709_003:0347b19": "善見律云。我欲入聚落乞食。著衣持鉢。現聖利相。",
    "X39n0709_003:0347b20": "乃至食竟。悉突吉羅罪。若得利養。若不得利養。悉",
    "X39n0709_003:0347b21": "突吉羅罪　若有阿練若。比丘立制。坐此樹下。此",
    "X39n0709_003:0347b22": "處經行者。得阿羅漢。我等應以香華供養。有惡比",
    "X39n0709_003:0347b23": "丘欲得此供養。往坐行者。犯波羅夷　若有白衣",
    "X39n0709_003:0347b24": "作寺入我寺者。是阿羅漢。有惡比丘入此寺者。犯",
    "X39n0709_003:0347c01": "波羅夷　若眾僧立制。於夏三月中。莫語。莫眠。莫",
    "X39n0709_003:0347c02": "受檀越供養。如是非法制。不從。不犯。",
    "X39n0709_003:0347c03": "此戒大乘同制。菩薩以直心。是道場不妄不誑。真",
    "X39n0709_003:0347c04": "語實語。若有利益善巧。攝生方便。有開設因。利養",
    "X39n0709_003:0347c05": "有犯。懺悔如上。",
    "X39n0709_003:0347c06": "引證　根本律云。芭蕉若結子。竹葦生其實。如騾",
    "X39n0709_003:0347c07": "懷姙時。斯皆還自害利養。及名譽愚人所愛樂。能",
    "X39n0709_003:0347c08": "壞眾善法。如劒斬人頭。",
    "X39n0709_003:0347c09": "首楞嚴經云。如是世界六道眾生。雖則身心無殺",
    "X39n0709_003:0347c10": "盜婬。三行已圓。若大妄語即三摩提。不得清淨。成",
    "X39n0709_003:0347c11": "愛見魔。失如來種。所謂未得謂得。未證言證。或求",
    "X39n0709_003:0347c12": "世間尊勝第一。謂前人言。我今已得須陀洹果。乃",
    "X39n0709_003:0347c13": "至羅漢道辟支佛乘十地地前諸位菩薩。求彼禮",
    "X39n0709_003:0347c14": "懺。貪其供養。是一顛迦銷滅佛種。如人以刀斷多",
    "X39n0709_003:0347c15": "羅木。永殞善根。無復知見。沈三苦海。不成三昧。",
    "X39n0709_003:0347c16": "涅槃經云。一切眾生雖有佛性。要因持戒。然後乃",
    "X39n0709_003:0347c17": "見。因見佛性。得成阿耨多羅三藐三菩提。若有說",
    "X39n0709_003:0347c18": "言。佛說一切眾生悉有佛性。煩惱覆故不知不見。",
    "X39n0709_003:0347c19": "是故應當勸修方便。斷壞煩惱。作是說者。當知不",
    "X39n0709_003:0347c20": "犯四重。若有說言。我已成就阿耨多羅三藐三菩",
    "X39n0709_003:0347c21": "提。何以故。以有佛性故。有佛性者。必定成阿耨多",
    "X39n0709_003:0347c22": "羅三藐三菩提。以是因緣。我今已得成就菩提。當",
    "X39n0709_003:0347c23": "知是人犯波羅夷。何以故。雖有佛性。以未修習諸",
    "X39n0709_003:0347c24": "善方便。是故未見。以未見故。不能得成菩提。",
    "X39n0709_003:0348a01": "第四分云。死人有五不好。一不淨。二臭。三有恐畏。",
    "X39n0709_003:0348a02": "四令人恐畏惡鬼得便。五惡獸非人所住處。犯戒",
    "X39n0709_003:0348a03": "人亦如是。一身口意業不淨。二惡聲流布。三諸善",
    "X39n0709_003:0348a04": "比丘畏避。四諸善比丘見之生惡心。言我云何乃",
    "X39n0709_003:0348a05": "見如是惡人。五與不善人共住　又破戒有五過",
    "X39n0709_003:0348a06": "失。一自害。二為智者所訶。三惡名流布。四臨終時",
    "X39n0709_003:0348a07": "生悔。五死墮惡道　復有五事。一先所未得物不",
    "X39n0709_003:0348a08": "能得。二既得不護。三隨所在眾中有愧耻。四無數",
    "X39n0709_003:0348a09": "由旬內人稱說其惡。五死墮惡道　有五法名為",
    "X39n0709_003:0348a10": "大賊。長壽作大罪。不被繫縛。何等五。若住無定處",
    "X39n0709_003:0348a11": "有好伴。若多刀杖。若大富多財寶。有捉者賂之。若",
    "X39n0709_003:0348a12": "有大人親友。或依止王及大臣。有捉者護之。若於",
    "X39n0709_003:0348a13": "遠處作賊而還。破戒比丘亦有五法。多作眾罪。不",
    "X39n0709_003:0348a14": "速為他所舉。若住無定處。有伴黨。若多聞能憶持",
    "X39n0709_003:0348a15": "初中下言。悉善有文有義。具說淨行。而不能善心",
    "X39n0709_003:0348a16": "思惟深入正見。若能得四事供養。有舉者賂之。若",
    "X39n0709_003:0348a17": "有大人為親厚。或上座及次座。有舉者護之。若在",
    "X39n0709_003:0348a18": "空野中住來。至大家求覓利養。是為五法。同彼大",
    "X39n0709_003:0348a19": "賊。",
    "X39n0709_003:0348a20": "善見律云。一切作諸惡法。無人不知。初作者護身",
    "X39n0709_003:0348a21": "神見。次知他心天人知。如此之人天神俱見。是故",
    "X39n0709_003:0348a22": "大呌喚。展轉相承。傳至梵天。置無色界。餘者悉聞。",
    "X39n0709_003:0348a23": "優婆塞五戒相經云。佛告比丘。吾有二身。生身戒",
    "X39n0709_003:0348a24": "身。若善男子為吾生身。起七寶塔。至於梵天。若人",
    "X39n0709_003:0348b01": "虧之。其罪尚有可悔。虧吾戒身。其罪無量。",
    "X39n0709_003:0348b02": "附考　律攝云。何故初三他勝。先婬後殺。逆次而",
    "X39n0709_003:0348b03": "說。不如餘處。殺盜婬妄而為次第。此依犯緣。前後",
    "X39n0709_003:0348b04": "而說。又依由前引生後故。由不淨行。便行偷盜。既",
    "X39n0709_003:0348b05": "行盜已。遂殺怨家。殺已問時。便作妄語。又復煩惱",
    "X39n0709_003:0348b06": "最強盛者。在前而制此四他勝。其相云何。謂無厭",
    "X39n0709_003:0348b07": "離不忍不證。然無厭離最強盛者。立為初二。一於",
    "X39n0709_003:0348b08": "婬欲。二於資財不忍故行殺。不證故妄語。",
    "X39n0709_003:0348b09": "薩婆多毗婆沙云。初破一戒已。毀破受道器。名波",
    "X39n0709_003:0348b10": "羅夷。後更殺人。得突吉羅。實罪雖重。無波羅夷名。",
    "X39n0709_003:0348b11": "以更無道器可破故(初四波羅夷法竟)。",
    "X39n0709_003:0348b12": "二僧伽婆尸沙法",
    "X39n0709_003:0348b13": "共有十三條。十誦律云。僧伽婆尸沙者。是罪屬僧。",
    "X39n0709_003:0348b14": "僧中有殘。因眾僧前悔過得滅。是名僧伽婆尸沙。",
    "X39n0709_003:0348b15": "根本律云。僧伽者。若犯此罪。應依僧伽而行其法。",
    "X39n0709_003:0348b16": "及依僧伽而得出罪。伐尸沙者。是餘殘義。若於四",
    "X39n0709_003:0348b17": "事。隨犯其一。無有餘殘。不得共住。此十三法有餘",
    "X39n0709_003:0348b18": "殘可治。故名僧殘。",
    "X39n0709_003:0348b19": "毗尼母云。僧殘者。如人為他所。斫殘有咽喉。名之",
    "X39n0709_003:0348b20": "為殘。如二人共入陣間。一為他所害命絕。二為他",
    "X39n0709_003:0348b21": "所害。命根少在不斷。若得好醫良藥。可得除瘥。若",
    "X39n0709_003:0348b22": "無者不可瘥也。犯僧殘者。亦復如是。有少可懺悔",
    "X39n0709_003:0348b23": "之理。若得清淨大眾。為如法說懺悔除罪之法。此",
    "X39n0709_003:0348b24": "罪可除。若無清淨大眾不可除滅。是名僧殘。",
    "X39n0709_003:0348c01": "經云。犯僧伽婆尸沙如化樂天壽八千歲。墮泥犁",
    "X39n0709_003:0348c02": "中(人間八百年為天一晝夜)。於人間數二十三萬零四百萬年。",
    "X39n0709_003:0348c03": "此泥犁即天呌喚地獄。謂獄卒置罪人鐵鑊中。號",
    "X39n0709_003:0348c04": "咷大呌故。",
    "X39n0709_003:0348c05": "第一故弄失精戒",
    "X39n0709_003:0348c06": "若比丘故弄陰失精。除夢中。僧伽婆尸沙。",
    "X39n0709_003:0348c07": "緣起　此戒有二制。時佛遊舍衛城。迦留陀夷欲意",
    "X39n0709_003:0348c08": "熾盛。顏色憔悴。身體損瘦。隨念憶想。弄失不淨。諸",
    "X39n0709_003:0348c09": "根悅豫。顏色光澤。親友比丘間知其故。具白世尊。",
    "X39n0709_003:0348c10": "世尊以此因緣。集僧訶責迦留。云何於我清淨法",
    "X39n0709_003:0348c11": "中出家。作穢污行。汝愚人。舒手受人信施。復以此",
    "X39n0709_003:0348c12": "手弄陰出精。與諸比丘集十句義結戒。一攝取於",
    "X39n0709_003:0348c13": "僧。乃至第十令正法久住。此是初制也。時佛結戒",
    "X39n0709_003:0348c14": "已。有一比丘。亂意睡眠。於夢中失精。有憶念。覺已",
    "X39n0709_003:0348c15": "疑犯。因是白佛。佛言。亂意睡眠。有五過夫。一惡夢。",
    "X39n0709_003:0348c16": "二諸天不護。三心不入法。四不思惟明相。五於夢",
    "X39n0709_003:0348c17": "中失精。善意睡眠。有五功德。反上可知。故有除夢",
    "X39n0709_003:0348c18": "中。無犯。第二結戒也。由癡無智故。依婬事及婬煩",
    "X39n0709_003:0348c19": "惱。制斯學處。乃初篇婬根本種類。",
    "X39n0709_003:0348c20": "釋義　文分三節。故弄等。正明所犯之事。除夢中",
    "X39n0709_003:0348c21": "是開條僧伽等。結成所犯之罪。律云。故弄者實心",
    "X39n0709_003:0348c22": "故。作精者有七種。青色者轉輪聖王精。黃色者輪",
    "X39n0709_003:0348c23": "王太子精。赤色者犯女色多精。白色者負重人精。",
    "X39n0709_003:0348c24": "黑色者輪王第一大臣精。酪色者須陀洹人精。酪",
    "X39n0709_003:0349a01": "漿色者斯陀含人精。若為樂故出精。為自試故出。",
    "X39n0709_003:0349a02": "為福德故出(自試者。試探己精。七種之色。福德者為求福德故。而弄出精也)。為祭",
    "X39n0709_003:0349a03": "祀故出。為生天故出。為布施故出(爾時一婆羅門居閑靜處。誦持",
    "X39n0709_003:0349a04": "外道呪術。彼經所記。若故墮精者。命終生天。彼欲求天道常弄陰失精。時有一婆羅門。出家為道者。聞如",
    "X39n0709_003:0349a05": "是說。即便弄失。佛知故制。有此祭祀生天布施三種之說)。為種子故。為自憍恣",
    "X39n0709_003:0349a06": "故。為顏色和悅故出精(善見云。精離本處。本處者以腰為處。又云。不然。舉體",
    "X39n0709_003:0349a07": "有精。唯除髮爪及燥乃無精。若精離本處。至道不至道及出。乃至飽一蠅。即犯)。除夢中者",
    "X39n0709_003:0349a08": "(善見律云。惟除夢中者。佛結戒制身業。不制意業。是以夢中無罪　僧祗律云。夢者虗妄不實。若夢真實。",
    "X39n0709_003:0349a09": "於我法中。修梵行者。無有解脫。以一切夢皆不真實。是故諸修行者。於我法中。得盡苦際)。",
    "X39n0709_003:0349a10": "結罪　是中犯者。若為樂故。為自試故。乃至為自",
    "X39n0709_003:0349a11": "憍恣故。為顏色和悅故。如是一切方便弄失者。盡",
    "X39n0709_003:0349a12": "僧殘　不失者。盡偷蘭遮。",
    "X39n0709_003:0349a13": "若比丘教比丘方便弄失者。偷蘭遮　不失突吉",
    "X39n0709_003:0349a14": "羅　若教餘人弄失。不失一切突吉羅。",
    "X39n0709_003:0349a15": "第四分云。若女人捉比丘前。彼動身失不淨。僧殘。",
    "X39n0709_003:0349a16": "不動身失不淨。突吉羅捉。後亦如是。捉足禮亦如",
    "X39n0709_003:0349a17": "是　若以男根逆水順水。或水灑。或逆風順風。或",
    "X39n0709_003:0349a18": "口噓。或空中想身動。失不淨。皆僧殘。",
    "X39n0709_003:0349a19": "此戒具四緣。方成本罪。一於九種發心中。必有其",
    "X39n0709_003:0349a20": "一。二要不作道想。三於六種境。隨用其一故弄。四",
    "X39n0709_003:0349a21": "於七種精中。隨失一種。若四闕一。律有開條。",
    "X39n0709_003:0349a22": "兼制　比丘尼波逸提。式叉摩那沙彌沙彌尼突",
    "X39n0709_003:0349a23": "吉羅(薩婆多論云。比丘尼犯波逸提者。一為令二眾有差別故。又女人煩惱深重。難拘難制。若",
    "X39n0709_003:0349a24": "與制重。則罪惱眾生。又女人要在私屏。多緣多力。苦乃出精。不同男子。隨事能出。故所同制。不同學也)",
    "X39n0709_003:0349b01": "若比丘尼教比丘失者。偷蘭遮　不失突吉羅。是",
    "X39n0709_003:0349b02": "為犯。",
    "X39n0709_003:0349b03": "隨開　不犯者。夢中失覺。己恐污身。污衣牀褥。若",
    "X39n0709_003:0349b04": "以弊物盛棄。若以手捺棄。若欲想出不淨。若見好",
    "X39n0709_003:0349b05": "色不觸失不淨。若行時自觸兩髀。若衣觸。若大便",
    "X39n0709_003:0349b06": "時。若冷水煖水洗浴。若浴室中揩摩。若大啼哭用",
    "X39n0709_003:0349b07": "力時。一切不作失不淨想。及最初未制戒等。是為",
    "X39n0709_003:0349b08": "不犯。",
    "X39n0709_003:0349b09": "會採　僧祗律云。若於諸煖處煖具身觸。若向火",
    "X39n0709_003:0349b10": "向日欲令出者。僧殘　若道中行婬心。自起而失",
    "X39n0709_003:0349b11": "不淨者。是應責心。行時故作方便令出。出者僧殘。",
    "X39n0709_003:0349b12": "如行住坐臥亦如是　若在空閑處住。見有禽獸",
    "X39n0709_003:0349b13": "交會。見己欲心起失不淨者。是應責心。若復為受",
    "X39n0709_003:0349b14": "樂故。更方便逐看欲令出。出者僧殘　若見男女",
    "X39n0709_003:0349b15": "裸形欲心起失不淨者。是應責心。若為樂故逐看",
    "X39n0709_003:0349b16": "令出。出者僧殘。",
    "X39n0709_003:0349b17": "根本律云。若苾芻量生支。作心受樂。因而泄精者。",
    "X39n0709_003:0349b18": "得窣吐羅底　若不泄者。得惡作罪　寧以手執",
    "X39n0709_003:0349b19": "可畏黑蛇。不以染心捉生支　若以染心觀視生",
    "X39n0709_003:0349b20": "支。得惡作罪。",
    "X39n0709_003:0349b21": "五分律云。眠時出不淨。覺時發心身動。偷蘭遮。",
    "X39n0709_003:0349b22": "眠時身動。覺時發出不淨。突吉羅　散亂心眠。突",
    "X39n0709_003:0349b23": "吉羅　憶行婬事。突吉羅。",
    "X39n0709_003:0349b24": "律攝云。覺為方便。夢中流泄。或復翻此。作心受樂。",
    "X39n0709_003:0349c01": "或前興方便。後乃息心。或作方便。其精欲動。即便",
    "X39n0709_003:0349c02": "攝念。皆得麤罪。",
    "X39n0709_003:0349c03": "此戒大乘同制。梵網經云。寧以利斧斬斫其身。終",
    "X39n0709_003:0349c04": "不以此破戒之心。貪著好觸。",
    "X39n0709_003:0349c05": "菩薩戒本經云。起五葢心不開覺者。是名為犯。眾",
    "X39n0709_003:0349c06": "多犯。是犯染污起也。",
    "X39n0709_003:0349c07": "引證　大涅槃經云。應於婬欲。生臭穢想。乃至不",
    "X39n0709_003:0349c08": "生一念淨想。若夢行婬。寤應生悔。",
    "X39n0709_003:0349c09": "善見律云。亂意睡眠者。以不定意故。若白日眠先",
    "X39n0709_003:0349c10": "念。某時某時當起。如修多羅中說。佛告諸比丘。若",
    "X39n0709_003:0349c11": "汝洗浴竟欲眠。當作是念。我髮未燥當起。若如是",
    "X39n0709_003:0349c12": "眠善。若夜亦應知。時月至某處當起。若無月星至",
    "X39n0709_003:0349c13": "某處當起。當念佛為初(此謂六念法。今但言佛。餘五攝中)。十善法",
    "X39n0709_003:0349c14": "中。一一法中。隨心所念。然後眠。",
    "X39n0709_003:0349c15": "附考　根本律云。非離欲人有五因緣。令生支起。",
    "X39n0709_003:0349c16": "謂大小便逼。或風所動。或為嗢徵加蟲所齧。或由",
    "X39n0709_003:0349c17": "染污心。若離欲人但有其四。無後應知。",
    "X39n0709_003:0349c18": "第二女身相觸戒",
    "X39n0709_003:0349c19": "若比丘婬欲意與女人身相觸。若捉手。若捉髮。若觸",
    "X39n0709_003:0349c20": "一一身分者。僧伽婆尸沙。",
    "X39n0709_003:0349c21": "緣起　佛在舍衛國。迦留陀夷因聞佛制戒。不弄",
    "X39n0709_003:0349c22": "陰墮精。便伺婦女至房捫摸嗚口。其樂者笑彼所",
    "X39n0709_003:0349c23": "作。其不樂者瞋恚罵詈。諸比丘白佛。佛乃結戒。由",
    "X39n0709_003:0349c24": "癡覆故。因婬煩惱。制斯學處。乃初篇婬根本種類。",
    "X39n0709_003:0350a01": "釋義　文分二節。婬欲意下。明所犯之事。若觸一",
    "X39n0709_003:0350a02": "一身分下。結成所犯之罪。律云。婬欲意者。愛染污",
    "X39n0709_003:0350a03": "心(根本律云。有是染心而非纏心。有是纏而非染。或俱有。或俱無　云何是染非纏。謂有染心。非",
    "X39n0709_003:0350a04": "極染心現在前時　云何是纏非染。謂心緣外境。有所繁著。未起染心　云何染纏俱有。謂有染心極染",
    "X39n0709_003:0350a05": "心。貪求前境。心有繁著　云何染纏俱無。謂除前相故)。　女人者堪行欲。境身",
    "X39n0709_003:0350a06": "者。從髮至足。身相觸者。摩身前後。若牽近於前。若",
    "X39n0709_003:0350a07": "推却於後。若從下至上逆摩。若從上至下順摩。若",
    "X39n0709_003:0350a08": "坐捉舉於上。若立捉令下坐。若捉前後及捉乳捉",
    "X39n0709_003:0350a09": "髀。若擪捺前後。及乳髀等。",
    "X39n0709_003:0350a10": "結罪　是中犯者。若比丘與女人身相觸。欲心染",
    "X39n0709_003:0350a11": "着。受觸樂。一觸一僧殘。隨觸多少。皆僧殘　女作",
    "X39n0709_003:0350a12": "女想。以身相觸。欲心染着。不受樂動身　若染着",
    "X39n0709_003:0350a13": "受樂不動身。皆偷蘭(此皆無衣隔相觸也)。若女作女想。以身",
    "X39n0709_003:0350a14": "觸彼衣具。欲心染着。受樂　若染着不受樂。皆偷",
    "X39n0709_003:0350a15": "蘭遮　若以身觸女衣具。欲心染着。動身不受樂。",
    "X39n0709_003:0350a16": "若欲染不動身受樂。皆偷蘭遮(此比丘無衣隔。女有衣隔也)。",
    "X39n0709_003:0350a17": "若女作女想。以身衣觸彼身衣。欲心染着。受觸樂。",
    "X39n0709_003:0350a18": "若不受樂　若不受樂動身。若受樂不動身　若",
    "X39n0709_003:0350a19": "不受樂不動身。但有欲心染着。一切突吉羅(此比丘與",
    "X39n0709_003:0350a20": "女皆有衣隔也)。",
    "X39n0709_003:0350a21": "若女作女想。女人捫摸比丘。身身相觸。欲意染着。",
    "X39n0709_003:0350a22": "受觸樂。乃至捉捺。一一皆僧殘。",
    "X39n0709_003:0350a23": "若女作女想。女人以身衣具。觸比丘身。欲心染着。",
    "X39n0709_003:0350a24": "受樂不受樂。動身不動身等。得罪一一如上。",
    "X39n0709_003:0350b01": "若天龍鬼神女。及畜生女。能變形者。身相觸。偷蘭",
    "X39n0709_003:0350b02": "遮　畜生不能變形者。身相觸。突吉羅。若男子身",
    "X39n0709_003:0350b03": "相觸。突吉羅　若二形身相觸。偷蘭遮。",
    "X39n0709_003:0350b04": "若女人作禮捉足。覺觸樂。不動身。突吉羅(西域凡篤信男",
    "X39n0709_003:0350b05": "女。若禮佛及僧。皆以雙手。捉摩其足。以表至敬。東土此禮少行)。　若比丘有欲心觸",
    "X39n0709_003:0350b06": "衣鉢。尼師壇鍼筒草秸。乃至自觸身。一切突吉羅。",
    "X39n0709_003:0350b07": "若女人女人想。僧殘　人女疑　人女非人女想",
    "X39n0709_003:0350b08": "　非人女作人女想　非人女生疑。皆偷蘭遮。",
    "X39n0709_003:0350b09": "第四分云。若作女想與男身相觸。作男想與女人",
    "X39n0709_003:0350b10": "身相觸。皆偷蘭遮　此女餘女想。餘女此女想。身",
    "X39n0709_003:0350b11": "相觸。皆僧殘　隨女人所倚處。比丘以欲心動之。",
    "X39n0709_003:0350b12": "皆偷蘭遮。",
    "X39n0709_003:0350b13": "此戒具五緣。方成本罪。一起欲心染着。二是人中",
    "X39n0709_003:0350b14": "婦女。三人婦女想。四須觸摩受樂。五必二俱無衣。",
    "X39n0709_003:0350b15": "若緣少一。罪結方便。",
    "X39n0709_003:0350b16": "兼制　比丘尼波羅夷(此是同制別學比丘尼。本戒攝八波羅夷之第五戒也)",
    "X39n0709_003:0350b17": "式叉摩那沙彌沙彌尼突吉羅。",
    "X39n0709_003:0350b18": "隨開　不犯者。若有所取與相觸。若相解時相觸。",
    "X39n0709_003:0350b19": "及最初未制戒等。是為不犯。",
    "X39n0709_003:0350b20": "會採　僧祗律云。若女人急捉比丘者。比丘正念",
    "X39n0709_003:0350b21": "住。若心有異。合麤厚衣。捉者偷蘭遮　若輭薄衣",
    "X39n0709_003:0350b22": "被合。捉者僧殘　若比丘入城時。若王出。若大會",
    "X39n0709_003:0350b23": "日多人出入。比丘當住。伺人小稀。然後乃入。若隨",
    "X39n0709_003:0350b24": "多人男女共入者。非威儀。乃至有欲心觸。僧殘",
    "X39n0709_003:0350c01": "　若比丘乞食時。有端正女人。持食與比丘。比丘見",
    "X39n0709_003:0350c02": "女人。起欲想者。應放鉢著地。令餘人受　若女人",
    "X39n0709_003:0350c03": "持食與比丘。若女人一手過食。一手承鉢底者。非",
    "X39n0709_003:0350c04": "威儀。若有欲心乃至觸。僧殘　若比丘狹道巷中。",
    "X39n0709_003:0350c05": "與女人相逢。比丘應住。待女人過。若競行者。非威",
    "X39n0709_003:0350c06": "儀。若有欲心乃至觸。僧殘　若女人落水求救者。",
    "X39n0709_003:0350c07": "作地想捉出。不犯。若竹木繩牽出。不犯。若言知汝",
    "X39n0709_003:0350c08": "雖苦。當任宿命者。無犯。",
    "X39n0709_003:0350c09": "十誦律云。女人為水所漂。應救。雖婬心起。但捉一",
    "X39n0709_003:0350c10": "處。莫放到岸。不應更觸。更觸得罪　若繡畵女木",
    "X39n0709_003:0350c11": "女故觸。突吉羅(僧祗制嚴。為息世俗譏嫌。今臨末運。宜當遵奉。十誦雖開。由其慈悲",
    "X39n0709_003:0350c12": "濟物。果能憐愍。可以依行事一心。殊在人自量)。",
    "X39n0709_003:0350c13": "善見律云。女人打比丘。比丘以欲心喜受。突吉羅",
    "X39n0709_003:0350c14": "　若有力女人捉比丘。若眾多女人共捉。不受樂。",
    "X39n0709_003:0350c15": "無犯(此是梵行難也)。",
    "X39n0709_003:0350c16": "律攝云。若母來抱。若女坐懷中。若於迮路口觸女",
    "X39n0709_003:0350c17": "唇。皆無犯　五種旁生可憑渡。河象馬特牛水牛",
    "X39n0709_003:0350c18": "犛牛。若牸牛旁生不應憑渡。",
    "X39n0709_003:0350c19": "此戒大乘同制。如上。",
    "X39n0709_003:0350c20": "引證　戒因緣經云。阿難為摩鄧伽呪所惑。不犯",
    "X39n0709_003:0350c21": "(謂邪咒所迷心無欲染)。",
    "X39n0709_003:0350c22": "阿含經云。時佛在人間遊行。見火聚熾然。告諸比",
    "X39n0709_003:0350c23": "丘。若使有人捉彼火。捫摸鳴之。即燒其皮肉筋骨",
    "X39n0709_003:0350c24": "消盡。若復有人捉四姓之女。門摸鳴之。此二事何",
    "X39n0709_003:0351a01": "者為善。諸比丘言。捉彼等女鳴之。是事為善。若捉",
    "X39n0709_003:0351a02": "火即燒爛皮骨消盡。得大苦痛。不可堪耐。佛言寧",
    "X39n0709_003:0351a03": "捉火鳴。乃至筋骨消盡。何以故。不以此因緣墮三",
    "X39n0709_003:0351a04": "惡道。若非沙門自言沙門。乃至覆處作罪。內空腐",
    "X39n0709_003:0351a05": "爛。外現完淨。不消信施。墮三惡道。長夜受苦。是故",
    "X39n0709_003:0351a06": "當持淨戒。受人信施。一切所須。能令施主得大果",
    "X39n0709_003:0351a07": "報。所為出家作沙門。亦得成就。",
    "X39n0709_003:0351a08": "附考　僧祗律云。若比丘坐時。女人來禮足。若起",
    "X39n0709_003:0351a09": "欲心。當正身住應語言。小遠住禮。若女人篤信卒",
    "X39n0709_003:0351a10": "來接足者。應自嚙舌令痛。不令覺女人細滑。又云。",
    "X39n0709_003:0351a11": "若女人索水者。不應自捉罐澆女手。應以器盛與。",
    "X39n0709_003:0351a12": "若無器。令淨人與。若無淨人。應持罐著牀几上。令",
    "X39n0709_003:0351a13": "其自取。",
    "X39n0709_003:0351a14": "第三麤惡語戒",
    "X39n0709_003:0351a15": "若比丘婬欲意。與女人麤惡婬欲語。隨所說麤惡婬",
    "X39n0709_003:0351a16": "欲語。僧伽婆尸沙。",
    "X39n0709_003:0351a17": "緣起　迦留陀夷聞佛制戒。不得弄失。不得觸摩。",
    "X39n0709_003:0351a18": "復伺女人至房說麤惡語。其樂者笑彼所說。不樂",
    "X39n0709_003:0351a19": "者瞋罵愁惱。諸比丘以此因緣白佛。佛訶責已。為",
    "X39n0709_003:0351a20": "僧結戒。此是性罪。由癡障故。依婬煩惱。制斯學處。",
    "X39n0709_003:0351a21": "乃初篇婬根本種類。",
    "X39n0709_003:0351a22": "釋義　文分二節。婬欲意下。正明所犯之事。隨所",
    "X39n0709_003:0351a23": "說下。結成所犯之罪。律云。婬欲意如上。女人者於",
    "X39n0709_003:0351a24": "善惡言。能領解麤惡者非梵行(根本律云。鄙惡語有二。一是波羅市",
    "X39n0709_003:0351b01": "迦因起。二是僧殘因起。有自性鄙故。有因起鄙故。自性謂本性。婬習深厚強勝。因起謂新熏。外緣強勝)。",
    "X39n0709_003:0351b02": "婬欲語者。稱說彼二道好惡。若自求。若教求。若問",
    "X39n0709_003:0351b03": "若答。若解若說。若教若罵。若自求者。言與我二道。",
    "X39n0709_003:0351b04": "作如是如是事　若教求者。謂天神祐助。我共汝",
    "X39n0709_003:0351b05": "作如是如是事　若問者。謂汝二道何似。云何與",
    "X39n0709_003:0351b06": "夫主及外人共事　若答者。謂汝二道如是。汝與",
    "X39n0709_003:0351b07": "夫主外人共通如是。若解若說亦如是　若教者。",
    "X39n0709_003:0351b08": "謂我教汝如是治二道。令夫主及外人愛敬　若",
    "X39n0709_003:0351b09": "罵者。言汝破壞腐爛。燒燋墮落。共畜作如是事。若",
    "X39n0709_003:0351b10": "復作餘語罵。",
    "X39n0709_003:0351b11": "結罪　是中犯者。若比丘與女人。一反作麤惡語。",
    "X39n0709_003:0351b12": "一僧殘　隨麤惡語多少。說而了了者。一一僧殘",
    "X39n0709_003:0351b13": "　說不了了者。一一偷蘭遮。",
    "X39n0709_003:0351b14": "若與指印書。遣使作相。令彼女人知者。僧殘　不",
    "X39n0709_003:0351b15": "知者。偷蘭遮　除此大小便道。說餘處好惡。偷蘭",
    "X39n0709_003:0351b16": "遮。",
    "X39n0709_003:0351b17": "向天龍鬼神女畜生女。能變形者。及黃門二形。說",
    "X39n0709_003:0351b18": "麤惡語。彼知者。偷蘭遮　不知者。突吉羅　向不",
    "X39n0709_003:0351b19": "能變形畜生女及男子說。突吉羅。若婬欲意麤惡",
    "X39n0709_003:0351b20": "語。麤惡語想。僧殘　麤惡語生疑　非麤惡語麤",
    "X39n0709_003:0351b21": "惡語想。非麤惡語疑。皆偷蘭遮。",
    "X39n0709_003:0351b22": "人女人女想。僧殘　人女疑　人女非人女想",
    "X39n0709_003:0351b23": "　非人女人女想　非人女疑。皆偷蘭遮。",
    "X39n0709_003:0351b24": "第四分云。女作男想。男作女想。麤惡語。偷蘭遮。",
    "X39n0709_003:0351c01": "此女作餘女想。餘女作此女想。僧殘　性好麤惡。",
    "X39n0709_003:0351c02": "語非欲心。突吉羅。",
    "X39n0709_003:0351c03": "此戒具六緣。方成本罪。一有婬欲心。二須是人婦",
    "X39n0709_003:0351c04": "女。三人婦女想。四所說麤惡語。五必麤惡語想。六",
    "X39n0709_003:0351c05": "說聽了了。若緣不具。罪結方便。",
    "X39n0709_003:0351c06": "兼制　比丘尼偷蘭遮(同制不同學)。式叉摩那沙彌沙",
    "X39n0709_003:0351c07": "彌尼突吉羅。是為犯。",
    "X39n0709_003:0351c08": "隨開　不犯者。若為女人。說九漏不淨觀。若說毗",
    "X39n0709_003:0351c09": "尼。言次及此。乃至夢中語。若錯說。及最初未制戒",
    "X39n0709_003:0351c10": "等。是為不犯。",
    "X39n0709_003:0351c11": "會採　十誦律云。若女人在比丘前。反問言。汝於",
    "X39n0709_003:0351c12": "三瘡門中。不如是作耶。乃至百語。比丘隨順其心。",
    "X39n0709_003:0351c13": "多少語出。隨一一語。僧殘。",
    "X39n0709_003:0351c14": "善見律云。若比丘以欲心。方便欲樂此事。假說旁",
    "X39n0709_003:0351c15": "事。若女人解此語。突吉羅。",
    "X39n0709_003:0351c16": "此戒大乘同制。准上可知。",
    "X39n0709_003:0351c17": "第四歎身索欲戒",
    "X39n0709_003:0351c18": "若比丘婬欲意於女人前。自歎身言。大妹。我修梵行。",
    "X39n0709_003:0351c19": "持戒精進。修集善法。可持是婬欲法供養我。如是供",
    "X39n0709_003:0351c20": "養第一最。僧伽婆尸沙。",
    "X39n0709_003:0351c21": "緣起　亦起自前人因佛結上三戒已。復行歎身",
    "X39n0709_003:0351c22": "索欲。故結此戒。由癡無正智。因婬煩惱。制斯學處。",
    "X39n0709_003:0351c23": "乃初篇婬根本種類。",
    "X39n0709_003:0351c24": "釋義　文分二節。婬欲意下。正明所犯之事。僧伽",
    "X39n0709_003:0352a01": "等。結成所犯之罪。律云。婬欲意如上女人。如上自",
    "X39n0709_003:0352a02": "歎身者。歎身端正好顏色。我是剎帝利。長者。居士。",
    "X39n0709_003:0352a03": "婆羅門種(大妹乃稱呼之詞以女弟後生曰妹)。梵行者。勤修離穢濁。",
    "X39n0709_003:0352a04": "持戒者不缺不穿。漏無染污。精進修習善法者。樂",
    "X39n0709_003:0352a05": "閑靜處。時到乞食。糞掃衣作餘食。法不食。一坐食。",
    "X39n0709_003:0352a06": "一摶食。塚間坐。露坐。樹下坐。常坐。隨坐。持三衣。唄",
    "X39n0709_003:0352a07": "匿多聞。能說法坐禪。",
    "X39n0709_003:0352a08": "結罪　是中犯者。若比丘作如是。自歎譽己。供養",
    "X39n0709_003:0352a09": "我。來不說婬欲者。偷蘭遮　若說婬欲。隨自歎身。",
    "X39n0709_003:0352a10": "多少了了者。一一僧殘　不了了者。皆偷蘭遮。",
    "X39n0709_003:0352a11": "若手印。若書信。若遣使。若現知相。令彼知者。僧殘",
    "X39n0709_003:0352a12": "　不知者。偷蘭遮　除二道。更為索餘處供養。偷",
    "X39n0709_003:0352a13": "蘭遮。",
    "X39n0709_003:0352a14": "向天龍鬼神女畜生女。能變形者。自歎譽身。說而",
    "X39n0709_003:0352a15": "了了者。偷蘭遮　不了了者。突吉羅　向不能變",
    "X39n0709_003:0352a16": "形畜生女。自歎譽。突吉羅　向男子歎。突吉羅",
    "X39n0709_003:0352a17": "　人女人女想。僧殘　人女疑　人女非人女想",
    "X39n0709_003:0352a18": "　非人女人女想　非人女疑。皆偷蘭遮。",
    "X39n0709_003:0352a19": "此戒具五緣。方成本罪。一有婬欲心。二是人婦女。",
    "X39n0709_003:0352a20": "三人婦女想。四必說婬第一最。五說聽了了緣。若",
    "X39n0709_003:0352a21": "闕一罪。制方便。",
    "X39n0709_003:0352a22": "兼制　比丘尼偷蘭遮(同制不同學)。式叉摩那沙彌沙",
    "X39n0709_003:0352a23": "彌尼突吉羅。是為犯。",
    "X39n0709_003:0352a24": "隨開　不犯者。若比丘語女人言。此處妙尊最上",
    "X39n0709_003:0352b01": "(此處指如來清淨法門而言)。此比丘精進持戒修善法。汝等應",
    "X39n0709_003:0352b02": "以身口意業慈供養。若為說毗尼時。言說相似者。",
    "X39n0709_003:0352b03": "若夢中語。若錯說。及最初未制戒等。是為不犯",
    "X39n0709_003:0352b04": "　此戒大乘。同制如上。",
    "X39n0709_003:0352b05": "引證　已上四戒。皆由尊者迦留陀夷。發起因緣。",
    "X39n0709_003:0352b06": "准薩婆多論中。問云。若欲心多者。何不作大事破",
    "X39n0709_003:0352b07": "戒。答云。此人根熟。應得漏盡故。又應度此舍衛城",
    "X39n0709_003:0352b08": "中具足千家大作利益。正少一人。是故不作大事。",
    "X39n0709_003:0352b09": "迦留陀夷功德智慧當得漏盡。莫見小因緣。故自",
    "X39n0709_003:0352b10": "失敬信也。",
    "X39n0709_003:0352b11": "律攝云。苾芻修行之時。有二種煩惱。或容生起。由",
    "X39n0709_003:0352b12": "忘正念。便憶曾經遠境。起染愛心。造眾過失。復由",
    "X39n0709_003:0352b13": "現前近境。起染愛心。而犯眾罪。了知起犯緣已。即",
    "X39n0709_003:0352b14": "於此事。生對治心。令其除滅。若染緣強勝。不能除",
    "X39n0709_003:0352b15": "遣。應就尊宿。及閑三藏有德行者。請受教誡。作意",
    "X39n0709_003:0352b16": "蠲除。若仍不息。當勤晝夜。讀誦聞思。簡擇深義。於",
    "X39n0709_003:0352b17": "三寶所。至誠供養。師長等處。忘自劬勞。盡心供給。",
    "X39n0709_003:0352b18": "或遊方時。或復減食。或住屍林。獨居阿蘭若。修不",
    "X39n0709_003:0352b19": "淨觀等。或為四念住。或作無常死想。冀令煩惱除",
    "X39n0709_003:0352b20": "滅。若仍不除。應生慚愧。作如是念。我所為非戒不",
    "X39n0709_003:0352b21": "清淨。而復受他信心重施。四事供養。又復諸佛。又",
    "X39n0709_003:0352b22": "有天眼。同梵行者。并諸善神。悉觀見我。為此不應",
    "X39n0709_003:0352b23": "造眾罪業。當自尅責。如救頭然。於清淨境。說除其",
    "X39n0709_003:0352b24": "罪。勿致後悔。若作如前對治行時。性多煩惱。未能",
    "X39n0709_003:0352c01": "殄息。應審自觀察。或應捨戒而為白衣。勿令有罪",
    "X39n0709_003:0352c02": "受他信施。因受用時。更造眾多罪惡之業。定感當",
    "X39n0709_003:0352c03": "來苦異熟果。如經廣說。應善修持。",
    "X39n0709_003:0352c04": "第五媒嫁戒",
    "X39n0709_003:0352c05": "若比丘往來彼此媒嫁。持男意語女。持女意語男。若",
    "X39n0709_003:0352c06": "為成婦事。若為私通。乃至須臾頃。僧伽婆尸沙。",
    "X39n0709_003:0352c07": "緣起　佛在王舍城靈鷲山中。時迦羅比丘本是",
    "X39n0709_003:0352c08": "王大臣。善知俗法。作是媒嫁。時諸男女婚娶適意",
    "X39n0709_003:0352c09": "者。供養讚歎。不適意者。怨詈譏毀。時諸比丘白佛。",
    "X39n0709_003:0352c10": "如來為僧結戒。此是遮罪。由癡覆故。因鄙惡事。及",
    "X39n0709_003:0352c11": "鄙業煩惱。制斯學處。乃初篇婬根本種類。",
    "X39n0709_003:0352c12": "釋義　文分二節。往來彼此下。正明所犯之事。若",
    "X39n0709_003:0352c13": "為成婦事等下。結成所犯之罪。律云。往來者。使所",
    "X39n0709_003:0352c14": "應可和合者是(媒者謀也。嫁者送女歸夫曰嫁。持男意語女。持女意語男。正顯往來。媒說",
    "X39n0709_003:0352c15": "通知其事)。　女人有二十種護。若母所保護(謂保守愛護也)。若父",
    "X39n0709_003:0352c16": "所保護　若父母所保護　或兄所保護　或姊",
    "X39n0709_003:0352c17": "所保護　若兄姊所保護　若自護。謂身得自在",
    "X39n0709_003:0352c18": "　若法護。謂修行梵行(若有女人。受持居家五支學處戒行。冰霜以法守護。",
    "X39n0709_003:0352c19": "是名法護)。若姓護。謂不與卑下姓　若為宗親所保護",
    "X39n0709_003:0352c20": "　若自樂為他作婢　若與衣為價作婢　若與",
    "X39n0709_003:0352c21": "財作婢。乃至一錢為價　若同共作業為婢　若",
    "X39n0709_003:0352c22": "未成夫婦。水所漂者。水中救得為婢　若不取輸",
    "X39n0709_003:0352c23": "稅為婢　若放去婢。謂買得及家生　若客作婢。",
    "X39n0709_003:0352c24": "僱錢使作。如家使人　若他護婢。受他華鬘為要",
    "X39n0709_003:0353a01": "　若邊方得婢。謂抄劫得。是為二十種。　男有二十",
    "X39n0709_003:0353a02": "種。亦如是母護男。母護女。遣比丘為使語彼言。汝",
    "X39n0709_003:0353a03": "為我作婦(謂終身為婦也)。若與我私通(揀非終身婦也)。若須臾間",
    "X39n0709_003:0353a04": "(一日夜共有三十須叟)。若一念頃(僧祗律云。二十念為一瞬。二十瞬名一彈指。乃言時",
    "X39n0709_003:0353a05": "之極少也)。",
    "X39n0709_003:0353a06": "結罪　是中犯者。若比丘自受語。自往語彼。受彼",
    "X39n0709_003:0353a07": "語還報　自受語。自往語彼。遣使持報語還　自",
    "X39n0709_003:0353a08": "受語。遣使語彼。自持報語還　自受語。共遣使語",
    "X39n0709_003:0353a09": "彼。遣使持報語還。",
    "X39n0709_003:0353a10": "若比丘自受語。自作書持往彼。自持報書還　自",
    "X39n0709_003:0353a11": "受語。自作書持至彼。遣使持報書還　自受語。遣",
    "X39n0709_003:0353a12": "使持書至彼。自持報書還　自受語。遣使持書至",
    "X39n0709_003:0353a13": "彼。遣使持報書還。",
    "X39n0709_003:0353a14": "若比丘自受書。持至彼。自持報書還　自受書。持",
    "X39n0709_003:0353a15": "至彼。遣使持報書還　自受書。遣使持至彼。自持",
    "X39n0709_003:0353a16": "報書還　自受書。遣使持書至彼。遣使持報書還。",
    "X39n0709_003:0353a17": "如是隨媒嫁多少。說而了了還報者。一一皆僧殘",
    "X39n0709_003:0353a18": "　說不了了者。一一偷蘭遮。",
    "X39n0709_003:0353a19": "若比丘受語往彼。語不還報　不受語往彼。說還",
    "X39n0709_003:0353a20": "報。皆偷蘭遮。",
    "X39n0709_003:0353a21": "若比丘受語。不往彼。說不還報　不受語。往彼。說",
    "X39n0709_003:0353a22": "不還報。皆突吉羅。",
    "X39n0709_003:0353a23": "若媒嫁天龍鬼神女畜生。能變形者。及黃門二根。",
    "X39n0709_003:0353a24": "說而了了者。偷蘭遮　說而不了了。突吉羅　若",
    "X39n0709_003:0353b01": "不能變形畜生媒嫁。突吉羅　媒嫁男。突吉羅(其中",
    "X39n0709_003:0353b02": "媒嫁黃門二根及男者。咸攝私通事)。",
    "X39n0709_003:0353b03": "若往來媒嫁作媒嫁想。僧殘　媒嫁疑　媒嫁作",
    "X39n0709_003:0353b04": "不媒想　不媒嫁作媒嫁想　不媒嫁疑。皆偷蘭",
    "X39n0709_003:0353b05": "遮。",
    "X39n0709_003:0353b06": "若人女人女想媒嫁者。僧殘　人女疑　人女非",
    "X39n0709_003:0353b07": "人女想　非人女人女想　非人女疑。皆偷蘭遮。",
    "X39n0709_003:0353b08": "若比丘持他書。往不看者。突吉羅　若為白衣作",
    "X39n0709_003:0353b09": "餘使。突吉羅。",
    "X39n0709_003:0353b10": "此戒具六緣。方成本罪。一必受他媒嫁囑。二必自",
    "X39n0709_003:0353b11": "作媒嫁想。三須是人婦女。四作人婦女想。五為通",
    "X39n0709_003:0353b12": "說得可。六必還報了了。若闕一緣。本罪不成。",
    "X39n0709_003:0353b13": "兼制　比丘尼僧殘(同制同學)。式叉摩那沙彌沙彌尼",
    "X39n0709_003:0353b14": "突吉羅。是為犯。",
    "X39n0709_003:0353b15": "隨開　不犯者。若男女先已通。而後離別。還和合。",
    "X39n0709_003:0353b16": "若為父母病。若繫閉在獄。若為信心優婆塞病。及",
    "X39n0709_003:0353b17": "繫閉在獄。若為三寶。為病比丘等。看書持往。并最",
    "X39n0709_003:0353b18": "初未制戒等。是為不犯。",
    "X39n0709_003:0353b19": "會採　僧祗律云。若男子有眾多婦。有念者。有不",
    "X39n0709_003:0353b20": "念者。比丘語言。當等視。務令均平。答言。當如師教。",
    "X39n0709_003:0353b21": "比丘爾時。得偷蘭遮　若夫婦鬬諍。比丘便勸喻",
    "X39n0709_003:0353b22": "和合。得偷蘭遮　若彼夫婦不和。或於佛事僧事",
    "X39n0709_003:0353b23": "有闕。為佛事故。勸令和合。無罪　若有婦女還家。",
    "X39n0709_003:0353b24": "勸早還夫舍。得偷蘭遮　有人多畜馬。而無好種",
    "X39n0709_003:0353c01": "生者。倩比丘某家有生馬。為我求之。比丘為求。得",
    "X39n0709_003:0353c02": "偷蘭遮　有二比丘。一有女者。語其女言。此是汝",
    "X39n0709_003:0353c03": "婿。一有兒者。語其兒言。此是汝婦。作是語時。俱得",
    "X39n0709_003:0353c04": "僧殘罪。",
    "X39n0709_003:0353c05": "十誦律云。若夫婦相瞋。夫未唱非我婦。和合者。偷",
    "X39n0709_003:0353c06": "蘭遮　已唱非我婦。和合者。僧殘　若受語解意",
    "X39n0709_003:0353c07": "旨。僧殘　受意旨。不受語。偷蘭遮　但受語。不解",
    "X39n0709_003:0353c08": "意旨者。無犯　若媒事已成。比丘後來佐助。偷蘭",
    "X39n0709_003:0353c09": "遮。",
    "X39n0709_003:0353c10": "根本律云。門師苾芻至施主家。作如是語。此女長",
    "X39n0709_003:0353c11": "成。何不出適。此男既大。何不娶妻　若言此女何",
    "X39n0709_003:0353c12": "不往夫家。此男何不向婦舍。皆惡作罪。",
    "X39n0709_003:0353c13": "律攝云。以三處定。成媒嫁罪。一主定。以男意語女。",
    "X39n0709_003:0353c14": "以女意語男。二事定。謂於男女婦及私通事。三時",
    "X39n0709_003:0353c15": "定。乃至須臾頃　凡為媒處人。有尊有卑。尊謂家",
    "X39n0709_003:0353c16": "長取言為定。翻此成卑。若受言往問。及以還報二",
    "X39n0709_003:0353c17": "處皆尊。即犯本罪　若將卑語。報彼尊人。得惡作",
    "X39n0709_003:0353c18": "罪　有其三事。雖不報言。亦成返報。一期處。二定",
    "X39n0709_003:0353c19": "時。三現相。若見我在某處住時。則知事合。是謂期",
    "X39n0709_003:0353c20": "處。若某時見我。則表事成。是謂定時。若見我持鉢。",
    "X39n0709_003:0353c21": "或著新衣。則知事合。是謂現相作斯三事。他解之",
    "X39n0709_003:0353c22": "時。便成還報　若指腹媒嫁。若生男女。若俱男俱",
    "X39n0709_003:0353c23": "女。若半擇迦(謂半月變形也)。窣吐羅　若告云。彼家有女。",
    "X39n0709_003:0353c24": "何不求之。意為媒合。便得麤罪　但有片言。與媒",
    "X39n0709_003:0354a01": "事相應。皆惡作罪　若弟子語師。我欲為他作媒",
    "X39n0709_003:0354a02": "事。師聞此語。默而許者。得窣吐羅(師昧律制。不善誨徒。故招斯罪。",
    "X39n0709_003:0354a03": "若明毗尼。聞即訶止。是為良導)。戒因緣經云。解放畜生。合其牝牡。",
    "X39n0709_003:0354a04": "僧殘。",
    "X39n0709_003:0354a05": "(本律媒嫁畜生。但預囑比丘。未知有不。故結突吉羅。僧祗為求生馬。雖明示其處。而婬機尚達。事非目覩。",
    "X39n0709_003:0354a06": "故結偷蘭遮。若解放令合。則眼視非法。心生隨喜。不無欲染。故犯本罪。推達及近制意存焉)。",
    "X39n0709_003:0354a07": "此戒大乘同制。梵網經云。菩薩應救度一切眾生。",
    "X39n0709_003:0354a08": "淨法與人。而返助人行婬。是無慈心也。",
    "X39n0709_003:0354a10": "毗尼止持會集卷第三"
}