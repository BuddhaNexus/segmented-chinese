{
    "T45n1909_007:0950b02": "慈悲道場懺法卷第七",
    "T45n1909_007:0950b04": "今日道場同業大眾。夫至德渺漠本無言無",
    "T45n1909_007:0950b05": "說。然言者德之詮道之逕。說者理之階聖之",
    "T45n1909_007:0950b06": "導。所以藉言而理顯。理故非言。理由言彰",
    "T45n1909_007:0950b07": "言不越理。雖言理兩乖善惡殊絕。然影響相",
    "T45n1909_007:0950b08": "符未曾差濫。在於初學。要言以會道。至於",
    "T45n1909_007:0950b09": "無學。乃合理而忘言。自惟凡愚。惛惑障重。於",
    "T45n1909_007:0950b10": "諸法門未能捨言。今識麁故不盡其妙。見淺",
    "T45n1909_007:0950b11": "故不臻其極。然言之且易行之實難。唯聖與",
    "T45n1909_007:0950b12": "聖乃得備舉。今有難言自不能正云何正他。",
    "T45n1909_007:0950b13": "汝自三業穢濁。云何勸人清淨。自不清淨。欲",
    "T45n1909_007:0950b14": "使他清淨。無有是處。既不堅固何以勸人。今",
    "T45n1909_007:0950b15": "言行空說便成惱他。他既生惱何不且止。反",
    "T45n1909_007:0950b16": "覆尋省寧不自愧。余是善知識故發此言。於",
    "T45n1909_007:0950b17": "是整理衣服斂容無對。今聞善知識此辭。心",
    "T45n1909_007:0950b18": "情慚恧。自知深過。不敢欺誷聖人。隱覆其失。",
    "T45n1909_007:0950b19": "今欲毀除恐脫有人。因此增福。適欲存之。",
    "T45n1909_007:0950b20": "復恐有人生謗。進退迴遑不知所措。且立懺",
    "T45n1909_007:0950b21": "法心既是善。善法無礙但應努力。不得計此。",
    "T45n1909_007:0950b22": "今唯憑世間大慈悲父。覆護攝受既已有其",
    "T45n1909_007:0950b23": "言不容毀滅。正當慚愧。大眾願無觸惱。若",
    "T45n1909_007:0950b24": "謬與理合相與。因此懺法。改往修來為善知",
    "T45n1909_007:0950b25": "識。如其不會眾心。願布施歡喜。不成惡知識。",
    "T45n1909_007:0950b26": "猶為菩提眷屬。",
    "T45n1909_007:0950b27": "　自慶第一　為六道禮佛第二　迴向第三",
    "T45n1909_007:0950b28": "　發願第四　囑累第五",
    "T45n1909_007:0950b29": "1 自慶自慶第一此略申自慶大意其中慶事隨自莊嚴",
    "T45n1909_007:0950c01": "今日道場同業大眾。從歸依已來知至德。可",
    "T45n1909_007:0950c02": "憑斷疑。懺悔則罪惑俱遣。續以發心勸獎兼",
    "T45n1909_007:0950c03": "行。怨結已解。逍遙無礙。豈得不人人踊躍歡",
    "T45n1909_007:0950c04": "喜。所應自慶今宣其意。經云。八難。一者地",
    "T45n1909_007:0950c05": "獄。二者餓鬼。三者畜生。四者邊地。五者長壽",
    "T45n1909_007:0950c06": "天。六者雖得人身癃殘百疾。七者生邪見家。",
    "T45n1909_007:0950c07": "八者生佛前。或生佛後有此八難。所以眾生",
    "T45n1909_007:0950c08": "輪迴生死。不得出離。我等相與生在如來",
    "T45n1909_007:0950c09": "像法之中。雖不值佛而慶事光多。凡難之",
    "T45n1909_007:0950c10": "為語罪在於心。若心生疑非難成難。心若無",
    "T45n1909_007:0950c11": "疑是難。非難。何以知之。第八難云。生在佛",
    "T45n1909_007:0950c12": "前。或在佛後。是名為難。而城東老母。與佛",
    "T45n1909_007:0950c13": "同生一世。共佛俱在一處。而不見佛。故知心",
    "T45n1909_007:0950c14": "疑是難。未必異世。皆云是難。波旬懷惡生陷",
    "T45n1909_007:0950c15": "地獄。龍聞說法便得悟道。當知人天。未",
    "T45n1909_007:0950c16": "必非難。心苟不善稟報不殊。六天之主墜",
    "T45n1909_007:0950c17": "在地獄。畜生之賤超登道場。是則心邪故輕",
    "T45n1909_007:0950c18": "難成重。心正故重難無礙。今日道場同業大",
    "T45n1909_007:0950c19": "眾。以心礙故觸向成難。心能正者則難非難。",
    "T45n1909_007:0950c20": "舉此一條在處可從。故知佛前佛後無非正",
    "T45n1909_007:0950c21": "法。邊地畜生莫非道處。今若正心則無復八",
    "T45n1909_007:0950c22": "難。如其疑惑則難成無量。如是自慶事實不",
    "T45n1909_007:0950c23": "少。大眾日用不知其功。今略陳管見示自慶",
    "T45n1909_007:0950c24": "之端。大眾若能知自慶者則復應須修出",
    "T45n1909_007:0950c25": "世心。何者自慶。佛言地獄難免。相與已得",
    "T45n1909_007:0951a01": "免離此苦。是一自慶。餓鬼難脫相與已得遠",
    "T45n1909_007:0951a02": "離痛切。是二自慶。畜生難捨相與已得不受",
    "T45n1909_007:0951a03": "其報。是三自慶。生在邊地不知仁義。相與已",
    "T45n1909_007:0951a04": "得共住中國。道法流行親承妙典。是四自",
    "T45n1909_007:0951a05": "慶。生長壽天不知植福。相與已得更復樹",
    "T45n1909_007:0951a06": "因。是五自慶。人身難得一失不返。相與已",
    "T45n1909_007:0951a07": "得各獲人身。是六自慶。六根不具不預善",
    "T45n1909_007:0951a08": "根。相與清淨。得深法門。是七自慶。世智辯",
    "T45n1909_007:0951a09": "聰反成為難。相與一心歸憑正法。是八自慶。",
    "T45n1909_007:0951a10": "佛前佛後復謂為難。或云。面不覩佛。又為大",
    "T45n1909_007:0951a11": "難。相與已能發大善願。於未來世誓拔眾生。",
    "T45n1909_007:0951a12": "不以不覩如來為難。但一見色像一聞正法。",
    "T45n1909_007:0951a13": "自同在昔。鹿苑初唱。事貴滅罪生人福業。不",
    "T45n1909_007:0951a14": "以不見佛故。稱之為難。佛言。見佛為難相與",
    "T45n1909_007:0951a15": "已得。瞻對尊像。是九自慶。佛言。聞法復難。相",
    "T45n1909_007:0951a16": "與已得。飡服甘露。是十自慶。佛言。出家為難",
    "T45n1909_007:0951a17": "相與已得。辭親割愛歸向入道。是十一自慶。",
    "T45n1909_007:0951a18": "佛言。自利者易利他為難。相與今日一拜一",
    "T45n1909_007:0951a19": "禮。普為十方。是十二自慶。佛言。捍勞忍苦",
    "T45n1909_007:0951a20": "為難。相與今日各自翹勤有所為作不為自",
    "T45n1909_007:0951a21": "身是十三自慶。佛言。讀誦為難。我今大眾",
    "T45n1909_007:0951a22": "同得讀誦是十四自慶。坐禪為難。而今見",
    "T45n1909_007:0951a23": "有息心定意者。是十五自慶今日道場同業",
    "T45n1909_007:0951a24": "大眾。如是自慶。事多無量。非復弱辭所能宣",
    "T45n1909_007:0951a25": "盡。凡人處世苦多樂少。一欣一喜尚不可諧。",
    "T45n1909_007:0951a26": "況今相與有多無礙得此無礙。皆是十方三",
    "T45n1909_007:0951a27": "寶威力。宜各至心懷憶此恩。等一痛切五體",
    "T45n1909_007:0951a28": "投地。奉為。",
    "T45n1909_007:0951a29": "國王帝主土境人民父母師長。上中下座信",
    "T45n1909_007:0951b01": "施檀越。善惡知識諸天諸仙。護世四王。聰明",
    "T45n1909_007:0951b02": "正直天地虛空。主善罰惡守護持呪。五方龍",
    "T45n1909_007:0951b03": "王龍神八部。諸大魔王五帝大魔。一切魔王。",
    "T45n1909_007:0951b04": "閻羅王泰山府君。五道大神。十八獄主并諸",
    "T45n1909_007:0951b05": "官屬。廣及三界六道。無窮無盡含情抱識。有",
    "T45n1909_007:0951b06": "佛性者。至誠歸依十方盡虛空界一切三寶。",
    "T45n1909_007:0951b07": "願以慈悲心同加攝受。以不可思議神力。覆",
    "T45n1909_007:0951b08": "護拯接。令諸天諸仙一切神王及三界六道",
    "T45n1909_007:0951b09": "一切眾生。從今日去。越生死海到涅槃岸。",
    "T45n1909_007:0951b10": "行願早圓俱登十地。入金剛心成等正覺一",
    "T45n1909_007:0951b11": "拜。",
    "T45n1909_007:0951b12": "2 警緣三寶警緣三寶第二",
    "T45n1909_007:0951b13": "今日道場同業大眾。宜復人人緣念三寶。何",
    "T45n1909_007:0951b14": "以故爾。若使不知三寶。云何得起慈心愍念",
    "T45n1909_007:0951b15": "眾生。若使不知三寶。云何得起悲心救攝一",
    "T45n1909_007:0951b16": "切。若使不知三寶。云何得起平等怨親同",
    "T45n1909_007:0951b17": "觀。若使不知三寶。云何能得妙智證無上",
    "T45n1909_007:0951b18": "道。若使不知三寶。云何明了二空真實無",
    "T45n1909_007:0951b19": "相。佛言。人身難得。今已得。信心難生。今已",
    "T45n1909_007:0951b20": "生。我等今者各各有心歸憑三寶。而眼不見",
    "T45n1909_007:0951b21": "貪欲瞋恚愚癡之色。耳不聞地獄餓鬼苦楚",
    "T45n1909_007:0951b22": "熱惱之聲。鼻不聞地獄餓鬼剝裂膿血之氣。",
    "T45n1909_007:0951b23": "舌不嘗天下臭惡不淨之味。身不觸鑊湯爐",
    "T45n1909_007:0951b24": "炭寒氷之苦。意常得知佛。為無上慈悲之",
    "T45n1909_007:0951b25": "父。知一切法。為諸眾生良藥。知諸賢聖。",
    "T45n1909_007:0951b26": "為看病母。意常警緣三寶。護世有識念處",
    "T45n1909_007:0951b27": "我常得知。我等今日雖不值佛。生在像末。",
    "T45n1909_007:0951b28": "具有信心。六根清淨無諸衰惱。優遊適性往",
    "T45n1909_007:0951b29": "來無礙。此之勝報。莫非宿緣。三寶恩力。又令",
    "T45n1909_007:0951c01": "今世發菩提心。諸如此益非可具說。",
    "T45n1909_007:0951c02": "今日道場同業大眾。豈得不人人報恩供養",
    "T45n1909_007:0951c03": "一切功德供養中最故。經說言。惟念過去世",
    "T45n1909_007:0951c04": "供養為輕微。蒙報歷遐劫餘福值天師經",
    "T45n1909_007:0951c05": "言。設欲報者起塔精舍。燈燭幡蓋華香茵褥。",
    "T45n1909_007:0951c06": "種種供養。將來之世自受其福。雖是供養非",
    "T45n1909_007:0951c07": "報佛恩。欲報佛恩。唯發菩提心。立四弘誓。造",
    "T45n1909_007:0951c08": "無量緣。莊嚴身相修淨土行。是為智者知恩",
    "T45n1909_007:0951c09": "報恩。",
    "T45n1909_007:0951c10": "今日道場同業大眾。諸佛慈恩恩不可報。",
    "T45n1909_007:0951c11": "菩薩摩訶薩碎身。猶不能報萬分之一。況我",
    "T45n1909_007:0951c12": "凡夫而能報者。眾等唯當依經所說。利人為",
    "T45n1909_007:0951c13": "上。各各志心五體投地。普為十方無窮無",
    "T45n1909_007:0951c14": "盡。四生眾生歸依世間大慈悲父。",
    "T45n1909_007:0951c15": "南無彌勒佛　南無釋迦牟尼佛　南無德",
    "T45n1909_007:0951c16": "寶佛　南無應名稱佛　南無華身佛　南",
    "T45n1909_007:0951c17": "無大音聲佛　南無辯才讚佛　南無金剛",
    "T45n1909_007:0951c18": "珠佛　南無無量壽佛　南無珠莊嚴佛",
    "T45n1909_007:0951c19": "　南無大王佛　南無德高佛　南無高名",
    "T45n1909_007:0951c20": "佛　南無百光佛　南無喜悅佛　南無龍",
    "T45n1909_007:0951c21": "步佛　南無意願佛　南無寶月佛　南無",
    "T45n1909_007:0951c22": "滅己佛　南無喜王佛　南無調御佛",
    "T45n1909_007:0951c23": "　南無喜自在佛　南無寶髻佛　南無離",
    "T45n1909_007:0951c24": "山佛　南無寶藏佛　南無月面佛　南",
    "T45n1909_007:0951c25": "無淨名佛",
    "T45n1909_007:0952a01": "南無無邊身菩薩　南無觀世音菩薩",
    "T45n1909_007:0952a02": "又復歸依十方盡虛空界一切三寶。",
    "T45n1909_007:0952a03": "3 主謝大眾主謝大眾第三",
    "T45n1909_007:0952a04": "今日道場同業大眾。相與已能生堅固信。發",
    "T45n1909_007:0952a05": "菩提心誓不退還。此是不可思議志力。此心",
    "T45n1909_007:0952a06": "此志諸佛稱歎。某甲等今日唯深隨喜。願未來",
    "T45n1909_007:0952a07": "世復得遭遇。捨身受身。願不相離。至于菩提。",
    "T45n1909_007:0952a08": "永為法親慈悲眷屬。某甲等今建此法。集便成",
    "T45n1909_007:0952a09": "叨靦智無其解。身乖其行輕發此意。實足驚",
    "T45n1909_007:0952a10": "於視聽。然人微事重氷炭交心。若不資籍",
    "T45n1909_007:0952a11": "強因而無以獲勝妙之果。誠知謬造心不忘",
    "T45n1909_007:0952a12": "善。󰀪蒙念力。同為慈親。仰屈大眾降德道場。",
    "T45n1909_007:0952a13": "時運不留忽爾垂邁。緣行所牽。勝會難期。當",
    "T45n1909_007:0952a14": "自課勵兼以利人。卓然排郡莫追後悔。法音",
    "T45n1909_007:0952a15": "經耳功報彌劫。一念之善永得資身。一向一",
    "T45n1909_007:0952a16": "志無願不獲。相與人人各各至心五體投地。",
    "T45n1909_007:0952a17": "歸依世間大慈悲父。",
    "T45n1909_007:0952a18": "南無彌勒佛　南無釋迦牟尼佛　南無威",
    "T45n1909_007:0952a19": "德寂滅佛　南無受相佛　南無多天佛",
    "T45n1909_007:0952a20": "　南無須炎摩佛　南無天威佛　南無寶",
    "T45n1909_007:0952a21": "眾佛　南無寶步佛　南無師子分佛　南",
    "T45n1909_007:0952a22": "無極高行佛　南無人王佛　南無善意佛",
    "T45n1909_007:0952a23": "　南無世明佛　南無寶威德佛　南無德乘",
    "T45n1909_007:0952a24": "佛　南無覺想佛　南無喜莊嚴佛　南無",
    "T45n1909_007:0952a25": "香濟佛　南無香象佛　南無眾炎佛",
    "T45n1909_007:0952a26": "　南無慈相佛　南無妙香佛　南無堅鎧佛",
    "T45n1909_007:0952a27": "　南無威德猛佛　南無珠鎧佛　南無仁賢",
    "T45n1909_007:0952a28": "佛",
    "T45n1909_007:0952a29": "南無無邊身菩薩　南無觀世音菩薩",
    "T45n1909_007:0952b01": "又復歸依如是十方盡虛空界一切三寶。",
    "T45n1909_007:0952b02": "4 總發大願總發大願第四",
    "T45n1909_007:0952b03": "今日道場同業大眾。以今懺悔發心功德。",
    "T45n1909_007:0952b04": "普願十方盡虛空界。一切天主一切諸天。",
    "T45n1909_007:0952b05": "各及眷屬。又願仙主一切真仙。各及眷屬。又",
    "T45n1909_007:0952b06": "願梵王帝釋護世四王。神王神將各及眷屬。",
    "T45n1909_007:0952b07": "又願聰明正直天地虛空。主善罰惡守護持",
    "T45n1909_007:0952b08": "呪。一切神王一切神將。各及眷屬。又願妙化",
    "T45n1909_007:0952b09": "龍王頭化提龍王。五方龍王龍神八部。神王",
    "T45n1909_007:0952b10": "神將。各及眷屬。又願阿脩羅王一切神王。",
    "T45n1909_007:0952b11": "一切神將各及眷屬。又願人道一切人王臣民",
    "T45n1909_007:0952b12": "將帥各及眷屬。又願十方比丘比丘尼。式叉",
    "T45n1909_007:0952b13": "摩那。沙彌沙彌尼。各及眷屬。又願閻羅王泰",
    "T45n1909_007:0952b14": "山府君。五道大神十八獄王。一切神王一切",
    "T45n1909_007:0952b15": "神將。各及眷屬。又願地獄道一切眾生。餓鬼",
    "T45n1909_007:0952b16": "道一切眾生。畜生道一切眾生。各及眷屬。又",
    "T45n1909_007:0952b17": "願十方盡虛空界窮未來際。若大若小。一切眾",
    "T45n1909_007:0952b18": "生各及眷屬。又願若後流眾生異願境者。",
    "T45n1909_007:0952b19": "皆悉令入大願海中。各各具足功德智慧。如",
    "T45n1909_007:0952b20": "是三界內三界外。無窮無盡一切眾生。名色",
    "T45n1909_007:0952b21": "所攝有佛性者。某甲等今日仰承。十方盡虛空",
    "T45n1909_007:0952b22": "界。一切諸佛大慈悲力。諸大菩薩一切賢聖。",
    "T45n1909_007:0952b23": "本誓願力。無量無盡智慧力。無量無盡功德",
    "T45n1909_007:0952b24": "力。自在神通力。覆護眾生力。安慰眾生力。盡",
    "T45n1909_007:0952b25": "諸天諸仙漏力。攝化一切善神力。救拔地獄",
    "T45n1909_007:0952b26": "眾生力。濟度一切餓鬼力。免脫一切畜生力。",
    "T45n1909_007:0952b27": "令諸眾生得如所願。某甲等今日又承。慈悲道",
    "T45n1909_007:0952b28": "場力。歸依三寶力。斷疑生信力。懺悔發心力。",
    "T45n1909_007:0952b29": "解諸怨結自慶力。歡喜踊躍至心力。發願",
    "T45n1909_007:0952c01": "迴向善根力。令諸眾生得如所願。某甲等今",
    "T45n1909_007:0952c02": "日又承七佛大慈心力。十方諸佛大悲心力。",
    "T45n1909_007:0952c03": "三十五佛滅煩惱力。五十三佛降伏魔力。百",
    "T45n1909_007:0952c04": "七十佛度眾生力。千佛攝受諸眾生力。十二",
    "T45n1909_007:0952c05": "菩薩覆護眾生力。無邊觀世流通懺力。願",
    "T45n1909_007:0952c06": "令十方三界六道。窮未來際一切眾生。若大",
    "T45n1909_007:0952c07": "若小若升若降。名色所攝有佛性者。從今懺",
    "T45n1909_007:0952c08": "悔之後。在所生處。各得諸佛諸大菩薩。廣大",
    "T45n1909_007:0952c09": "智慧不可思議無量自在神力之身。",
    "T45n1909_007:0952c10": "六度身。正向菩提　四攝身。不捨一切　大",
    "T45n1909_007:0952c11": "悲身。拔一切苦　大慈身。與一切樂　功德",
    "T45n1909_007:0952c12": "身。饒益一切　智慧身。說法無窮　金剛身。",
    "T45n1909_007:0952c13": "物不能壞　淨法身。遠離生死　方便身。現",
    "T45n1909_007:0952c14": "自在力　菩提身。成三菩提。願四生六道一",
    "T45n1909_007:0952c15": "切眾生。皆悉具足如是等身。具足成就諸佛",
    "T45n1909_007:0952c16": "無上大智慧身。又願十方一切眾生。從今日",
    "T45n1909_007:0952c17": "去。在所生處。各得諸佛諸大菩薩不可思議",
    "T45n1909_007:0952c18": "功德之口。柔軟口。安樂一切甘露口。清涼一",
    "T45n1909_007:0952c19": "切不虛口。說真實法實轉口。乃至夢中無有",
    "T45n1909_007:0952c20": "虛言尊重口。釋梵四王恭敬尊重甚深口。顯",
    "T45n1909_007:0952c21": "示諸法堅固口。說不退法正直口。具足辯",
    "T45n1909_007:0952c22": "才莊嚴口。隨時隨業普皆示現一切口。隨其",
    "T45n1909_007:0952c23": "所應度脫一切。願四生六道一切眾生。皆悉",
    "T45n1909_007:0952c24": "具足。諸佛菩薩清淨口業。又願十方一切眾",
    "T45n1909_007:0952c25": "生。從今日去。在所生處。各得諸佛諸大菩",
    "T45n1909_007:0952c26": "薩不可思議大智慧心。常有厭離。煩惱心猛",
    "T45n1909_007:0952c27": "利心。堅強心金剛心。不退心清淨心。明了心",
    "T45n1909_007:0952c28": "求善心。莊嚴心廣大心。有大智慧力。有所聞",
    "T45n1909_007:0952c29": "法即自開解。慈心向人斷諸怨結。住於羞恥",
    "T45n1909_007:0953a01": "常懷慚愧。不計吾我同善知識見有布施持",
    "T45n1909_007:0953a02": "戒忍辱。精進禪定智慧見之。歡喜怨親一",
    "T45n1909_007:0953a03": "觀。心無驕慢。不說他人善惡長短。不傳彼此",
    "T45n1909_007:0953a04": "和合分離。所言柔軟不出惡詞。歎佛功德樂",
    "T45n1909_007:0953a05": "學深經。愛護眾生如自己身。見有作福不行",
    "T45n1909_007:0953a06": "誹謗。慈心和合猶如聖眾。同諸菩薩成等正",
    "T45n1909_007:0953a07": "覺。",
    "T45n1909_007:0953a08": "1 為六道禮佛第二奉為天道禮佛為六道禮佛第二",
    "T45n1909_007:0953a09": "奉為天道禮佛第一",
    "T45n1909_007:0953a10": "今日道場同業大眾。諸天諸仙一切善神。於",
    "T45n1909_007:0953a11": "諸眾生。有無量不可思議恩德。願諸眾生長",
    "T45n1909_007:0953a12": "保安樂。慇勤守護唯善是從。何以知然佛",
    "T45n1909_007:0953a13": "勅。",
    "T45n1909_007:0953a14": "提頭賴吒四天王　　慈心擁護受持經",
    "T45n1909_007:0953a15": "令聞慈悲名號者　　猶如天子法臣護",
    "T45n1909_007:0953a16": "又勅海龍伊鉢羅　　慈心擁護受持經",
    "T45n1909_007:0953a17": "如護眼目愛己子　　晝夜六時不遠離",
    "T45n1909_007:0953a18": "又勅閻婆羅剎子　　無數毒龍及龍女",
    "T45n1909_007:0953a19": "慈心擁護持經者　　如愛頂腦不敢觸",
    "T45n1909_007:0953a20": "又勅毘留勒迦王　　慈心擁護持經者",
    "T45n1909_007:0953a21": "如母愛子心無厭　　晝夜擁護行住俱",
    "T45n1909_007:0953a22": "又勅難陀跋難陀　　娑伽羅王優波陀",
    "T45n1909_007:0953a23": "慈心擁護持經者　　恭敬供養接足禮",
    "T45n1909_007:0953a24": "猶如諸天奉帝釋　　亦如孝子敬父母",
    "T45n1909_007:0953a25": "慈悲道場施安樂　　教諸眾生結法親",
    "T45n1909_007:0953a26": "後生佛前入三昧　　畢竟當得不退轉",
    "T45n1909_007:0953a27": "若聞諸佛名號者　　又聞無邊觀世音",
    "T45n1909_007:0953a28": "消除三障無諸惡　　五眼具足成菩提",
    "T45n1909_007:0953a29": "諸天神王念一切　　恒加勸獎助威神",
    "T45n1909_007:0953b01": "今日道場同業大眾。諸天神王。有如此恩德。",
    "T45n1909_007:0953b02": "覆護眾生。而諸眾生。未曾發心念報恩德。古",
    "T45n1909_007:0953b03": "人尚能感一飡之惠。遂捨命亡身。而況諸天",
    "T45n1909_007:0953b04": "善神八部神將。於諸眾生。有此恩德。此恩此",
    "T45n1909_007:0953b05": "德。功無邊際。我等今日懺悔發心。皆是天王",
    "T45n1909_007:0953b06": "密加神力。獎助行人使心成就。若不加助如",
    "T45n1909_007:0953b07": "是等心。早應退沒。所以菩薩摩訶薩。每歎善",
    "T45n1909_007:0953b08": "知識者。是大因緣。能令我等登踐道場。若無",
    "T45n1909_007:0953b09": "善知識。云何令我得見諸佛。投身不足報洪",
    "T45n1909_007:0953b10": "慈。殞命不足報深澤。菩薩摩訶薩尚致此言。",
    "T45n1909_007:0953b11": "況降斯已下而無報答。大眾今日既未能投",
    "T45n1909_007:0953b12": "骸殞命。則應且行勤勞。精進亦是報恩之",
    "T45n1909_007:0953b13": "漸。相與各宜增到運心知恩報恩。不可隨流。",
    "T45n1909_007:0953b14": "自反無方。如前自慶重遇為難。難得今果。復",
    "T45n1909_007:0953b15": "欲何待。失此一會。知更何趣。唯當勇猛忘身",
    "T45n1909_007:0953b16": "為物。事成有敗如春有冬。時不待人。命焉得",
    "T45n1909_007:0953b17": "久。念此一別。相見未期。各自努力。等一痛切",
    "T45n1909_007:0953b18": "五體投地。奉為十方盡虛空界一切天主。一",
    "T45n1909_007:0953b19": "切諸天各及眷屬。歸命敬禮。世間大慈悲父。",
    "T45n1909_007:0953b20": "南無彌勒佛　南無釋迦牟尼佛　南無善",
    "T45n1909_007:0953b21": "逝月佛　南無梵自在王佛　南無師子月",
    "T45n1909_007:0953b22": "佛　南無福威德佛　南無正生佛　南無",
    "T45n1909_007:0953b23": "無勝佛　南無日觀佛　南無寶名佛",
    "T45n1909_007:0953b24": "　南無大精進佛　南無山光佛　南無施",
    "T45n1909_007:0953b25": "明佛　南無電德佛　南無德聚佛　南",
    "T45n1909_007:0953b26": "無供養名佛　南無法讚佛　南無寶語",
    "T45n1909_007:0953b27": "佛　南無救命佛　南無善戒佛　南無善",
    "T45n1909_007:0953b28": "眾佛　南無定意佛　南無喜勝王佛　南",
    "T45n1909_007:0953b29": "無師子光佛　南無破有闇佛　南無照明",
    "T45n1909_007:0953c01": "佛　南無上名佛",
    "T45n1909_007:0953c02": "南無無邊身菩薩　南無觀世音菩薩",
    "T45n1909_007:0953c03": "又復歸命十方盡虛空界一切三寶。願十",
    "T45n1909_007:0953c04": "方盡空法界一切天主。一切諸天。各及眷屬。",
    "T45n1909_007:0953c05": "平等空慧。恒得現前。智力方便開無漏道。十",
    "T45n1909_007:0953c06": "地行願各得增明。六度修心四等廣被。行菩",
    "T45n1909_007:0953c07": "薩道入佛行處。四弘誓願不捨眾生。辯才不",
    "T45n1909_007:0953c08": "斷樂說無窮。善權接化利益四生。俱登法雲",
    "T45n1909_007:0953c09": "證常住果。",
    "T45n1909_007:0953c10": "2 奉為諸仙禮佛奉為諸仙禮佛第二",
    "T45n1909_007:0953c11": "今日道場同業大眾。人各至心等一痛切。五",
    "T45n1909_007:0953c12": "體投地。奉為十方盡虛空界。一切仙主一切",
    "T45n1909_007:0953c13": "真仙。各及眷屬。歸命敬禮世間大慈悲父。",
    "T45n1909_007:0953c14": "南無彌勒佛　南無釋迦牟尼佛　南無利",
    "T45n1909_007:0953c15": "慧佛　南無珠月佛　南無威光佛",
    "T45n1909_007:0953c16": "　南無不破論佛　南無光明佛　南無珠",
    "T45n1909_007:0953c17": "輪佛　南無世師佛　南無吉手佛　南無",
    "T45n1909_007:0953c18": "善月佛　南無寶炎佛　南無羅睺守佛",
    "T45n1909_007:0953c19": "　南無樂菩提佛　南無等光佛　南無至寂",
    "T45n1909_007:0953c20": "滅佛　南無世最妙佛　南無無憂佛",
    "T45n1909_007:0953c21": "　南無十勢力佛　南無喜力佛　南無德",
    "T45n1909_007:0953c22": "勢力佛　南無德勢佛　南無大勢力佛",
    "T45n1909_007:0953c23": "　南無功德藏佛　南無真行佛　南無上安",
    "T45n1909_007:0953c24": "佛　南無提沙佛",
    "T45n1909_007:0953c25": "南無無邊身菩薩　南無觀世音菩薩",
    "T45n1909_007:0953c26": "又復歸命十方盡虛空界一切三寶。願以慈",
    "T45n1909_007:0953c27": "悲力同加覆護願諸仙主一切真仙。各及眷",
    "T45n1909_007:0953c28": "屬。解脫客塵。清淨緣障妙色湛然等佛身相。",
    "T45n1909_007:0953c29": "四無量心六波羅蜜。常得現前。四無礙智六",
    "T45n1909_007:0954a01": "神通力。如意自在。出入遊戲菩薩境界。等法",
    "T45n1909_007:0954a02": "雲地入金剛心。以不思議力。還接六道。",
    "T45n1909_007:0954a03": "3 奉為梵王等禮佛奉為梵王等禮佛第三",
    "T45n1909_007:0954a04": "今日道場同業大眾。重復至誠五體投地。奉",
    "T45n1909_007:0954a05": "為梵王帝釋。護世四王。各及眷屬。歸命敬禮。",
    "T45n1909_007:0954a06": "世間大慈悲父。",
    "T45n1909_007:0954a07": "南無彌勒佛　南無釋迦牟尼佛　南無大",
    "T45n1909_007:0954a08": "光佛　南無電明佛　南無廣德佛　南",
    "T45n1909_007:0954a09": "無珍寶佛　南無福德明佛　南無造鎧佛",
    "T45n1909_007:0954a10": "　南無成手佛　南無善華佛　南無集寶佛",
    "T45n1909_007:0954a11": "　南無大海智佛　南無持地德佛　南無",
    "T45n1909_007:0954a12": "義意猛佛　南無善思惟佛　南無德輪",
    "T45n1909_007:0954a13": "佛　南無寶火佛　南無利益佛　南無",
    "T45n1909_007:0954a14": "世月佛　南無美音佛　南無梵相佛　南",
    "T45n1909_007:0954a15": "無眾師首佛　南無師子行佛　南無難施",
    "T45n1909_007:0954a16": "佛　南無應供佛　南無明威德佛　南無",
    "T45n1909_007:0954a17": "大光王佛",
    "T45n1909_007:0954a18": "南無無邊身菩薩　南無觀世音菩薩",
    "T45n1909_007:0954a19": "又復歸命如是十方盡虛空界一切三寶。",
    "T45n1909_007:0954a20": "願以慈悲力同加攝受。願梵王帝釋護世四",
    "T45n1909_007:0954a21": "王。各及眷屬。六度四等。日夜增明四無礙辯。",
    "T45n1909_007:0954a22": "樂說無盡得八自在。具六神通三昧總持。應",
    "T45n1909_007:0954a23": "念現前慈悲普覆。十方四生百福莊嚴。萬善",
    "T45n1909_007:0954a24": "圓極三達開了。五眼具足。為法輪王攝化六",
    "T45n1909_007:0954a25": "道一拜。",
    "T45n1909_007:0954a26": "慈悲道場懺法卷第七"
}