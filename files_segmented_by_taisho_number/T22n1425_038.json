{
    "T22n1425_038:0528a08": "2摩訶僧祇律卷第三十八",
    "T22n1425_038:0528a10": "東晉天竺三藏佛陀跋陀羅",
    "T22n1425_038:0528a11": "共法顯譯",
    "T22n1425_038:0528a12": "明一百四十一波夜提法之二",
    "T22n1425_038:0528a13": "佛住舍衛城，爾時有人名竭住，在外道中出",
    "T22n1425_038:0528a14": "家，父母在佛法中出家。時竭住盛寒時無衣，",
    "T22n1425_038:0528a15": "往至母所禽獸而住。母即慈念：「有新浣染作",
    "T22n1425_038:0528a16": "淨欝多羅僧。」便脫與之，得已即著入酒店中",
    "T22n1425_038:0528a17": "坐，為世人所嫌言：「此邪見噉酒糟驢，而著聖",
    "T22n1425_038:0528a18": "人幖幟。」諸比丘尼聞已語大愛道，大愛道即",
    "T22n1425_038:0528a19": "以是事往白世尊。佛言：「呼是比丘尼來。」來已",
    "T22n1425_038:0528a20": "問言：「汝實爾不？」答言：「實爾。」佛言：「此是惡事，",
    "T22n1425_038:0528a21": "汝云何持衣與出家外道？從今已後不聽自",
    "T22n1425_038:0528a22": "手與外道衣。」佛告大愛道瞿曇彌：「依止舍衛",
    "T22n1425_038:0528a23": "城比丘尼皆悉令集，乃至已聞者當重聞。若",
    "T22n1425_038:0528a24": "比丘尼自手與俗人外道沙門衣，波夜提。」比",
    "T22n1425_038:0528a25": "丘尼者，如上說。俗人者，在家人。外道者，外道",
    "T22n1425_038:0528a26": "出家。自手與者，手與手受。沙門衣者，賢聖幖",
    "T22n1425_038:0528a27": "幟。波夜提者，如上說。不得自手與俗人外道",
    "T22n1425_038:0528a28": "沙門衣。若比丘尼有戒德，婦女小兒欲乞破",
    "T22n1425_038:0528a29": "衣段以禳災者，不得自手與，應遣淨人女與。",
    "T22n1425_038:0528b01": "若比丘自手與俗人外道沙門衣者，越毘尼",
    "T22n1425_038:0528b02": "罪。若有戒德比丘，人索破袈裟段欲以禳",
    "T22n1425_038:0528b03": "災者，應使淨人與，不得與大段當與小者。是",
    "T22n1425_038:0528b04": "故世尊說。",
    "T22n1425_038:0528b05": "佛住舍衛城，爾時有比丘尼，如女人著衣，",
    "T22n1425_038:0528b06": "為世人所嫌：「云何比丘尼著長衣曳縷而行？",
    "T22n1425_038:0528b07": "如世間女人。此壞敗人，何道之有？」比丘尼聞",
    "T22n1425_038:0528b08": "已語大愛道，大愛道即以是事具白世尊。佛",
    "T22n1425_038:0528b09": "言：「呼比丘尼來。」來已問言：「汝實爾不？」答言：「實",
    "T22n1425_038:0528b10": "爾。」佛言：「從今已後不聽合縷作衣，當應量",
    "T22n1425_038:0528b11": "作。」佛告大愛道瞿曇彌：「依止舍衛城比丘尼",
    "T22n1425_038:0528b12": "皆悉令集，乃至已聞者當重聞。若比丘尼",
    "T22n1425_038:0528b13": "作安陀會應量作，長四修伽陀搩手、廣二搩",
    "T22n1425_038:0528b14": "手。若過作截已，波夜提。」比丘尼者，如上說。安",
    "T22n1425_038:0528b15": "陀會者，世尊所聽。作者，若自作、若使人作。應",
    "T22n1425_038:0528b16": "量者，長四修伽陀搩手。修伽陀者，善逝。廣二",
    "T22n1425_038:0528b17": "搩手。若過量作截已，波夜提悔過。波夜提者，",
    "T22n1425_038:0528b18": "如上說。若比丘尼長應量、廣過量作，成，波夜",
    "T22n1425_038:0528b19": "提。受用，越比尼罪。如是廣應量、長過量；如",
    "T22n1425_038:0528b20": "是邊應量、中過量；中應量、邊過量；如是屈量、",
    "T22n1425_038:0528b21": "皺量、水灑量，乾已欲令長廣，波夜提。受用，越",
    "T22n1425_038:0528b22": "比尼罪。是故世尊說。",
    "T22n1425_038:0528b23": "佛住舍衛城，爾時有比丘尼年少端正，著衣",
    "T22n1425_038:0528b24": "道行。時兩乳現出，男子見已笑之。諸比丘尼",
    "T22n1425_038:0528b25": "聞已語大愛道，大愛道即以是事往白世尊。",
    "T22n1425_038:0528b26": "乃至佛言：「從今已後比丘尼應作僧祇支。」",
    "T22n1425_038:0528b27": "復次爾時有比丘尼，留縷作僧祇支長廣，乃",
    "T22n1425_038:0528b28": "至佛言：「從今日後截縷應量作。」佛告大愛",
    "T22n1425_038:0528b29": "道瞿曇彌：「依止舍衛城比丘尼皆悉令集，乃",
    "T22n1425_038:0528c01": "至已聞者當重聞。若比丘尼僧祇支應量作，",
    "T22n1425_038:0528c02": "長四修伽陀搩手、廣兩搩手。若過作截已，波",
    "T22n1425_038:0528c03": "夜提。」波夜提，如上安陀會中廣說。",
    "T22n1425_038:0528c04": "佛住比舍離，爾時跋陀羅比丘尼於蘇河浴，",
    "T22n1425_038:0528c05": "爾時有五離車童子於河上看，見已生欲",
    "T22n1425_038:0528c06": "心。比丘尼言：「長壽！汝去！」答言：「我不去，欲看阿",
    "T22n1425_038:0528c07": "梨耶形體。」比丘尼言：「汝用看是臭爛身九孔",
    "T22n1425_038:0528c08": "門為？」復言：「不爾！我甚欲見。」良久不去。比丘尼",
    "T22n1425_038:0528c09": "作是念：「此凡夫愚淺。」即以手掩前後而出，其",
    "T22n1425_038:0528c10": "人見已迷悶倒地，血從口出。諸比丘尼語大",
    "T22n1425_038:0528c11": "愛道，大愛道即以是事往白世尊。乃至諸比",
    "T22n1425_038:0528c12": "丘尼問佛：「云何是五離車童子，有欲心迷悶",
    "T22n1425_038:0528c13": "倒地乃爾？」佛言：「非但今日有此欲心，過去",
    "T22n1425_038:0528c14": "世時已曾如是。」諸比丘尼白佛言：「願欲聞",
    "T22n1425_038:0528c15": "之。」佛言：「過去久遠，爾時有一天女端正殊特，",
    "T22n1425_038:0528c16": "時有五天子：一名釋迦羅，二名摩多梨，三名",
    "T22n1425_038:0528c17": "僧闍耶帝，四名鞞闍耶帝，五名摩吒。見已",
    "T22n1425_038:0528c18": "各生欲心，便作是念：『此非可共物，欲心重者",
    "T22n1425_038:0528c19": "當以與之。』各言：『可爾。』於是釋迦羅即說頌曰：",
    "T22n1425_038:0528c20": "「『我憶婬欲時，　　坐臥不自安，",
    "T22n1425_038:0528c21": "乃至睡眠時，　　欲退始得安。』",
    "T22n1425_038:0528c22": "「摩多梨復說頌曰：",
    "T22n1425_038:0528c23": "「『釋迦汝眠時，　　猶故有暫泰，",
    "T22n1425_038:0528c24": "我憶婬慾時，　　如陣戰鼓音。』",
    "T22n1425_038:0528c25": "「僧闍耶帝復說頌曰：",
    "T22n1425_038:0528c26": "「『摩多鼓音喻，　　猶故尚有間，",
    "T22n1425_038:0528c27": "我心染欲時，　　如駃流漂木。』",
    "T22n1425_038:0528c28": "「鞞闍耶帝復說頌曰：",
    "T22n1425_038:0528c29": "「『汝喻漂浮木，　　或時有稽留，",
    "T22n1425_038:0529a01": "我憶欲念時，　　如虻虫不瞬。』",
    "T22n1425_038:0529a02": "「於是摩吒復說頌曰：",
    "T22n1425_038:0529a03": "「『汝等諸所說，　　全是安樂想，",
    "T22n1425_038:0529a04": "我耽婬欲時，　　不覺死與生。』",
    "T22n1425_038:0529a05": "「於是諸天子言：『汝最重者。』即并與之。」佛告諸",
    "T22n1425_038:0529a06": "比丘尼：「爾時五天子者，今五離車是。」諸比丘",
    "T22n1425_038:0529a07": "尼白佛言：「是比丘尼有何行業，端正如是，在",
    "T22n1425_038:0529a08": "大姓家生，以信出家得證無漏。」佛告諸比丘",
    "T22n1425_038:0529a09": "尼：「過去世時有城名波羅奈，有長者家初取",
    "T22n1425_038:0529a10": "新婦，常有一梳頭人給與飲食。時有辟支",
    "T22n1425_038:0529a11": "佛名宣絺，詣門乞食，其婦見之不大端嚴無",
    "T22n1425_038:0529a12": "恭敬心，既不與食復不語去。梳頭人見已",
    "T22n1425_038:0529a13": "語言新婦：『可施與食。』答言：『醜陋不好，我不",
    "T22n1425_038:0529a14": "能與。』即語：『可賜我食分，我欲與之。』答言：『隨",
    "T22n1425_038:0529a15": "意，亦可棄著水中。』其人得食即施。辟支佛於",
    "T22n1425_038:0529a16": "是受食乘空而逝。見其飛騰心大歡喜，即發",
    "T22n1425_038:0529a17": "誓言：『願我後身生大姓家，身體端正，見佛聞",
    "T22n1425_038:0529a18": "法得盡有漏。』於是命終即生天上，於百千天",
    "T22n1425_038:0529a19": "女，五事最勝，壽命、色力、名稱、辯才。天上",
    "T22n1425_038:0529a20": "命終，生波羅奈城婆羅門家，值迦葉佛出世。",
    "T22n1425_038:0529a21": "時父母出行遊觀，時女在家，迦葉佛入城乞",
    "T22n1425_038:0529a22": "食次到其家，宿殖德故見大歡喜，淨洗銅盤",
    "T22n1425_038:0529a23": "盛種種好食，及憍舍耶衣奉上世尊。即說頌",
    "T22n1425_038:0529a24": "曰：",
    "T22n1425_038:0529a25": "「『今奉食與衣，　　眾施中最勝，",
    "T22n1425_038:0529a26": "今供牟尼尊，　　結習盡得證，",
    "T22n1425_038:0529a27": "如是漏盡證，　　願我亦復然。』",
    "T22n1425_038:0529a28": "「此女後嫁適婆羅門家，姑妐嚴惡難事，乃至",
    "T22n1425_038:0529a29": "我用此活為？不如自殺。即持瓔珞及塗身香，",
    "T22n1425_038:0529b01": "并自絞繩欲行自殺。過見迦葉佛塔，即持",
    "T22n1425_038:0529b02": "嚴身之具供養佛塔，然後自絞。命終之後即",
    "T22n1425_038:0529b03": "生婆羅門家，乃至自說頌曰：",
    "T22n1425_038:0529b04": "「『瓔珞衣香花，　　信供迦葉塔，",
    "T22n1425_038:0529b05": "緣此福報故，　　今禮世尊足。』」",
    "T22n1425_038:0529b06": "佛言：「從今日後應作浴衣，乃至已聞者當",
    "T22n1425_038:0529b07": "重聞。若比丘尼作雨浴衣應量作，長四修伽",
    "T22n1425_038:0529b08": "陀搩手，廣二搩手。若過作截已，波夜提。」如上",
    "T22n1425_038:0529b09": "僧祇支中廣說。",
    "T22n1425_038:0529b10": "佛住舍衛城，爾時比丘尼僧語偷蘭難陀言：",
    "T22n1425_038:0529b11": "「汝能為僧乞迦絺那衣不？」答言：「能。」即往無信",
    "T22n1425_038:0529b12": "家語言：「大福德！汝能施僧迦絺那衣不？」答言：",
    "T22n1425_038:0529b13": "「能。」僧自恣已，語偷蘭難陀言：「得迦絺那衣未？」",
    "T22n1425_038:0529b14": "答言：「我知。」即到其家語言：「長壽！迦絺那衣",
    "T22n1425_038:0529b15": "辦未？」答言：「我知。」尋復往索，比丘尼復言：「我知。」",
    "T22n1425_038:0529b16": "如是衣時已過，諸比丘尼語大愛道，大愛道",
    "T22n1425_038:0529b17": "即以是事往白世尊。佛言：「呼比丘尼來。」來已，",
    "T22n1425_038:0529b18": "佛問：「汝實爾不？」答言：「實爾。」佛言：「汝云何至",
    "T22n1425_038:0529b19": "不能辦衣家為僧索迦絺那衣？從今已後不",
    "T22n1425_038:0529b20": "聽。」佛告大愛道瞿曇彌：「依止舍衛城住比丘",
    "T22n1425_038:0529b21": "尼皆悉令集，乃至已聞者當重聞。若比丘尼",
    "T22n1425_038:0529b22": "詣不能辦衣家為僧乞迦絺那衣，波夜提。」比",
    "T22n1425_038:0529b23": "丘尼者，如上說。不信者，無力與希望處弱。衣",
    "T22n1425_038:0529b24": "者，欽婆羅衣、㲲衣，乃至驅牟提衣。乞者，為",
    "T22n1425_038:0529b25": "僧求迦絺那衣。衣時過，不得者，波夜提。波夜",
    "T22n1425_038:0529b26": "提者，如上說。若比丘尼能為僧求迦絺那衣",
    "T22n1425_038:0529b27": "者，應好著意求，不得至不信家求，當至有信",
    "T22n1425_038:0529b28": "家眷屬多者乞。若前人言：「我自知。」當復語言：",
    "T22n1425_038:0529b29": "「汝定與不？勿令過衣時。」亦當相望其人，必不",
    "T22n1425_038:0529c01": "能辦者，當更餘處求。亦應自籌量，不能辦",
    "T22n1425_038:0529c02": "者不應與僧求。若已許僧求衣，不自勤求、不",
    "T22n1425_038:0529c03": "使人求，又不自語僧，令衣時過者，波夜提。",
    "T22n1425_038:0529c04": "波夜提，者如上說。若比丘往詣不信家，為",
    "T22n1425_038:0529c05": "僧求迦絺那衣者，越比尼罪。是故世尊說。",
    "T22n1425_038:0529c06": "佛住舍衛城，爾時比丘尼著上下衣，來禮世",
    "T22n1425_038:0529c07": "尊足，後失火燒衣。諸比丘尼語大愛道，大愛",
    "T22n1425_038:0529c08": "道即以是事往白世尊。佛言：「喚是比丘尼",
    "T22n1425_038:0529c09": "來。」來已問言：「汝實爾不？」答言：「實爾。」佛言：「汝",
    "T22n1425_038:0529c10": "云何所受持衣而不隨身？從今日後不聽所",
    "T22n1425_038:0529c11": "受持衣而不隨身。」",
    "T22n1425_038:0529c12": "復次爾時有比丘尼釋種女、摩羅女，先是樂",
    "T22n1425_038:0529c13": "人出家，僧伽梨重不能勝，甚以為苦。乃至佛",
    "T22n1425_038:0529c14": "言：「從今已後聽病時。」佛告大愛道瞿曇彌：「依",
    "T22n1425_038:0529c15": "止舍衛城比丘尼皆悉令集，乃至已聞者當",
    "T22n1425_038:0529c16": "重聞。若比丘尼不病，所受衣不隨身者，波夜",
    "T22n1425_038:0529c17": "提。」比丘尼者，如上說。所受衣者，僧伽梨、欝多",
    "T22n1425_038:0529c18": "羅僧、安陀會、僧祇支、雨浴衣。病者，世尊說無",
    "T22n1425_038:0529c19": "罪。不隨身者，波夜提。波夜提者，如上說。若比",
    "T22n1425_038:0529c20": "丘尼不病，所受持衣不持者，波夜提。若禮",
    "T22n1425_038:0529c21": "塔、若經行、若晝日坐禪處界內無罪。是故世",
    "T22n1425_038:0529c22": "尊說。",
    "T22n1425_038:0529c23": "佛住比舍離，爾時跋陀羅比丘尼家中常與",
    "T22n1425_038:0529c24": "送食，得已更煎更熬更調和，其兄弟伯",
    "T22n1425_038:0529c25": "叔來見已言：「我欲食。」答言：「可爾。」即取而食，覺",
    "T22n1425_038:0529c26": "氣味異常，問言：「何處得此好食？」答言：「故是家",
    "T22n1425_038:0529c27": "中所送耳。」即便恚言：「我家從來作食徒棄錢",
    "T22n1425_038:0529c28": "財，初不得好食。」即還家鞭打奴婢罵言：「虛棄",
    "T22n1425_038:0529c29": "錢物而不可食。」其使人瞋恚言：「坐此比丘尼，",
    "T22n1425_038:0530a01": "得苦惱如是。」諸比丘尼聞已語大愛道，大愛",
    "T22n1425_038:0530a02": "道即以是事往白世尊。佛言：「呼跋陀羅比丘",
    "T22n1425_038:0530a03": "尼來。」來已問言：「汝實爾不？」答言：「實爾。」佛言：",
    "T22n1425_038:0530a04": "「此是惡事，從今日後不聽自煮熬煎。」",
    "T22n1425_038:0530a05": "復次佛住舍衛城，爾時有比丘尼，是釋種女、",
    "T22n1425_038:0530a06": "摩羅女，行乞食得宿飯、宿羹、宿菜，食已吐逆。",
    "T22n1425_038:0530a07": "諸比丘尼語大愛道，大愛道往白世尊：「得聽",
    "T22n1425_038:0530a08": "我等溫食不？」佛言：「得。」佛告大愛道瞿曇彌：「依",
    "T22n1425_038:0530a09": "止比舍離比丘尼皆悉令集，乃至已聞者當",
    "T22n1425_038:0530a10": "重聞。若比丘尼得佉陀尼食、蒲闍尼食，更煮、",
    "T22n1425_038:0530a11": "使人煮，更熬、使人熬、更煎、使人煎，不病比丘",
    "T22n1425_038:0530a12": "尼食者，波夜提。」佉陀尼者，五佉陀尼食。蒲闍",
    "T22n1425_038:0530a13": "尼者，五蒲闍尼食。更煮者，若自煮、使人煮。熬",
    "T22n1425_038:0530a14": "者，若自熬、若使人熬。煎者、若自煎、若使人",
    "T22n1425_038:0530a15": "煎。病者，世尊說無罪。云何病？老病、羸瘦、食冷",
    "T22n1425_038:0530a16": "吐逆不樂。不病比丘尼煮食食者，波夜提。波",
    "T22n1425_038:0530a17": "夜提者，如上說。不聽為美食故更熬更煎，若",
    "T22n1425_038:0530a18": "冷得溫，不聽銚釜中煮。若用銅盂、若鉤",
    "T22n1425_038:0530a19": "鉢、鍵鎡中溫。若比丘為美故自更煮、更熬、",
    "T22n1425_038:0530a20": "更煎，越比尼罪。若使淨人知者無罪，若乞食",
    "T22n1425_038:0530a21": "時食冷更溫無罪。是故世尊說。",
    "T22n1425_038:0530a22": "佛住舍衛城，爾時有夫婦二人，釋種中出",
    "T22n1425_038:0530a23": "家。時夫摩訶羅食，比丘尼在邊行水以扇扇",
    "T22n1425_038:0530a24": "之。摩訶羅說往時事，比丘尼瞋，即以水灑",
    "T22n1425_038:0530a25": "面，以扇拍頭。呵言：「汝不知恩義故，說往時之",
    "T22n1425_038:0530a26": "事，不應說者而便說之。」比丘尼見已語言：「阿",
    "T22n1425_038:0530a27": "梨耶！此上尊眾，不得如是。」復言：「是摩訶羅不",
    "T22n1425_038:0530a28": "善不知恩義，不應說者而今說之。」諸比丘尼",
    "T22n1425_038:0530a29": "語大愛道，大愛道即以是事往白世尊。佛言：",
    "T22n1425_038:0530b01": "「呼是比丘尼來。」來已問言：「汝實爾不？」答言：",
    "T22n1425_038:0530b02": "「實爾。」佛言：「此是惡事，汝云何比丘食以水扇",
    "T22n1425_038:0530b03": "供給？此非法、非律、非如佛教，不可以是長養",
    "T22n1425_038:0530b04": "善法。從今已後不聽。」佛告大愛道瞿曇彌：「依",
    "T22n1425_038:0530b05": "止舍衛城住者皆悉令集，乃至已聞者當重",
    "T22n1425_038:0530b06": "聞。若比丘尼，比丘食以水扇供給，波夜提。」比",
    "T22n1425_038:0530b07": "丘尼者，如上說。比丘食者，五正食、五雜正食。",
    "T22n1425_038:0530b08": "水扇者，持水瓶行水、以扇扇之，波夜提。波夜",
    "T22n1425_038:0530b09": "提者，如上說。若比丘尼持水瓶、不持扇者，越",
    "T22n1425_038:0530b10": "比尼罪。持扇、不持水者，亦越比尼罪。二俱",
    "T22n1425_038:0530b11": "持者，波夜提。二俱不持，無罪。是罪一比丘、一",
    "T22n1425_038:0530b12": "比丘尼；若眾多比丘，行水扇者無罪。若眾中",
    "T22n1425_038:0530b13": "有父兄者，以扇扇無罪。是故世尊說。",
    "T22n1425_038:0530b14": "佛住舍衛城，爾時有半耆蒜商人，請比丘尼",
    "T22n1425_038:0530b15": "僧與蒜。時六群比丘尼就園噉蒜，踐蹈狼藉。",
    "T22n1425_038:0530b16": "時商人來行蒜，見此狼藉即問園民：「何故乃",
    "T22n1425_038:0530b17": "爾？」答言：「前請比丘尼與蒜，或就中食或持去，",
    "T22n1425_038:0530b18": "踐蹈如是。」商人嫌言：「我請與蒜但當食之，何",
    "T22n1425_038:0530b19": "故持去、踐蹈如是？」諸比丘尼聞已語大愛道，",
    "T22n1425_038:0530b20": "大愛道即以是事具白世尊，乃至答言：「實爾。」",
    "T22n1425_038:0530b21": "佛語比丘尼：「此是惡事，從今已後不聽食蒜，",
    "T22n1425_038:0530b22": "乃至已聞者當重聞。若比丘尼食蒜者，波夜",
    "T22n1425_038:0530b23": "提。」比丘尼者，如上說。蒜者，種蒜、山蒜。如是比",
    "T22n1425_038:0530b24": "一切蒜不聽食，熟不聽、生亦不聽，重煮亦不",
    "T22n1425_038:0530b25": "聽，燒作灰亦不聽。若身有瘡聽塗，塗已當在",
    "T22n1425_038:0530b26": "屏處，瘡差淨洗已聽入。是故世尊說。",
    "T22n1425_038:0530b27": "他衣外道衣、　　祇支安陀會、",
    "T22n1425_038:0530b28": "浴衣迦絺那、　　持衣不隨身、",
    "T22n1425_038:0530b29": "更煮捉水扇、　　食蒜八跋渠。",
    "T22n1425_038:0530c01": "佛住舍衛城，爾時賴吒波羅姊無常，乞種種",
    "T22n1425_038:0530c02": "飲食與姊子，為世人所嫌：「云何沙門尼受他",
    "T22n1425_038:0530c03": "信施施與俗人？」比丘尼聞已語大愛道，大愛",
    "T22n1425_038:0530c04": "道即以是事具白世尊。佛言：「呼比丘尼來。」",
    "T22n1425_038:0530c05": "來已，問言：「汝實爾不？」答言：「實爾。」佛言：「從今已",
    "T22n1425_038:0530c06": "後不聽自手與俗人食。」",
    "T22n1425_038:0530c07": "復次佛住舍衛城，爾時竭住外道到母邊，其",
    "T22n1425_038:0530c08": "母見來，以種種飲食滿鉢而與，其子得已",
    "T22n1425_038:0530c09": "即持至酒店上自食，復與人食。有人問言：",
    "T22n1425_038:0530c10": "「汝何處得此好食？」語言：「汝默，世人以沙門尼",
    "T22n1425_038:0530c11": "為福田，沙門尼復以我為福田。」為世人所嫌：",
    "T22n1425_038:0530c12": "「云何沙門尼用人信施與不增長福處？」諸比",
    "T22n1425_038:0530c13": "丘尼聞已語大愛道，大愛道即以是事往白",
    "T22n1425_038:0530c14": "世尊。佛言：「呼是比丘尼來。」來已問言：「汝實",
    "T22n1425_038:0530c15": "爾不？」答言：「實爾。」佛言：「此是惡事，汝云何自手",
    "T22n1425_038:0530c16": "與外道食？從今已後不聽自手與外道食。」佛",
    "T22n1425_038:0530c17": "告大愛道瞿曇彌：「依止舍衛城住比丘尼皆",
    "T22n1425_038:0530c18": "悉令集，乃至已聞者當重聞。若比丘尼，俗人、",
    "T22n1425_038:0530c19": "外道自手與食，波夜提。」比丘尼者，如上說。俗",
    "T22n1425_038:0530c20": "人者，在家人。外道者，出家外道。自手者，手與",
    "T22n1425_038:0530c21": "手受、器與器受。食者，佉陀尼食、蒲闍尼食。波",
    "T22n1425_038:0530c22": "夜提者，如上說。若比丘尼有親里來欲與食",
    "T22n1425_038:0530c23": "者，不聽自手與，當使淨女人與。若無淨女人",
    "T22n1425_038:0530c24": "者，應語：「此中自手取食。」若畏多取者，應語：「取",
    "T22n1425_038:0530c25": "爾許來受取，餘者置。」受得已放地令自取。若",
    "T22n1425_038:0530c26": "外道來者不聽自手與，當使淨女人與。若無",
    "T22n1425_038:0530c27": "淨女人者，應語：「此中自取食。」若畏取多者，應",
    "T22n1425_038:0530c28": "語：「取爾許來。」餘者舉置。手中者放地與之。若",
    "T22n1425_038:0530c29": "親里嫌恨言：「汝作旃陀羅相遇耶？」應語：「汝出",
    "T22n1425_038:0531a01": "家處不好，世尊制戒不得與。」得使外道作食，",
    "T22n1425_038:0531a02": "語言：「汝授與我，餘者自食。」是故世尊說。",
    "T22n1425_038:0531a03": "佛住拘睒彌，爾時闡陀母比丘尼善知治病，",
    "T22n1425_038:0531a04": "持根藥葉藥果藥，入王家、大臣家、居士家，治",
    "T22n1425_038:0531a05": "諸母人胎病、眼病、吐下，熏咽、灌鼻、用針刀，然",
    "T22n1425_038:0531a06": "後持此諸藥塗之。由治病故大得供養。諸比",
    "T22n1425_038:0531a07": "丘尼呵言：「此非出家法，此是醫師耳。」諸比丘",
    "T22n1425_038:0531a08": "尼語大愛道，大愛道以是因緣往白世尊。佛",
    "T22n1425_038:0531a09": "言：「喚是比丘尼來。」來已問言：「汝實爾不？」答",
    "T22n1425_038:0531a10": "言：「實爾。」佛言：「此是惡事，從今日後不聽作",
    "T22n1425_038:0531a11": "醫師活命。」佛告大愛道瞿曇彌：「依止拘睒彌",
    "T22n1425_038:0531a12": "比丘尼皆悉令集，乃至已聞者當重聞。若比",
    "T22n1425_038:0531a13": "丘尼作醫師活命，波夜提。」比丘尼者，如上說。",
    "T22n1425_038:0531a14": "醫者，持根藥、葉藥、果藥治病。復有醫呪毒、呪",
    "T22n1425_038:0531a15": "蛇乃至呪火、呪星宿日月，以此活命如闡陀",
    "T22n1425_038:0531a16": "母者，波夜提。波夜提者，如上說。比丘尼不得",
    "T22n1425_038:0531a17": "作醫師活命，若有病者得教語治法。比丘作",
    "T22n1425_038:0531a18": "醫師活命者，越毘尼罪。是故世尊說。",
    "T22n1425_038:0531a19": "佛住拘睒彌，爾時世尊制戒不得作醫師活",
    "T22n1425_038:0531a20": "命，有人呼闡陀母治病，比丘尼言：「世尊制",
    "T22n1425_038:0531a21": "戒不聽。」復言：「若不聽者授我醫方。」即授與",
    "T22n1425_038:0531a22": "俗人外道醫方。諸比丘尼言：「但誦醫方，此非",
    "T22n1425_038:0531a23": "出家法。」諸比丘尼語大愛道，大愛道即以是",
    "T22n1425_038:0531a24": "事具白世尊。佛言：「呼比丘尼來。」來已問言：",
    "T22n1425_038:0531a25": "「汝實爾不？」答言：「實爾。」佛言：「從今日後不聽授",
    "T22n1425_038:0531a26": "俗人、外道醫方。」佛告大愛道瞿曇彌：「依止拘",
    "T22n1425_038:0531a27": "睒彌比丘尼皆悉令集，乃至已聞者當重聞。",
    "T22n1425_038:0531a28": "若比丘尼授俗人、外道醫方者，波夜提。」比丘",
    "T22n1425_038:0531a29": "尼者如上說。俗人者在家人。外道者，出家外",
    "T22n1425_038:0531b01": "道。授醫方者，呪蛇、呪毒，乃至呪火、呪星宿日",
    "T22n1425_038:0531b02": "月，波夜提。波夜提者，如上說。比丘尼不得授",
    "T22n1425_038:0531b03": "俗人外道醫方、不得教語。若比丘授俗人外",
    "T22n1425_038:0531b04": "道醫方者，越比尼罪。是故世尊說。",
    "T22n1425_038:0531b05": "佛住舍衛城，爾時比舍佉鹿母請二部僧，時",
    "T22n1425_038:0531b06": "比丘尼晨朝往到其家語優婆夷言：「汝今日",
    "T22n1425_038:0531b07": "請二部僧。我等當以何報之？」鹿母言：「阿梨",
    "T22n1425_038:0531b08": "耶！但誦經行道，便是報恩。」答言：「實爾。然復更",
    "T22n1425_038:0531b09": "以餘事薄報。」即共上閣取其劫貝，中有擘者、",
    "T22n1425_038:0531b10": "有紛者、中有紡者，成縷丸已而與之言：「我欲",
    "T22n1425_038:0531b11": "報者今以作竟。」優婆夷言：「此事非是報，欲",
    "T22n1425_038:0531b12": "報者食已坐禪、受經、誦經，是乃為報。」諸比丘",
    "T22n1425_038:0531b13": "尼聞已語大愛道，大愛道以是事具白世尊。",
    "T22n1425_038:0531b14": "佛言：「呼是比丘尼來。」來已問言：「汝實爾不？」答",
    "T22n1425_038:0531b15": "言：「實爾。」佛言：「此是惡事，從今日後不聽於",
    "T22n1425_038:0531b16": "白衣家作世俗作。」佛告大愛道瞿曇彌：「依",
    "T22n1425_038:0531b17": "止舍衛城比丘尼皆悉令集，乃至已聞者當",
    "T22n1425_038:0531b18": "重聞。若比丘尼為俗人作者，波夜提。」比丘尼",
    "T22n1425_038:0531b19": "者，如上說。俗人者，白衣家。為俗人作者，擘劫",
    "T22n1425_038:0531b20": "貝、紛劫貝，及紡。若舂、若磨、若浣衣，如是比俗",
    "T22n1425_038:0531b21": "人家作者，波夜提。波夜提者，如上說。比丘尼",
    "T22n1425_038:0531b22": "不得為俗人作，若檀越欲供養佛故言：「阿梨",
    "T22n1425_038:0531b23": "耶！佐我作供養具。」者，爾時得佐結華鬘、得佐",
    "T22n1425_038:0531b24": "研香。若比丘佐俗人作者，越毘尼罪。是故世",
    "T22n1425_038:0531b25": "尊說。",
    "T22n1425_038:0531b26": "佛住舍衛城，爾時有夫婦二人，日中時自於",
    "T22n1425_038:0531b27": "屋內無人想處欲行婬事。爾時偷蘭難陀比",
    "T22n1425_038:0531b28": "丘尼先不語，卒爾便入，其夫見之忿恚，妨",
    "T22n1425_038:0531b29": "我行欲。身生猶起不息，即逐欲捉比丘尼。比",
    "T22n1425_038:0531c01": "丘尼畏之，急走來還住處，語諸比丘尼言：「今",
    "T22n1425_038:0531c02": "日殆壞我梵行。」諸比丘尼語大愛道，大愛道",
    "T22n1425_038:0531c03": "即以是事往白世尊。佛言：「喚是比丘尼來。」",
    "T22n1425_038:0531c04": "來已，佛問言：「汝實爾不？」答言：「實爾。」佛言：「此",
    "T22n1425_038:0531c05": "是惡事，汝云何知食家不先語而入？從今已",
    "T22n1425_038:0531c06": "後不聽。」佛告大愛道瞿曇彌：「依止舍衛城比",
    "T22n1425_038:0531c07": "丘尼皆悉令集，乃至已聞者當重聞。若比丘",
    "T22n1425_038:0531c08": "尼知食家先不語而入者，波夜提。」比丘尼者，",
    "T22n1425_038:0531c09": "如上說。知者，若自知、若從他聞。食者，女人是",
    "T22n1425_038:0531c10": "丈夫食，丈夫是女人食。家者，剎利家、婆羅門",
    "T22n1425_038:0531c11": "家、毘舍家、首陀羅家。如是比先不語者，先",
    "T22n1425_038:0531c12": "不語而入，波夜提。波夜提者，如上說。若比丘",
    "T22n1425_038:0531c13": "尼先不語不得入，若欲入者應語守門者：「我",
    "T22n1425_038:0531c14": "欲入。」若守門者白已言入乃入，若守門者不",
    "T22n1425_038:0531c15": "還不得入。若聞房中語聲，當彈指動脚作聲。",
    "T22n1425_038:0531c16": "若彼默然者不得入，若來出迎得入。若比丘",
    "T22n1425_038:0531c17": "先不語而入者，越毘尼罪。是故世尊說。",
    "T22n1425_038:0531c18": "佛住舍衛城，爾時迦梨比丘尼度梨車第",
    "T22n1425_038:0531c19": "三生女出家，與俗人外道習近住。諸比丘尼",
    "T22n1425_038:0531c20": "語大愛道，大愛道即以是事具白世尊。佛",
    "T22n1425_038:0531c21": "言：「呼比丘尼來。」來已，佛問比丘尼：「汝實爾不？」",
    "T22n1425_038:0531c22": "答言：「實爾。世尊！」佛言：「此是惡事，從今日後",
    "T22n1425_038:0531c23": "不聽習近住。」佛告大愛道瞿曇彌：「依止舍衛",
    "T22n1425_038:0531c24": "城比丘尼皆悉令集，乃至已聞者當重聞。若",
    "T22n1425_038:0531c25": "比丘尼與俗人、外道習近住，若竟日、若須臾，",
    "T22n1425_038:0531c26": "下至園民、沙彌，波夜提。」比丘尼者，如上說。俗",
    "T22n1425_038:0531c27": "人者，在家人。外道者，出家外道。晝日者，齊日",
    "T22n1425_038:0531c28": "沒。乃至須臾者，須臾間。習近住者，身習近住、",
    "T22n1425_038:0531c29": "口習近住、身口習近住。下至園民、沙彌者，",
    "T22n1425_038:0532a01": "波夜提。波夜提者，如上說。若比丘尼習近住",
    "T22n1425_038:0532a02": "者，波夜提。若比丘尼習近住、展轉相樂住者，",
    "T22n1425_038:0532a03": "和上尼、阿闍梨尼應離別送著異方。若比丘",
    "T22n1425_038:0532a04": "習近住者，越比尼罪。是故世尊說。",
    "T22n1425_038:0532a05": "佛住舍衛城，爾時偷蘭難陀比丘尼共餘比",
    "T22n1425_038:0532a06": "丘尼諍鬪，便相呪誓言：「南無佛。」指佛誓、指",
    "T22n1425_038:0532a07": "阿闍梨誓袈裟邊誓：「若我作是者，我不在袈",
    "T22n1425_038:0532a08": "裟中死、不得斷苦邊，得殺父母罪、得背恩罪、",
    "T22n1425_038:0532a09": "得謗賢聖罪，入泥犁、墮餓鬼、墮畜生。我若爾",
    "T22n1425_038:0532a10": "者當入是諸趣；汝若爾者，亦當入是諸趣中。」",
    "T22n1425_038:0532a11": "諸比丘尼聞已語大愛道，大愛道即以是事往",
    "T22n1425_038:0532a12": "白世尊。佛言：「呼是比丘尼來。」來已問言：「汝",
    "T22n1425_038:0532a13": "實爾不？」答言：「實爾。」佛言：「此是惡事，汝云何出",
    "T22n1425_038:0532a14": "家人作是呪誓？此非法、非律、非如佛教，不",
    "T22n1425_038:0532a15": "可以是長養善法。乃至已聞者當重聞。若比",
    "T22n1425_038:0532a16": "丘尼自呪誓、呪他者，波夜提。」比丘尼者，如上",
    "T22n1425_038:0532a17": "說。自呪誓者，「南無佛」，指佛誓、指阿闍梨誓：「我",
    "T22n1425_038:0532a18": "若爾者，當得如提婆達多罪、得妄語罪、得背",
    "T22n1425_038:0532a19": "恩罪、得兩舌罪。若我爾者，梵行不成就、不",
    "T22n1425_038:0532a20": "在袈裟中死，入泥梨、墮畜生、餓鬼。若汝謗我",
    "T22n1425_038:0532a21": "者，亦當得是罪。」作是誓者，波夜提。若比丘作",
    "T22n1425_038:0532a22": "是誓，越比尼罪。是故世尊說。",
    "T22n1425_038:0532a23": "佛住舍衛城，爾時偷蘭難陀共諸比丘尼鬪諍",
    "T22n1425_038:0532a24": "已，瞋恚自打自抓、大啼哭淚出。諸比丘尼聞",
    "T22n1425_038:0532a25": "已語大愛道，大愛道即以是事往白世尊。佛",
    "T22n1425_038:0532a26": "言：「喚是比丘尼來。」來已問言：「汝實爾不？」答",
    "T22n1425_038:0532a27": "言：「實爾。」佛言：「汝云何瞋恚自打而啼哭淚出？",
    "T22n1425_038:0532a28": "此非法、非律、不如佛教，不可以是長養善法。」",
    "T22n1425_038:0532a29": "佛告大愛道瞿曇彌：「依止舍衛城住比丘尼",
    "T22n1425_038:0532b01": "皆悉令集，乃至已聞者當重聞。若比丘尼自",
    "T22n1425_038:0532b02": "打而啼泣淚者，波夜提。」比丘尼者，如上說。自",
    "T22n1425_038:0532b03": "打者，若手搏、若拳敲、若杖、若土塊、若鞭，如",
    "T22n1425_038:0532b04": "是比丘尼自打而啼者，波夜提。波夜提者，如",
    "T22n1425_038:0532b05": "上說。若比丘尼自打不啼者，越比尼罪。啼而",
    "T22n1425_038:0532b06": "不打者，亦越比尼罪。自打而啼者，波夜提。不",
    "T22n1425_038:0532b07": "打不啼者，無罪。若比丘自打而啼，越比尼罪。",
    "T22n1425_038:0532b08": "是故世尊說。",
    "T22n1425_038:0532b09": "佛住舍衛城，爾時偷蘭難陀比丘尼到俗人",
    "T22n1425_038:0532b10": "家舍稱說：「樹提比丘尼，賢善持戒精進，乃",
    "T22n1425_038:0532b11": "至威儀庠序左顧右視，著衣持鉢審諦安詳",
    "T22n1425_038:0532b12": "省於言語，天人供養。」檀越見已生恭敬心，給",
    "T22n1425_038:0532b13": "施衣鉢、飲食、疾病湯藥。偷蘭難陀威儀不具",
    "T22n1425_038:0532b14": "足，著穿破垢衣，大腹乳脇露現，舉止卒暴多",
    "T22n1425_038:0532b15": "於言語，生不敬心不請與衣鉢、飲食、疾病湯",
    "T22n1425_038:0532b16": "藥。便作是言：「我至檀越家稱歎樹提，故得此",
    "T22n1425_038:0532b17": "供養。而樹提但道說我不好事，故我不得供",
    "T22n1425_038:0532b18": "養。」樹提言：「阿梨耶！我不道說，何故說汝惡事？」",
    "T22n1425_038:0532b19": "諸比丘尼聞已語大愛道，大愛道即以是事",
    "T22n1425_038:0532b20": "往白世尊。佛言：「呼是比丘尼來。」來已問言：「汝",
    "T22n1425_038:0532b21": "實爾不？」答言：「實爾。」佛言：「此是惡事，汝云何不",
    "T22n1425_038:0532b22": "審諦而便嫌責？此非法、非律、非如佛教，不可",
    "T22n1425_038:0532b23": "以是長養善法。」佛言：「從今已後不得不審",
    "T22n1425_038:0532b24": "諦聞而嫌責他。」佛告大愛道瞿曇彌：「依止舍",
    "T22n1425_038:0532b25": "衛城住比丘尼皆悉令集，乃至已聞者當重",
    "T22n1425_038:0532b26": "聞。若比丘尼語比丘尼作是言：『阿梨耶！共",
    "T22n1425_038:0532b27": "往某甲家。』彼於後不忍某甲，比丘尼無因",
    "T22n1425_038:0532b28": "緣不審諦聞而呵責者，波夜提。」比丘尼者，如",
    "T22n1425_038:0532b29": "偷蘭難陀比丘尼。家者，剎利家、婆羅門家、毘",
    "T22n1425_038:0532c01": "舍家、首陀家。後不忍者，如樹提比丘尼。不",
    "T22n1425_038:0532c02": "忍事者，九惱非處起瞋第十。無因緣者不審",
    "T22n1425_038:0532c03": "諦聞後嫌責者，波夜提。波夜提者，如上說。若",
    "T22n1425_038:0532c04": "比丘尼不審諦聞而嫌責者，波夜提。若比",
    "T22n1425_038:0532c05": "丘不審諦而呵責者，越比尼罪。是故世尊說。",
    "T22n1425_038:0532c06": "佛住舍衛城，爾時偷蘭難陀比丘尼，時到著",
    "T22n1425_038:0532c07": "衣持鉢，詣大家門前立。有比丘來乞食，作如",
    "T22n1425_038:0532c08": "是言：「上尊眾可入，此家為尊者作食。」與食已",
    "T22n1425_038:0532c09": "然後自食。若比丘尼來復言：「阿梨耶入去，檀",
    "T22n1425_038:0532c10": "越為汝作食。」施食已然後自食。或語言：「餘家",
    "T22n1425_038:0532c11": "亦有食，何必共在此？」如是一切外道乞食皆",
    "T22n1425_038:0532c12": "如是慳嫉心護他家。諸比丘尼聞已語大愛",
    "T22n1425_038:0532c13": "道，乃至答言：「實爾。世尊！」佛言：「此是惡事，汝",
    "T22n1425_038:0532c14": "云何慳嫉心護他家？從今日已後不聽。」佛告",
    "T22n1425_038:0532c15": "大愛道：「依止舍衛城住比丘尼皆悉令集，乃至",
    "T22n1425_038:0532c16": "已聞者當重聞。若比丘尼慳嫉心護他家者，",
    "T22n1425_038:0532c17": "波夜提。」比丘尼者，如上說。家者，四種姓家。慳",
    "T22n1425_038:0532c18": "嫉心者，如偷蘭難陀比丘尼。波夜提者，如上",
    "T22n1425_038:0532c19": "說。比丘尼不得慳嫉心護他家。若比丘、比丘",
    "T22n1425_038:0532c20": "尼問者當語實；若外道問時，若恐染著外道",
    "T22n1425_038:0532c21": "邪見而呵責者無罪。若比丘慳嫉心惜他",
    "T22n1425_038:0532c22": "家者，越毘尼罪。是故世尊說。",
    "T22n1425_038:0532c23": "手與食醫師、　　授方佐俗作、",
    "T22n1425_038:0532c24": "不語入習近、　　自呪自打啼、",
    "T22n1425_038:0532c25": "呵責護他家。　　第九跋渠竟。",
    "T22n1425_038:0532c26": "佛住舍衛城，爾時有夫婦出家，時夫摩訶羅",
    "T22n1425_038:0532c27": "來與食，在邊而立。其夫說先時女人惡事，聞",
    "T22n1425_038:0532c28": "已不喜便作是言：「短壽摩訶羅！不識恩義，不",
    "T22n1425_038:0532c29": "應說者而說之。」諸比丘尼呵言：「阿梨耶！此上",
    "T22n1425_038:0533a01": "尊眾，不得作此罵詈。」即語比丘尼言：「此短壽",
    "T22n1425_038:0533a02": "摩訶羅不知恩義，不應說者而說之。」諸比",
    "T22n1425_038:0533a03": "丘尼語大愛道，大愛道即以是事往白世尊。",
    "T22n1425_038:0533a04": "佛言：「呼來。」來已問言：「汝實爾不？」答言：「實爾。」",
    "T22n1425_038:0533a05": "佛言：「此是惡事，從今日後不聽比丘尼對面",
    "T22n1425_038:0533a06": "呵罵比丘。」佛告大愛道：「依止舍衛城住比丘",
    "T22n1425_038:0533a07": "尼皆悉令集，乃至已聞者當重聞。若比丘尼",
    "T22n1425_038:0533a08": "對面呵罵比丘者，波夜提。」比丘尼者，如上說。",
    "T22n1425_038:0533a09": "對面者，四目相對。呵罵者，言：「短壽摩訶羅！不",
    "T22n1425_038:0533a10": "善不識恩義。」波夜提。波夜提者，如上說。比丘",
    "T22n1425_038:0533a11": "尼不得對面呵罵比丘，若兄弟親里出家，其",
    "T22n1425_038:0533a12": "人不持戒行，亦不得呵罵，應當軟語教誨。若",
    "T22n1425_038:0533a13": "是年少者，應語：「沙路醯多！莫作此事。汝今不",
    "T22n1425_038:0533a14": "學，何時當學耶？汝後弟子亦當學汝作不善。」",
    "T22n1425_038:0533a15": "若老者，應語：「沙路醯多！汝今不學者，待至老",
    "T22n1425_038:0533a16": "死時乃學耶？」比丘亦不得對面呵罵比丘尼",
    "T22n1425_038:0533a17": "言：「剃髮婦女、婬妷婦女。」乃至言：「摩呵梨！汝不",
    "T22n1425_038:0533a18": "善，不知恩義。」可得軟語教，如上說。若比丘對",
    "T22n1425_038:0533a19": "面呵罵比丘尼，越比尼罪。是故世尊說。",
    "T22n1425_038:0533a20": "佛住舍衛城，爾時比丘尼一歲、二歲、三歲便",
    "T22n1425_038:0533a21": "畜弟子，不知教誡，如天羊、天牛而自放恣，",
    "T22n1425_038:0533a22": "淨戒不具足、威儀不具足、不知恭奉和上尼",
    "T22n1425_038:0533a23": "阿闍梨、不知供奉長老比丘尼、不知入聚",
    "T22n1425_038:0533a24": "落法阿練若法、不知入僧中法、不知著衣",
    "T22n1425_038:0533a25": "持鉢。諸比丘尼以是因緣往白世尊，佛言：",
    "T22n1425_038:0533a26": "「呼是比丘尼來。」來已問言：「汝實爾不？」答言：",
    "T22n1425_038:0533a27": "「實爾。」佛言：「從今已後不聽減十二雨畜弟子。」",
    "T22n1425_038:0533a28": "佛告大愛道瞿曇彌：「依止舍衛城比丘尼皆",
    "T22n1425_038:0533a29": "悉令集，乃至已聞者當重聞。若比丘尼減十",
    "T22n1425_038:0533b01": "二雨畜弟子者，波夜提。」比丘尼者，如上說。減",
    "T22n1425_038:0533b02": "十二雨者，減十二年，是名減十二雨。比丘",
    "T22n1425_038:0533b03": "尼減十二雨滿十二年，亦名減十二雨。比丘",
    "T22n1425_038:0533b04": "尼減十二雨過十二年，亦名減十二雨。比丘",
    "T22n1425_038:0533b05": "尼冬時受具足，數冬為十二未經自恣，是名",
    "T22n1425_038:0533b06": "減十二雨。若春時受具足，數春為十二，未",
    "T22n1425_038:0533b07": "經自恣，是名減十二雨。初安居時受具足，未",
    "T22n1425_038:0533b08": "經初安居時受自恣，是名減十二雨。後安居",
    "T22n1425_038:0533b09": "時受具足，未經後安居受自恣，是名減十",
    "T22n1425_038:0533b10": "二雨。比丘尼滿十二雨減十二年，是名滿十",
    "T22n1425_038:0533b11": "二雨。比丘尼滿十二雨滿十二年。如是過十",
    "T22n1425_038:0533b12": "二年，是名滿十二雨。比丘尼冬時受具足，",
    "T22n1425_038:0533b13": "經安居竟受自恣，是名滿十二雨。若春時受",
    "T22n1425_038:0533b14": "具足，經安居竟受自恣；如是初安居受具足",
    "T22n1425_038:0533b15": "已，經初安居竟受自恣；後安居受具足，經後",
    "T22n1425_038:0533b16": "安居受自恣，是名滿十二雨。比丘尼畜受具",
    "T22n1425_038:0533b17": "足者，波夜提。波夜提者，如上說。若比丘尼減",
    "T22n1425_038:0533b18": "十二雨度人者，越比尼罪；受具足者，波夜提。",
    "T22n1425_038:0533b19": "若比丘減十二雨度人受具足者，越比尼罪。",
    "T22n1425_038:0533b20": "是故世尊說。",
    "T22n1425_038:0533b21": "佛住舍衛城，爾時世尊制戒，不得減十二雨",
    "T22n1425_038:0533b22": "畜弟子。時六群比丘尼及餘比丘尼，滿十二",
    "T22n1425_038:0533b23": "雨、十法不滿，畜弟子不教誡，猶如天牛、天羊，",
    "T22n1425_038:0533b24": "乃至不知著衣持鉢。諸比丘尼以是因緣語",
    "T22n1425_038:0533b25": "大愛道，乃至答言：「實爾世尊！」佛言：「從今已",
    "T22n1425_038:0533b26": "後不聽十法不具足而畜弟子。」佛告大愛道",
    "T22n1425_038:0533b27": "瞿曇彌：「依止舍衛城住比丘尼皆悉令集，乃",
    "T22n1425_038:0533b28": "至已聞者當重聞。若比丘尼滿十二雨，十法",
    "T22n1425_038:0533b29": "不具足而畜弟子者，波夜提。」比丘尼者，如上",
    "T22n1425_038:0533c01": "說。滿十二雨者，如上說。十法不具足者，十法",
    "T22n1425_038:0533c02": "不成就。何等十？一、持戒；二、多聞阿毘曇；三、比",
    "T22n1425_038:0533c03": "尼；四、學戒；五、學定；六、學慧；七、能自出罪、能",
    "T22n1425_038:0533c04": "使人出罪；八、弟子親里欲罷道，能自送、若使",
    "T22n1425_038:0533c05": "人送至他方；九、能看弟子病若使人看；十、滿",
    "T22n1425_038:0533c06": "十二雨若過。是名十法。若十法不滿度弟子，",
    "T22n1425_038:0533c07": "越比尼罪；受具足，波夜提。若比丘十法不具",
    "T22n1425_038:0533c08": "足度人，越比尼罪。是故世尊說。",
    "T22n1425_038:0533c09": "佛住舍衛城，爾時世尊制戒，滿十二雨、十法",
    "T22n1425_038:0533c10": "具足得畜弟子。爾時比丘尼滿十二雨、十法",
    "T22n1425_038:0533c11": "具足，畜弟子。諸比丘尼嫌言：「汝滿十二雨十",
    "T22n1425_038:0533c12": "法具足，誰能知汝？」諸比丘尼聞已語大愛道，",
    "T22n1425_038:0533c13": "大愛道即以是事往白世尊，乃至答言：「實爾。",
    "T22n1425_038:0533c14": "世尊！」佛言：「從今日後畜弟子應作求聽羯磨，",
    "T22n1425_038:0533c15": "然後得乞畜弟子羯磨。」羯磨者應作是說：「阿",
    "T22n1425_038:0533c16": "梨耶僧聽！某甲比丘尼成就十法，若僧時到，",
    "T22n1425_038:0533c17": "僧某甲比丘尼欲從僧乞畜弟子羯磨。阿梨",
    "T22n1425_038:0533c18": "耶僧聽！某甲比丘尼十法成就，欲從僧乞畜",
    "T22n1425_038:0533c19": "弟子羯磨。僧忍默然故，是事如是持。」此比丘",
    "T22n1425_038:0533c20": "尼應從僧乞，胡跪合掌作是言：「阿梨耶僧聽！",
    "T22n1425_038:0533c21": "我某甲滿十二雨、十法成就，今從僧乞畜弟",
    "T22n1425_038:0533c22": "子羯磨，唯願僧與我畜弟子羯磨。」如是三乞。",
    "T22n1425_038:0533c23": "羯磨者應作是說：「阿梨耶僧聽！某甲比丘尼",
    "T22n1425_038:0533c24": "滿十二雨、十法成就，已從僧乞畜弟子羯磨。",
    "T22n1425_038:0533c25": "若僧時到，僧某甲比丘尼十法成就，與畜弟",
    "T22n1425_038:0533c26": "子羯磨。如是白。」「阿梨耶僧聽！某甲比丘尼",
    "T22n1425_038:0533c27": "滿十二雨、十法成就，已從僧乞畜弟子羯磨。",
    "T22n1425_038:0533c28": "僧今與某甲比丘尼畜弟子羯磨。阿梨耶僧",
    "T22n1425_038:0533c29": "忍與某甲比丘尼畜弟子羯磨，忍者僧默然，",
    "T22n1425_038:0534a01": "若不忍者便說。是初羯磨。」第二、第三亦如是",
    "T22n1425_038:0534a02": "說。「僧已與某甲比丘尼畜弟子羯磨竟，僧忍",
    "T22n1425_038:0534a03": "默然故，是事如是持。」佛告大愛道瞿曇彌：「依",
    "T22n1425_038:0534a04": "止舍衛城住比丘尼皆悉令集，乃至已聞者",
    "T22n1425_038:0534a05": "當重聞。若比丘尼十法具足，不羯磨而畜弟",
    "T22n1425_038:0534a06": "子者，波夜提。」比丘尼者，如上說。十法具足者，",
    "T22n1425_038:0534a07": "亦如上說。不羯磨者，不僧中作羯磨名不羯",
    "T22n1425_038:0534a08": "磨，十法不具足者亦名不羯磨。雖作羯磨，若",
    "T22n1425_038:0534a09": "白不成就、眾不成就、羯磨不成就，亦名不",
    "T22n1425_038:0534a10": "羯磨。畜弟子者，受具足不羯磨與受具足者，",
    "T22n1425_038:0534a11": "波夜提。是故世尊說。",
    "T22n1425_038:0534a12": "佛住毘舍離，爾時迦梨比丘尼度梨車第三",
    "T22n1425_038:0534a13": "生女，與受學法已，捉戶鉤開他房戶，共俗",
    "T22n1425_038:0534a14": "人外道住。比丘尼嫌呵言：「此人犯戒，捉戶鉤",
    "T22n1425_038:0534a15": "開他房戶，共男子住。云何與受具足？」諸比",
    "T22n1425_038:0534a16": "丘尼語大愛道，大愛道即以是事具白世尊。",
    "T22n1425_038:0534a17": "佛言：「喚迦梨來。」來已問：「汝實爾不？」答言：「實",
    "T22n1425_038:0534a18": "爾。」佛言：「此是惡事，汝云何知犯戒，捉戶鉤開",
    "T22n1425_038:0534a19": "他房戶，與外道共住，而與受具足？從今已",
    "T22n1425_038:0534a20": "後不聽犯戒而與受具足。」佛告大愛道：「依止",
    "T22n1425_038:0534a21": "比舍離比丘尼皆悉令集，乃至已聞者當重",
    "T22n1425_038:0534a22": "聞。若比丘尼知他犯戒，捉戶鉤開他房戶，共",
    "T22n1425_038:0534a23": "男子住，與受具足者，波夜提。」比丘尼者，如上",
    "T22n1425_038:0534a24": "說。犯戒者，戒不具足、越戒。捉戶鉤開房者，開",
    "T22n1425_038:0534a25": "他房戶。男子者，俗人、若外道出家人。共住者，",
    "T22n1425_038:0534a26": "習近住。與受具足者，波夜提。波夜提，者如上",
    "T22n1425_038:0534a27": "說。若共俗人外道習近住者，不聽與受具足。",
    "T22n1425_038:0534a28": "若能使此人梵行全者，當先離別然後與受",
    "T22n1425_038:0534a29": "具足。若比丘知沙彌犯戒與女人習近住，不",
    "T22n1425_038:0534b01": "更與出家而與受具足者，越比尼罪。是故世",
    "T22n1425_038:0534b02": "尊說。",
    "T22n1425_038:0534b03": "佛住舍衛城，爾時比丘尼度十歲十二歲童",
    "T22n1425_038:0534b04": "女出家與受具足。時女軟弱不堪苦事、淨不",
    "T22n1425_038:0534b05": "具足、威儀不具足、不知奉事和上尼阿闍梨",
    "T22n1425_038:0534b06": "尼、不知入聚落、不知阿練若、不知入眾、不知",
    "T22n1425_038:0534b07": "著衣持鉢。諸比丘尼語大愛道，大愛道乃至",
    "T22n1425_038:0534b08": "佛言：「呼是比丘尼來。」來已問言：「汝實爾不？」答",
    "T22n1425_038:0534b09": "言：「實爾。」佛言：「從今日後不聽不滿二十童",
    "T22n1425_038:0534b10": "女與受具足。」佛告大愛道瞿曇彌：「依止舍衛",
    "T22n1425_038:0534b11": "城住比丘尼皆悉令集，乃至已聞者當重聞。",
    "T22n1425_038:0534b12": "若比丘尼與減二十雨童女受具足者，波夜",
    "T22n1425_038:0534b13": "提。」比丘尼者，如上說。減二十雨者，減二十",
    "T22n1425_038:0534b14": "年，是名減二十雨。童女減二十雨滿二十年，",
    "T22n1425_038:0534b15": "亦名減二十雨。童女減二十雨出二十年，亦",
    "T22n1425_038:0534b16": "名減二十雨。冬時生，通數冬二十，未經自恣，",
    "T22n1425_038:0534b17": "是名減二十雨。童女春時生亦爾。前安居時",
    "T22n1425_038:0534b18": "生，數前安居二十，未經自恣；後安居時生，數",
    "T22n1425_038:0534b19": "後安居二十，未經自恣，是亦名減二十雨。童",
    "T22n1425_038:0534b20": "女若減二十雨，童女一切作減二十想，與受",
    "T22n1425_038:0534b21": "具足，一切，波夜提罪。此人不名受具足。若減",
    "T22n1425_038:0534b22": "二十雨，半減想、半滿想，與受具足。減想者，波",
    "T22n1425_038:0534b23": "夜提。滿想者，無罪。此人名受具足。減二十雨",
    "T22n1425_038:0534b24": "童女，一切滿想與受具足，一切無罪，是人名",
    "T22n1425_038:0534b25": "受具足。滿二十雨減二十年，是名滿二十雨。",
    "T22n1425_038:0534b26": "童女滿二十雨滿二十年；滿二十雨過二十",
    "T22n1425_038:0534b27": "年，是名滿二十雨。童女冬時生，經安居自恣",
    "T22n1425_038:0534b28": "已滿二十，與受具足；春時亦如是。前安居生，",
    "T22n1425_038:0534b29": "經前安居竟自恣已；後安居生，後安居竟自",
    "T22n1425_038:0534c01": "恣已，滿二十雨童女，半減想、半滿想。減想",
    "T22n1425_038:0534c02": "者，越比尼罪；滿想者，無罪，此人名受具足。滿",
    "T22n1425_038:0534c03": "二十雨童女，一切謂不滿想與受具足，一切",
    "T22n1425_038:0534c04": "越比尼罪，此人不名受具足。一切滿想，一",
    "T22n1425_038:0534c05": "切無罪，此人名善受具足。童女者，未壞梵",
    "T22n1425_038:0534c06": "行，與受具足者，波夜提。若童女欲於如來法",
    "T22n1425_038:0534c07": "中受具足者，應問：「汝何時生？」若不知者應看",
    "T22n1425_038:0534c08": "生年板；若無者當問父母、親里；若復不知，當",
    "T22n1425_038:0534c09": "問：「何王時？大豐時？大儉時？」若復不知者，不可",
    "T22n1425_038:0534c10": "相形，若是樂人家女，年小而形大，當相其手",
    "T22n1425_038:0534c11": "足骨節。是故世尊說。",
    "T22n1425_038:0534c12": "佛住舍衛城，爾時世尊制戒，不聽減二十雨",
    "T22n1425_038:0534c13": "童女受具足。時諸比丘尼，滿二十雨童女與",
    "T22n1425_038:0534c14": "受具足。諸比丘尼嫌言：「汝滿二十雨不滿二",
    "T22n1425_038:0534c15": "十雨，誰得知者？」諸比丘尼語大愛道，大愛道",
    "T22n1425_038:0534c16": "即以是事往白世尊，乃至佛言：「從今日已後，",
    "T22n1425_038:0534c17": "十八童女欲於如來法中受具足者，應從僧",
    "T22n1425_038:0534c18": "乞二年學戒。」先作求聽羯磨已，然後得乞。",
    "T22n1425_038:0534c19": "羯磨人應作是說：「阿梨耶僧聽！某甲十八歲",
    "T22n1425_038:0534c20": "童女，欲於如來法律中受具足。若僧時到，僧",
    "T22n1425_038:0534c21": "某甲欲從僧乞二年學戒。阿梨耶僧聽！某甲",
    "T22n1425_038:0534c22": "十八歲童女，欲從僧乞二年學戒，僧忍默然",
    "T22n1425_038:0534c23": "故，是事如是持。」此女人應從僧乞，作是言：「阿",
    "T22n1425_038:0534c24": "梨耶僧聽！我某甲十八歲童女，欲於如來法",
    "T22n1425_038:0534c25": "律中受具足。今從僧乞二年學戒，唯願僧哀",
    "T22n1425_038:0534c26": "愍故，與我二年學戒。」如是至三。羯磨人應作",
    "T22n1425_038:0534c27": "是說：「阿梨耶僧聽！某甲十八歲童女，欲於如",
    "T22n1425_038:0534c28": "來法律中受具足已，從僧乞二年學戒。若僧",
    "T22n1425_038:0534c29": "時到，僧與某甲二年學戒羯磨。白如是。」「阿梨",
    "T22n1425_038:0535a01": "耶僧聽！某甲十八歲童女，欲於如來法律中",
    "T22n1425_038:0535a02": "受具足，已從僧乞二年學戒，僧今與某甲",
    "T22n1425_038:0535a03": "二年學戒。阿梨耶僧忍僧與某甲二年學",
    "T22n1425_038:0535a04": "戒，忍者僧默然，若不忍者便說。是第一羯",
    "T22n1425_038:0535a05": "磨。」第二、第三亦如是說。「僧已與某甲二年",
    "T22n1425_038:0535a06": "學戒竟，僧忍默然故，是事如是持。」佛告大愛",
    "T22n1425_038:0535a07": "道瞿曇彌：「依止舍衛城比丘尼皆悉令集，乃",
    "T22n1425_038:0535a08": "至已聞者當重聞。若比丘尼，滿二十歲童女",
    "T22n1425_038:0535a09": "不與學戒，而與具足者，波夜提。」滿二十歲",
    "T22n1425_038:0535a10": "者，滿二十雨；滿二十雨減二十年，亦名滿二",
    "T22n1425_038:0535a11": "十雨。乃至後安居時生，後安居受自恣，數",
    "T22n1425_038:0535a12": "滿二十，是名滿。不與學戒者，不與羯磨與",
    "T22n1425_038:0535a13": "學戒，是名不與。十法不具足亦名不與學戒。",
    "T22n1425_038:0535a14": "雖羯磨，眾不成就、白不成就、羯磨不成就，若",
    "T22n1425_038:0535a15": "一一不成就，而與受具足者，波夜提。是故世",
    "T22n1425_038:0535a16": "尊說。",
    "T22n1425_038:0535a17": "佛住舍衛城，爾時比丘尼與受學戒，不滿學",
    "T22n1425_038:0535a18": "與受具足，乃至已聞者當重聞。「若比丘尼受",
    "T22n1425_038:0535a19": "學戒，不滿學與受具足者，波夜提。」受學戒者，",
    "T22n1425_038:0535a20": "與受學戒。十法滿、眾成就、白成就、羯磨成",
    "T22n1425_038:0535a21": "就，若一一成就，是名與受學戒。不滿學戒",
    "T22n1425_038:0535a22": "者，與受學戒已，二歲應隨順學十八事。何等",
    "T22n1425_038:0535a23": "十八？一切比丘尼下、一切沙彌尼上；飲食於",
    "T22n1425_038:0535a24": "其不淨、比丘尼淨；於比丘尼不淨、於其亦不",
    "T22n1425_038:0535a25": "淨；得與比丘尼同室三宿，與沙彌尼亦齊三",
    "T22n1425_038:0535a26": "宿；得與比丘尼授食，除火淨五生種已；從沙",
    "T22n1425_038:0535a27": "彌尼受食；不得向說波羅提木叉，從波羅夷",
    "T22n1425_038:0535a28": "乃至越比尼罪，得語言：「不得婬、不得盜、不得",
    "T22n1425_038:0535a29": "殺人。」如是比得教。不得聽布薩自恣，至布",
    "T22n1425_038:0535b01": "薩自恣日，至上座前頭面禮僧足作是言：",
    "T22n1425_038:0535b02": "「我某甲清淨，憶念持。」如是三說已，却行而去。",
    "T22n1425_038:0535b03": "後四波羅夷若一一犯者，即日應更受學",
    "T22n1425_038:0535b04": "法。若十九僧伽婆尸沙已下，一切作突吉羅",
    "T22n1425_038:0535b05": "悔。若破五戒，何等五？非時食、停食食、受金",
    "T22n1425_038:0535b06": "銀及錢、飲酒、著香華。隨其犯日，從始學戒",
    "T22n1425_038:0535b07": "滿。減者，減二雨學，是名不滿學。不滿學與受",
    "T22n1425_038:0535b08": "具足者，波夜提。是故世尊說。",
    "T22n1425_038:0535b09": "佛住舍衛城，爾時世尊制戒，不聽不滿學",
    "T22n1425_038:0535b10": "與受具足。爾時比丘尼，十八雨童女學戒滿，",
    "T22n1425_038:0535b11": "二十雨與受具足。諸比丘尼嫌言：「汝學戒滿",
    "T22n1425_038:0535b12": "不滿，誰得知者？」諸比丘尼以是因緣語大愛",
    "T22n1425_038:0535b13": "道，乃至佛言：「從今已後學戒滿二十雨童",
    "T22n1425_038:0535b14": "女，欲於如來法律中受具足作比丘尼者，先",
    "T22n1425_038:0535b15": "作求聽羯磨。」應「然。」後，從僧乞學戒滿受具",
    "T22n1425_038:0535b16": "足羯磨。羯磨者應作是說：「阿梨耶僧聽！某",
    "T22n1425_038:0535b17": "甲二十歲童女學戒滿，欲於如來法律中受",
    "T22n1425_038:0535b18": "具足。若僧時到，僧某甲欲從僧乞學滿受具",
    "T22n1425_038:0535b19": "足。阿梨耶僧聽某甲二十歲童女學戒滿欲",
    "T22n1425_038:0535b20": "從僧乞學滿受具足，僧忍默然故，是事如是",
    "T22n1425_038:0535b21": "持。」應從僧乞，胡跪合掌作是言：「阿梨耶僧聽！",
    "T22n1425_038:0535b22": "我某甲二十歲童女學戒滿，欲於如來法律",
    "T22n1425_038:0535b23": "中受具足。今從僧乞學滿受具足，唯願僧哀",
    "T22n1425_038:0535b24": "愍故，與我學戒滿受具足。」如是三乞。羯磨者",
    "T22n1425_038:0535b25": "應作是說：「阿梨耶僧聽！某甲滿二十雨童女",
    "T22n1425_038:0535b26": "學戒滿，欲於如來法律中受具足作比丘尼，",
    "T22n1425_038:0535b27": "已從僧乞學滿受具足。若僧時到，僧與某甲",
    "T22n1425_038:0535b28": "學滿受具足羯磨。白如是。」「阿梨耶僧聽！某",
    "T22n1425_038:0535b29": "甲滿二十雨童女學戒滿，欲於如來法律中",
    "T22n1425_038:0535c01": "受具足作比丘尼，已從僧乞學滿受具足。僧",
    "T22n1425_038:0535c02": "今與某甲學滿受具足，阿梨耶僧忍與某甲",
    "T22n1425_038:0535c03": "學滿受具足者默然，若不忍者便說。是第",
    "T22n1425_038:0535c04": "一羯磨。」第二、第三亦如是說。「僧已與某甲學",
    "T22n1425_038:0535c05": "滿羯磨竟，僧忍默然故，是事如是持。」佛告大",
    "T22n1425_038:0535c06": "愛道瞿曇彌：「依止舍衛城比丘尼皆悉令集，",
    "T22n1425_038:0535c07": "乃至已聞者當重聞。若比丘尼學戒滿，不羯",
    "T22n1425_038:0535c08": "磨與受具足者，波夜提。」學戒滿者，二雨中隨",
    "T22n1425_038:0535c09": "順行十八事。不羯磨者，不作羯磨。與受具足",
    "T22n1425_038:0535c10": "者，波夜提。波夜提者，如上說。是故世尊說。",
    "T22n1425_038:0535c11": "摩訶僧祇律卷第三十八"
}