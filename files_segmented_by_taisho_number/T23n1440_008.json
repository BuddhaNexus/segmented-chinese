{
    "T23n1440_008:0552a09": "薩婆多毘尼毘婆沙卷第八",
    "T23n1440_008:0552a11": "失譯人名今附秦錄",
    "T23n1440_008:0552a12": "39 第三十九事九十事第三十九",
    "T23n1440_008:0552a13": "此戒比丘、比丘尼共，三眾不共。是中犯者，若",
    "T23n1440_008:0552a14": "比丘不受，飲食著口中，波夜提。隨所多少著",
    "T23n1440_008:0552a15": "口中，咽咽波逸提。有四人得從受食：男、女、黃",
    "T23n1440_008:0552a16": "門、二根。一切非人、畜生亦成受食。凡受食者，",
    "T23n1440_008:0552a17": "一為斷竊盜因緣故、二為作證明故。從非",
    "T23n1440_008:0552a18": "人受食，得成受食，不成證明。所以聽非人邊",
    "T23n1440_008:0552a19": "受食者，曠絕之處無人受食，是故聽之。若",
    "T23n1440_008:0552a20": "在人中，非人、畜生及無智小兒，一切不聽也。",
    "T23n1440_008:0552a21": "又為止誹謗故、為少欲知足故、生他信敬心",
    "T23n1440_008:0552a22": "故。如昔有一比丘與外道共行，止一樹下，樹",
    "T23n1440_008:0552a23": "上有果。外道語比丘：「上樹取果。」比丘言：「我比",
    "T23n1440_008:0552a24": "丘法，樹過人，不應上。」又言：「搖樹取果。」比",
    "T23n1440_008:0552a25": "丘言：「我法不得搖樹落果。」外道上樹取果擲",
    "T23n1440_008:0552a26": "地與之，語：「取果食。」比丘言：「我法不得不受",
    "T23n1440_008:0552a27": "而食。」外道生信敬心，知佛法清淨，即隨比丘",
    "T23n1440_008:0552a28": "於佛法中出家，尋得漏盡。若受果，樹葉大樸",
    "T23n1440_008:0552a29": "成受食。不大槃，小槃、圓槃、机案，但一人受",
    "T23n1440_008:0552b01": "無過。手不淨受食，得突吉羅。",
    "T23n1440_008:0552b02": "40 第四十事九十事第四十",
    "T23n1440_008:0552b03": "此戒不共，比丘波夜提，比丘尼四悔過，三眾",
    "T23n1440_008:0552b04": "突吉羅。所以名美食者，以價貴故、以難得",
    "T23n1440_008:0552b05": "故、以愈病故。或有美食非美藥，以乳酪酥",
    "T23n1440_008:0552b06": "等是。或有美藥非美食，生酥油是。亦是美",
    "T23n1440_008:0552b07": "食亦美藥，酥肉魚脯是。或非美食亦非美",
    "T23n1440_008:0552b08": "藥，呵梨勒等是。是中犯者，若比丘無病，",
    "T23n1440_008:0552b09": "為身索乳酪生酥熟酥油魚肉脯，得波逸",
    "T23n1440_008:0552b10": "提；不得者，突吉羅。若比丘無病；為身索飯",
    "T23n1440_008:0552b11": "羹菜等；得者突吉羅；不得者亦突吉羅。不",
    "T23n1440_008:0552b12": "犯者，病、若親里、若先請、不索自與，不犯。若",
    "T23n1440_008:0552b13": "比丘乞食時，至檀越門彈指搖杖，若問者隨",
    "T23n1440_008:0552b14": "所須語，意令知，得者善；若不得者，不得強",
    "T23n1440_008:0552b15": "索，得者突吉羅。此中制食，無病索酥油等，",
    "T23n1440_008:0552b16": "波逸提。後過四月中制藥，過四月請已，索",
    "T23n1440_008:0552b17": "酥油者波逸提。",
    "T23n1440_008:0552b18": "41 第四十一事第三誦九十事第四十一",
    "T23n1440_008:0552b19": "此是共戒，比丘、尼俱波逸提，三眾突吉羅。前",
    "T23n1440_008:0552b20": "制有蟲水澆草土和泥，此制一切不得用。蟲",
    "T23n1440_008:0552b21": "水者，若眼所見、若漉水囊所得。一時舍利弗",
    "T23n1440_008:0552b22": "以淨天眼見空中蟲，如水邊沙、如器中粟，無",
    "T23n1440_008:0552b23": "邊無量，見已斷食，經二三日。佛勅令食，凡",
    "T23n1440_008:0552b24": "制有蟲水，齊肉眼所見、漉水囊所得耳，不制",
    "T23n1440_008:0552b25": "天眼見也。凡用水法，應取上好細疊縱廣",
    "T23n1440_008:0552b26": "一肘作漉水囊，令一比丘持戒多聞深信罪",
    "T23n1440_008:0552b27": "福安詳審悉肉眼清淨者令其知水，如法漉",
    "T23n1440_008:0552b28": "水置一器中足一日用。明日更看，若有蟲者，",
    "T23n1440_008:0552b29": "應更好漉，以淨器盛水向日諦視。若故有蟲，",
    "T23n1440_008:0552c01": "應作二重漉水囊。若二重故有蟲者，應三重",
    "T23n1440_008:0552c02": "作。若故有蟲，不應此處住，應急移去。是中犯",
    "T23n1440_008:0552c03": "者，若比丘知水有蟲用者，隨所有蟲死，一一",
    "T23n1440_008:0552c04": "波逸提。若比丘用有蟲水煮飯羹湯浣染洗",
    "T23n1440_008:0552c05": "口身手足一切用者，隨爾所蟲死，一一波逸",
    "T23n1440_008:0552c06": "提。若有蟲水無蟲想用，波逸提。若有蟲水",
    "T23n1440_008:0552c07": "有蟲想、有蟲水疑用，波逸提。若無蟲水有蟲",
    "T23n1440_008:0552c08": "想、無蟲水疑用，突吉羅。若無蟲水無蟲想用，",
    "T23n1440_008:0552c09": "無罪。",
    "T23n1440_008:0552c10": "42 第四十二事九十事第四十二",
    "T23n1440_008:0552c11": "此是共戒，比丘、尼俱波逸提，三眾突吉羅。此",
    "T23n1440_008:0552c12": "戒於五道中，人道中得波逸提，餘道突吉羅，",
    "T23n1440_008:0552c13": "以趣異故。食家，女人名男子食。家者，白衣房",
    "T23n1440_008:0552c14": "舍也。此戒體，若白衣舍是行婬欲處，更無",
    "T23n1440_008:0552c15": "異人，此處強坐，令他夫婦所欲不得隨意，",
    "T23n1440_008:0552c16": "得波逸提。是中犯者，若比丘食家中強坐，波",
    "T23n1440_008:0552c17": "逸提。若起還坐、隨起還坐，得爾所波逸提。",
    "T23n1440_008:0552c18": "不犯者，斷婬欲家、若受齋家，若有所尊重",
    "T23n1440_008:0552c19": "人在座，和上阿闍梨父母，如是此名尊重人",
    "T23n1440_008:0552c20": "也。若此舍多人出入處，不犯。此戒與夫婦一",
    "T23n1440_008:0552c21": "處，後戒獨一女人為異。",
    "T23n1440_008:0552c22": "43 第四十三事九十事第四十三",
    "T23n1440_008:0552c23": "此是共戒，比丘、尼俱波逸提，三眾突吉羅。於",
    "T23n1440_008:0552c24": "五道中，人道得波逸提，餘道突吉羅，以趣異",
    "T23n1440_008:0552c25": "故。食家中者，義如前說。此戒體，比丘獨與一",
    "T23n1440_008:0552c26": "女人深屏處坐，波逸提。獨者，獨與一女人，更",
    "T23n1440_008:0552c27": "無第三人。是中犯者，若比丘，有食家獨與一",
    "T23n1440_008:0552c28": "女人共坐，三事起一波逸提：一者有食家、",
    "T23n1440_008:0552c29": "二者獨與一女人、三者深邃處坐。若從坐起",
    "T23n1440_008:0553a01": "還坐，隨得爾所波逸提，更得三事起一波逸",
    "T23n1440_008:0553a02": "提。隨起還坐，隨得爾所波逸提。若閉戶向",
    "T23n1440_008:0553a03": "外無淨人者，波逸提。若開戶向外有淨人者，",
    "T23n1440_008:0553a04": "突吉羅。若開戶向內有淨人，不犯。此前後二",
    "T23n1440_008:0553a05": "戒，若是童女、石女、小女未堪作婬欲者，若根",
    "T23n1440_008:0553a06": "壞，盡突吉羅。與女屏處坐戒，凡有二種：",
    "T23n1440_008:0553a07": "一與夫婦同處、二與女人獨處坐。與女人露",
    "T23n1440_008:0553a08": "處坐正有一種，更無第三人。與尼亦有屏處",
    "T23n1440_008:0553a09": "坐戒，如前戒。不與尼屏處坐戒，是亦有與尼",
    "T23n1440_008:0553a10": "露處坐戒。此九十事無在尼戒，因尼有緣故",
    "T23n1440_008:0553a11": "制同戒。",
    "T23n1440_008:0553a12": "44 第四十四事九十事第四十四",
    "T23n1440_008:0553a13": "此戒共，三眾突吉羅。毘羅然國，近雪山故，名",
    "T23n1440_008:0553a14": "毘羅然，是外道沙門志所樂處。阿耆達者，",
    "T23n1440_008:0553a15": "以供養火故，名阿耆達。問：頗有沙門為大",
    "T23n1440_008:0553a16": "眾師，多人所敬者不？佛將受宿報故，令發是",
    "T23n1440_008:0553a17": "念。端政者，身端政、衣服端政、威儀端政、法端",
    "T23n1440_008:0553a18": "政。諸根寂靜者，六根不亂故。身有圓光",
    "T23n1440_008:0553a19": "如真金聚，設以閻浮檀金置於佛前，佛出一",
    "T23n1440_008:0553a20": "臂即如土石，無復光色。即還自國，為佛及",
    "T23n1440_008:0553a21": "僧辦夏四月多美飲食。所以辦四月者，以夏",
    "T23n1440_008:0553a22": "一時有四月故、又彼國安居常以四月故也。",
    "T23n1440_008:0553a23": "斷外人客、女樂自娛，外事好惡一不得白。",
    "T23n1440_008:0553a24": "問曰：「佛是豪族，加是法王舉世所宗；不畏毀",
    "T23n1440_008:0553a25": "失遠近聽望，何故爾也？」答曰：「此婆羅門王，",
    "T23n1440_008:0553a26": "從無始來為癡闇所盲，不顧好惡，是故爾耳。",
    "T23n1440_008:0553a27": "又此婆羅門長夜惡邪，是法怨賊，雖復請佛",
    "T23n1440_008:0553a28": "無信敬心，是故不以為意。又佛欲現受宿報，",
    "T23n1440_008:0553a29": "故使爾耳。又云：阿耆達本無惡心，直為",
    "T23n1440_008:0553b01": "外人所誤，是使爾耳。」王夜夢，見自身倒地，佛",
    "T23n1440_008:0553b02": "即挽起。覺已請諸婆羅門師以占此夢。諸婆",
    "T23n1440_008:0553b03": "羅門以懷嫉心誑言：「此夢是大不祥。」阿耆達",
    "T23n1440_008:0553b04": "言：「何以却之？」婆羅門言：「王當四月斷外人",
    "T23n1440_008:0553b05": "客、女樂自娛。可滅此也。」即隨其語如法行",
    "T23n1440_008:0553b06": "之。無上道者，道凡三種：一聲聞究竟道、",
    "T23n1440_008:0553b07": "二辟支佛究竟道、三佛究竟道。此三道究竟",
    "T23n1440_008:0553b08": "入泥洹門，故名道也。佛究竟道，於三道中",
    "T23n1440_008:0553b09": "最為無上道。剃除鬚髮著袈裟。問曰：「佛常",
    "T23n1440_008:0553b10": "剃除不？」答曰：「不爾。佛髮常如剃髮後一七日",
    "T23n1440_008:0553b11": "狀。」問曰：「佛初得道時著袈裟不？」答曰：「無",
    "T23n1440_008:0553b12": "有白衣得佛者。要有三十二相，出家著法衣，",
    "T23n1440_008:0553b13": "威儀具足捨離煩惱，而復一切種智入其身",
    "T23n1440_008:0553b14": "內，如王女喻也。若凡夫若聲聞若緣覺，一",
    "T23n1440_008:0553b15": "切種智終不入其身也。佛苦行三阿僧祇劫，",
    "T23n1440_008:0553b16": "緣覺百劫，聲聞二三身亦可得也。」佛與大眾",
    "T23n1440_008:0553b17": "止此林中。所以然者，以稱本要四聖種法，",
    "T23n1440_008:0553b18": "又欲折伏將來弟子憍慢心故。若有弟子得",
    "T23n1440_008:0553b19": "諸禪定，又有多聞通經藏者，謂應常處僧",
    "T23n1440_008:0553b20": "坊堂閣、不處林藪；而三界法王尚處林野，",
    "T23n1440_008:0553b21": "況餘人也。又為將來弟子作軌則故，佛既受",
    "T23n1440_008:0553b22": "處山澤，後諸弟子甘心受行。又欲為天龍",
    "T23n1440_008:0553b23": "善神說法故，一切天龍多樂閑靜，是故如來",
    "T23n1440_008:0553b24": "處林樹下。是時舍利弗獨住不空道山中，",
    "T23n1440_008:0553b25": "受天王釋夫人阿修羅女請四月安居。問曰：",
    "T23n1440_008:0553b26": "「人云何能消天食耶？」答曰：「得禪定人不可思",
    "T23n1440_008:0553b27": "議，不足致疑也。又諸天食多，人雖得食，不",
    "T23n1440_008:0553b28": "得如天食法少食則消。」昔維衛佛時高行梵",
    "T23n1440_008:0553b29": "志因緣應此中說。凡馬食麥二斗，一斗",
    "T23n1440_008:0553c01": "與馬、一斗與比丘。中有良馬，食麥四斗，二",
    "T23n1440_008:0553c02": "斗與馬、二斗與佛。問曰：「佛法平等，何以一",
    "T23n1440_008:0553c03": "多一少？」答曰：「僧祈物者法應平等，此檀越",
    "T23n1440_008:0553c04": "麥，隨施主意。又佛身大、比丘身小，各量腹食，",
    "T23n1440_008:0553c05": "不失平等義也。」阿難取佛分麥并取自分，",
    "T23n1440_008:0553c06": "入聚落中，一女人前讚佛功德，讚佛色身及",
    "T23n1440_008:0553c07": "法身梵音聲。菩薩修行時，於口四業多修",
    "T23n1440_008:0553c08": "二業：一不惡口，得梵音聲；二修不非時語，",
    "T23n1440_008:0553c09": "得凡所言說人皆信受。若作飯者，應彌勒",
    "T23n1440_008:0553c10": "佛時作轉輪聖王玉女寶。自作飯者此福無",
    "T23n1440_008:0553c11": "量，以此因緣故，必至阿耨多羅三藐三菩提。",
    "T23n1440_008:0553c12": "凡發菩提心有二種：一見佛發心、二聞法發",
    "T23n1440_008:0553c13": "心。此女人亦見佛亦聞法，先聞阿難說佛功",
    "T23n1440_008:0553c14": "德；後取麥時，以心福深重故，一切林障廓",
    "T23n1440_008:0553c15": "然開闢。遙見世尊，阿難以指示之，此是",
    "T23n1440_008:0553c16": "佛也。女人見佛光相殊特，內心喜勇發菩提",
    "T23n1440_008:0553c17": "心。佛言：「除佛五眾，餘殘出家人皆名外",
    "T23n1440_008:0553c18": "道。」食者，十五種食皆名為食。是中犯者，若",
    "T23n1440_008:0553c19": "比丘一時與外道十五種食，一波逸提；若一",
    "T23n1440_008:0553c20": "一與，一一波逸提。不犯者，若外道外道女病、",
    "T23n1440_008:0553c21": "若親里、若求出家時與，不犯。出家時者，四月",
    "T23n1440_008:0553c22": "試時化食，若化主欲令人食飽滿，即得飽滿；",
    "T23n1440_008:0553c23": "若不欲者，即不得也。若盜化物，得對首偷",
    "T23n1440_008:0553c24": "蘭遮。食化食，無殘宿食罪。若五眾勸檀越作",
    "T23n1440_008:0553c25": "食，一切無過。但比丘食三種所勸食波逸提，",
    "T23n1440_008:0553c26": "食比丘、沙彌所勸食無罪也。若自手與一切",
    "T23n1440_008:0553c27": "九十六種異見人食，不問在家出家、裸形有",
    "T23n1440_008:0553c28": "衣，悉波逸提。若教人與，突吉羅。與一切無",
    "T23n1440_008:0553c29": "見人食，無咎。若眾僧與外道食亦無過，正不",
    "T23n1440_008:0554a01": "得自手與。",
    "T23n1440_008:0554a02": "45 第四十五事九十事第四十五",
    "T23n1440_008:0554a03": "此是共戒，比丘、尼俱波逸提，三眾突吉羅。與",
    "T23n1440_008:0554a04": "諸比丘結戒者，為佛法尊重故、為滅誹謗故、",
    "T23n1440_008:0554a05": "為息諸惡法增長善法故。是中犯者，若比丘",
    "T23n1440_008:0554a06": "故往看軍發行，得見波逸提，不見突吉羅。",
    "T23n1440_008:0554a07": "軍有四兵：象兵、馬兵、車兵、步兵。或四兵為一",
    "T23n1440_008:0554a08": "軍，或三二一兵為一軍，若故往觀乃至一兵",
    "T23n1440_008:0554a09": "軍，從高至下、從下向高，得見波逸提，不得",
    "T23n1440_008:0554a10": "見突吉羅。若不故往，以行來因緣道由中過，",
    "T23n1440_008:0554a11": "不犯。若住立看，壞威儀突吉羅。若左右反顧",
    "T23n1440_008:0554a12": "看，突吉羅，除因緣。因緣者，若王、王夫人、太子、",
    "T23n1440_008:0554a13": "大臣、大官、諸將，如是等遣使喚，往者不犯。",
    "T23n1440_008:0554a14": "凡人亦爾，止誹謗故，若喚不往。當言：「比丘",
    "T23n1440_008:0554a15": "有所求時不喚自來，無所求時故喚不來。」",
    "T23n1440_008:0554a16": "為沙門果故，若往說法，或得須陀洹、或得",
    "T23n1440_008:0554a17": "斯陀含、或得阿那含，又長信敬善根故，又以",
    "T23n1440_008:0554a18": "道俗相須，長養佛法故，是以聽往。以歡喜心",
    "T23n1440_008:0554a19": "故，得沙門果也。",
    "T23n1440_008:0554a20": "46 第四十六事九十事第四十六",
    "T23n1440_008:0554a21": "此是共戒，比丘、尼俱波逸提，三眾突吉羅。是",
    "T23n1440_008:0554a22": "中犯者，若比丘往軍中過二夜宿，當至第三",
    "T23n1440_008:0554a23": "夜地了時，波逸提。若軍中病、若狂心亂心病",
    "T23n1440_008:0554a24": "壞心，不犯。",
    "T23n1440_008:0554a25": "47 第四十七事九十事第四十七",
    "T23n1440_008:0554a26": "此是共戒，比丘、尼俱波逸提，三眾突吉羅。是",
    "T23n1440_008:0554a27": "中犯者，若比丘往看軍陣、看器仗，得見波",
    "T23n1440_008:0554a28": "逸提，不見突吉羅。若從下向高、從高向下，",
    "T23n1440_008:0554a29": "得見者波逸提，不得見突吉羅。四兵乃至一",
    "T23n1440_008:0554b01": "軍亦如是。若觀牙旗幢幡、兩陣合戰，波逸提。",
    "T23n1440_008:0554b02": "不犯者，不故往、有因緣道由中過，不犯。此",
    "T23n1440_008:0554b03": "戒體，比丘在軍中二宿時，故往看軍陣，看",
    "T23n1440_008:0554b04": "器仗、牙旗幢幡、兩陣合戰，波逸提。設不在",
    "T23n1440_008:0554b05": "軍二宿住，時故往看乃至軍陣合戰，亦波",
    "T23n1440_008:0554b06": "夜提。若坐不見、故立看者，突吉羅。乃至見",
    "T23n1440_008:0554b07": "軍幢幡，波逸提。",
    "T23n1440_008:0554b08": "48 第四十八事九十事第四十八",
    "T23n1440_008:0554b09": "此是共戒，比丘、尼俱波逸提，三眾突吉羅。是",
    "T23n1440_008:0554b10": "中犯者，若比丘以瞋心故，若以手打，若肘若",
    "T23n1440_008:0554b11": "膝、若脚若杖打，皆波逸提。若餘身分打，皆突",
    "T23n1440_008:0554b12": "吉羅。若為呪故、若食噎打拍，不犯。若比丘打",
    "T23n1440_008:0554b13": "比丘尼，突吉羅。若打三眾，突吉羅。若打得戒",
    "T23n1440_008:0554b14": "沙彌、盲瞎聾瘂、波利婆沙摩那埵比丘，悉波",
    "T23n1440_008:0554b15": "逸提。戲笑打他，突吉羅。六罪人、五法人、越濟",
    "T23n1440_008:0554b16": "人、賊住人、本破戒捨戒還俗更作比丘、在家",
    "T23n1440_008:0554b17": "無師僧、污比丘尼、殺阿羅漢、不能男、不見擯、",
    "T23n1440_008:0554b18": "不作擯、惡邪不除擯，打者皆突吉羅。若打他，",
    "T23n1440_008:0554b19": "或波羅夷、或僧殘、或偷蘭遮、或突吉羅、或波",
    "T23n1440_008:0554b20": "逸提。若殺心打他，死者波羅夷。不死，偷蘭",
    "T23n1440_008:0554b21": "遮。若婬亂心打比丘尼、式叉摩尼、沙彌尼、白",
    "T23n1440_008:0554b22": "衣女人，悉僧殘。若無殺意，但瞋心打比丘，波",
    "T23n1440_008:0554b23": "逸提。打不滿及打餘人，皆突吉羅。",
    "T23n1440_008:0554b24": "49 第四十九事九十事第四十九",
    "T23n1440_008:0554b25": "此是共戒，尼俱波逸提，三眾突吉羅。此與前",
    "T23n1440_008:0554b26": "戒，打、擬為異，餘義盡同前戒。若打，波逸提；",
    "T23n1440_008:0554b27": "舉擬欲打便止，突吉羅，以打不滿故。此戒本",
    "T23n1440_008:0554b28": "意不規打，直欲掌擬令其惱怖，但擬波夜提。",
    "T23n1440_008:0554b29": "如本意欲女人上出精，若遂意僧殘；若不精",
    "T23n1440_008:0554c01": "出，直摩捉便止，偷蘭遮。若本心直規摩捉，樂",
    "T23n1440_008:0554c02": "意僧殘。此二戒亦爾。是中犯者，若比丘舉手",
    "T23n1440_008:0554c03": "掌脚掌、舉肘舉膝杖，擬向比丘，波逸提。擬",
    "T23n1440_008:0554c04": "向比丘尼、式叉摩尼、沙彌尼，突吉羅。若擬向",
    "T23n1440_008:0554c05": "得戒沙彌、盲瞎聾瘂、波利婆沙摩那埵、苦切驅",
    "T23n1440_008:0554c06": "出等羯磨人，皆波逸提。六罪人、五法人、越",
    "T23n1440_008:0554c07": "濟人、賊住人、本破戒捨戒還俗更作比丘、在",
    "T23n1440_008:0554c08": "家無師僧、污比丘尼、殺阿羅漢、不見擯、不作",
    "T23n1440_008:0554c09": "擯、惡邪不除擯、不能男，盡突吉羅。或有擬",
    "T23n1440_008:0554c10": "向，波羅夷、偷蘭遮、波逸提、突吉羅。若殺心擬",
    "T23n1440_008:0554c11": "向他，死者波羅夷。不死者，偷蘭遮。不作殺",
    "T23n1440_008:0554c12": "心，但瞋心擬向比丘，波逸提。餘身分擬向，突",
    "T23n1440_008:0554c13": "吉羅。擬向餘人，突吉羅。不犯者，若比丘舉",
    "T23n1440_008:0554c14": "掌，遮惡獸、若遮惡人，如是等為救護恐難，",
    "T23n1440_008:0554c15": "不犯。",
    "T23n1440_008:0554c16": "50 第五十事九十事第五十",
    "T23n1440_008:0554c17": "此是共戒，少分不共。尼覆藏七波羅夷，波逸",
    "T23n1440_008:0554c18": "提；覆藏行婬，波羅夷。此不共戒，三眾突吉",
    "T23n1440_008:0554c19": "羅。無根誹謗他有四種：以無根波羅夷謗他，",
    "T23n1440_008:0554c20": "僧殘；以無根出佛身血、無根破僧輪謗他四",
    "T23n1440_008:0554c21": "人，偷蘭遮；以無根僧殘謗他，波逸提；以無根",
    "T23n1440_008:0554c22": "波逸提、波羅提提舍尼、突吉羅謗他，突吉羅。",
    "T23n1440_008:0554c23": "是名四種。向未受具戒人說他麁罪，有三",
    "T23n1440_008:0554c24": "種：一波羅夷、僧殘，得波逸提；二說他出佛",
    "T23n1440_008:0554c25": "身血、破僧輪，得對首偷蘭遮；三說他波逸",
    "T23n1440_008:0554c26": "提、波羅提提舍尼、突吉羅，得突吉羅。覆藏麁",
    "T23n1440_008:0554c27": "罪有三種：覆藏波羅夷、僧殘，得波逸提；覆藏",
    "T23n1440_008:0554c28": "出佛身血、壞僧輪，得對首偷蘭遮；下三篇，得",
    "T23n1440_008:0554c29": "突吉羅。",
    "T23n1440_008:0555a01": "51 第五十一事九十事第五十一",
    "T23n1440_008:0555a02": "此是共戒，比丘、尼俱波逸提，三眾突吉羅。此",
    "T23n1440_008:0555a03": "戒體，若比丘為惱故令失食，將向白衣舍，惱",
    "T23n1440_008:0555a04": "使令還。是中犯者，若比丘語餘比丘言：「汝來",
    "T23n1440_008:0555a05": "共到他家。」若未來入城門令還者，突吉羅。若",
    "T23n1440_008:0555a06": "入城門令還者，亦突吉羅。若未來入外門中",
    "T23n1440_008:0555a07": "門內門令還者，突吉羅。若入內門未至聞",
    "T23n1440_008:0555a08": "處令還者，亦突吉羅。若至聞處令還者，波逸",
    "T23n1440_008:0555a09": "提。如跋難陀語達摩令還時，檀越聞處，是名",
    "T23n1440_008:0555a10": "聞處。若檀越偶出，見其還去，喚使令住。若聞",
    "T23n1440_008:0555a11": "而不住，突吉羅。若不聞者，波逸提。",
    "T23n1440_008:0555a12": "52 第五十二事九十事第五十二",
    "T23n1440_008:0555a13": "此是共戒，比丘、尼俱波逸提，三眾突吉羅。此",
    "T23n1440_008:0555a14": "戒體，無病無餘因緣，露地然火向得罪。冷熱",
    "T23n1440_008:0555a15": "風病隨何病須火消息，是名病。可然火物凡",
    "T23n1440_008:0555a16": "有五種：一草、二木、三牛屎、四木皮、五糞掃。此",
    "T23n1440_008:0555a17": "五種物，若自然、若使人然，波逸提。必在無覆",
    "T23n1440_008:0555a18": "障處然向物。五事中，若一時以五種著火中，",
    "T23n1440_008:0555a19": "一波逸提；若一一著火中，一一波逸提。若",
    "T23n1440_008:0555a20": "他先然火，後隨何事著火中，各得波逸提。若",
    "T23n1440_008:0555a21": "與他前已然薪，突吉羅。若手把火東西房，無",
    "T23n1440_008:0555a22": "罪。若以一莖小薪、若一把草著火中，波逸提。",
    "T23n1440_008:0555a23": "若露地火灰，炭著火中，突吉羅。不犯者，若",
    "T23n1440_008:0555a24": "病、若煮飯煮羹煮粥煮肉煮湯、煮染熏鉢、治杖",
    "T23n1440_008:0555a25": "治戶鉤，如是等因緣不犯。若行路盛寒，不",
    "T23n1440_008:0555a26": "犯。",
    "T23n1440_008:0555a27": "53 第五十三事九十事第五十三",
    "T23n1440_008:0555a28": "此是共戒，比丘、尼俱波逸提，三眾不犯。羯磨",
    "T23n1440_008:0555a29": "跋難陀者，或言驅出羯磨、或言依止羯磨、",
    "T23n1440_008:0555b01": "或言不見擯羯磨、或言惡邪不除擯羯磨。佐",
    "T23n1440_008:0555b02": "助六群比丘者，或言六群中一人，或言六群",
    "T23n1440_008:0555b03": "門徒甚多，是門徒中一人。僧事者，若白羯磨、",
    "T23n1440_008:0555b04": "白二白四、若布薩說戒自恣、若差十四人。是",
    "T23n1440_008:0555b05": "中犯者，若比丘如法僧事與欲竟，後悔言：「我",
    "T23n1440_008:0555b06": "不應與。」波逸提。隨心悔言，一一波逸提，除僧",
    "T23n1440_008:0555b07": "羯磨事。僧凡所斷事和合作已，後悔譏呵，突",
    "T23n1440_008:0555b08": "吉羅。若僧如法作一切羯磨事已，後呵言不",
    "T23n1440_008:0555b09": "可，波逸提。若僧作一切羯磨事，作不如法，",
    "T23n1440_008:0555b10": "當時力不能有所轉易故，默然而不呵，後言",
    "T23n1440_008:0555b11": "不可，無罪。除僧羯磨，一切非羯磨事，眾僧和",
    "T23n1440_008:0555b12": "合共斷決之，後更呵者，若順法順毘尼者，波",
    "T23n1440_008:0555b13": "逸提。若雖是王制，不順毘尼，突吉羅。",
    "T23n1440_008:0555b14": "54 第五十四事九十事第五十四",
    "T23n1440_008:0555b15": "此是共戒，比丘、尼俱波逸提，三眾無犯。邊小",
    "T23n1440_008:0555b16": "房者，或言諸房舍最是邊外故言邊。又言房",
    "T23n1440_008:0555b17": "舍卑陋少諸臥具所須，於三品中最是下者，",
    "T23n1440_008:0555b18": "故名為邊。與諸比丘結戒者，為佛法尊重故、",
    "T23n1440_008:0555b19": "為息誹謗故。與未受大戒，一房過二宿，波逸",
    "T23n1440_008:0555b20": "提。所以聽二宿者，以若都不聽，或有失命",
    "T23n1440_008:0555b21": "因緣。又若不聽二宿，必有種種惱事因緣。以",
    "T23n1440_008:0555b22": "憐愍故，得共二宿。以護佛法故，不聽三宿。未",
    "T23n1440_008:0555b23": "受大戒者，除比丘、比丘尼，餘一切人是。舍",
    "T23n1440_008:0555b24": "有四種：一者一切覆一切障；二者一切障不",
    "T23n1440_008:0555b25": "一切覆；三者一切覆半障；四者一切覆少障。",
    "T23n1440_008:0555b26": "是中犯者，若比丘與未受大戒人，四種舍中",
    "T23n1440_008:0555b27": "宿過二夜，波逸提。起已還臥，得爾所波夜",
    "T23n1440_008:0555b28": "提。若通夜坐，不犯。若共宿過二夜已，第三夜",
    "T23n1440_008:0555b29": "更共異人宿，波逸提，以前人相續故。若共宿",
    "T23n1440_008:0555c01": "二夜已，移在餘處，過一宿已還共同宿，無過。",
    "T23n1440_008:0555c02": "若直有覆無障，突吉羅。若但有障無覆，突吉",
    "T23n1440_008:0555c03": "羅。若却入內閉戶，無犯。若大籬牆內，無過。",
    "T23n1440_008:0555c04": "若黃門、二根共宿一夜，突吉羅。過二宿，波逸",
    "T23n1440_008:0555c05": "提。若一切覆，三邊障、一邊不障，突吉羅。",
    "T23n1440_008:0555c06": "55 第五十五事九十事第五十五",
    "T23n1440_008:0555c07": "此是共戒，比丘、尼俱波逸提，三眾突吉羅。阿",
    "T23n1440_008:0555c08": "利吒比丘先是外道弟子，外道邪師遣入佛",
    "T23n1440_008:0555c09": "法中倒亂佛法。其人聰明利根，不經少時",
    "T23n1440_008:0555c10": "通達三藏，即便倒說，云行障道法不能障",
    "T23n1440_008:0555c11": "道；盡其智辯不能令成。此戒體，先三軟語約",
    "T23n1440_008:0555c12": "勅不止，次僧中白四羯磨約勅。若如法如律",
    "T23n1440_008:0555c13": "如佛教三諫不止，波逸提。三眾惡邪不除，亦",
    "T23n1440_008:0555c14": "三教不止盡滅擯。",
    "T23n1440_008:0555c15": "56 第五十六事九十事第五十六",
    "T23n1440_008:0555c16": "此是共戒，比丘、尼俱波夜提，三眾不犯。與諸",
    "T23n1440_008:0555c17": "比丘結戒者，為滅惡法故、為佛法清淨故。此",
    "T23n1440_008:0555c18": "戒體，若比丘知比丘如法作惡邪不除擯，便",
    "T23n1440_008:0555c19": "與共住同室宿，波逸提。共事者，有二種事：",
    "T23n1440_008:0555c20": "一法事、二財物事。共住者，共是人住，作白白",
    "T23n1440_008:0555c21": "二白四羯磨、布薩說戒自恣、差十四人羯磨。",
    "T23n1440_008:0555c22": "是中犯者，若比丘共擯人作法事，若教經法、",
    "T23n1440_008:0555c23": "若羯磨，波逸提。若經說，事事波逸提。若別句",
    "T23n1440_008:0555c24": "說，句句波逸提。若從擯人問義受經亦如是。",
    "T23n1440_008:0555c25": "共財者，若比丘與擯人衣鉢乃至與終身藥，",
    "T23n1440_008:0555c26": "皆波逸提。若從擯人取衣鉢乃至取終身藥，",
    "T23n1440_008:0555c27": "皆波逸提。若四種舍中共臥、取者，波逸提。",
    "T23n1440_008:0555c28": "起已還臥、隨起還臥，一一波逸提。若通夜坐",
    "T23n1440_008:0555c29": "不臥，突吉羅。",
    "T23n1440_008:0556a01": "57 第五十七事九十事第五十七",
    "T23n1440_008:0556a02": "此是共戒，比丘、尼俱波逸提，三眾無犯。此戒",
    "T23n1440_008:0556a03": "體，若比丘知是滅擯沙彌，便畜營恤共事共",
    "T23n1440_008:0556a04": "宿，波逸提。是中犯者，若比丘教擯沙彌經法，",
    "T23n1440_008:0556a05": "若偈說，偈偈波逸提；若經說，事事波夜提；若",
    "T23n1440_008:0556a06": "別句說，句句波逸提。若從擯沙彌受經讀誦",
    "T23n1440_008:0556a07": "亦如是。若與衣鉢乃至終身藥，皆波逸提。若",
    "T23n1440_008:0556a08": "從取鉢取衣乃至終身藥，皆波逸提。若四種",
    "T23n1440_008:0556a09": "房中共宿，波逸提。若起已還臥、隨起還臥，隨",
    "T23n1440_008:0556a10": "得爾所波逸提。若通夜坐不臥，亦波逸提。",
    "T23n1440_008:0556a11": "若沙彌惡邪不除三教不止，與滅擯羯磨。若",
    "T23n1440_008:0556a12": "服俗作白衣、後還作沙彌，即先羯磨。若受",
    "T23n1440_008:0556a13": "具戒，亦即先羯磨。若根變作沙彌尼，亦即先",
    "T23n1440_008:0556a14": "羯磨。三眾共惡邪不除擯，共宿共事共住，突",
    "T23n1440_008:0556a15": "吉羅。共滅擯三眾，共宿共事，亦突吉羅。",
    "T23n1440_008:0556a16": "58 第五十八事九十事第五十八",
    "T23n1440_008:0556a17": "此是共戒，比丘、尼俱波逸提，三眾不犯。若寶",
    "T23n1440_008:0556a18": "者，金銀、車𤦲、馬瑙、琉璃、真珠、若金薄金像。",
    "T23n1440_008:0556a19": "凡是寶器，捉者一切波逸提。若金像，自捉",
    "T23n1440_008:0556a20": "舉波逸提；若淨人共舉，無犯。一切似寶，若捉",
    "T23n1440_008:0556a21": "若舉，無犯。若以似寶作女人莊嚴具，捉者突",
    "T23n1440_008:0556a22": "吉羅。若以作男子莊嚴具，除矛矟弓箭刀",
    "T23n1440_008:0556a23": "杖，作鞍勒鞭帶，一切捉者無犯。若捉鎧、一",
    "T23n1440_008:0556a24": "切樂器，突吉羅。若自捉錢，突吉羅。若比丘捉",
    "T23n1440_008:0556a25": "重寶，波逸提。若使三眾白衣捉，無犯。除僧",
    "T23n1440_008:0556a26": "坊內，若住處內若有人忘寶，應如是立心取：",
    "T23n1440_008:0556a27": "「有主來索當還。」是應爾。僧坊內者，牆塹籬",
    "T23n1440_008:0556a28": "障內。住處內者，隨白衣舍安止比丘住處，",
    "T23n1440_008:0556a29": "是名住處內。此二處有人忘寶在中，若有淨",
    "T23n1440_008:0556b01": "人教取看弆，若無淨人應自取舉。若有主",
    "T23n1440_008:0556b02": "來應問相，相應然後與，若不相應不應與。",
    "T23n1440_008:0556b03": "若僧籬牆外復白衣住處，不應取。次第法",
    "T23n1440_008:0556b04": "如律文說。",
    "T23n1440_008:0556b05": "59 第五十九事九十事第五十九",
    "T23n1440_008:0556b06": "此是共戒，尼波逸提，三眾突吉羅。新衣者，不",
    "T23n1440_008:0556b07": "問新故，自以初得故名為新。色有五大色：黃、",
    "T23n1440_008:0556b08": "赤、青、黑、白。黃者，欝金根黃藍染。赤者，羊草落",
    "T23n1440_008:0556b09": "沙染。青者，或言藍黛，是或言其流，非即是",
    "T23n1440_008:0556b10": "也，是亦禁。餘未識其本。凡此五大色，若自染，",
    "T23n1440_008:0556b11": "突吉羅。若作衣，不成受。若作應量衣、不應量",
    "T23n1440_008:0556b12": "衣，一切不得著。若先得五大色衣，後更改作",
    "T23n1440_008:0556b13": "如法色，則成受持。若先作如法色，後以五大",
    "T23n1440_008:0556b14": "色後壞者，不成受持。雖不成受，若作三點淨",
    "T23n1440_008:0556b15": "者，得一切處著。若紺黑青作衣，不成受持。",
    "T23n1440_008:0556b16": "除三衣，餘一切衣但作三點淨，著無過。若",
    "T23n1440_008:0556b17": "皂木蘭作衣，一切得作亦成受持。若非純",
    "T23n1440_008:0556b18": "青淺青及碧，作點淨得作衣裏，舍勒外若不",
    "T23n1440_008:0556b19": "現得著；若作現處衣，盡不得著。赤黃白色，",
    "T23n1440_008:0556b20": "色不純大者亦如是。除富羅革屣，餘一切",
    "T23n1440_008:0556b21": "衣臥具物乃至腰帶，盡應三點淨。若不點",
    "T23n1440_008:0556b22": "淨著用者，皆波逸提。一切不如法色衣不成",
    "T23n1440_008:0556b23": "受持，一切如法色衣則成受持。一切如法色",
    "T23n1440_008:0556b24": "衣、不如法色衣，不作淨著者，皆波逸提。若",
    "T23n1440_008:0556b25": "衣故點滅，猶是淨衣，不須更點淨。若先點淨",
    "T23n1440_008:0556b26": "衣，更以新物段補，設十處五處，但一處作",
    "T23n1440_008:0556b27": "一點淨，不須一一淨也，以皆却刺補故。若",
    "T23n1440_008:0556b28": "但直縫者，應各各作點淨。若却刺補衣、若直",
    "T23n1440_008:0556b29": "縫補衣，設不作點淨，著者突吉羅。凡淨法有",
    "T23n1440_008:0556c01": "三種：一者如法三點淨衣，一切漿須作淨者，",
    "T23n1440_008:0556c02": "比丘得自作。二者若果菜五種子，應沙彌",
    "T23n1440_008:0556c03": "白衣作淨。三者若得二重以上革屣、若得",
    "T23n1440_008:0556c04": "新靴，應令白衣著行五六七步，即是作淨。",
    "T23n1440_008:0556c05": "如畜寶、用種種寶、販賣物，此三種物盡白衣",
    "T23n1440_008:0556c06": "邊作淨。復有二種淨：一故作淨，如果菜五",
    "T23n1440_008:0556c07": "種子淳漿，若火若刀若爪甲若水故作淨，",
    "T23n1440_008:0556c08": "是名故作淨。二者不故作淨，如果菜五種",
    "T23n1440_008:0556c09": "子，若刀火自墮上即名作淨，鸚鵡亦爾；",
    "T23n1440_008:0556c10": "若雨墮漿中，即名為淨，是名不故作淨。凡",
    "T23n1440_008:0556c11": "壞色作點淨三種：一青、二皂、三木蘭。若如法",
    "T23n1440_008:0556c12": "色衣，以五大色作點，著者突吉羅。除五大色，",
    "T23n1440_008:0556c13": "有純色，黃、藍、欝金、落沙、青黛及一切青，名純",
    "T23n1440_008:0556c14": "色，亦不得著。若黃赤白衣，雖三點淨，著突吉",
    "T23n1440_008:0556c15": "羅。若先衣財時作點淨，後染作色成已，若",
    "T23n1440_008:0556c16": "更不點淨，無咎，以先淨故。五純色衣，不成受",
    "T23n1440_008:0556c17": "持，若作三點淨，著得突吉羅。若先純色、後",
    "T23n1440_008:0556c18": "以如法色壞，則成受持。紫草㮈皮、蘗皮地",
    "T23n1440_008:0556c19": "黃、紅緋染色、黃櫨木，盡皆是不如法色。以如",
    "T23n1440_008:0556c20": "法色更染覆上，則成受持。若先如法色，後以",
    "T23n1440_008:0556c21": "不如法色更染作點淨，得著，不成受持。",
    "T23n1440_008:0556c22": "60 第六十事九十事第六十",
    "T23n1440_008:0556c23": "此是共戒，比丘、尼俱波逸提，三眾突吉羅。是",
    "T23n1440_008:0556c24": "中犯者，若比丘未滿十五日浴者，波逸提。若",
    "T23n1440_008:0556c25": "滿十五日、若過，不犯。除熱時者，春殘一月半、",
    "T23n1440_008:0556c26": "夏初一月，是二月半名熱時。律師云：天竺",
    "T23n1440_008:0556c27": "早熱，是名天竺熱時。如是隨處熱時早晚，",
    "T23n1440_008:0556c28": "數取二月半，於中浴無犯。病者，冷熱風",
    "T23n1440_008:0556c29": "病，洗浴得差，名病時。風時，必有塵坌污身",
    "T23n1440_008:0557a01": "體，是名風時。雨時者，必使雨水濕衣污染身",
    "T23n1440_008:0557a02": "體，是名雨時。作時者，乃至掃僧坊地五六",
    "T23n1440_008:0557a03": "尺，名為作時。行路時者，乃至半由旬若來",
    "T23n1440_008:0557a04": "若去。是中犯者，若比丘昨日來、今日浴，波逸",
    "T23n1440_008:0557a05": "提。若明日去、今日浴，波逸提。若即日來去經",
    "T23n1440_008:0557a06": "半由旬，浴者無犯。若無諸因緣，減半月浴者，",
    "T23n1440_008:0557a07": "波逸提。若有因緣，不語餘比丘輒浴者，突吉",
    "T23n1440_008:0557a08": "羅。",
    "T23n1440_008:0557a09": "61 第六十一事九十事第六十一",
    "T23n1440_008:0557a10": "此是共戒，比丘、尼俱波逸提，三眾突吉羅。與",
    "T23n1440_008:0557a11": "諸比丘結戒者，為憐愍故，為斷罪惡故，為",
    "T23n1440_008:0557a12": "長敬信心故。是中犯者，有一種奪畜生命波",
    "T23n1440_008:0557a13": "逸提，自奪、教奪、遣使。凡三事以成殺罪：一",
    "T23n1440_008:0557a14": "眾生想、二殺眾生意、三斷命，波逸提。自殺",
    "T23n1440_008:0557a15": "者，欲令死故，若手拳、若以頭脚、若杖木瓦石",
    "T23n1440_008:0557a16": "刀矟弓箭等能殺眾生物，以此打擲，若死者",
    "T23n1440_008:0557a17": "波逸提。若不即死、後因是死，波逸提。若不即",
    "T23n1440_008:0557a18": "死、後不因是死，突吉羅。若以毒藥著眼中、若",
    "T23n1440_008:0557a19": "著身處分中、若著食中、若著行處臥處、若死",
    "T23n1440_008:0557a20": "不死義如前說。若作弶機撥按腹墮胎、乃",
    "T23n1440_008:0557a21": "至母腹中初得二根、念欲令死不死，義如前",
    "T23n1440_008:0557a22": "說。若教殺、若遣使殺，教使殺此乃殺彼，突",
    "T23n1440_008:0557a23": "吉羅。教令來殺乃去時殺，突吉羅。如是種",
    "T23n1440_008:0557a24": "種殺義，如波羅夷中說。正以人與畜生為異",
    "T23n1440_008:0557a25": "耳。",
    "T23n1440_008:0557a26": "62 第六十二事九十事第六十二",
    "T23n1440_008:0557a27": "此是共戒，比丘、尼俱波夜提，三眾突吉羅。是",
    "T23n1440_008:0557a28": "中犯者，有六因緣：一生、二受具戒、三犯、四",
    "T23n1440_008:0557a29": "問、五物、六法。生者有二種：一問餘比丘：「汝",
    "T23n1440_008:0557b01": "何時生？」問：「汝腋下何時毛生？口邊何時生鬚？",
    "T23n1440_008:0557b02": "咽喉何時現？」受具戒有四種：若比丘問餘",
    "T23n1440_008:0557b03": "比丘：「汝何時受具戒？」二「誰是汝和上阿闍",
    "T23n1440_008:0557b04": "梨？誰是汝教授師？」三問：「汝於十眾受具戒、五",
    "T23n1440_008:0557b05": "眾中受耶？」四問：「汝於界外受具戒？為界內受",
    "T23n1440_008:0557b06": "耶？」犯者，有四種：一言犯僧殘、二犯波逸提、",
    "T23n1440_008:0557b07": "三犯波羅提提舍尼、四犯突吉羅。問者，問",
    "T23n1440_008:0557b08": "他比丘：「汝某聚落行某巷行，到某家坐，某",
    "T23n1440_008:0557b09": "處共某女人語，是惡名女人也。到某尼坊，共",
    "T23n1440_008:0557b10": "某尼語耶，惡名尼也。」是名問。物者，若比丘",
    "T23n1440_008:0557b11": "語餘比丘：「汝誰同心用鉢乃至終身藥？」法",
    "T23n1440_008:0557b12": "者，若比丘語他比丘：「莫多畜衣、莫數數食、",
    "T23n1440_008:0557b13": "莫別眾食、莫他不請入他家、莫非時入聚落、",
    "T23n1440_008:0557b14": "莫不著僧伽梨入村邑。」於前六事中，生者或",
    "T23n1440_008:0557b15": "得波逸提、或得突吉羅、或無罪。若推其生時",
    "T23n1440_008:0557b16": "年歲及三相久近，未應受具戒而受具戒，",
    "T23n1440_008:0557b17": "前人實不得戒，為慈愍好心語者，無罪。若故",
    "T23n1440_008:0557b18": "欲令其疑悔，突吉羅。若前人有戒，欲惱令疑",
    "T23n1440_008:0557b19": "悔，波逸提。若以後五事，欲令疑悔故語者，",
    "T23n1440_008:0557b20": "不問前比丘疑悔不疑悔，盡波逸提。除此六",
    "T23n1440_008:0557b21": "事，更以餘事欲令疑悔故語者，突吉羅。所謂",
    "T23n1440_008:0557b22": "語比丘言：「汝多眠、多食、多語言等，是人非比",
    "T23n1440_008:0557b23": "丘非沙門非釋子。」若以此六事令餘人疑悔",
    "T23n1440_008:0557b24": "者，突吉羅。所謂若比丘尼、三眾、在家無師僧、",
    "T23n1440_008:0557b25": "本破戒還俗後作比丘、越濟人、賊住、滅擯人、",
    "T23n1440_008:0557b26": "六罪人、五法人、狂心亂心病壞心、殺阿羅漢、",
    "T23n1440_008:0557b27": "污比丘尼、本不能男，盡突吉羅。若得戒沙彌、",
    "T23n1440_008:0557b28": "盲瞎聾瘂、不見擯、不作擯、惡邪不除擯、波利",
    "T23n1440_008:0557b29": "婆沙摩那埵、依止等四羯磨人，盡波逸提。若",
    "T23n1440_008:0557c01": "以此六事遣使教人，突吉羅。",
    "T23n1440_008:0557c02": "63 第六十三事九十事第六十三",
    "T23n1440_008:0557c03": "此是共戒，比丘、尼俱波逸提，三眾突吉羅。是",
    "T23n1440_008:0557c04": "中犯者，若比丘以一指擊攊他比丘，波逸提。",
    "T23n1440_008:0557c05": "若以二三乃至九指一一擊攊，一一波逸提。",
    "T23n1440_008:0557c06": "若十指一時擊攊，一波逸提。若擊攊比丘尼、",
    "T23n1440_008:0557c07": "三眾、六罪人、五法人、狂心亂心病壞心、在家",
    "T23n1440_008:0557c08": "無師僧，如是等人，盡突吉羅。盲瞎聾瘂、波利",
    "T23n1440_008:0557c09": "婆沙摩那埵、得戒沙彌、不作不見惡邪不除、",
    "T23n1440_008:0557c10": "依止等四羯磨人，盡波逸提。若以木擊攊，突",
    "T23n1440_008:0557c11": "吉羅。若教人擊攊，突吉羅。十七群擊攊死者，",
    "T23n1440_008:0557c12": "是年少小比丘也。",
    "T23n1440_008:0557c13": "64 第六十四事九十事第六十四",
    "T23n1440_008:0557c14": "此是共戒，比丘、尼俱波逸提，三眾突吉羅。",
    "T23n1440_008:0557c15": "與諸比丘結戒者，為佛法尊重故、為長敬信",
    "T23n1440_008:0557c16": "故、不廢正業故、為修正念故。是中犯者，",
    "T23n1440_008:0557c17": "有八種：一者作喜、二者作樂、三者作笑、四者",
    "T23n1440_008:0557c18": "戲、五者弄水、六者令他喜、七者令他樂、八",
    "T23n1440_008:0557c19": "者令他笑。若比丘於八事中趣為一事，若",
    "T23n1440_008:0557c20": "拍水、若倒沒、若如魚宛轉、若一臂浮若兩",
    "T23n1440_008:0557c21": "臂浮、若身涌若仰浮，如是等種種非威儀",
    "T23n1440_008:0557c22": "事，一一波逸提。乃至槃上有水，若坐床上",
    "T23n1440_008:0557c23": "以指畫之，突吉羅。不犯者，若為學浮、若直渡",
    "T23n1440_008:0557c24": "者，不犯。",
    "T23n1440_008:0557c25": "65 第六十五事九十事第六十五",
    "T23n1440_008:0557c26": "此是共戒，比丘、尼俱波逸提，三眾突吉羅。舍",
    "T23n1440_008:0557c27": "有四種：一切覆一切障、一切障不一切覆、一",
    "T23n1440_008:0557c28": "切覆不一切障、一切覆少障。是中犯者，若比",
    "T23n1440_008:0557c29": "丘是四種舍中，共女人、畜生女宿，波逸提。",
    "T23n1440_008:0558a01": "若起還臥、隨起還臥，得爾所波逸提。不犯者，",
    "T23n1440_008:0558a02": "通夜不臥。乃至異舍有女人宿、孔容狸子入",
    "T23n1440_008:0558a03": "處，是舍中宿，波逸提。若房中有一女人，一",
    "T23n1440_008:0558a04": "波逸提。有十女人，十波逸提。此戒亦身教成",
    "T23n1440_008:0558a05": "罪、亦人上成罪。一臥一波逸提，十臥十波逸",
    "T23n1440_008:0558a06": "提，是名身教成罪。若一臥有一女人一墮，",
    "T23n1440_008:0558a07": "若一臥時有十女人十墮，是名人上得罪。若",
    "T23n1440_008:0558a08": "舍一切覆無障，突吉羅。若一切覆三邊有障",
    "T23n1440_008:0558a09": "一邊無障，若乃至一邊有障三邊無障，突吉",
    "T23n1440_008:0558a10": "羅。若四邊有障不一切覆，突吉羅。若一切覆",
    "T23n1440_008:0558a11": "一切障，不問大小，盡波逸提。若作都堂、招提",
    "T23n1440_008:0558a12": "舍，同覆同障。設使堂舍中有諸小房，雖房房",
    "T23n1440_008:0558a13": "各異，以堂同故是一房，必使堂四邊有障",
    "T23n1440_008:0558a14": "上覆亦同。若比丘在堂內小房中自閉房戶，",
    "T23n1440_008:0558a15": "女人復在一小房中，以堂一覆故，波逸提。若",
    "T23n1440_008:0558a16": "白衣舍內房舍各異，若比丘在一房中，女人",
    "T23n1440_008:0558a17": "在餘房，若比丘不閉房戶突吉羅，閉戶無犯。",
    "T23n1440_008:0558a18": "若是房牆障相連，上復同覆而並戶，出入處",
    "T23n1440_008:0558a19": "異，雖相連同覆，但比丘閉戶無罪。若樹下，",
    "T23n1440_008:0558a20": "突吉羅。若女人是畜生女，堪作婬欲者，波逸",
    "T23n1440_008:0558a21": "提。若不堪任作婬欲者，如石女、根壞、鬼神女、",
    "T23n1440_008:0558a22": "天女、鴿雀等，突吉羅。",
    "T23n1440_008:0558a23": "66 第六十六事九十事第六十六",
    "T23n1440_008:0558a24": "此是共戒，比丘、尼俱波逸提，三眾突吉羅。是",
    "T23n1440_008:0558a25": "中犯者，有六種：色、聲、香、味、觸、法。色者，若比",
    "T23n1440_008:0558a26": "丘作象色馬色羊色水牛色，如是等可畏色。",
    "T23n1440_008:0558a27": "問：「此是常所見事，何以怖畏？」答：「以非時故令",
    "T23n1440_008:0558a28": "人怖也。」若能令人怖若不能，皆波逸提。是",
    "T23n1440_008:0558a29": "名色。聲、香、味亦如是，以非時故令人怖也。",
    "T23n1440_008:0558b01": "味者，若比丘問他比丘：「汝今日用何物噉食？」",
    "T23n1440_008:0558b02": "答言：「用酪魚。」又言：「若用酪魚噉飯者，是人",
    "T23n1440_008:0558b03": "得癩癬病。」若眾令怖若不怖，皆波逸提。如是",
    "T23n1440_008:0558b04": "等名味。觸者，若他先敷堅物用坐，欲令怖故",
    "T23n1440_008:0558b05": "去堅敷軟，事相忽異令驚怖也。去軟著堅亦",
    "T23n1440_008:0558b06": "爾。如是等以種種異觸怖他，名觸也。法者，",
    "T23n1440_008:0558b07": "若比丘語餘比丘：「汝莫於生菜中大小便，當",
    "T23n1440_008:0558b08": "墮地獄餓鬼畜生。」若能令怖若不能，皆波",
    "T23n1440_008:0558b09": "逸提。若比丘自以六事怖、若教他怖餘比丘，",
    "T23n1440_008:0558b10": "若能令怖若不能，皆波逸提。除此六事，更",
    "T23n1440_008:0558b11": "以餘事怖比丘者，突吉羅。所謂若以多眠多",
    "T23n1440_008:0558b12": "食多言語當墮地獄餓鬼畜生，如是比丘",
    "T23n1440_008:0558b13": "怖他者，突吉羅。若怖比丘尼、三眾、六罪人、五",
    "T23n1440_008:0558b14": "法人、狂心亂心病壞心、在家無師僧、越濟人、",
    "T23n1440_008:0558b15": "殺阿羅漢、污比丘尼、本不能男、一切外道出",
    "T23n1440_008:0558b16": "家人、一切在家人，盡突吉羅。得戒沙彌、盲瞎",
    "T23n1440_008:0558b17": "聾瘂、波利婆沙摩那埵、不見不作惡邪不除",
    "T23n1440_008:0558b18": "擯、依止等四羯磨人，盡波逸提。",
    "T23n1440_008:0558b19": "67 第六十七事九十事第六十七",
    "T23n1440_008:0558b20": "此是共戒，比丘、尼俱波逸提，三眾突吉羅。是",
    "T23n1440_008:0558b21": "中犯者，若比丘藏他比丘衣鉢戶鉤革屣，",
    "T23n1440_008:0558b22": "若覓不得波逸提，若覓得突吉羅。若藏石",
    "T23n1440_008:0558b23": "鉢金鉢銀鉢琉璃鉢，如是一切諸寶鉢，若覓",
    "T23n1440_008:0558b24": "得不得，盡突吉羅。若藏五大色衣、駝毛牛",
    "T23n1440_008:0558b25": "毛羖羊毛雜羊毛衣，盡突吉羅。若藏得戒沙",
    "T23n1440_008:0558b26": "彌、波利婆沙摩那埵、盲瞎聾瘂、依止等人、不見",
    "T23n1440_008:0558b27": "不作惡邪不除擯人衣鉢，盡波逸提。若藏",
    "T23n1440_008:0558b28": "六罪人、五法人、在家無師僧、本比丘更出家、越",
    "T23n1440_008:0558b29": "濟人、賊住人、殺阿羅漢、污比丘尼、本不能男、比",
    "T23n1440_008:0558c01": "丘尼、三眾，如是等人衣鉢，皆突吉羅。一切百",
    "T23n1440_008:0558c02": "一物藏，盡波逸提。若鉢未熏，亦波夜提。若鉤",
    "T23n1440_008:0558c03": "鉢鍵𨩲一切長衣鉢作淨畜者，乃至針筒，",
    "T23n1440_008:0558c04": "藏者波逸提。若針筒有針波逸提，無針突吉",
    "T23n1440_008:0558c05": "羅。",
    "T23n1440_008:0558c06": "68 第六十八事九十事第六十八",
    "T23n1440_008:0558c07": "此是共戒，比丘、尼俱波逸提，三眾突吉羅。",
    "T23n1440_008:0558c08": "此戒體，本與他衣作誑心與，欲使役故。令",
    "T23n1440_008:0558c09": "他作己有想，作已便奪，波逸提。所以不與重",
    "T23n1440_008:0558c10": "者，不根本與故。是中犯者，若比丘與比丘、比",
    "T23n1440_008:0558c11": "丘尼、式叉摩尼、沙彌、沙彌尼衣，他不還便奪",
    "T23n1440_008:0558c12": "取者，波逸提。",
    "T23n1440_008:0558c13": "薩婆多毘尼毘婆沙卷第八",
    "T23n1440_008:0558c16": "續薩婆多毘尼毘婆沙序續薩婆多毘尼毘婆沙序",
    "T23n1440_008:0558c18": "西京東禪定沙門智首撰",
    "T23n1440_008:0558c19": "世雄息化、律藏枝分，遂使天竺聖人隨部別",
    "T23n1440_008:0558c20": "釋。自佛教東流年代綿久，西土律論頗傳此",
    "T23n1440_008:0558c21": "方，然此薩婆多即解其十誦。智首宿緣積善、",
    "T23n1440_008:0558c22": "早預緇門，始進戒品，即為毘尼藏學。至於諸",
    "T23n1440_008:0558c23": "律諸論每備披尋，常慨斯論要妙而文義闕",
    "T23n1440_008:0558c24": "少。乃至江左淮右爰及關西，諸有藏經",
    "T23n1440_008:0558c25": "皆親檢閱，悉同彫落罕有具者。雖復求之彌",
    "T23n1440_008:0558c26": "懇，而緣由莫測，每恨殘缺、滯於譯人，靜",
    "T23n1440_008:0558c27": "言思此恒深悲歎。比奉詔旨來居禪定，幸逢",
    "T23n1440_008:0558c28": "西蜀寶玄律師共談此論，闕義玄言本鄉",
    "T23n1440_008:0558c29": "備有。非意聞之，不勝慶躍，於是慇懃三覆",
    "T23n1440_008:0559a01": "問其所由，方知此典譯在於蜀，若依本翻",
    "T23n1440_008:0559a02": "有其九卷。往因魏世道武殄滅法門，乃令茲",
    "T23n1440_008:0559a03": "妙旨首末零落，遂使四方皆傳闕本，其真言",
    "T23n1440_008:0559a04": "圓備尚蘊成都。智首乃託卭僰行人、井絡",
    "T23n1440_008:0559a05": "良信，經涉三周所願方果。以皇隋之馭天",
    "T23n1440_008:0559a06": "下二十六載大業二年歲次丙寅冬十二月，",
    "T23n1440_008:0559a07": "躬獲此本，傳之京邑。智首深願流茲覺水、散",
    "T23n1440_008:0559a08": "此慧燈，悟彼學徒、補其法寶。已有一本，附齊",
    "T23n1440_008:0559a09": "州神通寺僧沙禪師，令於海岱之間諸藏傳",
    "T23n1440_008:0559a10": "寫。猶恨晉魏燕趙未獲流布，相州靜洪律師",
    "T23n1440_008:0559a11": "毘尼匠主，復是智首生年躬蒙訓導，今謹附",
    "T23n1440_008:0559a12": "一本屈傳之河朔。故具述由序標之卷初，願",
    "T23n1440_008:0559a13": "尋覽諸賢無猜惑也。"
}