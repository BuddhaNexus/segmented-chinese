{
    "X04n0223_010:0073a09": "大方廣佛新華嚴經合論卷第十",
    "X04n0223_010:0073a10": "唐于闐國三藏沙門實叉難陀譯經",
    "X04n0223_010:0073a11": "唐太原方山長者李通玄造論",
    "X04n0223_010:0073a12": "唐福州開元寺沙門志寧釐經合論",
    "X04n0223_010:0073a13": "世主妙嚴品第一之三",
    "X04n0223_010:0073a14": "【經】其地堅固金剛所成上妙寶輪及眾寶華清淨摩",
    "X04n0223_010:0073a15": "尼以為嚴飾諸色相海無邊顯現摩尼為幢常放光",
    "X04n0223_010:0073a16": "明恒出妙音眾寶羅網妙香華纓周帀垂布摩尼寶",
    "X04n0223_010:0073a17": "王變現自在雨無盡寶及眾妙華分散於地寶樹行",
    "X04n0223_010:0073a18": "列枝葉光茂佛神力故令此道場一切莊嚴於中影",
    "X04n0223_010:0073a19": "現其菩提樹高顯殊特金剛為身琉璃為榦眾襍妙",
    "X04n0223_010:0073a20": "寶以為枝條寶葉扶疎垂蔭如雲寶華襍色分枝布",
    "X04n0223_010:0073a21": "影復以摩尼而為其果含輝發燄與華間列其樹周",
    "X04n0223_010:0073a22": "圍咸放光明於光明中雨摩尼寶摩尼寶內有諸菩",
    "X04n0223_010:0073a23": "薩其眾如雲俱時出現又以如來威神力故其菩提",
    "X04n0223_010:0073a24": "樹恒出妙音說種種法無有盡極如來所處宮殿樓",
    "X04n0223_010:0073b01": "閣廣博嚴麗充徧十方眾色摩尼之所集成種種寶",
    "X04n0223_010:0073b02": "華以為莊校諸莊嚴具流光如雲從宮殿間萃影成",
    "X04n0223_010:0073b03": "幢無邊菩薩道場眾會咸集其所以能出現諸佛光",
    "X04n0223_010:0073b04": "明不思議音摩尼寶王而為其網如來自在神通之",
    "X04n0223_010:0073b05": "力所有境界皆從中出一切眾生居處屋宅皆於此",
    "X04n0223_010:0073b06": "中現其影像又以諸佛神力所加一念之間悉包法",
    "X04n0223_010:0073b07": "界其師子座高廣妙好摩尼為臺蓮華為網清淨妙",
    "X04n0223_010:0073b08": "寶以為其輪眾色襍華而作纓絡堂榭樓閣階砌戶",
    "X04n0223_010:0073b09": "牖凡諸物像備體莊嚴寶樹枝果周迴間列摩尼光",
    "X04n0223_010:0073b10": "雲互相照耀十方諸佛化現珠王一切菩薩髻中妙",
    "X04n0223_010:0073b11": "寶悉放光明而來瑩燭復以諸佛威神所持演說如",
    "X04n0223_010:0073b12": "來廣大境界妙音遐暢無處不及。",
    "X04n0223_010:0073b13": "【論】第二莊嚴道場分者從其地堅固已下至妙音",
    "X04n0223_010:0073b14": "遐暢無處不及於中有二十六行半經(四百五十二言)總",
    "X04n0223_010:0073b15": "明歎佛依正二報及菩薩神力莊嚴道場分此如",
    "X04n0223_010:0073b16": "帝網之重重於此一段文中明如來本性中行四",
    "X04n0223_010:0073b17": "種因感四種果報於一心性中有四種因行十波",
    "X04n0223_010:0073b18": "羅蜜又於其中各得十種莊嚴何者為四種因果。",
    "X04n0223_010:0073b19": "第一明法身因報得金剛地果經云其地堅固",
    "X04n0223_010:0073b20": "者是也其地上有十種莊嚴即以十波羅蜜以成",
    "X04n0223_010:0073b21": "依報金剛地為正報何者為十種莊嚴一以法性",
    "X04n0223_010:0073b22": "中大智以為檀體即一行中具十行總圓故以此",
    "X04n0223_010:0073b23": "經宗一行即一切行主伴恒圓滿故故以寶輪圓",
    "X04n0223_010:0073b24": "滿用嚴金地明一即一切故二以寶華以嚴金地",
    "X04n0223_010:0073c01": "明其性戒清潔猶如妙華開敷菡萏令人樂見發",
    "X04n0223_010:0073c02": "生自他善因果故三摩尼寶以嚴金地摩尼者此",
    "X04n0223_010:0073c03": "云離垢寶也以忍行清高心無諸垢所招依果故",
    "X04n0223_010:0073c04": "四諸色相海以嚴金地以精進波羅蜜總該眾行",
    "X04n0223_010:0073c05": "能招自他果故以招報故得諸色相海以嚴金地",
    "X04n0223_010:0073c06": "五摩尼為幢莊嚴者明定體恒淨無傾動故所招",
    "X04n0223_010:0073c07": "果也禪波羅蜜能普寂故六幢常放光明及出妙",
    "X04n0223_010:0073c08": "音莊嚴法界者明定能發慧慧能說教以為依果",
    "X04n0223_010:0073c09": "以嚴虗空又明第六波羅蜜空慧滿故七寶網莊",
    "X04n0223_010:0073c10": "嚴者明方便波羅蜜成就大悲覆護眾生施教行",
    "X04n0223_010:0073c11": "故所招依果為明七住七地等成大悲法門故施",
    "X04n0223_010:0073c12": "教行之網漉出眾生安置於大般涅槃之岸故因",
    "X04n0223_010:0073c13": "行如是依果亦然八妙香華纓垂布莊嚴虗空此",
    "X04n0223_010:0073c14": "網向下懸垂之飾也明第八願波羅蜜以任運之",
    "X04n0223_010:0073c15": "大智入俗益生教行所招依果也如十地菩薩七",
    "X04n0223_010:0073c16": "地已前作七度鍊真金轉令明淨喻八地即作種",
    "X04n0223_010:0073c17": "種莊嚴華鬘喻故九摩尼寶王變現自在莊嚴虗",
    "X04n0223_010:0073c18": "空者明第九力波羅蜜九住及九地等為大法師",
    "X04n0223_010:0073c19": "說法自在所招依果故明十住第九十行中第九",
    "X04n0223_010:0073c20": "十迴向中第九十地中第九總明法師位說法自",
    "X04n0223_010:0073c21": "在所招報故十雨寶及華以嚴金地者明十住十",
    "X04n0223_010:0073c22": "地等大智法雲雨眾法寶及利眾生行普周徧故",
    "X04n0223_010:0073c23": "所招依果從第九摩尼寶變現自在即雨十地法",
    "X04n0223_010:0073c24": "雲之寶者明住住地地五位相即故。第二明萬",
    "X04n0223_010:0074a01": "行因果者其如來自行普賢行為因所招寶樹行",
    "X04n0223_010:0074a02": "列莊嚴金地周徧十方為依果故經云令此道場",
    "X04n0223_010:0074a03": "一切嚴具樹中現像者明覺行相徹體用徹故此",
    "X04n0223_010:0074a04": "總陳樹上莊嚴後別舉菩提樹一箇用明眾樹亦",
    "X04n0223_010:0074a05": "爾其菩提樹有十種依果者常以金剛地為正報",
    "X04n0223_010:0074a06": "其上莊嚴為依報又如來身為正報金剛地及地",
    "X04n0223_010:0074a07": "上一切莊嚴為依報今樹者以如來行為因因行",
    "X04n0223_010:0074a08": "招報樹為依報又樹上其樹金剛為身金剛為正",
    "X04n0223_010:0074a09": "報榦枝條葉華果為依明以行樹法華智果慈悲",
    "X04n0223_010:0074a10": "之葉以十波羅蜜為枝榦法身以為其莖而隨十",
    "X04n0223_010:0074a11": "行之上報得十種依果莊嚴何者為十一金剛為",
    "X04n0223_010:0074a12": "樹身以法性為檀行體故所招金剛樹身依果為",
    "X04n0223_010:0074a13": "明一切行從法性生故是故以金剛為身云樹高",
    "X04n0223_010:0074a14": "顯者如下十地品說十地菩薩行中依果所招之",
    "X04n0223_010:0074a15": "樹其莖周圍十萬三千大千世界高百萬三千大",
    "X04n0223_010:0074a16": "千世界如十地菩薩行中依果尚自如是況復如",
    "X04n0223_010:0074a17": "來二瑠璃為榦者生枝已上為榦向下無枝條處",
    "X04n0223_010:0074a18": "為樹身明自行淨戒為因外招瑠璃為樹榦故直",
    "X04n0223_010:0074a19": "出者為榦傍生者為枝枝上生者為條明萬行隨",
    "X04n0223_010:0074a20": "流以淨戒為體以無染故皆是法性身隨流而無",
    "X04n0223_010:0074a21": "染淨行果所招報相三眾妙襍寶以為枝條以嚴",
    "X04n0223_010:0074a22": "其榦者明純襍萬行對緣成忍能利自他所招依",
    "X04n0223_010:0074a23": "果故四寶葉扶疎垂蔭如雲而嚴其條者扶疎者",
    "X04n0223_010:0074a24": "蔭映得所明精進波羅蜜自利利他教行法門覆",
    "X04n0223_010:0074b01": "護得所不省不繁恰中故外招依果樹葉以嚴覆",
    "X04n0223_010:0074b02": "蔭眾生得所故也五寶華襍色分枝布影以嚴寶",
    "X04n0223_010:0074b03": "樹者明如來以無量三昧方便隨流利生影應一",
    "X04n0223_010:0074b04": "切眾生之行隨類現形外招其華以嚴寶樹亦明",
    "X04n0223_010:0074b05": "三昧能開敷故六智慧果故報得依果以華為嚴",
    "X04n0223_010:0074b06": "摩尼為果與華間列者明以定華能敷慧果寂用",
    "X04n0223_010:0074b07": "自在故含輝發燄者慧能照燭自他故所招依果",
    "X04n0223_010:0074b08": "華果間嚴七樹出光嚴者明方便波羅蜜以大悲",
    "X04n0223_010:0074b09": "心處纏同事方便破闇故所招依果故樹出光嚴",
    "X04n0223_010:0074b10": "八光出摩尼者明第八願波羅蜜興智自在所招",
    "X04n0223_010:0074b11": "果故九摩尼寶內有諸菩薩俱時出現者明第九",
    "X04n0223_010:0074b12": "力波盡蜜以無功智身出應隨緣利含識故九地",
    "X04n0223_010:0074b13": "菩薩為大法師所招依正本末相似以行果能招",
    "X04n0223_010:0074b14": "樹報樹出菩薩眾還明本行明依正交參具總別",
    "X04n0223_010:0074b15": "故為明本行萬行報得樹嚴樹出菩薩以明因果",
    "X04n0223_010:0074b16": "徹故以明摩尼寶中現菩薩身雲者表八地無功",
    "X04n0223_010:0074b17": "之淨智九地出行設教利生故以菩薩是行樹是",
    "X04n0223_010:0074b18": "行中報得還於樹中出菩薩故十菩提樹恒出妙",
    "X04n0223_010:0074b19": "音說法莊嚴者明如來十住十地等智波羅蜜以",
    "X04n0223_010:0074b20": "大法雲雨法雨故所招依果。第三明大悲因果",
    "X04n0223_010:0074b21": "者以如來大悲為因如來所處宮殿為依果此中",
    "X04n0223_010:0074b22": "有五種德而共成之一如來大悲含育德以成其",
    "X04n0223_010:0074b23": "宮二以正智利眾生德以成其殿三以智觀照利",
    "X04n0223_010:0074b24": "自他德能成其樓四以大智知根設教益生德能",
    "X04n0223_010:0074c01": "成其閣五以大悲弘願周徧利生德報得宮殿樓",
    "X04n0223_010:0074c02": "閣周徧十方又以十波羅蜜行隨大悲生復成十",
    "X04n0223_010:0074c03": "種依果何者為十以隨法身隨萬行隨大悲隨大",
    "X04n0223_010:0074c04": "智所招依果各自區分不相障礙猶如大地生諸",
    "X04n0223_010:0074c05": "卉木地唯是一萬像不同如水資生喻思之可見",
    "X04n0223_010:0074c06": "但十波羅蜜理唯一性隨其法身萬行大悲大智",
    "X04n0223_010:0074c07": "報自差殊故如法身大願大悲大智十波羅蜜廢",
    "X04n0223_010:0074c08": "一不可至八地已來其功未熟若廢一即一切不",
    "X04n0223_010:0074c09": "成欲學佛菩提者如此通融不修一行若偏修理",
    "X04n0223_010:0074c10": "即滯寂偏修智即無悲偏修悲即染習便增若但",
    "X04n0223_010:0074c11": "修大願即有為情起菩薩於此眾行不去不留以",
    "X04n0223_010:0074c12": "法性均融得所即得以定慧力善觀察之不可懸",
    "X04n0223_010:0074c13": "情斟酌長諸癡愛其十種行以為十種依果莊嚴",
    "X04n0223_010:0074c14": "者一以十方一切諸佛平等法性無著大慈大悲",
    "X04n0223_010:0074c15": "心行檀波羅蜜所招依果眾色摩尼之所集成以",
    "X04n0223_010:0074c16": "大悲位中萬行或染或淨非一色故所招依果非",
    "X04n0223_010:0074c17": "一色故以嚴宮殿二以法性自體清淨無表戒體",
    "X04n0223_010:0074c18": "隨大慈悲行守護眾生名為行華能感自他果故",
    "X04n0223_010:0074c19": "所招寶華報以嚴宮殿三以忍波羅蜜處世濟凡",
    "X04n0223_010:0074c20": "毀譽不變動故外招依果諸寶流光光化為幢幢",
    "X04n0223_010:0074c21": "者不傾動義勝怨義勝於毀讚之怨故四以精進",
    "X04n0223_010:0074c22": "波盡蜜隨大悲行外招依果無邊菩薩道場眾會",
    "X04n0223_010:0074c23": "以嚴宮殿咸集其所五以禪波羅蜜隨大悲行外",
    "X04n0223_010:0074c24": "招依果菩薩出現光明以定能發大悲慧光明故",
    "X04n0223_010:0075a01": "六以慧波羅蜜隨大悲行外招依果得不思議摩",
    "X04n0223_010:0075a02": "尼寶王而為其網以慧能簡擇成諸法網故還得",
    "X04n0223_010:0075a03": "不思議音寶網用嚴宮殿七以方便波羅蜜能隨",
    "X04n0223_010:0075a04": "大悲同於染淨隨流之行外招依果得自在神通",
    "X04n0223_010:0075a05": "之力所有境界皆從中出明如來以法無依住智",
    "X04n0223_010:0075a06": "慧之門成大悲方便之行為因所招神力以嚴宮",
    "X04n0223_010:0075a07": "殿如七地位中所行方便行成大悲門經中喻云",
    "X04n0223_010:0075a08": "猶如一國純穢一國純淨於此二國事難可了知",
    "X04n0223_010:0075a09": "明七地菩薩以成就大悲方便萬行於染淨二見",
    "X04n0223_010:0075a10": "難斷難成故為此悲門化利眾生無休息故八以",
    "X04n0223_010:0075a11": "願波羅蜜外招依果眾生所居屋宅現宮殿中明",
    "X04n0223_010:0075a12": "如來大願應眾生為因所招依果如斯顯現故又",
    "X04n0223_010:0075a13": "以此中明智悲圓淨故九如來以力波羅蜜門隨",
    "X04n0223_010:0075a14": "大悲行為大法師故諸佛神力所加以嚴宮殿以",
    "X04n0223_010:0075a15": "為依果十以如來行智波羅蜜為因外招神力一",
    "X04n0223_010:0075a16": "念之間宮殿悉皆包含十方法界明智隨悲用普",
    "X04n0223_010:0075a17": "含覆故已上十種行用嚴宮殿上莊嚴皆是如來",
    "X04n0223_010:0075a18": "隨大悲行所招依報故文勢連貫互體相依明一",
    "X04n0223_010:0075a19": "行一切行互參故一切報果不可無因而得以此",
    "X04n0223_010:0075a20": "知之故但以智細細思之本來因果內外相似。",
    "X04n0223_010:0075a21": "第四明如來大智隨萬行因果者即智通萬行出",
    "X04n0223_010:0075a22": "現世間示成正覺為正因也師子座為依果從其",
    "X04n0223_010:0075a23": "師子座一段文中義分為三一釋座名二陳座高",
    "X04n0223_010:0075a24": "廣三明座上莊嚴因果一釋座名師子者依主釋",
    "X04n0223_010:0075b01": "如來於大眾中得無畏故非於座上有師子莊嚴",
    "X04n0223_010:0075b02": "設有者但明依報故二陳座高廣者經但言高廣",
    "X04n0223_010:0075b03": "不言量數今以例比之如下十住位中帝釋天宮",
    "X04n0223_010:0075b04": "佛座高十千層級十行位中夜摩天宮佛座高百",
    "X04n0223_010:0075b05": "萬層級十迴向位中兜率天宮佛座高百萬億層",
    "X04n0223_010:0075b06": "級高廣隨位各各相稱以次類之十地之位他化",
    "X04n0223_010:0075b07": "天宮其座高億萬億層級彼天宮已超化樂故第",
    "X04n0223_010:0075b08": "三禪中說十一地又超二天倍倍更高十地品不",
    "X04n0223_010:0075b09": "言佛座層級高廣之量也但以次類之此之四位",
    "X04n0223_010:0075b10": "佛座高下層級不同者以明隨十住十行十迴向",
    "X04n0223_010:0075b11": "十地進修階降隨位所見高下不同以實而論佛",
    "X04n0223_010:0075b12": "座高廣無有決定大小高不可得為如來心量盡",
    "X04n0223_010:0075b13": "所繫故無有量也所招依果亦不可以量度故如",
    "X04n0223_010:0075b14": "無邊身菩薩量佛身際不可得故已出情際心數",
    "X04n0223_010:0075b15": "量故以此義故住毛孔中而身不小居法界中而",
    "X04n0223_010:0075b16": "身不大為情量盡故身若隨類及座高廣座亦隨",
    "X04n0223_010:0075b17": "類若以如來自報體而言以法界為座體因既如",
    "X04n0223_010:0075b18": "是依果亦然故亦非可量如法界品中等于法界",
    "X04n0223_010:0075b19": "座量為定三明座上莊嚴因果者略有十種皆以",
    "X04n0223_010:0075b20": "如來智隨萬行一切處示成正覺為因一切處十",
    "X04n0223_010:0075b21": "種莊嚴為依果故其十者何一摩尼為臺者明如",
    "X04n0223_010:0075b22": "來智隨法施成檀波羅蜜門明智體淨所招依果",
    "X04n0223_010:0075b23": "得離垢寶為嚴故摩尼者此云離垢寶也智能出",
    "X04n0223_010:0075b24": "俗以此為臺明智體超塵逈出義也二蓮華為網",
    "X04n0223_010:0075c01": "者以智隨萬行成戒波羅蜜門明其性戒得真不",
    "X04n0223_010:0075c02": "證處纏不汙猶如蓮華處水無染為網者明智隨",
    "X04n0223_010:0075c03": "戒體教行漉眾生故所招依果報相似故三清淨",
    "X04n0223_010:0075c04": "妙寶以為其輪者明如來以智隨行成其忍門生",
    "X04n0223_010:0075c05": "在王宮及示成正覺假令調達梵魔波旬惱而不",
    "X04n0223_010:0075c06": "恚所招依果妙寶為輪明佛忍行圓滿故果報圓",
    "X04n0223_010:0075c07": "滿也四眾色襍華而作纓絡者明如來以智隨眾",
    "X04n0223_010:0075c08": "行成精進波羅蜜故所招依果眾色之華而作纓",
    "X04n0223_010:0075c09": "絡以嚴寶座為明精進行為嚴大智法身為華纓",
    "X04n0223_010:0075c10": "故明智行互嚴五堂榭樓閣階砌戶牖凡諸物像",
    "X04n0223_010:0075c11": "備體莊嚴者明如來以智隨行成禪波羅蜜門故",
    "X04n0223_010:0075c12": "明其如來智隨禪行無動不寂明此禪門總攝法",
    "X04n0223_010:0075c13": "身大悲大智進修行門層級次第總皆具足所招",
    "X04n0223_010:0075c14": "依果亦具足故總舉凡諸物像備體莊嚴俗書云",
    "X04n0223_010:0075c15": "大屋曰榭其狀上平可以為臺觀四周置簷上下",
    "X04n0223_010:0075c16": "以軒檻階砌嚴之中虗為其室亦云臺上有木為",
    "X04n0223_010:0075c17": "榭此為略言之六寶樹枝果周迴間列者明如來",
    "X04n0223_010:0075c18": "智隨慧用依根同行所招依果樹嚴寶座寶樹枝",
    "X04n0223_010:0075c19": "果周迴間列者明理智悲願互參同時總別得所",
    "X04n0223_010:0075c20": "不偏修故以十玄門參之七摩尼光雲互相照耀",
    "X04n0223_010:0075c21": "者明如來智隨方便行隨器與益所招如是依果",
    "X04n0223_010:0075c22": "莊嚴照耀者知根同事八十方諸佛化現珠王一",
    "X04n0223_010:0075c23": "切菩薩髻中妙寶悉放光明而來瑩燭者明如來",
    "X04n0223_010:0075c24": "因中八地大智大願功終大悲已滿大智圓明諸",
    "X04n0223_010:0076a01": "佛摩頂能十方示成佛身一切菩薩願行齊等故",
    "X04n0223_010:0076a02": "招依果佛化珠王明同十方諸佛自在故菩薩妙",
    "X04n0223_010:0076a03": "寶共來瑩座者明菩薩行圓瑩者明淨義燭者照",
    "X04n0223_010:0076a04": "耀義以明如來因中八地大智隨本大願力照眾",
    "X04n0223_010:0076a05": "生根依根與益故為依果也皆以十玄六相該通",
    "X04n0223_010:0076a06": "總一剎那際同別具足故不可順情而知常不異",
    "X04n0223_010:0076a07": "理智而知依無作定體方明思而知之者信位也",
    "X04n0223_010:0076a08": "九復以諸佛威神所持者如來大智隨行成力波",
    "X04n0223_010:0076a09": "羅蜜為大法師說佛法輪同諸佛力故所招依果",
    "X04n0223_010:0076a10": "佛力持座令座說法十座出音聲說佛境界妙音",
    "X04n0223_010:0076a11": "遐暢無處不及者遐者遠也暢者悅也明座出音",
    "X04n0223_010:0076a12": "說佛境界徧周法界遠悅眾生故此如來因位十",
    "X04n0223_010:0076a13": "地法雲潤澤所招依果故。",
    "X04n0223_010:0076a14": "【經】爾時世尊處于此座於一切法成最正覺智入三",
    "X04n0223_010:0076a15": "世悉皆平等其身充滿一切世間其音普順十方國",
    "X04n0223_010:0076a16": "土譬如虗空具含眾像於諸境界無所分別又如虗",
    "X04n0223_010:0076a17": "空普徧一切於諸國土平等隨入身恒徧坐一切道",
    "X04n0223_010:0076a18": "場菩薩眾中威光赫奕如日輪出照明世界三世所",
    "X04n0223_010:0076a19": "行眾福大海悉已清淨而恒示生諸佛國土無邊色",
    "X04n0223_010:0076a20": "相圓滿光明周徧法界等無差別演一切法如布大",
    "X04n0223_010:0076a21": "雲一一毛端悉能容受一切世界而無障礙各現無",
    "X04n0223_010:0076a22": "量神通之力教化調伏一切眾生身徧十方而無來",
    "X04n0223_010:0076a23": "往智入諸相了法空寂三世諸佛所有神變於光明",
    "X04n0223_010:0076a24": "中靡不咸覩一切佛土不思議劫所有莊嚴悉令顯",
    "X04n0223_010:0076b01": "現。",
    "X04n0223_010:0076b02": "【論】第三爾時世尊處于此座已下至所有莊嚴悉",
    "X04n0223_010:0076b03": "令顯現有十三行經明歎佛成道修行果滿依正",
    "X04n0223_010:0076b04": "報得悲智攝生自在無邊分於此分中從爾時世",
    "X04n0223_010:0076b05": "尊已下至所有莊嚴悉令顯現於中有十三行經",
    "X04n0223_010:0076b06": "(二百二十言)總明如來處座成佛身語智等三業自在",
    "X04n0223_010:0076b07": "眷屬莊嚴利生自在如來所坐之座以法界為座",
    "X04n0223_010:0076b08": "體以如來一切萬行報得為依果莊嚴如來是大",
    "X04n0223_010:0076b09": "智之身緣座上所有莊嚴皆是如來大智隨行任",
    "X04n0223_010:0076b10": "運報得如龍遊雲起虎嘯風生報感之應然非物",
    "X04n0223_010:0076b11": "能與為也成最正覺者為簡非外道聲聞緣覺於",
    "X04n0223_010:0076b12": "權教中木樹草座厭俗出纏令劣解眾生起三乘",
    "X04n0223_010:0076b13": "種且拔分段苦非究竟覺之正覺簡非如是覺故",
    "X04n0223_010:0076b14": "故言成最正覺此正覺者不忻不厭不出不沒染",
    "X04n0223_010:0076b15": "淨情盡以大圓鏡智稱法界性自在教化盡一切",
    "X04n0223_010:0076b16": "眾生世界剎海皆非限劑所有報境身國相徹圓",
    "X04n0223_010:0076b17": "滿十方諸佛眾生自他同處互相參入影現重重",
    "X04n0223_010:0076b18": "不云報滿三千大千之剎不云淨土在於他方略",
    "X04n0223_010:0076b19": "說大相有九十七種大人之相隨好無盡頂著華",
    "X04n0223_010:0076b20": "冠項著纓絡手著環釧非同三乘厭俗出家勸諸",
    "X04n0223_010:0076b21": "菩薩生於他方佛國淨土簡非如是故言成最正",
    "X04n0223_010:0076b22": "覺號毗盧遮那此云光明徧照佛以其大智教光",
    "X04n0223_010:0076b23": "依根破障故如經一一自有其文智入三世悉皆",
    "X04n0223_010:0076b24": "平等者明智能隨俗言入三世即俗體本真故言",
    "X04n0223_010:0076c01": "平等以總別同異成壞六相義該括即總而全別",
    "X04n0223_010:0076c02": "即別而全總即同而俱異即異而恒同即成而俱",
    "X04n0223_010:0076c03": "壞即壞而俱成皆非情計一異俱不俱有無非有",
    "X04n0223_010:0076c04": "無常無常生滅相故如是皆是如來理智體用依",
    "X04n0223_010:0076c05": "正悉自在故以自體無念力大智照之可見此一",
    "X04n0223_010:0076c06": "段十三行經總明如來身語智三業依正隨用自",
    "X04n0223_010:0076c07": "在經文自具不煩更釋。",
    "X04n0223_010:0076c08": "【經】有十佛世界微塵數菩薩摩訶薩所共圍遶其名",
    "X04n0223_010:0076c09": "曰普賢菩薩摩訶薩普德最勝燈光照菩薩摩訶薩",
    "X04n0223_010:0076c10": "普光師子幢菩薩摩訶薩普寶燄妙光菩薩摩訶薩",
    "X04n0223_010:0076c11": "普音功德海幢菩薩摩訶薩普智光照如來境菩薩",
    "X04n0223_010:0076c12": "摩訶薩普寶髻華幢菩薩摩訶薩普覺悅意聲菩薩",
    "X04n0223_010:0076c13": "摩訶薩普清淨無盡福光菩薩摩訶薩普光明相菩",
    "X04n0223_010:0076c14": "薩摩訶薩海月光大明菩薩摩訶薩雲音海光無垢",
    "X04n0223_010:0076c15": "藏菩薩摩訶薩功德寶髻智生菩薩摩訶薩功德自",
    "X04n0223_010:0076c16": "在王大光菩薩摩訶薩善勇猛蓮華髻菩薩摩訶薩",
    "X04n0223_010:0076c17": "普智雲日幢菩薩摩訶薩大精進金剛臍菩薩摩訶",
    "X04n0223_010:0076c18": "薩香燄光幢菩薩摩訶薩大明德深美音菩薩摩訶",
    "X04n0223_010:0076c19": "薩大福光智生菩薩摩訶薩如是等而為上首有十",
    "X04n0223_010:0076c20": "佛世界微塵數此諸菩薩往昔皆與毗盧遮那如來",
    "X04n0223_010:0076c21": "共集善根修菩薩行皆從如來善根海生諸波羅蜜",
    "X04n0223_010:0076c22": "悉已圓滿慧眼明徹等觀三世於諸三昧具足清淨",
    "X04n0223_010:0076c23": "辯才如海廣大無盡具佛功德尊嚴可敬知眾生根",
    "X04n0223_010:0076c24": "如應化伏入法界藏智無差別證佛解脫甚深廣大",
    "X04n0223_010:0077a01": "能隨方便入於一地而以一切願海所持恒與智俱",
    "X04n0223_010:0077a02": "盡未來際了達諸佛希有廣大祕密之境善知一切",
    "X04n0223_010:0077a03": "佛平等法已踐如來普光明地入於無量三昧海門",
    "X04n0223_010:0077a04": "於一切處皆隨現身世法所行悉同其事總持廣大",
    "X04n0223_010:0077a05": "集眾法海辯才善巧轉不退輪一切如來功德大海",
    "X04n0223_010:0077a06": "咸入其身一切諸佛所在國土皆隨願往已曾供養",
    "X04n0223_010:0077a07": "一切諸佛無邊際劫歡喜無倦一切如來得菩提處",
    "X04n0223_010:0077a08": "常在其中親近不捨恒以所得普賢願海令一切眾",
    "X04n0223_010:0077a09": "生智身具足成就如是無量功德。",
    "X04n0223_010:0077a10": "【論】第四從有十佛世界微塵數菩薩已下至無量",
    "X04n0223_010:0077a11": "功德於中有三十行經(五百一十一言)明菩薩大眾圍遶",
    "X04n0223_010:0077a12": "分。",
    "X04n0223_010:0077a13": "於此分中都顯初會總有四十七眾皆是圍遶皆",
    "X04n0223_010:0077a14": "有其意於此四十七眾之內從初菩提樹內流光",
    "X04n0223_010:0077a15": "眾已下至普賢等十箇上名悉同名之為普眾具",
    "X04n0223_010:0077a16": "分為三。一菩提樹內流光眾是明本因五位進",
    "X04n0223_010:0077a17": "修建行利生成報顯因眾如前所釋。二如來所",
    "X04n0223_010:0077a18": "居宮殿內眾明佛本因大悲圓滿覆育含生利生",
    "X04n0223_010:0077a19": "之行等眾顯因成報眾。三十佛世界微塵數菩",
    "X04n0223_010:0077a20": "薩眾中普賢等上名悉同同名為普者十箇菩薩",
    "X04n0223_010:0077a21": "眾明古今諸佛共行普賢行眾。已上三眾皆是",
    "X04n0223_010:0077a22": "古今諸佛共行萬行大悲大智隨五位中進修自",
    "X04n0223_010:0077a23": "利利他十波羅蜜四攝四無量等之常行普賢之",
    "X04n0223_010:0077a24": "道也一切菩薩以此為體一切凡夫以此為所乘",
    "X04n0223_010:0077b01": "如大王路法則常然行與不行非道之異。",
    "X04n0223_010:0077b02": "從此十普賢眾已下至第四從三十三天王至大",
    "X04n0223_010:0077b03": "自在天王眾已來隨位復分為五。第一從爾時",
    "X04n0223_010:0077b04": "世尊處於此座成最正覺并十普賢眾此是現果",
    "X04n0223_010:0077b05": "成因生信分何以然者為如來是正覺之果普賢",
    "X04n0223_010:0077b06": "等眾是佛行果如來所居華藏淨土是佛報得依",
    "X04n0223_010:0077b07": "果一切眾生以自根性觀如來三種因果及行佛",
    "X04n0223_010:0077b08": "自行普賢門而生信心故若不如是從何生信是",
    "X04n0223_010:0077b09": "故如來以此三種因果而令眾生信樂修行以是",
    "X04n0223_010:0077b10": "義故此之初會及普光明殿中第二會至賢首品",
    "X04n0223_010:0077b11": "已來十二品經總是舉果勸修生信分。第二從",
    "X04n0223_010:0077b12": "海月光大明菩薩等已下菩薩眾并取已下第二",
    "X04n0223_010:0077b13": "執金剛神等九眾諸神以明十住因果何以然者",
    "X04n0223_010:0077b14": "海月光大明菩薩亦是普賢等眾分為異名意者",
    "X04n0223_010:0077b15": "明還以佛果位內普賢行門入俗利生隨行名別",
    "X04n0223_010:0077b16": "既以佛果位內諸佛共行普賢法入俗利生所堪",
    "X04n0223_010:0077b17": "利者還得舊法不移舊行以是義故還以普賢位",
    "X04n0223_010:0077b18": "內海月光異名菩薩便為十住初心明從凡夫地",
    "X04n0223_010:0077b19": "修學十信心信諸佛正覺之果無異自心本性清",
    "X04n0223_010:0077b20": "淨如諸佛性所有分別本性清淨名無依住智如",
    "X04n0223_010:0077b21": "諸佛根本智以禪波羅蜜無作印印之即法界性",
    "X04n0223_010:0077b22": "自然相稱所行諸行即普賢行故動靜無二故所",
    "X04n0223_010:0077b23": "轉法輪即與十方諸佛智契同不異如是修習慣",
    "X04n0223_010:0077b24": "習使熟正覺不移其本一故會同諸佛舊覺本智",
    "X04n0223_010:0077c01": "同一性故行行不移舊普賢行故以是義故將普",
    "X04n0223_010:0077c02": "賢眾內十箇海月光等異名菩薩眾為成十住初",
    "X04n0223_010:0077c03": "心明十住初心不離舊法智故以此下文初發心",
    "X04n0223_010:0077c04": "時便成正覺又如海月光大明菩薩向下獲益歎",
    "X04n0223_010:0077c05": "德中經云復次海月光大明菩薩摩訶薩得出生",
    "X04n0223_010:0077c06": "菩薩諸地諸波羅蜜教化眾生及嚴淨一切佛國",
    "X04n0223_010:0077c07": "土方便解脫門明以普賢行成就眾生入佛大智",
    "X04n0223_010:0077c08": "法界行普賢行五位次第進修法門故以普賢入",
    "X04n0223_010:0077c09": "俗果行名海月光通已下等共成十眾用成十住",
    "X04n0223_010:0077c10": "菩薩位門已下通九眾諸神至主藥神等明是入",
    "X04n0223_010:0077c11": "十住之果行也為入十住應真稱之為神明入住",
    "X04n0223_010:0077c12": "菩薩以自應真法合為神覆育含識故以智靈通",
    "X04n0223_010:0077c13": "救生自在故稱之為神非世鬼神也次後諸神天",
    "X04n0223_010:0077c14": "等明五位進修增勝故漸漸自在也以此菩薩神",
    "X04n0223_010:0077c15": "天總明十住已上入位菩薩皆隨自位攝生因果",
    "X04n0223_010:0077c16": "自在行故非鬼神之神若自心達理不與妄合其",
    "X04n0223_010:0077c17": "智自神不為不思而智善通萬有故此諸神眾皆",
    "X04n0223_010:0077c18": "是如來以五位行攝生得益之眾還將行相法門",
    "X04n0223_010:0077c19": "次第作法樣式令其後學者一一倣之善知因果",
    "X04n0223_010:0077c20": "故。第三從主稼神已下至主晝神此十眾諸神",
    "X04n0223_010:0077c21": "明十行利生法門因果故。第四從阿修羅王已",
    "X04n0223_010:0077c22": "下至日天子中有十眾明十迴向利生法則因果。",
    "X04n0223_010:0077c23": "第五從三十三天王已下至大自在天王於中",
    "X04n0223_010:0077c24": "有十大天王明十地利生因果。已上五眾是寄",
    "X04n0223_010:0078a01": "位表佛果五位行門因果故為利眾生故寄位顯",
    "X04n0223_010:0078a02": "法寄位入法與眾生作法樣令眾生證修。",
    "X04n0223_010:0078a03": "從如來座內眾至如來眉間毫相中所出眾於中",
    "X04n0223_010:0078a04": "有四種眾其意如何。第一如來座內眾明是如",
    "X04n0223_010:0078a05": "來往昔自行與古同因彰果眾。二十方菩薩來",
    "X04n0223_010:0078a06": "集興供眾。三諸來菩薩毛孔光明眾是法界性",
    "X04n0223_010:0078a07": "起無礙一多同異自在大悲無盡不思議眾明此",
    "X04n0223_010:0078a08": "法界門法爾如此體本如是法行依正重重無礙",
    "X04n0223_010:0078a09": "以法界智境身土一多法爾相容故。四如來眉",
    "X04n0223_010:0078a10": "間毫中眾是示果成因生信利生眾此是成佛已",
    "X04n0223_010:0078a11": "後以十信心位乃至十住十行十迴向十地十一",
    "X04n0223_010:0078a12": "地徧法界法門眾舉此自修之因果還令學者倣",
    "X04n0223_010:0078a13": "之。",
    "X04n0223_010:0078a14": "已上諸眾配位及來意即通前樹內流光眾宮殿",
    "X04n0223_010:0078a15": "樓閣眾總有十一眾隨位別配即四十七眾為五",
    "X04n0223_010:0078a16": "位之內十箇普賢總為一眾當位不分十十部類",
    "X04n0223_010:0078a17": "故海月光大明菩薩眾及已下神天十住十行十",
    "X04n0223_010:0078a18": "迴向十地各各有十種部從故都為四十通十普",
    "X04n0223_010:0078a19": "賢為一眾取上四十共為四十一并菩提樹內流",
    "X04n0223_010:0078a20": "光眾如來所居宮殿眾如來座內眾十方諸來菩",
    "X04n0223_010:0078a21": "薩眾菩薩毛孔眾如來眉間毫中眾都為四十七",
    "X04n0223_010:0078a22": "眾且長科眾意如是於中義趣至文方明菩提樹",
    "X04n0223_010:0078a23": "內眾如來宮殿內眾前已釋訖已上且長科初會",
    "X04n0223_010:0078a24": "眾竟餘待至文已上總明舉果行徧周以成信位。",
    "X04n0223_010:0078b02": "大方廣佛新華嚴經合論卷第十",
    "X04n0223_010:0078b04": "音切",
    "X04n0223_010:0078b05": "網(网音)。纓(於盈切)。帀(子答切)。幹(古案切)。扶(服夫切)。蔭(於禁切)。燄(以贍",
    "X04n0223_010:0078b06": "切)。麗(郎計切)。校(教音)。萃(疾醉切)。榭(祥夜切)。砌(千計切)。互(牙音)。耀(亦笑",
    "X04n0223_010:0078b07": "切)。髻(古詣切)。瑩(烏定切)。暢(丑亮切)。赫(許格切)。奕(亦音)。礙(五蓋切)。靡",
    "X04n0223_010:0078b08": "(亡彼切)。覩(當土切)。悅(予月切)。垢(苟音)。猛(莫幸切)。臍(藏奚切)。徹(丑列切)。",
    "X04n0223_010:0078b09": "踐(慈演切)。菡(胡感切)。漉(盧谷切)。鍊(郎殿切)。中(去聲)譽(芋庶切)。嘯(笑音)。"
}