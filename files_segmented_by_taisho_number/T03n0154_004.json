{
    "T03n0154_004:0093c11": "生經卷第四",
    "T03n0154_004:0093c13": "西晉三藏竺法護譯",
    "T03n0154_004:0093c14": "30 佛說水牛經佛說水牛經第三十",
    "T03n0154_004:0093c15": "聞如是：一時佛遊舍衛祇樹給孤獨園，與",
    "T03n0154_004:0093c16": "大比丘眾千二百五十人俱。爾時佛告諸比",
    "T03n0154_004:0093c17": "丘：「乃昔去世有異曠野閑居，彼時有水牛",
    "T03n0154_004:0093c18": "王頓止其中，遊行食草而飲泉水。時水牛",
    "T03n0154_004:0093c19": "王與眾眷屬有所至湊，獨在其前，顏貌姝",
    "T03n0154_004:0093c20": "好威神巍巍，名德超異忍辱和雅行止安",
    "T03n0154_004:0093c21": "詳。有一獼猴，住在道邊，彼見水牛之王與",
    "T03n0154_004:0093c22": "眷屬俱，心生忿怒，興于嫉妬，便即揚塵瓦",
    "T03n0154_004:0093c23": "石，以坌擲之，輕慢毀辱。水牛默然，受之",
    "T03n0154_004:0093c24": "不報。過至未久，更有一部水牛之王，尋從",
    "T03n0154_004:0093c25": "後而來。獼猴見之，亦復罵詈，揚塵瓦石打",
    "T03n0154_004:0093c26": "擲。後一部眾，見前牛王默然不報，效之忍",
    "T03n0154_004:0093c27": "辱，其心和悅，安詳雅步，受其毀辱，不以為",
    "T03n0154_004:0093c28": "恨。是等眷屬過去未久，又有一水牛犢，尋",
    "T03n0154_004:0093c29": "從後來，隨逐群牛。於是獼猴，逐之罵詈，",
    "T03n0154_004:0094a01": "毀辱輕易。是水牛犢，懷恨不喜，見前等類",
    "T03n0154_004:0094a02": "忍辱不恨，亦復學效，忍辱和柔。去道不遠，",
    "T03n0154_004:0094a03": "大叢樹間，時有樹神，遊居其中，見諸水牛，",
    "T03n0154_004:0094a04": "雖被毀辱，忍而不瞋，問水牛王：『卿等何故？",
    "T03n0154_004:0094a05": "覩此獼猴，猥見罵詈，揚塵瓦石，而反忍辱，",
    "T03n0154_004:0094a06": "默聲不應。此義何趣？有何等意？』又復以偈，",
    "T03n0154_004:0094a07": "而問之曰：",
    "T03n0154_004:0094a08": "「『卿等何以故？　　忍放逸獼猴，",
    "T03n0154_004:0094a09": "過度於兇惡，　　等觀諸苦樂。",
    "T03n0154_004:0094a10": "後來亦仁和，　　坐起而安詳，",
    "T03n0154_004:0094a11": "皆能受忍辱，　　彼等尋過去。",
    "T03n0154_004:0094a12": "諸角默撾杖，　　建立眾墮落，",
    "T03n0154_004:0094a13": "又示恐懼義，　　默無加報者。』",
    "T03n0154_004:0094a14": "「水牛報曰，以說偈言：",
    "T03n0154_004:0094a15": "「『以輕毀辱我，　　必當加他人，",
    "T03n0154_004:0094a16": "彼當加報之，　　爾乃得抵患。』",
    "T03n0154_004:0094a17": "「諸水牛過去未久，有諸梵志大眾群輩仙人",
    "T03n0154_004:0094a18": "之等，順道而來。時彼獼猴，亦復罵詈，毀辱",
    "T03n0154_004:0094a19": "輕易，揚塵瓦石，以坌擲之。諸梵志等，即時",
    "T03n0154_004:0094a20": "捕捉，以脚蹋殺之，則便命過。於是樹神",
    "T03n0154_004:0094a21": "即復頌曰：",
    "T03n0154_004:0094a22": "「『罪惡不腐朽，　　殃熟乃遭患，",
    "T03n0154_004:0094a23": "罪惡已滿足，　　諸殃不爛壞。』」",
    "T03n0154_004:0094a24": "佛告諸比丘：「欲知爾時水牛王者，即我身是。",
    "T03n0154_004:0094a25": "為菩薩時墮罪為水牛，為牛中王，常行",
    "T03n0154_004:0094a26": "忍辱，修四等心——慈、悲、喜、護，自致得佛。其餘",
    "T03n0154_004:0094a27": "水牛諸眷屬者，諸比丘是也。水牛之犢，及諸",
    "T03n0154_004:0094a28": "梵志仙人者，則清信士居家學者。其獼猴",
    "T03n0154_004:0094a29": "眾，則得害尼犍師。本末如是，具足究竟，",
    "T03n0154_004:0094b01": "各獲所行。善惡不朽，如影隨形、響之應",
    "T03n0154_004:0094b02": "聲。」",
    "T03n0154_004:0094b03": "31 佛說兔王經佛說兔王經第三十一",
    "T03n0154_004:0094b04": "聞如是：一時佛遊於舍衛祇樹給孤獨園，",
    "T03n0154_004:0094b05": "與大比丘眾千二百五十人俱。佛告諸比",
    "T03n0154_004:0094b06": "丘：「昔有兔王，遊在山中，與群輩俱，飢食",
    "T03n0154_004:0094b07": "果蓏，渴飲泉水，行四等心，慈悲喜護。教",
    "T03n0154_004:0094b08": "諸眷屬，悉令仁和，勿為眾惡，畢脫此身，",
    "T03n0154_004:0094b09": "得為人形，可受道教。時諸眷屬，歡喜從",
    "T03n0154_004:0094b10": "教，不敢違命。有一仙人，處在林樹，食噉",
    "T03n0154_004:0094b11": "果蓏，而飲山水，獨處修道，未曾遊逸，建四",
    "T03n0154_004:0094b12": "梵行慈悲喜護，誦經念道，音聲通利，其音",
    "T03n0154_004:0094b13": "和雅，聞莫不欣。於時兔王，往附近之，聽",
    "T03n0154_004:0094b14": "其所誦經，意中欣踊，不以為厭，與諸眷",
    "T03n0154_004:0094b15": "屬，共齎果蓏，供養道人，如是積日經月",
    "T03n0154_004:0094b16": "歷年。時冬寒至，仙人欲還到於人間，兔王",
    "T03n0154_004:0094b17": "見之，著衣取鉢，及鹿皮囊，并諸衣服，愁憂",
    "T03n0154_004:0094b18": "不樂，心懷戀恨，不欲令捨。來對之，淚出",
    "T03n0154_004:0094b19": "問：『何所趣？在此日日相見，以為娛樂，飢",
    "T03n0154_004:0094b20": "渴忘食，如依父母，願一留意，假止莫發。』",
    "T03n0154_004:0094b21": "仙人報曰：『吾有四大，當慎將護。今冬寒至，",
    "T03n0154_004:0094b22": "果蓏已盡，山水氷凍，又無巖窟可以居止，",
    "T03n0154_004:0094b23": "適欲捨去依處人間，分衛求食。頓止精舍，",
    "T03n0154_004:0094b24": "過冬寒已，當復相就，勿以悒悒。』兔王答曰：",
    "T03n0154_004:0094b25": "『吾等眷屬，當行求果，遠近募索，當相給足。",
    "T03n0154_004:0094b26": "願一屈意，愍傷見濟，假使捨去，憂慼之戀，",
    "T03n0154_004:0094b27": "或不自全。設使今日，無有供具，便以我身，",
    "T03n0154_004:0094b28": "供上道人。』道人見之，感惟哀念，恕之至心，",
    "T03n0154_004:0094b29": "當奈之何？仙人事火，前有生炭。兔王心念：",
    "T03n0154_004:0094c01": "『道人可我，是以默然。』便自舉身，投於火中，",
    "T03n0154_004:0094c02": "火大熾盛。適墮火中，道人欲救，尋已命過。",
    "T03n0154_004:0094c03": "命過之後，生兜術天，於菩薩身，功德特尊，",
    "T03n0154_004:0094c04": "威神巍巍。仙人見之，為道德故，不惜",
    "T03n0154_004:0094c05": "身命，愍傷憐之，亦自剋責，絕穀不食。尋時",
    "T03n0154_004:0094c06": "遷神，處兜率天。」佛告比丘：「欲知爾時兔王",
    "T03n0154_004:0094c07": "者，則我身是；諸眷屬者，今諸比丘是；其仙人",
    "T03n0154_004:0094c08": "者，定光佛是。吾為菩薩，勤苦如是，精進不",
    "T03n0154_004:0094c09": "懈，以經道故，不惜軀命，積功累德無央",
    "T03n0154_004:0094c10": "數劫，乃得佛道。汝等精勤無得放逸、無",
    "T03n0154_004:0094c11": "得懈怠，斷除六情如救頭燃，心無所著",
    "T03n0154_004:0094c12": "當如飛鳥遊於虛空。」佛說如是，莫不歡",
    "T03n0154_004:0094c13": "喜。",
    "T03n0154_004:0094c14": "32 佛說無懼經佛說無懼經第三十二",
    "T03n0154_004:0094c15": "昔者有人，作性仁賢，修奉經戒，精進守德，",
    "T03n0154_004:0094c16": "每生自剋，行無過惡，一身遵行為天下則。",
    "T03n0154_004:0094c17": "行來四輩，息意休穢，行正不迷，布施持戒，",
    "T03n0154_004:0094c18": "忍辱精進，一心智慧，無所悕望，以法自衛。",
    "T03n0154_004:0094c19": "行來同學，無有異計，若有法會，輙往聽經，",
    "T03n0154_004:0094c20": "不以厭惓。念佛功德，如來、至真、等正覺、明",
    "T03n0154_004:0094c21": "行成為、善逝、世間解、無上士、道法御、天人師，為",
    "T03n0154_004:0094c22": "佛、世尊，流布弘恩，歎法之義，唯志無為。",
    "T03n0154_004:0094c23": "法本柔潤，法香普熏，十方悉聞，去惡就善，",
    "T03n0154_004:0094c24": "居家為穢，出家無弊。志常思法，以法為",
    "T03n0154_004:0094c25": "務，勤誦經法，猶服甘露——法為道藥多",
    "T03n0154_004:0094c26": "所療治，法為橋梁通諸往返，法為舟船",
    "T03n0154_004:0094c27": "度諸未度，法為日月晝夜照明，去諸窈",
    "T03n0154_004:0094c28": "冥陰蓋消除，覩於無形。又信聖眾，眾中學",
    "T03n0154_004:0094c29": "者，猶如眾流遊於大海。聖眾之中或得道",
    "T03n0154_004:0095a01": "跡；或得往來；或獲不還；或成無著緣覺果",
    "T03n0154_004:0095a02": "證；或行菩薩，至不退轉、一生補處，無上正",
    "T03n0154_004:0095a03": "真亦由是生，此則無極。至深道海，菩薩",
    "T03n0154_004:0095a04": "所奉，周旋往來，度脫一切，靡不興載，道",
    "T03n0154_004:0095a05": "慧高妙，無所罣礙。其人每行，出入四輩，",
    "T03n0154_004:0095a06": "常宣三寶，身自歸命。并化一切，常尊三",
    "T03n0154_004:0095a07": "事：一曰，興立功德修治佛寺；二曰，誦經",
    "T03n0154_004:0095a08": "念道宣布典教；三曰，一心定意而無放逸。",
    "T03n0154_004:0095a09": "奉四等心——慈、悲、喜、護，行空、無想、無願之法，",
    "T03n0154_004:0095a10": "解了善權，隨時化人，使發道意。其人年長，",
    "T03n0154_004:0095a11": "命欲終時，四輩眾學及諸親里、五種諸家，",
    "T03n0154_004:0095a12": "咸往問訊：「將無恐怖，安心勿懼！」其人即以",
    "T03n0154_004:0095a13": "偈答眾人：",
    "T03n0154_004:0095a14": "「吾棄捐眾惡，　　奉行諸功德，",
    "T03n0154_004:0095a15": "今身以是故，　　無一恐畏心。",
    "T03n0154_004:0095a16": "猶如有橋梁，　　柱強上下堅，",
    "T03n0154_004:0095a17": "如人乘牢船，　　欲度至彼岸。」",
    "T03n0154_004:0095a18": "眾人聞之，悉共欣悅，代之踊躍。其人命盡，",
    "T03n0154_004:0095a19": "壽終之後，生兜術天，稽首彌勒，得不退轉。",
    "T03n0154_004:0095a20": "與諸菩薩，講經論法，開化不逮。",
    "T03n0154_004:0095a21": "33 佛說五百幼童經佛說五百幼童經第三十三",
    "T03n0154_004:0095a22": "聞如是：一時佛遊波羅奈國，與大比丘眾",
    "T03n0154_004:0095a23": "千二百五十人及諸菩薩俱。爾時，五百幼童",
    "T03n0154_004:0095a24": "行步遊戲，同心等意，相結為伴，日日共行，",
    "T03n0154_004:0095a25": "一體無異，一日不見，猶如百日，甚相敬重。",
    "T03n0154_004:0095a26": "彼時一日俱行遊戲，近於江水，興沙塔廟，",
    "T03n0154_004:0095a27": "各自說言：「吾塔甚好，卿效吾作。」其五百童",
    "T03n0154_004:0095a28": "雖有善心，宿命福薄。時於山中，天大卒雨，",
    "T03n0154_004:0095a29": "積水流行，江水大漲，流溢出外，漂沒五百。",
    "T03n0154_004:0095b01": "諸戲幼童水中溺死，墮于隨流，眾人見之，",
    "T03n0154_004:0095b02": "莫不歎惜，各心念言：「可憐！可憐！」父母",
    "T03n0154_004:0095b03": "舉聲悲哀大哭，不能自勝，求索死喪，",
    "T03n0154_004:0095b04": "不知所在，益用悲酷。時眾人往反，諸比丘",
    "T03n0154_004:0095b05": "具白佛意。佛告眾人：「各豫知之，宿命不",
    "T03n0154_004:0095b06": "請。呼諸父母，告之莫恐。此兒五百世，宿",
    "T03n0154_004:0095b07": "命應然，今雖壽終，生兜術天，皆同發心，為",
    "T03n0154_004:0095b08": "菩薩行。」佛放威神，顯其光明，令其父母見",
    "T03n0154_004:0095b09": "子所在。佛時遙呼：「五百童來！」尋時皆來，住",
    "T03n0154_004:0095b10": "於虛空中，散花供佛，下稽首禮：「自歸命佛，",
    "T03n0154_004:0095b11": "蒙世尊恩，雖身喪亡，得生天上見彌勒",
    "T03n0154_004:0095b12": "佛，唯加慈澤，化諸不逮。」佛言：「善哉！卿等快",
    "T03n0154_004:0095b13": "計，知道至真，興立塔寺，因是生天，既得",
    "T03n0154_004:0095b14": "生天，見於彌勒，諮受法誨。」佛為說法，咸",
    "T03n0154_004:0095b15": "然歡喜，立不退轉。各白父母：「勿復愁憂，人",
    "T03n0154_004:0095b16": "各有命，不可稽留，努力精進，以法自修。人",
    "T03n0154_004:0095b17": "在三界，猶如繫囚，得道度世，乃得自由，",
    "T03n0154_004:0095b18": "歸命三寶，脫于三流，發菩薩心，乃得長",
    "T03n0154_004:0095b19": "久，遊四使水，度脫四瀆。」父母聞之，悉從其",
    "T03n0154_004:0095b20": "教，皆發道意。時諸天子，稽首足下，遶佛三",
    "T03n0154_004:0095b21": "匝，作禮而退，忽然不現，還兜率天。佛說如",
    "T03n0154_004:0095b22": "是，莫不歡喜。",
    "T03n0154_004:0095b23": "34 佛說毒草經佛說毒草經第三十四",
    "T03n0154_004:0095b24": "昔者一國，有大叢樹，樹木參天，無折傷者。",
    "T03n0154_004:0095b25": "中有樹神，明達義理，出入行節，與眾不",
    "T03n0154_004:0095b26": "同。四方來趣，經歷樹木，時樹神悅豫恣人",
    "T03n0154_004:0095b27": "所欲，採果薪草，不以為恨，蔭涼泉水，服",
    "T03n0154_004:0095b28": "者大安。時有一鳥，他方口含弊惡毒草，飛",
    "T03n0154_004:0095b29": "過此樹，因投其上，適墮上枝，毒侵其樹，尋",
    "T03n0154_004:0095c01": "枯過半。時叢樹神，心自念言：「此毒最凶，",
    "T03n0154_004:0095c02": "適墮樹上，須臾之間，令半樹枯，日未至",
    "T03n0154_004:0095c03": "中，未盡冥頃，如是悉枯，未滿十日，恐皆",
    "T03n0154_004:0095c04": "毀死。此叢樹木，當奈之何去斯毒害？」時虛",
    "T03n0154_004:0095c05": "空中，有天神曰：「如是不久，有明人來，歷",
    "T03n0154_004:0095c06": "遊道路，過斯叢樹。卿取樹間所藏金，雇掘",
    "T03n0154_004:0095c07": "此毒樹，盡其根株，令無有餘，爾乃永安。",
    "T03n0154_004:0095c08": "設不爾者，日未冥頃，毒樹盡枯，悉及叢樹。」",
    "T03n0154_004:0095c09": "樹神聞之，因化人形，住於路側待之。已",
    "T03n0154_004:0095c10": "到即語其人：「吾有金藏，當以相賜，願掘毒",
    "T03n0154_004:0095c11": "樹，窮索其根。」其人聞得重金藏寶，即言唯",
    "T03n0154_004:0095c12": "諾，便前掘之，盡其根原。樹神喜悅，尋與",
    "T03n0154_004:0095c13": "金藏，其人取去，家居致富。樹神歡然，得離",
    "T03n0154_004:0095c14": "毒難，眾樹長安，花果茂盛，不慮毒患，諸罪",
    "T03n0154_004:0095c15": "皆散。佛言：「叢樹者，謂三界；樹神者，謂發意菩",
    "T03n0154_004:0095c16": "薩也；鳥從他方取毒來者，謂魔事眾想從",
    "T03n0154_004:0095c17": "無明致；虛空神者，如來、至真、等正覺也，教諸",
    "T03n0154_004:0095c18": "學者，不從魔法，當順善友菩薩大士修同",
    "T03n0154_004:0095c19": "志者，乃拔三垢眾勞之厄。掘樹盡根，謂消",
    "T03n0154_004:0095c20": "婬怒愚癡之冥，設不爾者，溺在三處，罪蓋",
    "T03n0154_004:0095c21": "自覆，無有威勢拯濟眾生生死之惱。得",
    "T03n0154_004:0095c22": "賜藏者，謂道法藏，菩薩大士展轉相助成，",
    "T03n0154_004:0095c23": "猶萬川流合于大海。樹神欣然，悉無憂患，",
    "T03n0154_004:0095c24": "還處樹者，以能逮得無所從生大哀法忍，因",
    "T03n0154_004:0095c25": "往三界，廣度一切。得寶喜樂家居富者，",
    "T03n0154_004:0095c26": "以得總持——六度無極、三十七品、修四等心、",
    "T03n0154_004:0095c27": "四恩十力、相、好、四無所畏——諸根寂定，為無限",
    "T03n0154_004:0095c28": "寶，道富無量。還歸家者，解歸本淨真道之",
    "T03n0154_004:0095c29": "際也。示現佛身，廣宣道化，開度十方，靡",
    "T03n0154_004:0096a01": "不蒙恩。」",
    "T03n0154_004:0096a02": "35 佛說鱉喻經佛說鼈喻經第三十五",
    "T03n0154_004:0096a03": "昔者有一鼈王，遊行大海，周旋往來，以為",
    "T03n0154_004:0096a04": "娛樂。時出海邊水際而臥，其身廣長，邊各",
    "T03n0154_004:0096a05": "六十里，而在其上，積時歷日，寐息陸地，而",
    "T03n0154_004:0096a06": "不轉移。時有賈客，從遠方來，遙視見之，",
    "T03n0154_004:0096a07": "謂是可依水邊好處高陸之地。五百賈客、",
    "T03n0154_004:0096a08": "車馬六畜有數千頭，皆止頓上。炊作飲",
    "T03n0154_004:0096a09": "食，破薪燃火，飼諸牛、馬、騾驢、駱駝，行來",
    "T03n0154_004:0096a10": "臥起。於時鼈王，身遭火燒，欻作擾動，因",
    "T03n0154_004:0096a11": "即移身，馳入大海，遊走東西火害不息。",
    "T03n0154_004:0096a12": "賈人見之謂地為移，海水流溢，悲哀呼嗟：",
    "T03n0154_004:0096a13": "「今定死矣！當柰之何？」鼈身苦痛，不能復忍，",
    "T03n0154_004:0096a14": "因沒其身入大水中，溺殺眾人，牛馬六畜",
    "T03n0154_004:0096a15": "皆共併命。菩薩時告諸弟子曰：「假喻引",
    "T03n0154_004:0096a16": "譬，以解其意。遠來估客，謂三界人。五百",
    "T03n0154_004:0096a17": "群眾，謂五陰六衰諸入之難。鼈身廣長，各",
    "T03n0154_004:0096a18": "六十里者，謂二六牽連十二因緣，輪轉無",
    "T03n0154_004:0096a19": "際，周流五趣，無一懈息。燃火炊作為食",
    "T03n0154_004:0096a20": "具者，謂三毒熾盛，情欲發興。鼈馳走入大",
    "T03n0154_004:0096a21": "海水者，謂犯十惡沒溺三惡——地獄、餓鬼、畜",
    "T03n0154_004:0096a22": "生之中，苦不可言。是故如來，降其聖德，無",
    "T03n0154_004:0096a23": "極大慧，往返生死，救濟危厄，罪所覆蓋，盲",
    "T03n0154_004:0096a24": "冥不解，顯示法燿，令心開闡，咸發無上正",
    "T03n0154_004:0096a25": "真道意。」",
    "T03n0154_004:0096a26": "36 佛說菩薩曾為鱉王經佛說菩薩曾為鼈王經第三十六",
    "T03n0154_004:0096a27": "昔者菩薩，曾為鼈王，生長大海，教化諸類，",
    "T03n0154_004:0096a28": "子民群眾，皆修仁德。王自奉正，行四等心",
    "T03n0154_004:0096a29": "——慈、悲、喜、護——愍於眾生，如母抱育愛于赤子，",
    "T03n0154_004:0096b01": "遊行海中，勸化不逮，皆欲使安，衣食充",
    "T03n0154_004:0096b02": "備，不令飢寒。其海深長，邊際難限，而悉周",
    "T03n0154_004:0096b03": "至，靡不更歷，以化危厄，使眾罪索。於時",
    "T03n0154_004:0096b04": "鼈王，出海於外，在邊臥息，積有日月，其",
    "T03n0154_004:0096b05": "背堅𤍜猶如陸地高𤍜之土。賈人遠來，見之",
    "T03n0154_004:0096b06": "高好，因止其上，破薪燃火，炊作飲食，繫",
    "T03n0154_004:0096b07": "其牛馬，莊物積載，車乘眾諸，皆著其上。",
    "T03n0154_004:0096b08": "鼈王見之，被火焚燒，焚炙其背，車馬人從，",
    "T03n0154_004:0096b09": "咸止其上，困不可言。欲趣入水，畏害眾",
    "T03n0154_004:0096b10": "賈，為墮不仁違失道意，適欲強忍，痛不",
    "T03n0154_004:0096b11": "可言。便設權計：「入海淺水，自漬其身，",
    "T03n0154_004:0096b12": "除伏火毒，不危眾賈，兩使無違。」果如意",
    "T03n0154_004:0096b13": "念，輙設方計。眾賈恐怖，謂海水漲：「潮水卒",
    "T03n0154_004:0096b14": "至，吾等定死。悲哀呼嗟！歸命諸天釋梵四王",
    "T03n0154_004:0096b15": "日月神明，願以威德，唯見救濟。」鼈王見",
    "T03n0154_004:0096b16": "然，心益愍之，因報賈人：「慎莫恐怖，吾被",
    "T03n0154_004:0096b17": "火焚，故捨入水，欲令痛息，今當相安，終",
    "T03n0154_004:0096b18": "不相危。」眾賈聞之，自以欣慶，知有活望，",
    "T03n0154_004:0096b19": "俱時發聲，言南無佛！鼈興大慈，還負眾",
    "T03n0154_004:0096b20": "賈，移在岸邊，眾人得脫，靡不歡喜。遙拜",
    "T03n0154_004:0096b21": "鼈王，而歎其德，尊為橋梁，多所過度，行為",
    "T03n0154_004:0096b22": "大舟，載越三界，設得佛道，當復救脫生",
    "T03n0154_004:0096b23": "死之厄。鼈王報曰：「善哉！善哉！當如來言，各自",
    "T03n0154_004:0096b24": "別去。」佛言：「時鼈王者，我身是也；五百賈人，",
    "T03n0154_004:0096b25": "五百弟子舍利弗等是。」追識宿命，為弟子",
    "T03n0154_004:0096b26": "說，咸令修德。",
    "T03n0154_004:0096b27": "37 佛說毒喻經佛說毒喻經第三十七",
    "T03n0154_004:0096b28": "昔者有一家，家喜行毒——一行毒已，家中",
    "T03n0154_004:0096b29": "得富，宿命罪福，自令其然——一國惡之，不敢",
    "T03n0154_004:0096c01": "往來與共從事，畏見危害。一國遠之，行求",
    "T03n0154_004:0096c02": "子婦，無肯與者，各各相令：「此行毒家，世之",
    "T03n0154_004:0096c03": "最惡，不順義理，欲害人命。設與婚姻，行毒",
    "T03n0154_004:0096c04": "無處，反來危人，是故遠之。猶離劇賊，賊",
    "T03n0154_004:0096c05": "與人鬪，手拳相加，尚有強弱。行毒之家，默",
    "T03n0154_004:0096c06": "然以與人，人卒被此害，命不可救。」咸共令",
    "T03n0154_004:0096c07": "知，皆遠離之，無與從事。其人困極，遍求子",
    "T03n0154_004:0096c08": "婦，無肯與者，因行他國千餘里外求其子",
    "T03n0154_004:0096c09": "婦。其人家富，既復豪貴，婦家貧俠，且復",
    "T03n0154_004:0096c10": "不貴。見彼家富，貪與其女，不行毒故，益",
    "T03n0154_004:0096c11": "入財物。尋迎婦來，在家行禮，威儀悉備，不",
    "T03n0154_004:0096c12": "失婦禮，出入應節。時其家中，耗損不諧，",
    "T03n0154_004:0096c13": "當行毒害，乃得富耳。姑嫜勅婦，令其行",
    "T03n0154_004:0096c14": "毒害殺某人：「吾家本業，自應其然。」婦聞愁",
    "T03n0154_004:0096c15": "憂白姑嫜曰：「我家行慈，初無加害，不任",
    "T03n0154_004:0096c16": "行毒，死死不犯。」姑嫜罵詈，不肯受教。因語",
    "T03n0154_004:0096c17": "毒神：「今取此婦，不行毒藥，以加害人，而",
    "T03n0154_004:0096c18": "不肯從。當奈之何？」毒神答曰：「吾當化之令",
    "T03n0154_004:0096c19": "不違教。」毒神便往，化為毒蛇，來趣其婦。",
    "T03n0154_004:0096c20": "其婦恐怖不知所至——或現頭上、食現其前、",
    "T03n0154_004:0096c21": "飲現器中、臥現床上、行步逐後，其婦恐怖，",
    "T03n0154_004:0096c22": "不知所到，羸瘦骨立，不能飲食。毒神勅",
    "T03n0154_004:0096c23": "之：「令行毒藥，乃相置耳。」窮困無計，可之",
    "T03n0154_004:0096c24": "從教。于時本土比舍，有人到此國邑，見其",
    "T03n0154_004:0096c25": "女身羸瘦不安，以用愕然：「何故如是？」女具",
    "T03n0154_004:0096c26": "語意：「還到我家，宣白父母，令疾迎我，不",
    "T03n0154_004:0096c27": "爾載死。」人還具說，父母聞之，愁慼憒憒。父",
    "T03n0154_004:0096c28": "嚴車馬，疾行迎女，到其鄉土，具喻姑嫜：「女",
    "T03n0154_004:0096c29": "母悲泣，夙夜思女，故遣迎之，當聽相見，",
    "T03n0154_004:0097a01": "不久來還。」姑嫜聽去，父載女還，便語姑嫜：",
    "T03n0154_004:0097a02": "「卿家行毒，吾奪汝女，不復相與。設共諍",
    "T03n0154_004:0097a03": "者，自有官法應得爾，此是滅門之憂。",
    "T03n0154_004:0097a04": "不肯聽者，棄行毒事，乃相還婦。」夫婦共",
    "T03n0154_004:0097a05": "議：「此婦端正，世之希有，不可棄之！寧",
    "T03n0154_004:0097a06": "棄毒業。又官家聞，便相危害。」便止毒業，與",
    "T03n0154_004:0097a07": "其約誓，不敢復犯，遣棄毒神，家中遂安。其",
    "T03n0154_004:0097a08": "毒神者，謂四魔。行毒求富，謂諸魔天，惡鬼",
    "T03n0154_004:0097a09": "神輩，日日迎婦。國中人民不肯與者，",
    "T03n0154_004:0097a10": "又謂其人不從魔教。迎婦者，行到他方，",
    "T03n0154_004:0097a11": "求以為人。便取得婦者，謂染法。教使",
    "T03n0154_004:0097a12": "行毒不從言者，覺知魔，不墮五陰。使",
    "T03n0154_004:0097a13": "人還歸語父母者，謂從般若善權之教。父",
    "T03n0154_004:0097a14": "執將歸，謂從本無。令其女聟止毒乃與",
    "T03n0154_004:0097a15": "女者，謂去三毒眾妄想，求應四等，因六",
    "T03n0154_004:0097a16": "度無極善權方便，一切得度三界，至於正",
    "T03n0154_004:0097a17": "真無極之慧。",
    "T03n0154_004:0097a18": "38 佛說誨子經佛說誨子經第三十八",
    "T03n0154_004:0097a19": "昔者有人，父早命過，少小孤寡，獨與母居。",
    "T03n0154_004:0097a20": "未被教勅，出入不節，不拘禮教，違失先",
    "T03n0154_004:0097a21": "聖典籍之誨。不肯學問諮受經法，唯以愚",
    "T03n0154_004:0097a22": "伴迷惑之眾，以為徒類。嗜酒博戲，高抗華",
    "T03n0154_004:0097a23": "飾，有表無裏，放恣情欲，噓天雅步。不以孝",
    "T03n0154_004:0097a24": "順修德經心，當用立身，身犯眾惡，口言麤",
    "T03n0154_004:0097a25": "󰉕，心念毒害。不念所生親之遺教，唯",
    "T03n0154_004:0097a26": "以非法亂行為業。母甚患之，因欲教勅，",
    "T03n0154_004:0097a27": "示其至密威儀法節，令改心行，慎身護",
    "T03n0154_004:0097a28": "口，奉先聖典，修其祖父所生之則，敬受世",
    "T03n0154_004:0097a29": "尊無極之道。因以慈意演出妙誨，而告子",
    "T03n0154_004:0097b01": "曰：",
    "T03n0154_004:0097b02": "「子常行柔和，　　結伴從善友，",
    "T03n0154_004:0097b03": "恒宣喜勸助，　　長修正法化。」",
    "T03n0154_004:0097b04": "子又問母曰：",
    "T03n0154_004:0097b05": "「若常行柔和，　　以何為爾乎？",
    "T03n0154_004:0097b06": "設結善友者，　　何用為增益？",
    "T03n0154_004:0097b07": "假恒宣勸助，　　何為修此義？",
    "T03n0154_004:0097b08": "長修正法化，　　何所有加施？」",
    "T03n0154_004:0097b09": "母告子曰：",
    "T03n0154_004:0097b10": "「若常行柔和，　　眾人所愛敬。",
    "T03n0154_004:0097b11": "設結善友者，　　堅住無能動。",
    "T03n0154_004:0097b12": "恒宣勸助者，　　致獲大財富。",
    "T03n0154_004:0097b13": "長修正法化，　　壽終生天上。」",
    "T03n0154_004:0097b14": "子白母曰：「善哉親教，其誨無上，其法無限，",
    "T03n0154_004:0097b15": "巍巍難量，不可稱載。吾之愚冥，其日久矣！",
    "T03n0154_004:0097b16": "背恩向偽，不識至真，迷於容色，惑于種",
    "T03n0154_004:0097b17": "姓。自謂才智，不明謂明、不達謂達，不別尊",
    "T03n0154_004:0097b18": "卑、親之明誨，賤善貴惡，不惟孝養慈親",
    "T03n0154_004:0097b19": "之德，捨厚就薄，愚伴為侶，遂使致是癡惑",
    "T03n0154_004:0097b20": "日甚。賴蒙親化，顯以慈仁，垂流愍澤，",
    "T03n0154_004:0097b21": "乳養之本，轉令興隆，通于十方。啟受頂奉，",
    "T03n0154_004:0097b22": "不敢遺忘，子稽首謝，修行親命，終始無違。」",
    "T03n0154_004:0097b23": "子如法進，常行柔和，一國宗焉。擇善為友，",
    "T03n0154_004:0097b24": "無能侵焉。恒行勸助，合偶離別，和合鬪",
    "T03n0154_004:0097b25": "諍，大得供遺，財寶無量。稽首歸佛，奉受五",
    "T03n0154_004:0097b26": "戒，修行十善，諸天衛護。國主聞之，召為大",
    "T03n0154_004:0097b27": "臣。王告之曰：「朕聞德行一國悅之，故以相",
    "T03n0154_004:0097b28": "命。國無良臣，唯為良輔，使土清寧，四國",
    "T03n0154_004:0097b29": "歸德，爾乃顯榮。」其人曰：「諾，不敢違聖。唯",
    "T03n0154_004:0097c01": "恐薄德不副功教，為慚愧耳！違負聖教，",
    "T03n0154_004:0097c02": "黎庶怨望，所以自難不敢順命！」王曰：「觀仁",
    "T03n0154_004:0097c03": "言行舉動進止，果能辦之，故相召耳。其人",
    "T03n0154_004:0097c04": "默然，立為大臣。」王復告曰：「某許國王，本時",
    "T03n0154_004:0097c05": "與吾親親無二，猶如一體。有傳口者，兩頭",
    "T03n0154_004:0097c06": "相鬪，令身相失，年月時久，各爾廢礙，無能",
    "T03n0154_004:0097c07": "解者。欲卿身躬自往和使如故，當重相賜",
    "T03n0154_004:0097c08": "財寶重位。」其人曰：「諾」因取家財，供作美饌，",
    "T03n0154_004:0097c09": "又齎寶物，往詣彼國。跪拜陳謝：「素自闇塞，",
    "T03n0154_004:0097c10": "被蒙天潤，為王所使，遣此飲食金銀珍",
    "T03n0154_004:0097c11": "寶，以貢大王。前者謬誤，舉動不當，相",
    "T03n0154_004:0097c12": "失聖意，從來闊別，積累年載，慚愧羞耻，踧",
    "T03n0154_004:0097c13": "踖無顏。故遣貢遺，願恕殃舋，原其罪過。」其",
    "T03n0154_004:0097c14": "王聞之，心中欣然，亦返責己：「吾久有意，",
    "T03n0154_004:0097c15": "欲得和解，無能發者。使彼興意，先來相",
    "T03n0154_004:0097c16": "謝，是吾不逮之所致也！」便手執筆，作書報",
    "T03n0154_004:0097c17": "之：「惟別歷載，不得言面，每思舊好，何日",
    "T03n0154_004:0097c18": "捨懷？中間隔絕，不及所致，不見忽捐，復遣",
    "T03n0154_004:0097c19": "賢臣，美供𭹹琦，以相謝矣！剋抱來意，終始",
    "T03n0154_004:0097c20": "不忘，願一同會，及散久逈。今寄珍琦，是",
    "T03n0154_004:0097c21": "身所有，貴致微心，言面乃敘。」彼王得之，歡",
    "T03n0154_004:0097c22": "然無量，剋期會日，快共相娛。察本所失，蓋",
    "T03n0154_004:0097c23": "不足言，傳者過差乃至此患，以為比國，友",
    "T03n0154_004:0097c24": "親意厚，急緩相救，自遣大臣，名不可計，",
    "T03n0154_004:0097c25": "寶增益其位。阿難白佛言：「母之至教，莫",
    "T03n0154_004:0097c26": "能大焉！」佛言：「至哉！」復問佛言：「將來之世，皆",
    "T03n0154_004:0097c27": "承此教乎？」佛言：「有從不從。所以者何？將來",
    "T03n0154_004:0097c28": "之世，人民悖亂，貴惡賤善，放逸情意，臣欲",
    "T03n0154_004:0097c29": "害君，子殺二親，弟子危師，不念弘德乳",
    "T03n0154_004:0098a01": "養之恩，欲令其沒，獨見奉事，嫉妬其師，",
    "T03n0154_004:0098a02": "猶如怨家，罪莫大焉！所以者何？弟子後世，",
    "T03n0154_004:0098a03": "在前陽供，在後欲攻，心不與同。師出天",
    "T03n0154_004:0098a04": "下，宣傳道化，度脫一切；反憎惡之，罪中之",
    "T03n0154_004:0098a05": "罪，不可為喻。後世德人，時時有耳。天下樹",
    "T03n0154_004:0098a06": "多，香樹希有，香草尠生，少少山地，出金",
    "T03n0154_004:0098a07": "寶耳；好人行德，亦復如是！惡人行時，伴黨",
    "T03n0154_004:0098a08": "相隨，識真者少。彌勒佛時，德人乃多，貴善",
    "T03n0154_004:0098a09": "賤惡，無有偏黨，道德盈盈，不可稱量。修",
    "T03n0154_004:0098a10": "德無上，不為罪殃，孝親敬君，奉承師長，",
    "T03n0154_004:0098a11": "歸命三寶，三乘興隆，三毒消索，所度無量，",
    "T03n0154_004:0098a12": "皆使得道。」阿難聞之，悲喜交集：「將來末世",
    "T03n0154_004:0098a13": "乃有此患，不如山野愚民癡人，勝此輩者，",
    "T03n0154_004:0098a14": "能知去就進退之宜。」稽首而退。",
    "T03n0154_004:0098a15": "39 佛說負為牛者經佛說負為牛者經第三十九",
    "T03n0154_004:0098a16": "聞如是：一時佛遊舍衛祇樹給孤獨園，與",
    "T03n0154_004:0098a17": "大比丘眾千二百五十人俱，及眾菩薩。時佛",
    "T03n0154_004:0098a18": "明旦著衣，手執應器，入城分衛。時遠方民，",
    "T03n0154_004:0098a19": "將一大牛，肥盛有力，賣與此城中人。城中",
    "T03n0154_004:0098a20": "人買以出之，欲以殺之，在城門中，與佛",
    "T03n0154_004:0098a21": "相遇。其主見牛，既大多勢，畏犇突故，請",
    "T03n0154_004:0098a22": "十餘人，將牛共行。牛遙覩佛，心中悲喜，",
    "T03n0154_004:0098a23": "絕靷馳逸，數十人救，救不能制，走趣如",
    "T03n0154_004:0098a24": "來。如來則知憶本宿命。阿難見之，前欲搏",
    "T03n0154_004:0098a25": "耳，逐之一面，恐觸如來；一切眾人，亦懷恐",
    "T03n0154_004:0098a26": "懼，畏來傷佛。佛告阿難：「聽之來，勿得呵",
    "T03n0154_004:0098a27": "之！」牛徑前往趣佛，屈前兩脚，而嗚佛足，淚",
    "T03n0154_004:0098a28": "出交橫，口自演言：「唯然，世尊！加以大哀，救",
    "T03n0154_004:0098a29": "濟危厄，令脫此難，今是其時。大聖難遭，億",
    "T03n0154_004:0098b01": "世時有所以出者，為眾生故。唯垂弘慈，",
    "T03n0154_004:0098b02": "一見濟拔。」佛言：「善哉！甚可愍哀，意之迷人，",
    "T03n0154_004:0098b03": "乃值斯患。」阿難、從天龍鬼神人民，莫不愕",
    "T03n0154_004:0098b04": "然，甚怪所以？畜生之類，自歸天尊。阿難長",
    "T03n0154_004:0098b05": "跪，前問聖尊：「此牛見佛，何故自歸？本末云",
    "T03n0154_004:0098b06": "何？」佛言：「乃往過去久遠世時，有轉輪王，王",
    "T03n0154_004:0098b07": "四天下，千子七寶，治以正法，不枉萬民，天",
    "T03n0154_004:0098b08": "下太平，人民安寧，五穀豐盈。又有四德：",
    "T03n0154_004:0098b09": "視民如子，民奉猶父；沙門梵志，長者人民，",
    "T03n0154_004:0098b10": "莫不啟親；身未曾病，永得安寧；四域宣德，",
    "T03n0154_004:0098b11": "徹于十方。時轉輪王，遊觀四方，還欲歸宮。",
    "T03n0154_004:0098b12": "時見古世一親親人，而為債主所見拘",
    "T03n0154_004:0098b13": "繫，縛在著樹而不得去。時轉輪王七寶侍",
    "T03n0154_004:0098b14": "從，停住不進，怪之所以？『遙見故舊為人",
    "T03n0154_004:0098b15": "所拘，負五十兩金，令不得去。』聖王報之：",
    "T03n0154_004:0098b16": "『解之令去，當倍卿百兩金。』其人白曰：『吾復",
    "T03n0154_004:0098b17": "轉負某百兩金，當以償之，不能捨置。』聖王",
    "T03n0154_004:0098b18": "即勅諸臣下：『到宮與其百兩金。』臣下言：『諾！』",
    "T03n0154_004:0098b19": "即解債主得還歸家。其人數數，詣王宮",
    "T03n0154_004:0098b20": "門，求金不得。債主求之，避不知處。遂在",
    "T03n0154_004:0098b21": "生死，周旋往來，無數之劫，不償所負，至于",
    "T03n0154_004:0098b22": "今世，墮此牛中，所債所賣，數千兩金，故來",
    "T03n0154_004:0098b23": "歸佛，宿緣所牽。」佛語阿難：「時轉輪王，則我",
    "T03n0154_004:0098b24": "身是；其債主者，此牛是。佛為聖王，保之為",
    "T03n0154_004:0098b25": "償，竟不與之，故來歸佛，求索債救。」佛告",
    "T03n0154_004:0098b26": "牛主：「佛為卿行分衛倍償。」牛主不肯，還欲",
    "T03n0154_004:0098b27": "得牛。佛復重告：「吾稱牛身斤兩輕重與",
    "T03n0154_004:0098b28": "若干斤金。」故不肯矣！時釋梵天俱來下，叉手",
    "T03n0154_004:0098b29": "白佛：「佛勿分衛！所欲得金，萬千億兩，吾等",
    "T03n0154_004:0098c01": "致之。」布兩牛皮，釋梵四王，積累金寶，滿兩",
    "T03n0154_004:0098c02": "牛皮，爾乃各罷。將牛到祇洹中，入其中",
    "T03n0154_004:0098c03": "門，觀察佛身及聖眾形，諸菩薩德，巍巍無",
    "T03n0154_004:0098c04": "量，光光堂堂，猶星中月，威神照遠，不可稱",
    "T03n0154_004:0098c05": "計。因時思惟，念佛法眾，七日命盡，忽生天",
    "T03n0154_004:0098c06": "上，尋憶自識宿命世尊功德，來還人間，散",
    "T03n0154_004:0098c07": "華供佛，報其恩德，稽首佛足。佛為說經，",
    "T03n0154_004:0098c08": "即發無上正真道意，輙得立在不退轉地",
    "T03n0154_004:0098c09": "從無生忍，乃還天上。",
    "T03n0154_004:0098c10": "40 佛說光華梵志經佛說光華梵志經第四十",
    "T03n0154_004:0098c11": "聞如是：一時佛遊舍衛祇樹給孤獨園，與",
    "T03n0154_004:0098c12": "大比丘眾俱，千二百五十菩薩，無央數人。",
    "T03n0154_004:0098c13": "于時眾人無央數千，皆來集會在於佛所，",
    "T03n0154_004:0098c14": "悉下鬚髮行作沙門，各自與五百群從，修",
    "T03n0154_004:0098c15": "治道德，精進不懈，成得神通，生死根斷，普",
    "T03n0154_004:0098c16": "獲道證，周旋十方，濟度眾生。阿難白佛：「此",
    "T03n0154_004:0098c17": "等眾學，宿有何行、本修何德，乃致此譽，神",
    "T03n0154_004:0098c18": "通之慧，然為第一？」佛告阿難：「乃往過去久",
    "T03n0154_004:0098c19": "遠世時，經歷劫數九十有一，維衛佛時。有",
    "T03n0154_004:0098c20": "一國王，名曰旃頭，城號旃頭摩提。爾時有",
    "T03n0154_004:0098c21": "一梵志，名光華，博學眾經，廣宣法典，無義",
    "T03n0154_004:0098c22": "不達；有五百眾，侍從啟受。數數往詣維衛",
    "T03n0154_004:0098c23": "如來，聽受經典，誘化群黎，開發愚冥，勸示",
    "T03n0154_004:0098c24": "正真，行作沙門修德為業。時彼國中五百",
    "T03n0154_004:0098c25": "營從，將五百人大臣群僚，亦作沙門。有大",
    "T03n0154_004:0098c26": "長者，化諸群眾，皆復捨家，行作沙門，奉行",
    "T03n0154_004:0098c27": "精進，不犯禁戒。命終之後，得生天上。天",
    "T03n0154_004:0098c28": "上壽盡，來生人間。如是上下，終而復始，九",
    "T03n0154_004:0098c29": "十一劫，於此佛世，皆作沙門，悉會佛所，",
    "T03n0154_004:0099a01": "為佛作禮，退坐一面。」諸天、龍神、乾沓和、阿",
    "T03n0154_004:0099a02": "須倫、迦留羅、真陀羅、摩休勒，人與非人靡",
    "T03n0154_004:0099a03": "不來到，會於佛所，稽首足下，遷住一面。",
    "T03n0154_004:0099a04": "佛時便笑。阿難問佛：「何因緣笑？至真世尊，",
    "T03n0154_004:0099a05": "終不虛欣，唯說其意。」佛告阿難：「見此眾",
    "T03n0154_004:0099a06": "人天龍鬼神來會者不？」答曰：「已見。」佛告阿",
    "T03n0154_004:0099a07": "難：「維衛佛時，有一大國，名旃頭摩提，王名",
    "T03n0154_004:0099a08": "旃頭，皆奉大法，歸命三寶。時有梵志，名",
    "T03n0154_004:0099a09": "光華，總攝三達，博綜眾經，無義不達，見",
    "T03n0154_004:0099a10": "維衛佛化於十方，天上天下，靡不啟親，誘",
    "T03n0154_004:0099a11": "五百眾，往詣佛所而作沙門，咸受經戒。時",
    "T03n0154_004:0099a12": "其國王，棄國捐王，與五百眾，亦作沙門。",
    "T03n0154_004:0099a13": "有大長者，亦化群從五百之眾，行作沙門，",
    "T03n0154_004:0099a14": "普受道化，進獲神通，奉四等心——慈、悲、喜、護——",
    "T03n0154_004:0099a15": "九十一劫不歸惡趣，生天上人間，今得人",
    "T03n0154_004:0099a16": "身，悉來會此，亦普出家，行作沙門，啟受經",
    "T03n0154_004:0099a17": "戒，皆得道證。欲知爾時所行梵志豈異人",
    "T03n0154_004:0099a18": "乎？勿作斯觀，則吾身是。國王人民，及大長",
    "T03n0154_004:0099a19": "者之眾，皆是維衛如來至真同時學者，彼",
    "T03n0154_004:0099a20": "種此獲，功不唐捐，皆自得之。」佛說是時，無",
    "T03n0154_004:0099a21": "央數人，皆發無上正真道意，應時立不退",
    "T03n0154_004:0099a22": "轉地，一生補處亦不可計，得成羅漢亦復",
    "T03n0154_004:0099a23": "如是。佛說是時，莫不歡喜。",
    "T03n0154_004:0099a24": "41 佛說變悔喻經佛說變悔喻經第四十一",
    "T03n0154_004:0099a25": "聞如是：一時佛遊舍衛祇樹給孤獨園，與",
    "T03n0154_004:0099a26": "大比丘眾俱。爾時有一居士——厭世苦患，萬",
    "T03n0154_004:0099a27": "物非常，身之所有財物如幻，寄居天地，猶",
    "T03n0154_004:0099a28": "如過客無一可貪；唯道真正，永可常存——",
    "T03n0154_004:0099a29": "因便出家，行作沙門，精進不懈，志本不達，",
    "T03n0154_004:0099b01": "則便入山。山中修行，夙夜不廢，不惜身命，",
    "T03n0154_004:0099b02": "布施持戒，忍辱精進，一心智慧，守志不動，",
    "T03n0154_004:0099b03": "不得道證，心欲變悔，還作白衣：「學道積",
    "T03n0154_004:0099b04": "年，勤務不休，然心冥冥，不知所趣。本在",
    "T03n0154_004:0099b05": "人間，數蒙說議，口舌流盈，今在山中，復",
    "T03n0154_004:0099b06": "無所獲，進退無宜，不知所湊，不如脫衣",
    "T03n0154_004:0099b07": "還就吾業。」猶豫未定。時山神樹神覩之，",
    "T03n0154_004:0099b08": "惜其功夫，方欲成就，反欲還家，志在瑕",
    "T03n0154_004:0099b09": "穢，代之恨恨，不可為喻。因則化作比丘尼",
    "T03n0154_004:0099b10": "身，󰀪化亂意欲發道心，堅固其志。其比丘",
    "T03n0154_004:0099b11": "尼，身著珠寶，面色光榮，非世所有，復現女",
    "T03n0154_004:0099b12": "人，顏貌端正，色像第一，姿曜煒煒，眾類無",
    "T03n0154_004:0099b13": "逮。俱相謂言：「卿比丘尼，何故身著寶瓔珞？",
    "T03n0154_004:0099b14": "脣口妙好，猶如赤真珠。」比丘尼曰：「寶如幻",
    "T03n0154_004:0099b15": "化，脣如彩畫，端正喻膏，有何可貪？如卿",
    "T03n0154_004:0099b16": "今身，色雖端正猶如春華，身若果落不久",
    "T03n0154_004:0099b17": "著樹，四大合散，無有正主。唯心為本，在",
    "T03n0154_004:0099b18": "三界中，獨來獨去無一隨者，禍福追身如",
    "T03n0154_004:0099b19": "影隨形。三處皆空，無一可賴，為罪所覆，",
    "T03n0154_004:0099b20": "五陰六蓋，心閉意塞，不解三昧。」比丘聞之",
    "T03n0154_004:0099b21": "心即覺了，知審如言識別四大本因緣合，",
    "T03n0154_004:0099b22": "貪身自害，剖判本空，猶如寄居，觀十方人，",
    "T03n0154_004:0099b23": "無有親疎，則心了意解，諸漏得盡，生死已",
    "T03n0154_004:0099b24": "斷，悉無起分，出入自由，不著垢塵，爾乃達",
    "T03n0154_004:0099b25": "知，山樹有故，化如除浮雲。樹神跪拜，自",
    "T03n0154_004:0099b26": "陳：「辛苦周旋三界，五陰所覆，十二牽連，忽",
    "T03n0154_004:0099b27": "始相因，唯見愍哀救濟此覆。」即為說經，",
    "T03n0154_004:0099b28": "使心開解，奉受五戒，修行十善，塞惡三塗，",
    "T03n0154_004:0099b29": "道心稍前，遂至無極，入佛正真。於時世尊，",
    "T03n0154_004:0099c01": "告諸比丘：「解其本末，執心當堅，無得後",
    "T03n0154_004:0099c02": "悔。」佛說如是，莫不歡喜。",
    "T03n0154_004:0099c03": "42 佛說馬喻經佛說馬喻經第四十二",
    "T03n0154_004:0099c04": "昔有長者，畜一好馬，初得之時，志操犇突，",
    "T03n0154_004:0099c05": "不可御調。適欲被騎，舉前兩脚，跳上遊",
    "T03n0154_004:0099c06": "逸，四出橫走，不從徑路，入於溝渠，突樹牆",
    "T03n0154_004:0099c07": "壁。其主長者，甚懷瞋恨，還歸在家，鞭撾酷",
    "T03n0154_004:0099c08": "毒，不與水草，獨令窮困。飢餓心惱，而自剋",
    "T03n0154_004:0099c09": "責，心中無計，不知何施？空中聲出，則告之",
    "T03n0154_004:0099c10": "曰：「順從其主，時無患難。」時馬心解，明日長",
    "T03n0154_004:0099c11": "者，故乘騎試，以著鞍勒，馬即受之，不復",
    "T03n0154_004:0099c12": "跳踉。騎上鞍住，亦不為態，牽東西南北，行",
    "T03n0154_004:0099c13": "從而不違，與穀飲之，隨時消息令飽滿肥",
    "T03n0154_004:0099c14": "盛氣力。後騎將行，轉遂調柔，日日成就。後",
    "T03n0154_004:0099c15": "生二子，至數歲，長者乘之。後不順從，跳",
    "T03n0154_004:0099c16": "踉橫走斷絕韁靽，捶杖加之不以改行，還",
    "T03n0154_004:0099c17": "歸餓之。乃思己殃，食以臭草，飲以濁泉，",
    "T03n0154_004:0099c18": "自作己受，何所復怨？夜行見母，長跪問言：",
    "T03n0154_004:0099c19": "「今者大家，獨見憎毒，不得水草，撾鞭甚酷。",
    "T03n0154_004:0099c20": "母獨高處，不念親慼，行來欣欣，一身喜樂，",
    "T03n0154_004:0099c21": "高望遠視，猶若鴻鵠，不憂子孫獨遇此酷。」",
    "T03n0154_004:0099c22": "其母答曰：「是卿身過，何所怨責？長者授勒",
    "T03n0154_004:0099c23": "被鞍，即便受騎，汝隨順東西從之，便見",
    "T03n0154_004:0099c24": "愛耳！斯事極易而卿反之，故獲此殃！」子聞",
    "T03n0154_004:0099c25": "母教，明日即從。長者試之，安然順之，騎之",
    "T03n0154_004:0099c26": "授身，令行即行，令住尋住。長者大喜，馬即",
    "T03n0154_004:0099c27": "調良，飲食隨時，與母無異。假以為喻，長者",
    "T03n0154_004:0099c28": "謂佛，馬喻學人，不受佛教，放心恣意，不",
    "T03n0154_004:0099c29": "從道化，故為說法，令知去就。跳踉走行，不",
    "T03n0154_004:0100a01": "可制者，加以捶杖，為演五戒十善，生天人",
    "T03n0154_004:0100a02": "中，罪者示以地獄、餓鬼畜生，勤苦之難，三",
    "T03n0154_004:0100a03": "界之患，往來輪轉，無一可安。設不犯惡，五",
    "T03n0154_004:0100a04": "戒十善，乃開化之，四等六度，神通之行，在",
    "T03n0154_004:0100a05": "於十方諸佛共會，三毒消除，去諸陰蓋。其",
    "T03n0154_004:0100a06": "子從母，長跪問曰前聞其師所行法則，師",
    "T03n0154_004:0100a07": "說深淺之行皆有意。故五戒十善因，為天",
    "T03n0154_004:0100a08": "人說，空無相願，六度無極，四等四恩，不在",
    "T03n0154_004:0100a09": "生死，不住滅度，乃入正真，勇果之徒，處",
    "T03n0154_004:0100a10": "神通乘，周旋三界，度脫一切。",
    "T03n0154_004:0100a11": "43 佛說比丘尼現變經佛說比丘尼現變經第四十三",
    "T03n0154_004:0100a12": "昔者舍衛之城，城名拘薩。國中有諸蕩逸婬",
    "T03n0154_004:0100a13": "亂之眾，專為凶惡，不隨徑路，一國患之，以",
    "T03n0154_004:0100a14": "為酷苦，伴黨相追，共為惡逆，官家求取，馳",
    "T03n0154_004:0100a15": "走叵得。於時國中諸比丘尼，俱共遊行，樹",
    "T03n0154_004:0100a16": "下精專，思惟正道，不捨心懷。眾比丘尼，",
    "T03n0154_004:0100a17": "智慧第一，名曰差摩；神足第一，名蓮華鮮，",
    "T03n0154_004:0100a18": "各各有德行，威神巍巍。時天小熱，俱行欲",
    "T03n0154_004:0100a19": "洗，詣流水側，凶眾遙見，即生惡心婬意",
    "T03n0154_004:0100a20": "隆崇，欲以犯之。候比丘尼，適脫衣被，入",
    "T03n0154_004:0100a21": "水洗浴，尋前掣衣，持著遠處，欲牽犯之。",
    "T03n0154_004:0100a22": "時比丘尼，見發逆意，意中愴然，愍之為愚，",
    "T03n0154_004:0100a23": "因脫兩眼，著其掌中，以示諸逆。「卿所愛我，",
    "T03n0154_004:0100a24": "唯愛面色，今我以盲，何所可好？」復示腸",
    "T03n0154_004:0100a25": "胃身體五藏手脚各異，棄在一面，謂凶眾",
    "T03n0154_004:0100a26": "言：「好為所在？」逆凶見此忽然恐怖，知世無",
    "T03n0154_004:0100a27": "常，三界如寄，其身化成，骨血不淨，無可貪",
    "T03n0154_004:0100a28": "者。尋還衣被，稽首悔過：「所作無狀，反逆無",
    "T03n0154_004:0100a29": "義，願捨其殃。」長跪叉手，各受五戒。將至佛",
    "T03n0154_004:0100b01": "所，稽首于地，自責其罪：「盲冥無知，迷來日",
    "T03n0154_004:0100b02": "久，作惡不罷，不覺世世當受禍危，今蒙",
    "T03n0154_004:0100b03": "大聖垂恩救濟，乃感比丘尼威德化眼，去",
    "T03n0154_004:0100b04": "罪罪輕，稍近無為。」佛言：「善哉！惡趣已離，轉",
    "T03n0154_004:0100b05": "當成就，如樹花枝，果實以茂，行亦從斯。」",
    "T03n0154_004:0100b06": "諸人欣然，求作沙門。佛即聽之：「正心為本。」",
    "T03n0154_004:0100b07": "尋時出家，守護諸根，眾殃永除，五蓋不存，",
    "T03n0154_004:0100b08": "三毒消滅，為佛子孫，以斷生死，自然神通，",
    "T03n0154_004:0100b09": "爾乃識別佛之大恩。",
    "T03n0154_004:0100b10": "44 佛說孤獨經佛說孤獨經第四十四",
    "T03n0154_004:0100b11": "昔有一人，幼少孤苦，獨一身居。種作廣田，",
    "T03n0154_004:0100b12": "益有犁牛，得收五穀，乳酪醍醐，眾果菜茹",
    "T03n0154_004:0100b13": "不可限量，供給遠近諸食之者，往來每與",
    "T03n0154_004:0100b14": "窮困，名德流布普通十方。時說眾喻解",
    "T03n0154_004:0100b15": "悟其意，當得伴黨獨不可諧，眾人咸來",
    "T03n0154_004:0100b16": "皆共居止，在其人邊居家遂多，更立城邑。",
    "T03n0154_004:0100b17": "取婦生子，子大眾多，父轉年大，教告諸子：",
    "T03n0154_004:0100b18": "「當可施行，護身口意，布恩施德。」子各違",
    "T03n0154_004:0100b19": "錯，不從其教言。「父今已老，何不寂然？妄有",
    "T03n0154_004:0100b20": "所教，誰當受之？」父得子惱，心自念言：「吾本",
    "T03n0154_004:0100b21": "一身，所豐廣施遠近，下及不逮，今得諸子，",
    "T03n0154_004:0100b22": "亂我身心，不從其教，不如無子。」佛言：「人",
    "T03n0154_004:0100b23": "本立神，一身清明，能有所益。奉於正行，",
    "T03n0154_004:0100b24": "強有所觀，不解本無，自見有身，因生五陰",
    "T03n0154_004:0100b25": "六衰之惑，反為所迷，不至正真；後解三界",
    "T03n0154_004:0100b26": "一切皆空，五陰悉除，三毒自滅，乃至無上",
    "T03n0154_004:0100b27": "正真之道。」佛說如是，莫不歡喜。",
    "T03n0154_004:0100b28": "生經卷第四"
}