{
    "T30n1579_028:0435c21": "瑜伽師地論卷第二十八",
    "T30n1579_028:0435c23": "彌勒菩薩說",
    "T30n1579_028:0435c24": "三藏法師玄奘奉　詔譯",
    "T30n1579_028:0435c25": "本地分中聲聞地第十三第二瑜伽處之三",
    "T30n1579_028:0435c26": "云何為學。謂三勝學。一增上戒學。二增上心",
    "T30n1579_028:0435c27": "學。三增上慧學。云何增上戒學。謂安住具戒",
    "T30n1579_028:0435c28": "等。如前廣說。是名增上戒學。云何增上心",
    "T30n1579_028:0435c29": "學。謂離欲惡不善法。有尋有伺離生喜樂。",
    "T30n1579_028:0436a01": "入初靜慮具足安住乃至能入第四靜慮具",
    "T30n1579_028:0436a02": "足安住。是名增上心學。又諸無色及餘所有",
    "T30n1579_028:0436a03": "等持等至。亦皆名為增上心學。然依靜慮",
    "T30n1579_028:0436a04": "能最初入聖諦現觀正性離生。非全遠離",
    "T30n1579_028:0436a05": "一切靜慮能成此事。是故靜慮最為殊勝。",
    "T30n1579_028:0436a06": "故偏說為增上心學。云何增上慧學。謂於",
    "T30n1579_028:0436a07": "四聖諦等所有如實智見。是名增上慧學。問",
    "T30n1579_028:0436a08": "何緣唯有三學非少非多。答建立定義故。",
    "T30n1579_028:0436a09": "智所依義故。辨所作義故。建立定義者。",
    "T30n1579_028:0436a10": "謂增上戒學。所以者何。由戒建立心一境性。",
    "T30n1579_028:0436a11": "能令其心觸三摩地。智所依義者。謂增上心",
    "T30n1579_028:0436a12": "學。所以者何。由正定心念一境性。於所知",
    "T30n1579_028:0436a13": "事有如實智如實見轉。辨所作義者。謂",
    "T30n1579_028:0436a14": "增上慧學。所以者何。由善清淨若智若見。",
    "T30n1579_028:0436a15": "能證究竟諸煩惱斷。以煩惱斷。是自義利",
    "T30n1579_028:0436a16": "是勝所作。過此更無勝所作故。由是因緣",
    "T30n1579_028:0436a17": "唯有三學。問何緣三學如是次第。答先於",
    "T30n1579_028:0436a18": "尸羅善清淨故便無憂悔。無憂悔故歡喜",
    "T30n1579_028:0436a19": "安樂。由有樂故心得正定。心得定故能如",
    "T30n1579_028:0436a20": "實知能如實見。如實知見故能起厭。厭故",
    "T30n1579_028:0436a21": "離染。由離染故便得解脫。得解脫故證",
    "T30n1579_028:0436a22": "無所作究竟涅槃。如是最初修習淨戒。漸",
    "T30n1579_028:0436a23": "次進趣後證無作究竟涅槃。是故三學如",
    "T30n1579_028:0436a24": "是次第。問何緣三學名為增上戒心慧耶。",
    "T30n1579_028:0436a25": "答所趣義故最勝義故名為增上。云何所趣",
    "T30n1579_028:0436a26": "義。謂為趣增上心而修淨戒。名增上戒學。",
    "T30n1579_028:0436a27": "為趣增上慧而修定心。名增上心學。為",
    "T30n1579_028:0436a28": "趣煩惱斷而修智見。名增上慧學。如是名",
    "T30n1579_028:0436a29": "為所趣義故名為增上。云何最勝義。謂若",
    "T30n1579_028:0436b01": "增上戒學。若增上心學。若增上慧學。唯於聖",
    "T30n1579_028:0436b02": "教獨有此三不共外道。如是名為最勝",
    "T30n1579_028:0436b03": "義故。名為增上。又或有增上心學能引發",
    "T30n1579_028:0436b04": "增上慧學。或有增上慧學能引發增上心學。",
    "T30n1579_028:0436b05": "謂聖弟子未得根本靜慮。先學見跡。後為",
    "T30n1579_028:0436b06": "進斷修道所斷一切煩惱。正勤加行修念",
    "T30n1579_028:0436b07": "覺支。乃至修捨覺支。是名增上慧學引發",
    "T30n1579_028:0436b08": "增上心學。增上心學引發增上慧學者。如",
    "T30n1579_028:0436b09": "前已說。又或有增上戒學無增上心無增",
    "T30n1579_028:0436b10": "上慧。或有增上戒學亦有增上心唯無增",
    "T30n1579_028:0436b11": "上慧。非有增上慧學而無增上戒及無增",
    "T30n1579_028:0436b12": "上心。是故若有增上慧學。當知必定具足",
    "T30n1579_028:0436b13": "三學。於此建立三種學中。諸瑜伽師當",
    "T30n1579_028:0436b14": "勤修。學復有三種補特伽羅。依此三學",
    "T30n1579_028:0436b15": "入諦現觀。何等為三。一未離欲。二倍離欲。",
    "T30n1579_028:0436b16": "三已離欲。當知此中於一切欲全未離者。",
    "T30n1579_028:0436b17": "勤修加行入諦現觀。既於諸諦得現觀已",
    "T30n1579_028:0436b18": "證預流果。倍離欲者。當於爾時證一來",
    "T30n1579_028:0436b19": "果。",
    "T30n1579_028:0436b20": "三根。一未知欲知根。二已知根。三具知根。云",
    "T30n1579_028:0436b21": "何建立如是三根。謂於諸諦未現觀者。",
    "T30n1579_028:0436b22": "加行勤修諸諦現觀。依此建立未知欲知",
    "T30n1579_028:0436b23": "根。若於諸諦已得現觀而居有學。依此",
    "T30n1579_028:0436b24": "建立已知根。若阿羅漢所作已辦住無學位。",
    "T30n1579_028:0436b25": "依此建立具知根。",
    "T30n1579_028:0436b26": "脫門。二無願解脫門。三無相解脫門。云何",
    "T30n1579_028:0436b27": "建立三解脫門。謂所知境略有二種。有及非",
    "T30n1579_028:0436b28": "有。有有二種。一者有為。二者無為。於有為",
    "T30n1579_028:0436b29": "中且說三界所繫五蘊。於無為中且說涅",
    "T30n1579_028:0436c01": "槃。如是二種有為無為合說名有。若說於",
    "T30n1579_028:0436c02": "我或說有情命者生者等。是名非有。於有",
    "T30n1579_028:0436c03": "為中見過失故。見過患故無所祈願。無",
    "T30n1579_028:0436c04": "祈願故依此建立無願解脫門。於有為中",
    "T30n1579_028:0436c05": "無祈願故。便於涅槃深生祈願。見極寂",
    "T30n1579_028:0436c06": "靜見甚微妙見永出離。由於中見永出",
    "T30n1579_028:0436c07": "離故。依此建立無相解脫門。於其非有無",
    "T30n1579_028:0436c08": "所有中。非有祈願非無祈願。如其非有還則",
    "T30n1579_028:0436c09": "如是。知為非有。見為非有。依此建立空",
    "T30n1579_028:0436c10": "解脫門。是名建立三解脫門。",
    "T30n1579_028:0436c11": "云何隨順學法。謂有十種違逆學法。對治",
    "T30n1579_028:0436c12": "彼故應知十種隨順學法。云何十種違逆學",
    "T30n1579_028:0436c13": "法。一者所有母邑少年盛壯可愛形色。是正",
    "T30n1579_028:0436c14": "修學善男子等上品障礙。二者於薩迦耶所",
    "T30n1579_028:0436c15": "攝諸行生起愛著。三者嬾墮懈怠。四者薩",
    "T30n1579_028:0436c16": "迦耶見。五者依於段食貪著美味。六者於",
    "T30n1579_028:0436c17": "諸世聞種種戲論非一眾多別別品類所思",
    "T30n1579_028:0436c18": "念中發欲貪愛。七者思惟諸法瑜伽作意",
    "T30n1579_028:0436c19": "所有過患。此復云何。謂十一種。一於諸諦",
    "T30n1579_028:0436c20": "寶蘊業果中猶預疑惑。二樂修斷者身諸",
    "T30n1579_028:0436c21": "麁重。三有慢緩者於修止觀。過患作意",
    "T30n1579_028:0436c22": "惛沈睡眠。映蔽其心令心極略。四太猛精",
    "T30n1579_028:0436c23": "進者身疲心惱。五太劣精進者不得勝進善",
    "T30n1579_028:0436c24": "品衰退。六於少利養名譽稱讚。隨一樂中深",
    "T30n1579_028:0436c25": "生欣喜。七掉舉不靜踊躍躁擾。八於薩迦",
    "T30n1579_028:0436c26": "耶永滅涅槃而生驚恐。九於諸言說非量",
    "T30n1579_028:0436c27": "加行言論太過。雖說法論而好折伏起諍",
    "T30n1579_028:0436c28": "方便。十於先所見所聞所受非一眾多別",
    "T30n1579_028:0436c29": "別品類諸境界中。心馳心散。十一不應思處",
    "T30n1579_028:0437a01": "而強沈思。應知是名思惟諸法瑜伽作意",
    "T30n1579_028:0437a02": "所有過患。八者於諸靜慮等至樂中深生愛",
    "T30n1579_028:0437a03": "味。九者樂欲證入無相定者。於諸行中隨",
    "T30n1579_028:0437a04": "順流散。十者觸身苦受乃至奪命苦受時。",
    "T30n1579_028:0437a05": "貪愛壽命希望存活。隨此希望傷歎迷悶。",
    "T30n1579_028:0437a06": "是名十種違逆學法。云何對治如是十種違",
    "T30n1579_028:0437a07": "逆學法隨順學法。謂有十種。一不淨想。二",
    "T30n1579_028:0437a08": "無常想。三無常苦想。四苦無我想。五厭逆食",
    "T30n1579_028:0437a09": "想。六一切世間不可樂想。七光明想。八離欲",
    "T30n1579_028:0437a10": "想。九滅想。十死想。如是十想善修善習善多",
    "T30n1579_028:0437a11": "修習。能斷十種障礙學法違逆學法。當知此",
    "T30n1579_028:0437a12": "中有四光明。一法光明。二義光明。三奢摩他",
    "T30n1579_028:0437a13": "光明。四毘鉢舍那光明。依此四種光明增上",
    "T30n1579_028:0437a14": "立光明想。今此義中意。取能斷思惟諸法",
    "T30n1579_028:0437a15": "瑜伽作意障礙法者。",
    "T30n1579_028:0437a16": "順學法。何等為十。一者宿因。二者隨順教。",
    "T30n1579_028:0437a17": "三者如理加行。四者無間殷重所作。五者猛",
    "T30n1579_028:0437a18": "利樂欲。六者持瑜伽力。七者止息身心麁重。",
    "T30n1579_028:0437a19": "八者數數觀察。九者無有怯弱。十者離增上",
    "T30n1579_028:0437a20": "慢。云何宿因。謂先所習諸根成熟諸根積集。",
    "T30n1579_028:0437a21": "云何隨順教。謂所說教無倒漸次。云何如",
    "T30n1579_028:0437a22": "理加行。謂如其教無倒修行。如是修行能",
    "T30n1579_028:0437a23": "生正見。云何無間殷重所作。謂由如是正",
    "T30n1579_028:0437a24": "加行故。於諸善品不虛捨命。速能積習",
    "T30n1579_028:0437a25": "所有善品。云何猛利樂欲。謂如有一於上",
    "T30n1579_028:0437a26": "解脫發生希慕。謂我何時當於是處能具",
    "T30n1579_028:0437a27": "足住。如諸聖者於是處所具足而住。云何",
    "T30n1579_028:0437a28": "持瑜伽力。謂二因緣能令獲得持瑜伽力。一",
    "T30n1579_028:0437a29": "者本性是利根故。二者長時串修習故。云何",
    "T30n1579_028:0437b01": "止息身心麁重。謂如有一或由身勞身乏。",
    "T30n1579_028:0437b02": "發身麁重發心麁重。此因易脫威儀而便",
    "T30n1579_028:0437b03": "止息。或由太尋太伺。發身麁重發心麁",
    "T30n1579_028:0437b04": "重。此因內心寂止方便而便止息。或由心",
    "T30n1579_028:0437b05": "略心劣惛沈睡眠之所纏遶。發身麁重",
    "T30n1579_028:0437b06": "發心麁重。此因增上慧法毘鉢舍那順淨作",
    "T30n1579_028:0437b07": "意而便止息。或由本性煩惱未斷有煩惱",
    "T30n1579_028:0437b08": "品。身心麁重未能捨離。此因相續勤修正",
    "T30n1579_028:0437b09": "道而便止息。云何數數觀察。謂依尸羅數",
    "T30n1579_028:0437b10": "數觀察惡作不作。數數觀察善作而作。於",
    "T30n1579_028:0437b11": "其惡作不作不轉。於其善作不作不退。",
    "T30n1579_028:0437b12": "於其惡作作而棄捨。於其善作作而不捨。",
    "T30n1579_028:0437b13": "又於煩惱斷與未斷觀察作意。增上力故數",
    "T30n1579_028:0437b14": "數觀察。若知已斷便生歡喜。若知未斷則",
    "T30n1579_028:0437b15": "便數數勤修正道。云何無有怯弱。謂於後時",
    "T30n1579_028:0437b16": "應知應見應證得中。未知未見未證得",
    "T30n1579_028:0437b17": "故發生怯弱。其心勞倦其心匱損。彼既生已",
    "T30n1579_028:0437b18": "而不堅執速能斷滅。云何離增上慢。謂於",
    "T30n1579_028:0437b19": "所得所觸所證。無增上慢離顛倒執。於真",
    "T30n1579_028:0437b20": "所得起於得想。於真所觸起於觸想。於真",
    "T30n1579_028:0437b21": "所證起於證想。如是十法。於樂修學諸瑜",
    "T30n1579_028:0437b22": "伽師所應修學。初中後時恒常隨順無有",
    "T30n1579_028:0437b23": "違逆。是故名為隨順學法。",
    "T30n1579_028:0437b24": "壞瑜伽略有四種。何等為四。一者畢竟瑜",
    "T30n1579_028:0437b25": "伽壞。二者暫時瑜伽壞。三者退失所得瑜伽",
    "T30n1579_028:0437b26": "壞。四者邪行所作瑜伽壞。",
    "T30n1579_028:0437b27": "謂無種姓補持伽羅。何以故。由彼身中",
    "T30n1579_028:0437b28": "無能趣向涅槃法故。畢竟失壞出世瑜伽。",
    "T30n1579_028:0437b29": "暫時瑜伽壞者。謂有種姓補特伽羅。何以故。",
    "T30n1579_028:0437c01": "由彼身中有能趣向涅槃法故。雖闕外",
    "T30n1579_028:0437c02": "緣時經久遠。定當緣會修習瑜伽令其現",
    "T30n1579_028:0437c03": "起。善修習已當般涅槃。是故說彼所有瑜伽",
    "T30n1579_028:0437c04": "暫時失壞。退失所得瑜伽壞者。謂如有一",
    "T30n1579_028:0437c05": "退失所得所觸所證。若智若見若安樂住。邪",
    "T30n1579_028:0437c06": "行所作瑜伽壞者。謂如有一不如正理精",
    "T30n1579_028:0437c07": "勤修行。雖多用功無所成辦。不能成辦",
    "T30n1579_028:0437c08": "一切瑜伽。亦非善法。又如有一多諸煩惱",
    "T30n1579_028:0437c09": "性多塵穢。而識聰銳覺慧猛利成俱生覺。",
    "T30n1579_028:0437c10": "善攝所聞於聞究竟。或少或多或住空閑。",
    "T30n1579_028:0437c11": "有在家者及出家者。為性質直來至其所。因",
    "T30n1579_028:0437c12": "為說法令心歡喜。又行矯詐。妄現種種身",
    "T30n1579_028:0437c13": "語相應調善所作。由是因緣招集利養恭",
    "T30n1579_028:0437c14": "敬稱頌大福德想。及得種種衣食臥具病緣",
    "T30n1579_028:0437c15": "醫藥資身什物。為諸國王大臣居士乃至商",
    "T30n1579_028:0437c16": "主恭敬尊重。咸共謂之是阿羅漢。或於隨",
    "T30n1579_028:0437c17": "彼迴轉弟子。若諸出家若在家眾。戀著親愛",
    "T30n1579_028:0437c18": "隨順而轉為多招引。復生是念。此諸出家在",
    "T30n1579_028:0437c19": "家弟子信順於我。咸共謂我是阿羅漢。彼若",
    "T30n1579_028:0437c20": "依於瑜伽作意止觀等處來請問我。我得",
    "T30n1579_028:0437c21": "彼問或不能對。彼因是事當於我所捨",
    "T30n1579_028:0437c22": "信向心。不復謂我是阿羅漢。由斯退失利",
    "T30n1579_028:0437c23": "養恭敬。我於今者應自思惟籌量觀察安立",
    "T30n1579_028:0437c24": "瑜伽。彼由是事增上力故。耽著利養恭敬",
    "T30n1579_028:0437c25": "名譽。獨處空閑自諦思惟籌量觀察安立瑜",
    "T30n1579_028:0437c26": "伽。然此瑜伽不順契經不現戒律違逆法",
    "T30n1579_028:0437c27": "性。若諸比丘善持三藏。彼於其所覆自瑜",
    "T30n1579_028:0437c28": "伽不欲開示。若諸在家出家弟子。於此瑜",
    "T30n1579_028:0437c29": "伽私竊教示不令彰顯。所以者何。恐有",
    "T30n1579_028:0438a01": "善持三藏教者。聞彼如是瑜伽處已。以經",
    "T30n1579_028:0438a02": "撿驗不順契經。以律顯照不現戒律。以法",
    "T30n1579_028:0438a03": "觀察違逆法性。由是因緣便不信受。以不",
    "T30n1579_028:0438a04": "信言詰難於我諍競舉發。由是國王大臣",
    "T30n1579_028:0438a05": "居士乃至饒財長者商主不復恭敬尊重於",
    "T30n1579_028:0438a06": "我。更不獲得衣食臥具病緣醫藥資身什物。",
    "T30n1579_028:0438a07": "彼由貪著利養恭敬增上力故。於非法中",
    "T30n1579_028:0438a08": "起於法想。起覆藏想。起惡欲樂顯發開示",
    "T30n1579_028:0438a09": "非法為法。諸有忍許彼所見者。亦於非法",
    "T30n1579_028:0438a10": "起是法想。愚昧頑鈍於非法中起法想故。",
    "T30n1579_028:0438a11": "雖如其教精進修行。當知一切皆是邪行。",
    "T30n1579_028:0438a12": "如是名為邪行所作瑜伽失壞。像似正法",
    "T30n1579_028:0438a13": "非真正法能障正法。諸有比丘勤修靜慮。",
    "T30n1579_028:0438a14": "是瑜伽師於此四種瑜伽壞法。應正遍知當",
    "T30n1579_028:0438a15": "遠捨離。",
    "T30n1579_028:0438a16": "云何瑜伽。謂四瑜伽。何等為四。一信。二欲。",
    "T30n1579_028:0438a17": "三精進。四方便。",
    "T30n1579_028:0438a18": "處。二行相者。一信順行相。二清淨行相。二依",
    "T30n1579_028:0438a19": "處者。一觀察諸法道理依處。二信解補特伽",
    "T30n1579_028:0438a20": "羅神力依處。欲有四種。何等為四。一為證",
    "T30n1579_028:0438a21": "得欲。二為請問欲。三為修集資糧欲。四為",
    "T30n1579_028:0438a22": "隨順瑜伽欲。為證得欲者。謂如有一於上",
    "T30n1579_028:0438a23": "解脫發生希慕。如前廣說。為請問欲者。謂",
    "T30n1579_028:0438a24": "如有一生希慕已往僧伽藍。詣諸有識同",
    "T30n1579_028:0438a25": "修梵行成就瑜伽妙智者所。為聽未聞為",
    "T30n1579_028:0438a26": "聞究竟。為修集資糧欲者。謂如有一為戒",
    "T30n1579_028:0438a27": "律儀清淨。為根律儀清淨故。於食知量減",
    "T30n1579_028:0438a28": "省睡眠。正知住中展轉增勝發生希慕。為",
    "T30n1579_028:0438a29": "隨順瑜伽欲者。謂於無間加行殷重加行。",
    "T30n1579_028:0438b01": "修習道中發生希慕發生欣樂。欲有所作",
    "T30n1579_028:0438b02": "精進有四。何等為四。一為聞精進。二為思",
    "T30n1579_028:0438b03": "精進。三為修精進。四為障淨精進。為聞精進",
    "T30n1579_028:0438b04": "者。謂為聽未聞聞已究竟。勤心勇猛審決",
    "T30n1579_028:0438b05": "加行。為思精進者。謂如所聞法獨處空閑。",
    "T30n1579_028:0438b06": "思惟其義籌量觀察。為修精進者。謂入寂",
    "T30n1579_028:0438b07": "靜於時時間勤修止觀。為障淨精進者。謂",
    "T30n1579_028:0438b08": "於晝夜策勵精勤經行宴坐。從諸障法淨",
    "T30n1579_028:0438b09": "修其心。勤心勇猛審決。精進方便有四。謂",
    "T30n1579_028:0438b10": "尸羅律儀增上力故善守其念。善守念故能",
    "T30n1579_028:0438b11": "無放逸。防護其心修諸善法。無放逸故心",
    "T30n1579_028:0438b12": "正於內修奢摩他增上慧法毘鉢舍那。此",
    "T30n1579_028:0438b13": "四瑜伽有十六種。",
    "T30n1579_028:0438b14": "應得義深生信解。信應得已於諸善法",
    "T30n1579_028:0438b15": "生起樂欲。由樂欲故晝夜策勵安住精勤。",
    "T30n1579_028:0438b16": "堅固勇猛發精進已。攝受方便能得未得。",
    "T30n1579_028:0438b17": "能觸未觸。能證未證。故此四法說名瑜",
    "T30n1579_028:0438b18": "伽。",
    "T30n1579_028:0438b19": "云何作意。謂四作意。何等為四。一力勵運轉",
    "T30n1579_028:0438b20": "作意。二有間運轉作意。三無間運轉作意。",
    "T30n1579_028:0438b21": "四無功用運轉作意。云何力勵運轉作意。謂",
    "T30n1579_028:0438b22": "初修業者令心於內安住等住。或於諸法",
    "T30n1579_028:0438b23": "無倒簡擇。乃至未得所修作意。爾時作意",
    "T30n1579_028:0438b24": "力勵運轉。由倍勵力折挫其心令住一",
    "T30n1579_028:0438b25": "境。故名力勵運轉作意。云何有間運轉作",
    "T30n1579_028:0438b26": "意。謂得所修作意已後。世出世道漸次勝",
    "T30n1579_028:0438b27": "進。了相作意由三摩地思所間雜。未能",
    "T30n1579_028:0438b28": "一向純修行轉。故名有間運轉作意。云何無",
    "T30n1579_028:0438b29": "間運轉作意。謂從了相作意已後。乃至加行",
    "T30n1579_028:0438c01": "究竟作意。是名無間運轉作意。云何無功用",
    "T30n1579_028:0438c02": "運轉作意。謂加行究竟果作意。是名無功",
    "T30n1579_028:0438c03": "用運轉作意。復有所餘四種作意。一隨順作",
    "T30n1579_028:0438c04": "意。二對治作意。三順清淨作意。四順觀察作",
    "T30n1579_028:0438c05": "意。云何隨順作意。謂於所緣深生厭壞起",
    "T30n1579_028:0438c06": "正加行。而未斷惑。云何對治作意。謂能斷",
    "T30n1579_028:0438c07": "惑。云何順清淨作意。謂心下蹙取淨妙相",
    "T30n1579_028:0438c08": "策令歡悅。云何順觀察作意。謂觀察作意。",
    "T30n1579_028:0438c09": "由此作意增上力故。順觀煩惱斷與未斷。",
    "T30n1579_028:0438c10": "問於所緣境正作意時。思惟幾相。答四。何",
    "T30n1579_028:0438c11": "等為四。一所緣相。二因緣相。三應遠離相。",
    "T30n1579_028:0438c12": "四應修習相。所緣相者。謂所知事同分影像",
    "T30n1579_028:0438c13": "明了顯現。因緣相者。謂三摩地資糧積集。隨",
    "T30n1579_028:0438c14": "順教導與修俱行猛利樂欲。於可厭法深",
    "T30n1579_028:0438c15": "生厭患。能審遍知亂與不亂。他不惱觸。或",
    "T30n1579_028:0438c16": "人所作或非人作。或音聲作或功用作。若毘",
    "T30n1579_028:0438c17": "鉢舍那而為上首。內略其心極猛盛觀後",
    "T30n1579_028:0438c18": "因緣相。若奢摩他而為上首。發起勝觀極",
    "T30n1579_028:0438c19": "猛盛止後因緣相。應遠離相復有四種。一",
    "T30n1579_028:0438c20": "者沈相。二者掉相。三者著相。四者亂相。沈相",
    "T30n1579_028:0438c21": "者。謂由所緣相因緣相故令心下劣。掉相",
    "T30n1579_028:0438c22": "者。謂由所緣相因緣相故令心高舉。著相",
    "T30n1579_028:0438c23": "者。謂由所緣相因緣相故。令心於境起染",
    "T30n1579_028:0438c24": "起著作諸惱亂。亂相者。謂由所緣相因緣",
    "T30n1579_028:0438c25": "相故令心於外馳散擾動。如是諸相如前",
    "T30n1579_028:0438c26": "等引地中已說。",
    "T30n1579_028:0438c27": "勝解時有幾勝解。答九。何等為九。一有光",
    "T30n1579_028:0438c28": "淨勝解。二無光淨勝解。三遲鈍勝解。四捷",
    "T30n1579_028:0438c29": "利勝解。五狹小勝解。六廣大勝解。七無量",
    "T30n1579_028:0439a01": "勝解。八清淨勝解。九不清淨勝解。有光淨",
    "T30n1579_028:0439a02": "勝解者。謂於光明相澄心善取與光明俱",
    "T30n1579_028:0439a03": "所有勝解。無光淨勝解者。謂於光明相不",
    "T30n1579_028:0439a04": "能善取與闇昧俱所有勝解。遲鈍勝解者。",
    "T30n1579_028:0439a05": "謂鈍根身中所有勝解。捷利勝解者。謂利",
    "T30n1579_028:0439a06": "根身中所有勝解。狹小勝解者。謂狹小信",
    "T30n1579_028:0439a07": "欲俱行勝解。及狹小所緣意解勝解。如是",
    "T30n1579_028:0439a08": "作意狹小故。及所緣狹小故。名狹小勝解。",
    "T30n1579_028:0439a09": "廣大勝解者。謂廣大信欲俱行勝解。及廣",
    "T30n1579_028:0439a10": "大所緣意解勝解。如是作意廣大故。及所",
    "T30n1579_028:0439a11": "緣廣大故。名廣大勝解。無量勝解者。謂",
    "T30n1579_028:0439a12": "無邊無際信欲俱行勝解。及無邊無際所緣",
    "T30n1579_028:0439a13": "意解勝解。如是作意無量故及所緣無量故。",
    "T30n1579_028:0439a14": "名無量勝解。清淨勝解者。謂已善修已成滿",
    "T30n1579_028:0439a15": "已究竟俱行勝解。不清淨勝解者。謂未善修",
    "T30n1579_028:0439a16": "未成滿未究竟俱行勝解。",
    "T30n1579_028:0439a17": "有幾種瑜伽所作。答四。何等為四。一所",
    "T30n1579_028:0439a18": "依滅。二所依轉。三遍知所緣。四愛樂所緣。",
    "T30n1579_028:0439a19": "所依滅及所依轉者。謂勤修習瑜伽作意故。",
    "T30n1579_028:0439a20": "所有麁重俱行所依漸次而滅。所有輕安俱",
    "T30n1579_028:0439a21": "行所依漸次而轉。是名所依滅及所依轉瑜",
    "T30n1579_028:0439a22": "伽所作。遍知所緣及愛樂所緣者。謂或有",
    "T30n1579_028:0439a23": "遍知所緣愛樂所緣與所依滅轉而為上首。",
    "T30n1579_028:0439a24": "由此遍知所緣愛樂所緣增上力故。令所依",
    "T30n1579_028:0439a25": "滅及所依轉。或有遍知所緣愛樂所緣。用所",
    "T30n1579_028:0439a26": "依清淨而為上首。由此所依清淨增上力",
    "T30n1579_028:0439a27": "故。令遍知所緣得善清淨。及愛樂所緣得",
    "T30n1579_028:0439a28": "善清淨。於其所作成辦時轉。是名四種修",
    "T30n1579_028:0439a29": "瑜伽者瑜伽所作。",
    "T30n1579_028:0439b01": "問修瑜伽師凡有幾種。答三。何等為三。一",
    "T30n1579_028:0439b02": "初修業瑜伽師。二已習行瑜伽師。三已度",
    "T30n1579_028:0439b03": "作意瑜伽師。云何初修業瑜伽師。謂有二",
    "T30n1579_028:0439b04": "種初修業者。一於作意初修業者。二淨煩惱",
    "T30n1579_028:0439b05": "初修業者。云何於作意初修業者。謂初修業",
    "T30n1579_028:0439b06": "補特伽羅安住一緣勤修作意。乃至未得",
    "T30n1579_028:0439b07": "所修作意。未能觸證心一境性。云何淨煩",
    "T30n1579_028:0439b08": "惱初修業者。謂已證得所修作意。於諸煩",
    "T30n1579_028:0439b09": "惱欲淨其心。發起攝受正勤修習了相作",
    "T30n1579_028:0439b10": "意名淨煩惱初修業者。云何已習行瑜伽師。",
    "T30n1579_028:0439b11": "謂除了相作意。於餘乃至加行究竟五作意",
    "T30n1579_028:0439b12": "中已善修習。云何已度作意瑜伽師。謂住",
    "T30n1579_028:0439b13": "加行究竟果作意位中。由此超過加行方便",
    "T30n1579_028:0439b14": "所修作意安住修果。是故說名已度作意。",
    "T30n1579_028:0439b15": "又始從修習善法欲已去。乃至未起順決",
    "T30n1579_028:0439b16": "擇分善根。於爾所時名初修業。若已起順",
    "T30n1579_028:0439b17": "決擇分善根。所謂煖頂隨順諦忍世第一法",
    "T30n1579_028:0439b18": "名已習行。若已證入正性離生得諦現",
    "T30n1579_028:0439b19": "觀。不由他緣於佛聖教。不為餘緣之所",
    "T30n1579_028:0439b20": "引奪。當於爾時名度作意。由彼超過他緣",
    "T30n1579_028:0439b21": "作意。住非他緣所有作意。是故名為已度",
    "T30n1579_028:0439b22": "作意。",
    "T30n1579_028:0439b23": "者菩提分修。",
    "T30n1579_028:0439b24": "云何想修。謂或修世間道時。於諸下地修",
    "T30n1579_028:0439b25": "過患想。或修涅槃道時。於斷界離欲界滅",
    "T30n1579_028:0439b26": "界。觀見最勝寂靜功德。修習斷想離欲想滅",
    "T30n1579_028:0439b27": "想。或修奢摩他時。修習止品上下想。或修",
    "T30n1579_028:0439b28": "毘鉢舍那時。修習觀品前後想。上下想者。",
    "T30n1579_028:0439b29": "謂觀察此身如其所住如其所願。上從頂",
    "T30n1579_028:0439c01": "上下至足下。種種雜類不淨充滿。謂此身中",
    "T30n1579_028:0439c02": "所有種種髮毛爪齒。如前廣說。前後想者。謂",
    "T30n1579_028:0439c03": "如有一於所觀相殷勤懇到。善取善思善",
    "T30n1579_028:0439c04": "了善達。謂住觀於坐坐觀於臥。或在後行",
    "T30n1579_028:0439c05": "觀察前行。此則顯示以毘鉢舍那行。觀察",
    "T30n1579_028:0439c06": "三世緣生諸行。謂若說言住觀於坐。此則顯",
    "T30n1579_028:0439c07": "示以現在作意觀察未來所知諸行。所以者",
    "T30n1579_028:0439c08": "何。現在作意位已現生故說名為住。未來所",
    "T30n1579_028:0439c09": "知位未現生故。臨欲起故說名為坐。若復",
    "T30n1579_028:0439c10": "說言坐觀於臥。此則顯示以現在作意觀",
    "T30n1579_028:0439c11": "察過去所知諸行。所以者何。現在作意位臨",
    "T30n1579_028:0439c12": "欲滅故說名為坐。過去所知位已謝滅故說",
    "T30n1579_028:0439c13": "名為臥。若復說言或在後行觀察前行。此",
    "T30n1579_028:0439c14": "則顯示以現在作意觀無間滅現行作意。所",
    "T30n1579_028:0439c15": "以者何。若已生起無間謝滅所取作意說名",
    "T30n1579_028:0439c16": "前行。若此無間新新生起能取作意。取前無",
    "T30n1579_028:0439c17": "間已謝滅者。說名後行。當知此中為修止",
    "T30n1579_028:0439c18": "觀。修彼二品勝光明想。是名想修。",
    "T30n1579_028:0439c19": "提分修。謂於三十七菩提分法親近積集。若",
    "T30n1579_028:0439c20": "修若習若多修習。是名菩提分修。何等名為",
    "T30n1579_028:0439c21": "三十七種菩提分法。謂四念住。四正斷。四神",
    "T30n1579_028:0439c22": "足。五根五力。七覺支。八聖道。四念住者。一",
    "T30n1579_028:0439c23": "身念住。二受念住。三心念住。四法念住。四",
    "T30n1579_028:0439c24": "正斷者。一於已生惡不善法為令斷故。",
    "T30n1579_028:0439c25": "生欲策勵發勤精進。策心持心正斷。二於",
    "T30n1579_028:0439c26": "未生惡不善法為不生故。生欲策勵發勤",
    "T30n1579_028:0439c27": "精進。策心持心正斷。三於未生善法為令",
    "T30n1579_028:0439c28": "生故。生欲策勵發勤精進。策心持心正斷。",
    "T30n1579_028:0439c29": "四於已生善法為欲令住令不忘失。令",
    "T30n1579_028:0440a01": "修圓滿令倍修習。令其增長令其廣大。生",
    "T30n1579_028:0440a02": "欲策勵發勤精進。策心持心正斷。四神足",
    "T30n1579_028:0440a03": "者。一欲三摩地斷行成就神足。二勤三摩地",
    "T30n1579_028:0440a04": "斷行成就神足。三心三摩地斷行成就神足。",
    "T30n1579_028:0440a05": "四觀三摩地斷行成就神足。五根者。一信根。",
    "T30n1579_028:0440a06": "二精進根。三念根。四定根。五慧根。五力者。",
    "T30n1579_028:0440a07": "一信力。二精進力。三念力。四定力。五慧力。",
    "T30n1579_028:0440a08": "七覺支者。一念等覺支。二擇法等覺支。三精",
    "T30n1579_028:0440a09": "進等覺支。四喜等覺支。五安等覺支。六定等",
    "T30n1579_028:0440a10": "覺支。七捨等覺支。八支聖道者。一正見。二正",
    "T30n1579_028:0440a11": "思惟。三正語。四正業。五正命。六正精進。七",
    "T30n1579_028:0440a12": "正念。八正定。",
    "T30n1579_028:0440a13": "今於此中云何為身。云何於身住循身觀。",
    "T30n1579_028:0440a14": "云何為念。云何念住。略說身相有三十五。",
    "T30n1579_028:0440a15": "謂內身外身。根所攝身非根所攝身。有情數",
    "T30n1579_028:0440a16": "身非有情數身。麁重俱行身輕安俱行身。能",
    "T30n1579_028:0440a17": "造身所造身。名身色身。那落迦身傍生身。",
    "T30n1579_028:0440a18": "祖父國身人身天身。有識身無識身。中身表",
    "T30n1579_028:0440a19": "身。變異身不變異身。女身男身半擇迦身。",
    "T30n1579_028:0440a20": "親友身非親友身。中庸身劣身。中身妙身。",
    "T30n1579_028:0440a21": "幼身少身老身。如是名為身相差別。住循",
    "T30n1579_028:0440a22": "身觀略有三種。謂依身增上聞思修慧。由",
    "T30n1579_028:0440a23": "此慧故於一切身一切相。正觀察正推求。",
    "T30n1579_028:0440a24": "隨觀隨覺念。謂依身增上受持正法。思惟",
    "T30n1579_028:0440a25": "法義修習作證。於文於義修作證中心無",
    "T30n1579_028:0440a26": "忘失。若審思惟。我於正法為正受持為不",
    "T30n1579_028:0440a27": "爾耶。於彼彼義慧善了達為不爾耶。善能",
    "T30n1579_028:0440a28": "觸證彼彼解脫為不爾耶。如是審諦安住",
    "T30n1579_028:0440a29": "其念。名為念住。又為守護念。為於境無",
    "T30n1579_028:0440b01": "染。為安住所緣。名為念住。為守護念者。",
    "T30n1579_028:0440b02": "謂如說言先守護念。若常委念。為於境無",
    "T30n1579_028:0440b03": "染者。謂如說言念守護心行平等位。不",
    "T30n1579_028:0440b04": "取其相不取隨好。廣說乃至守護意根",
    "T30n1579_028:0440b05": "修意根律儀。為安住所緣者。謂如說言於",
    "T30n1579_028:0440b06": "四所緣安住其念。謂於遍滿所緣淨行所緣",
    "T30n1579_028:0440b07": "善巧所緣淨惑所緣。由此三相善住其念",
    "T30n1579_028:0440b08": "故名念住。云何為受。謂樂受苦受。不苦不",
    "T30n1579_028:0440b09": "樂受。樂身受苦身受。不苦不樂身受。如說",
    "T30n1579_028:0440b10": "身受心受亦爾。樂有愛味受。苦有愛味受。不",
    "T30n1579_028:0440b11": "苦不樂有愛味受。無愛味受。依耽嗜受。當知",
    "T30n1579_028:0440b12": "亦爾。樂依出離受。苦依出離受。不苦不樂依",
    "T30n1579_028:0440b13": "出離受。如是總有二十一受。或九種受。云",
    "T30n1579_028:0440b14": "何為心。謂有貪心離貪心。有瞋心離瞋心。有",
    "T30n1579_028:0440b15": "癡心離癡心。略心散心。下心舉心。掉心不掉",
    "T30n1579_028:0440b16": "心。寂靜心不寂靜心。定心不定心。善修心",
    "T30n1579_028:0440b17": "不善修心。善解脫心不善解脫心。如是總",
    "T30n1579_028:0440b18": "有二十種心。云何為法。謂若貪貪毘奈耶",
    "T30n1579_028:0440b19": "法。若瞋瞋毘奈耶法。若癡癡毘奈耶法。若",
    "T30n1579_028:0440b20": "略若散法。若下若舉法。若掉不掉法。若寂",
    "T30n1579_028:0440b21": "靜不寂靜法。若定不定法。若善修不善修法。",
    "T30n1579_028:0440b22": "若善解脫不善解脫法。如是當知建立黑品",
    "T30n1579_028:0440b23": "白品染品淨品二十種法。又樂受者。謂順",
    "T30n1579_028:0440b24": "樂受觸為緣所生平等受受所攝。是名樂",
    "T30n1579_028:0440b25": "受。此若五識相應名身受。若意識相應名心",
    "T30n1579_028:0440b26": "受。如順樂受觸。如是順苦受觸。順不苦不",
    "T30n1579_028:0440b27": "樂受觸為緣所生。不平等受受所攝。非平",
    "T30n1579_028:0440b28": "等非不平等受受所攝。是名苦受不苦不樂",
    "T30n1579_028:0440b29": "受。此若五識相應名身受。若意識相應名心",
    "T30n1579_028:0440c01": "受。如是諸受若隨順涅槃。隨順決擇畢竟",
    "T30n1579_028:0440c02": "出離畢竟離垢畢竟。能令梵行圓滿名無愛",
    "T30n1579_028:0440c03": "味受。若墮於界名有愛味受。若色無色界",
    "T30n1579_028:0440c04": "繫若隨順離欲。名依出離受。若欲界繫若不",
    "T30n1579_028:0440c05": "順離欲。名依耽嗜受。又有貪心者。謂於",
    "T30n1579_028:0440c06": "可愛所緣境事貪纏所纏。離貪心者。謂即",
    "T30n1579_028:0440c07": "遠離如是貪纏。有瞋心者。謂於可憎所緣",
    "T30n1579_028:0440c08": "境事瞋纏所纏。離瞋心者。謂即遠離如是",
    "T30n1579_028:0440c09": "瞋纏。有癡心者。謂於可愚所緣境事癡纏",
    "T30n1579_028:0440c10": "所纏。離癡心者謂即遠離如是癡纏。如是",
    "T30n1579_028:0440c11": "六心當知皆是行時所起三煩惱品。及此三",
    "T30n1579_028:0440c12": "品對治差別。略心者。謂由正行於內所緣",
    "T30n1579_028:0440c13": "繫縛其心。散心者。謂於外五妙欲隨順流",
    "T30n1579_028:0440c14": "散。下心者。謂惛沈睡眠俱行。舉心者。謂於",
    "T30n1579_028:0440c15": "淨妙所緣明了顯現。掉心者。謂大舉故掉",
    "T30n1579_028:0440c16": "纏所掉。不掉心者。謂於舉時及於略時",
    "T30n1579_028:0440c17": "得平等捨。寂靜心者。謂從諸蓋已得解脫。",
    "T30n1579_028:0440c18": "不寂靜心者。謂從諸蓋未得解脫言。定心",
    "T30n1579_028:0440c19": "者。謂從諸蓋得解脫已。復能證入根本靜",
    "T30n1579_028:0440c20": "慮。不定心者。謂未能入。善修心者。謂於此",
    "T30n1579_028:0440c21": "定長時串習。得隨所欲得無艱難得無",
    "T30n1579_028:0440c22": "梗澁。速能證入。不善修心者。與此相違應",
    "T30n1579_028:0440c23": "知其相。善解脫心者。謂從一切究竟解脫。",
    "T30n1579_028:0440c24": "不善解脫心者。謂不從一切不究竟解脫。",
    "T30n1579_028:0440c25": "如是十四種心當知皆是住時所起。依淨",
    "T30n1579_028:0440c26": "蓋地住時所起有八種心。謂從略心散心",
    "T30n1579_028:0440c27": "乃至寂靜不寂靜心。依淨煩惱地住時所起",
    "T30n1579_028:0440c28": "有六種心。謂定心不定心乃至善解脫不善",
    "T30n1579_028:0440c29": "解脫心。又於內有蓋能自了知我有諸蓋。",
    "T30n1579_028:0441a01": "於內無蓋能自了知我無諸蓋。如彼諸蓋",
    "T30n1579_028:0441a02": "未生而生亦能了知。如彼諸蓋生已散滅亦",
    "T30n1579_028:0441a03": "能了知。於眼有結乃至於意有結。能自了",
    "T30n1579_028:0441a04": "知我有眼結乃至我有意結。於眼無結乃",
    "T30n1579_028:0441a05": "至於意無結。能自了知我眼無結乃至我",
    "T30n1579_028:0441a06": "意無結。如彼眼結乃至意結未生而生亦",
    "T30n1579_028:0441a07": "能了知。如彼諸結生已散滅亦能了知。於",
    "T30n1579_028:0441a08": "內有念等覺支能自了知我有念等覺支。",
    "T30n1579_028:0441a09": "於內無念等覺支能自了知我無念等覺",
    "T30n1579_028:0441a10": "支。如念等覺支未生而生亦能了知。如生",
    "T30n1579_028:0441a11": "已住不忘修滿倍復修習增長廣大。亦能了",
    "T30n1579_028:0441a12": "知。如念等覺支。如是擇法精進喜安定捨等",
    "T30n1579_028:0441a13": "覺支當知亦爾。若能如是如實遍知諸雜",
    "T30n1579_028:0441a14": "染法自性因緣過患對治。是為法念住體。如",
    "T30n1579_028:0441a15": "說於身住循身觀念及念住。如是於受於",
    "T30n1579_028:0441a16": "心於法隨其所應當知亦爾。云何於內身",
    "T30n1579_028:0441a17": "等住循身等觀。云何於外身等住循身等觀。",
    "T30n1579_028:0441a18": "云何於內外身等住循身等觀。謂若緣內自",
    "T30n1579_028:0441a19": "有情數身色為境住循身觀。是名於內身住",
    "T30n1579_028:0441a20": "循身觀。若緣外非有情數色為境住循身",
    "T30n1579_028:0441a21": "觀。是名於外身住循身觀。若緣外他有情",
    "T30n1579_028:0441a22": "數身色為境住循身觀。是名於內外身住",
    "T30n1579_028:0441a23": "循身觀。若緣依內自有情數身色所生受",
    "T30n1579_028:0441a24": "心法為境住循三觀。是名於內受心法住",
    "T30n1579_028:0441a25": "循受心法觀。若緣依外非有情數色所",
    "T30n1579_028:0441a26": "生受心法為境住循三觀。是名於外受心",
    "T30n1579_028:0441a27": "法住循受心法觀。若緣依外他有情數身",
    "T30n1579_028:0441a28": "色所生受心法為境住循三觀。是名於內",
    "T30n1579_028:0441a29": "外受心法住循受心法觀。復有差別。謂若",
    "T30n1579_028:0441b01": "緣根所攝有執有受色為境。是名於內身",
    "T30n1579_028:0441b02": "住循身觀。若緣非根所攝無執無受色為",
    "T30n1579_028:0441b03": "境。是名於外身住循身觀。若緣非根所攝",
    "T30n1579_028:0441b04": "有執有受色為境。是名於內外身住循身",
    "T30n1579_028:0441b05": "觀。如是若緣依前三色所生受心法為",
    "T30n1579_028:0441b06": "境。隨其所應當知即是住循三觀。復有差",
    "T30n1579_028:0441b07": "別。謂若緣自內定地輕安俱行色為境。是",
    "T30n1579_028:0441b08": "名於內身住循身觀。若緣自內不定地麁重",
    "T30n1579_028:0441b09": "俱行色為境。是名於外身住循身觀。若緣",
    "T30n1579_028:0441b10": "他輕安俱行麁重俱行色為境。是名於內外",
    "T30n1579_028:0441b11": "身住循身觀。如是若緣依前三色所生受",
    "T30n1579_028:0441b12": "心法。為境。隨其所應當知即是住循三觀。",
    "T30n1579_028:0441b13": "復有差別。謂若緣內能造大種色為境。是",
    "T30n1579_028:0441b14": "名於內身住循身觀。若緣外能造大種色為",
    "T30n1579_028:0441b15": "境。是名於外身住循身觀。若緣依能造大",
    "T30n1579_028:0441b16": "種色所生根境所攝造色為境。是名於內",
    "T30n1579_028:0441b17": "外身住循身觀。如是若緣依前三色所生",
    "T30n1579_028:0441b18": "受心法為境。隨其所應當知即是住循三",
    "T30n1579_028:0441b19": "觀。復有差別。謂若緣有識身內色為境。是",
    "T30n1579_028:0441b20": "名於內身住循身觀。若緣無識身有情數青",
    "T30n1579_028:0441b21": "瘀等位色為境。是名於外身住循身觀。若",
    "T30n1579_028:0441b22": "緣無識身色於過去時有識性。有識身色",
    "T30n1579_028:0441b23": "於未來時無識性。相似法性平等法性為",
    "T30n1579_028:0441b24": "境。是名於內外身住循身觀。如是若緣依",
    "T30n1579_028:0441b25": "前三色所生受心法為境。隨其所應當知",
    "T30n1579_028:0441b26": "即是住循三觀。復有差別。謂若緣自中身髮",
    "T30n1579_028:0441b27": "毛爪齒等相為境。是名於內身住循身觀。",
    "T30n1579_028:0441b28": "若緣他中身髮毛爪齒等相為境。是名於",
    "T30n1579_028:0441b29": "外身住循身觀。若緣內表身變異不變異青",
    "T30n1579_028:0441c01": "瘀等相。及緣外表身變異不變異青瘀等相",
    "T30n1579_028:0441c02": "相似法性平等法性為境。是名於內外身住",
    "T30n1579_028:0441c03": "循身觀。如是若緣依前三色所生受心法",
    "T30n1579_028:0441c04": "為境。隨其所應當知即是住循三觀。如是",
    "T30n1579_028:0441c05": "等類身受心法諸差別門當知多種。今於此",
    "T30n1579_028:0441c06": "中且顯少分諸門差別。又為對治四顛倒",
    "T30n1579_028:0441c07": "故。世尊建立四種念住。謂為對。治於不淨",
    "T30n1579_028:0441c08": "中計淨顛倒立身念住。以佛世尊於循身",
    "T30n1579_028:0441c09": "念住中宣說不淨相。應四憺怕路。若能於",
    "T30n1579_028:0441c10": "此多分思惟。便於不淨斷淨顛倒。為欲",
    "T30n1579_028:0441c11": "對治於諸苦中計樂顛倒。立受念住。以",
    "T30n1579_028:0441c12": "於諸受住循受觀。如實了知諸所有受皆悉",
    "T30n1579_028:0441c13": "是苦。便於諸苦斷樂顛倒。為欲對治於",
    "T30n1579_028:0441c14": "無常中計常顛倒。立心念住。以能了知有",
    "T30n1579_028:0441c15": "貪心等種種差別。經歷彼彼日夜剎那瞬",
    "T30n1579_028:0441c16": "息須臾非一眾多種種品類心生滅性。便",
    "T30n1579_028:0441c17": "於無常斷常顛倒。為欲對治於無我中",
    "T30n1579_028:0441c18": "計我顛倒。立法念住。由彼先來有有我見",
    "T30n1579_028:0441c19": "等諸煩惱故。無無我見等諸善法故。於諸",
    "T30n1579_028:0441c20": "蘊中生起我見。以於諸法住循法觀。如",
    "T30n1579_028:0441c21": "實了知所計諸蘊自相共相。便於無我斷",
    "T30n1579_028:0441c22": "我顛倒。復有差別。謂諸世間多於諸蘊唯",
    "T30n1579_028:0441c23": "有蘊性唯有法性。不如實知橫計有我",
    "T30n1579_028:0441c24": "依止於身。由依身故受用苦樂。受苦樂者",
    "T30n1579_028:0441c25": "由法非法有染有淨。為欲除遣我所依事",
    "T30n1579_028:0441c26": "愚故。立身念住。為欲除遣我所領受事",
    "T30n1579_028:0441c27": "愚故。立受念住。為欲除遣於心意識執",
    "T30n1579_028:0441c28": "我愚者我事愚故。立心念住。為欲除遣所",
    "T30n1579_028:0441c29": "執我心能染淨事愚故。立法念住。復有差",
    "T30n1579_028:0442a01": "別。謂若依此造作諸業。若為此故造作諸",
    "T30n1579_028:0442a02": "業。若造業者若由此故造作諸業。為總顯",
    "T30n1579_028:0442a03": "示如是一切立四念住。當知此中依止於",
    "T30n1579_028:0442a04": "身造作諸業。為求受故造作諸業。心能",
    "T30n1579_028:0442a05": "造業由善不善法能造諸業。復有差別。謂",
    "T30n1579_028:0442a06": "若依此有染有淨。若為此故起染起淨。",
    "T30n1579_028:0442a07": "若染淨者若由此故成染成淨。總為顯示",
    "T30n1579_028:0442a08": "如是一切立四念住。當知此中依止於身",
    "T30n1579_028:0442a09": "有染有淨。為求受故起染起淨。心染淨",
    "T30n1579_028:0442a10": "者由諸法故成染成淨。問念住何義。答若",
    "T30n1579_028:0442a11": "於此住念。若由此住念皆名念住。於此住",
    "T30n1579_028:0442a12": "念者。謂所緣念住。由此住念者。謂若慧若",
    "T30n1579_028:0442a13": "念攝持於定。是自性念住。所餘相應諸心心",
    "T30n1579_028:0442a14": "法。是相雜念住。又由身受心法增上所生",
    "T30n1579_028:0442a15": "善有漏無漏道皆名念住。此復三種。一聞",
    "T30n1579_028:0442a16": "所成。二思所成。三修所成。聞思所成唯是有",
    "T30n1579_028:0442a17": "漏。修所成者通漏無漏。",
    "T30n1579_028:0442a18": "瑜伽師地論卷第二十八"
}