{
    "T23n1435_059:0438b17": "十誦律卷第五十九(第十誦之四)",
    "T23n1435_059:0438b19": "後秦北印度三藏弗若多羅譯",
    "T23n1435_059:0438b20": "比尼誦殺戒之餘",
    "T23n1435_059:0438b21": "◎有父子二比丘，遊行憍薩羅國，欲到舍衛",
    "T23n1435_059:0438b22": "國。至一無僧伽藍聚落中，兒語父言：「今於",
    "T23n1435_059:0438b23": "何處宿？」父言：「此聚落中宿。」兒言：「此聚落中",
    "T23n1435_059:0438b24": "白衣住處，若我在中宿與此何異？」父言：「當",
    "T23n1435_059:0438b25": "何處宿？」兒言：「當此空地宿。」父言：「此中有虎",
    "T23n1435_059:0438b26": "畏，若我睡時汝當莫睡。」答言：「爾。」父即臥睡，",
    "T23n1435_059:0438b27": "有鼾聲，虎聞便來嚙父頭，父便大喚。兒看",
    "T23n1435_059:0438b28": "見父頭破，父因是即死。兒比丘生疑：「父由我",
    "T23n1435_059:0438b29": "故死，父欲在聚落中宿，我若用父教者，父",
    "T23n1435_059:0438c01": "則不死。我欲空地臥故令父死，我將無得波",
    "T23n1435_059:0438c02": "羅夷并逆罪耶？」是事白佛，佛言：「無罪。應當",
    "T23n1435_059:0438c03": "大喚然火怖虎令去。」比丘以殺心，遣使殺某",
    "T23n1435_059:0438c04": "甲人，是人若死，是比丘，得波羅夷。若不死，",
    "T23n1435_059:0438c05": "得偷蘭遮。有比丘殺一獼猴，諸比丘言：「汝",
    "T23n1435_059:0438c06": "得波羅夷。」是比丘言：「何以故？」諸比丘言：「獼",
    "T23n1435_059:0438c07": "猴似人，若殺與人何異？」是比丘生疑：「我將",
    "T23n1435_059:0438c08": "無得波羅夷耶？」是事白佛。佛言：「不得波羅",
    "T23n1435_059:0438c09": "夷，得波逸提。」諸比丘遊行憍薩羅國，向舍",
    "T23n1435_059:0438c10": "衛城，見一空寺入中觀看，見臥具、床榻、釜鑊、",
    "T23n1435_059:0438c11": "盆器、斗斛、瓶甕眾僧生活物，無所乏少，自相",
    "T23n1435_059:0438c12": "謂言：「我等何不是中安居？」餘比丘告言：「隨",
    "T23n1435_059:0438c13": "意。」是中安居已立制：「我等三月過不自恣，",
    "T23n1435_059:0438c14": "到八月當自恣。夏末月布施物我等當得。」夏",
    "T23n1435_059:0438c15": "末八月賊發時，賊作是念：「何處有不須器仗",
    "T23n1435_059:0438c16": "鬪戰而得錢物耶？」作是念已共相謂言：「當",
    "T23n1435_059:0438c17": "奪沙門釋子物。」賊即來圍繞是寺。是僧中有",
    "T23n1435_059:0438c18": "比丘得神通力，亦有本是大力士，及本是",
    "T23n1435_059:0438c19": "大射家子，是諸比丘作是念：「我等以好心出",
    "T23n1435_059:0438c20": "家，不應與賊共鬪。」作是念已默然住。賊來",
    "T23n1435_059:0438c21": "劫奪衣被令皆裸露。諸佛常法，二時大會",
    "T23n1435_059:0438c22": "集諸弟子：一春末月、二夏末月。春末月，諸",
    "T23n1435_059:0438c23": "方處處國土諸比丘來至佛所，佛與我等說",
    "T23n1435_059:0438c24": "法，我等三月安居中，當念修習，是初大會。",
    "T23n1435_059:0438c25": "為聽法故夏末月，自恣竟作衣畢，持衣鉢",
    "T23n1435_059:0438c26": "到佛所，作是念：「我等久不見佛世尊！」是第",
    "T23n1435_059:0438c27": "二大會，為見佛故。是被賊比丘，自恣已作",
    "T23n1435_059:0438c28": "衣竟，持衣鉢向舍衛，到佛所頂禮佛足在一",
    "T23n1435_059:0438c29": "面坐。諸佛常法，客比丘來，以軟語勞問",
    "T23n1435_059:0439a01": "如是言：「汝忍不？足不？安樂住不？乞食不乏、",
    "T23n1435_059:0439a02": "道路不疲耶？」爾時佛以如是語勞問諸比丘：",
    "T23n1435_059:0439a03": "「汝忍不？足不？安樂住不？乞食不乏、道路不",
    "T23n1435_059:0439a04": "疲耶？」諸比丘言：「世尊！我等忍足、安樂住、乞",
    "T23n1435_059:0439a05": "食不乏、道路不疲。」具以上事向佛廣說。佛即",
    "T23n1435_059:0439a06": "以是因緣故集僧，集僧已種種因緣讚戒、讚",
    "T23n1435_059:0439a07": "持戒，讚戒、讚持戒已，語諸比丘：「汝等賊來時，",
    "T23n1435_059:0439a08": "應作大音聲擊鍾振鈴令賊怖畏。」諸比丘從",
    "T23n1435_059:0439a09": "佛聞是事，見是過罪，後歲還本處安居，安",
    "T23n1435_059:0439a10": "居已還復立制：「我等不應三月自恣，當到",
    "T23n1435_059:0439a11": "八月自恣。為夏末月得安居施物用故。」夏末",
    "T23n1435_059:0439a12": "八月如本賊發時，賊作是念：「何處當有不須",
    "T23n1435_059:0439a13": "器仗鬪戰而得錢物耶？」作是念：「沙門釋子不",
    "T23n1435_059:0439a14": "與人鬪，我當往劫取財物。」念已即往圍繞僧",
    "T23n1435_059:0439a15": "房。諸比丘先備防賊具，賊來已即入房舍，",
    "T23n1435_059:0439a16": "閉門下店上樓閣上，作大音聲恐怖諸賊，",
    "T23n1435_059:0439a17": "擊鍾振鈴。有二比丘，闇中擲石恐怖，石墮",
    "T23n1435_059:0439a18": "殺賊。是兩比丘自相謂言：「我與汝俱放石，",
    "T23n1435_059:0439a19": "不知誰石殺賊？」即生疑：「我將無得波羅夷",
    "T23n1435_059:0439a20": "耶？」是事白佛，佛言：「無罪。放石時應唱言：",
    "T23n1435_059:0439a21": "『石下！石下！』」(第三波羅夷竟)◎",
    "T23n1435_059:0439a22": "◎大妄語戒",
    "T23n1435_059:0439a23": "佛在毘耶離婆求沫河邊，佛與婆求沫河諸",
    "T23n1435_059:0439a24": "比丘結戒，言：「先作無罪。」是諸比丘作是念：",
    "T23n1435_059:0439a25": "「我等多時空無過人法妄語，不知何者是先？",
    "T23n1435_059:0439a26": "何者非先？」心生疑悔。是事白佛，佛言：「未結",
    "T23n1435_059:0439a27": "戒前婆求沫諸比丘一切時不犯，是故先作",
    "T23n1435_059:0439a28": "無罪。」比丘人前作非人想，自說得過人法，",
    "T23n1435_059:0439a29": "是比丘生疑：「我將無得波羅夷耶？」是事白佛，",
    "T23n1435_059:0439b01": "佛言：「人中生人想，得波羅夷。人中生非人",
    "T23n1435_059:0439b02": "想，得波羅夷。人中生疑，得波羅夷。非人中",
    "T23n1435_059:0439b03": "生非人想，得偷蘭遮。非人中生人想，得偷",
    "T23n1435_059:0439b04": "蘭遮。非人中生疑，得偷蘭遮。」有比丘，居士",
    "T23n1435_059:0439b05": "前自稱得過人法。是居士不解，居士言：「大",
    "T23n1435_059:0439b06": "德何所道？」比丘言：「置不須問。」是比丘生疑：",
    "T23n1435_059:0439b07": "「我將無得波羅夷耶？」是事白佛，佛言：「不得",
    "T23n1435_059:0439b08": "波羅夷，得偷蘭遮。」有人問比丘言：「汝是阿",
    "T23n1435_059:0439b09": "羅漢不？汝應受上座上水上供養不？」若默",
    "T23n1435_059:0439b10": "然受，得偷蘭遮。人問比丘言：「汝是婆羅門",
    "T23n1435_059:0439b11": "除滅惡法不？」若默然受，得偷蘭遮。人問比",
    "T23n1435_059:0439b12": "丘言：「汝好守六根門不？」若默然受，得偷蘭遮。",
    "T23n1435_059:0439b13": "人問比丘言：「汝若是阿羅漢便受是衣被。」若",
    "T23n1435_059:0439b14": "默然受，得偷蘭遮。飲食湯藥資生之物亦",
    "T23n1435_059:0439b15": "如是。比丘常入出一居士家，是比丘中前著",
    "T23n1435_059:0439b16": "衣持鉢到是居士舍，居士出在門下立言：「若",
    "T23n1435_059:0439b17": "是阿羅漢，入我舍坐處坐，手受水受飲食，",
    "T23n1435_059:0439b18": "受已呪願，呪願已去。」若是比丘默然入坐，",
    "T23n1435_059:0439b19": "飲食呪願，呪願已去時，得偷蘭遮。有一比",
    "T23n1435_059:0439b20": "丘常入出一居士家，是比丘中前著衣持鉢",
    "T23n1435_059:0439b21": "到其舍，居士出在門下立言：「大德！若是阿",
    "T23n1435_059:0439b22": "羅漢便入。」比丘言：「我非阿羅漢，若聽入當",
    "T23n1435_059:0439b23": "入。」若居士聽入無罪。坐處坐、受水飲食、呪願",
    "T23n1435_059:0439b24": "出門亦如是。一時目連語諸比丘：「從阿鼻地",
    "T23n1435_059:0439b25": "獄乃至阿迦尼吒天，我能於中遍至，身自在",
    "T23n1435_059:0439b26": "來往。」諸比丘言：「目連！汝何有此事？聲聞弟",
    "T23n1435_059:0439b27": "子身通，極遠能至梵世。汝空無過人法故妄",
    "T23n1435_059:0439b28": "語，汝目連滅擯驅出。」是事問佛，佛語諸比丘",
    "T23n1435_059:0439b29": "言：「汝等莫說目連是事罪過。何以故？若人",
    "T23n1435_059:0439c01": "依初禪，善修習如意足得神通，是人則能",
    "T23n1435_059:0439c02": "從阿鼻地獄乃至阿迦尼吒天，身自在往來。",
    "T23n1435_059:0439c03": "若比丘依第二禪、第三禪、第四禪亦如是。目",
    "T23n1435_059:0439c04": "連比丘依四禪，善修如意足得大神通，若欲",
    "T23n1435_059:0439c05": "從阿鼻地獄上至阿迦尼吒天，於中身得往",
    "T23n1435_059:0439c06": "反自在，目連語實無罪。」又一時目連語諸",
    "T23n1435_059:0439c07": "比丘言：「從阿鼻地獄乃至阿迦尼吒天，其中",
    "T23n1435_059:0439c08": "眾生所有音聲，我以天耳皆悉能聞。」諸比丘",
    "T23n1435_059:0439c09": "言：「目連汝何有此事？聲聞弟子天耳，極遠",
    "T23n1435_059:0439c10": "能聞上至梵世。汝目連空無過人法妄語，汝",
    "T23n1435_059:0439c11": "目連滅擯驅出。」是事問佛，佛語諸比丘：「汝",
    "T23n1435_059:0439c12": "等莫說目連是事過罪。何以故？若有依初禪",
    "T23n1435_059:0439c13": "得天耳，是人則能從阿鼻地獄乃至阿迦尼",
    "T23n1435_059:0439c14": "吒天，其中音聲自在能聞。若比丘依第二、第",
    "T23n1435_059:0439c15": "三、第四禪亦如是。目連比丘依四禪，善修天",
    "T23n1435_059:0439c16": "耳通，若欲聞阿鼻地獄乃至阿迦尼吒天其",
    "T23n1435_059:0439c17": "中眾生所有音聲，皆悉能聞，目連實語無罪。」",
    "T23n1435_059:0439c18": "又一時目連語諸比丘言：「從阿鼻地獄乃至",
    "T23n1435_059:0439c19": "阿迦尼吒天，其中眾生所有心念，我能悉知。」",
    "T23n1435_059:0439c20": "諸比丘言：「目連！汝何有是事？聲聞弟子極",
    "T23n1435_059:0439c21": "遠能知乃至梵世。汝空無過人法故妄語，汝",
    "T23n1435_059:0439c22": "目連滅擯驅出。」是事問佛，佛語諸比丘：「汝",
    "T23n1435_059:0439c23": "等莫說目連是事過罪。何以故？若比丘依初",
    "T23n1435_059:0439c24": "禪，善修知他心通，是人則能從阿鼻地獄乃",
    "T23n1435_059:0439c25": "至阿迦尼吒天，其中眾生所有心念皆悉能",
    "T23n1435_059:0439c26": "知。若比丘依第二、第三、第四禪亦如是。目連",
    "T23n1435_059:0439c27": "比丘依四禪善修他心通，若欲知從阿鼻地",
    "T23n1435_059:0439c28": "獄乃至阿迦尼吒天其中眾生所有心念，皆",
    "T23n1435_059:0439c29": "悉能知，目連語實無罪。」又一時目連語諸比",
    "T23n1435_059:0440a01": "丘：「從阿鼻地獄乃至阿迦尼吒天，其中眾生",
    "T23n1435_059:0440a02": "宿命，我悉能知。」諸比丘言：「目連！汝何有此",
    "T23n1435_059:0440a03": "事？聲聞弟子宿命通，極遠能知從阿鼻地獄",
    "T23n1435_059:0440a04": "乃至梵世。汝空無過人法故妄語，汝目連",
    "T23n1435_059:0440a05": "滅擯驅出。」是事問佛，佛語諸比丘：「汝等莫",
    "T23n1435_059:0440a06": "說目連是事過罪。何以故？若比丘依初禪善",
    "T23n1435_059:0440a07": "修宿命通，是人則能從阿鼻地獄乃至阿迦",
    "T23n1435_059:0440a08": "尼吒天，其中眾生所有宿命，皆悉能知。若",
    "T23n1435_059:0440a09": "比丘依第二、第三、第四禪亦如是。目連比丘，",
    "T23n1435_059:0440a10": "依四禪善修宿命通，若阿鼻地獄上至阿迦",
    "T23n1435_059:0440a11": "尼吒天，其中眾生所有宿命，皆悉能知，目",
    "T23n1435_059:0440a12": "連語實無罪。」又一時目連語諸比丘：「從阿鼻",
    "T23n1435_059:0440a13": "地獄上至阿迦尼吒天，其中所有眾生死此",
    "T23n1435_059:0440a14": "生彼，我以天眼悉能見之。」諸比丘言：「汝目",
    "T23n1435_059:0440a15": "連！何有此事？聲聞弟子天眼，極遠能見阿",
    "T23n1435_059:0440a16": "鼻地獄乃至梵世。汝空無過人法故妄語，汝",
    "T23n1435_059:0440a17": "目連滅擯驅出。」是事問佛，佛語諸比丘：「汝",
    "T23n1435_059:0440a18": "等莫說目連是事過罪。何以故？若比丘依初",
    "T23n1435_059:0440a19": "禪善修天眼通，是人則能從阿鼻地獄上至",
    "T23n1435_059:0440a20": "阿迦尼吒天，其中眾生死此生彼，皆悉能見。",
    "T23n1435_059:0440a21": "若人依第二、第三、第四禪亦如是。目連比丘，",
    "T23n1435_059:0440a22": "依四禪善修天眼通，若從阿鼻地獄乃至阿",
    "T23n1435_059:0440a23": "迦尼吒天，其中眾生死此生彼，皆悉能見，",
    "T23n1435_059:0440a24": "目連語實無罪。」又一時目連語諸比丘言：「若",
    "T23n1435_059:0440a25": "人言求漏盡阿羅漢，梵行已立所作已辦，",
    "T23n1435_059:0440a26": "捨於重擔逮得己利，盡諸有結正智已得解",
    "T23n1435_059:0440a27": "脫者，則我身是。何以故？我是阿羅漢漏盡，",
    "T23n1435_059:0440a28": "乃至正智已得解脫。」諸比丘言：「汝何有此事？",
    "T23n1435_059:0440a29": "得阿羅漢漏盡，乃至正智已得解脫。何以故？",
    "T23n1435_059:0440b01": "目連多事多欲。目連！汝空無過人法故妄語，",
    "T23n1435_059:0440b02": "滅擯驅出。」是事問佛，佛語諸比丘：「汝等莫",
    "T23n1435_059:0440b03": "說目連是事過罪。何以故？若人求實阿羅漢",
    "T23n1435_059:0440b04": "漏盡，梵行已立所作已辦，捨於重擔逮得己",
    "T23n1435_059:0440b05": "利，盡諸有結，正智已得解脫者，目連是也。",
    "T23n1435_059:0440b06": "何以故？目連實是阿羅漢漏盡，乃至正智已",
    "T23n1435_059:0440b07": "得解脫，目連語實無罪。」又一時目連語諸比",
    "T23n1435_059:0440b08": "丘：「我見有一眾生五百由旬大火焰燒身，虛",
    "T23n1435_059:0440b09": "空中來大喚啼哭極受苦切。」諸比丘言：「何處",
    "T23n1435_059:0440b10": "有是眾生、有如是大火焰？汝空無過人法故",
    "T23n1435_059:0440b11": "妄語，汝目連滅擯驅出。」是事問佛，佛語諸",
    "T23n1435_059:0440b12": "比丘：「汝等莫說目連是事過罪。何以故？我",
    "T23n1435_059:0440b13": "亦見是眾生五百由旬火焰燒身，虛空中來大",
    "T23n1435_059:0440b14": "喚啼哭極受苦切，但不欲向餘人說。何以故？",
    "T23n1435_059:0440b15": "畏人不信，若人不信如來語，長夜受大衰惱。",
    "T23n1435_059:0440b16": "目連語實無罪。」又一時目連語諸比丘：「我見",
    "T23n1435_059:0440b17": "有一眾生，五百夜叉鬼持五百斧，經五百",
    "T23n1435_059:0440b18": "日夜斫一肋。是肋墮海水中，海即擾濁。」",
    "T23n1435_059:0440b19": "諸比丘言：「目連！何處有如是眾生、有如是",
    "T23n1435_059:0440b20": "肋？汝目連！空無過人法故妄語，汝目連滅",
    "T23n1435_059:0440b21": "擯驅出。」是事問佛。佛語諸比丘：「汝等莫說",
    "T23n1435_059:0440b22": "目連是事過罪。何以故？我亦見是眾生，五",
    "T23n1435_059:0440b23": "百夜叉鬼持五百斧，經五百日夜斫斷一肋，",
    "T23n1435_059:0440b24": "墮海水中海即擾濁，而不欲向人說。何以故？",
    "T23n1435_059:0440b25": "畏人不信。若人不信如來語，長夜受大衰惱。",
    "T23n1435_059:0440b26": "目連語實無罪。」又一時目連語諸比丘：「我見",
    "T23n1435_059:0440b27": "一眾生，身如一大木船，頭如酒甕，喘息如雷",
    "T23n1435_059:0440b28": "聲，眼睛如憍薩羅大銅釪，口中出舌如黑",
    "T23n1435_059:0440b29": "雲中掣電。」諸比丘語目連言：「何處有此眾生？",
    "T23n1435_059:0440c01": "汝目連！空無過人法故妄語，汝目連滅擯驅",
    "T23n1435_059:0440c02": "出。」是事問佛，佛語諸比丘：「汝等莫說目連",
    "T23n1435_059:0440c03": "是事過罪。何以故？我亦見是眾生，身如一",
    "T23n1435_059:0440c04": "大木船，頭如酒甕，喘息如雷聲，眼睛如憍",
    "T23n1435_059:0440c05": "薩羅大銅釪，口中出舌如黑雲中掣電。如",
    "T23n1435_059:0440c06": "來而不欲向人說。何以故？畏人不信。若人",
    "T23n1435_059:0440c07": "不信如來語者，長夜受大衰惱。目連語實無",
    "T23n1435_059:0440c08": "罪。」又一時目連語諸比丘：「北方有池，名漫",
    "T23n1435_059:0440c09": "陀緊尼，廣長五十由旬，周圍二百由旬，底",
    "T23n1435_059:0440c10": "布金沙，八功德水常滿其中，甜美如真蜜，",
    "T23n1435_059:0440c11": "青黃、赤白、紅紫種種雜色蓮花遍覆池上，種",
    "T23n1435_059:0440c12": "種眾鳥哀聲相和甚可愛樂，遶池四邊種種",
    "T23n1435_059:0440c13": "花樹果樹。」諸比丘語目連：「何有如此池？汝",
    "T23n1435_059:0440c14": "空無過人法故妄語，汝目連滅擯驅出。」是事",
    "T23n1435_059:0440c15": "問佛，佛語諸比丘：「汝等莫說目連是事過罪。",
    "T23n1435_059:0440c16": "何以故？北方有是漫陀緊尼池，縱廣五十由",
    "T23n1435_059:0440c17": "旬，周圍二百由旬，底布金沙，八功德水常滿",
    "T23n1435_059:0440c18": "其中，甜美如真蜜，青黃、赤白、紅紫種種雜色",
    "T23n1435_059:0440c19": "蓮花遍覆池上，種種眾鳥哀聲相和甚可愛",
    "T23n1435_059:0440c20": "樂，遶池四邊種種華樹果樹，目連語實無罪。」",
    "T23n1435_059:0440c21": "又一時目連在耆闍崛山中，入虛空無色定，",
    "T23n1435_059:0440c22": "善取入定相、不善取出定相，從三昧起，聞",
    "T23n1435_059:0440c23": "薩卑尼池岸上大象聲。聞已還疾入三昧，作",
    "T23n1435_059:0440c24": "是念：「我入三昧中聞是象聲。」從三昧起語諸",
    "T23n1435_059:0440c25": "比丘：「我一時在耆闍崛山中，入虛空無色定，",
    "T23n1435_059:0440c26": "聞薩卑尼池岸上象聲。」諸比丘語目連：「何有",
    "T23n1435_059:0440c27": "此理？入虛空無色定中若見若聞，無有是事。",
    "T23n1435_059:0440c28": "何以故？若人入無色定，破壞色相捨離聲相",
    "T23n1435_059:0440c29": "故。汝空無過人法故妄語，汝目連滅擯驅",
    "T23n1435_059:0441a01": "出。」是事問佛，佛語諸比丘：「汝等莫說目連",
    "T23n1435_059:0441a02": "是事過罪。何以故？目連見先事不見後事，",
    "T23n1435_059:0441a03": "如來亦見先亦見後。目連在耆闍崛山中，入",
    "T23n1435_059:0441a04": "虛空無色定，善取入定相、不善取出定相。是",
    "T23n1435_059:0441a05": "人從三昧起，聞薩卑尼池岸上象聲已，還疾",
    "T23n1435_059:0441a06": "入虛空無色定，便謂我入定聞聲。若人入",
    "T23n1435_059:0441a07": "無色定，若見色聞聲，無有是處。何以故？是",
    "T23n1435_059:0441a08": "人破壞色相捨離聲相故。若目連空無過人",
    "T23n1435_059:0441a09": "法故妄語者，亦無是處。目連隨心想說無罪。」",
    "T23n1435_059:0441a10": "又一時目連在耆闍崛山中，入識處無色定，",
    "T23n1435_059:0441a11": "善取入定相、不善取出定相。從三昧起，聞",
    "T23n1435_059:0441a12": "天城中諸天歌聲，聞已還疾入定，作是念：",
    "T23n1435_059:0441a13": "「我在三昧中聞諸天歌聲。」從三昧起，語諸比",
    "T23n1435_059:0441a14": "丘：「我一時在耆闍崛山中，入識處定，聞天",
    "T23n1435_059:0441a15": "城中諸天歌聲。」諸比丘語目連：「何有此理？",
    "T23n1435_059:0441a16": "入無色定而當見色聞聲耶？何以故？若人入",
    "T23n1435_059:0441a17": "無色定，破壞色相捨離聲相。汝空無過人法",
    "T23n1435_059:0441a18": "故作妄語，汝目連滅擯驅出。」是事問佛，佛",
    "T23n1435_059:0441a19": "語諸比丘：「汝等莫說目連是事過罪。何以故？",
    "T23n1435_059:0441a20": "目連見先事不見後事，如來亦見前亦見後。",
    "T23n1435_059:0441a21": "目連在耆闍崛山中，入識處無色定，善取入",
    "T23n1435_059:0441a22": "定相、不善取出定相。從三昧起，聞天城中",
    "T23n1435_059:0441a23": "諸天歌聲，聞已還疾入定，便謂我入定聞聲。",
    "T23n1435_059:0441a24": "若人入無色定，若見色若聞聲，無有是處。",
    "T23n1435_059:0441a25": "何以故？是人破壞色相捨離聲相故。若目",
    "T23n1435_059:0441a26": "連空無過人法故妄語者，亦無是處。目連隨",
    "T23n1435_059:0441a27": "心想說無罪。」又一時目連在耆闍崛山中，入",
    "T23n1435_059:0441a28": "無所有處無色定，善取入定相、不善取出定",
    "T23n1435_059:0441a29": "相。從三昧起，聞阿修羅城中阿修羅伎樂音",
    "T23n1435_059:0441b01": "聲，聞已還疾入定，作是念：「我在定中聞阿",
    "T23n1435_059:0441b02": "修羅城中伎樂音聲。」從定起已語諸比丘：「我",
    "T23n1435_059:0441b03": "一時在耆闍崛山中，入無所有處無色定，聞",
    "T23n1435_059:0441b04": "阿修羅城中阿修羅伎樂音聲。」諸比丘語目",
    "T23n1435_059:0441b05": "連：「何有此理？入無色定而當見色聞聲耶？",
    "T23n1435_059:0441b06": "何以故？若人入無色定，破壞色相捨離聲相。",
    "T23n1435_059:0441b07": "汝空無過人法故作妄語，汝目連滅擯驅出。」",
    "T23n1435_059:0441b08": "是事問佛，佛語諸比丘：「汝等莫說目連是",
    "T23n1435_059:0441b09": "事過罪。何以故？目連見先事不見後事，如",
    "T23n1435_059:0441b10": "來亦見前亦見後。目連在耆闍崛山，入無所",
    "T23n1435_059:0441b11": "有處無色定，善取入定相、不善取出定相。",
    "T23n1435_059:0441b12": "從定起聞阿修羅城中伎樂音聲，聞已還疾",
    "T23n1435_059:0441b13": "入定，便謂我入定聞聲。若人入無色定，若",
    "T23n1435_059:0441b14": "見色若聞聲，無有是處。何以故？是人破壞",
    "T23n1435_059:0441b15": "色相捨離聲相故。若目連空無過人法故妄",
    "T23n1435_059:0441b16": "語者，亦無是處。目連隨心想說無罪。」又一",
    "T23n1435_059:0441b17": "時目連語諸比丘：「北方有阿耨達池，縱廣五",
    "T23n1435_059:0441b18": "十由旬，周圍百五十由旬，底有金沙，八功",
    "T23n1435_059:0441b19": "德水常滿其中，甜美如真蜜，青黃、赤白、雜色",
    "T23n1435_059:0441b20": "蓮花遍覆水上，種種眾鳥哀聲相和，如音樂",
    "T23n1435_059:0441b21": "聲甚可愛樂，遶池四邊種種花樹果樹，善住",
    "T23n1435_059:0441b22": "象王宮殿住處，有八千象以為眷屬。若轉輪",
    "T23n1435_059:0441b23": "聖王出於世時，八千象中最下小者，出為象",
    "T23n1435_059:0441b24": "寶給聖王乘。」諸比丘言：「何有此池？何有此",
    "T23n1435_059:0441b25": "象？汝空無過人法故妄語，汝目連滅擯驅出。」",
    "T23n1435_059:0441b26": "是事問佛，佛語諸比丘：「汝等莫說目連是事",
    "T23n1435_059:0441b27": "過罪。何以故？北方有阿耨達池，縱廣五十",
    "T23n1435_059:0441b28": "由旬，周圍百五十由旬，底有金沙，八功德水",
    "T23n1435_059:0441b29": "常滿其中，甜美如真蜜，青黃、赤白、雜色蓮花",
    "T23n1435_059:0441c01": "遍覆水上，種種眾鳥哀聲相和，如音樂聲甚",
    "T23n1435_059:0441c02": "可愛樂，遶池四邊種種花樹果樹。善住象王",
    "T23n1435_059:0441c03": "宮殿住處，有八千象以為眷屬。若轉輪聖王",
    "T23n1435_059:0441c04": "出於世時，八千象中最下小者，出為象寶給",
    "T23n1435_059:0441c05": "聖王乘。目連語實無罪。」又一時目連語諸比",
    "T23n1435_059:0441c06": "丘：「外大海內洲有明月山，婆羅醯馬王宮殿",
    "T23n1435_059:0441c07": "住處，有八千馬以為眷屬。若轉輪聖王出於",
    "T23n1435_059:0441c08": "世時，八千馬中最下小者，出為馬寶給聖王",
    "T23n1435_059:0441c09": "乘。」諸比丘言：「何有此處、有如此馬？汝空",
    "T23n1435_059:0441c10": "無過人法故作妄語，汝目連滅擯驅出。」是事",
    "T23n1435_059:0441c11": "問佛，佛語諸比丘：「汝等莫說目連是事過罪。",
    "T23n1435_059:0441c12": "何以故？外大海內洲有明月山，婆羅醯馬王",
    "T23n1435_059:0441c13": "宮殿住處，有八千馬以為眷屬。若轉輪聖王",
    "T23n1435_059:0441c14": "出於世時，八千馬中最下小者，出為馬寶",
    "T23n1435_059:0441c15": "給聖王乘。目連語實無罪。」又一時諸比丘問",
    "T23n1435_059:0441c16": "目連：「是多浮河水從何處來？」目連答言：「此",
    "T23n1435_059:0441c17": "水從阿耨達池中來。」諸比丘言：「阿耨達池其",
    "T23n1435_059:0441c18": "水甜美，有八功德，此水沸熱醎苦，何有",
    "T23n1435_059:0441c19": "此事？目連！汝空無過人法故作妄語，汝目",
    "T23n1435_059:0441c20": "連滅擯驅出。」是事問佛，佛語諸比丘：「汝等",
    "T23n1435_059:0441c21": "莫說目連過罪。何以故？阿耨達龍住處，去",
    "T23n1435_059:0441c22": "此極遠，是水本有八功德甜美，經歷五百",
    "T23n1435_059:0441c23": "小地獄上來，是故醎熱。汝等若問目連：『是水",
    "T23n1435_059:0441c24": "何故醎熱？』目連能隨相答汝。目連實語無罪。」",
    "T23n1435_059:0441c25": "又一時目連語諸比丘：「耆闍崛山底有五百",
    "T23n1435_059:0441c26": "由旬池，池底有金沙，八功德水充滿其中，",
    "T23n1435_059:0441c27": "甜美如真蜜，青黃、赤白、雜色蓮花遍覆水上，",
    "T23n1435_059:0441c28": "種種眾鳥哀聲相和如音樂聲，遶池四邊有",
    "T23n1435_059:0441c29": "種種花樹果樹，是摩那斯龍王宮殿。」諸比丘",
    "T23n1435_059:0442a01": "言：「何有是池？何有是龍？汝空無過人法故作",
    "T23n1435_059:0442a02": "妄語，汝目連滅擯驅出。」佛聞是事語諸比丘：",
    "T23n1435_059:0442a03": "「汝等莫說目連是事過罪。何以故？是耆闍",
    "T23n1435_059:0442a04": "崛山底，有五百由旬池，底布金沙，八功德",
    "T23n1435_059:0442a05": "水充滿其中，甜美如真蜜，青黃、赤白、雜色蓮",
    "T23n1435_059:0442a06": "花遍覆水上，種種眾鳥哀聲相和如音樂聲，",
    "T23n1435_059:0442a07": "遶池四邊有種種花樹果樹，是摩那斯龍王",
    "T23n1435_059:0442a08": "宮殿。目連語實無罪。」又一時目連語諸比丘：",
    "T23n1435_059:0442a09": "「三十三天有善法堂，堂有五百柱。有一寶柱，",
    "T23n1435_059:0442a10": "如毫毛許，不到碠上。有寶樓，是釋提桓因",
    "T23n1435_059:0442a11": "坐處，眾花莊嚴。其邊皆有諸天坐處，亦以",
    "T23n1435_059:0442a12": "花莊嚴。」諸比丘語目連：「何有是事？汝空無",
    "T23n1435_059:0442a13": "過人法故作妄語，汝目連滅擯驅出。」佛聞",
    "T23n1435_059:0442a14": "是事語諸比丘：「汝等莫說目連是事過罪。何",
    "T23n1435_059:0442a15": "以故？忉利天上善法堂，堂有五百柱，有一",
    "T23n1435_059:0442a16": "寶柱，如毫毛許不到碠上。有寶樓，是釋提",
    "T23n1435_059:0442a17": "桓因坐處，眾花莊嚴。其邊皆有諸天坐處，",
    "T23n1435_059:0442a18": "亦以花莊嚴。目連語實無罪。」又一時目連入",
    "T23n1435_059:0442a19": "定，見跋耆夜叉與摩伽陀夜叉共鬪，跋耆夜",
    "T23n1435_059:0442a20": "叉破摩伽陀夜叉。目連從三昧起語諸比丘：",
    "T23n1435_059:0442a21": "「跋耆人當破摩伽陀人。」後阿闍世王，善將兵",
    "T23n1435_059:0442a22": "眾破跋耆人。諸比丘語目連：「汝先言：『跋耆人",
    "T23n1435_059:0442a23": "當破摩伽陀人。』而今摩伽陀人破跋耆人。汝",
    "T23n1435_059:0442a24": "空無過人法故妄語，汝目連滅擯驅出。」佛聞",
    "T23n1435_059:0442a25": "是事語諸比丘：「汝等莫說目連是事過罪。何",
    "T23n1435_059:0442a26": "以故？目連見前不見後，如來見前亦見後。是",
    "T23n1435_059:0442a27": "跋耆夜叉與摩伽陀夜叉共鬪，跋耆夜叉破",
    "T23n1435_059:0442a28": "摩伽陀夜叉，爾時跋耆人亦破摩伽陀人。後",
    "T23n1435_059:0442a29": "阿闍世王，更集兵眾共戰得勝。目連隨心",
    "T23n1435_059:0442b01": "想說無罪。」目連又復入定，見摩伽陀夜叉與",
    "T23n1435_059:0442b02": "跋耆夜叉共鬪，摩伽陀夜叉破跋耆夜叉。目",
    "T23n1435_059:0442b03": "連從三昧起語諸比丘：「摩伽陀人當破跋耆",
    "T23n1435_059:0442b04": "人。」後戰時跋耆人破摩伽陀人。諸比丘語目",
    "T23n1435_059:0442b05": "連：「汝先言：『摩伽陀人當破跋耆人。』而今跋耆",
    "T23n1435_059:0442b06": "人破摩伽陀人。汝空無過人法故妄語，汝目",
    "T23n1435_059:0442b07": "連滅擯驅出。」佛聞是事語諸比丘：「汝等莫說",
    "T23n1435_059:0442b08": "目連是事過罪。何以故？目連見前不見後，",
    "T23n1435_059:0442b09": "如來見前亦見後。是摩伽陀夜叉，與跋耆夜",
    "T23n1435_059:0442b10": "叉共鬪得勝，破跋耆夜叉，爾時摩伽陀人亦",
    "T23n1435_059:0442b11": "破跋耆人。後跋耆人更集兵眾共鬪得勝。目",
    "T23n1435_059:0442b12": "連隨心想說無罪。」目連常入出一居士舍，又",
    "T23n1435_059:0442b13": "一時目連中前著衣持鉢入其舍，居士與敷",
    "T23n1435_059:0442b14": "坐處共相問訊。是家中有妊身婦人，檀越",
    "T23n1435_059:0442b15": "問目連：「大德！是婦為生男？為生女？」目連答",
    "T23n1435_059:0442b16": "言：「生男。」語已便去。更有一梵志來入其舍，",
    "T23n1435_059:0442b17": "主人問言：「此婦人為生男？為生女？」梵志言：",
    "T23n1435_059:0442b18": "「生女。」是婦人便生女。諸比丘語目連：「汝先",
    "T23n1435_059:0442b19": "說某居士舍婦人生男，今乃生女。汝空無過",
    "T23n1435_059:0442b20": "人法故妄語，汝目連滅擯驅出。」佛聞是事語",
    "T23n1435_059:0442b21": "諸比丘：「汝等莫說目連是事過罪。何以故？",
    "T23n1435_059:0442b22": "目連見前不見後，如來見前亦見後。爾時此",
    "T23n1435_059:0442b23": "兒是男，後轉根為女，目連隨心想說無罪。」",
    "T23n1435_059:0442b24": "目連後相生女亦如是。又一時大旱無雨，目",
    "T23n1435_059:0442b25": "連入定，見却後七日天當大雨，滿諸溝坑。",
    "T23n1435_059:0442b26": "城邑聚落悉聞此言，皆大歡喜。國中人民皆",
    "T23n1435_059:0442b27": "捨眾務覆屏蓋藏，各各屈指過籌數日，到第",
    "T23n1435_059:0442b28": "七日雨風尚無，何況雨耶？諸比丘語目連：",
    "T23n1435_059:0442b29": "「汝言七日天當大雨滿諸溝坑，今雨風尚",
    "T23n1435_059:0442c01": "無，何況雨耶？汝空無過人法故妄語，汝目",
    "T23n1435_059:0442c02": "連滅擯驅出」。佛聞是事語諸比丘：「汝等莫說",
    "T23n1435_059:0442c03": "目連是事過罪。何以故？目連見前不見後，",
    "T23n1435_059:0442c04": "如來見前亦見後。七日有大雨下，有羅睺阿",
    "T23n1435_059:0442c05": "修羅王，以手接去置大海中。目連隨心想說",
    "T23n1435_059:0442c06": "無罪。」長老莎伽陀語諸比丘：「我入禪定，能",
    "T23n1435_059:0442c07": "令從阿鼻地獄上至阿迦尼吒天滿其中火。」",
    "T23n1435_059:0442c08": "諸比丘言：「何有是事？聲聞弟子能作大火",
    "T23n1435_059:0442c09": "從阿鼻地獄極至梵天。汝空無過人法故妄",
    "T23n1435_059:0442c10": "語，汝莎伽陀滅擯驅出。」佛聞是事語諸比丘：",
    "T23n1435_059:0442c11": "「汝等莫說莎伽陀是事過罪。何以故？若比丘",
    "T23n1435_059:0442c12": "依初禪，修如意足得神通，是比丘則能從阿",
    "T23n1435_059:0442c13": "鼻地獄至阿伽尼吒天，自在能滿中火。若比",
    "T23n1435_059:0442c14": "丘依第二、第三、第四禪亦如是。莎伽陀依",
    "T23n1435_059:0442c15": "止四禪，善修如意足得大神通，若念從阿鼻",
    "T23n1435_059:0442c16": "地獄至阿迦尼吒天自在能滿中火。莎伽陀",
    "T23n1435_059:0442c17": "語實無罪。」長老輸毘陀語諸比丘：「我能一",
    "T23n1435_059:0442c18": "念中識宿命五百劫事。」諸比丘語輸毘陀：",
    "T23n1435_059:0442c19": "「何有是事？聲聞弟子一念中極多能知一世。",
    "T23n1435_059:0442c20": "汝空無過人法故妄語，汝輸毘陀滅擯驅",
    "T23n1435_059:0442c21": "出。」佛聞是事語諸比丘：「汝等莫說輸毘陀",
    "T23n1435_059:0442c22": "是事過罪。何以故？是輸毘陀前身，從無想",
    "T23n1435_059:0442c23": "天命終，來生此間。無想天壽五百劫，以是故",
    "T23n1435_059:0442c24": "說一念中知五百劫。輸毘陀隨心想說無",
    "T23n1435_059:0442c25": "罪。」(四波羅夷竟。略問僧殘、不定、捨墮、單提、悔過，此五篇略問。不問眾學、七滅諍也。)",
    "T23n1435_059:0442c26": "僧伽婆尸沙初",
    "T23n1435_059:0442c27": "佛在舍衛國，因迦留陀夷結戒，先作無罪。",
    "T23n1435_059:0442c28": "長老迦留陀夷，作是念生疑：「我多時出精，不",
    "T23n1435_059:0442c29": "知何時是先、是不先？」是事白佛，佛言：「未結",
    "T23n1435_059:0443a01": "戒前善男子迦留陀夷一切時出精不犯，故",
    "T23n1435_059:0443a02": "言先作無罪。」一比丘身不動便出精，心生疑：",
    "T23n1435_059:0443a03": "「我將無得僧伽婆尸沙耶？」是事問佛，佛言：",
    "T23n1435_059:0443a04": "「無罪。」毘舍佉鹿子母，信眾僧，兩手接足頭面",
    "T23n1435_059:0443a05": "作禮，次到迦留陀夷接足作禮，迦留陀夷即",
    "T23n1435_059:0443a06": "失精墮其頭上。優婆夷小却兩手拭精，歡喜",
    "T23n1435_059:0443a07": "唱言：「我得大利！我諸同學有如是多婬欲",
    "T23n1435_059:0443a08": "人，亦能斷欲修梵行。」迦留陀夷生疑：「我將",
    "T23n1435_059:0443a09": "無得僧迦婆尸沙耶？」是事白佛，佛言：「無罪。",
    "T23n1435_059:0443a10": "若有如是多欲比丘，應當裹繫。」有一比丘",
    "T23n1435_059:0443a11": "洗浴時失精，心生疑：「我將無得僧伽婆尸沙",
    "T23n1435_059:0443a12": "耶？」是事白佛，佛言：「無罪。」有比丘洗浴時",
    "T23n1435_059:0443a13": "餘比丘與摩身即時失精，心生疑：「我將無得",
    "T23n1435_059:0443a14": "僧伽婆尸沙耶？」佛言：「無罪。」有一比丘摩觸",
    "T23n1435_059:0443a15": "男根時失精，心生疑：「我將無得僧伽婆尸沙",
    "T23n1435_059:0443a16": "耶？」佛言：「若逆摩失精，得僧伽婆尸沙。若",
    "T23n1435_059:0443a17": "順摩為覆故失精無罪。」有一比丘邪念故",
    "T23n1435_059:0443a18": "失精，心生疑：「我將無得僧伽婆尸沙耶？」佛",
    "T23n1435_059:0443a19": "言：「無罪。」有一比丘見端正女色便失精，心",
    "T23n1435_059:0443a20": "生疑：「我將無得僧伽婆尸沙耶？」佛言：「無罪。」",
    "T23n1435_059:0443a21": "有比丘若為女人捉手、捉脚、捉膝、捉[跳兆+專]故，",
    "T23n1435_059:0443a22": "比丘失精，心生疑：「我將無得僧伽婆尸沙耶？」",
    "T23n1435_059:0443a23": "佛言：「無罪。」有比丘為母抱捉嗚說邪語，",
    "T23n1435_059:0443a24": "是比丘失精，心生疑：「我將無得僧伽婆尸沙",
    "T23n1435_059:0443a25": "耶？」佛言：「不得僧伽婆尸沙，得突吉羅。姊妹、",
    "T23n1435_059:0443a26": "本二、先私通婦亦如是。」有比丘於新死女",
    "T23n1435_059:0443a27": "人、脹女人、青瘀女人、臭爛女人、噉殘女人、血塗",
    "T23n1435_059:0443a28": "女人、乾枯女人、脹壞女人、骨女人身上出精，",
    "T23n1435_059:0443a29": "得僧伽婆尸沙。(初僧伽婆尸沙竟)",
    "T23n1435_059:0443b01": "佛因迦留陀夷結戒，先作無罪。是迦留陀夷",
    "T23n1435_059:0443b02": "作是念生疑：「我多時摩觸女人身，不知何時",
    "T23n1435_059:0443b03": "是先、是不先？」是事白佛，佛言：「迦留陀夷未",
    "T23n1435_059:0443b04": "結戒前摩觸女人身一切時不犯，故名先作",
    "T23n1435_059:0443b05": "無罪。」有比丘人女中生非人女想摩觸，後",
    "T23n1435_059:0443b06": "生疑：「我將無得僧伽婆尸沙耶？」是事白佛，",
    "T23n1435_059:0443b07": "佛言：「若人女中生人女想摩觸，得僧伽婆尸",
    "T23n1435_059:0443b08": "沙。人女中生非人女想摩觸，僧伽婆尸沙。",
    "T23n1435_059:0443b09": "人女中生疑摩觸，得僧伽婆尸沙。非人女",
    "T23n1435_059:0443b10": "中生非人女想摩觸，偷蘭遮。非人女中生人",
    "T23n1435_059:0443b11": "女想摩觸，偷蘭遮。非人女中生疑摩觸，得",
    "T23n1435_059:0443b12": "偷蘭遮。比丘以脚蹋觸女人身，得突吉羅。",
    "T23n1435_059:0443b13": "若女人以脚蹋觸比丘身無罪。比丘捉女衣，",
    "T23n1435_059:0443b14": "得突吉羅。若女人捉比丘衣無罪。比丘捉女",
    "T23n1435_059:0443b15": "人鬢、捉髮花、捉真珠、捉耳瓔珞、捉耳璫、捉",
    "T23n1435_059:0443b16": "如是等女人莊嚴具，偷蘭遮。」有女人與比",
    "T23n1435_059:0443b17": "丘瀉水，水流不斷，比丘於是女人生邪心，",
    "T23n1435_059:0443b18": "即生疑：「我將無得僧伽婆尸沙耶？」是事白佛，",
    "T23n1435_059:0443b19": "佛言：「不得僧伽婆尸沙，得偷蘭遮。」比丘為",
    "T23n1435_059:0443b20": "母抱捉鳴說邪語，心生疑：「我將無得僧伽婆",
    "T23n1435_059:0443b21": "尸沙耶？」是事白佛，佛言：「不得僧伽婆尸沙，",
    "T23n1435_059:0443b22": "得突吉羅。姊妹、本二、先私通婦亦如是。」有",
    "T23n1435_059:0443b23": "比丘於新死女人、脹女人、青瘀女人、臭爛女",
    "T23n1435_059:0443b24": "人、噉殘女人、血塗女人、乾枯女人、脹壞女人、",
    "T23n1435_059:0443b25": "骨女人摩觸，得偷蘭遮。(第二僧伽婆尸沙竟)",
    "T23n1435_059:0443b26": "佛因迦羅比丘鹿子兒結戒，先作無罪。是比",
    "T23n1435_059:0443b27": "丘生疑：「我多時媒嫁，不知何時是先、是不先？」",
    "T23n1435_059:0443b28": "是事白佛，佛言：「未結戒前迦羅比丘一切時",
    "T23n1435_059:0443b29": "媒嫁不犯，故名先作無罪。」有比丘常入出一",
    "T23n1435_059:0443c01": "家中，是比丘一時中前著衣持鉢至居士舍，",
    "T23n1435_059:0443c02": "與坐處坐已共相問訊。居士小默然已語比",
    "T23n1435_059:0443c03": "丘言：「汝能語某甲女人至我邊不？」比丘言：",
    "T23n1435_059:0443c04": "「我能語彼，不能還答汝。」居士言：「云何知此事",
    "T23n1435_059:0443c05": "得成以不？」比丘言：「我當令比丘在某處立。」",
    "T23n1435_059:0443c06": "是比丘作是語已出居士舍，見一比丘語言：",
    "T23n1435_059:0443c07": "「汝小住此中。」彼比丘言：「住此何為？」答：「汝但",
    "T23n1435_059:0443c08": "住莫問。」是比丘留彼比丘已便去，居士出便",
    "T23n1435_059:0443c09": "見彼比丘住所期處，語言：「善哉，善哉！我事",
    "T23n1435_059:0443c10": "得成。」彼比丘言：「得成何事？」居士答言：「何用",
    "T23n1435_059:0443c11": "問為？此是期處。」先比丘生疑：「我將無得僧",
    "T23n1435_059:0443c12": "伽婆尸沙耶？」是事白佛，佛言：「不得僧伽婆",
    "T23n1435_059:0443c13": "尸沙，得偷蘭遮。」有比丘常入出一家，是比",
    "T23n1435_059:0443c14": "丘一時中前著衣持鉢到居士舍，居士與坐",
    "T23n1435_059:0443c15": "處坐已共相問訊。居士小默然已語比丘言：",
    "T23n1435_059:0443c16": "「汝能語某甲女來不？」答言：「能。」比丘往語女",
    "T23n1435_059:0443c17": "人，女人言：「我不須是事。」比丘生疑：「我將無",
    "T23n1435_059:0443c18": "得僧伽婆尸沙耶？」是事白佛，佛言：「不得僧",
    "T23n1435_059:0443c19": "伽婆尸沙，得偷蘭遮。」有夫婦相瞋不和合，有",
    "T23n1435_059:0443c20": "一比丘常入出其家，是比丘中前著衣持鉢",
    "T23n1435_059:0443c21": "到其舍，與坐處坐已共相問訊，是比丘令二",
    "T23n1435_059:0443c22": "人懺悔。是二人懺悔已和合行欲，比丘生疑：",
    "T23n1435_059:0443c23": "「我將無得僧伽婆尸沙耶？」是事白佛，佛言：",
    "T23n1435_059:0443c24": "「人有三種婦：一、用財得；二、禮法得；三、破壞",
    "T23n1435_059:0443c25": "得。是三種婦，若作券言：『非我婦。』禮法未斷",
    "T23n1435_059:0443c26": "猶故出入，未唱言：『非我婦。』比丘和合是婦，",
    "T23n1435_059:0443c27": "得偷蘭遮。是三種婦，若作券言：『非我婦。』禮",
    "T23n1435_059:0443c28": "法已斷不復出入，而未唱言：『非我婦。』爾時比",
    "T23n1435_059:0443c29": "丘和合，得偷蘭遮。是三種婦，若已作券言：",
    "T23n1435_059:0444a01": "『非我婦。』禮法已斷不復出入，已唱言：『非我婦。』",
    "T23n1435_059:0444a02": "爾時比丘媒合，得僧伽婆尸沙。」一比丘常",
    "T23n1435_059:0444a03": "入出一家，是比丘中前著衣持鉢到居士舍，",
    "T23n1435_059:0444a04": "與坐處坐已共相問訊。居士小默然已語比",
    "T23n1435_059:0444a05": "丘言：「汝能語某甲婬女來不？」比丘言：「我當",
    "T23n1435_059:0444a06": "語。」即往語是婬女來向居士，道中為餘人將",
    "T23n1435_059:0444a07": "去。是比丘生疑：「我將無得僧伽婆尸沙耶？」",
    "T23n1435_059:0444a08": "是事白佛，佛言：「不得僧伽婆尸沙，得偷蘭",
    "T23n1435_059:0444a09": "遮。」有一比丘常入出一居士家，是比丘中",
    "T23n1435_059:0444a10": "前著衣持鉢到居士舍，與坐處坐已共相問",
    "T23n1435_059:0444a11": "訊。居士小默然已語比丘言：「汝能語某甲女",
    "T23n1435_059:0444a12": "人來不？」比丘言：「能。」即往語，是女人莊嚴身",
    "T23n1435_059:0444a13": "欲往，夫即來入，以是因緣不得去。比丘生",
    "T23n1435_059:0444a14": "疑：「我將無得僧伽婆尸沙耶？」是事白佛，佛",
    "T23n1435_059:0444a15": "言：「不得僧伽婆尸沙，得偷蘭遮。」有一比丘入",
    "T23n1435_059:0444a16": "出一家，是比丘中前著衣持鉢到是居士舍，",
    "T23n1435_059:0444a17": "與坐處坐已共相問訊。居士小默然已語比丘",
    "T23n1435_059:0444a18": "言：「汝能語某甲女人來不？」比丘言：「能。」即往",
    "T23n1435_059:0444a19": "語，女人便許。是女人生念：「我至彼必不得睡，",
    "T23n1435_059:0444a20": "今先睡已當往。」女人睡至地了，竟不得去。比",
    "T23n1435_059:0444a21": "丘生疑：「我將無得僧伽婆尸沙耶？」是事白佛，",
    "T23n1435_059:0444a22": "佛言：「不得僧伽婆尸沙，得偷蘭遮。」有一居士",
    "T23n1435_059:0444a23": "貪著一女人，至此女人所言：「聽我作婬欲。」",
    "T23n1435_059:0444a24": "女人答言：「我今懅。」居士言：「我云何知汝閑",
    "T23n1435_059:0444a25": "時？」女人言：「有一比丘常入出我舍，我遣",
    "T23n1435_059:0444a26": "是比丘打汝背，當知我閑。」是比丘中前著衣",
    "T23n1435_059:0444a27": "持鉢至其舍，與坐處坐已共相問訊。女人語",
    "T23n1435_059:0444a28": "比丘言：「往打某甲居士背。」比丘言：「何以故？」",
    "T23n1435_059:0444a29": "女人言：「但往打莫問。」比丘即往，以拳打居",
    "T23n1435_059:0444b01": "士背，居士言：「事成已。」比丘言：「何所成？」居士",
    "T23n1435_059:0444b02": "言：「是期事也。」比丘生疑：「我將無得僧伽婆",
    "T23n1435_059:0444b03": "尸沙耶？」是事白佛，佛言：「不得僧伽婆尸沙，得",
    "T23n1435_059:0444b04": "偷蘭遮。」有一比丘常入出一家，是比丘中",
    "T23n1435_059:0444b05": "前著衣持鉢到居士舍，與坐處坐已共相問",
    "T23n1435_059:0444b06": "訊。居士小默然已語比丘言：「大德！能語某",
    "T23n1435_059:0444b07": "甲女人來不？」比丘言：「我等不應作使，汝急",
    "T23n1435_059:0444b08": "欲見者，當為眾僧作會，我當請是女人來。」居",
    "T23n1435_059:0444b09": "士即與比丘會直，比丘以是直與眾僧作會，",
    "T23n1435_059:0444b10": "請是女人來，居士於中得共女人作婬欲。比",
    "T23n1435_059:0444b11": "丘生疑：「我將無得僧伽婆尸沙耶？」是事白佛，",
    "T23n1435_059:0444b12": "佛言：「不得僧伽婆尸沙，得偷蘭遮。」有一估",
    "T23n1435_059:0444b13": "客婦，甚有容色。有一居士欲共私通，彼婦",
    "T23n1435_059:0444b14": "不從。其夫命終，有小因緣，居士不聽餘人",
    "T23n1435_059:0444b15": "出入其舍。其母問其女言：「頗有方便可得使",
    "T23n1435_059:0444b16": "人出入不？」女言：「有。」母問：「是誰？」答：「彼居士為",
    "T23n1435_059:0444b17": "我故數數遣信，欲共我通，我不從。」母言：「汝可",
    "T23n1435_059:0444b18": "從其意，以汝故令多人得樂。」女言：「當使誰語？」",
    "T23n1435_059:0444b19": "母言：「可使常入出比丘語。」有一比丘常入出",
    "T23n1435_059:0444b20": "其家，中前著衣持鉢入其舍，與坐處坐已，共",
    "T23n1435_059:0444b21": "相問訊已問言：「大德！能語某甲居士如是如",
    "T23n1435_059:0444b22": "是事不？」答言：「能。」即往語，居士便往。比丘生",
    "T23n1435_059:0444b23": "疑：「我將無得僧伽婆尸沙耶？」是事白佛，佛",
    "T23n1435_059:0444b24": "言：「不得僧伽婆尸沙，得偷蘭遮。」有一居士",
    "T23n1435_059:0444b25": "作僧坊，常供給是處衣被、飲食、湯藥資生所",
    "T23n1435_059:0444b26": "須。是居士後少時便死，更無人供給是處衣",
    "T23n1435_059:0444b27": "被、飲食、湯藥資生所須。有一比丘到是居士",
    "T23n1435_059:0444b28": "婦邊語言：「汝何以不供給是處眾僧衣被、飲",
    "T23n1435_059:0444b29": "食、湯藥資生所須。」居士婦言：「大德！是居士福",
    "T23n1435_059:0444c01": "德勇健，本所供給皆是其力。大德！汝若能",
    "T23n1435_059:0444c02": "令某甲居士此間處分作務，若爾可得供給。」",
    "T23n1435_059:0444c03": "比丘即到彼居士邊語言：「汝能與某甲居士",
    "T23n1435_059:0444c04": "婦在外處分作務不？」彼居士言：「我家自多",
    "T23n1435_059:0444c05": "事處分不遍。」比丘言：「為受為供養塔僧人故。」",
    "T23n1435_059:0444c06": "是居士信佛法僧故便言：「能。」是居士常入出，",
    "T23n1435_059:0444c07": "與居士婦和合。比丘生疑：「我將無得僧伽婆",
    "T23n1435_059:0444c08": "尸沙耶？」是事白佛，佛言：「無罪。」有一居士作",
    "T23n1435_059:0444c09": "僧房，常供給是處衣被、飲食、湯藥資生所須，",
    "T23n1435_059:0444c10": "是居士婦死，更無有人供給是處衣被、飲食、",
    "T23n1435_059:0444c11": "湯藥資生所須。有一比丘到居士所語言：",
    "T23n1435_059:0444c12": "「汝何以不復供給僧房中諸比丘衣被、飲食、湯",
    "T23n1435_059:0444c13": "藥資生所須？」居士言：「大德！是婦有大福德，",
    "T23n1435_059:0444c14": "本所供給皆是其力。汝若能令某甲居士婦",
    "T23n1435_059:0444c15": "修理我家內事處分者，可得供給。」比丘即到",
    "T23n1435_059:0444c16": "居士婦邊語言：「汝能與某甲居士，在內修理",
    "T23n1435_059:0444c17": "家事不？」居士婦言：「大德！我家中自多事務，",
    "T23n1435_059:0444c18": "處分不遍。」比丘言：「為受為供養塔僧人故。」",
    "T23n1435_059:0444c19": "是居士婦信佛法僧故，便言：「能。」是婦常入出",
    "T23n1435_059:0444c20": "故，與居士共和合。比丘生疑：「我將無得僧",
    "T23n1435_059:0444c21": "伽婆尸沙耶？」是事白佛，佛言：「無罪。」有一比",
    "T23n1435_059:0444c22": "丘常入出一家，是比丘中前著衣持鉢到居",
    "T23n1435_059:0444c23": "士舍，與坐處坐共相問訊。小默然已，居士",
    "T23n1435_059:0444c24": "語比丘言：「大德！汝能語某甲女人來不？」答",
    "T23n1435_059:0444c25": "言：「能。」即往語彼女人，居士及彼女人俱時得",
    "T23n1435_059:0444c26": "病，不得和合。比丘生疑：「我將無得僧伽婆",
    "T23n1435_059:0444c27": "尸沙耶？」是事白佛，佛言：「不得僧伽婆尸沙，",
    "T23n1435_059:0444c28": "得偷蘭遮。」有一比丘常入出一家，是一比",
    "T23n1435_059:0444c29": "丘中前著衣持鉢入是舍，舍主婦人與坐處",
    "T23n1435_059:0445a01": "坐，共相問訊小默然已，婦人語比丘言：「大",
    "T23n1435_059:0445a02": "德！汝能語某甲居士來不？」答言：「能。」即往語。",
    "T23n1435_059:0445a03": "婦人及居士俱得病，不得和合。比丘生疑：「我",
    "T23n1435_059:0445a04": "將無得僧伽婆尸沙耶？」是事白佛，佛言：「不",
    "T23n1435_059:0445a05": "得僧伽婆尸沙，得偷蘭遮。」有比丘常入出",
    "T23n1435_059:0445a06": "一家，是比丘中前著衣持鉢入是舍，居士與",
    "T23n1435_059:0445a07": "坐處坐，共相問訊小默然已，語比丘言：「大",
    "T23n1435_059:0445a08": "德！汝能為我兒故語某甲居士，與我兒若",
    "T23n1435_059:0445a09": "姊若妹若女不？」答言：「能。」便往語。是居士兒及",
    "T23n1435_059:0445a10": "彼女俱時得病，脊僂狂發更嫡餘人。是比",
    "T23n1435_059:0445a11": "丘生疑：「我將無得僧伽婆尸沙耶？」是事白佛，",
    "T23n1435_059:0445a12": "佛言：「不得僧伽婆尸沙，得偷蘭遮。」比丘問",
    "T23n1435_059:0445a13": "佛：「如人有可信語優婆塞，非人亦當有耶？」佛",
    "T23n1435_059:0445a14": "言：「有！得道天是。」又問：「人女有可信語優婆",
    "T23n1435_059:0445a15": "夷，非人女亦當有耶？」佛言：「有！得道天女是。」",
    "T23n1435_059:0445a16": "比丘語餘人：「我能虛空中結加趺坐。」「是比",
    "T23n1435_059:0445a17": "丘空無是事，得波羅夷。」又言：「我能變一身",
    "T23n1435_059:0445a18": "為多身，多身還為一身。我以智慧，若現事",
    "T23n1435_059:0445a19": "不現事，皆能通達，牆壁山樹能過無礙，出",
    "T23n1435_059:0445a20": "沒地中如出入雲，履水如地凌虛如鳥，是",
    "T23n1435_059:0445a21": "日月有大威德，我能不動以手摩捫，乃至梵",
    "T23n1435_059:0445a22": "世往來自在。」「是事若空無實，得波羅夷。」比",
    "T23n1435_059:0445a23": "丘問佛：「頗有比丘作不淨衣著不得波逸提",
    "T23n1435_059:0445a24": "耶？」佛言：「有！若衣經淨緯不淨、緯淨經不淨、",
    "T23n1435_059:0445a25": "若二俱不淨。不淨者，若駱駝毛、牛毛、羖羊毛、",
    "T23n1435_059:0445a26": "若雜織。著如是不淨衣，得突吉羅。」問：「毘尼",
    "T23n1435_059:0445a27": "中說：『比丘不應畜長髮。』若頭上有瘡當云",
    "T23n1435_059:0445a28": "何？」佛言：「以剪刀剪却。」問：「比丘得淨食，以疑",
    "T23n1435_059:0445a29": "心噉，作是念：『此食為淨、為不淨？』得何罪耶？」",
    "T23n1435_059:0445b01": "佛言：「得突吉羅。」問：「頗有比丘為女人說法，",
    "T23n1435_059:0445b02": "過五六語不得波逸提耶？」佛言：「有！若作書、若",
    "T23n1435_059:0445b03": "手示相、若遣使，與天女、龍女、夜叉餓鬼女、毘舍",
    "T23n1435_059:0445b04": "遮女、鳩槃荼女、羅剎女說法過五六語，得突",
    "T23n1435_059:0445b05": "吉羅。」問：「頗有比丘過第三重覆舍不得波逸",
    "T23n1435_059:0445b06": "提耶？」佛言：「有！若先作舍以板隨意覆。」問：「頗",
    "T23n1435_059:0445b07": "有比丘與女人期共道行不得波逸提耶？」佛",
    "T23n1435_059:0445b08": "言：「有！比丘與天女期共道行，若龍女、夜叉女",
    "T23n1435_059:0445b09": "餓鬼女、毘舍遮女、鳩槃荼女、羅剎女期共道",
    "T23n1435_059:0445b10": "行，得突吉羅。」問：「云何漱口？」佛言：「以水著口",
    "T23n1435_059:0445b11": "中三迴轉，是名漱口。」問：「頗有比丘別眾食不",
    "T23n1435_059:0445b12": "得波逸提耶？」佛言：「有！若虛空中食是。」問：「頗",
    "T23n1435_059:0445b13": "比丘噉食得波羅夷耶？」佛言：「有！若以盜心食",
    "T23n1435_059:0445b14": "是。」問：「頗有比丘食家中坐不得波逸提耶？」佛",
    "T23n1435_059:0445b15": "言：「有！若女人受一日戒，男子不受，是家中",
    "T23n1435_059:0445b16": "坐，得突吉羅。若男子受一日戒，女人不受，",
    "T23n1435_059:0445b17": "是家中坐，亦得突吉羅。若二俱受一日戒，",
    "T23n1435_059:0445b18": "是家中坐無罪。」問：「頗比丘，食家中獨與一女",
    "T23n1435_059:0445b19": "人共坐，不得波逸提耶？」佛言：「有！若女人受",
    "T23n1435_059:0445b20": "一日戒，男子不受，是中坐，得突吉羅。若男",
    "T23n1435_059:0445b21": "子受一日戒，女人不受，是中坐，得突吉羅。",
    "T23n1435_059:0445b22": "若二俱受不犯。」問：「頗比丘往觀軍發行不得",
    "T23n1435_059:0445b23": "波逸提耶？」佛言：「有！若往觀夜叉軍，得突吉",
    "T23n1435_059:0445b24": "羅。」問：「頗有比丘語餘比丘言：『共我去至諸",
    "T23n1435_059:0445b25": "家，當與汝多美飲食。』是比丘後時語彼比丘：",
    "T23n1435_059:0445b26": "『我不喜與汝若坐、若語，我獨坐獨語樂。』不得",
    "T23n1435_059:0445b27": "波逸提耶？」佛言：「有！若未至他舍，里巷中語",
    "T23n1435_059:0445b28": "令還，得突吉羅。若僧坊中語無罪。」問：「頗有",
    "T23n1435_059:0445b29": "比丘無病入白衣舍，從非親里比丘尼自",
    "T23n1435_059:0445c01": "手受飲食，不得波羅提提舍尼耶？」答曰：「有！",
    "T23n1435_059:0445c02": "若比丘尼自持飲食，就白衣舍與比丘，自手",
    "T23n1435_059:0445c03": "受無罪。」問：「頗比丘尼約勅白衣，與如是飯",
    "T23n1435_059:0445c04": "如是羹比丘食，不得波羅提提舍尼耶？」答曰：",
    "T23n1435_059:0445c05": "「有！若比丘尼，是比丘親里，勸與食，比丘不",
    "T23n1435_059:0445c06": "呵而食，得突吉羅。」(五段竟)",
    "T23n1435_059:0445c07": "十誦律卷第五十九"
}