{
    "T45n1856_003:0136b14": "鳩摩羅什法師大義卷下",
    "T45n1856_003:0136b16": "宋國廬山慧遠法師。默問常安草堂摩訶乘",
    "T45n1856_003:0136b17": "法師鳩摩羅什。大乘經中深義。十有八途。什",
    "T45n1856_003:0136b18": "法師一一開答。分為上中下三卷。上卷有六",
    "T45n1856_003:0136b19": "事。中卷有七事。下卷有五事。",
    "T45n1856_003:0136b20": "次問答實法有　次問答分破空　次問答後",
    "T45n1856_003:0136b21": "識追憶前識　次問答遍學　次問答經壽。",
    "T45n1856_003:0136b22": "問實法有并答問實法有并答",
    "T45n1856_003:0136b23": "遠問曰。大智論以色香味觸。為實法有。乳酪",
    "T45n1856_003:0136b24": "為因緣有。請推源求例。以定其名。夫因緣之",
    "T45n1856_003:0136b25": "生。生於實法。又問實法為從何生。經謂色香",
    "T45n1856_003:0136b26": "味觸為造之色。色則以四大為本。本由四大。",
    "T45n1856_003:0136b27": "非因緣如何。若是因緣。復如何為實法。尋",
    "T45n1856_003:0136b28": "實法以求四大。亦同此疑。何者。論云一切法",
    "T45n1856_003:0136b29": "各無定相。是故得神通者。令水作地。地作水。",
    "T45n1856_003:0136c01": "是四大之相。隨力而變。由以慈觀。故知四大",
    "T45n1856_003:0136c02": "與造色。皆是因緣之所化明矣。若四大及造",
    "T45n1856_003:0136c03": "色非因緣。則無三相。無三相。世尊不應說以",
    "T45n1856_003:0136c04": "非常為觀。非常則有新新生滅。故曰不見有",
    "T45n1856_003:0136c05": "法無因緣而生。不見有常常生而不滅。如此",
    "T45n1856_003:0136c06": "則生者皆有因緣。因緣與實法。復何以為差。",
    "T45n1856_003:0136c07": "尋論所明。謂從因緣而有異。於即實法為有",
    "T45n1856_003:0136c08": "二者。雖同於因緣。所以為有則不同。若然者。",
    "T45n1856_003:0136c09": "因緣之所化。應無定相。非因緣之所化。宜有",
    "T45n1856_003:0136c10": "定相。即此論神通章中說四大無定相。定相",
    "T45n1856_003:0136c11": "無故隨滅而變。變則捨其本。色香味觸出於",
    "T45n1856_003:0136c12": "四大。則理同因緣之所化。化則變而為異物。",
    "T45n1856_003:0136c13": "以此推。實法與因緣未為殊異。論意似旨有",
    "T45n1856_003:0136c14": "所明。非是窮崖本極之談。故取於君。",
    "T45n1856_003:0136c15": "什答曰。有二種論。一者大乘論。說二種空。眾",
    "T45n1856_003:0136c16": "生空法空。空者。小乘論說眾生空。所以者何。",
    "T45n1856_003:0136c17": "以陰入界和合假為眾生。無有別實。如是論",
    "T45n1856_003:0136c18": "者。說乳等為因緣有。色等為實法。又以於諸",
    "T45n1856_003:0136c19": "法。生二種著。一者著眾生。二者著法。以著",
    "T45n1856_003:0136c20": "眾生故。說無我法。准名色為根本。而惑者於",
    "T45n1856_003:0136c21": "名色取相分別。是眾生是人是天。是生是舍",
    "T45n1856_003:0136c22": "是山林是河等。如是見者。皆不出於名色。譬",
    "T45n1856_003:0136c23": "如泥是一物。作種種器。或名瓫或名瓶。瓫破",
    "T45n1856_003:0136c24": "為瓶。瓶破為瓮。然後還復為泥。於瓫無所失。",
    "T45n1856_003:0136c25": "於瓶無所得。但名字有異。於名色生異相者",
    "T45n1856_003:0136c26": "亦如是。若求其實當。但有名色。聞是說已。便",
    "T45n1856_003:0136c27": "見一切諸法。無我無我所。即時捨離。無復戲",
    "T45n1856_003:0136c28": "論。修行道法。有人於名色不。或眾生相。或",
    "T45n1856_003:0136c29": "於法相。貪著法故。戲論名色。為是人故。說名",
    "T45n1856_003:0137a01": "色虛誑。色如幻如化。畢竟空寂。同如眾生因",
    "T45n1856_003:0137a02": "緣而有。無有定相。是故當知。言色等為實有。",
    "T45n1856_003:0137a03": "乳等為因緣有。小乘論意。非甚深論法。何以",
    "T45n1856_003:0137a04": "故。以眾生因此義故。得於解脫。若言都空。心",
    "T45n1856_003:0137a05": "無所寄。則生迷悶。為是人故。今觀名色二",
    "T45n1856_003:0137a06": "相無常苦空。若心厭離。不待餘觀。如草藥除",
    "T45n1856_003:0137a07": "患。不須大藥也。又令眾生離色等錯謬。若二",
    "T45n1856_003:0137a08": "相若異相。若常相若斷相。以是故說色等為",
    "T45n1856_003:0137a09": "實有。乳等為假名有。如是觀者。即知眾生緣",
    "T45n1856_003:0137a10": "法。非有自性。畢竟空寂。若然者。言說有異。",
    "T45n1856_003:0137a11": "理皆一致。又佛得一切智慧。其智不可思議。",
    "T45n1856_003:0137a12": "若除諸佛。無復有人。如其實理。盡能受持。是",
    "T45n1856_003:0137a13": "故佛佛隨眾生所解。於一義中三品說道。為",
    "T45n1856_003:0137a14": "鈍根眾生故。說無常苦空。是眾生聞一切法",
    "T45n1856_003:0137a15": "無常苦已。即深厭離。即得斷愛得解脫。為中",
    "T45n1856_003:0137a16": "根眾生故。說一切無我安穩寂滅泥洹。是眾",
    "T45n1856_003:0137a17": "生聞一切法無我。准泥洹安穩寂滅。即斷愛",
    "T45n1856_003:0137a18": "得解脫。為利根者。說一切法從本已來。不生",
    "T45n1856_003:0137a19": "不滅畢竟空。如泥洹相。是故於一義中。隨眾",
    "T45n1856_003:0137a20": "生結使心錯便有深淺之異。如治小病。名為",
    "T45n1856_003:0137a21": "小藥。治大病名為大藥。隨病故便有大小。眾",
    "T45n1856_003:0137a22": "生心有三毒之病。輕重亦復如是。憂恚力等。",
    "T45n1856_003:0137a23": "愚癡則漏。所以者何。愛小罪而難離。恚大罪",
    "T45n1856_003:0137a24": "而易離。癡大罪而難離。以愛難離故是惡相。",
    "T45n1856_003:0137a25": "以小罪故非惡。以恚大罪故是惡相。易離故",
    "T45n1856_003:0137a26": "非惡相。是二力等故。遣之則易。所謂不淨慈",
    "T45n1856_003:0137a27": "悲無常苦觀。癡心若發。即生身見等十二見。",
    "T45n1856_003:0137a28": "於諸法中。深墮錯謬。為此病故。演說無我。眾",
    "T45n1856_003:0137a29": "緣生法。則無自性。畢竟常空。從本以來。無",
    "T45n1856_003:0137b01": "生相。是故佛或說眾生空。或說法空。言色等",
    "T45n1856_003:0137b02": "為實法。乳等為因緣有。無咎。",
    "T45n1856_003:0137b03": "問分破空并答次問分破空并答",
    "T45n1856_003:0137b04": "遠問曰。大智論。推疊求本。以至毛分。唯毛分",
    "T45n1856_003:0137b05": "以求原是極微。極微即色香味觸是也。此四",
    "T45n1856_003:0137b06": "味觸有之。色香味觸則不得。謂之寄名。然則",
    "T45n1856_003:0137b07": "極微之說。將何所據。為有也為無也。若有實",
    "T45n1856_003:0137b08": "法。則分破之義。正可空疊。猶未空其本。本不",
    "T45n1856_003:0137b09": "可空。則是天捶之。墮于常見。若無實法。則",
    "T45n1856_003:0137b10": "是龜毛之喻。入孚斷見。二者非中道。並不",
    "T45n1856_003:0137b11": "得謂之寄名。設令十方同分。以分破為空。分",
    "T45n1856_003:0137b12": "焉詘有。猶未出於色。色不可出故。世尊謂之",
    "T45n1856_003:0137b13": "細色非微塵。若分破之義。推空因緣有不及",
    "T45n1856_003:0137b14": "實法故。推疊至于毛分盡。而復智空可也。如",
    "T45n1856_003:0137b15": "此後不應以極微為奇名。極微為奇名則空",
    "T45n1856_003:0137b16": "觀。不止於因緣有可知矣。然則有無之際。其",
    "T45n1856_003:0137b17": "安在乎。不有不無。義可明矣。",
    "T45n1856_003:0137b18": "什答曰。佛法中都無微塵之名。但言色若",
    "T45n1856_003:0137b19": "麁若細。皆悉無常。乃至不說有極微極細者。",
    "T45n1856_003:0137b20": "若以極細為微塵。是相不可得。而論者於此",
    "T45n1856_003:0137b21": "多生過咎。是故不說。又極細色中。不令眾生",
    "T45n1856_003:0137b22": "起於愛縛。若有縛處。佛則為縛說解之法。又",
    "T45n1856_003:0137b23": "大乘經中。隨凡夫說微塵名字。不說有其定",
    "T45n1856_003:0137b24": "相。如極麁色不可得。極細色亦不可得。如優",
    "T45n1856_003:0137b25": "樓迦弟子。說微塵品。謂微塵定相有四。色香",
    "T45n1856_003:0137b26": "味觸。水微塵有色味觸。火微塵有色觸。風微",
    "T45n1856_003:0137b27": "塵但有其觸。是人離四法別有。以地大故。四",
    "T45n1856_003:0137b28": "法屈地。極小地名為微塵。一切天地諸色之",
    "T45n1856_003:0137b29": "根本。是不可壞相。佛弟子中亦有說微塵處。",
    "T45n1856_003:0137c01": "因佛說有細微色。而細中求細極細者。想以",
    "T45n1856_003:0137c02": "為微塵捊。為破外道邪見及佛弟子邪論故。",
    "T45n1856_003:0137c03": "說微塵無決定相。但有假名。何以故。如五",
    "T45n1856_003:0137c04": "指和合。假名為拳。色等和合。假名微塵。以佛",
    "T45n1856_003:0137c05": "法中常用二門。一無我門。二空法門。無我門",
    "T45n1856_003:0137c06": "者。五陰。十二入。十八性。十二因緣。決定有",
    "T45n1856_003:0137c07": "法。但無有我。空法門者。五陰。十二入。十八",
    "T45n1856_003:0137c08": "性。十二因緣。從本以來無所有畢竟空。若以",
    "T45n1856_003:0137c09": "無我門。破微塵者。說色香味觸為實法。微塵",
    "T45n1856_003:0137c10": "是四法和合所成。名之假名。所以者何。是中",
    "T45n1856_003:0137c11": "但說我空。不說法空故。若以法空者。微塵色",
    "T45n1856_003:0137c12": "等。皆無所有。不復分別是實是假。又不可謂",
    "T45n1856_003:0137c13": "色等為常相。所以者何。以從眾因緣生。念",
    "T45n1856_003:0137c14": "念滅故。為陰界入攝故。亦不得言無。凡和合",
    "T45n1856_003:0137c15": "之法。則有假名。但無實事耳。如色入觸入。二",
    "T45n1856_003:0137c16": "事和合。假名為火。若以二法和合。有第三火",
    "T45n1856_003:0137c17": "法者。應別有所作。然實無所作。當知一火能",
    "T45n1856_003:0137c18": "燒。造色能照。無別法也。但有名字。是故或說",
    "T45n1856_003:0137c19": "假名。或說實法無咎。又佛法聖觀有四種。一",
    "T45n1856_003:0137c20": "無常。二苦。三空。四無我。佛或以無我觀度眾",
    "T45n1856_003:0137c21": "生。或以空觀度眾生。若說無我。則有餘法。若",
    "T45n1856_003:0137c22": "說空則無所有。若以空法破微塵者。則人不",
    "T45n1856_003:0137c23": "信受。何以故。汝乃言無麁色。何獨說無微塵",
    "T45n1856_003:0137c24": "也。若以無我法無微塵者。人則易信。若無",
    "T45n1856_003:0137c25": "實法。則龜毛之喻。入于斷見者。是事不然。何",
    "T45n1856_003:0137c26": "以故。或有言我同於身。若身滅者。我即同滅。",
    "T45n1856_003:0137c27": "亦復無有至後身者。若無微塵。不在此例也。",
    "T45n1856_003:0137c28": "又不以我為斷常見。所以者何。我我所見。名",
    "T45n1856_003:0137c29": "為身見。五見各別故。或言五陰。因變為果。名",
    "T45n1856_003:0138a01": "之為常。或以五陰是有為法。因滅更有果生。",
    "T45n1856_003:0138a02": "名之為斷。而智者分別。尋求微塵理極。本自",
    "T45n1856_003:0138a03": "無法。則無所滅。如我本來自無。雖復說無。不",
    "T45n1856_003:0138a04": "墮斷滅之見。如是以無我門。說破微塵。不",
    "T45n1856_003:0138a05": "墮滅中。又摩訶衍法。雖說色等。至微塵中空。",
    "T45n1856_003:0138a06": "心心數法。至心中空。亦不墮滅中。所以者何。",
    "T45n1856_003:0138a07": "但為破顛倒邪見故說。不是諸法實相也。若",
    "T45n1856_003:0138a08": "說無常。破常顛倒故。若說心心數法念念滅。",
    "T45n1856_003:0138a09": "破眾緣和合一相故。常不實。不常亦不實。若",
    "T45n1856_003:0138a10": "合相不實。離相亦不實。若有相不實。無相亦",
    "T45n1856_003:0138a11": "不實。一切諸觀滅。云何言斷見。斷見名先有",
    "T45n1856_003:0138a12": "今無。若小乘法。初不得極麁色乃至極細色。",
    "T45n1856_003:0138a13": "若大乘法畢竟空。現眼所見。如幻如夢。決定",
    "T45n1856_003:0138a14": "相尚不可得。況極細微塵也。極麁極細。皆",
    "T45n1856_003:0138a15": "是外道邪見戲論耳。如外道微塵品中師云。",
    "T45n1856_003:0138a16": "微塵是常相。何以故。是法不從因生故。問曰。",
    "T45n1856_003:0138a17": "其云何可知。答曰微塵和合麁色可見。當知",
    "T45n1856_003:0138a18": "麁色是微塵果。果麁故可見。因細故不可見。",
    "T45n1856_003:0138a19": "是故有因必有果。有果必有因。又無常遮常",
    "T45n1856_003:0138a20": "故。當知空有常法。所以者何。與無常相違故。",
    "T45n1856_003:0138a21": "以無明故。定有常法。令無常明故。當知無明",
    "T45n1856_003:0138a22": "中有常法。麁物多和合故。色在其中。而可",
    "T45n1856_003:0138a23": "明見。微塵中雖有色。以無餘故。而不可見。設",
    "T45n1856_003:0138a24": "多風和合。色不在中。則不可見。如一二寸數",
    "T45n1856_003:0138a25": "法量法。一異合離。此彼動作等。因色如故則",
    "T45n1856_003:0138a26": "可見。若數量等。於無色中者。則不可見。如是",
    "T45n1856_003:0138a27": "等外道戲論微塵。是故說微塵。如水中月。大",
    "T45n1856_003:0138a28": "人見之。不求實事。如是若麁色若細色。若遠",
    "T45n1856_003:0138a29": "若近。若好若醜。若過去若未來。悉是虛妄。皆",
    "T45n1856_003:0138b01": "如水中月。不可說相。但欲令人心生厭離。而",
    "T45n1856_003:0138b02": "得涅槃。受想行識亦如是。又眾生無始世界",
    "T45n1856_003:0138b03": "以來。深著戲論故。少於有無中。見有過患。直",
    "T45n1856_003:0138b04": "至涅槃者。是故佛意欲令出有無故。說非有",
    "T45n1856_003:0138b05": "非無。更無有法。不知佛意者。便著非有非無。",
    "T45n1856_003:0138b06": "是故佛復破非有非無。若非有非無。能破有",
    "T45n1856_003:0138b07": "無見。更不貪非有非無者。不須破非有非無",
    "T45n1856_003:0138b08": "也。若非有非無。雖破有無。還戲論非有非無",
    "T45n1856_003:0138b09": "者。爾時佛言。捨非有非無。亦如捨有無。一切",
    "T45n1856_003:0138b10": "法不受不貪。是我佛法。如人藥以治病。藥若",
    "T45n1856_003:0138b11": "為患。復以藥治。藥若無患則止。佛法中智慧",
    "T45n1856_003:0138b12": "藥亦如是。以此藥故。破所貪著。若於智慧",
    "T45n1856_003:0138b13": "中。復生貪著者。當行治法。若智慧中無所貪",
    "T45n1856_003:0138b14": "著者。不須重治也。",
    "T45n1856_003:0138b15": "問後識追憶前識并答次問後識追憶前識并答",
    "T45n1856_003:0138b16": "遠問曰。前識雖冥傳相寫。推之以理。常斷二",
    "T45n1856_003:0138b17": "非故。除之而無間。求相通利則有隔。何者。",
    "T45n1856_003:0138b18": "前心非後心故。心心不相知。前念非後念。雖",
    "T45n1856_003:0138b19": "同而兩行。而經有憶宿命之言。後識知前識",
    "T45n1856_003:0138b20": "之說義可明矣。大智論云。前眼識滅生後眼",
    "T45n1856_003:0138b21": "識。後眼識利轉有力。色雖暫有不住。以念力",
    "T45n1856_003:0138b22": "利故能知。推此而言。則後念可得追憶前識。",
    "T45n1856_003:0138b23": "若果可追憶。則有所疑。請問前識後念為相",
    "T45n1856_003:0138b24": "待而生。為前識滅而後念生。為一時俱耶。若",
    "T45n1856_003:0138b25": "相待而生。則前際其塞路。若前滅而後生。則",
    "T45n1856_003:0138b26": "後念不及前識。若生滅一時。則不應有利鈍",
    "T45n1856_003:0138b27": "之異。何以知其然。前識利於速滅。後念利於",
    "T45n1856_003:0138b28": "速生。利既同速。鈍亦宜然。若其間別有影迹",
    "T45n1856_003:0138b29": "相乘則令玄於文表。固非言緣所得。凡此諸",
    "T45n1856_003:0138c01": "問。皆委之於君。想理統有本者。必有釋之。",
    "T45n1856_003:0138c02": "什答曰。有人言。一切有為法。離無常想。念念",
    "T45n1856_003:0138c03": "生滅有念力。名為心法。此念生時。自然能",
    "T45n1856_003:0138c04": "緣身所經來。相自爾故。如牛羊生時自趣乳。",
    "T45n1856_003:0138c05": "譬之如鐵自趣磁石。如是念有大力。所經雖",
    "T45n1856_003:0138c06": "滅。而能智之。譬如聖智者。能知未來事。雖未",
    "T45n1856_003:0138c07": "生來。有聖智力故而能知之。念過去事。亦復",
    "T45n1856_003:0138c08": "如是。又念與心義同。不相離故。是故說念則",
    "T45n1856_003:0138c09": "說心。後有人言。諸法實相若常。虛妄顛倒。",
    "T45n1856_003:0138c10": "無常亦如是。如般若波羅蜜中。佛告須菩提。",
    "T45n1856_003:0138c11": "菩薩若常。不行般若波羅蜜。若無常。亦不",
    "T45n1856_003:0138c12": "行般若波羅蜜。是故不應難無常是實法滅。",
    "T45n1856_003:0138c13": "云何後心。能知前心也。是故如品中。佛說現",
    "T45n1856_003:0138c14": "在如即是過去如。過去如即是未來如。未來",
    "T45n1856_003:0138c15": "如即是過去現在如。過去現在如即是未來",
    "T45n1856_003:0138c16": "如。如是等際三世相。際三世相故。云何言後",
    "T45n1856_003:0138c17": "心為實有。以過去心為實無耶。後有人言。",
    "T45n1856_003:0138c18": "心有二種。一者破裂分散。至念念滅。似如破",
    "T45n1856_003:0138c19": "色至於微塵。二者相續生故。而不斷滅。若念",
    "T45n1856_003:0138c20": "念滅。生滅中不應以後心知前心事。若相續",
    "T45n1856_003:0138c21": "不斷中。則有斯義。如佛告諸比丘。心住者當",
    "T45n1856_003:0138c22": "觀無常相。以心相續不斷故。名為心住。相",
    "T45n1856_003:0138c23": "續中念念生滅故。當觀無常相。如燈炎。雖有",
    "T45n1856_003:0138c24": "生滅。相續不斷故。名有燈炷。而有其用。若炎",
    "T45n1856_003:0138c25": "中生滅故。則無燈用。心亦如是。有二種義故",
    "T45n1856_003:0138c26": "無咎。雖念念滅。以不斷故。而有其用。能以過",
    "T45n1856_003:0138c27": "去未來之事。設心異緣。但以後心。緣於前",
    "T45n1856_003:0138c28": "心者。不須緣彼所緣。若以前心。則能通其所",
    "T45n1856_003:0138c29": "緣。",
    "T45n1856_003:0139a01": "問遍學并答次問遍學并答",
    "T45n1856_003:0139a02": "遍學菩薩。雖入二道。悉行悉知。而不決定取",
    "T45n1856_003:0139a03": "泥洹證。所以者何。本有不證之心。不捨一切",
    "T45n1856_003:0139a04": "故。理窮則返。如入滅盡定。先期心生。設復暫",
    "T45n1856_003:0139a05": "滅。時至則發。",
    "T45n1856_003:0139a06": "遠問曰。如菩薩觀諸法空。從本以來。不生不",
    "T45n1856_003:0139a07": "滅。二乘道者。觀法生滅。何得智及斷。是菩薩",
    "T45n1856_003:0139a08": "無生法忍。",
    "T45n1856_003:0139a09": "什答曰。二乘雖觀生滅。不別於不生不滅。所",
    "T45n1856_003:0139a10": "以者何。以純歸不異故。如觀苦生滅。觀盡不",
    "T45n1856_003:0139a11": "生不滅。但為盡諦。而觀三諦。是以經言。苦諦",
    "T45n1856_003:0139a12": "知已應見。如惡如賊。皆為虛妄。集諦知已應",
    "T45n1856_003:0139a13": "斷。道諦知已應修。滅諦知已應證。又聲聞",
    "T45n1856_003:0139a14": "言。入泥洹時。以空空三昧等。捨於八聖道分。",
    "T45n1856_003:0139a15": "以是故言盡諦。為真無上之法。若三諦是實。",
    "T45n1856_003:0139a16": "不應有捨。捨故則非實也。經言實者。欲為顛",
    "T45n1856_003:0139a17": "倒故。於實法相。則非諦也。若不受不著。而不",
    "T45n1856_003:0139a18": "取相。則為真諦。不生不滅。其相亦然。二皆同",
    "T45n1856_003:0139a19": "歸無相解脫門。又聲聞經言。無常即是苦。苦",
    "T45n1856_003:0139a20": "即是無我。若無我則無我所。無我所者。則為",
    "T45n1856_003:0139a21": "是空。不可受著。若不受著。則是不生不滅。",
    "T45n1856_003:0139a22": "問曰諸佛雖非我所。云何則不生不滅耶。",
    "T45n1856_003:0139a23": "答曰不然。若實生滅。應可受著。又不應用空",
    "T45n1856_003:0139a24": "空三昧。如佛常云一切不受心得解脫。得泥",
    "T45n1856_003:0139a25": "洹。是豈虛言。若生滅可取著者。則是分別。非",
    "T45n1856_003:0139a26": "為實相。若非實相。不得以不生不滅為虛。生",
    "T45n1856_003:0139a27": "滅為實。但為生死麁觀念心厭故。說言生滅。",
    "T45n1856_003:0139a28": "如人遠見青氣。近無所覩。如是一切賢聖。皆",
    "T45n1856_003:0139a29": "應一道。無有異耶。而大小之稱。致有利鈍。觀",
    "T45n1856_003:0139b01": "有深淺。悟有難易。始終為異。非實有別。如人",
    "T45n1856_003:0139b02": "食麵。精麁著品。而實不異。前答云遍學者。菩",
    "T45n1856_003:0139b03": "薩雖入二道。悉行悉知。而不決定取泥洹證。",
    "T45n1856_003:0139b04": "所以者何。本有不證之心。心不捨一切故。理",
    "T45n1856_003:0139b05": "窮則返。如入滅定。先期心生。設復暫滅。時至",
    "T45n1856_003:0139b06": "則發。",
    "T45n1856_003:0139b07": "問曰。無漏聖法。本無當於三乘。二乘無當。則",
    "T45n1856_003:0139b08": "優劣不同。階差有分。分若有當。則大乘自有",
    "T45n1856_003:0139b09": "其道。道而處中。其唯菩薩乘平直往。則易簡",
    "T45n1856_003:0139b10": "而通。復何為要逕九折之路。犯三難以自試",
    "T45n1856_003:0139b11": "耶。又三乘之學。猶三獸之度岸耳。涉深者。不",
    "T45n1856_003:0139b12": "待於假後。假後既無功於濟深。而徒勞於往",
    "T45n1856_003:0139b13": "返。若二乘必是遍學之所逕。此又似香像。先",
    "T45n1856_003:0139b14": "學兔馬之涉水。然能蹈涉於理深乎。如其不",
    "T45n1856_003:0139b15": "爾。遍學之義。未可見也。",
    "T45n1856_003:0139b16": "答曰。菩薩欲成一切智智故。於不善無記法",
    "T45n1856_003:0139b17": "中。尚應學知。何況善法耶。外道神通諸善之",
    "T45n1856_003:0139b18": "法。亦當學知。況賢聖道法乎。如人目見一切",
    "T45n1856_003:0139b19": "好醜之事。須用則用。若不用者。見之而已。菩",
    "T45n1856_003:0139b20": "薩如是。以慧眼見知一切法。直入大乘。行者",
    "T45n1856_003:0139b21": "而行之。餘二乘法。唯知而已。或有人言。佛說",
    "T45n1856_003:0139b22": "遍學。為以導二乘人故。如佛本為菩薩時。雖",
    "T45n1856_003:0139b23": "知六年苦行非道。但為度邪見眾生故。現行",
    "T45n1856_003:0139b24": "其法。既成佛已。毀訾苦行。說言非道。聞者即",
    "T45n1856_003:0139b25": "皆信受。以佛曾行此法。實非道也。若菩薩",
    "T45n1856_003:0139b26": "但學大乘法者。二乘之人謂。菩薩雖總相知",
    "T45n1856_003:0139b27": "諸法。而不能善解二乘法也。又二乘法。是菩",
    "T45n1856_003:0139b28": "薩道。所以者何。用此二道。度脫貪著小乘眾",
    "T45n1856_003:0139b29": "生。取之則易。又如人密知是道非道。便離非",
    "T45n1856_003:0139c01": "道行正道。菩薩亦如是。明知二乘行法。不",
    "T45n1856_003:0139c02": "能至佛。即離其法。行於大道。道然者雖學二",
    "T45n1856_003:0139c03": "乘之法。而不失其功。以成佛乘故。而小乘人。",
    "T45n1856_003:0139c04": "鈍根不能通達大乘法故。迂迴為難。大乘之",
    "T45n1856_003:0139c05": "人。利根智力強故。不以為離也。如能浮人。雖",
    "T45n1856_003:0139c06": "入深水。不以為難。九折三難者。此皆畢竟空。",
    "T45n1856_003:0139c07": "智慧之分。不得以之為難。雖不能度。不期成",
    "T45n1856_003:0139c08": "佛為異耳。以諸菩薩從發意以來所行之道。",
    "T45n1856_003:0139c09": "與畢竟空智和合。如般若波羅蜜初品中說。",
    "T45n1856_003:0139c10": "施者受者物不可得。是故非為難也。言三獸",
    "T45n1856_003:0139c11": "者。如兔不能及象馬之道。馬不能及象所蹈。",
    "T45n1856_003:0139c12": "如馬要先逕兔道。然後自行其道。香象要先",
    "T45n1856_003:0139c13": "逕兔馬之道。後乃自倒其地。菩薩亦如是。",
    "T45n1856_003:0139c14": "先洗二乘之地。然後自到其道也。",
    "T45n1856_003:0139c15": "又問聲聞緣覺。凡有八輩。大歸同趣。向泥洹",
    "T45n1856_003:0139c16": "門。又其中或有次第得證。或有超次受果。利",
    "T45n1856_003:0139c17": "鈍不同。則所入各異。菩薩云何而學般若耶。",
    "T45n1856_003:0139c18": "心利者。不可挫之為鈍。鈍者不可銳之令利。",
    "T45n1856_003:0139c19": "菩薩利根。其本超此。而甫就下位之優劣。不",
    "T45n1856_003:0139c20": "亦難乎。若云能者為易。於理復何為然。其求",
    "T45n1856_003:0139c21": "之於心。未見其可。而經云。遍學必有深趣。",
    "T45n1856_003:0139c22": "答曰。學者善分別。諦知其法。如有大德之人。",
    "T45n1856_003:0139c23": "往觀殺生法。其弟子問之何故。答言。我未得",
    "T45n1856_003:0139c24": "道。靡所不更。或至此處。知彼要脈。不令眾生",
    "T45n1856_003:0139c25": "受諸苦。若以三解脫門。觀涅槃法。知斷如",
    "T45n1856_003:0139c26": "是結使。得如是涅槃。三結盡得涅槃分。謂無",
    "T45n1856_003:0139c27": "為須陀洹果。乃至羅漢。得漏盡涅槃果。又如",
    "T45n1856_003:0139c28": "人眼見坑塹。終不墮落。假令入其法者。於法",
    "T45n1856_003:0139c29": "不證。不受信行法行之名。以諸菩薩利根故。",
    "T45n1856_003:0140a01": "超出二乘。於大菩薩。有所不及。了如師子。雖",
    "T45n1856_003:0140a02": "處於百獸為勝也。如國王行百里。應中道宿。",
    "T45n1856_003:0140a03": "見有大臣住處。王雖在中入出。觀者而無宿",
    "T45n1856_003:0140a04": "意。作是念言。此雖為妙。自知別有勝處。菩薩",
    "T45n1856_003:0140a05": "亦如是。若入道慧時。分別觀知外道禪定五",
    "T45n1856_003:0140a06": "神通法。及二十七種賢聖法。所謂十八種學",
    "T45n1856_003:0140a07": "法九種無學法。及辟支佛。分別觀已。續行菩",
    "T45n1856_003:0140a08": "薩道。得二種利益。一者自了了知其法用。度",
    "T45n1856_003:0140a09": "眾生時。無所疑難。二者所度眾生。知彼體行",
    "T45n1856_003:0140a10": "此法。則便信受。若不爾者。同在生死。彼我無",
    "T45n1856_003:0140a11": "異。便不信受。",
    "T45n1856_003:0140a12": "又問。若菩薩遍學。為從方便。始為頓入無漏",
    "T45n1856_003:0140a13": "一道也。若從方便。始以何自驗其心。知必不",
    "T45n1856_003:0140a14": "證。而入無漏也。若不先學方便以自驗。則是",
    "T45n1856_003:0140a15": "失翼而墮空。無相酬可自反。若先學漚和般",
    "T45n1856_003:0140a16": "若心平。若稱一舉。便可頓登龍門。復何為遍",
    "T45n1856_003:0140a17": "學乎。",
    "T45n1856_003:0140a18": "答曰。是事佛於般若已說。菩薩入三解脫門。",
    "T45n1856_003:0140a19": "要先立願。學觀如己心則厭離。雖不取其證。",
    "T45n1856_003:0140a20": "我學觀時非是證時。以如是之心。入無漏者。",
    "T45n1856_003:0140a21": "終不證也。又人言。菩薩先以二因緣故。不",
    "T45n1856_003:0140a22": "取其證也。一者深心貪樂阿耨多羅三藐三",
    "T45n1856_003:0140a23": "菩提。二者於眾生中。大悲徹於骨髓。不欲獨",
    "T45n1856_003:0140a24": "取涅槃。雖知一切法中涅槃無為。但以時未",
    "T45n1856_003:0140a25": "至故。是名菩薩。於眾生中。大悲之至。所謂得",
    "T45n1856_003:0140a26": "涅槃味。而不取證也。復有人言。菩薩無量劫",
    "T45n1856_003:0140a27": "來。修習福德利根故。入三解脫門時。即深入",
    "T45n1856_003:0140a28": "無漏法。以此勢力。不能自反。譬如大魚隨順",
    "T45n1856_003:0140a29": "恒河。入於大海。不能得反。以水力牽故。爾時",
    "T45n1856_003:0140b01": "十方諸佛。現其身相語言。善男子。當念本願。",
    "T45n1856_003:0140b02": "度一切眾生。莫獨入涅槃。汝但得一法門。我",
    "T45n1856_003:0140b03": "等如是無量阿僧祇法門。憐愍眾生故。猶住",
    "T45n1856_003:0140b04": "世間。何況於汝。時菩薩信受佛語故。不取果",
    "T45n1856_003:0140b05": "證。菩薩遍學義如前說。是故不得以乘平直",
    "T45n1856_003:0140b06": "住為難。",
    "T45n1856_003:0140b07": "又問。經云四道與辟支佛智及滅智。皆是菩",
    "T45n1856_003:0140b08": "薩之忍辱。意似是學彼滅智。以成此忍。彼學",
    "T45n1856_003:0140b09": "本自不同。法忍云何而成。若必待此而不證。",
    "T45n1856_003:0140b10": "即諸佛世尊。大會說法。其中應不俄爾之頃。",
    "T45n1856_003:0140b11": "頓至法忍者。推此而言。反覆有疑。",
    "T45n1856_003:0140b12": "答曰。經云須陀洹乃至阿羅漢辟支佛。若智",
    "T45n1856_003:0140b13": "若斷。皆是菩薩無生法忍者。智名學人四智。",
    "T45n1856_003:0140b14": "無學人六智。斷名學人有餘斷。無學人無餘",
    "T45n1856_003:0140b15": "斷。是皆以諸法實相為已用。但二乘鈍故。須",
    "T45n1856_003:0140b16": "以六智。菩薩利故。唯用一智。所謂如實智。如",
    "T45n1856_003:0140b17": "鈍斧伐樹數下乃斷若以利斧一斫便斷。是",
    "T45n1856_003:0140b18": "一樹一斷。但功用有異耳。諸賢聖如是斷諸",
    "T45n1856_003:0140b19": "結樹。以小乘智慧鈍故。分為分智。凡夫所",
    "T45n1856_003:0140b20": "想顛倒。往來生死。受諸苦惱。說名為苦。以無",
    "T45n1856_003:0140b21": "漏智慧。深厭此苦。厭已即捨。苦無自性故。所",
    "T45n1856_003:0140b22": "以者何。是畢竟不生性。如是知已。結使自然",
    "T45n1856_003:0140b23": "不生。是名集滅道智。修此行已。增其盡智",
    "T45n1856_003:0140b24": "無生智。菩薩利根故。知苦諦一相。所謂無相。",
    "T45n1856_003:0140b25": "但以凡夫顛倒之心。分別有苦有樂。又此苦",
    "T45n1856_003:0140b26": "因於愛等。亦是一相。因同果故。此中無所斷。",
    "T45n1856_003:0140b27": "亦無所證。於其觀中。善能通達。是故當知。聲",
    "T45n1856_003:0140b28": "聞智慧鈍故。先習此道。後乃得力。以菩薩深",
    "T45n1856_003:0140b29": "入故。觀四諦為一諦。如思益經中。說四諦為",
    "T45n1856_003:0140c01": "一諦。又般若波羅蜜中。說聲聞所有智所有",
    "T45n1856_003:0140c02": "斷。皆在菩薩無生法忍中。聲聞人以四諦。入",
    "T45n1856_003:0140c03": "諸法實相。菩薩以一諦。入諸法實相。聲聞智",
    "T45n1856_003:0140c04": "慧鈍故。多以厭怖為心。菩薩智慧利故。多以",
    "T45n1856_003:0140c05": "慈悲為心。同得諸法實相故。名為所有智所",
    "T45n1856_003:0140c06": "有斷。皆是菩薩無生法忍。如以蘇作種種食。",
    "T45n1856_003:0140c07": "名雖有異。而蘇是一也。或有人言。眾生或愛",
    "T45n1856_003:0140c08": "多。或見多。愛多者。以無作解脫。能入涅槃。",
    "T45n1856_003:0140c09": "無作解脫者。所謂諸法無常。若見多者。以",
    "T45n1856_003:0140c10": "空解脫門。能入涅槃。空解脫門者。所謂空",
    "T45n1856_003:0140c11": "無我。若觀無常苦者。化之則易。若觀空無我",
    "T45n1856_003:0140c12": "者。所行之道。轉深轉微。所謂諸菩薩。深愛樂",
    "T45n1856_003:0140c13": "佛法。亦未斷結使。生諸戲論分別常無常。苦",
    "T45n1856_003:0140c14": "非苦。空非空。我非我。有無非有非無。生不",
    "T45n1856_003:0140c15": "生。非生非不生等。滅此戲論故。佛為說無生",
    "T45n1856_003:0140c16": "法忍。如人服散除病。散復為患。覆以下散藥",
    "T45n1856_003:0140c17": "為希有也。無生法忍亦如是。觀諸法性故。得",
    "T45n1856_003:0140c18": "名為深。以除細微之病故。藥名為妙。復有人",
    "T45n1856_003:0140c19": "言。有人謂。菩薩不得聲聞辟支佛道功德之",
    "T45n1856_003:0140c20": "利。是故說菩薩無生法忍中。悉得其利。又此",
    "T45n1856_003:0140c21": "章中不言學彼以成此用。先云遍觀十地者。",
    "T45n1856_003:0140c22": "名之為學耳。又答云。如入滅定。先期心生。",
    "T45n1856_003:0140c23": "設復暫滅。時至自發。",
    "T45n1856_003:0140c24": "問曰。若菩薩不證。必同此喻。以此則凡造",
    "T45n1856_003:0140c25": "遍學。不應有退轉。豈非失位於龍門乎。若未",
    "T45n1856_003:0140c26": "經遍學。便云退轉。此猶未涉險而頓駕。而本",
    "T45n1856_003:0140c27": "自不行。復何所論。",
    "T45n1856_003:0140c28": "答曰。菩薩有二種。有退有不退退亦有二種。",
    "T45n1856_003:0140c29": "一者直行五波羅蜜。如舍利弗等。持頭目施。",
    "T45n1856_003:0141a01": "而生厭退。二者無方便。行般若波羅蜜。入三",
    "T45n1856_003:0141a02": "解脫門。觀涅槃時。以深妙藥故。即便取涅槃",
    "T45n1856_003:0141a03": "證。取涅槃證有二種。一行菩薩道。以無方便。",
    "T45n1856_003:0141a04": "入三解脫門。證於涅槃。二者菩薩聞佛說。菩",
    "T45n1856_003:0141a05": "薩應學聲聞辟支佛道。度脫眾生。雖是菩薩。",
    "T45n1856_003:0141a06": "而用聲聞辟支佛法。入三解脫門。是人無方",
    "T45n1856_003:0141a07": "便。慈悲心薄。深怖畏老病死苦。取涅槃證。如",
    "T45n1856_003:0141a08": "人若能乘馬不隨馬也。不善乘者。便隨馬力。",
    "T45n1856_003:0141a09": "諸菩薩亦如是。起無漏心。入解脫門。隨順",
    "T45n1856_003:0141a10": "無漏。不能自拔。如是退轉菩薩優劣不同。若",
    "T45n1856_003:0141a11": "久行菩薩道者。成就方便力。雖起無漏心。而",
    "T45n1856_003:0141a12": "不隨之。以慈悲方便力故。不令墮落。如是者。",
    "T45n1856_003:0141a13": "則同滅定為喻也。又退轉者。雖有本願。以福",
    "T45n1856_003:0141a14": "德智慧力用薄故。不能自出。如入賊陳。皆願",
    "T45n1856_003:0141a15": "欲出。其身力方便者。乃能得出。無力者。雖有",
    "T45n1856_003:0141a16": "其意。不能得出。又如說法華經畢竟空。設有",
    "T45n1856_003:0141a17": "退轉。究竟皆當作佛。佛說退者。意欲令菩薩",
    "T45n1856_003:0141a18": "當得直道。始終無退。如般若波羅蜜不退品",
    "T45n1856_003:0141a19": "中說。又須菩提言。世尊。菩薩退為以何法退。",
    "T45n1856_003:0141a20": "色陰退也。受想行識退也。佛言不也。離五陰",
    "T45n1856_003:0141a21": "有退也。佛言不也。須菩提言。若不爾者。云何",
    "T45n1856_003:0141a22": "有退。佛為須菩提。漸以明法華經義。",
    "T45n1856_003:0141a23": "問曰。聲聞辟支佛智及滅。則是菩薩忍。菩薩",
    "T45n1856_003:0141a24": "於智滅中不證時。為是無生滅觀力也。為是",
    "T45n1856_003:0141a25": "度人心力也。若是無生滅觀力。則遍學時不",
    "T45n1856_003:0141a26": "得並慮。若不並慮。則無生滅之觀。玄而不微。",
    "T45n1856_003:0141a27": "以其無微。菩薩便應隨至取證。若是度人心",
    "T45n1856_003:0141a28": "力。時至則反。凡為菩薩。以僧那自誓。此心豈",
    "T45n1856_003:0141a29": "不必欲度人。而中退轉者何也。又云。大智論",
    "T45n1856_003:0141b01": "云。得忍菩薩。解諸法實相。廓然都無時。猶如",
    "T45n1856_003:0141b02": "夢中乘筏渡河。既覺無復度意。若爾者。先期",
    "T45n1856_003:0141b03": "其有。何功用有。得忍大士。已起陰路。猶尚",
    "T45n1856_003:0141b04": "若茲。況未至者乎。君來喻雖美。吾喻是其",
    "T45n1856_003:0141b05": "捨也。",
    "T45n1856_003:0141b06": "答曰。無生觀力劣。而去有同。何以故無生。",
    "T45n1856_003:0141b07": "各一切法。從本以來。不生不滅。以不滅法故。",
    "T45n1856_003:0141b08": "滅故滅諸觀行。菩薩如是。智力雖二道。不",
    "T45n1856_003:0141b09": "應為證。何以故。證名第一直實。更無勝法。而",
    "T45n1856_003:0141b10": "菩薩以利智慧。深得法性。不應以法為證也。",
    "T45n1856_003:0141b11": "然雖心不並慮。因見小乘法卑陋故。深發本",
    "T45n1856_003:0141b12": "識。知非所樂。但為度小乘人故。觀其法耳。譬",
    "T45n1856_003:0141b13": "如大鳥常有甚深清淨之池。以小緣故。暫住",
    "T45n1856_003:0141b14": "濁水。事訖便去。不樂久也。此亦如是。隨大力",
    "T45n1856_003:0141b15": "所牽。不為小力所制。度人心力者。諸菩薩",
    "T45n1856_003:0141b16": "雖入無漏禪定。而能不捨慈悲之心。小乘則",
    "T45n1856_003:0141b17": "不然。以其力劣故。心在無漏。則不應復有心",
    "T45n1856_003:0141b18": "所念。又菩薩以小乘法。觀泥洹時。有樂小乘",
    "T45n1856_003:0141b19": "道者。因用其法。而度脫之。此則是度人心也。",
    "T45n1856_003:0141b20": "凡言善學小乘法者。皆是得忍無生忍菩薩。",
    "T45n1856_003:0141b21": "所以者何。以彼謗言。尚不則此法。何能以是",
    "T45n1856_003:0141b22": "度人也。是故學者。以有殊妙之事故。如富",
    "T45n1856_003:0141b23": "樓那。過去無量佛所。於弟子眾中。第一法師。",
    "T45n1856_003:0141b24": "今佛弟子中。亦為第一。是故當知。是大菩",
    "T45n1856_003:0141b25": "薩。現行小法。又小菩薩等。得甚深大乘之法。",
    "T45n1856_003:0141b26": "行五波羅蜜。若入小乘空法者。不知般若波",
    "T45n1856_003:0141b27": "羅蜜。無方便力。慈心弱。不能自拔。爾時隨至",
    "T45n1856_003:0141b28": "而證。佛若教如是等菩薩遍學者。則生厭心。",
    "T45n1856_003:0141b29": "失菩薩道。如人有呪火之力。能入大火。若無",
    "T45n1856_003:0141c01": "呪力。則不堪任。又人言。菩薩利根故。知涅槃",
    "T45n1856_003:0141c02": "寂滅相真實之法。雖有慈悲之力。不能自制。",
    "T45n1856_003:0141c03": "但以十方諸佛。現其妙身。而教化之。譬如身",
    "T45n1856_003:0141c04": "大者。墮在深坑。一切繩用不能令出。唯有大",
    "T45n1856_003:0141c05": "士。以金剛瑣。爾乃出之。菩薩亦如是。深見生",
    "T45n1856_003:0141c06": "死過患。涅槃寂滅安穩之處。唯有諸佛。乃能",
    "T45n1856_003:0141c07": "令出。更無餘人也。",
    "T45n1856_003:0141c08": "又問。遍學以何為始終。從發意生得忍。其中",
    "T45n1856_003:0141c09": "住住皆是遍學。不若初住遍學。於二乘智滅",
    "T45n1856_003:0141c10": "中。已得無生法忍。則不應復住住遍學。若果",
    "T45n1856_003:0141c11": "不住住遍學。則其中無復諸住階差之名。若",
    "T45n1856_003:0141c12": "初住不得忍。即住住皆應遍學。若住住遍學。",
    "T45n1856_003:0141c13": "則始學時漏結不盡。如其不盡。則雖學無功。",
    "T45n1856_003:0141c14": "想諸菩薩。必不徒勞而已。又問十住除垢經",
    "T45n1856_003:0141c15": "說。菩薩切住中遍學。雖入聖諦。不令經滅。亦",
    "T45n1856_003:0141c16": "不令起。此語似與大智論異。亦是成答所不",
    "T45n1856_003:0141c17": "同。是乃方等之契經。於理者所共信。若不",
    "T45n1856_003:0141c18": "會通其趣則遍之說。非常智所了之者。則有",
    "T45n1856_003:0141c19": "其人。",
    "T45n1856_003:0141c20": "答曰。此義前章已明。要大菩薩。現作聲聞。為",
    "T45n1856_003:0141c21": "度小乘人故。學大乘法。如富樓那等。或有人",
    "T45n1856_003:0141c22": "言。有三種慧。聞慧思慧。未得無生法忍菩薩。",
    "T45n1856_003:0141c23": "以聞思慧。學二乘法。何以故。是人福德智慧。",
    "T45n1856_003:0141c24": "未深厚故。若用修慧。則便作證。是故唯無生",
    "T45n1856_003:0141c25": "法忍菩薩。三慧遍學諸道。又新發意菩薩慧。",
    "T45n1856_003:0141c26": "誦讀思惟大乘經法。雖學亦不為成無生法",
    "T45n1856_003:0141c27": "忍也。而得忍菩薩。同體實相之利。但深淺有",
    "T45n1856_003:0141c28": "異。是故觀智而已。此因緣先已說。又十住斷",
    "T45n1856_003:0141c29": "結說。未見此經。不得玄以相答。",
    "T45n1856_003:0142a01": "又問證與取證。云何為證。菩薩為證而不取。",
    "T45n1856_003:0142a02": "為不證不取也。若證而不取。則證與取證宜",
    "T45n1856_003:0142a03": "異。若以盡為證。盡不先期而設至。云何為不",
    "T45n1856_003:0142a04": "取。若謂既證而不取。則須菩提。不應云是處",
    "T45n1856_003:0142a05": "不然。若以盡為證。三結盡時。則是須陀洹。下",
    "T45n1856_003:0142a06": "分盡時則那含。二分盡時則是阿羅漢。若三",
    "T45n1856_003:0142a07": "處皆盡。而非三道。則有同而異者矣。其異安",
    "T45n1856_003:0142a08": "在乎。若先同而後異。直是先小而後大耳。若",
    "T45n1856_003:0142a09": "先異而後同。直是先大而後小耳。若都不同",
    "T45n1856_003:0142a10": "不異。則與來答趣。而永後會此所望也。",
    "T45n1856_003:0142a11": "答。經直云證。欲令易解故。說言永證。證與所",
    "T45n1856_003:0142a12": "證。無有異義。般若波羅蜜中。佛為須菩提解",
    "T45n1856_003:0142a13": "之。菩薩欲入三解脫門。先發願不住證。即",
    "T45n1856_003:0142a14": "今是學行時。非是證時。以本願大悲。發願",
    "T45n1856_003:0142a15": "生故。雖入三解脫門。而不作證。如王子雖未",
    "T45n1856_003:0142a16": "有職。見小職位。觀知而已。終不貪樂。當知別",
    "T45n1856_003:0142a17": "有大職故。菩薩亦如是。雖入小乘法。未具足",
    "T45n1856_003:0142a18": "六波羅蜜十地菩薩事故。而不作證。證名已",
    "T45n1856_003:0142a19": "具足。放捨止息。所觀第一。更無有勝。不復畏",
    "T45n1856_003:0142a20": "受三界苦惱。是名為證。譬如人有事相言。未",
    "T45n1856_003:0142a21": "得可信重人為證者。則生憂怖。種種方便。求",
    "T45n1856_003:0142a22": "自勉濟。若得證已。心則安穩。不復多言也。諸",
    "T45n1856_003:0142a23": "賢聖如是。知世間可厭離。無所貪著。即見",
    "T45n1856_003:0142a24": "無生無滅無作無相常法。此法無為不生不",
    "T45n1856_003:0142a25": "滅故。不可在心。不可在心故。不名為修。以無",
    "T45n1856_003:0142a26": "漏故。不名為斷。但以為證耳。此理真實。第一",
    "T45n1856_003:0142a27": "可信。若於是法。貪欲修行。即是戲論。生法煩",
    "T45n1856_003:0142a28": "惱。是故應證。而不應修。如熱金丸雖好。正可",
    "T45n1856_003:0142a29": "眼見。不可手捉。如是證涅槃已。不復須厭斷",
    "T45n1856_003:0142b01": "修道。凡證說有四種。一者有人欲得諸法實",
    "T45n1856_003:0142b02": "相。修行其道。見涅槃相。即以為殊妙。發大歡",
    "T45n1856_003:0142b03": "喜。而生相著。因涅槃故。有所戲論。此人之",
    "T45n1856_003:0142b04": "心。自謂得微妙法。名為智慧中戲論煩惱也。",
    "T45n1856_003:0142b05": "二者見涅槃法。厭離心薄通鈍故。不能信一",
    "T45n1856_003:0142b06": "切煩惱。或為須陀洹。或為斯陀含。或為阿",
    "T45n1856_003:0142b07": "那含。名為學涅槃者。不名得證也。三者厭情",
    "T45n1856_003:0142b08": "休息智慧心。則見涅槃已。不生愛著。不生戲",
    "T45n1856_003:0142b09": "論。捨諸煩惱。名阿羅漢辟支佛。四者發心阿",
    "T45n1856_003:0142b10": "耨多羅三藐三菩提。為度眾生故。欲與眾生",
    "T45n1856_003:0142b11": "第一之利。所謂涅槃利。生死中厭離心厚。世",
    "T45n1856_003:0142b12": "世修習種種法門。無量福德。利根第一。雖見",
    "T45n1856_003:0142b13": "涅槃。不生愛著。不生戲論。捨一切凡夫結使。",
    "T45n1856_003:0142b14": "知一切法同涅槃。無生無滅。但未具足菩薩",
    "T45n1856_003:0142b15": "之道。本願未滿。唯斷凡夫結使。未斷菩薩細",
    "T45n1856_003:0142b16": "微結使故。不名為證。證名所作已辦。不復更",
    "T45n1856_003:0142b17": "有所作得證者。唯有三人。阿羅漢辟支佛佛。",
    "T45n1856_003:0142b18": "三學人。雖斷結使。不患盡故。但假名為證。非",
    "T45n1856_003:0142b19": "實證也。如因得道人故。餘學道者。通名道人。",
    "T45n1856_003:0142b20": "此中得無生菩薩。知諸法實相涅槃。自利已",
    "T45n1856_003:0142b21": "足。三界苦斷。為教化成就眾生故。出於涅槃",
    "T45n1856_003:0142b22": "無為之法。還修有為福德。淨佛國土。引導眾",
    "T45n1856_003:0142b23": "生。是故不名為證也。",
    "T45n1856_003:0142b24": "問住壽義并答次問住壽義并答",
    "T45n1856_003:0142b25": "遠問曰。經云知四神足。多修習行。可得住壽",
    "T45n1856_003:0142b26": "一劫有餘。又須菩提請世為住壽恒沙劫。既",
    "T45n1856_003:0142b27": "有此法。即宜行之。有人請問。諸佛菩薩。竟",
    "T45n1856_003:0142b28": "有住壽者。不若果有者。為是法身。為是變化",
    "T45n1856_003:0142b29": "身乎。若是法身。法身則有無窮之算。非凡壽",
    "T45n1856_003:0142c01": "所及。不須住壽。若是變化身。化身則滅時而",
    "T45n1856_003:0142c02": "應時。長則不宜短時。短則不宜長。以此住壽。",
    "T45n1856_003:0142c03": "將何為哉。又問壽有自然之定限。壽之者與",
    "T45n1856_003:0142c04": "化而住。目應無陳。時不可留。云何為住。若三",
    "T45n1856_003:0142c05": "相可得。中停則有為之相。暫與涅槃同像。不",
    "T45n1856_003:0142c06": "知胡音中竟住壽不。若以益算為住壽。則傳",
    "T45n1856_003:0142c07": "譯失旨。又得滅盡三昧者。入斯定時。經劫不",
    "T45n1856_003:0142c08": "變。大火不能焚。大海不能溺。此即是三昧力。",
    "T45n1856_003:0142c09": "自在壽住。今所疑者。不知命根。為何所壽。為",
    "T45n1856_003:0142c10": "寄之於心。為寄之於形。為心形兩寄也。若寄",
    "T45n1856_003:0142c11": "之於心。則心相已滅。滅無所寄。若寄之於形。",
    "T45n1856_003:0142c12": "即形隨化住。時不可留。何以時之。力士移山",
    "T45n1856_003:0142c13": "經云。非常之變。非十力所制。制非十力。則神",
    "T45n1856_003:0142c14": "足可知也。此問已備之於前章。若一理推釋。",
    "T45n1856_003:0142c15": "二亦俱解。",
    "T45n1856_003:0142c16": "什答。若言住壽一劫有餘者。無有此說。傳之",
    "T45n1856_003:0142c17": "者生。如長阿含大泥洹經。阿難白佛乘現證。",
    "T45n1856_003:0142c18": "從世尊聞。若善修習四如意是人。若欲壽",
    "T45n1856_003:0142c19": "一劫。若減一劫則成耶。摩訶衍經曰。若欲",
    "T45n1856_003:0142c20": "壽恒河沙劫者。此是假言。竟不說人名。用此",
    "T45n1856_003:0142c21": "法者。如賓頭盧頗羅墮阿羅漢。善修習如意",
    "T45n1856_003:0142c22": "故。壽命至今不盡。因現神足力。取栴檀鉢故。",
    "T45n1856_003:0142c23": "佛以此治之。唯聞此一人。行其法用。餘者未",
    "T45n1856_003:0142c24": "聞。又諸阿羅漢。觀身如病如癕。如惡怨賊。如",
    "T45n1856_003:0142c25": "退法阿羅漢。今有自害。況當故欲久壽也。",
    "T45n1856_003:0142c26": "以體無我心故。深拔貪著根本故。以涅槃寂",
    "T45n1856_003:0142c27": "滅安穩之利。以不樂久住。雖住先世因緣身",
    "T45n1856_003:0142c28": "盡則止。又法身變化身。經無定辨其異相處。",
    "T45n1856_003:0142c29": "此義先已說。聲聞人中。說變化之無心意識",
    "T45n1856_003:0143a01": "寒熱等慧。性是無記。正可眼見為事故。現事",
    "T45n1856_003:0143a02": "證則滅。如是之身。無有根本。則無久壽之為",
    "T45n1856_003:0143a03": "義。法身二種。一者三十七品等諸賢聖故。",
    "T45n1856_003:0143a04": "二者三藏經等。此皆非身非命。亦不得有久",
    "T45n1856_003:0143a05": "壽之為義。當是先世行業。所得之身。為大因",
    "T45n1856_003:0143a06": "緣故。欲久住者。便得隨意。摩訶衍中法身想。",
    "T45n1856_003:0143a07": "先已具說其因緣。今者略說菩薩法身。有二",
    "T45n1856_003:0143a08": "種。一者十住菩薩。得首楞嚴三昧。令菩薩結",
    "T45n1856_003:0143a09": "使微薄。是人神力自在。與佛相似。名為法身。",
    "T45n1856_003:0143a10": "於十方現化度人之身。名為變化身。隨見變",
    "T45n1856_003:0143a11": "化身者。推求根本者。以為法身。是故凡小者。",
    "T45n1856_003:0143a12": "名為變化身。如此之人。神力無礙。何須善",
    "T45n1856_003:0143a13": "修四如意足也。二者得無生忍已。捨結果身。",
    "T45n1856_003:0143a14": "得菩薩清淨業行之身。而此身自於分憶。能",
    "T45n1856_003:0143a15": "為自在。於其分外。不能自在無礙。是菩薩若",
    "T45n1856_003:0143a16": "欲善修習如意。亦可有恒沙劫壽耳。如人有",
    "T45n1856_003:0143a17": "力。不假大用。若無力者。乃有所假。初入法",
    "T45n1856_003:0143a18": "身菩薩亦如是。神通之力。未成就故。若修如",
    "T45n1856_003:0143a19": "意者。便得隨意所作。又修如意章中言。若人",
    "T45n1856_003:0143a20": "欲劫壽者。便得如意。不言住壽也。如阿毘曇",
    "T45n1856_003:0143a21": "中說。有阿羅漢。以施得大福德願力。轉求增",
    "T45n1856_003:0143a22": "壽。便得如願。所以者何。是人於諸禪定。得自",
    "T45n1856_003:0143a23": "在力。願智無諍三昧頂禪等。皆悉通達。以先",
    "T45n1856_003:0143a24": "世因緣壽將盡。為利益眾生故。餘福因緣。轉",
    "T45n1856_003:0143a25": "求長壽。便得如願。如檀越欲施比丘多種食",
    "T45n1856_003:0143a26": "之物。而是比丘有遊行因緣。不須此物。善喻",
    "T45n1856_003:0143a27": "檀越言。汝以好心見施。可貪此食。為衣物而",
    "T45n1856_003:0143a28": "得如願。又善修如意者。亦如是。雖不先世福",
    "T45n1856_003:0143a29": "德求壽。以得無漏法故。專修有漏甚深善",
    "T45n1856_003:0143b01": "根。修有漏甚深善根力故。便得增壽果報。無",
    "T45n1856_003:0143b02": "漏雖無果報。能令有漏清淨。小而獲大果。又",
    "T45n1856_003:0143b03": "滅盡三昧力因緣故。令餘行增壽。若入滅盡",
    "T45n1856_003:0143b04": "三昧時。過於生理。身則毀壞無復身因。起是",
    "T45n1856_003:0143b05": "即無。若入餘定。則無此事。如一比丘欲入滅",
    "T45n1856_003:0143b06": "盡三昧。作起心因緣。願力打撻推得。當從",
    "T45n1856_003:0143b07": "定起。有賊來破壞僧坊。十二年中。無楗槌",
    "T45n1856_003:0143b08": "音。此比丘猶在定中。後檀越還修立僧坊打",
    "T45n1856_003:0143b09": "楗槌。比丘便覺時即死也。",
    "T45n1856_003:0143b10": "鳩摩羅什法師大義卷下終"
}