{
    "T38n1779_004:0753c09": "4維摩經略疏垂裕記卷第四",
    "T38n1779_004:0753c11": "錢唐沙門釋智圓述",
    "T38n1779_004:0753c12": "二、觀心，二：初、正釋觀心因果，二：初、正示因果，",
    "T38n1779_004:0753c13": "二：初、明修觀行因。「事理相資」者，荊溪云：事即",
    "T38n1779_004:0753c14": "如前十七句，理即指今直心是也。「事理不善」",
    "T38n1779_004:0753c15": "者，事理二惑也。「佛土淨故即境界淨」者，境界",
    "T38n1779_004:0753c16": "即所化眾生，所化境淨則說法淨也。「說法淨",
    "T38n1779_004:0753c17": "故至明淨」者，由物機生令所說穢，故使未堪",
    "T38n1779_004:0753c18": "用淨智化。化道未周未見四淨，故使說等未",
    "T38n1779_004:0753c19": "受淨名。智慧功德，即福慧也。「名觀行即」者，此",
    "T38n1779_004:0753c20": "約觀成，即五品位始修在名字位中也。「法華」",
    "T38n1779_004:0753c21": "下，趣觀行道場，近分證菩提。二、「若功」下，明入",
    "T38n1779_004:0753c22": "分真果，二：初、從行入似。觀行內熟，諸佛外加，",
    "T38n1779_004:0753c23": "內外相藉，麁垢自落。二、「從相」下，從似入真，二：",
    "T38n1779_004:0753c24": "初、分真作佛。「入銅輪」者，《瓔珞》以六輪喻位，十",
    "T38n1779_004:0753c25": "住，銅輪也。「即於二土目行」等者，荊溪云：穢淨",
    "T38n1779_004:0753c26": "二種同居土也。謂住觀行相似位時修淨土",
    "T38n1779_004:0753c27": "因，若入銅輪還於二土以攝同類，乃至令入",
    "T38n1779_004:0753c28": "有餘果報，故下用經四句結云「教化眾生調",
    "T38n1779_004:0753c29": "伏」等也，即用前文橫竪對土釋於淨穢二同",
    "T38n1779_004:0754a01": "居也。若以上化下，即有餘同居。「為說漸頓」等",
    "T38n1779_004:0754a02": "者，施五時化也。二、「若」下，拒難釋成。若不於二",
    "T38n1779_004:0754a03": "土攝生、五時設化者，何須八相耶？八相者，下",
    "T38n1779_004:0754a04": "兜率、託母胎、降生、踰城、降魔、成道、說法、涅槃。",
    "T38n1779_004:0754a05": "二、「一往」下，結歎觀解。「一往」等者，一往謂觀心",
    "T38n1779_004:0754a06": "於消文非要。二往則非約觀心，無以伸心淨",
    "T38n1779_004:0754a07": "土淨之義也。故知觀心於消文甚要，故云",
    "T38n1779_004:0754a08": "實是真淨佛土義也。「多是執文」等者，文謂文",
    "T38n1779_004:0754a09": "字，指前別釋文也。荊溪云：別釋即對三教文",
    "T38n1779_004:0754a10": "故。故前通釋三心之中，唯指自性清淨之心",
    "T38n1779_004:0754a11": "方近於觀，餘皆言教。是故約心圓頓釋之，以",
    "T38n1779_004:0754a12": "明深詣。二、「復次」下，結示圓別相成，二：初、正示，",
    "T38n1779_004:0754a13": "二：初、正示相須。「譬如非日」等，荊溪云：但詣理",
    "T38n1779_004:0754a14": "釋義當於橫，對文釋義當於竪，其實圓釋不",
    "T38n1779_004:0754a15": "當橫竪。圓別俱教尚成橫竪互有資益，況以",
    "T38n1779_004:0754a16": "教觀而為橫竪，秖於橫竪更互相資。故以橫",
    "T38n1779_004:0754a17": "等對於三德，即非竪而竪，般若德也；非橫而",
    "T38n1779_004:0754a18": "橫，解脫德也；即此橫竪雙非之理，法身德也。",
    "T38n1779_004:0754a19": "故云「非日無以」等也。日如橫行，月如初住，歲",
    "T38n1779_004:0754a20": "等即如四十二位。二、「今橫」下，總成三德。「高廣",
    "T38n1779_004:0754a21": "義顯」者，高即竪徹如理，廣即橫周法界。「非竪」",
    "T38n1779_004:0754a22": "下，配三德，如向記。「如世」下，彼土有新舊兩伊",
    "T38n1779_004:0754a23": "字，新伊字體一點在上、二點居下，猶此方草",
    "T38n1779_004:0754a24": "書「下」字，故喻三德不縱橫也。《涅槃．哀歎品》云",
    "T38n1779_004:0754a25": "「何等名為祕密之藏？猶如伊字三點，若並則",
    "T38n1779_004:0754a26": "不成伊、縱亦不成。如摩醯首羅面上三目，乃",
    "T38n1779_004:0754a27": "得成伊。我亦如是，解脫之法亦非涅槃、如來",
    "T38n1779_004:0754a28": "之身亦非涅槃、摩訶般若亦非涅槃，三法各",
    "T38n1779_004:0754a29": "異亦非涅槃。」故知即一而三、即三而一方是",
    "T38n1779_004:0754b01": "涅槃也。二、「若三」下，結顯。「三土四土」者，荊溪云：",
    "T38n1779_004:0754b02": "於四土中合於方便及以同居，皆應土故，故",
    "T38n1779_004:0754b03": "云三也。三、帖文，二：初、十二句相資。帖文釋者，",
    "T38n1779_004:0754b04": "荊溪云：向約教觀非不消經，未是逐句消文",
    "T38n1779_004:0754b05": "故也。「直心即是圓教中道」者，圓教如前教觀",
    "T38n1779_004:0754b06": "中教觀二圓方是圓門真淨土義。「備目足」等",
    "T38n1779_004:0754b07": "者，目足喻解行，涼池喻涅槃。涼池喻，出《大經》。",
    "T38n1779_004:0754b08": "迷於一諦法界惑者，見思迷真、塵沙迷俗。「金",
    "T38n1779_004:0754b09": "剛頂」者，即等覺入金剛喻定，能破元品無明，故",
    "T38n1779_004:0754b10": "名金剛頂。亦曰金剛心，以此惑難破，定如金",
    "T38n1779_004:0754b11": "剛，所擬皆碎。言有通有別，別在等覺，義通諸",
    "T38n1779_004:0754b12": "地。「眾生正報至佛土淨也」者，荊溪云：此中分",
    "T38n1779_004:0754b13": "於止行二善。但對依淨及佛土嚴者，非獨依",
    "T38n1779_004:0754b14": "及土嚴而已，正報亦合清淨及嚴。但今正為",
    "T38n1779_004:0754b15": "明於依報故耳。正報止行即是惠施及以願",
    "T38n1779_004:0754b16": "加，名為清淨。如成五度乃至十善，一切皆然。",
    "T38n1779_004:0754b17": "如四無量本是利他，尚有止行，如治瞋等豈",
    "T38n1779_004:0754b18": "非止善，為攝生故豈非行善？自餘諸行，一切",
    "T38n1779_004:0754b19": "準知。「亦如世人」等者，還是宿世以法相關，方",
    "T38n1779_004:0754b20": "乃感應如此。二、結撮正要。「佛土淨」等者，荊溪",
    "T38n1779_004:0754b21": "云：依此經文初釋及以四種之文，所以具二",
    "T38n1779_004:0754b22": "種者，前約當分，從又四下即約跨節，自行約",
    "T38n1779_004:0754b23": "理性，化他約悲願，願期皆令至自性，故正意",
    "T38n1779_004:0754b24": "皆是淨心故也。此有二意：一者句句名異，不",
    "T38n1779_004:0754b25": "出淨心。二者雖十二句，意在十三淨心句也。",
    "T38n1779_004:0754b26": "故知淨心者，先淨自心方淨他心。他心若淨，",
    "T38n1779_004:0754b27": "於成佛處心淨眾生來生其國。次跨節者，秖",
    "T38n1779_004:0754b28": "由自性清淨，心淨即入初住，能現四土攝取",
    "T38n1779_004:0754b29": "眾生，四土四心皆悉清淨。眾生四心分別雖",
    "T38n1779_004:0754c01": "殊，究而窮之不出一體，故淨自他秖是自性",
    "T38n1779_004:0754c02": "淨心淨。「事理惑除」者，至此方始兼論正報。事",
    "T38n1779_004:0754c03": "理秖是障真障中之惑耳，障真為事、障中為",
    "T38n1779_004:0754c04": "理，二惑俱除，感常寂土。「各見淨穢」者，五濁輕",
    "T38n1779_004:0754c05": "重同居淨穢，體析巧拙有餘淨穢，次第頓入",
    "T38n1779_004:0754c06": "實報淨穢，分證究竟寂光淨穢。此皆隨機感",
    "T38n1779_004:0754c07": "見差別，如飯色異。寂光妙體本自無差，猶如",
    "T38n1779_004:0754c08": "一器。二、身子生疑，二：初、分科。二、隨釋，二：初、生",
    "T38n1779_004:0754c09": "疑之由。「大乘方等至淨土也」者，荊溪云：自方",
    "T38n1779_004:0754c10": "等前不云此土穢中有淨，純小乘人，爾來未",
    "T38n1779_004:0754c11": "知，故云祕密。良由爾前顯露未堪，至今經中",
    "T38n1779_004:0754c12": "方顯昔密以斥小宗，故云有也。約教暫無，附",
    "T38n1779_004:0754c13": "道理論所以云有。「未能稱機疑問」者，且從迹",
    "T38n1779_004:0754c14": "說，承佛力故。若從本論，自力亦能。自力雖能，",
    "T38n1779_004:0754c15": "終歸讓主，故引《法華》以證發迹。又若不蒙加，",
    "T38n1779_004:0754c16": "無由能疑。加為疑由，可加由智。二、正疑念。荊",
    "T38n1779_004:0754c17": "溪云：菩薩三祇去，立其疑宗。三藏教宗三祇",
    "T38n1779_004:0754c18": "修時是淨土行，與十方佛正報果同。「何得」下，",
    "T38n1779_004:0754c19": "因聞置疑。若三祇行是淨佛土，釋迦之土今",
    "T38n1779_004:0754c20": "即應淨。此疑釋迦為菩薩時其心不淨。「若不」",
    "T38n1779_004:0754c21": "下，結疑。言「翻覆」者，以土疑佛、以佛疑土。三、佛",
    "T38n1779_004:0754c22": "釋疑，二：初、分科。二、隨釋，三：初、佛以日月問。「眾",
    "T38n1779_004:0754c23": "寶所成」者，日宮是赤金頗梨所成，月宮是白",
    "T38n1779_004:0754c24": "銀琉璃所成。「彼中」下，荊溪云：天子譬真身，宮",
    "T38n1779_004:0754c25": "譬真土。而云「真應二土」者，但是文略，應雙標",
    "T38n1779_004:0754c26": "身土。「萬德」下，明真能起應，故合標之。「真應法",
    "T38n1779_004:0754c27": "身所依」者，真是法身，通云所依及以所照，即",
    "T38n1779_004:0754c28": "是同居淨等四土。「又譬」下，前總以日月及以",
    "T38n1779_004:0754c29": "天子但作能照所依之譬。今置天子、又離日",
    "T38n1779_004:0755a01": "月作真緣譬，譬能成熟及照顯也。盲者二事",
    "T38n1779_004:0755a02": "俱不見，故緣修地前、真修登地，真緣合時破",
    "T38n1779_004:0755a03": "一分無明，即有真身依於真土而能照於三",
    "T38n1779_004:0755a04": "土。眾生成熟即譬正報說法，照顯即譬佛土",
    "T38n1779_004:0755a05": "攝生。常自照顯四種淨土者，且置同居穢也。",
    "T38n1779_004:0755a06": "「為二緣集」等者，此乃雙舉所除故也。身子雖",
    "T38n1779_004:0755a07": "除有為緣集，猶有無為，不見四淨。又復身",
    "T38n1779_004:0755a08": "子縱除穢中有為緣集，亦未能見淨同居也。",
    "T38n1779_004:0755a09": "故總二障障於五眼以責身子。「又有為無為」",
    "T38n1779_004:0755a10": "者，釋通諸盲者所以故也。二、身子事答。荊溪",
    "T38n1779_004:0755a11": "云：身子亦未悟於日月譬之深旨，且依於事",
    "T38n1779_004:0755a12": "而為答耳。三、佛合。「眾生至不見同居淨土」者，",
    "T38n1779_004:0755a13": "雖從近說，正以此文斥於身子不見四淨，是",
    "T38n1779_004:0755a14": "故且以同居言之。豈可即令身子見於有餘",
    "T38n1779_004:0755a15": "果報？以從道理，故文兼以有餘等合，故從界",
    "T38n1779_004:0755a16": "內罪去次第合之。言界內罪者，即界內真諦",
    "T38n1779_004:0755a17": "之執，乃為同居淨土之障。此罪即以無為集",
    "T38n1779_004:0755a18": "合共障五眼，故便不見四種淨土。若秖單訶",
    "T38n1779_004:0755a19": "不見同居之淨土者，則不須云二種緣集以通",
    "T38n1779_004:0755a20": "責，故次第釋出。若爾，同居淨中亦有執真與",
    "T38n1779_004:0755a21": "無為合，何以得見同居淨耶？答：以彼生者已",
    "T38n1779_004:0755a22": "除界內二種障故，今從穢責，故云障彼同居",
    "T38n1779_004:0755a23": "淨土。若從同居淨中責者，秖得云不見有餘",
    "T38n1779_004:0755a24": "果報等三。「有前四種罪障」者，界內有為緣集",
    "T38n1779_004:0755a25": "障、界內塵沙障、界外塵沙障、界外無明障。而",
    "T38n1779_004:0755a26": "此四障於四淨，故知身子具四種障。身子",
    "T38n1779_004:0755a27": "雖除惡有為集，然由有於淨有為集，不依佛",
    "T38n1779_004:0755a28": "慧，故使於垢不能見淨，是故四淨悉皆不見。",
    "T38n1779_004:0755a29": "四、螺髻自引所見釋身子疑，二：初、敘意分科。",
    "T38n1779_004:0755b01": "「生聞信之善」者，荊溪云：初聞未信，覩相方伏，",
    "T38n1779_004:0755b02": "伏已方信所聞不虛，是故二種俱名生善。二、",
    "T38n1779_004:0755b03": "「初文」下，隨文釋義，二：初、先折身子疑念。二、正",
    "T38n1779_004:0755b04": "舉所見釋疑，二：初、分科。二、隨釋，三：初、梵王見",
    "T38n1779_004:0755b05": "淨。荊溪云：梵王欲顯如來案地之奇。「第六天",
    "T38n1779_004:0755b06": "寶」者，《無量壽經》上卷云「西方世界名曰安樂，",
    "T38n1779_004:0755b07": "其佛國土自然七寶，超踰十方一切世界眾",
    "T38n1779_004:0755b08": "寶中精，其寶猶如第六天寶。」荊溪云：問若同",
    "T38n1779_004:0755b09": "居淨對穢為橫者，香積亦判為淨同居，何以",
    "T38n1779_004:0755b10": "在上如許恒沙？答：夫論竪者約淺深，未必重",
    "T38n1779_004:0755b11": "累，勝者居上。若以二三同一處見，故說為橫。",
    "T38n1779_004:0755b12": "上下相同，豈得為竪？若準其相，不殊安養，但",
    "T38n1779_004:0755b13": "以無小，稍不同耳。雖安養兼小，義亦唯大。問：",
    "T38n1779_004:0755b14": "寶莊嚴土為在何許？答：秖是安養。「舉近況遠」",
    "T38n1779_004:0755b15": "者，舉此土六天之寶，比西方淨土之寶耳，實",
    "T38n1779_004:0755b16": "非齊等。二、身子見穢。三、釋見淨穢之由。荊溪",
    "T38n1779_004:0755b17": "云：此文且準明依佛慧則見淨土。應知佛慧",
    "T38n1779_004:0755b18": "理通衍門，平等之言復兼三教，此則通斥身",
    "T38n1779_004:0755b19": "子但見於穢不見四淨。五、佛現淨土釋疑，二：",
    "T38n1779_004:0755b20": "初、分科。二、隨釋，四：初、案地現淨。「答曰有二意」",
    "T38n1779_004:0755b21": "者，荊溪云：第一則別，唯一同居；二者理通，通",
    "T38n1779_004:0755b22": "於四淨。與前日月譬意亦同。「前說諸方等」下，",
    "T38n1779_004:0755b23": "於前縱見佛勝應身，不謂此身別有淨土。今",
    "T38n1779_004:0755b24": "藉佛力，亦未了知佛常寂土及以果報。隨機",
    "T38n1779_004:0755b25": "見者置而不論，故此隨機仍屬於密，不同《華",
    "T38n1779_004:0755b26": "嚴》一切皆見皆聞故也。「悉有生淨土之理」者，",
    "T38n1779_004:0755b27": "坐華且表同居之淨，仍通四淨。若至法華，四",
    "T38n1779_004:0755b28": "淨因足，蒙授記後分破無明，豈非一分常寂",
    "T38n1779_004:0755b29": "光顯。故寂光中，三土具足自力在當，故云之",
    "T38n1779_004:0755c01": "理。二、問身子。三、答。四、正釋疑，二：初、分科。二、",
    "T38n1779_004:0755c02": "隨釋，三：初、法。二、譬，二：初、分科。二、隨釋，二：初、開",
    "T38n1779_004:0755c03": "譬。「飯異」等者，荊溪云：常寂即器，同居有餘果",
    "T38n1779_004:0755c04": "報為三，并身子見理應有四。同居淨穢一土",
    "T38n1779_004:0755c05": "合說，故但云三，不得云四。二、合譬。荊溪云：十",
    "T38n1779_004:0755c06": "種者，初一番別斥身子，後九番通密斥之，與",
    "T38n1779_004:0755c07": "盲者譬及案地譬其意大同。第十文云「諸土",
    "T38n1779_004:0755c08": "非垢」等者，應將寂光却對前九，應云前九非",
    "T38n1779_004:0755c09": "垢非淨名之為垢，常寂光土亦非垢淨而名",
    "T38n1779_004:0755c10": "為淨。初同居淨穢云五濁重輕等者，亦得輕",
    "T38n1779_004:0755c11": "者名為互清。彼見思輕眾生，壽命劫量等相",
    "T38n1779_004:0755c12": "一切勝此，故名為輕。「上下相望」者，始圓初住",
    "T38n1779_004:0755c13": "終第九地，悉名果報。第十地及等覺妙覺是",
    "T38n1779_004:0755c14": "三品寂忍，即三品寂光，如前疏文已釋。今文",
    "T38n1779_004:0755c15": "比較，正用此義。六果報與下寂光並者，即是",
    "T38n1779_004:0755c16": "九地與十地並也，七八即是等覺妙覺。「十諸",
    "T38n1779_004:0755c17": "土」下，荊溪云：雖即一切俱非垢淨，而垢而淨",
    "T38n1779_004:0755c18": "亦成差也。問：何故云非垢非淨？答：有事理故。",
    "T38n1779_004:0755c19": "論理不當垢之與淨，約事唯有寂光永淨。又",
    "T38n1779_004:0755c20": "寂光異諸土故非垢，即諸土故非淨；諸土即",
    "T38n1779_004:0755c21": "寂光故非垢，異寂光故非淨。問：前釋天器中",
    "T38n1779_004:0755c22": "以寂光譬器，諸土如飯。今那以寂光譬飯？答：",
    "T38n1779_004:0755c23": "不可以譬譬真解脫。若用譬者，通別並通。別",
    "T38n1779_004:0755c24": "已如彼，通即如今。彼此俱譬，理何晦沒。諸土",
    "T38n1779_004:0755c25": "寂光並非垢淨，而垢而淨以之為飯。若寄辨",
    "T38n1779_004:0755c26": "者，果報望寂光，器色入飯色，令飯色有異。故",
    "T38n1779_004:0755c27": "一飯色上有器飯二色，亦名飯色異。下中上",
    "T38n1779_004:0755c28": "寂光展轉復相比，器上有多色並皆入飯色，",
    "T38n1779_004:0755c29": "展轉互相比亦名飯色異。若更以寂光而對",
    "T38n1779_004:0756a01": "諸土異，雙非淨穢別論飯色異者，飯器俱四",
    "T38n1779_004:0756a02": "微，各各非飯器而能成飯器，故通別二譬其",
    "T38n1779_004:0756a03": "理皆善成。三、時眾得益，二：初、分科。二、隨釋：二：",
    "T38n1779_004:0756a04": "初、現淨得益，二：初、五百得忍。「即通七地」等者，荊",
    "T38n1779_004:0756a05": "溪云：既通許三教無生，故應將前展轉入後",
    "T38n1779_004:0756a06": "以論於得，或超或次從博地凡夫中來，或從",
    "T38n1779_004:0756a07": "小乘方便中來。二、八萬發心。「如前分別」者，如",
    "T38n1779_004:0756a08": "前明五百皆已發心，約相似位也。荊溪云：八",
    "T38n1779_004:0756a09": "萬發心，準前得忍。或在前教已曾發心，聞於",
    "T38n1779_004:0756a10": "後教重能發也。若超若次、凡來聖來，準說可",
    "T38n1779_004:0756a11": "知。二、復穢得益。",
    "T38n1779_004:0756a12": "2 方便品(四-五)1方便品二、從〈方便〉訖〈香積〉九品明大士助佛",
    "T38n1779_004:0756a13": "闡揚不思議解脫佛國因果，二：初、敘意分",
    "T38n1779_004:0756a14": "章。「為破有為」等者，荊溪云：今據婬舍酒家",
    "T38n1779_004:0756a15": "等處，正當有為緣集之事。既云顯不思議法",
    "T38n1779_004:0756a16": "身，即指前經所明。符成，即指今經之說。一往",
    "T38n1779_004:0756a17": "雖爾，不及云破有為無為緣集以成四土。二、",
    "T38n1779_004:0756a18": "依章釋義，三：初、明〈方便〉次〈佛國〉來，二：初、正明，",
    "T38n1779_004:0756a19": "二：初、明如來親談上根受道。「前於普集」等者，",
    "T38n1779_004:0756a20": "荊溪云，此經宗異，體與彼同，故亦真性而為",
    "T38n1779_004:0756a21": "其體。所以還用前經體者，《法華》獨顯尚與一",
    "T38n1779_004:0756a22": "切大乘同體，況俱兼帶，體同何爽？然但須以",
    "T38n1779_004:0756a23": "宗對簡之。故云體是宗家之體，宗是體家之",
    "T38n1779_004:0756a24": "宗，體為所取、宗是能取，故將今經以望普集",
    "T38n1779_004:0756a25": "依正正自分，故使法華一乘因果宗之所取",
    "T38n1779_004:0756a26": "不同諸經。此經乃是佛國因果宗之所取，故",
    "T38n1779_004:0756a27": "使體家之宗永異諸說。以體望宗同而且異，",
    "T38n1779_004:0756a28": "以宗望體異而復同，深得此意可以判諸教、",
    "T38n1779_004:0756a29": "可以會諸部。今為迷者依正各論，其明了者",
    "T38n1779_004:0756b01": "豈聞正報而昧於依？故今明依，應須重述，故",
    "T38n1779_004:0756b02": "於下文問答簡出其旨。又復應知，聞前普集",
    "T38n1779_004:0756b03": "及聞佛國得開悟者雖有前後，今望〈方便〉通名",
    "T38n1779_004:0756b04": "上根，〈方便〉已去名中名下。上根則利，中下則",
    "T38n1779_004:0756b05": "鈍，乃至傳為利鈍。二、「為末」下，淨名開獎中下",
    "T38n1779_004:0756b06": "獲悟，二：初、正明受益。「為未曉」者，即中下根。「令",
    "T38n1779_004:0756b07": "離諸緣集」者，荊溪云：總語諸緣集也。二、「若淨」",
    "T38n1779_004:0756b08": "下，感果來生。二、「問」下，料簡。「通為諸經之體」者，",
    "T38n1779_004:0756b09": "此明體同義，如前記。若且以事簡，則普集豈",
    "T38n1779_004:0756b10": "不談宗？此經豈不明體？故知二經各論宗體，",
    "T38n1779_004:0756b11": "文從影略，故以普集為今經之體、今經為普",
    "T38n1779_004:0756b12": "集之宗，生起次第使不亂耳。亦猶以普集為",
    "T38n1779_004:0756b13": "今經之序，豈令普集無正、今經無序耶？二、略",
    "T38n1779_004:0756b14": "釋方便義，二：初、列章。二、隨釋，二：初、釋五章，五：",
    "T38n1779_004:0756b15": "初、略釋名。荊溪云：《法華疏》中為顯實故，分為",
    "T38n1779_004:0756b16": "三釋，謂法用及門并祕妙也。今此廢二但取法",
    "T38n1779_004:0756b17": "用者，門論趣入、祕妙開權，今未開權，故闕後",
    "T38n1779_004:0756b18": "釋。不取門者，菩薩可入、二乘闕之，於菩薩中",
    "T38n1779_004:0756b19": "且約當分；復置傳入，故且不云。據理亦合用",
    "T38n1779_004:0756b20": "門一義，以當分入與法用同，故且唯用法用一",
    "T38n1779_004:0756b21": "意。又通祕教，亦可具足用彼三義，方是智所",
    "T38n1779_004:0756b22": "詣之偏。法者，今文且指三偏之法。彼《法華疏》",
    "T38n1779_004:0756b23": "俱指四教並名法故，以未融故，乃屬今經方",
    "T38n1779_004:0756b24": "便，不同彼中乃約四教。二、約教同異。荊溪云：",
    "T38n1779_004:0756b25": "次約四教辨不同者，即是經論所出不同。前",
    "T38n1779_004:0756b26": "文皆但列於有無二門而已、闕三四者，若了一",
    "T38n1779_004:0756b27": "二則曉三四，雙用為三、雙非為四，是故不復",
    "T38n1779_004:0756b28": "列三四也。又復後教望於前，若實若權、說教",
    "T38n1779_004:0756b29": "說證、若他若自，自他相對皆名權者，既非當",
    "T38n1779_004:0756c01": "教之所行用，望從說邊故皆是權。又當教中",
    "T38n1779_004:0756c02": "自他相對，皆以前教若證若說皆為權者，以",
    "T38n1779_004:0756c03": "互奪故，奪前之實成後之權。當教亦得名為",
    "T38n1779_004:0756c04": "實者，為欲對辨一雙，故立自他。如《大經》云「世",
    "T38n1779_004:0756c05": "人所見」等也。文為四：初、藏。荊溪云：如毘曇至",
    "T38n1779_004:0756c06": "實智者，問此中既云無常事理，事可無常，理",
    "T38n1779_004:0756c07": "何故爾？答：照理所無亦名無常，故使《成論》以",
    "T38n1779_004:0756c08": "有門中事理俱權，以有門理不即事故。「法障」",
    "T38n1779_004:0756c09": "者，界內塵沙也。二、通。荊溪云：亦可引《大品》「若",
    "T38n1779_004:0756c10": "有法過涅槃者」證於實智亦名幻也。「佛及八",
    "T38n1779_004:0756c11": "地」者，所證已齊，但少留殘習耳。三、別。「照藏理」",
    "T38n1779_004:0756c12": "者，即但中理為惑所覆，如雲外月、礦中金等。",
    "T38n1779_004:0756c13": "四圓。荊溪云：是故文殊等者，此正引證自行",
    "T38n1779_004:0756c14": "實也。亦應通引三十二人各各自說，以證化",
    "T38n1779_004:0756c15": "他，門門不同即是權也，門門不二化他實也。",
    "T38n1779_004:0756c16": "亦可文殊以證自他，以有說故名為化他，說",
    "T38n1779_004:0756c17": "於無說得名自行。三、方便所用法，二：初、正明",
    "T38n1779_004:0756c18": "所用，二：初、總明。「至論至非實」者，一心所具咸",
    "T38n1779_004:0756c19": "即空中，空中尚亡，權實安在？悉檀利物，四教",
    "T38n1779_004:0756c20": "行焉。二、「但瓔」下，別釋，二：初、引《瓔珞》標名。荊溪",
    "T38n1779_004:0756c21": "云：但先總述《瓔珞》三種方便，重釋方便所以",
    "T38n1779_004:0756c22": "故也。意明此品大士種種善巧方便，備如《瓔",
    "T38n1779_004:0756c23": "珞》三種方便令正法久住於世。二、配今經釋",
    "T38n1779_004:0756c24": "義，二：初、遠近配解。荊溪云：言遠近者，室外處",
    "T38n1779_004:0756c25": "處婬舍酒家，如是等事去今時遙，故名為遠。",
    "T38n1779_004:0756c26": "望為諸來問疾者說，去還菴園印述時促，故",
    "T38n1779_004:0756c27": "名為近。遠近皆是助化之緣，莫不為令正法",
    "T38n1779_004:0756c28": "久住。言「久住」者，謂見佛性。「勸求佛身」者，即下",
    "T38n1779_004:0756c29": "經云「諸仁者！此可患厭，當樂佛身。」二、引論釋",
    "T38n1779_004:0757a01": "成。荊溪云：是以中論等者，即與《中論》末代觀",
    "T38n1779_004:0757a02": "法大旨全同。經論遠近，不出此三。二、「故前」下，",
    "T38n1779_004:0757a03": "牒經論結。荊溪云：引今經文隨方便言，必含",
    "T38n1779_004:0757a04": "破立久住之意。言「助佛」者，佛之大化亦不出",
    "T38n1779_004:0757a05": "三。四、約三業所用，二：初、正釋三業，二：初、正明",
    "T38n1779_004:0757a06": "三密，二：初、約聖應汎明，二：初、正明三密。「諸佛",
    "T38n1779_004:0757a07": "菩薩等」者，荊溪云：即是自行，本無三業及以",
    "T38n1779_004:0757a08": "十界，故非一異。為化眾生，而以三業十界化",
    "T38n1779_004:0757a09": "物。如是等用，他所不測，故名為密。二、「藏通」下，",
    "T38n1779_004:0757a10": "約名判教。兩教作意非如鏡像，是故但談神",
    "T38n1779_004:0757a11": "通不言應現。「別圓」下，地住已上無謀而化，如",
    "T38n1779_004:0757a12": "鏡現像、如月現水，故名應現。以勝能兼劣，是",
    "T38n1779_004:0757a13": "故亦名神通，名同二教，體用全別。荊溪云：攬",
    "T38n1779_004:0757a14": "向神通以示今品用與不同，故於三業以明",
    "T38n1779_004:0757a15": "方便。二、「此品」下，就今經的辨。二、「此三」下，結名",
    "T38n1779_004:0757a16": "示義，二：初、示密義。「無方利物」者，機熟則應，不",
    "T38n1779_004:0757a17": "定一方，故曰無方。《周易》曰「神無方，易無體」，孔",
    "T38n1779_004:0757a18": "穎達解云「不定繫於一方也」。「莫測其本」者，但",
    "T38n1779_004:0757a19": "見三業施為，莫測所證宗極。此則見用不測",
    "T38n1779_004:0757a20": "其體，故以不測以解密義。即向荊溪云：他所",
    "T38n1779_004:0757a21": "不測，故名為密也。又荊溪云：密者，一一界中",
    "T38n1779_004:0757a22": "各具十，故不可以一界測、不可以多界測，即",
    "T38n1779_004:0757a23": "名為密。二、「亦名」下，結異名。聖人三業既得名",
    "T38n1779_004:0757a24": "密，更約功用立四異名，名輪、名無失、名不",
    "T38n1779_004:0757a25": "護、名隨智慧。度他摧惑喻之以輪，既無過失",
    "T38n1779_004:0757a26": "不須防護，愚惑已盡故隨智行。二、「良以」下，結",
    "T38n1779_004:0757a27": "示妙用。「同棲空室」者，空室表寂光也。荊溪云：",
    "T38n1779_004:0757a28": "正示同居，現疾得名，名方便品。五、約觀心。「一",
    "T38n1779_004:0757a29": "心至意知」者，荊溪云：秖是初修三業十界諸根",
    "T38n1779_004:0757b01": "之相，若破若立諸教諸觀，元意秖為成此妙",
    "T38n1779_004:0757b02": "觀。二、簡說者，二：初、問。二、答，二：初、古解。荊溪",
    "T38n1779_004:0757b03": "云：此具三意，而不及初，何妨一品。「是集經」者，",
    "T38n1779_004:0757b04": "以諸經中爾時等言，悉是集者，所以不用。次",
    "T38n1779_004:0757b05": "家釋者，豈有寶積不云白佛？於佛前述淨名，",
    "T38n1779_004:0757b06": "事乃專輒云毘耶離等。二、「今釋恐」者，表非定",
    "T38n1779_004:0757b07": "執。大師謙也。「阿難至為說」者，此《報恩經》四願",
    "T38n1779_004:0757b08": "中一，如解通序已明。既願重說，驗知當時佛",
    "T38n1779_004:0757b09": "為阿難重說此品，故至結集次前誦出。荊溪",
    "T38n1779_004:0757b10": "云：故知今解深得經旨，以加阿難本願等言",
    "T38n1779_004:0757b11": "有來處故。三、入文解釋，二：初、分科敘意，二：初、",
    "T38n1779_004:0757b12": "分科。二、「形聲」下，敘意。二、「就初」下，隨文釋義，二：",
    "T38n1779_004:0757b13": "初、半品明形益方便，二：初、分科。二、隨釋，二：初、",
    "T38n1779_004:0757b14": "歎德，二：初、標住處及人，二：初、總釋。「有長人之",
    "T38n1779_004:0757b15": "德」者，《風俗通》云「春秋之末，鄭有賢人，著一篇，",
    "T38n1779_004:0757b16": "號鄭長者。」謂年耆德艾事長於人，以之為長",
    "T38n1779_004:0757b17": "者。「重益今機」者，聞述彈折之言，俱獲圓大之",
    "T38n1779_004:0757b18": "益也。「因之功成」者，荊溪云：往益今益、私益眾",
    "T38n1779_004:0757b19": "益、斥益熟益、現益當益、大益小益、偏益圓益，",
    "T38n1779_004:0757b20": "始終收束疾無不攝，疾為法界功之極也。二、「維",
    "T38n1779_004:0757b21": "摩」下，別釋，二：初、指釋維摩。「如前釋」者，荊溪云：",
    "T38n1779_004:0757b22": "具如玄文釋名中明。二、「長」下，今解長者，二：初、",
    "T38n1779_004:0757b23": "辨示本迹。二、「今略」下，開章解義，二：初、列章。「第",
    "T38n1779_004:0757b24": "四帖釋」，即下正歎德文，於此懸科耳。荊溪云：",
    "T38n1779_004:0757b25": "《法華疏》釋長者離為四義，今亦具四。初、世長",
    "T38n1779_004:0757b26": "者，借喻事理。法身長者，事理相符，名同理異。",
    "T38n1779_004:0757b27": "觀心長者，即是法身長者之行相也，亦是法",
    "T38n1779_004:0757b28": "身長者之因果也。帖經長者，即是因果長者之",
    "T38n1779_004:0757b29": "誠證也。亦顯經文次第有在。問：既云因果，今",
    "T38n1779_004:0757c01": "修十法即獲淨名之十法耶？答：依經修觀，道",
    "T38n1779_004:0757c02": "理必然。淨名一德具九，修時必諸句互融。若",
    "T38n1779_004:0757c03": "修一德尚具十德，何況修十不具十耶？但以",
    "T38n1779_004:0757c04": "一德而為言端。應修十德共成一德，餘德亦",
    "T38n1779_004:0757c05": "然，方名具德。故便修時一句遍攝，則令至果",
    "T38n1779_004:0757c06": "一德通收。問：若爾，此之十德即十號不？答：名",
    "T38n1779_004:0757c07": "殊義合。何者？從如實道故名姓貴，堪應供故",
    "T38n1779_004:0757c08": "所以位高，以遍知故豈非多饒，既具通明即",
    "T38n1779_004:0757c09": "是威勢，善契祕藏由於智深，解三世間必在",
    "T38n1779_004:0757c10": "年宿，士中之上由三業淨，丈夫屈伏乃關禮",
    "T38n1779_004:0757c11": "備，是天人師諸佛方歎。世間之長而為下歸，",
    "T38n1779_004:0757c12": "故此一號亦具九德。問：淨名即是果德佛不？",
    "T38n1779_004:0757c13": "答：從本必然，迹為因化。觀心十德尚得名為",
    "T38n1779_004:0757c14": "觀行如來，發心畢竟豈踰於此？二、隨釋，四：初、",
    "T38n1779_004:0757c15": "世間長者。文中先列名。次、「何者」去，解義。「貴族」",
    "T38n1779_004:0757c16": "者，剎利姓也，猶此方王公之族。「爵位」者，〈王制〉",
    "T38n1779_004:0757c17": "曰「王者之制祿爵凡五等，謂公、侯、伯、子、男。」此",
    "T38n1779_004:0757c18": "周制也。《白虎通》曰「爵者，畫也。各量其職，盡其",
    "T38n1779_004:0757c19": "才也。」「貧無財惠」者，《禮記．檀弓》曰「昔者衛國凶",
    "T38n1779_004:0757c20": "饑。夫子為粥與國之餓者，不亦惠乎。」王弼云",
    "T38n1779_004:0757c21": "「夫進物之速者，義不若利。」故今云無財世不",
    "T38n1779_004:0757c22": "重也。「無寵不威」者，寵，愛也。為帝王所愛重，則",
    "T38n1779_004:0757c23": "有威勢也。《文選》曰「新安王寵冠列蕃」。「神解明",
    "T38n1779_004:0757c24": "鑒」者，如臧武仲之智也。「物情不揖」者，不揖敬",
    "T38n1779_004:0757c25": "也。「年耆」者，《爾雅》云「耆也貌皓」，謂髮白也。「斯",
    "T38n1779_004:0757c26": "惡」者，斯應作廝，音斯，廝，養也。又廝，猶下也。「操",
    "T38n1779_004:0757c27": "行無瑕」者，瑕，玉之病也。秉行淳正，如玉無瑕。",
    "T38n1779_004:0757c28": "《詩》云「言念君子，溫其如玉。」「而外至瞻受」者，《詩》",
    "T38n1779_004:0757c29": "云「人而無禮，胡不遄死。人而無儀，不死何為。」",
    "T38n1779_004:0758a01": "「上人不睦」者，以豪貴為上人，非皆在已上。「名",
    "T38n1779_004:0758a02": "不徹遠」者，由不為上人所稱故。「豪貴歌詠」者，",
    "T38n1779_004:0758a03": "即上人和睦，故歌詠其德也。〈曲禮〉曰「僚友稱",
    "T38n1779_004:0758a04": "其弟也，執友稱其仁也，交遊稱其信也。」鄭注",
    "T38n1779_004:0758a05": "曰「僚友，同官者。執友，同志者。」「無恩及下」者，下",
    "T38n1779_004:0758a06": "謂下民。《左傳》云「視民如子」，又曰「子產從政一",
    "T38n1779_004:0758a07": "年，輿人誦之。三年，而人又歌之曰：『我有子弟，",
    "T38n1779_004:0758a08": "子產教之。我有由疇，子產殖之。子產而死，誰",
    "T38n1779_004:0758a09": "人嗣之？』」又《詩》曰「蔽芾甘棠，勿翦勿伐，召伯所",
    "T38n1779_004:0758a10": "茇。」此皆恩及下民，故崇敬之也。二、出世長者，",
    "T38n1779_004:0758a11": "二：初、敘意。二、「一從」下，正釋。「從初發心」者，若遠",
    "T38n1779_004:0758a12": "推其始，則以相似為發心也，義如前釋。若近",
    "T38n1779_004:0758a13": "取分真，則以初住為發心。今淨名位居等覺，若",
    "T38n1779_004:0758a14": "推發心必兼二意，發生理慧俱約分真。「法王",
    "T38n1779_004:0758a15": "種性中生」者，中道妙理是佛種性，今觀此理",
    "T38n1779_004:0758a16": "而發妙慧，名種性中生，即姓貴也。「證無生忍」",
    "T38n1779_004:0758a17": "者，荊溪云，但讓佛寂滅，則於無生最居其極。",
    "T38n1779_004:0758a18": "「降魔制外」者，應云降制界內界外。「權實」者，即",
    "T38n1779_004:0758a19": "是同體權實故也。「記別」，應云授法身記。「釋梵",
    "T38n1779_004:0758a20": "所敬」，下人歸崇，且據隨近以說。若約四教，則",
    "T38n1779_004:0758a21": "為聖天所敬、賢人歸崇。「能輔釋尊」等者，應云",
    "T38n1779_004:0758a22": "能闡十方四土佛法，淨土之言不局同居穢",
    "T38n1779_004:0758a23": "土而已。三、觀心，二：初、正釋。荊溪云：觀心釋中",
    "T38n1779_004:0758a24": "一一皆附下文帖釋以為觀相，教理有憑，故",
    "T38n1779_004:0758a25": "與他人明觀有異，但異於果，並名觀心。「愛見",
    "T38n1779_004:0758a26": "魔外」者，愛惑即魔，見惑即外。「舉足至伽梨」者，",
    "T38n1779_004:0758a27": "此約六作以明修觀。言六作者，謂一行、二住、",
    "T38n1779_004:0758a28": "三坐、四臥、五語默亦曰言談、六作作謂所作",
    "T38n1779_004:0758a29": "之事。二作字並去聲。舉足下足即行，著僧伽",
    "T38n1779_004:0758b01": "梨即作作，中略其四，故云乃至。「悉皆一心」者，",
    "T38n1779_004:0758b02": "六作雖殊，觀心豈異？造次必於是，顛沛必於",
    "T38n1779_004:0758b03": "是。二、「當知」下，結歎。「故法華」等者，此引第五頌",
    "T38n1779_004:0758b04": "現在四信、滅後五品文。四信者，一、一念隨喜，",
    "T38n1779_004:0758b05": "二、略解言趣，三、廣為他說，四、深信觀成。此頌",
    "T38n1779_004:0758b06": "第四，即是五品正行六度也。今論修觀在名",
    "T38n1779_004:0758b07": "字位中，引經通證，不須執文以害其心。故荊",
    "T38n1779_004:0758b08": "溪云：此引《法華》正是觀行四位之觀，觀心灼",
    "T38n1779_004:0758b09": "然在於隨喜之前。「佛子住是地」者，謂修觀行",
    "T38n1779_004:0758b10": "所住之處也。「即是佛受用」等者，妙觀理等，與",
    "T38n1779_004:0758b11": "佛無殊，故指所居是佛受用，四儀運動咸與",
    "T38n1779_004:0758b12": "佛同。「尚」下，結況也。若準《法華》尚同妙覺極果，",
    "T38n1779_004:0758b13": "豈不得名淨名等覺耶？佛如長者，淨名如子。",
    "T38n1779_004:0758b14": "二、歎德，二：初、標。二、「供」下，釋，十：初、姓貴。以供",
    "T38n1779_004:0758b15": "養諸佛為種姓。荊溪云：如世父母所有子息，",
    "T38n1779_004:0758b16": "自非所生焉能供養？眾生理等，故能發心。「若",
    "T38n1779_004:0758b17": "發生至法分」者，發理生慧正在分真。從佛智",
    "T38n1779_004:0758b18": "生名佛真子，故云口生。從理法生名法王子，",
    "T38n1779_004:0758b19": "故云化生。理智分顯，名得佛法分。「三慧顯理」",
    "T38n1779_004:0758b20": "者，由圓賢位起聞思修，得入初住乃至等覺，",
    "T38n1779_004:0758b21": "故云顯理。「釋成種性」者，如世孝子存沒無違，",
    "T38n1779_004:0758b22": "父在觀志、父沒觀行，故知父母為德本也。真",
    "T38n1779_004:0758b23": "性以為眾善之原，依之植善，善有本也，咸依",
    "T38n1779_004:0758b24": "善本名真供養。「觀畢竟空種大智種」者，上種",
    "T38n1779_004:0758b25": "去聲，下種上聲。能觀屬智，真空是境，大智觀",
    "T38n1779_004:0758b26": "境故名種種。「從解生行」者，智為能觀，故名大",
    "T38n1779_004:0758b27": "解。從此立行，行方稱境。境智既冥，萬行具足。",
    "T38n1779_004:0758b28": "引《大品》云「諸法雖空」等者，智應於空，方今行",
    "T38n1779_004:0758b29": "足。二、位高。「此義猶通」者，荊溪云：通上下地",
    "T38n1779_004:0758c01": "也。今淨名位別而不通。別中三位，有本有迹，",
    "T38n1779_004:0758c02": "迹因本果故也。因中又有二位別者，隨諸經",
    "T38n1779_004:0758c03": "中有立不也，故存沒異。「若居中」等者，立三品",
    "T38n1779_004:0758c04": "者，通總言耳。等覺所存，如向所明。「不能牽」者，",
    "T38n1779_004:0758c05": "以中下寂忍是寂光土，不能牽生果報土也。",
    "T38n1779_004:0758c06": "三、大富。「三業功德」者，荊溪云：即是三業家之",
    "T38n1779_004:0758c07": "所有，故屬財也。「總持一切意業功德」者，且從",
    "T38n1779_004:0758c08": "別說。若通塗論，秖由意持，身口方持。言「逮諸」",
    "T38n1779_004:0758c09": "者，良由此也。言「及餘」者，三業之外無復餘法。",
    "T38n1779_004:0758c10": "今云餘者，寄方便教從別說之，故云餘也。故",
    "T38n1779_004:0758c11": "圓三業兼方便中一切諸法，如世大國能包小",
    "T38n1779_004:0758c12": "邦。四、威報。「勞怨」者，荊溪云：最能勞累於我故",
    "T38n1779_004:0758c13": "也。「魔即四魔」等者，兼界內外。「能害」下，使三諦",
    "T38n1779_004:0758c14": "三智不得開發也。中智不發名害智度母，二",
    "T38n1779_004:0758c15": "智不發名害善權父，使助道不成名害法親。",
    "T38n1779_004:0758c16": "正行助道俱被魔害，故名勞怨。菩薩降伏，猶",
    "T38n1779_004:0758c17": "如報怨。如〈世禮〉云「父母之讎不與共戴天，兄",
    "T38n1779_004:0758c18": "弟之讎不同其國，交遊之讎不反兵。」魔害權",
    "T38n1779_004:0758c19": "實二智，即菩薩父母之讎。害諸善法親，即兄",
    "T38n1779_004:0758c20": "弟交遊之讎。故用力無畏之兵以降伏之，名",
    "T38n1779_004:0758c21": "報怨也。怨字平聲。《論語》「以直報怨」，字乃此作。",
    "T38n1779_004:0758c22": "《說文》作「冤」，從罔從兔。荊溪云：故害智度善權",
    "T38n1779_004:0758c23": "父母，即害內外一切權實。能害權實，莫若內",
    "T38n1779_004:0758c24": "外天魔外道。故能降伏者，其力稱大。五、智深。",
    "T38n1779_004:0758c25": "荊溪云：入深法門者，門，教也。由門深故，所以",
    "T38n1779_004:0758c26": "智善，正用善字而為歎也。「明了眾生心之所",
    "T38n1779_004:0758c27": "趣」，所趣不同，故應為權。今為釋實者，趣有二",
    "T38n1779_004:0758c28": "種，近遠別故，具如《法華》草喻，疏釋終歸於空。",
    "T38n1779_004:0758c29": "約七方便皆有二趣，遠趣唯一、近趣不同，今",
    "T38n1779_004:0759a01": "從遠說故云一也。此若非實，何須更立？六、年",
    "T38n1779_004:0759a02": "耆。荊溪云：久於佛道等歎修行者，上句序上",
    "T38n1779_004:0759a03": "二句見理序決定大乘，年耆喻上一句，見久",
    "T38n1779_004:0759a04": "喻下一句。「純淑」者，《尚書》云「政事唯純」，孔安國",
    "T38n1779_004:0759a05": "云「純，粹也。」《爾雅》云「純，大也。」《方言》「純，好也。」淑，",
    "T38n1779_004:0759a06": "《詩》傳云「淑，美也，好也。」經本或作「淳」，亦專一也。",
    "T38n1779_004:0759a07": "或作「熟」，非也。七、行潔。「諸有所作」者，荊溪云：三",
    "T38n1779_004:0759a08": "業隨智，名能善思量。智者慧也，由慧善思令",
    "T38n1779_004:0759a09": "三俱善。三隨於智，故次文云「前智後作」。若前",
    "T38n1779_004:0759a10": "作後智，雖名為覺，即是不覺。地住諸聖悉皆",
    "T38n1779_004:0759a11": "如是，除地住前及諸小乘不入觀者，但此不",
    "T38n1779_004:0759a12": "與下地同耳。八、禮備。「歎形心」者，荊溪云：上句",
    "T38n1779_004:0759a13": "形也，下句心也。「含弘」者，弘，大也。「又住」下，《左傳》",
    "T38n1779_004:0759a14": "曰「有威而可畏謂之威，有儀而可則謂之儀。」",
    "T38n1779_004:0759a15": "「學佛象王迴視」者，荊溪云：且寄應佛之儀式",
    "T38n1779_004:0759a16": "也。人倣此，未必全然。有言：具佛相好者，前約",
    "T38n1779_004:0759a17": "儀式解威儀，此約狀貌解威儀。「今言」下，今正",
    "T38n1779_004:0759a18": "釋，謂常冥至極、遍應十界，故曰不起等。亦猶",
    "T38n1779_004:0759a19": "《周易》云「寂然不動，感而遂通」矣。此言雖近，可",
    "T38n1779_004:0759a20": "以例遠。「八不思議」者，一漸漸深入、二深難得",
    "T38n1779_004:0759a21": "底、三同一鹹味、四潮不過限、五有種種寶藏、",
    "T38n1779_004:0759a22": "六大身眾生在中居住、七不宿死屍、八萬流",
    "T38n1779_004:0759a23": "投之不增不減。經文備以《涅槃》八義合之，故",
    "T38n1779_004:0759a24": "云「佛法亦爾」等也。「今言」下，心大如海，亦具八",
    "T38n1779_004:0759a25": "義，例同《涅槃》。如下文「此室內現八未曾有」，即",
    "T38n1779_004:0759a26": "佛性海諸法具足，今文且用不增減一。「眾流」",
    "T38n1779_004:0759a27": "等者，九道常投而佛界不增，種智常煎而生界",
    "T38n1779_004:0759a28": "不減。以九道不斷性善、佛果不斷性惡，故無",
    "T38n1779_004:0759a29": "增減。應具以二句合之，九道雖投，而由心無",
    "T38n1779_004:0759b01": "取故不增；種智雖觀，而由心無捨故不減。此",
    "T38n1779_004:0759b02": "則具於事理二釋。「沃焦」，山名，能縮海水。九、上",
    "T38n1779_004:0759b03": "歎。荊溪云：咨嗟者，歎美之聲，此借凡事以表",
    "T38n1779_004:0759b04": "聖儀。「天王上人」者，天王，天子也。吳楚之君僣",
    "T38n1779_004:0759b05": "號稱王，仲尼正名，以周天子為天王。《春秋》云",
    "T38n1779_004:0759b06": "「天王狩于河陽」是也。十、下歸仰。「欲色界主」者，",
    "T38n1779_004:0759b07": "帝釋是欲界地居天主，梵王是色界四禪天",
    "T38n1779_004:0759b08": "主，故此二人通名世主。荊溪云：弟子釋梵者，",
    "T38n1779_004:0759b09": "舉形服同，及二界主。總而言之，應云九道及七",
    "T38n1779_004:0759b10": "方便，等覺已還無不歸敬。二、正明形益，二：初、",
    "T38n1779_004:0759b11": "分科。二、隨釋，三：初、標益物處。「居廣嚴國」者，荊",
    "T38n1779_004:0759b12": "溪云：如前四釋，並須至此以合淨名所居之",
    "T38n1779_004:0759b13": "處。二、正明益物，二：初、分科懸判，三：初、正分科。",
    "T38n1779_004:0759b14": "二、「初六」下，判本迹。「此是從本垂迹」者，荊溪云：",
    "T38n1779_004:0759b15": "六度之名近本故也，故從本六以垂迹六。二十",
    "T38n1779_004:0759b16": "九句以末故也，故云是迹資財等，事是末故",
    "T38n1779_004:0759b17": "也。垂此末事，攝取眾生令歸於實。三、簡前義。",
    "T38n1779_004:0759b18": "問中，具足應云何以心密是從本垂迹、身口是",
    "T38n1779_004:0759b19": "因迹顯本？答「六度」等者，荊溪云：此據從理對",
    "T38n1779_004:0759b20": "事以問，故六度滿亦名為身。意密之處身口",
    "T38n1779_004:0759b21": "具足，所以六度事理名同而本迹各別。故下",
    "T38n1779_004:0759b22": "文云「從於本六以垂迹六」。若從事說，身口是",
    "T38n1779_004:0759b23": "未，元為同凡。先同後異，方示其本。二、「貲財」下，",
    "T38n1779_004:0759b24": "隨文釋義，三：初、心密，二：初、正釋，六：初、施，二：初、",
    "T38n1779_004:0759b25": "約教釋，二：初、斥舊解。荊溪云：若舊等者，淨名",
    "T38n1779_004:0759b26": "非不世財攝生，但直云世財歎意不盡，故應",
    "T38n1779_004:0759b27": "約四土等也。下去例然，故云有事理。二、「今」下，",
    "T38n1779_004:0759b28": "明今釋，二：初、正釋經文，二：初、明四教攝物，二：",
    "T38n1779_004:0759b29": "初、釋資財無量。二、「攝諸」下，攝諸貧民，二：初、釋",
    "T38n1779_004:0759c01": "所攝，二：初、舉貧。教詔，並去聲。教，示也。詔，告",
    "T38n1779_004:0759c02": "也。俱作平聲亦通。「捨父」等者，捨勝應父，求小",
    "T38n1779_004:0759c03": "衣食。觀無常如鹽、觀苦如醋，生空麁如米、法",
    "T38n1779_004:0759c04": "空細如麪，得小涅槃如一日價。「菩薩三祇」等",
    "T38n1779_004:0759c05": "者，荊溪云：三藏菩薩長時六度，故得富名。別",
    "T38n1779_004:0759c06": "教橫竪，知如來藏，更富於前。二、「圓教」下，顯富。",
    "T38n1779_004:0759c07": "圓教一切無非祕藏，富中之極。雖四教菩薩並",
    "T38n1779_004:0759c08": "有富名，前三互奪，還受貧稱，是故唯歎富中之",
    "T38n1779_004:0759c09": "上。「金剛寶藏」者，二邊不壞名曰金剛，合攝三",
    "T38n1779_004:0759c10": "千故名寶藏。其理常住故無缺減。「故純」下，引",
    "T38n1779_004:0759c11": "《大經》證三教俱貧。二、「大士」下，顯能攝。荊溪云：",
    "T38n1779_004:0759c12": "大士等者，述本也。能起等者，舉迹也。二、「以四」",
    "T38n1779_004:0759c13": "下，明果滿來生。荊溪云：又約頓漸等者，但是",
    "T38n1779_004:0759c14": "八相成道之處，皆須八教以顯一乘；唯除獨顯",
    "T38n1779_004:0759c15": "大乘之圓，如香積等。二、「故知」下，引同責古。二、",
    "T38n1779_004:0759c16": "觀心釋。荊溪云：夫觀心者，先須事施以為觀",
    "T38n1779_004:0759c17": "境，次方觀事為施法界，次運大悲成淨土行。",
    "T38n1779_004:0759c18": "隨其方所有受化者先為施主，方乃為其取",
    "T38n1779_004:0759c19": "土。豈同世人自謂高深，但令他施，為施所墮。",
    "T38n1779_004:0759c20": "故知斯等現闕攝生之始，當無淨土之終。必",
    "T38n1779_004:0759c21": "願學宗說者行者，細思易解之教，以裨難行",
    "T38n1779_004:0759c22": "之行。文為二：初、正示觀法，二：初、觀心攝物，二：",
    "T38n1779_004:0759c23": "初、總示。「不見慳施」者，荊溪云：即行施時不獨",
    "T38n1779_004:0759c24": "治慳，見慳法界而行於施，施亦法界而用攝",
    "T38n1779_004:0759c25": "生，攝生之時生亦法界。如是亡泯，能治所治、",
    "T38n1779_004:0759c26": "能度所度無非法界，如是方名不見慳施。常",
    "T38n1779_004:0759c27": "塗但云亡三行施。亡何等三？凡修觀者但云",
    "T38n1779_004:0759c28": "無施而無無慳，縱無無慳非施法界，況復更",
    "T38n1779_004:0759c29": "能利物為懷。二、「若是」下，別示，二：初、轉化成觀，",
    "T38n1779_004:0760a01": "二：初、正示轉化。「若在令長」者，《輿地志》曰「秦始",
    "T38n1779_004:0760a02": "王天下置三十六郡，郡各領縣，縣萬戶已上",
    "T38n1779_004:0760a03": "為令，減萬戶為長。」二、「譬如」下，舉喻釋成。二、「是",
    "T38n1779_004:0760a04": "為」下，所攝獲益。二、「是諸」下，果滿來生。二、「此即」",
    "T38n1779_004:0760a05": "下，結勸。行人若能三觀內修、慈悲外運，理事",
    "T38n1779_004:0760a06": "不二、內外交融，夫如是則淨名大士在我心",
    "T38n1779_004:0760a07": "中，何須遠覓。二、戒，二：初、事釋，二：初、四教攝物，",
    "T38n1779_004:0760a08": "二：初、示所攝。「十種戒藏」者，《大論》明十戒攝一",
    "T38n1779_004:0760a09": "切戒，故名為藏。一、不缺，謂性重，若犯如器缺。",
    "T38n1779_004:0760a10": "二、不破，謂持僧殘，若犯如器破。三、不穿，謂持",
    "T38n1779_004:0760a11": "波夜提，若犯如器穿。四、不雜，謂持定共。定持",
    "T38n1779_004:0760a12": "心故，欲念不起，名不雜。已上四戒約律儀。五、",
    "T38n1779_004:0760a13": "隨道，謂隨順諦理，能破見惑。六、無著，謂於思",
    "T38n1779_004:0760a14": "惑無所染著。已上二戒約真諦。七、智所讚，菩",
    "T38n1779_004:0760a15": "薩化他為佛所讚。八、自在，於世間事而得自",
    "T38n1779_004:0760a16": "在。已上二戒約俗諦。九、隨定，謂隨楞嚴定。十、",
    "T38n1779_004:0760a17": "具足中道之戒，具攝諸戒。「毀隨道」等者，未破",
    "T38n1779_004:0760a18": "見思則毀真諦戒，未破塵沙則毀俗諦戒，未",
    "T38n1779_004:0760a19": "破無明則毀中諦戒，故以三諦次第攝之。二、",
    "T38n1779_004:0760a20": "「餘人」下，簡能攝。淨名等覺雖有餘惑，事等微",
    "T38n1779_004:0760a21": "煙，亦得名為具淨戒也。二、「此諸」下，果滿來生。",
    "T38n1779_004:0760a22": "二、觀解，二：初、正明戒度。二、「例」下，四度。下文既",
    "T38n1779_004:0760a23": "略，於此例之。「三忍調四恚怒」者，未得四忍名",
    "T38n1779_004:0760a24": "為四怒。四進，五禪，六慧。二、「是故」下，結示。「示",
    "T38n1779_004:0760a25": "行六度」者，示行四教六度也。二、身密，二：初、標。",
    "T38n1779_004:0760a26": "「無言之化」者，見身獲益，不假言宣，故云無言。",
    "T38n1779_004:0760a27": "二、隨釋，九：初、示同白衣，二：初、正釋今義，二：初、",
    "T38n1779_004:0760a28": "事釋，二：初、因中攝物，二：初、釋迹本利生。「沙門",
    "T38n1779_004:0760a29": "至勤行」者，翻名也。不著二邊，勤行中道，是故",
    "T38n1779_004:0760b01": "妙覺究竟名大沙門。「律是詮量輕重」者，《風俗",
    "T38n1779_004:0760b02": "通》云「〈皐陶謨〉虞造律。律，訓詮訓法。」《尚書大傳》",
    "T38n1779_004:0760b03": "曰「丕夫之大律」，注云「奉天之大法，法亦律",
    "T38n1779_004:0760b04": "也」，故律名起於舜世。毘尼之學詮量輕重，如",
    "T38n1779_004:0760b05": "此方之法律，故翻為律。二、「此無」下，示不言而",
    "T38n1779_004:0760b06": "化。「密譏出家」等者，問：涅槃聖行，唯勸出家，故",
    "T38n1779_004:0760b07": "云在家不法猶如牢獄，出家閑曠猶若虛空。",
    "T38n1779_004:0760b08": "及諸經律獎勸非一，何故居士密譏出家？答：",
    "T38n1779_004:0760b09": "應以兩種四句格量優劣，足曉其旨。初四句",
    "T38n1779_004:0760b10": "者，一出家持戒、二在家持戒、三出家破戒、四",
    "T38n1779_004:0760b11": "在家破戒。次四句者，一出家學大、二在家學",
    "T38n1779_004:0760b12": "大、三出家學小、四在家學小。今居士於二四",
    "T38n1779_004:0760b13": "句中，密譏第二、密勸第二。聖行所勸，正勸初",
    "T38n1779_004:0760b14": "句以譏二四，故云如牢獄等。或以第三而譏",
    "T38n1779_004:0760b15": "第四，則如經云「破戒比丘勝諸外道」也。若曉",
    "T38n1779_004:0760b16": "斯旨，則一代大小若顯若密、或勸或譏各有其",
    "T38n1779_004:0760b17": "意，於《涅槃疏記》已曾委出。「大經」下，〈哀歎品〉中",
    "T38n1779_004:0760b18": "佛譏小乘文也。此於次四句，以初二句譏彼",
    "T38n1779_004:0760b19": "第三也。以諸比丘正是出家學小之人，故今",
    "T38n1779_004:0760b20": "居士密譏，雖似初四句中以二譏三，其實兼",
    "T38n1779_004:0760b21": "合次四句中以大譏小也，故引《大經》釋出其",
    "T38n1779_004:0760b22": "意。「但今」下，心染大乘兼持律行，於二四句第",
    "T38n1779_004:0760b23": "二所攝，故云但令染心立沙門行也。二、「淨名」",
    "T38n1779_004:0760b24": "下，果滿來生，二：初、正示果滿來生。二、「但佛」下，",
    "T38n1779_004:0760b25": "兼明符合前品。「見於此品」者，見音現。二、觀解。",
    "T38n1779_004:0760b26": "二、「此下」下，例示下文。二、示處居家。「卜居」者，龜",
    "T38n1779_004:0760b27": "曰卜。古人移徙必卜吉而居之。「三界有二種」",
    "T38n1779_004:0760b28": "者，荊溪云：變易、分段也。「開合對四土」者，開變",
    "T38n1779_004:0760b29": "易、合分段。開變易者，離出有餘果報二土。合",
    "T38n1779_004:0760c01": "分段者，不分同居淨穢之殊。問：分段既合，那",
    "T38n1779_004:0760c02": "云二土？答：分雖有二，莫非分段，但論惡道五",
    "T38n1779_004:0760c03": "濁有無分淨穢耳。變易開者，良由無明有斷",
    "T38n1779_004:0760c04": "不斷、真應有無寂光，見不有須發心及不更",
    "T38n1779_004:0760c05": "發，又有功用及無功用，有此多別，須更分二。",
    "T38n1779_004:0760c06": "「此及諸句」等者，謂此句及下諸句皆應觀心",
    "T38n1779_004:0760c07": "也。荊溪云：以一觀門通該諸說。然於此中及",
    "T38n1779_004:0760c08": "以前文竪觀心源，不同他文觀心釋義。他文",
    "T38n1779_004:0760c09": "觀心並寄近事以明遠理，因名用義，借數辨",
    "T38n1779_004:0760c10": "行，從人顯法，約法通智。今乃竪明觀通事，是",
    "T38n1779_004:0760c11": "故此品約事。淨名密勸後進修於觀門，自行",
    "T38n1779_004:0760c12": "勸他加願利物，權實雙用，望果行因我即淨",
    "T38n1779_004:0760c13": "名，何須遠計。故並寄白衣公私文武以為興",
    "T38n1779_004:0760c14": "致。雖暫寄之，然應知之，發心即是，何簡黑白？",
    "T38n1779_004:0760c15": "故行斆者真觀行之大士也。是以四眾悉須欽",
    "T38n1779_004:0760c16": "風，可思齊焉、可自軌矣。然論菩薩雖遍四眾，",
    "T38n1779_004:0760c17": "出家理順、在俗義違，故示俗流，立行特出，具",
    "T38n1779_004:0760c18": "足眾德一切中尊，斥奪提蒙辯才無盡，欲使",
    "T38n1779_004:0760c19": "後代莫不歸之。三、示有妻子。「離四愛著」者，四",
    "T38n1779_004:0760c20": "教法愛尚須捨離，況事中妻子耶？四、示有眷",
    "T38n1779_004:0760c21": "屬。五、示同服飾。「常用四忍修相好」者，荊溪云：",
    "T38n1779_004:0760c22": "此意如前淨土相好來生，故立此門以招四",
    "T38n1779_004:0760c23": "土。六、示同飲食。「各八禪悅」者，四如意足及定",
    "T38n1779_004:0760c24": "根、定力、定覺、正定也。七、示同博弈。「博謂」等者，",
    "T38n1779_004:0760c25": "釋其名也。《世本》云「烏曹作博。」《說文》云「博，局戲",
    "T38n1779_004:0760c26": "也，六著十二棊也。」《方言》「自關而東，齊魯之間",
    "T38n1779_004:0760c27": "皆謂圍棊為奕。」《論語》云「不有博弈者乎」是也。",
    "T38n1779_004:0760c28": "疏云「博塞」，蓋目一事。《莊子》云「博塞以游也。」塞，",
    "T38n1779_004:0760c29": "蘇代反，相塞之塞。「化令不著」者，荊溪云：凡示",
    "T38n1779_004:0761a01": "俗儀皆現堅志，世以混和合雜醜行欲引淨",
    "T38n1779_004:0761a02": "名，深未可也。「無記」者，四無記中即工巧也。故",
    "T38n1779_004:0761a03": "論云「異熟、威儀路、工巧處、通界」，直爾為之似",
    "T38n1779_004:0761a04": "屬無記。因之得物，況陷初篇；況復道陌，定歸",
    "T38n1779_004:0761a05": "無救。淨名示為，意令不作。今不曉者，反欲効",
    "T38n1779_004:0761a06": "之，內長散慢，全隨貪結，不思來報。倚託聖蹤",
    "T38n1779_004:0761a07": "空喪出世之功者，尚妨世業，豈況出世。劉義",
    "T38n1779_004:0761a08": "慶《世說新書》云「晉太尉陶侃語人曰：『聖人惜",
    "T38n1779_004:0761a09": "乎寸陰，眾人當惜分陰。』諸參佐或以戲廢事，",
    "T38n1779_004:0761a10": "乃取樗蒲局投之於江。」《吳志》曰「蔡穎在東宮，",
    "T38n1779_004:0761a11": "性好博弈。太子和以為無益，命韋曜論之。故",
    "T38n1779_004:0761a12": "《博弈論》云『今世之人多不務經術，好習博弈，",
    "T38n1779_004:0761a13": "廢事棄業、忘寢與食。』又曰『假令世士，移博弈",
    "T38n1779_004:0761a14": "之力用之於詩書，是有顏閔之志也。用之於",
    "T38n1779_004:0761a15": "智計，是有良平之思也。用之於資貨，是有猗",
    "T38n1779_004:0761a16": "頓之富也。用之於射御，是有將師之備也。如",
    "T38n1779_004:0761a17": "此則功名立而鄙賤遠矣。』」此並古賢之深誡。",
    "T38n1779_004:0761a18": "於俗尚爾，況出家者豈宜為乎。至有賭及衣",
    "T38n1779_004:0761a19": "鉢、身陷刑名，此等下愚，誰論喪業。故《僧史略》",
    "T38n1779_004:0761a20": "曰「為僧者苟未修行，但能避刑憲，亦逍遙之",
    "T38n1779_004:0761a21": "上士也。」善言不信，畜生何殊。淨名度人蓋示",
    "T38n1779_004:0761a22": "其過，吾申其道，故得極言。「所言輒者至諮請」",
    "T38n1779_004:0761a23": "者，夫耽博弈者，臨局交爭神迷體倦，人事曠",
    "T38n1779_004:0761a24": "而不修、賓客闕而不接，豈暇諮請於善道乎？",
    "T38n1779_004:0761a25": "故大士觀彼有機輒爾為說，肇云「因戲止戲」",
    "T38n1779_004:0761a26": "也。八、示同異道。「為伏物故」者，曇無德部比丘",
    "T38n1779_004:0761a27": "於十二時開一時外學，為降伏外道故。鼻奈",
    "T38n1779_004:0761a28": "耶明。日分三時，許日後分學，況今居士本在",
    "T38n1779_004:0761a29": "家眾。今世比丘忘本逐末，形似沙門心背佛",
    "T38n1779_004:0761b01": "學，大法將滅，其徒實繁子甞撰〈師韓〉一篇以",
    "T38n1779_004:0761b02": "規後學。故荊溪云：小乘制外稍通一時，大乘",
    "T38n1779_004:0761b03": "標宗初心明制，妨入妙道故不令為，五地菩",
    "T38n1779_004:0761b04": "薩方修世業。是斷佛種障道因緣，今出家人",
    "T38n1779_004:0761b05": "戒定慧心一無所修而云伏外，義等倒裳。散",
    "T38n1779_004:0761b06": "染易流、道法難寄，增長幔習、反經學宗，深可",
    "T38n1779_004:0761b07": "悲也、甚為謬也。況坐常住院、著信施衣、飱淨",
    "T38n1779_004:0761b08": "眾厨、踐無價地，而三業從俗、四儀拘迷，若欲",
    "T38n1779_004:0761b09": "倣之，當思十德縱未相似觀行如何？《大集》明",
    "T38n1779_004:0761b10": "如富樓者，《寶篋》下卷亦有此緣，如《輔行》第六",
    "T38n1779_004:0761b11": "卷末引之。九、受世典。「此方世典即五經」等者，",
    "T38n1779_004:0761b12": "《詩》云「文王之典」，傳曰「典，法也」，謂教法也。《釋名》",
    "T38n1779_004:0761b13": "曰「經者徑也，典者常也。」言如徑路無所不通，",
    "T38n1779_004:0761b14": "可常用也。「五經」者，《白虎通》云「易、尚書、詩、禮、樂",
    "T38n1779_004:0761b15": "也。」古者并《春秋》為六經。至秦焚書，《樂經》亡。今",
    "T38n1779_004:0761b16": "以《易》、《書》、《詩》、《禮》、《春秋》為五經。又，《禮》有《周禮》、《儀禮》",
    "T38n1779_004:0761b17": "《禮記》，曰三禮。《春秋》有左氏、公羊、穀梁三傳。與",
    "T38n1779_004:0761b18": "易書詩通數，亦謂之九經。今云等者，等取六",
    "T38n1779_004:0761b19": "九。又統論世典，應以四類收之，謂經、史、子、集。",
    "T38n1779_004:0761b20": "《唐書》云「集賢院四庫書，總八萬九千卷是也。」",
    "T38n1779_004:0761b21": "經如向說。史謂自馬遷、班固已降，歷代國史。",
    "T38n1779_004:0761b22": "子謂老、莊、文、列等百家子書。集謂古賢遺編。",
    "T38n1779_004:0761b23": "今但舉經，等取餘三，故云等也。「西土」下，四違",
    "T38n1779_004:0761b24": "陀，如釋通序記十八大經皆外道書。「而能黃",
    "T38n1779_004:0761b25": "葉」等者，《大經．嬰兒行品》如父母止小兒啼，故",
    "T38n1779_004:0761b26": "以黃葉為金以喻妄常。人天實皆無常，如來",
    "T38n1779_004:0761b27": "說三十三天是常者，欲令凡夫離三塗苦如",
    "T38n1779_004:0761b28": "止啼。今淨名明世典以誘人，其意亦爾。「置毒",
    "T38n1779_004:0761b29": "於乳」者，亦《大經》中喻。今以世典如乳，常樂佛",
    "T38n1779_004:0761c01": "法猶如置毒。以樂佛法故，雖引世典，意存大",
    "T38n1779_004:0761c02": "乘，故使未來入不思議法門如毒發殺人也。",
    "T38n1779_004:0761c03": "荊溪云：於中點理，後必殺人。三、口密，二：初、標",
    "T38n1779_004:0761c04": "示。二、隨釋，二十：初、示見敬供養。文中兩意：初",
    "T38n1779_004:0761c05": "約淨名敬他，次約他敬淨名。「凡厥之流」者，「之」",
    "T38n1779_004:0761c06": "字恐誤，應云下流。厥，其也。「通貫下十九句」者，",
    "T38n1779_004:0761c07": "荊溪云：後十九句皆令生敬，得最後益。若隨",
    "T38n1779_004:0761c08": "句消，皆使成於見敬中最。準此中意，前文「雖",
    "T38n1779_004:0761c09": "為白衣」句中，乃有二總：一者總冠二十九句。",
    "T38n1779_004:0761c10": "句句皆著「雖為白衣而有律行」；二者別在前九",
    "T38n1779_004:0761c11": "句首，身口別故。二、示持正法。「秉持國法」者，肇",
    "T38n1779_004:0761c12": "師云「外國諸部曲皆立三老。有德者為執法",
    "T38n1779_004:0761c13": "人，以決鄉訟攝長幼也。」淨名現執俗法通達",
    "T38n1779_004:0761c14": "道法也。今師云「持國法」，肇云「決鄉訟」，高下小",
    "T38n1779_004:0761c15": "異耳。此方漢世，鄉邑各立三老。三、示獲俗利。",
    "T38n1779_004:0761c16": "文中先約世利釋，次復次去作法門釋。「迹同",
    "T38n1779_004:0761c17": "凡俗」等者，肇云「法身大士，瓦礫盡寶玉。」若然，",
    "T38n1779_004:0761c18": "則人不貴其惠，故理同求利，豈喜悅之有？經",
    "T38n1779_004:0761c19": "云「偕偶」，《爾雅》云「諧，協和也。偶，會合也。」四、示遊",
    "T38n1779_004:0761c20": "四衢。《爾雅》云「路四達謂之衢。」郭璞曰「交道四",
    "T38n1779_004:0761c21": "出也。」《列子》曰「人之遊也，觀其所見。我之遊也，",
    "T38n1779_004:0761c22": "觀其所變。」豈法身大士所遊而無所表耶？五、",
    "T38n1779_004:0761c23": "示入治正。肇云「治正法，律官也。道以正法，便",
    "T38n1779_004:0761c24": "民無偏衽。」今解不然。連帥令長分憂布政，名",
    "T38n1779_004:0761c25": "治正法。故以禮刑解之，非約律官也。「用禮用",
    "T38n1779_004:0761c26": "刑」者，《論語》曰「齊之以刑，民免而無恥。齊之以",
    "T38n1779_004:0761c27": "禮，有恥且格。」然則民幔則用刑，民淳則用禮。",
    "T38n1779_004:0761c28": "《家語》曰「爵人必於朝，與眾共之。刑人必於市，",
    "T38n1779_004:0761c29": "與眾棄之。」《禮記》曰「禮者，因人之情而為之節",
    "T38n1779_004:0762a01": "文，以為人防也。」《尚書．甫刑》曰「刑罰世輕世重，",
    "T38n1779_004:0762a02": "惟齊非齊，有倫有要。」《孔安國》傳曰「刑罰隨世",
    "T38n1779_004:0762a03": "輕重，刑新國用輕典，刑亂國用重典，刑平國",
    "T38n1779_004:0762a04": "用中典。凡刑所以齊非齊，各有倫理要善。」《樂",
    "T38n1779_004:0762a05": "記》曰「禮以道其志，樂以和其聲，政以一其行，",
    "T38n1779_004:0762a06": "刑以防其姦。禮樂刑政其極一也，所以同民",
    "T38n1779_004:0762a07": "心而出治道也。」桓範《世要論》曰「德多刑少者，",
    "T38n1779_004:0762a08": "五帝也。刑德相半者，三土也，刑多德少者五",
    "T38n1779_004:0762a09": "霸也，純用刑而亡者秦也。」「方便與奪」者，民幔",
    "T38n1779_004:0762a10": "則奪禮與刑，民和則奪刑與禮。禮刑適時、寬",
    "T38n1779_004:0762a11": "猛相濟，曲巧若是，故云方便與奪。故仲尼曰",
    "T38n1779_004:0762a12": "「政寬則民幔，幔則糾於猛。猛則民殘，民殘則",
    "T38n1779_004:0762a13": "施之以寬。寬以濟猛、猛以濟寬，政是以和。」荊",
    "T38n1779_004:0762a14": "溪舊解云：禮以與之，刑以奪之。又行禮刑各",
    "T38n1779_004:0762a15": "有與奪，禮則奪小人而與君子，刑則奪重罪",
    "T38n1779_004:0762a16": "而與輕愆，故今俗官皆有大權寄之行事。「非",
    "T38n1779_004:0762a17": "是捨道」等者，此明淨名非親職掌而善禮刑，又",
    "T38n1779_004:0762a18": "誡未來影附聖蹤捨道之輩。向解與奪附荊",
    "T38n1779_004:0762a19": "溪共成三義，各有其致，宜在精詳。六、示入講",
    "T38n1779_004:0762a20": "處。肇云「天竺多諸異道，各言己勝。故其國別",
    "T38n1779_004:0762a21": "立論堂，欲辨其優劣。欲明己道者，則聲鼓集",
    "T38n1779_004:0762a22": "眾詣堂求論，勝者為師、負者為資。淨名既升",
    "T38n1779_004:0762a23": "此堂攝伏外道，然後導以大乘，為其師也。」今",
    "T38n1779_004:0762a24": "云「迹入凡小」者，謂非但入凡夫外道講論處，",
    "T38n1779_004:0762a25": "亦入小乘講論處，導以大乘也。如下訶目連、",
    "T38n1779_004:0762a26": "滿願、旃延，皆是其事。七、示入學堂。言「學堂」",
    "T38n1779_004:0762a27": "者，亦猶此方國學鄉校也。《禮記》曰「古之王者",
    "T38n1779_004:0762a28": "建國居民，教學為先。」八、示入婬舍。什曰「外國",
    "T38n1779_004:0762a29": "有一女人，身體金色。有長者子名達暮多羅，",
    "T38n1779_004:0762b01": "以千兩金要入竹園，同載而去。文殊師利於",
    "T38n1779_004:0762b02": "中道變身為白衣，著寶衣，衣甚嚴好。女人見",
    "T38n1779_004:0762b03": "之，貪心內發。文殊言：『汝欲得衣者，當發菩提",
    "T38n1779_004:0762b04": "心。』女曰：『何等為菩提心？』答曰：『汝身是也。』問",
    "T38n1779_004:0762b05": "曰：『云何是？』答：『菩提性空，汝身亦空，以此故",
    "T38n1779_004:0762b06": "是。』此女曾於迦葉佛所宿植善本、修智慧，聞",
    "T38n1779_004:0762b07": "是說即得無生法忍。得法忍已，將示欲之過，",
    "T38n1779_004:0762b08": "還與長者子入竹林。入竹林已，自現身死膖",
    "T38n1779_004:0762b09": "脹臭爛。長者子見已，甚大怖畏。往詣佛，為說",
    "T38n1779_004:0762b10": "法，亦得法忍。示欲之過有如是利益也。」肇曰",
    "T38n1779_004:0762b11": "「外國婬人別立聚落，凡豫士之流目不暫顧。",
    "T38n1779_004:0762b12": "而大士同其欲，然後示其過也。」「九孔」者，兩眼、",
    "T38n1779_004:0762b13": "兩耳、兩鼻、口及大小便道也。此之九處常流",
    "T38n1779_004:0762b14": "不淨，何可樂耶？「四善根發」者，四教機熟也。「若",
    "T38n1779_004:0762b15": "貪」下，於四教法起愛著也。「故下文」下，上句證",
    "T38n1779_004:0762b16": "入婬舍，下句證示欲過。「先以欲鉤牽」者，欲境",
    "T38n1779_004:0762b17": "如鉤，能牽行人。九、示入酒肆。肆，陳也，謂陳酒",
    "T38n1779_004:0762b18": "器也。《周禮》「司市掌以陳肆辨物」，鄭玄云「肆謂",
    "T38n1779_004:0762b19": "陳物處也。物物異肆也。」「三十六失」者，《大論》明",
    "T38n1779_004:0762b20": "三十五失。具引文煩，今束為頌曰：",
    "T38n1779_004:0762b21": "費財增病諍三，　　裸露人不敬二，",
    "T38n1779_004:0762b22": "無智得者失二，　　說匿癈事業二，",
    "T38n1779_004:0762b23": "醒慚身力少二，　　色壞慢父母三，",
    "T38n1779_004:0762b24": "不敬於沙門一，　　及以婆羅門一，",
    "T38n1779_004:0762b25": "不敬親三寶四，　　朋惡遠賢善二，",
    "T38n1779_004:0762b26": "破戒無慚愧二，　　不守精縱色二，",
    "T38n1779_004:0762b27": "人憎親擯棄二，　　行惡棄善法二，",
    "T38n1779_004:0762b28": "朋人不信用一，　　遠離於涅槃一，",
    "T38n1779_004:0762b29": "狂因墮惡道二，　　為人常癡狂一，",
    "T38n1779_004:0762c01": "失有三十五，　　智論廣明之。",
    "T38n1779_004:0762c02": "暹云：《沙彌尼經》飲酒有三十六失。《尚書．酒誥》",
    "T38n1779_004:0762c03": "曰「越小大邦斥喪，亦罔非酒惟辜。」傳曰「於小",
    "T38n1779_004:0762c04": "大之國所用喪亡，亦無不以酒為罪也。」「昏神",
    "T38n1779_004:0762c05": "亂道」者，昏心神、亂正道也。「復次酒是煩惱」等",
    "T38n1779_004:0762c06": "者，荊溪云：準此句中作觀心義，前文諸句亦",
    "T38n1779_004:0762c07": "應例之。如《安樂行》十種惱亂尚作觀心，但不",
    "T38n1779_004:0762c08": "及前釋貨財等文相周備，策勵道俗令成真",
    "T38n1779_004:0762c09": "實淨名之行。十、示在長者。文中二：初、通述意。",
    "T38n1779_004:0762c10": "「歎尊勝之德」者，即此十一段也。偏舉尊勝者，",
    "T38n1779_004:0762c11": "肇師云「凡人易以威順、難以理從，故大士每",
    "T38n1779_004:0762c12": "處其尊，以弘風靡之化。」故今云「德為物軌」等",
    "T38n1779_004:0762c13": "也。二、「言長」下，正釋文。「鄉閭懷勝」者，萬二千五",
    "T38n1779_004:0762c14": "百家為鄉。閭謂鄉里之門。羅什云「長者如今",
    "T38n1779_004:0762c15": "四姓豪族也。」十一、示在居士。「此上居家德素」",
    "T38n1779_004:0762c16": "者，謂德行潔白也。「今謂」下，依外國釋居士義",
    "T38n1779_004:0762c17": "也，以經云「斷其貪著」，故知非德素者。「說四檀",
    "T38n1779_004:0762c18": "法」者，四教行施也。十二、示在剎利。「翻為田主」者，",
    "T38n1779_004:0762c19": "肇云「剎利，王種也。秦言田主。劫初人食地味，",
    "T38n1779_004:0762c20": "轉食自然粳米，後情漸偽各有封植，遂立有",
    "T38n1779_004:0762c21": "德處平分田。此王者之始也，故為名焉。」十三、",
    "T38n1779_004:0762c22": "示在淨行。「各離我心」者，四教離我，如釋我聞",
    "T38n1779_004:0762c23": "中。十四、示在大臣。「各有所掌」者，猶此方三公",
    "T38n1779_004:0762c24": "九卿所掌各異。「示以明達」者，為說論道經邦",
    "T38n1779_004:0762c25": "禮刑等事，彼進思盡忠、退思補過，將順其美、",
    "T38n1779_004:0762c26": "匡救其惡，故云示以明達。然後於此正法，順",
    "T38n1779_004:0762c27": "四根性，點示生滅無生之理也。十五、示在王",
    "T38n1779_004:0762c28": "子。「明達孝敬」者，《孝經》云「資於事父，以事母而",
    "T38n1779_004:0762c29": "愛同。資於事父，以事君而敬同。」淨名能說孝",
    "T38n1779_004:0763a01": "敬，故為所尊。十六、示在內官。「宮女」者，若準此",
    "T38n1779_004:0763a02": "方，如《周禮》云「天子后立六宮，三夫人，九嬪，二",
    "T38n1779_004:0763a03": "十七世婦，八十一御妻。」鄭注云「前一宮，後五",
    "T38n1779_004:0763a04": "宮也。五者，后一宮、三夫人一宮、九嬪一宮、二",
    "T38n1779_004:0763a05": "十七世婦一宮、八十一御妻一宮。后正位宮",
    "T38n1779_004:0763a06": "闈，體同天王。夫人坐論婦禮，九嬪掌教四德，",
    "T38n1779_004:0763a07": "世婦之知喪祭賓客，女御序王之燕寢。漢制",
    "T38n1779_004:0763a08": "後宮凡十四等，謂昭儀、婕妤、娙五形反娥、容華、美",
    "T38n1779_004:0763a09": "人、八子、充衣、七子、良人、長使、少使、五官、順常、無",
    "T38n1779_004:0763a10": "清，此十四等也。」班固《西都賦》曰「後宮之號，十",
    "T38n1779_004:0763a11": "有四位。」蓋謂此矣。「內生邪想」者，肇云「妖媚邪",
    "T38n1779_004:0763a12": "飾，女人之情，故誨以正直。」「四八道」者，四教八",
    "T38n1779_004:0763a13": "正道也。十七、示在庶人。庶者眾也，言天下眾",
    "T38n1779_004:0763a14": "人也。十八、示在梵天。「十八梵天」者，初二三禪",
    "T38n1779_004:0763a15": "各三天，四禪九天，悉離欲染，通得名梵。「誨以",
    "T38n1779_004:0763a16": "勝慧」者，荊溪云：如禪觀支，是慧非勝，梵亦曾",
    "T38n1779_004:0763a17": "得，不以為尊，故示出世四種勝慧淨禪觀等",
    "T38n1779_004:0763a18": "及無垢禪，通明特勝，帶根本修而無所著。十",
    "T38n1779_004:0763a19": "九、示在帝釋。「十五觀門」者，待檢敘之。「別教金",
    "T38n1779_004:0763a20": "剛已還皆無常」者，荊溪云：此他所計，今因判",
    "T38n1779_004:0763a21": "之令屬別教。又梵王保常過於帝釋，自謂眾",
    "T38n1779_004:0763a22": "生之父母。故今梵不以無常為治者，諸梵已",
    "T38n1779_004:0763a23": "得深根本禪，但以勝慧奪其有漏。剎利婆羅",
    "T38n1779_004:0763a24": "門等通皆保常，此亦置通而從於別各別說",
    "T38n1779_004:0763a25": "之，良由此也。又復亦欲示於教門種種不同",
    "T38n1779_004:0763a26": "令遍識故，故各各說。二十、示在四王。「各主二",
    "T38n1779_004:0763a27": "部鬼神」者，東主乾闥婆、毘舍闍，南主鳩槃茶、",
    "T38n1779_004:0763a28": "薜荔多，西主毒龍、富單那，北主夜叉、羅剎。「上",
    "T38n1779_004:0763a29": "一一事」下，總示上三十五事皆為扶成佛國，",
    "T38n1779_004:0763b01": "講說之者當知其宗。三、結。二、八品半明聲益",
    "T38n1779_004:0763b02": "方便，二：初、敘意分科，二：初、敘意，二：初、總敘。「除",
    "T38n1779_004:0763b03": "物罪垢」者，荊溪云：罪垢之名須通四教。或二",
    "T38n1779_004:0763b04": "緣集故，此教門一部之內廣略相映，觀其義勢",
    "T38n1779_004:0763b05": "逐而釋之，應合廣者不由語略使義混和，故",
    "T38n1779_004:0763b06": "見總略以廣別之，或覩別文以總攝之。所以",
    "T38n1779_004:0763b07": "惑體無二、智非他成，從一開諸令諸歸一，見",
    "T38n1779_004:0763b08": "合亦不少、離元無所分，身土惑智一切皆爾。",
    "T38n1779_004:0763b09": "故此除見除垢為四土因，豈直秖云界內而",
    "T38n1779_004:0763b10": "已。二、別敘意，三：初、列章。「發起問疾品」者，荊溪",
    "T38n1779_004:0763b11": "云：問室內六品何但云發起問疾耶？答：室內",
    "T38n1779_004:0763b12": "見惑六品悉因疾生，但標問疾自攝餘五。二、",
    "T38n1779_004:0763b13": "「初意」下，正釋。「寄言斥彼勸誡為便」者，荊溪云：",
    "T38n1779_004:0763b14": "如云「是身無常」等，寄己身疾斥彼計常，以斥",
    "T38n1779_004:0763b15": "為誡勸觀法身，是則一斥義含誡勸，況復誡後",
    "T38n1779_004:0763b16": "即勸觀也。應云入不思議解脫，文闕不字，謂",
    "T38n1779_004:0763b17": "遠為入不思議弄引、近為二土之因。「生同居",
    "T38n1779_004:0763b18": "有餘」等者，荊溪云：以斷有為有盡未盡俱為",
    "T38n1779_004:0763b19": "見，見證解脫之遠因，失大士之近行。「豈敢輒",
    "T38n1779_004:0763b20": "述」者，荊溪云：慚昔愧今情兼蘊畏，誰能不命",
    "T38n1779_004:0763b21": "輒述屈懷。被命上催，恐重招鄙恥，雖圖俛仰",
    "T38n1779_004:0763b22": "已成招屈，對佛述過勝俗頻譏，故稱本而談",
    "T38n1779_004:0763b23": "兼宣化道，是則賓主及以師弟咸權實益。「樂",
    "T38n1779_004:0763b24": "小執小」者，樂小即是小乘方便，執小即是小",
    "T38n1779_004:0763b25": "乘見有果人。「慕仰大乘」者，知有大乘起見敬",
    "T38n1779_004:0763b26": "服，爾時必能發於大心。「達為至良緣」者，若無",
    "T38n1779_004:0763b27": "彈斥不堪洮汰，況復二味為見醍醐因，得記",
    "T38n1779_004:0763b28": "捨生必招果報。「普令三教」等者，荊溪云：雖有",
    "T38n1779_004:0763b29": "三教，正意以圓訶諸菩薩。菩薩不住大旨，見",
    "T38n1779_004:0763c01": "見同小，其藏通人即以別折其執。「方便」者，於",
    "T38n1779_004:0763c02": "方等中利者入實、鈍者仍未，故知此中折三",
    "T38n1779_004:0763c03": "語通。或但入通入別而已，至法華會方乃見",
    "T38n1779_004:0763c04": "見咸歸。然經大塗宗須入實，以用真性為體、",
    "T38n1779_004:0763c05": "四土為宗故也。此中且從對極以說。三、「此之」",
    "T38n1779_004:0763c06": "下，結示。「此之四意」者，荊溪云：具如前文列釋",
    "T38n1779_004:0763c07": "者是。又總前四意，又有四別：一得命文殊、",
    "T38n1779_004:0763c08": "二文殊論道、三聲聞自鄙、四菩薩進行。故知",
    "T38n1779_004:0763c09": "前二為成後二。後二復有遠近二意，近遠復",
    "T38n1779_004:0763c10": "二：一通、二別。所言通者，遠近各有遠近故也。",
    "T38n1779_004:0763c11": "聲聞二者，遠成究竟、近入熟酥。菩薩二者，鈍",
    "T38n1779_004:0763c12": "同二乘見見有乘，利悟在即。所言別者，聲聞",
    "T38n1779_004:0763c13": "遠益、菩薩近益。今疏從別，故聲聞自鄙、菩薩",
    "T38n1779_004:0763c14": "進行。云、「今明」下，分科，二：初、總分。荊溪云：意",
    "T38n1779_004:0763c15": "乃有四經文二段者，四如前列。所言二段者，",
    "T38n1779_004:0763c16": "即如今文中折伏攝受亦可為二，謂室內攝",
    "T38n1779_004:0763c17": "受、室外折伏。於折伏中有今有昔，今謂問疾",
    "T38n1779_004:0763c18": "俗徒、昔即被訶道眾。於攝受中亦有二意，能",
    "T38n1779_004:0763c19": "生、所生，能即室空、所即六品。又亦可分之以",
    "T38n1779_004:0763c20": "為自他，他傳佛旨、自述己情。即從「居士是疾」",
    "T38n1779_004:0763c21": "已下文是言室外者，既無數千人皆往問疾，",
    "T38n1779_004:0763c22": "爾時未為長者國王現難思事，故見見有問疾",
    "T38n1779_004:0763c23": "時。疾者雖復在於室內，而所被者機形並疎，",
    "T38n1779_004:0763c24": "且云室外。從所被說，復云室外。又折攝等者，",
    "T38n1779_004:0763c25": "亦用《瓔珞》三方便意，思之可知。「折中具攝」等",
    "T38n1779_004:0763c26": "者，折如析觀，攝如體觀。又折如觀身，攝如勸",
    "T38n1779_004:0763c27": "求。又攝中折者，調伏如折、慰喻見見如攝。又",
    "T38n1779_004:0763c28": "藏折通攝、別折圓攝，又權折實攝。「乃至非權",
    "T38n1779_004:0763c29": "非實」下去諸文見見有品，比說可知。二、「今就」",
    "T38n1779_004:0764a01": "下，別分，二：初、正分。「即是折伏自體緣集」者，荊",
    "T38n1779_004:0764a02": "溪云：問前已破古自立二集，今何更立自體",
    "T38n1779_004:0764a03": "集耶？答：兼破論師立斯別稱，今但秖立一無",
    "T38n1779_004:0764a04": "為集，故合標之。又今文中，先且依彼立自體",
    "T38n1779_004:0764a05": "名而暗奪之。二、料簡，二：初番，荊溪云：從問答",
    "T38n1779_004:0764a06": "下重顯其失，而辨大小得名少殊即正釋也。",
    "T38n1779_004:0764a07": "然須得其正釋之旨，兼為欲折見見。攝大乘",
    "T38n1779_004:0764a08": "師以內外塵沙與無明合說，今言二乘與諸",
    "T38n1779_004:0764a09": "菩薩同有內外無為緣集。既分出已即見見，",
    "T38n1779_004:0764a10": "二乘須從著於無為立名。菩薩不著，唯觀自",
    "T38n1779_004:0764a11": "體及以法界，故別得名，名為法界。法界非緣，",
    "T38n1779_004:0764a12": "以緣與彼法界體合，從所障說，故云自體法",
    "T38n1779_004:0764a13": "界緣集。以是應須並置塵沙從無明立，以塵",
    "T38n1779_004:0764a14": "沙惑並不牽於界內外生，故且置之不從其",
    "T38n1779_004:0764a15": "立。所以文云「名別體同」。故例學人與凡夫同",
    "T38n1779_004:0764a16": "有三界思惑。文為二：初、問。二、答，二：初、正答。",
    "T38n1779_004:0764a17": "二、「如凡」下，引例。二番，荊溪云：問學等者，此問",
    "T38n1779_004:0764a18": "從前答文而生。若真若中俱得名理。附中之",
    "T38n1779_004:0764a19": "惑既名自體，依真亦名自體惑耶？前答既用",
    "T38n1779_004:0764a20": "攝論師名，今還承茲以為進難。答中意者，二",
    "T38n1779_004:0764a21": "真既別，真義乃殊。故障界內全非自體，不可",
    "T38n1779_004:0764a22": "同於障中立名，況二惑體殊麁細永別，二真",
    "T38n1779_004:0764a23": "元隔何須疆同？故知自體以對於中則顯偏",
    "T38n1779_004:0764a24": "真，非自非體，但對無為不合別立，故依前破",
    "T38n1779_004:0764a25": "有理存焉。二、「此半」下，隨文釋義，二：初、兩品半",
    "T38n1779_004:0764a26": "室外彈訶折伏，三：初、半品明折伏界內有為",
    "T38n1779_004:0764a27": "緣集，二：初、分科。二、隨釋，四：初、方便現疾，二：",
    "T38n1779_004:0764a28": "初、正釋。二、料簡，二：初、正表二集。「何得知然」",
    "T38n1779_004:0764a29": "者，然猶如此也，指上之辭也，言何以得知",
    "T38n1779_004:0764b01": "淨名臥疾表此二種緣集耶？答意者，無緣大",
    "T38n1779_004:0764b02": "悲等覆十界，眾生之稱無所不收，故知現疾",
    "T38n1779_004:0764b03": "為引六凡四聖令得無疾。二、同小所以。問意",
    "T38n1779_004:0764b04": "者，淨名迹現居士，本是菩薩，二疾已足，何須",
    "T38n1779_004:0764b05": "同小？答意者，普門示現，何障二乘？「復次」下，秖",
    "T38n1779_004:0764b06": "據現為四教菩薩，而通教已攝二乘，以所證",
    "T38n1779_004:0764b07": "同故。二、諸人參問。三、因為說法，二：初、懸談義",
    "T38n1779_004:0764b08": "旨，二：初、總述分料。二、「初文」下，別示顯意，二：初、",
    "T38n1779_004:0764b09": "明說法旨歸。二、「今此」下，判觀門所屬。二、「諸仁」",
    "T38n1779_004:0764b10": "下，隨文正釋，三：初、總標說法。二、正說觀門，二：",
    "T38n1779_004:0764b11": "初、懸示述意，二：初、懸示觀門，二：初、廢古用今。",
    "T38n1779_004:0764b12": "二、「一約」下，正示今義。「十想」者，荊溪云：具如《法",
    "T38n1779_004:0764b13": "界次第》。言「前三」者，即無常、若、無我。「中四」者，、食",
    "T38n1779_004:0764b14": "不淨、世間不可樂、死不淨。後三者，斷、離、盡。「今",
    "T38n1779_004:0764b15": "約勸求」等者，若入後三即入無為，故不言之。",
    "T38n1779_004:0764b16": "「約二種念處」者，問：何以不約緣念處耶？答：緣",
    "T38n1779_004:0764b17": "非正觀，但是分別諸門文字，故且置之。然五",
    "T38n1779_004:0764b18": "種中，二行正助其相大同，慧行是正，行行是",
    "T38n1779_004:0764b19": "助故也。今別立者，行即能行、道是所踐，道行",
    "T38n1779_004:0764b20": "不同故別立之。二、「今約」下，述用門意，二：初、別",
    "T38n1779_004:0764b21": "示。荊溪云：略出下明五修中前之四文三土",
    "T38n1779_004:0764b22": "具足，何以不云常寂土耶？答：第五文云住不",
    "T38n1779_004:0764b23": "思議，即常寂土，何須別立。但以寂光而為所",
    "T38n1779_004:0764b24": "成，即以三土而為能成，故所成唯一、能成有",
    "T38n1779_004:0764b25": "三，是則能所事別故也。問：前三屬生，於生成",
    "T38n1779_004:0764b26": "自。寂光屬所，於佛成自。以自望他還成二他，",
    "T38n1779_004:0764b27": "其義何耶？答：破自他義已如前釋。今從所奪，",
    "T38n1779_004:0764b28": "一往且然，具足應如前之所破。所契、能契故",
    "T38n1779_004:0764b29": "有其四，理還相即不別而別。於中第三即是",
    "T38n1779_004:0764c01": "橫也。同居即是同處淨同居也，安養乃是異",
    "T38n1779_004:0764c02": "處淨同居也，具如《法華．功德品》明。次引螺髻",
    "T38n1779_004:0764c03": "所見，例淨同居也。復云佛慧者見淨無濁，良",
    "T38n1779_004:0764c04": "由佛慧即如《法華》由加而見，引螺髻、普賢亦",
    "T38n1779_004:0764c05": "證佛慧除濁之人。二乘橫見，亦由適聞佛慧",
    "T38n1779_004:0764c06": "故也。二、「託疾」下，總結。二、「今就」下，隨文正釋，二：",
    "T38n1779_004:0764c07": "初、見道，四：初、明無常，三：初、正明無常，二：初、總",
    "T38n1779_004:0764c08": "示。二、「如大集」下，別釋，二：初、明凡夫執常，二：初、",
    "T38n1779_004:0764c09": "示三事無常。歌羅邏，亦羯邏藍，此云雜穢，狀",
    "T38n1779_004:0764c10": "如凝酥，此託胎初七日也。在胎凡經三十八",
    "T38n1779_004:0764c11": "箇七日。二、明凡夫起例。「起諸煩惱」等者，保身",
    "T38n1779_004:0764c12": "為常，因起諸惑，惑故潤業，業故牽生，三道不",
    "T38n1779_004:0764c13": "窮輪轉無極。「不覺」下，示無常相。「三事分離」者，",
    "T38n1779_004:0764c14": "息風既斷，火大即滅，識隨業走，故云離散。二、",
    "T38n1779_004:0764c15": "「今淨」下，明淨名破倒，二：初明說法破倒。二、「若",
    "T38n1779_004:0764c16": "能」下，機緣悟道，二：初、明觀細入道。「觀細無常」",
    "T38n1779_004:0764c17": "者，一期死滅名麁，念念遷謝名細。即下云「一",
    "T38n1779_004:0764c18": "切見如皆無常也」。二、「若毘」下，示兩門異說，二：",
    "T38n1779_004:0764c19": "初、通示兩門。「成論」下，以無常是有法故，是以",
    "T38n1779_004:0764c20": "空方見道。二、「今約」下，今依有門。二、助成，四：初",
    "T38n1779_004:0764c21": "釋無強、二釋無力、三釋無堅、四釋速朽。三、結",
    "T38n1779_004:0764c22": "句破執。二、明苦，二：初、正明苦門，二：初、牒現文",
    "T38n1779_004:0764c23": "直釋。「三苦」者，苦苦、壞苦、行苦。「八苦」者，於生等",
    "T38n1779_004:0764c24": "四苦上更加怨憎會、愛別離、求不得、五盛陰",
    "T38n1779_004:0764c25": "也。「九惱」者，暹云：一惱我、二惱我親、三讚我",
    "T38n1779_004:0764c26": "怨。三世各爾，故合為九。問：過去已去、未來未",
    "T38n1779_004:0764c27": "至，云何惱？答：惱雖過未，境實現在，與相值則",
    "T38n1779_004:0764c28": "生於惱。及過去曾惱於我，記憶在心。二、約苦",
    "T38n1779_004:0764c29": "再解。「行苦」者，念念遷謝名為行苦。「違緣壞樂」，",
    "T38n1779_004:0765a01": "受者違情，境名違緣也。「通苦有四」等者，下文",
    "T38n1779_004:0765a02": "云「四苦有二」。若言即生即老即病即死，是為",
    "T38n1779_004:0765a03": "約理，即今通若也。事四苦者，即今別苦。「別",
    "T38n1779_004:0765a04": "苦苦於通苦」者，事苦重於理苦也，故知生等",
    "T38n1779_004:0765a05": "皆是苦苦。何以今文唯以病為苦？答中兩意：",
    "T38n1779_004:0765a06": "初約病苦現在猛盛，故異於三；次明其實生",
    "T38n1779_004:0765a07": "等俱名苦，但淨名現疾，故別以病苦對之。二、",
    "T38n1779_004:0765a08": "結成苦義。「何可恃怙」者，《詩》云「無父何怙。無母",
    "T38n1779_004:0765a09": "何恃。」注云「怙，賴也。恃，負也。」三、明空，二：初、懸",
    "T38n1779_004:0765a10": "示，二：初、列章。二、隨釋，二：初、總別解，二：初、正",
    "T38n1779_004:0765a11": "示。二、料簡，二：初、簡能喻大小。「不應焰幻為譬」",
    "T38n1779_004:0765a12": "者，以小乘無焰幻譬，故不應也。「沫泡」等者，以",
    "T38n1779_004:0765a13": "衍門十喻無沫等譬故。十喻者，一幻、二焰、三",
    "T38n1779_004:0765a14": "水月、四虛空、五響、六乾城、七夢、八影、九像、十",
    "T38n1779_004:0765a15": "化。「雜譬非宜」者，既四教並談，故小衍雜用。「但",
    "T38n1779_004:0765a16": "大論至如幻」者，荊溪云：具如幻化，俗同真異。",
    "T38n1779_004:0765a17": "一俗三真，例意可見。故於一幻所見不同，所",
    "T38n1779_004:0765a18": "以通教三人見別，別人次第滅幻見理，圓人",
    "T38n1779_004:0765a19": "即於幻見法性。「利人」，即指別圓人也。勸修觀",
    "T38n1779_004:0765a20": "者，留意思之，尋文迷宗謂之數寶。「從多為論」",
    "T38n1779_004:0765a21": "等者，謂聲聞亦為利根說如幻等，但經多說",
    "T38n1779_004:0765a22": "泡沫等譬。衍經亦說泡沫以為助道，但多說",
    "T38n1779_004:0765a23": "如幻等譬。故捨少從多，以譬分教，故云「各有",
    "T38n1779_004:0765a24": "宗途」。或作「徒」字者，誤。「大品」下，正示。衍經亦說",
    "T38n1779_004:0765a25": "少喻，但多少為異耳。「六譬」者，二、簡所喻離合。",
    "T38n1779_004:0765a26": "「離合」者，荊溪云：假身即是諸法合成，是故得",
    "T38n1779_004:0765a27": "云離合不定。亦如《婆沙》釋十二因緣，或云一",
    "T38n1779_004:0765a28": "法即有為也，或云二法即因果也，或云三法",
    "T38n1779_004:0765a29": "即三道，或云四法二因二果，或說五法二因",
    "T38n1779_004:0765b01": "三因，或說六法三世因果，或說七法二因五",
    "T38n1779_004:0765b02": "果，或說八法三因五果，皆以三世更互比說。",
    "T38n1779_004:0765b03": "因緣所成即假身也，故諸經論法相離合悉",
    "T38n1779_004:0765b04": "皆不定。「今用三事者」，若根本禪，多從息入。若",
    "T38n1779_004:0765b05": "通明禪，具觀三事。若無漏禪，觀不淨等及以",
    "T38n1779_004:0765b06": "三事，是故今文但說三事。二、通相釋，二：初、辨",
    "T38n1779_004:0765b07": "異。「故不同前」者，不同前作總別釋也。以餘對",
    "T38n1779_004:0765b08": "色受等，今文俱云是身也。二、「今通」下，正示，二：",
    "T38n1779_004:0765b09": "初、以藏通分喻身空，即入空也。「約藏通觀門」",
    "T38n1779_004:0765b10": "者，荊溪云：問於空觀中即作衍門說法者何",
    "T38n1779_004:0765b11": "耶？答：此中明空，空兼體析，故於此明其義便",
    "T38n1779_004:0765b12": "也。二、立問答釋成，四：初、示分喻所憑，二：初問、",
    "T38n1779_004:0765b13": "二答。二、示喻體有無，二：初問、二答。三、示立喻",
    "T38n1779_004:0765b14": "意旨，二：初問、二答。「易解空」者，以幻等人皆知",
    "T38n1779_004:0765b15": "是空故，故舉幻等以。喻陰空等本空，凡夫妄",
    "T38n1779_004:0765b16": "執，故云難解。四、示諸喻通局，二：初問、二答。「攝",
    "T38n1779_004:0765b17": "大乘至八譬」者，引證幻等為別圓作譬也。暹",
    "T38n1779_004:0765b18": "云：彼論第六云「若實無物，云何成境界？為決",
    "T38n1779_004:0765b19": "此疑故，說幻事譬。若無境界，心及心法云何",
    "T38n1779_004:0765b20": "得生？為決此疑故，說渴鹿譬。若實無塵，愛非",
    "T38n1779_004:0765b21": "愛受用云何得成？為決此疑故，說夢想譬。若",
    "T38n1779_004:0765b22": "實無法，善惡二業愛非愛果報云何得生？為",
    "T38n1779_004:0765b23": "決此疑，故說影譬。若實無法，云何種種智生？",
    "T38n1779_004:0765b24": "為決此疑故，說光影譬。若實無法，云何種種",
    "T38n1779_004:0765b25": "言語起？為決此疑故，說谷響譬。若實無法，云",
    "T38n1779_004:0765b26": "何成緣真實法定心境界？為決此疑故，說水",
    "T38n1779_004:0765b27": "月譬。若實無法，云何諸菩薩故作心無顛倒",
    "T38n1779_004:0765b28": "心，為他作利益事於六道受生？為決此疑故，",
    "T38n1779_004:0765b29": "說變化譬。」三、「今釋」下，結立喻大旨。二、「是身」下，隨",
    "T38n1779_004:0765c01": "釋，十：初、聚沫。經云「撮摩」者，《廣雅》云「撮，持也。」《釋",
    "T38n1779_004:0765c02": "名》云「撮，卒也」，謂暫卒取之也。荊溪云：聚沫譬",
    "T38n1779_004:0765c03": "人空意顯，法空見見未明者，如以水投水，水",
    "T38n1779_004:0765c04": "譬實法，沫喻假名，但破於沫，故但破假。雲等",
    "T38n1779_004:0765c05": "亦然。若如幻譬，全體是幻，豈破幻人反存幻",
    "T38n1779_004:0765c06": "法？影等亦然。若見如因，藥因物成。幻兔者，義",
    "T38n1779_004:0765c07": "與沫同，影等亦爾。二泡、三焰，荊溪云：是身如",
    "T38n1779_004:0765c08": "焰從渴愛生者，焰從渴生，如身見見從愛生。",
    "T38n1779_004:0765c09": "以焰譬身，故並舉之。影與業緣亦復如是。四",
    "T38n1779_004:0765c10": "芭蕉、五幻、六夢、七影、八響，二：初、釋現文，二：初、",
    "T38n1779_004:0765c11": "約谷響釋。「空谷響應」者，《老子》所謂「谷神不死」",
    "T38n1779_004:0765c12": "也。二、約聲響釋。「七處」者，《大論》第六十釋響喻",
    "T38n1779_004:0765c13": "中云「如人語時口中風出，名優陀那，此風出",
    "T38n1779_004:0765c14": "已還入至臍。偈云：風名優陀那，觸臍而上去。",
    "T38n1779_004:0765c15": "是風觸七處，頂及齗齒脣、舌喉及以胸，是中",
    "T38n1779_004:0765c16": "語言生。」二、通前簡示。「各有所譬」者，即以幻譬",
    "T38n1779_004:0765c17": "境界，乃至以變化譬菩薩受生，故云各有所",
    "T38n1779_004:0765c18": "譬，委如前記。問意者，既同大乘，何故有異？「八",
    "T38n1779_004:0765c19": "譬別者」下，正判《攝論》是別教也。「如以四德對",
    "T38n1779_004:0765c20": "四三昧」者，荊溪云：即二十五三昧中以無礙",
    "T38n1779_004:0765c21": "三昧破空處、常三昧破識處、樂三昧破不用",
    "T38n1779_004:0765c22": "處、我三昧破非想處。雖無淨名無礙即淨，若",
    "T38n1779_004:0765c23": "定的對即別義也。言「破四種人」者，秖是得於",
    "T38n1779_004:0765c24": "四空天處人耳。九、浮雲。「雲從龍出」者，《周易》曰",
    "T38n1779_004:0765c25": "「雲從龍，風從虎。」「亦陰陽氣」者，《春秋元命苞》曰",
    "T38n1779_004:0765c26": "「陰陽聚為雲。」十、電。「電義未詳」者，又《五經通義》",
    "T38n1779_004:0765c27": "曰「電，雷光也。」顧凱之曰「陰陽相觸為雷為電。」",
    "T38n1779_004:0765c28": "又《經律異相》云「有四電師。」并前兩解，既異說",
    "T38n1779_004:0765c29": "不一，未可定判，故云未詳。四、明無我，二：初、分",
    "T38n1779_004:0766a01": "科釋疑，二：初、分科。二、釋疑，二：初、對空釋疑，二：",
    "T38n1779_004:0766a02": "初問、二答。「二空」者，破假名得人空，破實法得",
    "T38n1779_004:0766a03": "法空也。「三無我」者，荊溪云：眾生無我、法無我、",
    "T38n1779_004:0766a04": "平等無我。平等無我即第一義空，具如後文",
    "T38n1779_004:0766a05": "〈觀眾生品〉，具足三空即三無我。二、對教釋疑，",
    "T38n1779_004:0766a06": "二：初、問。二、答，二：初、「五」下，隨文釋義，三：初、約四",
    "T38n1779_004:0766a07": "大種明無我，二：初、分科。二、「是身」下，隨釋，二：初、",
    "T38n1779_004:0766a08": "別撿，四：初、撿地，二：初、雙標。二、雙釋，二：初、破",
    "T38n1779_004:0766a09": "外。暹云：此破見惑。所以先破外計者，外計正",
    "T38n1779_004:0766a10": "當見惑也。二、內觀，二：初、引部執。有門以攬地",
    "T38n1779_004:0766a11": "等立眾生名故，故生假地實。空門以四微成",
    "T38n1779_004:0766a12": "四大故，故地但有名，而四微是實。四大尚假，",
    "T38n1779_004:0766a13": "眾生可知。二、「今明」下，明今釋，二：初、約四微撿",
    "T38n1779_004:0766a14": "破。「內地四微所成」等者，荊溪云：此且順於外",
    "T38n1779_004:0766a15": "計以說，即二十五諦中有此計。故彼云四大",
    "T38n1779_004:0766a16": "之中微有增減者，意云其力薄者須多微成，",
    "T38n1779_004:0766a17": "其力大者由少微成。故四大中風力最大，唯",
    "T38n1779_004:0766a18": "一微成，即水無香微、火無香味，一往觀之亦",
    "T38n1779_004:0766a19": "謂似爾。然於佛法終無一微獨能成法，但是",
    "T38n1779_004:0766a20": "有質皆四微成。今欲破計故從計，故下云火",
    "T38n1779_004:0766a21": "二微所成等。「若內」下，四大既無主，三事豈不",
    "T38n1779_004:0766a22": "然，以三事中命即風大、煖即火大、識即六大",
    "T38n1779_004:0766a23": "中識大也。二、「又請」下，約四句撿破，二：初、正撿",
    "T38n1779_004:0766a24": "破。「地無堅性」者，即彼經文。「若有」下，今師約句",
    "T38n1779_004:0766a25": "撿破，釋經無堅義也。二、「金剛」，下引經證。二、撿",
    "T38n1779_004:0766a26": "火。「緣無自性」者，既無自亦，無他等性，故破性",
    "T38n1779_004:0766a27": "四句。三、撿風。四句撿風者，暹云：若計風是有",
    "T38n1779_004:0766a28": "者即為礙，餘三亦然。四、撿水。「水若至汝亦是」",
    "T38n1779_004:0766a29": "者，此舉水例難有神也。「汝若言人能慈」下，隨",
    "T38n1779_004:0766b01": "物知有神，且水是無情而能潤下，隨器潤下",
    "T38n1779_004:0766b02": "何殊慈思，隨器方圓何殊隨物。人若有神，水",
    "T38n1779_004:0766b03": "亦應有；若謂水無，人亦應無。故云「汝亦如是」。",
    "T38n1779_004:0766b04": "四句撿水者，謂有謂無兩亦雙非悉是住義，不",
    "T38n1779_004:0766b05": "起四執方名不住。此撿四大文，皆引《請觀音》",
    "T38n1779_004:0766b06": "者，即彼經身子為優波斯那說四大無主，二",
    "T38n1779_004:0766b07": "入於如實之際也。彼亦在衍，與此意同。廣釋",
    "T38n1779_004:0766b08": "彼經破四大，如《止觀》隨自意中。二、總撿。「總約",
    "T38n1779_004:0766b09": "四大說無我」者，荊溪云：問何不云譬而云約",
    "T38n1779_004:0766b10": "耶？答約者依成也，依外破內故但云約。今推",
    "T38n1779_004:0766b11": "外地乃至無主，知身無主。約外知內，故云約",
    "T38n1779_004:0766b12": "也。餘大準知。外云依神，內云是身依諸大者，",
    "T38n1779_004:0766b13": "以大望身，大是實法。外人迷之，謂有神等。四",
    "T38n1779_004:0766b14": "大不一，神為依誰？若並依四，應有四我。疏云",
    "T38n1779_004:0766b15": "四身，正破四我，我依身故故云四我，內外俱",
    "T38n1779_004:0766b16": "有四大故也。二、約空種明無我。「所既是空」者，",
    "T38n1779_004:0766b17": "所即大虛空也。「圍虛空」者，身內空大也。文中",
    "T38n1779_004:0766b18": "云「及以外空」者，以語助也，猶云及於也。又以",
    "T38n1779_004:0766b19": "還訓與，經律中皆云「及以」。如《四分．序》云「及以",
    "T38n1779_004:0766b20": "身證者」。邇來書寫呼談，多輒改「以」為「與」。仲尼",
    "T38n1779_004:0766b21": "曰「吾猶及史之闕文也，今則亡之矣。」後生淺",
    "T38n1779_004:0766b22": "學慎乎妄改展轉成訛，亦佛法之滅相。一事",
    "T38n1779_004:0766b23": "既然，餘皆倣此。三、約識種明無我，二：初、約識",
    "T38n1779_004:0766b24": "正破。「草木瓦礫亦由陰陽轉變」者，草木如春",
    "T38n1779_004:0766b25": "榮秋凋，瓦礫如將雨礎潤，皆似有知也。荊溪",
    "T38n1779_004:0766b26": "云：瓦礫亦有四時改動，如瓦炭能知時雨。暹",
    "T38n1779_004:0766b27": "云：欲雨瓦重，欲晴炭重。「神使知知」者，謂以知",
    "T38n1779_004:0766b28": "知物，故云知知。二、約風助破。「故大集云」等者，",
    "T38n1779_004:0766b29": "荊溪云：心念牽風故，並由心為增上緣。故前",
    "T38n1779_004:0766c01": "諸義並皆由心與四大合生，生種種計。為破",
    "T38n1779_004:0766c02": "外人及內計故，故各破之非合時無。「手脚不",
    "T38n1779_004:0766c03": "遂」者，遂，進也。二、修道，二：初、懸示，二：初、研詳指",
    "T38n1779_004:0766c04": "定。「若接前」等者，荊溪云：約前五雙。今但五雙，",
    "T38n1779_004:0766c05": "故於見修一雙之中接於見道，即修道也。「此",
    "T38n1779_004:0766c06": "不定」者，於五雙中隨對一雙。是何一雙？「更向",
    "T38n1779_004:0766c07": "前」等，於見修道一雙之中，若更向於四行之",
    "T38n1779_004:0766c08": "中說此不淨，則但成於五停中意，故云見道",
    "T38n1779_004:0766c09": "方便。以居七賢之首，故云前。「明與」下，六賢共",
    "T38n1779_004:0766c10": "成方便。二、「菩薩」下，正約修道，二：初、顯功示位。",
    "T38n1779_004:0766c11": "荊溪云：菩薩若入等者，且約當教近意通菩",
    "T38n1779_004:0766c12": "薩也，若遠論者亦助別圓。二、「今不」下，據義懸",
    "T38n1779_004:0766c13": "釋，二：初、約四想。此四即十想中四也。一不淨",
    "T38n1779_004:0766c14": "想者，自他身內有三十六物，外則九孔惡露",
    "T38n1779_004:0766c15": "常流，從生至終無一淨也。二食不淨者，觀諸",
    "T38n1779_004:0766c16": "飲食不淨，皆從不淨因緣故有。三世間不可",
    "T38n1779_004:0766c17": "樂者，世間有二：一不見有好眾生、二不見有",
    "T38n1779_004:0766c18": "好國土。四死想者，死者常為死逐，出息不保",
    "T38n1779_004:0766c19": "入息。「是身為災」者，此約眾生世間。二、約四苦，",
    "T38n1779_004:0766c20": "二：初、正示。「復次至作四苦」者，荊溪云：不必即",
    "T38n1779_004:0766c21": "是四念處中，以無常觀通修道故。故苦亦然，",
    "T38n1779_004:0766c22": "即是三界皆苦故也。雖免四趣，七反人天具",
    "T38n1779_004:0766c23": "足生等，況仍欲界人天往來，亦可對於生等。",
    "T38n1779_004:0766c24": "二、「但四」下，結判。荊溪云：理四苦者，剎那無常。",
    "T38n1779_004:0766c25": "無常事四苦者，即在修道。以修觀時觀於思",
    "T38n1779_004:0766c26": "惑，思惑屬事，故云事也。今謂理事，亦名通別",
    "T38n1779_004:0766c27": "亦名麁細。理通事別、理細事麁。對麁名理，此",
    "T38n1779_004:0766c28": "理仍事。二、「是身」下，隨釋。「五種不淨」者，一種子",
    "T38n1779_004:0766c29": "不淨，是身攬他遺體託識其中故。二住處不",
    "T38n1779_004:0767a01": "淨，十月居母生熟二藏之間，生從尿道而出",
    "T38n1779_004:0767a02": "故。三自相不淨，眠臥糞穢九孔常流故。四自",
    "T38n1779_004:0767a03": "性不淨，身中唯有尿膿血故。五究竟不淨，命",
    "T38n1779_004:0767a04": "終身壞臭劇死狗故。廣如《止觀》第七。荊溪云：",
    "T38n1779_004:0767a05": "特勝及以九想，具如《法界次第》中明，餘皆生",
    "T38n1779_004:0767a06": "苦。自相不淨尚通胎內初託胎時，何況性耶？",
    "T38n1779_004:0767a07": "是故當知亦屬生也。「雖復澡浴」等者，有人云：",
    "T38n1779_004:0767a08": "衣字平聲，食字入聲。今云不爾，未受用時可",
    "T38n1779_004:0767a09": "以平入二聲呼之，若正受用應並去聲。若衣",
    "T38n1779_004:0767a10": "食二字從平入聲者，澡浴但應云湯水耳，未",
    "T38n1779_004:0767a11": "受用故。「朽井也」者，荊溪云：謂丘墟中朽敗無",
    "T38n1779_004:0767a12": "用。「業力所持」等者，此解是身無定義也。荊溪",
    "T38n1779_004:0767a13": "云：若準人人各自有業，亦可有定業。有可破，",
    "T38n1779_004:0767a14": "亦無定也。又有遇緣，及如《藥師》大小諸橫，并",
    "T38n1779_004:0767a15": "《大經》第二十四明九種橫死，亦成不定。況復",
    "T38n1779_004:0767a16": "秖約人人有業，彼相形業業相望俱名不定。",
    "T38n1779_004:0767a17": "「山海空市」者，《法句經》第二云「有梵志兄弟四",
    "T38n1779_004:0767a18": "人，各得神通，知後七日皆死，共議逃避。一云：",
    "T38n1779_004:0767a19": "『吾入大海，下不至地、上不出水。』一云：『入須彌",
    "T38n1779_004:0767a20": "腹，還合其山。』一云：『輕舉空中。』一云：『入大市中。』",
    "T38n1779_004:0767a21": "各云：『如是處避，無常殺鬼豈知我處。』議訖辭",
    "T38n1779_004:0767a22": "王，述其去意。過七日已，各各命終。市監白王：",
    "T38n1779_004:0767a23": "『有梵志卒死市中。』王云：『有四避對。』一人已死，",
    "T38n1779_004:0767a24": "餘三豈免？」嗚呼！死至叵避，其可驗乎？《晉書》云",
    "T38n1779_004:0767a25": "「郭璞妙於陰陽算曆。於晉元帝世與桓彝友",
    "T38n1779_004:0767a26": "善，每造之。或璞在婦間，便入。璞曰：『卿來，他處",
    "T38n1779_004:0767a27": "自可徑前，但不可廁上相尋耳。必若，至有殃",
    "T38n1779_004:0767a28": "禍。』後彝因醉詣璞，正逢在廁，掩而觀之，見裸",
    "T38n1779_004:0767a29": "身被髮銜刀設醊。璞見彝，撫心大驚曰：『吾每",
    "T38n1779_004:0767b01": "囑卿勿來，反更如此。非但禍吾，卿亦不免矣。",
    "T38n1779_004:0767b02": "天實為之，將以誰咎？』璞，嬰王敦之禍，彝亦死",
    "T38n1779_004:0767b03": "矣。」是知感報已定，豈祈禳所及？而言天實為",
    "T38n1779_004:0767b04": "之，知之何晚！寄言後昆，當信淨名所說，是真",
    "T38n1779_004:0767b05": "祈禳者，《大論》第七十五文也。「大經具出」者，謂",
    "T38n1779_004:0767b06": "具明蛇、賊、空聚也。故彼〈聖行品〉云「譬如有王，",
    "T38n1779_004:0767b07": "以四毒蛇盛之一篋，令人瞻養。『若令一蛇生",
    "T38n1779_004:0767b08": "瞋恚者，我當準法戮之都市。』其人惶怖，捨篋",
    "T38n1779_004:0767b09": "逃走。王復遣五旃陀羅拔刀隨之，又遣一人",
    "T38n1779_004:0767b10": "詐為親善。其人不信，隱聚落間。聞空中聲：『今",
    "T38n1779_004:0767b11": "夜當有六大賊來。』其人怖走。路值一河，乘筏",
    "T38n1779_004:0767b12": "截流而去，安隱無患。四蛇喻四大，五旃陀羅",
    "T38n1779_004:0767b13": "喻五陰，詐親善者喻貪愛，空聚落喻內六入，",
    "T38n1779_004:0767b14": "六大賊喻外六塵，河喻煩惱，船筏喻六度道",
    "T38n1779_004:0767b15": "品，安隱無患喻得大涅槃。」",
    "T38n1779_004:0767b16": "維摩經略疏垂裕記卷第四"
}