{
    "T02n0109_001:0503b02": "佛說轉法輪經",
    "T02n0109_001:0503b04": "後漢安息三藏安世高譯",
    "T02n0109_001:0503b05": "聞如是：一時，佛在波羅㮈國鹿野樹下坐，時",
    "T02n0109_001:0503b06": "有千比丘諸天神，皆大會側塞空中，於是有",
    "T02n0109_001:0503b07": "自然法輪，飛來當佛前轉。佛以手撫輪曰：",
    "T02n0109_001:0503b08": "「止！往者吾從無數劫來，為名色轉受苦無",
    "T02n0109_001:0503b09": "量，今者癡愛之意已止，漏結之情已解，諸",
    "T02n0109_001:0503b10": "根已定生死已斷，不復轉於五道也。」輪即",
    "T02n0109_001:0503b11": "止。於是，佛告諸比丘：「世間有二事墮邊行，",
    "T02n0109_001:0503b12": "行道弟子捨家者，終身不當與從事。何等二？",
    "T02n0109_001:0503b13": "一為念在貪欲無清淨志，二為猗著身愛",
    "T02n0109_001:0503b14": "不能精進。是故退邊行，不得值佛道德具",
    "T02n0109_001:0503b15": "人。若此比丘不念貪欲著身愛行，可得受中，",
    "T02n0109_001:0503b16": "如來最正覺得眼得慧，從兩邊度自致泥洹。",
    "T02n0109_001:0503b17": "何謂受中？謂受八直之道，一曰正見，二曰",
    "T02n0109_001:0503b18": "正思，三曰正言，四曰正行，五曰正命，六曰",
    "T02n0109_001:0503b19": "正治，七曰正志，八曰正定。若諸比丘本末",
    "T02n0109_001:0503b20": "聞道，當已知甚苦為真諦，已一心受眼受禪",
    "T02n0109_001:0503b21": "思受慧見，覺所念令意解，當知甚苦習盡為",
    "T02n0109_001:0503b22": "真諦，已受眼觀禪思慧見，覺所念令意解，如",
    "T02n0109_001:0503b23": "是盡真諦。何謂為苦？謂生老苦、病苦，憂、悲、惱",
    "T02n0109_001:0503b24": "苦，怨憎會苦，所愛別苦，求不得苦，要從五陰",
    "T02n0109_001:0503b25": "受盛為苦。何謂苦習？謂從愛故而令復有樂",
    "T02n0109_001:0503b26": "性，不離在在貪憙，欲愛、色愛、不色之愛，是",
    "T02n0109_001:0503b27": "習為苦。何謂苦盡？謂覺從愛復有所樂，婬",
    "T02n0109_001:0503b28": "念不受，不念無餘無婬，捨之無復禪，如是",
    "T02n0109_001:0503b29": "為習盡。何謂苦習盡欲受道？謂受行八直",
    "T02n0109_001:0503c01": "道，正見、正思、正言、正行、正命、正治、正志、正定，",
    "T02n0109_001:0503c02": "是為苦習盡受道真諦也。",
    "T02n0109_001:0503c03": "「又是，比丘！苦為真諦，苦由習為真諦，苦習",
    "T02n0109_001:0503c04": "盡為真諦，苦習盡欲受道為真諦，若本在昔",
    "T02n0109_001:0503c05": "未聞是法者，當受眼觀禪行受慧見受覺念",
    "T02n0109_001:0503c06": "令意得解。若令在斯未聞是四諦法者，當受",
    "T02n0109_001:0503c07": "道眼、受禪思、受慧覺，令意行解。若諸在彼不",
    "T02n0109_001:0503c08": "得聞是四諦法者，亦當受眼、受禪、受慧、受覺，",
    "T02n0109_001:0503c09": "令意得解，是為四諦三轉合十二事，知而未",
    "T02n0109_001:0503c10": "淨者吾不與也。一切世間諸天人民，若梵、若",
    "T02n0109_001:0503c11": "魔、沙門、梵志，自知證已，受行戒、定、慧、解、度知",
    "T02n0109_001:0503c12": "見成，是為四極。是生後不復有，長離世間無",
    "T02n0109_001:0503c13": "復憂患。」佛說是時，賢者阿若拘鄰等及八",
    "T02n0109_001:0503c14": "千姟天，皆遠塵離垢諸法眼生。其千比丘",
    "T02n0109_001:0503c15": "漏盡意解，皆得阿羅漢，及上諸習法應當",
    "T02n0109_001:0503c16": "盡者一切皆轉。眾祐法輪聲三轉，諸天世間",
    "T02n0109_001:0503c17": "在法地者莫不遍聞，至于第一四天王、忉",
    "T02n0109_001:0503c18": "利天、焰天、兜術天、不驕樂天、化應聲天，至諸",
    "T02n0109_001:0503c19": "梵界須臾遍聞。爾時，佛界三千日月萬二千",
    "T02n0109_001:0503c20": "天地皆大震動，是為佛眾祐，始於波羅㮈以",
    "T02n0109_001:0503c21": "無上法輪轉未轉者，照無數度諸天人從是",
    "T02n0109_001:0503c22": "得道。佛說是已，皆大歡喜。",
    "T02n0109_001:0503c23": "佛說轉法輪經"
}