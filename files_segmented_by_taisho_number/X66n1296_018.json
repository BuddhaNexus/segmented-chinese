{
    "X66n1296_018:0103a03": "宗門拈古彚集卷第十八",
    "X66n1296_018:0103a05": "古杭白巖嗣祖沙門　淨符　彚集",
    "X66n1296_018:0103a06": "　　△南三",
    "X66n1296_018:0103a07": "終南山雲際師祖禪師(南三南泉願嗣)問南泉。摩尼珠人不",
    "X66n1296_018:0103a08": "識。如來藏裏親收得。如何是藏。泉曰與汝往來者是。",
    "X66n1296_018:0103a09": "祖曰不往來者如何。泉曰亦是藏。祖曰如何是珠。泉",
    "X66n1296_018:0103a10": "召師祖。祖應諾。泉曰。去。汝不會我語。祖從此信入。",
    "X66n1296_018:0103a11": "雪竇顯向往來者是處云。草裏漢。向不往來者亦",
    "X66n1296_018:0103a12": "是處云。雪上加霜。向如何是珠處別云。險。又云百",
    "X66n1296_018:0103a13": "尺竿頭作伎倆。不是好手。這裏著得箇眼。主賓互",
    "X66n1296_018:0103a14": "換。便能深入虎穴。或不漝麼。縱饒師祖悟去。也是",
    "X66n1296_018:0103a15": "龍頭蛇尾。",
    "X66n1296_018:0103a16": "白雲端云。這僧一顆摩尼珠。可謂希世之寶。大可",
    "X66n1296_018:0103a17": "憐生。幾乎落在萬丈深坑。猶賴南泉老手親為托",
    "X66n1296_018:0103a18": "起。且道此珠現今在什麼處。乃云。海神知貴不知",
    "X66n1296_018:0103a19": "價。留與人間照光夜。",
    "X66n1296_018:0103a20": "淨因成云。南泉應機酬對。縱奪可觀。檢點將來。終",
    "X66n1296_018:0103a21": "未能指出他珠在。直饒道汝不會我語。正是藏。畢",
    "X66n1296_018:0103a22": "竟珠在甚麼處。莫是海神知貴不知價麼。此是近",
    "X66n1296_018:0103a23": "來新婦禪。不勞拈出。拍禪牀云。珠之與藏。被老僧",
    "X66n1296_018:0103a24": "一拍粉碎。諸人更來這裏討什麼盌。又拍一下。",
    "X66n1296_018:0103b01": "照覺勤云。南泉一期垂手。收放擒縱則不無。要且",
    "X66n1296_018:0103b02": "未見向上事在。只如盡大地是如來藏。向甚麼處",
    "X66n1296_018:0103b03": "著珠。盡大地是摩尼珠。喚什麼作藏。若明得有轉",
    "X66n1296_018:0103b04": "身處。許你具一隻眼。",
    "X66n1296_018:0103b05": "南堂欲云。南泉入草求人。雪竇橫身虎穴則且置。",
    "X66n1296_018:0103b06": "且道師祖悟去。畢竟承誰恩力。這裏著得箇眼。便",
    "X66n1296_018:0103b07": "見頭正尾正。",
    "X66n1296_018:0103b08": "古南門云。南泉太煞繁詞。待問如何是如來藏。但",
    "X66n1296_018:0103b09": "云更莫別求。如何是珠。一槌粉碎了也。不妨好手。",
    "X66n1296_018:0103b10": "諸人還會麼。",
    "X66n1296_018:0103b11": "理安洸云。南泉用盡自己心。笑破他人口。山僧則",
    "X66n1296_018:0103b12": "不然。有問如何是藏。錦包特石。如何是珠。鐵褁泥",
    "X66n1296_018:0103b13": "團。",
    "X66n1296_018:0103b14": "宣州刺史陸亘大夫(南三南泉願嗣)問南泉。大悲菩薩用許",
    "X66n1296_018:0103b15": "多手眼作麼。泉曰如國家用大夫作什麼。",
    "X66n1296_018:0103b16": "雪竇顯別南泉云。不及大夫所問。",
    "X66n1296_018:0103b17": "保寧勇別云。也未為分外。",
    "X66n1296_018:0103b18": "大夫因南泉遷化來弔慰。院主問大夫何不哭先師。",
    "X66n1296_018:0103b19": "大夫曰院主道得亘即哭。主無對。",
    "X66n1296_018:0103b20": "長慶稜云。且道合哭不合哭。",
    "X66n1296_018:0103b21": "池州甘贄行者(南三南泉願嗣)入南泉設齋。時黃檗為首座。",
    "X66n1296_018:0103b22": "贄請施財。檗曰財法二施等無差別。贄曰恁麼道爭",
    "X66n1296_018:0103b23": "消得某甲嚫。便舁錢出去。須臾復入曰請施財。檗曰",
    "X66n1296_018:0103b24": "財法二施等無差別。贄乃行嚫。",
    "X66n1296_018:0103c01": "翠巖真云。甘贄行者黠兒落節。黃檗施財何曾夢",
    "X66n1296_018:0103c02": "見。",
    "X66n1296_018:0103c03": "雲居元云。大小黃檗被甘贄換却一隻眼。",
    "X66n1296_018:0103c04": "徑山杲云。一等是隨邪逐惡。雲居羅漢較些子。",
    "X66n1296_018:0103c05": "靈隱嶽云。總是掩耳偷鈴。殊不知甘贄有收有放。",
    "X66n1296_018:0103c06": "首座徹底惺惺。雲收雨霽長空濶。一對鴛鴦畵不",
    "X66n1296_018:0103c07": "成。",
    "X66n1296_018:0103c08": "愚菴盂云。翠巖大慧觀風知變裁抑有方。只是但",
    "X66n1296_018:0103c09": "見錐頭利不見鑿頭方。黃檗運籌帷幄決勝千里。",
    "X66n1296_018:0103c10": "行者兩度衝鋒一擡一捺。可謂用盡自己心。笑破",
    "X66n1296_018:0103c11": "他人口。唯南泉老漢却能坐觀成敗。",
    "X66n1296_018:0103c12": "靈巖儲云。翠巖雖則一手擡一手搦。肘臂終不外",
    "X66n1296_018:0103c13": "曲。首座固是熟處難忘。未免執一不變。行者可謂",
    "X66n1296_018:0103c14": "予奪臨時。太殺希功冀傚。爭似梁谿五居士設齋",
    "X66n1296_018:0103c15": "行嚫。不矜不伐。祇要諸人飽便休。",
    "X66n1296_018:0103c16": "青龍斯云。黃檗大似停囚長智。行者亦似貧兒賣",
    "X66n1296_018:0103c17": "富。雖然二俱作家。檢點將來。不無滲漏。若是山僧",
    "X66n1296_018:0103c18": "作黃檗。待行者請施財。信手拈來劈面便擲。行者",
    "X66n1296_018:0103c19": "雖通身是眼。管教措手不及。",
    "X66n1296_018:0103c20": "明招補徵云。行者兩度請行施。是好心不是好心。",
    "X66n1296_018:0103c21": "黃檗答話兩轉一般。行者為甚肯一不肯一。",
    "X66n1296_018:0103c22": "甘贄開接待。有問曰行者接待不易。贄曰譬如餧驢",
    "X66n1296_018:0103c23": "餧馬。",
    "X66n1296_018:0103c24": "瑯瑘覺云。快把飯來。",
    "X66n1296_018:0104a01": "五祖演云。願行者長似今日。",
    "X66n1296_018:0104a02": "高峰妙云。瑯瑘和尚美則美矣。只是做造愴忙。不",
    "X66n1296_018:0104a03": "堪供養。五祖和尚不鑑來風。一鍋澹虀羮。可惜著",
    "X66n1296_018:0104a04": "了許多鹽醋。譬如餧驢餧馬。只向他道殘羮餿飯",
    "X66n1296_018:0104a05": "不勞搬出。大眾且道。與古人是同是別。定當得出。",
    "X66n1296_018:0104a06": "日消萬兩黃金。不然。喫水也須防噎。",
    "X66n1296_018:0104a07": "鎮州普化和尚(南三盤山積嗣)居常入市振鐸曰。明頭來明",
    "X66n1296_018:0104a08": "頭打。暗頭來暗頭打。四方八面來旋風打。虗空來連",
    "X66n1296_018:0104a09": "架打。一日臨濟令僧捉住曰。總不恁麼來時如何。化",
    "X66n1296_018:0104a10": "拓開曰。來日大悲院裏有齋。僧回舉以濟。濟曰我從",
    "X66n1296_018:0104a11": "來疑著這漢。",
    "X66n1296_018:0104a12": "五祖演云。若是五祖則不然。有人問總不恁麼來",
    "X66n1296_018:0104a13": "時如何。和聲便打。是他須道五祖盲枷瞎棒。我只",
    "X66n1296_018:0104a14": "要你恁麼道。何故。一任舉似諸方。",
    "X66n1296_018:0104a15": "雲門信云。普化和尚恁麼作怪。被臨濟將鼻孔一",
    "X66n1296_018:0104a16": "揑。酸去十分。若無大悲院躲得過。何處見有普化。",
    "X66n1296_018:0104a17": "福嚴容云。普化恁麼帶累人。上天無路入地無門。",
    "X66n1296_018:0104a18": "且道端的在什麼處。臨濟道我從來疑著者漢。也",
    "X66n1296_018:0104a19": "未必是好心。",
    "X66n1296_018:0104a20": "雪竇雲云。普化與麼答話。雖則超今邁古令人景",
    "X66n1296_018:0104a21": "仰不及。檢較將來。要且未能塞斷衲僧咽喉去在。",
    "X66n1296_018:0104a22": "今日有問山僧。總不恁麼來時如何。但向伊道谷",
    "X66n1296_018:0104a23": "谷孤谷谷孤。",
    "X66n1296_018:0104a24": "普化因臨濟與河陽木塔二長老同在僧堂內坐。相",
    "X66n1296_018:0104b01": "與議曰普化者漢每日在街市掣風掣顛。如他是凡",
    "X66n1296_018:0104b02": "是聖。正議時化忽從外入來。濟便問汝是凡是聖。化",
    "X66n1296_018:0104b03": "曰汝且道我是凡是聖。濟便喝。化以手指曰。河陽新",
    "X66n1296_018:0104b04": "婦子。木塔老婆禪。臨濟小廝兒。却具一隻眼。濟曰者",
    "X66n1296_018:0104b05": "賊。化曰賊賊。便出去。",
    "X66n1296_018:0104b06": "首山念云。者兩個賊。有個正賊。且道那個是正賊。",
    "X66n1296_018:0104b07": "復代云。劉盆子。",
    "X66n1296_018:0104b08": "普化同臨濟在一施主家齋。濟問。毛吞巨海。芥納須",
    "X66n1296_018:0104b09": "彌。為復是神通妙用。為復是法爾如然。化遽趯倒飯",
    "X66n1296_018:0104b10": "牀。濟曰太麤生。化曰。者裏是甚麼所在。說麤說細。濟",
    "X66n1296_018:0104b11": "休去。明日又同一施主家齋。濟問今日供養何似昨",
    "X66n1296_018:0104b12": "日。化又趯倒飯牀。濟曰太麤生。化曰瞎漢。佛法說甚",
    "X66n1296_018:0104b13": "麼麤細。濟乃吐舌。",
    "X66n1296_018:0104b14": "雪竇顯云。兩個老賊。喫飯也不了。好與三十棒。棒",
    "X66n1296_018:0104b15": "雖行。且那個正賊。",
    "X66n1296_018:0104b16": "南堂靜云。二尊宿如二龍爭珠。拏雲攫霧不動波",
    "X66n1296_018:0104b17": "瀾。如二虎爭餐。活捉生擒不傷物命。者裏或有問。",
    "X66n1296_018:0104b18": "毛吞巨海芥納須彌為復是神通妙用為復是法",
    "X66n1296_018:0104b19": "爾如然。只向道一拳拳倒黃鶴樓。一踢踢翻鸚鵡",
    "X66n1296_018:0104b20": "洲。有意氣時添意氣。不風流處也風流。",
    "X66n1296_018:0104b21": "南華昺云。臨濟覿面提撕。普化全機酧酢。直得南",
    "X66n1296_018:0104b22": "山鼈鼻吞却東海鯉魚。陝府銕牛觸倒嘉州大象。",
    "X66n1296_018:0104b23": "為甚如此。相逢不下馬。各自奔前程。",
    "X66n1296_018:0104b24": "昭覺勤云。精金不百鍊。怎見光輝。至寶不酧價。怎",
    "X66n1296_018:0104c01": "辨真假。不是臨濟不能騐他普化。不是普化不能",
    "X66n1296_018:0104c02": "抗他臨濟。所謂如水入水如金博金。雖然如是。放",
    "X66n1296_018:0104c03": "過則彼此作家。檢點則二俱失利。具擇法眼者試",
    "X66n1296_018:0104c04": "請辨看。",
    "X66n1296_018:0104c05": "天童華云。一出一沒。一往一來。猛虎口裏奪餐。毒",
    "X66n1296_018:0104c06": "蛇頭上揩癢。要且未稱大丈夫事。二老名喧宇宙。",
    "X66n1296_018:0104c07": "價重當時。山僧豈可謹密三寸。二俱放過。為他弄",
    "X66n1296_018:0104c08": "假像真。二俱不放過。為他搕[打-丁+(天/韭)]太甚。是汝諸人若",
    "X66n1296_018:0104c09": "作佛法商量。達磨一宗掃土而盡。",
    "X66n1296_018:0104c10": "南堂欲云。雪竇與麼道。也好與二十棒。且道過在",
    "X66n1296_018:0104c11": "甚麼處。不見道正賊走却。邏縱人喫棒。",
    "X66n1296_018:0104c12": "磬山脩云。者二老宿。一個具擒龍之手。一個得陷",
    "X66n1296_018:0104c13": "虎之機。可謂作家相見。且道誰是陷虎。誰是擒龍。",
    "X66n1296_018:0104c14": "具擇法眼者。試辨取看。",
    "X66n1296_018:0104c15": "古南門云。者兩個漢驀拶相逢。拳來脚應。不是冤",
    "X66n1296_018:0104c16": "家不聚頭。敢問大眾。臨濟一條棒。尋常橫打豎打。",
    "X66n1296_018:0104c17": "到者裏因甚却吐舌。還見二老漢麼。一聲羗笛離",
    "X66n1296_018:0104c18": "亭晚。君向瀟湘我向秦。",
    "X66n1296_018:0104c19": "棲霞成云。臨濟兩度撩撥。也只要勘破普化。而普",
    "X66n1296_018:0104c20": "化是個擔板漢。兩度被臨濟扭揑鼻孔。全然不知。",
    "X66n1296_018:0104c21": "雪竇與麼道。勘破了也。於今得一機者。還識臨濟",
    "X66n1296_018:0104c22": "吐舌麼。",
    "X66n1296_018:0104c23": "慧雲盛云。普化掀天關。臨濟轉地軸。就其作為不",
    "X66n1296_018:0104c24": "妨峻峭。正眼看來二俱瞎漢。好各與三十拄杖。忽",
    "X66n1296_018:0105a01": "有個漢道慧雲棒教誰喫。打云。龍蛇易辨。衲子難",
    "X66n1296_018:0105a02": "瞞。",
    "X66n1296_018:0105a03": "壽州良遂禪師(南三麻谷徹嗣)參麻谷。谷見來便將鋤頭去",
    "X66n1296_018:0105a04": "鋤草。良到鋤草處。谷殊不顧。便歸方丈閉却門。良次",
    "X66n1296_018:0105a05": "日復去。谷又閉却門。良廼敲門。谷問阿誰。良擬稱名。",
    "X66n1296_018:0105a06": "忽爾契悟。遽曰和尚莫瞞良遂。良遂若不來禮拜和",
    "X66n1296_018:0105a07": "尚。洎乎被經論賺過一生。谷便開門相見。及歸講肆",
    "X66n1296_018:0105a08": "乃謂眾曰。諸人知處良遂總知。良遂知處諸人不知。",
    "X66n1296_018:0105a09": "雲門偃云。便有逆水之波。又云。作麼生是良遂知",
    "X66n1296_018:0105a10": "處。",
    "X66n1296_018:0105a11": "東林顏云。作麼生是良遂知處。鸕鷀語鶴。",
    "X66n1296_018:0105a12": "靈隱嶽云。為人為徹。咬著生鐵。逆水之波。虗空釘",
    "X66n1296_018:0105a13": "橛。",
    "X66n1296_018:0105a14": "金州操禪師(南三章敬惲嗣)請米和尚齋。不排坐位。米到展",
    "X66n1296_018:0105a15": "坐具禮拜。州下禪牀。米乃坐州位。州却席地而坐。齋",
    "X66n1296_018:0105a16": "訖米便去。侍者曰。和尚受一切人欽仰。今日坐位被",
    "X66n1296_018:0105a17": "人奪却。州曰。三日後若來。即受救在。米三日後果來",
    "X66n1296_018:0105a18": "曰。前日遭賊。",
    "X66n1296_018:0105a19": "鏡清怤因僧問。米和尚道前日遭賊。意旨如何。清",
    "X66n1296_018:0105a20": "云。止見錐頭利。不見鑿頭方。",
    "X66n1296_018:0105a21": "愚菴盂云。當時米和尚一到便席地而坐。絕教金",
    "X66n1296_018:0105a22": "州上天無路入地無門。直坐到樓至如來出世。我",
    "X66n1296_018:0105a23": "那時再來與渠相見。以手斫額云猫。",
    "X66n1296_018:0105a24": "報恩賢云。金州失位。米胡遭賊。秤鈎打釘。剛是拽",
    "X66n1296_018:0105b01": "直。可惜侍者欠伶俐。若是個漢。待米和尚道前日",
    "X66n1296_018:0105b02": "遭賊。便好問和尚失却甚麼。當時下得者語。非但",
    "X66n1296_018:0105b03": "米師欽服。直使金州退身有分。",
    "X66n1296_018:0105b04": "五臺山祕魔巖和尚(南三永泰湍嗣)常持一木杈。凡見僧來。",
    "X66n1296_018:0105b05": "纔禮拜即叉却頸曰。那個魔魅教汝出家。那個魔魅",
    "X66n1296_018:0105b06": "教汝行脚。道得也叉下死。道不得也叉下死。速道速",
    "X66n1296_018:0105b07": "道。霍山通聞往見之。未禮拜便攛入懷中。祕乃拊通",
    "X66n1296_018:0105b08": "背三下。通拍手曰。師兄三千里外賺我來。三千里外",
    "X66n1296_018:0105b09": "賺我來。",
    "X66n1296_018:0105b10": "保福展云。當斷不斷返招其亂。",
    "X66n1296_018:0105b11": "首山念云。千聞不如一見。",
    "X66n1296_018:0105b12": "法眼益於速道速道下代僧云。乞命乞命。",
    "X66n1296_018:0105b13": "法燈欽代僧但引頸示之。",
    "X66n1296_018:0105b14": "報慈遂代僧云。老兒家放下杈子得也。",
    "X66n1296_018:0105b15": "五祖戒云。山僧當時若見。奪取杈來。驀項叉倒。點",
    "X66n1296_018:0105b16": "把火照看伊面皮厚多少。",
    "X66n1296_018:0105b17": "明招謙云。我當時見伊欲道未道之際。先與一杈。",
    "X66n1296_018:0105b18": "瑯瑘覺云。雷聲甚大。雨點全無。",
    "X66n1296_018:0105b19": "湖南上林戒靈禪師(南三永泰湍嗣)初參溈山。溈問大德作",
    "X66n1296_018:0105b20": "什麼來。林曰介冑全具。溈曰盡卸了來與大德相見。",
    "X66n1296_018:0105b21": "林曰卸了也。溈咄曰。賊尚未打。卸作甚麼。林無對。仰",
    "X66n1296_018:0105b22": "山代曰。請和尚屏却左右。溈山以手指曰喏喏。林後",
    "X66n1296_018:0105b23": "參永泰。方諭其旨。",
    "X66n1296_018:0105b24": "愚菴盂云。且道上林悟溈山旨耶。悟仰山旨耶。若",
    "X66n1296_018:0105c01": "從溈山上悟來。甲冑何在。若從仰山上悟來。試問",
    "X66n1296_018:0105c02": "仰山還曾屏却也未。若總不恁麼。從自己領得。卸",
    "X66n1296_018:0105c03": "却個甚麼。僧曰和尚何得以己方人。盂以手指曰",
    "X66n1296_018:0105c04": "喏喏。",
    "X66n1296_018:0105c05": "△青三",
    "X66n1296_018:0105c06": "潭州道吾宗智禪師(青三藥山儼嗣)離藥山見南泉。泉問闍",
    "X66n1296_018:0105c07": "黎名甚麼。吾曰宗智。泉曰智不到處作麼生宗。吾曰",
    "X66n1296_018:0105c08": "切忌道著。泉曰灼然道著即頭角生。三日後吾與雲",
    "X66n1296_018:0105c09": "巖在後架把針。南泉見乃問。智頭陀前日道智不到",
    "X66n1296_018:0105c10": "處切忌道著。道著即頭角生。合作麼生行履。吾便抽",
    "X66n1296_018:0105c11": "身入僧堂。泉便歸方丈。",
    "X66n1296_018:0105c12": "五磊權云。前輩與麼說話。大似病鳥棲蘆。太殺無",
    "X66n1296_018:0105c13": "轉智。者裏則不然。智不到處正好道著。雨灑巖花。",
    "X66n1296_018:0105c14": "風生殿角。診候臨時。應病與藥。看孔著楔。解粘去",
    "X66n1296_018:0105c15": "縛。天馬挨開大施門。震動乾坤星斗落。",
    "X66n1296_018:0105c16": "道吾因雲巖不安。乃問離此殻漏子向甚麼處相見。",
    "X66n1296_018:0105c17": "巖曰不生不滅處相見。吾曰何不道非不生不滅處",
    "X66n1296_018:0105c18": "亦不求相見。",
    "X66n1296_018:0105c19": "雪竇顯云。侍者與我記取者一問。",
    "X66n1296_018:0105c20": "昭覺勤別云。何處不逢渠。",
    "X66n1296_018:0105c21": "雲居莊云。不生不滅與非不生不滅處。總無相見",
    "X66n1296_018:0105c22": "分。若問雲居脫却殻漏子向甚麼處相見。只向他",
    "X66n1296_018:0105c23": "道什麼處不相見。驀拈拄杖劃一劃下座。",
    "X66n1296_018:0105c24": "白巖符云。者兩個漢尋常出一言吐一語如鐵蒺",
    "X66n1296_018:0106a01": "黎。誰敢咬嚼。為甚到者裏却似個座主態。莫有知",
    "X66n1296_018:0106a02": "他落處者麼。設有。切忌話作兩橛。",
    "X66n1296_018:0106a03": "道吾指佛桑花問僧。者個何似那個。曰直得寒毛卓",
    "X66n1296_018:0106a04": "豎。吾曰畢竟如何。曰道吾門下底。吾曰十里大王。",
    "X66n1296_018:0106a05": "昭覺勤云。以膠投漆。騐影知形。不諳正去偏來。怎",
    "X66n1296_018:0106a06": "解明投暗合。還委悉麼。蝦蟇跳上梵天。蚯蚓驀過",
    "X66n1296_018:0106a07": "東海。",
    "X66n1296_018:0106a08": "徑山筞云。不開戶牗安知明月之光。不汎仙槎安",
    "X66n1296_018:0106a09": "覩天河之勢。道吾以楔拔楔。者僧以智破智。雖然",
    "X66n1296_018:0106a10": "驀路相逢。未免三頭六臂。還委悉麼。愛他年少子。",
    "X66n1296_018:0106a11": "翻作白頭翁。",
    "X66n1296_018:0106a12": "道吾示眾。高不在絕頂。富不在福嚴。樂不在天堂。苦",
    "X66n1296_018:0106a13": "不在地獄。",
    "X66n1296_018:0106a14": "徑山杲云。高在絕頂。富在福嚴。樂在天堂。苦在地",
    "X66n1296_018:0106a15": "獄。",
    "X66n1296_018:0106a16": "南堂欲云。一人高高處觀之不足。一人低低處平",
    "X66n1296_018:0106a17": "之有餘。唱教門中足可觀光。衲僧門下猶欠悟在。",
    "X66n1296_018:0106a18": "本覺又作麼生。但將飯向無心盌。自有人提折脚",
    "X66n1296_018:0106a19": "鐺。",
    "X66n1296_018:0106a20": "能仁鑑云。二大老各得一坐具地。便乃分疆列界。",
    "X66n1296_018:0106a21": "若是衲僧門下事。終未得在。祇如悲華者裏又且",
    "X66n1296_018:0106a22": "如何。衲被蒙頭萬事休。此時山僧都不會。",
    "X66n1296_018:0106a23": "道吾因雲巖臨遷化。遣書來辭。吾覽書畢乃謂洞山",
    "X66n1296_018:0106a24": "密師伯曰。雲巖不知有。我悔當時不向伊道。雖然如",
    "X66n1296_018:0106b01": "是。要且不違藥山之子。",
    "X66n1296_018:0106b02": "報慈遂徵云。古人與麼道。還知有也未。雲巖當時",
    "X66n1296_018:0106b03": "不會。什麼處是他不會處。",
    "X66n1296_018:0106b04": "翠巖芝云。道吾道雲巖不知有。悔當時不向伊說。",
    "X66n1296_018:0106b05": "只如與麼道。道吾還知有也無。",
    "X66n1296_018:0106b06": "潭州雲巖曇晟禪師(青三藥山儼嗣)因藥山問。聞汝解弄獅",
    "X66n1296_018:0106b07": "子是否。巖曰是。山曰弄得幾出。巖曰弄得六出。山曰",
    "X66n1296_018:0106b08": "我亦弄得。巖曰和尚弄得幾出。山曰我只弄得一出。",
    "X66n1296_018:0106b09": "巖曰一即六六即一。巖後到溈山。山問承聞長老在",
    "X66n1296_018:0106b10": "藥山弄獅子是否。巖曰是。溈曰長弄有置時。巖曰要",
    "X66n1296_018:0106b11": "弄即弄要置即置。溈曰置時獅子在什麼處。巖曰置",
    "X66n1296_018:0106b12": "也置也。",
    "X66n1296_018:0106b13": "法昌遇云。好一場獅子。只是有頭無尾。我當時若",
    "X66n1296_018:0106b14": "見溈山道置時獅子在什麼處。便與放出踞地金",
    "X66n1296_018:0106b15": "毛。直教溈山藏身無路。",
    "X66n1296_018:0106b16": "泐潭準云。藥山雲巖鈍置殺人。兩父子弄一個獅",
    "X66n1296_018:0106b17": "子也弄不出。若是準上座。只消自弄。乃拈拄杖云。",
    "X66n1296_018:0106b18": "大眾高著眼。遂擲下云。個中消息子。能有幾人知。",
    "X66n1296_018:0106b19": "棲霞成云。雲巖自謂解弄六出。及到大溈一出也",
    "X66n1296_018:0106b20": "弄不來。當時若解哮吼一聲。管教大溈倒退三千",
    "X66n1296_018:0106b21": "里。",
    "X66n1296_018:0106b22": "洞山度云。雲巖雖善藏鋒。不合將金毛收入窟裏。",
    "X66n1296_018:0106b23": "若是山僧。待問置時獅子在什麼處。便與劈面一",
    "X66n1296_018:0106b24": "掌。管教大溈者漢迴避不及。今日人天普集。為諸",
    "X66n1296_018:0106c01": "人弄一出看。乃驀拈拄杖喝一喝云。哮吼一聲百",
    "X66n1296_018:0106c02": "獸懼。從教香象也奔馳。",
    "X66n1296_018:0106c03": "雲巖問僧汝爺在否。曰在。巖曰年多少。曰年八十。巖",
    "X66n1296_018:0106c04": "曰。汝有個爺不年八十。還知否。曰莫是恁麼來者麼。",
    "X66n1296_018:0106c05": "巖曰。恁麼來者。猶是兒孫。",
    "X66n1296_018:0106c06": "洞山价云。直是不恁麼來者。亦是兒孫。",
    "X66n1296_018:0106c07": "溈山果云。恁麼也不得。不恁麼也不得。畢竟作麼",
    "X66n1296_018:0106c08": "生。良久云。從來無位次。不用強安排。",
    "X66n1296_018:0106c09": "百丈泐云。要識爺則易。識兒孫則難。年來家計蕭",
    "X66n1296_018:0106c10": "條甚。千里懸懸望信稀。",
    "X66n1296_018:0106c11": "雲巖掃地次。道吾曰太區區生。巖曰須知有不區區",
    "X66n1296_018:0106c12": "者。吾曰恁麼則有第二月也。巖豎起掃帚柄曰者個",
    "X66n1296_018:0106c13": "是第幾月。吾休去。",
    "X66n1296_018:0106c14": "玄沙備云。正是第二月。",
    "X66n1296_018:0106c15": "長慶稜問玄沙。被他倒轉掃帚柄驀面摵。又作麼",
    "X66n1296_018:0106c16": "生。沙休去。",
    "X66n1296_018:0106c17": "羅山閑云。噫。兩個漢不識好惡。雲巖個漢縛手縛",
    "X66n1296_018:0106c18": "脚。死來多少時也。",
    "X66n1296_018:0106c19": "雲門偃云。奴見婢殷勤。",
    "X66n1296_018:0106c20": "溈山喆云。將勤補拙。",
    "X66n1296_018:0106c21": "保福展云。雲巖大似泥裏推車。步步區區。",
    "X66n1296_018:0106c22": "雪竇顯於恁麼則有第二月也處別云。洎合放過。",
    "X66n1296_018:0106c23": "溈山行云。道吾平地生堆。雲巖因行掉臂。玄沙道",
    "X66n1296_018:0106c24": "正是第二月。面皮厚多少。且道雲巖豎起掃帚意",
    "X66n1296_018:0107a01": "作麼生。十成好個金剛鑽。攤向門前賣與誰。",
    "X66n1296_018:0107a02": "天寧琦云。雲巖豎帚。道吾休去。總是第二月。那個",
    "X66n1296_018:0107a03": "是不區區者。此夜一輪滿。清光何處無。",
    "X66n1296_018:0107a04": "報恩秀云。者一隊漢盡謂雲巖不能用掃帚摵打",
    "X66n1296_018:0107a05": "斷葛藤。殊不知爛泥中有刺。",
    "X66n1296_018:0107a06": "博山來云。糞草堆頭辯實。掃帚柄裏橫身。管他第",
    "X66n1296_018:0107a07": "二月第幾月。用得著便用。玄沙雲門語裏有刺。是",
    "X66n1296_018:0107a08": "賞伊罰伊。莫嫌霜露冷。添得好清香。",
    "X66n1296_018:0107a09": "磬山脩云。我若作道吾。待道者是第幾月。但云恰",
    "X66n1296_018:0107a10": "是。管教他掃帚無地放在。",
    "X66n1296_018:0107a11": "鼓山賢云。玄沙長慶者一輩漢眾口鑠金。非是不",
    "X66n1296_018:0107a12": "知雲巖意。總只要渠據令而行。雪峰門下不道不",
    "X66n1296_018:0107a13": "是。藥山門下猶隔十萬里在。",
    "X66n1296_018:0107a14": "雲巖因道吾問。大悲千手眼。那個是正眼。巖曰如人",
    "X66n1296_018:0107a15": "夜間背手摸枕子。吾曰我會也。巖曰作麼生會。吾曰",
    "X66n1296_018:0107a16": "徧身是手眼。巖曰。道即太殺道。只道得八成。吾曰師",
    "X66n1296_018:0107a17": "兄又作麼生。巖曰通身是手眼。",
    "X66n1296_018:0107a18": "白巖符云。二大老雖則眉毛彷彿。鼻孔依稀。要且",
    "X66n1296_018:0107a19": "不失其為大悲正眼。若是寶壽又且不然。今日有",
    "X66n1296_018:0107a20": "問大悲千手眼阿那個是正眼。向道瞎。他若道我",
    "X66n1296_018:0107a21": "會也。山僧要問他。雲門亭裏為什麼不見唐公嶺",
    "X66n1296_018:0107a22": "外事。擬議不來。痛與一頓趂出。為什麼。不見道通",
    "X66n1296_018:0107a23": "身是手眼。",
    "X66n1296_018:0107a24": "雲巖因院主遊石室回。巖問汝去入到石室裏。為什",
    "X66n1296_018:0107b01": "麼便回。主無對。洞山代曰。彼中已有人占了也。巖曰",
    "X66n1296_018:0107b02": "汝更去作什麼。山曰不可人情斷絕去也。",
    "X66n1296_018:0107b03": "天童覺云。低頭失却針。開眼拾得線。線無頭而莫",
    "X66n1296_018:0107b04": "度。針無穴以難穿。到者裏鸞膠續絃須是洞山始",
    "X66n1296_018:0107b05": "得。",
    "X66n1296_018:0107b06": "雲巖示眾。有箇人家兒子。問著無有道不得底。洞山",
    "X66n1296_018:0107b07": "出問曰他屋裏有多少典籍。巖曰一字也無。山曰怎",
    "X66n1296_018:0107b08": "得與麼多知。巖曰日夜不曾眠。山曰問一段事得麼。",
    "X66n1296_018:0107b09": "巖曰道得却不道。",
    "X66n1296_018:0107b10": "天寧琦云。道得却不道。作麼生會。常恨春歸無覓",
    "X66n1296_018:0107b11": "處。不知轉入此中來。",
    "X66n1296_018:0107b12": "雲巖問僧作什麼來。曰石上語話來。巖曰石還點頭",
    "X66n1296_018:0107b13": "也無。僧無對。巖自代云。未語話時却點頭。",
    "X66n1296_018:0107b14": "洞山瑩代僧云。多幸和尚證明。",
    "X66n1296_018:0107b15": "證果興代僧云。要他點頭堪作甚麼。復云。當時者",
    "X66n1296_018:0107b16": "僧下得者一語。管取雲巖老漢退休有分。",
    "X66n1296_018:0107b17": "秀州華亭船子德誠禪師(青三藥山儼嗣)夾山來參。子問大",
    "X66n1296_018:0107b18": "德住什麼寺。山曰。寺即不住。住即不似。子曰不似似",
    "X66n1296_018:0107b19": "個什麼。山曰不是目前法。子曰甚處學得來。山曰非",
    "X66n1296_018:0107b20": "耳目之所到。子曰。一句合頭語。萬劫繫驢橛。子又曰。",
    "X66n1296_018:0107b21": "埀絲千尺。意在深潭。離鈎三寸。子何不道。山擬開口。",
    "X66n1296_018:0107b22": "被子一撓打落水中。山纔上船。子曰道道。山擬開口。",
    "X66n1296_018:0107b23": "子又打。山豁然大悟。乃點頭三下。子曰。竿頭絲線從",
    "X66n1296_018:0107b24": "君弄。不犯清波意自殊。山遂問。拋綸擲釣。師意如何。",
    "X66n1296_018:0107c01": "子曰。絲懸綠水。浮定有無之意。山曰。語帶玄而無路。",
    "X66n1296_018:0107c02": "舌頭談而不談。子曰。釣盡江波。金鱗始遇。山乃掩耳。",
    "X66n1296_018:0107c03": "子曰如是如是。遂囑曰。汝向去直須藏身處沒踪跡。",
    "X66n1296_018:0107c04": "沒踪跡處莫藏身。吾二十年在藥山只明斯事。汝今",
    "X66n1296_018:0107c05": "既得。他後莫住城隍聚落。但向深山裏钁頭邊覓取",
    "X66n1296_018:0107c06": "一個半個接續。無令斷絕。山乃辭行。頻頻回顧。子遂",
    "X66n1296_018:0107c07": "喚闍黎。山回首。子豎起橈子曰。汝將謂別有那。乃覆",
    "X66n1296_018:0107c08": "却船。入水而逝。",
    "X66n1296_018:0107c09": "長蘆了云。棹頭撥轉。河漢星輝。船子踏翻。天地黯",
    "X66n1296_018:0107c10": "黑。豎起拂子云。者個是钁頭邊乾白露淨底。還知",
    "X66n1296_018:0107c11": "沒踪跡處隱身不得底麼。",
    "X66n1296_018:0107c12": "白巖符云。如今答合頭語者甚多。安得盡如夾山",
    "X66n1296_018:0107c13": "棄眾之見船子。又安得如船子鉗錘之接夾山者。",
    "X66n1296_018:0107c14": "兩個漢直是千古一遇。然船子云。吾二十年在藥",
    "X66n1296_018:0107c15": "山只明斯事。且道是甚麼事。一僧出眾舉起坐具",
    "X66n1296_018:0107c16": "云。莫是者個事麼。巖驀拈拄杖曰。無將鶴唳誤作",
    "X66n1296_018:0107c17": "鶯啼。直打出法堂。",
    "X66n1296_018:0107c18": "船子有偈曰。三十年來海上遊。水清魚現不吞鈎。釣",
    "X66n1296_018:0107c19": "竿斫盡重栽竹。不計工程得便休。",
    "X66n1296_018:0107c20": "百丈雪云。大小船子雖是落草求人。太嘮嚷生。弁",
    "X66n1296_018:0107c21": "山即不然。數十年來山上遊。草深林密獸羣稠。等",
    "X66n1296_018:0107c22": "閒撒下漫天網。也有金毛也有猴。且道猴子堪作",
    "X66n1296_018:0107c23": "何用。尋常翻個筋斗子。惹得傍觀笑不休。復顧左",
    "X66n1296_018:0107c24": "右云。莫有金毛獅子麼。出來抖擻牙爪看。",
    "X66n1296_018:0108a01": "宣州椑樹慧省禪師(青三藥山儼嗣)道吾來相看。值樹臥次。",
    "X66n1296_018:0108a02": "吾乃近前牽被覆之。樹問作麼。吾曰葢覆。樹曰臥的",
    "X66n1296_018:0108a03": "是坐的是。吾曰不在者兩頭。樹曰怎奈葢覆何。吾便",
    "X66n1296_018:0108a04": "喝。",
    "X66n1296_018:0108a05": "昭覺勤云。椑樹臥起。道吾葢覆。一喝當頭。掀翻露",
    "X66n1296_018:0108a06": "布。",
    "X66n1296_018:0108a07": "溈山智云。相逢不相避。個裏聊遊戲。喝一喝云。翻",
    "X66n1296_018:0108a08": "天覆地。",
    "X66n1296_018:0108a09": "寶壽方云。者兩個漢一挨一拶未肯放過。不失其",
    "X66n1296_018:0108a10": "為主賓敲磕也。乃臨末稍頭。道吾一喝。椑樹為什",
    "X66n1296_018:0108a11": "麼便竟爾休去。者裏覰見一班。許你與椑樹相見。",
    "X66n1296_018:0108a12": "鄂州柏巖明哲禪師(青三藥山儼嗣)洞山與密師伯到訪。柏",
    "X66n1296_018:0108a13": "問二上座甚麼處來。山曰湖南。柏曰觀察使姓什麼。",
    "X66n1296_018:0108a14": "曰不得姓。柏曰名甚麼。曰不得名。柏曰還治事也無。",
    "X66n1296_018:0108a15": "曰自有廊幕在。柏曰還出入也無。曰不出入。柏曰豈",
    "X66n1296_018:0108a16": "不出入。山拂袖便出。明日柏入堂召二上座曰。昨日",
    "X66n1296_018:0108a17": "老僧對闍黎一轉語不相契。一夜不安。今請上座別",
    "X66n1296_018:0108a18": "下一轉語。若愜老僧意。便開粥相伴過夏。山曰却請",
    "X66n1296_018:0108a19": "和尚問。柏曰不出入事如何。洞山曰太尊貴生。柏乃",
    "X66n1296_018:0108a20": "開粥同共過夏。",
    "X66n1296_018:0108a21": "昭覺勤云。正偏回互只要圓融。直截當機惟崇尊",
    "X66n1296_018:0108a22": "貴。洞山觀機而作。柏巖理長則就。雖然如是。在蔣",
    "X66n1296_018:0108a23": "山者裏須別作個眼目始得。當時待伊道不委名。",
    "X66n1296_018:0108a24": "便好一拶道。他不委你你不委他。敢問者裏合道",
    "X66n1296_018:0108b01": "得什麼語。還有人道得麼。若有道得。山僧也不開",
    "X66n1296_018:0108b02": "粥。只分付個龜毛拂子。若道不得。更參三十年。",
    "X66n1296_018:0108b03": "天童傑云。明投暗合。八面玲瓏。不犯當頭。轉身有",
    "X66n1296_018:0108b04": "路。曹洞門下足可觀光。若是臨濟兒孫。棒折也未",
    "X66n1296_018:0108b05": "放在。當時見道不委姓。劈脊便與一拳。者裏挨得",
    "X66n1296_018:0108b06": "身轉。非但開粥相延。亦且明窓下安排。有麼有麼。",
    "X66n1296_018:0108b07": "喝一喝云。漆桶。參堂去。",
    "X66n1296_018:0108b08": "天童覺云。主張門戶自有傍來。拱默威嚴誰敢正",
    "X66n1296_018:0108b09": "視。借功施設。轉位提持。左右分權。不犯尊貴一路。",
    "X66n1296_018:0108b10": "還知尊貴處麼。寶殿無人空侍立。不種梧桐免鳳",
    "X66n1296_018:0108b11": "來。",
    "X66n1296_018:0108b12": "天寧琦云。要會尊貴一路麼。報恩不開兩片皮。你",
    "X66n1296_018:0108b13": "諸人向甚處摸索。",
    "X66n1296_018:0108b14": "寶壽新云。若是新上座。待伊道太尊貴生。便好驀",
    "X66n1296_018:0108b15": "面唾。還有傍不忿底麼。出來與洞山作主看。",
    "X66n1296_018:0108b16": "澧州高沙彌(青三藥山儼嗣)一日齋時。見藥山自打鼓。高乃",
    "X66n1296_018:0108b17": "捧鉢作舞入堂。山便擲下椎曰是第幾和。高曰是第",
    "X66n1296_018:0108b18": "二和。山曰如何是第一和。高就桶舀一杓飯便出。",
    "X66n1296_018:0108b19": "廣胤標云。二老漢如此唱和。將謂旁若無人。木菴",
    "X66n1296_018:0108b20": "當時若在。和飯桶一齊踢翻。看他作何去就。",
    "X66n1296_018:0108b21": "高沙彌結菴藥山之陽。一日來禮拜。值雨。藥山問你",
    "X66n1296_018:0108b22": "來也。高曰是。山曰可煞濕。高曰不打者破皷笛。雲巖",
    "X66n1296_018:0108b23": "曰。皮也無。打甚麼皷。道吾曰。皷也無。打甚麼皮。山曰",
    "X66n1296_018:0108b24": "今日大好一場曲調。",
    "X66n1296_018:0108c01": "青龍斯云。者夥懵懂漢。只會賣鹽不顧看秤。當時",
    "X66n1296_018:0108c02": "山僧若在。只向道大好不打者破皷笛。更說甚麼",
    "X66n1296_018:0108c03": "好曲調。管教者棚傀儡一時收場不及。",
    "X66n1296_018:0108c04": "寶慶法云。藥山父父子子。將者一片地胡鑽亂鑿。",
    "X66n1296_018:0108c05": "忽有性躁漢出來與他一槌。便見氷消瓦解。",
    "X66n1296_018:0108c06": "雲溪挺云。雲巖道吾雖善鼓沒絃琴唱無腔曲。要",
    "X66n1296_018:0108c07": "且鼻孔總在沙彌手裏。",
    "X66n1296_018:0108c08": "高沙彌初參藥山。山問甚麼處來。高曰南嶽來。山曰",
    "X66n1296_018:0108c09": "何處去。高曰江陵受戒去。山曰受戒圖個什麼。高曰",
    "X66n1296_018:0108c10": "圖免生死。山曰。有一人不受戒亦無生死可免。汝還",
    "X66n1296_018:0108c11": "知否。高曰恁麼則佛戒何用。山曰者沙彌猶掛脣齒",
    "X66n1296_018:0108c12": "在。高乃禮拜而退。更不登戒。",
    "X66n1296_018:0108c13": "雲居顯云。高沙彌向一言點撥處直下知歸。如鵞",
    "X66n1296_018:0108c14": "王擇乳。金翅摩天。甚生意氣。雖然。若一向恁麼。喪",
    "X66n1296_018:0108c15": "我兒孫。雲居者裏不解弄死蛇頭。只是應病與藥。",
    "X66n1296_018:0108c16": "今日用十支法。黑漆衣鉢向人天眾前兩手分付。",
    "X66n1296_018:0108c17": "何故。曹溪波浪如相似。無限平人被陸沉。",
    "X66n1296_018:0108c18": "龍淵法云。者漢被藥山換却眼睛。要識那一人還",
    "X66n1296_018:0108c19": "未在。",
    "X66n1296_018:0108c20": "樟山量云。污他清白門風。教壞人家兒女。藥山老",
    "X66n1296_018:0108c21": "漢固已不能迯其責。若夫高公。不圖邦國靖。祇貴",
    "X66n1296_018:0108c22": "在封侯。是又豈非有君心於社稷者哉。",
    "X66n1296_018:0108c23": "贒峰竟云。善垂香餌設錦穽。可稱漁獵。能豎赤幟",
    "X66n1296_018:0108c24": "拔連城。還他勇敢。藥山父子其謂歟。是即是。祇如",
    "X66n1296_018:0109a01": "道有一人不受戒亦無生死可免。且道是什麼人。",
    "X66n1296_018:0109a02": "友可玄云。者裏則不然。待道有一人不受戒亦無",
    "X66n1296_018:0109a03": "生死可免。便好驀面唾。當時高上座若下得者般",
    "X66n1296_018:0109a04": "手脚。不惟見自己氣槩天然。亦使藥山老漢截舌",
    "X66n1296_018:0109a05": "有分。",
    "X66n1296_018:0109a07": "宗門拈古彚集卷第十八"
}