{
    "T16n0671_002:0521c18": "入楞伽經卷第二",
    "T16n0671_002:0521c20": "元魏天竺三藏菩提留支譯",
    "T16n0671_002:0521c21": "3 集一切佛法品(二-四)1集一切佛法品第三之一",
    "T16n0671_002:0521c22": "爾時聖者大慧菩薩復白佛言：「世尊！諸識",
    "T16n0671_002:0521c23": "有幾種生住滅？」佛告聖者大慧菩薩言：",
    "T16n0671_002:0521c24": "「大慧！諸識生住滅，非思量者之所能知。",
    "T16n0671_002:0521c25": "大慧！諸識各有二種生住滅。大慧！諸識",
    "T16n0671_002:0521c26": "二種滅者：一者、相滅；二者、相續滅。大",
    "T16n0671_002:0521c27": "慧！諸識又二種住：一者、相住；二者、相續",
    "T16n0671_002:0521c28": "住。大慧！諸識有二種生：一者、相生；二者、",
    "T16n0671_002:0521c29": "相續生。大慧！識有三種。何等三種？一者、轉",
    "T16n0671_002:0522a01": "相識；二者、業相識；三者、智相識。大慧！有八",
    "T16n0671_002:0522a02": "種識，略說有二種。何等為二？一者、了別識；",
    "T16n0671_002:0522a03": "二者、分別事識。大慧！如明鏡中見諸色像，",
    "T16n0671_002:0522a04": "大慧！了別識亦如是見種種鏡像。大慧！了",
    "T16n0671_002:0522a05": "別識、分別事識，彼二種識無差別相，迭共為",
    "T16n0671_002:0522a06": "因。大慧！了別識不可思議熏變因。大慧！分",
    "T16n0671_002:0522a07": "別事識分別取境界因。無始來戲論熏習，大",
    "T16n0671_002:0522a08": "慧！阿梨耶識虛妄分別，種種熏滅諸根亦滅。",
    "T16n0671_002:0522a09": "大慧！是名相滅。大慧！相續滅者，相續因滅",
    "T16n0671_002:0522a10": "則相續滅，因滅緣滅則相續滅。大慧！所謂依",
    "T16n0671_002:0522a11": "法依緣。言依法者，謂無始戲論妄想熏習；",
    "T16n0671_002:0522a12": "言依緣者，謂自心識見境界分別。大慧！譬",
    "T16n0671_002:0522a13": "如泥團微塵非異非不異，金莊嚴具亦復",
    "T16n0671_002:0522a14": "如是，非異非不異。大慧！若泥團異者非彼",
    "T16n0671_002:0522a15": "所成，而實彼成，是故不異；若不異者，泥團",
    "T16n0671_002:0522a16": "微塵應無差別。大慧！如是轉識阿梨耶識，",
    "T16n0671_002:0522a17": "若異相者，不從阿梨耶識生；若不異者，轉",
    "T16n0671_002:0522a18": "識滅阿梨耶識亦應滅，而自相阿梨耶識不",
    "T16n0671_002:0522a19": "滅。是故大慧！諸識自相滅，自相滅者業相",
    "T16n0671_002:0522a20": "滅，若自相滅者阿梨耶識應滅。大慧！若阿梨",
    "T16n0671_002:0522a21": "耶識滅者，此不異外道斷見戲論。大慧！彼",
    "T16n0671_002:0522a22": "諸外道作如是說，所謂『離諸境界相續識",
    "T16n0671_002:0522a23": "滅，相續識滅已即滅諸識。』大慧！若相續識滅",
    "T16n0671_002:0522a24": "者，無始世來諸識應滅。大慧！諸外道說相續",
    "T16n0671_002:0522a25": "諸識從作者生，不說識依眼色空明和合",
    "T16n0671_002:0522a26": "而生，而說有作者。大慧！何者是外道作者？",
    "T16n0671_002:0522a27": "勝人、自在、時、微塵等是能作者。",
    "T16n0671_002:0522a28": "「復次，大慧！有七種自性。何等為七？一者、集",
    "T16n0671_002:0522a29": "性自性；二者、性自性；三者、相性自性；四者、大",
    "T16n0671_002:0522b01": "性自性；五者、因性自性；六者、緣性自性；七者、",
    "T16n0671_002:0522b02": "成性自性。",
    "T16n0671_002:0522b03": "「復次，大慧！有七種第一義。何等為七？一者、",
    "T16n0671_002:0522b04": "心境界；二者、智境界；三者、慧境界；四者、二見",
    "T16n0671_002:0522b05": "境界；五者、過二見境界；六者、過佛子地境界；",
    "T16n0671_002:0522b06": "七者、入如來地內行境界。",
    "T16n0671_002:0522b07": "「大慧！此是過去未來現在諸佛、如來、應、正遍",
    "T16n0671_002:0522b08": "知性自性第一義心。大慧！依此性自性第一",
    "T16n0671_002:0522b09": "義心，諸佛如來畢竟得於世間出世間，諸佛",
    "T16n0671_002:0522b10": "智慧眼同相別相諸法建立，如所建立不",
    "T16n0671_002:0522b11": "與外道邪見共同。大慧！云何不與外道邪",
    "T16n0671_002:0522b12": "見共同？所謂分別自心境界妄想見，而不",
    "T16n0671_002:0522b13": "覺知自心想見。大慧！諸愚癡凡夫，無有實",
    "T16n0671_002:0522b14": "體以為第一義，說二見論。",
    "T16n0671_002:0522b15": "「復次，大慧！汝今諦聽，我為汝說虛妄分別以",
    "T16n0671_002:0522b16": "為有物，為斷三種苦。何等為三？謂無知愛",
    "T16n0671_002:0522b17": "業因緣滅，自心所見如幻境界。大慧！諸沙門",
    "T16n0671_002:0522b18": "婆羅門作如是說：『本無始生依因果而現。』",
    "T16n0671_002:0522b19": "復作是說：『實有物住，依諸緣故，有陰、界、入、",
    "T16n0671_002:0522b20": "生、住、滅，以生者滅故。』大慧！彼沙門婆羅門",
    "T16n0671_002:0522b21": "說：『相續體本無始有，若生若滅若涅槃若道",
    "T16n0671_002:0522b22": "若業若果若諦。』破壞諸法是斷滅論，非我",
    "T16n0671_002:0522b23": "所說。何以故？以現法不久當可得故；不",
    "T16n0671_002:0522b24": "見根本故。大慧！譬如瓶破不得瓶用。大",
    "T16n0671_002:0522b25": "慧！譬如燋種不生芽等。大慧！彼陰、界、入是",
    "T16n0671_002:0522b26": "滅，過去陰、界、入滅，現在未來亦滅。何以故？",
    "T16n0671_002:0522b27": "因自心虛妄分別見故。大慧！無彼陰、界、入",
    "T16n0671_002:0522b28": "相續體故。大慧！若本無始生依三法生種",
    "T16n0671_002:0522b29": "種識者，龜毛何故不生？沙不出油？汝之所",
    "T16n0671_002:0522c01": "立決定之義是即自壞，汝說有無，說生所",
    "T16n0671_002:0522c02": "成因果亦壞。大慧！若如是依三法因緣，應",
    "T16n0671_002:0522c03": "生諸法因果自相，過去現在未來有無諸相",
    "T16n0671_002:0522c04": "譬喻，及阿含自覺觀地依自見薰心，作如",
    "T16n0671_002:0522c05": "是說。大慧！愚癡凡夫亦復如是，惡見所害",
    "T16n0671_002:0522c06": "邪見迷意，無智妄稱一切智說。",
    "T16n0671_002:0522c07": "「大慧！若復有沙門婆羅門，見諸法離自性",
    "T16n0671_002:0522c08": "故；如雲、火輪、揵闥婆城，不生不滅故；如幻、陽",
    "T16n0671_002:0522c09": "炎、水中月故；如夢，內外心依無始世來虛妄",
    "T16n0671_002:0522c10": "分別戲論而現故；離自心虛妄分別可見因",
    "T16n0671_002:0522c11": "緣故；離滅盡妄想說所說法故；離身資生",
    "T16n0671_002:0522c12": "持用法故；離阿梨耶識取境界相應故；入",
    "T16n0671_002:0522c13": "寂靜境界故；離生住滅法故；如是思惟觀",
    "T16n0671_002:0522c14": "察自心以為生故。大慧！如是菩薩不久當",
    "T16n0671_002:0522c15": "得世間涅槃平等之心。大慧！汝巧方便開發",
    "T16n0671_002:0522c16": "方便，觀察一切諸眾生界，皆悉如幻如鏡中",
    "T16n0671_002:0522c17": "像故；無因緣起遠離內境故；自心見外",
    "T16n0671_002:0522c18": "境界故；次第隨入無相處故；次第隨入從",
    "T16n0671_002:0522c19": "地至地三昧境界故；信三界自心幻故。大",
    "T16n0671_002:0522c20": "慧！如是修行者當得如幻三昧故；入自心",
    "T16n0671_002:0522c21": "寂靜境界故；到彼岸境界故；離作者生法",
    "T16n0671_002:0522c22": "故；得金剛三昧故；入如來身故；入如來化",
    "T16n0671_002:0522c23": "身故；入諸力通自在大慈大悲莊嚴身故；",
    "T16n0671_002:0522c24": "入一切佛國土故；入一切眾生所樂故；離",
    "T16n0671_002:0522c25": "心、意、意識境界故；轉身得妙身故。大慧！諸",
    "T16n0671_002:0522c26": "菩薩摩訶薩如是修行者，必得如來無上妙",
    "T16n0671_002:0522c27": "身。大慧！菩薩欲證如來身者，當遠離陰、",
    "T16n0671_002:0522c28": "界、入心因緣和合法故；遠離生、住、滅虛妄分",
    "T16n0671_002:0522c29": "別戲論故。諸法唯心，當如是知，見三界",
    "T16n0671_002:0523a01": "因無始世來虛妄分別戲論而有故；觀如來",
    "T16n0671_002:0523a02": "地寂靜不生故；進趣內身聖行故。大慧！汝",
    "T16n0671_002:0523a03": "當不久得心自在無功用行究竟故；如眾",
    "T16n0671_002:0523a04": "色隨摩尼寶化身入諸眾生微細心故；以",
    "T16n0671_002:0523a05": "入隨心地故；令諸眾生次第入地故。是故",
    "T16n0671_002:0523a06": "大慧！諸菩薩摩訶薩應當善知諸菩薩修",
    "T16n0671_002:0523a07": "行自內法故。」",
    "T16n0671_002:0523a08": "爾時聖者大慧菩薩摩訶薩復白佛言：「惟",
    "T16n0671_002:0523a09": "願世尊，為諸菩薩摩訶薩，說心、意、意識五法",
    "T16n0671_002:0523a10": "自體相應法門，諸佛菩薩修行之處，遠離自",
    "T16n0671_002:0523a11": "心邪見境界和合故；能破一切言語譬喻體",
    "T16n0671_002:0523a12": "相故；一切諸佛所說法心，為楞伽城摩羅耶",
    "T16n0671_002:0523a13": "山大海中諸菩薩，說觀察阿梨耶識大海波",
    "T16n0671_002:0523a14": "境界，說法身如來所說法故。」",
    "T16n0671_002:0523a15": "爾時佛告聖者大慧菩薩摩訶薩言：「大慧！",
    "T16n0671_002:0523a16": "有四因緣眼識生。何等為四？一者、不覺自",
    "T16n0671_002:0523a17": "內身取境界故；二者、無始世來虛妄分別色",
    "T16n0671_002:0523a18": "境界薰習執著戲論故；三者、識自性體如是",
    "T16n0671_002:0523a19": "故；四者、樂見種種色相故。大慧！是名四種",
    "T16n0671_002:0523a20": "因緣，於阿梨耶識海起大勇波能生轉",
    "T16n0671_002:0523a21": "識。大慧！如眼識起識，一切諸根毛孔一時",
    "T16n0671_002:0523a22": "轉識生，如鏡中像多少一時。復有隨因緣",
    "T16n0671_002:0523a23": "次第生。大慧！猶如猛風吹境心海而識波生，",
    "T16n0671_002:0523a24": "不斷因事相故；迭共不相離故；業體相",
    "T16n0671_002:0523a25": "使縛故；不覺色體故；而五識身轉故。大慧！",
    "T16n0671_002:0523a26": "不離彼五識因了別識相名為意識，共彼",
    "T16n0671_002:0523a27": "因常轉故。大慧！五識及心識不作是念：『我",
    "T16n0671_002:0523a28": "迭共為因。』自心見虛妄分別取諸境界，而",
    "T16n0671_002:0523a29": "彼各各不異相，俱現分別境界。如是彼識",
    "T16n0671_002:0523b01": "微細生滅，以入修行三昧者不覺不知微細",
    "T16n0671_002:0523b02": "熏習，而修行者作是心：『我滅諸識入三昧。』",
    "T16n0671_002:0523b03": "而修行者不滅諸識入三昧。大慧！熏集種",
    "T16n0671_002:0523b04": "子心不滅，取外境界諸識滅。大慧！如是微",
    "T16n0671_002:0523b05": "細阿梨耶識行，除佛如來及入地諸菩薩",
    "T16n0671_002:0523b06": "摩訶薩，諸餘聲聞辟支佛外道修行者不能",
    "T16n0671_002:0523b07": "知故；入三昧智力亦不能覺，以其不知諸",
    "T16n0671_002:0523b08": "地相故；以不知智慧方便差別善決定故；",
    "T16n0671_002:0523b09": "以不能覺諸佛如來集諸善根故；以不能",
    "T16n0671_002:0523b10": "知自現境界分別戲論故；以不能入種",
    "T16n0671_002:0523b11": "種稠林阿梨耶識窟故。大慧！惟下中上如",
    "T16n0671_002:0523b12": "實修行者，乃能分別見自心中虛妄見故；能",
    "T16n0671_002:0523b13": "於無量國土為諸如來授位故；得無量自",
    "T16n0671_002:0523b14": "在力神通三昧故；依善知識佛子眷屬而能",
    "T16n0671_002:0523b15": "得見心、意、意識自心自體境界故；分別生死",
    "T16n0671_002:0523b16": "大海以業愛無智以為因有故。大慧！是故",
    "T16n0671_002:0523b17": "如實修行者，應推覓親近善知識故。」爾時",
    "T16n0671_002:0523b18": "世尊，而說偈言：",
    "T16n0671_002:0523b19": "「譬如巨海浪，　　斯由猛風起；",
    "T16n0671_002:0523b20": "洪波鼓冥壑，　　無有斷絕時。",
    "T16n0671_002:0523b21": "梨耶識亦爾，　　境界風吹動；",
    "T16n0671_002:0523b22": "種種諸識浪，　　騰躍而轉生。",
    "T16n0671_002:0523b23": "青赤鹽珂乳，　　味及於石蜜；",
    "T16n0671_002:0523b24": "眾華與果實，　　如日月光明。",
    "T16n0671_002:0523b25": "非異非不異，　　海水起波浪；",
    "T16n0671_002:0523b26": "七識亦如是，　　心俱和合生。",
    "T16n0671_002:0523b27": "譬如海水動，　　種種波浪轉；",
    "T16n0671_002:0523b28": "梨耶識亦爾，　　種種諸識生。",
    "T16n0671_002:0523b29": "心意及意識，　　為諸相故說；",
    "T16n0671_002:0523c01": "諸識無別相，　　非見所見相。",
    "T16n0671_002:0523c02": "譬如海水波，　　是則無差別；",
    "T16n0671_002:0523c03": "諸識心如是，　　異亦不可得。",
    "T16n0671_002:0523c04": "心能集諸業，　　意能觀集境；",
    "T16n0671_002:0523c05": "識能了所識，　　五識現分別。」",
    "T16n0671_002:0523c06": "爾時聖者大慧菩薩摩訶薩以偈問佛：",
    "T16n0671_002:0523c07": "「青赤諸色像，　　自識如是見；",
    "T16n0671_002:0523c08": "水波相對法，　　何故如是說？」",
    "T16n0671_002:0523c09": "爾時世尊以偈答曰：",
    "T16n0671_002:0523c10": "「青赤諸雜色，　　波中悉皆無；",
    "T16n0671_002:0523c11": "說轉識心中，　　為凡夫相說。",
    "T16n0671_002:0523c12": "彼業悉皆無，　　自心離可取；",
    "T16n0671_002:0523c13": "可取及能取，　　與彼波浪同。",
    "T16n0671_002:0523c14": "身資生住持，　　眾生惟識見；",
    "T16n0671_002:0523c15": "是故現轉識，　　水波浪相似。",
    "T16n0671_002:0523c16": "大海波浪動，　　鼓躍可分別；",
    "T16n0671_002:0523c17": "阿梨耶識轉，　　何故不覺知？",
    "T16n0671_002:0523c18": "凡夫無智慧，　　梨耶識如海；",
    "T16n0671_002:0523c19": "波浪轉對法，　　是故譬喻說。」",
    "T16n0671_002:0523c20": "爾時聖者大慧菩薩摩訶薩復說偈言：",
    "T16n0671_002:0523c21": "「日出光等照，　　下中上眾生；",
    "T16n0671_002:0523c22": "如來出世間，　　為凡夫說實。",
    "T16n0671_002:0523c23": "佛得究竟法，　　何故不說實？」",
    "T16n0671_002:0523c24": "「若說真實者，　　彼心無真實；",
    "T16n0671_002:0523c25": "譬如海波浪，　　鏡中像及夢。",
    "T16n0671_002:0523c26": "俱時而得現，　　心境界亦然；",
    "T16n0671_002:0523c27": "境界不具故，　　是故次第現。",
    "T16n0671_002:0523c28": "識者識所識，　　意者然不然；",
    "T16n0671_002:0523c29": "吾則以現見，　　定中無如是。",
    "T16n0671_002:0524a01": "譬如巧畫師，　　及畫師弟子，",
    "T16n0671_002:0524a02": "布綵圖眾像，　　我說法亦爾。",
    "T16n0671_002:0524a03": "綵色本無文，　　非筆亦非器，",
    "T16n0671_002:0524a04": "為眾生說故，　　綺錯畫眾像。",
    "T16n0671_002:0524a05": "言說離真實，　　真實離名字；",
    "T16n0671_002:0524a06": "我得真實處，　　如實內身知。",
    "T16n0671_002:0524a07": "離覺所覺相，　　解如實為說，",
    "T16n0671_002:0524a08": "此為佛子說，　　愚者異分別。",
    "T16n0671_002:0524a09": "種種皆如幻，　　唯見非真實，",
    "T16n0671_002:0524a10": "如是種種說，　　隨事實不實。",
    "T16n0671_002:0524a11": "為此人故說，　　於彼為非說；",
    "T16n0671_002:0524a12": "彼彼諸病人，　　良醫隨處藥，",
    "T16n0671_002:0524a13": "如來為眾生，　　唯心應器說。",
    "T16n0671_002:0524a14": "妄想非境界，　　聲聞亦非分；",
    "T16n0671_002:0524a15": "諸如來世尊，　　自覺境界說。",
    "T16n0671_002:0524a16": "「復次，大慧！若菩薩摩訶薩，欲知自心離虛",
    "T16n0671_002:0524a17": "妄分別能取可取境界相者，當離憒閙離",
    "T16n0671_002:0524a18": "睡眠蓋，初夜後夜常自覺悟修行方便，離諸",
    "T16n0671_002:0524a19": "外道一切戲論，離聲聞緣覺乘相，當通達",
    "T16n0671_002:0524a20": "自心現見虛妄分別之相。",
    "T16n0671_002:0524a21": "「復次，大慧！菩薩摩訶薩建立住持智慧心相",
    "T16n0671_002:0524a22": "者，於上聖智三相當勤修學。大慧！何等為",
    "T16n0671_002:0524a23": "上聖智三相？所謂無所有相；一切諸佛自願",
    "T16n0671_002:0524a24": "住持相；內身聖智自覺知相。修行此已，能",
    "T16n0671_002:0524a25": "捨跛驢智慧之相，得勝子第八地三相修",
    "T16n0671_002:0524a26": "行。大慧！何者無所有相？謂觀聲聞緣覺外道",
    "T16n0671_002:0524a27": "相。大慧！何者一切諸佛自願住持相？謂諸佛",
    "T16n0671_002:0524a28": "本自作願住持諸法。大慧！何者內身聖智自",
    "T16n0671_002:0524a29": "覺知相？一切法相無所執著，得如幻三昧",
    "T16n0671_002:0524b01": "身，諸佛地處進趣修行。大慧！是名上聖智三",
    "T16n0671_002:0524b02": "相。若成就此三相者，能到自覺聖智境界。",
    "T16n0671_002:0524b03": "是故大慧！諸菩薩摩訶薩求上聖智三相者，",
    "T16n0671_002:0524b04": "當如是學。」",
    "T16n0671_002:0524b05": "爾時聖者大慧菩薩摩訶薩，知諸大菩薩",
    "T16n0671_002:0524b06": "眾心之所念，承佛如來住持之力，問於如",
    "T16n0671_002:0524b07": "來名聖智行分別法門體：「世尊！願為我說",
    "T16n0671_002:0524b08": "名聖智行分別法門體，依百八見分別說，",
    "T16n0671_002:0524b09": "如來、應、正遍知依此百八見，為諸菩薩摩",
    "T16n0671_002:0524b10": "訶薩分別說自相同相妄想分別體修行差",
    "T16n0671_002:0524b11": "別法。大慧諸菩薩善得此妄想分別自體",
    "T16n0671_002:0524b12": "法行差別，能清淨人無我法無我，善解諸地，",
    "T16n0671_002:0524b13": "過諸聲聞辟支佛禪定三摩跋提之樂，得諸",
    "T16n0671_002:0524b14": "佛如來不可思議境界修行故；得離五法自",
    "T16n0671_002:0524b15": "體相行，入諸佛法身體真實行故；得如來",
    "T16n0671_002:0524b16": "法身善決定處，如幻境界所成故；一切國土",
    "T16n0671_002:0524b17": "從兜率天阿迦尼吒處得如來法身故。」",
    "T16n0671_002:0524b18": "佛告聖者大慧菩薩：「有一種外道邪見執",
    "T16n0671_002:0524b19": "著空無所有，妄想分別智因有二，自體無",
    "T16n0671_002:0524b20": "體，分別兔角無，如兔角無諸法亦無。大慧！",
    "T16n0671_002:0524b21": "復有餘外道，見四大功德實有物，見各各",
    "T16n0671_002:0524b22": "有差別相實無兔角，虛妄執著妄想分別",
    "T16n0671_002:0524b23": "實有牛角。大慧！彼諸外道墮於二見不知",
    "T16n0671_002:0524b24": "唯心，妄想分別增長自心界。大慧！如身資",
    "T16n0671_002:0524b25": "生器世間等，惟是心分別，不得分別兔角",
    "T16n0671_002:0524b26": "離於有無。大慧！不得分別一切諸法離於",
    "T16n0671_002:0524b27": "有無。大慧！若有人離於有無，作如是言：『無",
    "T16n0671_002:0524b28": "有有兔角分別。』不得分別無有有兔角，",
    "T16n0671_002:0524b29": "彼人見相待因，不得分別無兔角。何以故？",
    "T16n0671_002:0524c01": "大慧！乃至觀察微細微塵不見實事，離聖",
    "T16n0671_002:0524c02": "人智境界，不得分別有牛角。」",
    "T16n0671_002:0524c03": "爾時聖者大慧菩薩摩訶薩白佛言：「世尊！世",
    "T16n0671_002:0524c04": "尊！愚癡凡夫不見分別相，而比智分別彼人",
    "T16n0671_002:0524c05": "見無。」佛告聖者大慧菩薩言：「大慧！非觀",
    "T16n0671_002:0524c06": "分別心彼人無相。何以故？因虛妄分別心，依",
    "T16n0671_002:0524c07": "角有分別心。大慧！依止虛妄角有分別心，",
    "T16n0671_002:0524c08": "是故依依止因離相待法，非見法彼無角。",
    "T16n0671_002:0524c09": "大慧！若離分別心更有分別，應離角有，非",
    "T16n0671_002:0524c10": "因角有。大慧！若不離彼分別心，彼法乃至",
    "T16n0671_002:0524c11": "觀察微塵不見有實物。大慧！不離於心彼",
    "T16n0671_002:0524c12": "法應無，以彼二法有無不可得。若爾，見何",
    "T16n0671_002:0524c13": "等法有？何等法無？大慧！若不如是見有無，",
    "T16n0671_002:0524c14": "不得分別有無。此義云何？見有牛角、見",
    "T16n0671_002:0524c15": "無兔角，不得如是分別。大慧！以因不相",
    "T16n0671_002:0524c16": "似故，有無義不成。以諸外道凡夫聲聞說",
    "T16n0671_002:0524c17": "有無義，二俱不成故。",
    "T16n0671_002:0524c18": "「大慧！復有餘外道，見色有因妄想執著形",
    "T16n0671_002:0524c19": "相長短，見虛空無形相分齊，見諸色相異",
    "T16n0671_002:0524c20": "於虛空有其分齊。大慧！虛空即是色，以色",
    "T16n0671_002:0524c21": "大入虛空故。大慧！色即是虛空，依此法有",
    "T16n0671_002:0524c22": "彼法、依彼法有此法故；以依色分別虛",
    "T16n0671_002:0524c23": "空，依虛空分別色故。大慧！四大種生自相",
    "T16n0671_002:0524c24": "各別不住虛空，而四大中非無虛空。大慧！",
    "T16n0671_002:0524c25": "兔角亦如是，因牛角有言兔角無。大慧！又",
    "T16n0671_002:0524c26": "彼牛角析為微塵，分別微塵相不可得",
    "T16n0671_002:0524c27": "見，彼何等何等法有？何等何等法無？而言",
    "T16n0671_002:0524c28": "有耶無耶？若如是觀餘法亦然。」",
    "T16n0671_002:0524c29": "爾時佛告聖者大慧菩薩言：「大慧！汝當應",
    "T16n0671_002:0525a01": "離兔角牛角、虛空色異妄想見等。大慧！汝亦",
    "T16n0671_002:0525a02": "應為諸菩薩說離兔角等相。大慧！汝應當",
    "T16n0671_002:0525a03": "知自心所見虛妄分別之相。大慧！汝當於",
    "T16n0671_002:0525a04": "諸佛國土中為諸佛子，說汝自心現見一切",
    "T16n0671_002:0525a05": "虛妄境界。」爾時世尊重說偈言：",
    "T16n0671_002:0525a06": "「色於心中無，　　心依境見有；",
    "T16n0671_002:0525a07": "內識眾生見，　　身資生住處。",
    "T16n0671_002:0525a08": "心意與意識，　　自性及五法；",
    "T16n0671_002:0525a09": "二種無我淨，　　如來如是說。",
    "T16n0671_002:0525a10": "長短有無等，　　展轉互相生；",
    "T16n0671_002:0525a11": "以無故成有，　　以有故成無。",
    "T16n0671_002:0525a12": "分別微塵體，　　不起色妄想；",
    "T16n0671_002:0525a13": "但心安住處，　　惡見不能淨。",
    "T16n0671_002:0525a14": "非妄智境界，　　聲聞亦不知；",
    "T16n0671_002:0525a15": "如來之所說，　　自覺之境界。」",
    "T16n0671_002:0525a16": "爾時聖者大慧菩薩摩訶薩為淨自心現流，",
    "T16n0671_002:0525a17": "復請如來而作是言：「世尊！云何淨除自心",
    "T16n0671_002:0525a18": "現流？為次第淨？為一時耶？」佛告聖者大慧",
    "T16n0671_002:0525a19": "菩薩摩訶薩言：「大慧！淨自心現流，次第漸淨",
    "T16n0671_002:0525a20": "非為一時。大慧！譬如菴摩羅果漸次成熟",
    "T16n0671_002:0525a21": "非為一時。大慧！眾生清淨自心現流亦復",
    "T16n0671_002:0525a22": "如是，漸次清淨非為一時；譬如陶師造作",
    "T16n0671_002:0525a23": "諸器，漸次成就非為一時。大慧！諸佛如來",
    "T16n0671_002:0525a24": "淨諸眾生自心現流亦復如是，漸次而淨",
    "T16n0671_002:0525a25": "非一時淨。大慧！譬如大地生諸樹林藥草",
    "T16n0671_002:0525a26": "萬物，漸次增長非一時成。大慧！諸佛如來",
    "T16n0671_002:0525a27": "淨諸眾生自心現流亦復如是，漸次而淨非",
    "T16n0671_002:0525a28": "一時淨。大慧！譬如有人學諸音樂歌舞書",
    "T16n0671_002:0525a29": "畫種種伎術，漸次而解非一時知。大慧！諸",
    "T16n0671_002:0525b01": "佛如來淨諸眾生自心現流，亦復如是，漸次",
    "T16n0671_002:0525b02": "而淨非一時淨。大慧！譬如明鏡無分別心，",
    "T16n0671_002:0525b03": "一時俱現一切色像；如來世尊亦復如是，無",
    "T16n0671_002:0525b04": "有分別淨諸眾生自心現流，一時清淨非",
    "T16n0671_002:0525b05": "漸次淨，令住寂靜無分別處。大慧！譬如日",
    "T16n0671_002:0525b06": "月輪相光明一時遍照一切色像非為前",
    "T16n0671_002:0525b07": "後。大慧！如來世尊亦復如是，為令眾生",
    "T16n0671_002:0525b08": "離自心煩惱見薰習氣過患，一時示現不思",
    "T16n0671_002:0525b09": "議智最勝境界。大慧！譬如阿梨耶識分別現",
    "T16n0671_002:0525b10": "境自身資生器世間等，一時而知非是前後。",
    "T16n0671_002:0525b11": "大慧！報佛如來亦復如是，一時成熟諸眾生",
    "T16n0671_002:0525b12": "界，置究竟天淨妙宮殿修行清淨之處。大慧！",
    "T16n0671_002:0525b13": "譬如法佛報佛放諸光明，有應化佛照諸",
    "T16n0671_002:0525b14": "世間。大慧！內身聖行光明法體，照除世間有",
    "T16n0671_002:0525b15": "無邪見亦復如是。",
    "T16n0671_002:0525b16": "「復次，大慧！法佛報佛說一切法自相同相故；",
    "T16n0671_002:0525b17": "因自心現見薰習相故；因虛妄分別戲論",
    "T16n0671_002:0525b18": "相縛故；如所說法無如是體故。大慧！譬",
    "T16n0671_002:0525b19": "如幻師幻作一切種種形像，諸愚癡人取以",
    "T16n0671_002:0525b20": "為實，而彼諸像實不可得。復次，大慧！虛妄",
    "T16n0671_002:0525b21": "法體依因緣法，執著有實分別而生。大慧！",
    "T16n0671_002:0525b22": "如巧幻師依草木瓦石作種種事，依於呪",
    "T16n0671_002:0525b23": "術人工之力，成就一切眾生形色身分之相",
    "T16n0671_002:0525b24": "名幻人像；眾生見幻種種形色，執著為人",
    "T16n0671_002:0525b25": "而實無人。大慧！眾生雖見以為是人，無實",
    "T16n0671_002:0525b26": "人體。大慧！因緣法體隨心分別亦復如是，",
    "T16n0671_002:0525b27": "以見心相種種幻故。何以故？以執著虛妄",
    "T16n0671_002:0525b28": "相因分別心熏習故。大慧！是名分別虛妄體",
    "T16n0671_002:0525b29": "相。大慧！是名報佛說法之相。大慧！法佛說",
    "T16n0671_002:0525c01": "法者，離心相應體故；內證聖行境界故。大",
    "T16n0671_002:0525c02": "慧！是名法佛說法之相。",
    "T16n0671_002:0525c03": "「大慧！應化佛所作應佛說施、戒、忍、精進、禪定、",
    "T16n0671_002:0525c04": "智慧故；陰、界、入解脫故；建立識想差別行故；",
    "T16n0671_002:0525c05": "說諸外道無色三摩跋提次第相。大慧！是名",
    "T16n0671_002:0525c06": "應佛所作應佛說法相。復次，大慧！法佛說法",
    "T16n0671_002:0525c07": "者，離攀緣故；離能觀所觀故；離所作相量",
    "T16n0671_002:0525c08": "相故。大慧！非諸凡夫聲聞緣覺外道境界",
    "T16n0671_002:0525c09": "故；以諸外道執著虛妄我相故。是故，大慧！",
    "T16n0671_002:0525c10": "如是內身自覺修行勝相，當如是學。大慧！",
    "T16n0671_002:0525c11": "汝當應離見自心相以為非實。",
    "T16n0671_002:0525c12": "「復次，大慧！聲聞乘有二種差別相，謂於內",
    "T16n0671_002:0525c13": "身證得聖相故；執著虛妄相分別有物",
    "T16n0671_002:0525c14": "故。大慧！何者聲聞內身證得聖相？謂無常、苦、",
    "T16n0671_002:0525c15": "空、無我境界故；真諦離欲寂滅故；陰、界、入故；",
    "T16n0671_002:0525c16": "自相同相故；內外不滅相故；見如實法故；",
    "T16n0671_002:0525c17": "得心三昧，得心三昧已，得禪定解脫三昧、",
    "T16n0671_002:0525c18": "道果三摩跋提不退解脫故；離不可思議薰",
    "T16n0671_002:0525c19": "習變易死故；內身證得聖樂行法住聲聞",
    "T16n0671_002:0525c20": "地故。大慧！是名聲聞內身證得聖相。大慧",
    "T16n0671_002:0525c21": "菩薩摩訶薩入諸聲聞內證聖行三昧樂法，",
    "T16n0671_002:0525c22": "而不取寂滅空門樂，不取三摩跋提樂，以",
    "T16n0671_002:0525c23": "憐愍眾生故起本願力行，是故雖知不取",
    "T16n0671_002:0525c24": "為究竟。大慧！是名聲聞內身證聖修行樂",
    "T16n0671_002:0525c25": "相。大慧！菩薩摩訶薩應當修行內身證聖修",
    "T16n0671_002:0525c26": "行樂門而不取著。大慧！何者是聲聞分別有",
    "T16n0671_002:0525c27": "物執著虛妄相？謂於四大堅、濕、熱、動相，青黃",
    "T16n0671_002:0525c28": "赤白等相故；無作者而有生故；自相同相",
    "T16n0671_002:0525c29": "故；斟量相應阿含先勝見善說故；依彼法",
    "T16n0671_002:0526a01": "虛妄執著以為實有。大慧！是名聲聞分別有",
    "T16n0671_002:0526a02": "物執著虛妄相。大慧！菩薩摩訶薩於彼聲聞",
    "T16n0671_002:0526a03": "法應知而捨，捨已入法無我相，入法無我",
    "T16n0671_002:0526a04": "相已入人無我，觀察無我相已次第入諸",
    "T16n0671_002:0526a05": "地。大慧！是名聲聞分別有物執著虛妄相。大",
    "T16n0671_002:0526a06": "慧！所言聲聞乘有二種相者我已說竟。」",
    "T16n0671_002:0526a07": "爾時聖者大慧菩薩摩訶薩復白佛言：「世尊！",
    "T16n0671_002:0526a08": "世尊所說常不可思議法，內身證聖境界法",
    "T16n0671_002:0526a09": "第一義法。世尊！外道亦說常不可思議因果。",
    "T16n0671_002:0526a10": "此義云何？」佛告聖者大慧菩薩言：「大慧！諸",
    "T16n0671_002:0526a11": "外道說常不可思議因果不成。何以故？大",
    "T16n0671_002:0526a12": "慧！諸外道說常不可思議，非因自相相應",
    "T16n0671_002:0526a13": "故。大慧！諸外道說常不可思議，若因自相",
    "T16n0671_002:0526a14": "不相應者，此何等法？何等法了出？是故外",
    "T16n0671_002:0526a15": "道不得言常不可思議。復次，大慧！諸外道",
    "T16n0671_002:0526a16": "說常不可思議者，若因自相相應者，應成",
    "T16n0671_002:0526a17": "無常不可思議，以有因相故；是故不成常",
    "T16n0671_002:0526a18": "不可思議。大慧！我說常不可思議，第一義常",
    "T16n0671_002:0526a19": "不可思議，與第一義相因果相應，以離有",
    "T16n0671_002:0526a20": "無故；以內身證相故；以有彼相故；以第",
    "T16n0671_002:0526a21": "一義智因相相應，以離有無故；以非所",
    "T16n0671_002:0526a22": "作故，與虛空涅槃寂滅譬喻相應故；是故",
    "T16n0671_002:0526a23": "常不可思議。是故，大慧！我說常不可思議，",
    "T16n0671_002:0526a24": "不同外道常不可思議論。大慧！此常不可",
    "T16n0671_002:0526a25": "思議，諸佛、如來、應、正遍知實是常法，以諸佛",
    "T16n0671_002:0526a26": "聖智內身證得故；非心、意、意識境界故。大",
    "T16n0671_002:0526a27": "慧！是故菩薩摩訶薩應當修行常不可思議",
    "T16n0671_002:0526a28": "內身所證聖智行法。復次，大慧！諸外道常不",
    "T16n0671_002:0526a29": "可思議，無常法相因相應故，是故無常；非因",
    "T16n0671_002:0526b01": "相而得名故；是故常法不可思議。大慧！若",
    "T16n0671_002:0526b02": "諸外道常不可思議，見有無法而言常，以",
    "T16n0671_002:0526b03": "彼法比智知言有常。大慧！我亦如是，即",
    "T16n0671_002:0526b04": "因此法作有無見，無常應常。何以故？以無",
    "T16n0671_002:0526b05": "因故。復次，大慧！諸外道說若因相相應成",
    "T16n0671_002:0526b06": "常不可思議，以彼外道言因自相有無故",
    "T16n0671_002:0526b07": "者同於兔角。大慧！此常不可思議，諸外道等",
    "T16n0671_002:0526b08": "但虛妄分別。何以故？以無兔角但虛妄分",
    "T16n0671_002:0526b09": "別故；自因相無故。大慧！我常不可思議，惟",
    "T16n0671_002:0526b10": "內身證相因故；離作有無法故；是故常不可",
    "T16n0671_002:0526b11": "思議，以無外相故；常法相應故。大慧！諸",
    "T16n0671_002:0526b12": "外道等見無外相，比智知常不可思議以",
    "T16n0671_002:0526b13": "為常，彼外道等不知常不可思議，自因相",
    "T16n0671_002:0526b14": "彼因相故；以內身聖智證境界相故。大慧！",
    "T16n0671_002:0526b15": "彼外道於我法不應為說。",
    "T16n0671_002:0526b16": "「復次，大慧！諸聲聞辟支佛，畏生死妄想苦而",
    "T16n0671_002:0526b17": "求涅槃，不知世間涅槃無差別故；分別一",
    "T16n0671_002:0526b18": "切法與非法而滅諸根不取未來，境界",
    "T16n0671_002:0526b19": "妄取以為涅槃，不知內身證修行法故；不",
    "T16n0671_002:0526b20": "知阿梨耶識轉故。大慧！是故彼愚癡人，說",
    "T16n0671_002:0526b21": "有三乘法，而不能知唯心想寂滅得寂",
    "T16n0671_002:0526b22": "滅法，是故彼無智愚人，不知過去未來現",
    "T16n0671_002:0526b23": "在諸佛、如來、應、正遍知自心見境界故；執著",
    "T16n0671_002:0526b24": "外心境界故。是故，大慧！彼愚癡人，於世間生",
    "T16n0671_002:0526b25": "死輪中常轉不住。",
    "T16n0671_002:0526b26": "「復次，大慧！過去未來現在一切諸佛，皆說諸",
    "T16n0671_002:0526b27": "法不生。何以故？謂自心見有無法故；若離",
    "T16n0671_002:0526b28": "有無諸法不生故。是故，大慧！一切法不生。大",
    "T16n0671_002:0526b29": "慧！一切法如兔角驢駝等角。大慧！愚癡凡",
    "T16n0671_002:0526c01": "夫妄想分別分別諸法，是故一切諸法不生。",
    "T16n0671_002:0526c02": "大慧！一切諸法自體相不生，是內身證聖智",
    "T16n0671_002:0526c03": "境界故；非諸凡夫自體分別二境界故。大",
    "T16n0671_002:0526c04": "慧！是阿梨耶識身資生器世間去來自體相",
    "T16n0671_002:0526c05": "故；見能取可取轉故；諸凡夫墮於生住滅",
    "T16n0671_002:0526c06": "二相心故；分別諸法生有無故。大慧！汝應",
    "T16n0671_002:0526c07": "知如是法故。",
    "T16n0671_002:0526c08": "「復次，大慧！我說五種乘性證法。何等為五？",
    "T16n0671_002:0526c09": "一者、聲聞乘性證法；二者、辟支佛乘性證法；",
    "T16n0671_002:0526c10": "三者、如來乘性證法；四者、不定乘性證法；五",
    "T16n0671_002:0526c11": "者、無性證法。大慧！何者聲聞乘性證法？謂說",
    "T16n0671_002:0526c12": "陰、界、入法故；說自相同相證智法故；彼身",
    "T16n0671_002:0526c13": "毛孔熙怡欣悅，樂修相智不修因緣，不相",
    "T16n0671_002:0526c14": "離相故。大慧！是名聲聞乘性證法故。彼聲",
    "T16n0671_002:0526c15": "聞人邪見證智，離起麁煩惱，不離無明熏",
    "T16n0671_002:0526c16": "習煩惱，見己身證相，謂初地中乃至五地六",
    "T16n0671_002:0526c17": "地離諸煩惱，同己所離故；熏習無明煩惱",
    "T16n0671_002:0526c18": "故；墮不可思議變易死故；而作是言：『我生",
    "T16n0671_002:0526c19": "已盡，梵行已立，所作已辦，不受後有。』如是",
    "T16n0671_002:0526c20": "等得入人無我，乃至生心以為得涅槃故。",
    "T16n0671_002:0526c21": "大慧！復有餘外道求證涅槃，而作是言：",
    "T16n0671_002:0526c22": "『覺知我人眾生壽命、作者受者丈夫。』以為涅",
    "T16n0671_002:0526c23": "槃。大慧！復有餘外道，見一切諸法依因而",
    "T16n0671_002:0526c24": "有，生涅槃心故。大慧！彼諸外道無涅槃解",
    "T16n0671_002:0526c25": "脫，以不見法無我故。大慧！是名聲聞乘外",
    "T16n0671_002:0526c26": "道性，於非離處而生離想。大慧！汝應轉此",
    "T16n0671_002:0526c27": "邪見修行，如實行故。",
    "T16n0671_002:0526c28": "「大慧！何者辟支佛乘性證法？謂聞說緣覺證",
    "T16n0671_002:0526c29": "法，舉身毛竪悲泣流淚，不樂憒閙故；觀察",
    "T16n0671_002:0527a01": "諸因緣法故；不著諸因緣法故；聞說自身",
    "T16n0671_002:0527a02": "種種神通，若離若合種種變化，其心隨入故。",
    "T16n0671_002:0527a03": "大慧！是名緣覺乘性證法，汝當應知隨順",
    "T16n0671_002:0527a04": "緣覺說。",
    "T16n0671_002:0527a05": "「大慧！何者如來乘性證法？大慧！如來乘性",
    "T16n0671_002:0527a06": "證法有四種。何等為四？一者、證實法性；二",
    "T16n0671_002:0527a07": "者、離實法證性；三者、自身內證聖智性；四者、",
    "T16n0671_002:0527a08": "外諸國土勝妙莊嚴證法性。大慧！若聞說此",
    "T16n0671_002:0527a09": "一一法時，但阿梨耶心見外身所依資生器",
    "T16n0671_002:0527a10": "世間不可思議境界，不驚不怖不畏者，大",
    "T16n0671_002:0527a11": "慧！當知！是證如來乘性人。大慧！是名如來",
    "T16n0671_002:0527a12": "乘性證法人相。",
    "T16n0671_002:0527a13": "「大慧！何者不定乘性證法？大慧！若人聞說",
    "T16n0671_002:0527a14": "此三種法，於一一中有所樂者隨順為說。",
    "T16n0671_002:0527a15": "大慧！說三乘者為發起修行地故，說諸性",
    "T16n0671_002:0527a16": "差別非究竟地，為欲建立畢竟能取寂靜",
    "T16n0671_002:0527a17": "之地故。大慧！彼三種人離煩惱障熏習得",
    "T16n0671_002:0527a18": "清淨故；見法無我得三昧樂行故；聲聞緣",
    "T16n0671_002:0527a19": "覺畢竟證得如來法身故。」爾時世尊重說偈",
    "T16n0671_002:0527a20": "言：",
    "T16n0671_002:0527a21": "「逆流修無漏，　　往來及不還；",
    "T16n0671_002:0527a22": "應供阿羅漢，　　是等心亂惑。",
    "T16n0671_002:0527a23": "我說於三乘，　　一乘及非乘；",
    "T16n0671_002:0527a24": "諸聖如實解，　　凡夫不能知。",
    "T16n0671_002:0527a25": "第一義法門，　　遠離於二教；",
    "T16n0671_002:0527a26": "建立於三乘，　　為住寂靜處。",
    "T16n0671_002:0527a27": "諸禪及無量，　　無色三摩提；",
    "T16n0671_002:0527a28": "無想定滅盡，　　亦皆心中無。",
    "T16n0671_002:0527a29": "「大慧！何者無性乘？謂一闡提。大慧！一闡提者",
    "T16n0671_002:0527b01": "無涅槃性。何以故？於解脫中不生信心",
    "T16n0671_002:0527b02": "不入涅槃。大慧！一闡提者有二種。何等為",
    "T16n0671_002:0527b03": "二？一者、焚燒一切善根；二者、憐愍一切眾",
    "T16n0671_002:0527b04": "生，作盡一切眾生界願。大慧！云何焚燒一",
    "T16n0671_002:0527b05": "切善根？謂謗菩薩藏作如是言：『彼非隨順",
    "T16n0671_002:0527b06": "修多羅、毘尼解脫說。』捨諸善根，是故不得",
    "T16n0671_002:0527b07": "涅槃。大慧！憐愍眾生作盡眾生界願者，",
    "T16n0671_002:0527b08": "是為菩薩。大慧！菩薩方便作願，若諸眾生不",
    "T16n0671_002:0527b09": "入涅槃者，我亦不入涅槃，是故菩薩摩訶",
    "T16n0671_002:0527b10": "薩不入涅槃。大慧！是名二種一闡提無涅",
    "T16n0671_002:0527b11": "槃性，以是義故，決定取一闡提行。」大慧菩",
    "T16n0671_002:0527b12": "薩白佛言：「世尊！此二種一闡提，何等一闡提",
    "T16n0671_002:0527b13": "常不入涅槃？」佛告大慧菩薩摩訶薩：「一闡",
    "T16n0671_002:0527b14": "提常不入涅槃。何以故？以能善知一切諸",
    "T16n0671_002:0527b15": "法本來涅槃，是故不入涅槃，非捨一切善",
    "T16n0671_002:0527b16": "根闡提。何以故？大慧！彼捨一切善根闡提，",
    "T16n0671_002:0527b17": "若值諸佛善知識等，發菩提心生諸善根，",
    "T16n0671_002:0527b18": "便證涅槃。何以故？大慧！諸佛如來不捨一",
    "T16n0671_002:0527b19": "切諸眾生故。是故，大慧！菩薩一闡提常不",
    "T16n0671_002:0527b20": "入涅槃。",
    "T16n0671_002:0527b21": "入楞伽經卷第二"
}