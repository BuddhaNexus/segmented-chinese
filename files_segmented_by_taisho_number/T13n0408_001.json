{
    "T13n0408_001:0667c02": "No. 408 [Nos. 405-407]",
    "T13n0408_001:0667c03": "虛空孕菩薩經卷上",
    "T13n0408_001:0667c05": "隋天竺三藏闍那崛多譯",
    "T13n0408_001:0667c06": "如是我聞：一時婆伽婆住佉羅坻迦山古昔",
    "T13n0408_001:0667c07": "神仙所居之處，與大一切比丘眾俱，度量已",
    "T13n0408_001:0667c08": "過，皆悉漏盡諸大沙門。復有菩薩摩訶薩眾，",
    "T13n0408_001:0667c09": "無量無邊阿僧祇恒河沙數諸大人俱，乃至",
    "T13n0408_001:0667c10": "世尊授功德天記莂訖已。爾時世尊默然而",
    "T13n0408_001:0667c11": "住，及諸大眾亦復如是。爾時西方有一應珠，",
    "T13n0408_001:0667c12": "是摩尼寶忽然出現，復有百千帝釋天寶左",
    "T13n0408_001:0667c13": "右圍遶摩尼應珠，時彼應珠最在其前。應珠",
    "T13n0408_001:0667c14": "現已，彼山所有諸色光明皆悉不現，并諸天",
    "T13n0408_001:0667c15": "人大神王等、聲聞菩薩大地火風諸水色光",
    "T13n0408_001:0667c16": "莫不隱蔽，唯除如來光明不滅。爾時大會覩",
    "T13n0408_001:0667c17": "如來光，無量無邊不可說不可說，遍滿十方",
    "T13n0408_001:0667c18": "猶如虛空，而世尊光威嚴殊特照曜顯赫最",
    "T13n0408_001:0667c19": "妙最勝。時彼大會所有眾生集會之者，各見",
    "T13n0408_001:0667c20": "自身所有光明，并及諸大妙色隱蔽不現，自",
    "T13n0408_001:0667c21": "己色相觸受等事亦復如是。凡所觀處狀若",
    "T13n0408_001:0667c22": "虛空，亦復隱蔽日月星宿地水火風一切諸",
    "T13n0408_001:0667c23": "色種種光明，不與眼對，耳不聞聲、鼻不聞香、",
    "T13n0408_001:0667c24": "舌不得味、心意識等亦不能緣，亦無彼我，亦",
    "T13n0408_001:0667c25": "無六入。一切諸大凡所求覓，欲有觀視一切",
    "T13n0408_001:0667c26": "方處，皆悉不見所視諸方，唯見佛身光明相",
    "T13n0408_001:0667c27": "好顯現特尊。遙見彼珠，無量無數釋提桓因",
    "T13n0408_001:0667c28": "著身妙珠左右圍遶，彼勝摩尼獨在於前。時",
    "T13n0408_001:0667c29": "大眾中唯諸菩薩住十地者，或得首楞嚴三",
    "T13n0408_001:0668a01": "昧者，或復有得一生補處，彼等菩薩見斯瑞",
    "T13n0408_001:0668a02": "相，不驚不怖不沒不悔。所以者何？彼諸菩薩",
    "T13n0408_001:0668a03": "於一切法皆達真理，曉了實相勤入空門，以",
    "T13n0408_001:0668a04": "是義故不驚不怖亦不悔沒。其餘菩薩摩訶",
    "T13n0408_001:0668a05": "薩等，及諸聲聞、天、龍、夜叉、阿修羅、迦樓羅、緊",
    "T13n0408_001:0668a06": "那羅、鳩槃茶，及諸餓鬼、毘舍遮、富單那、迦吒",
    "T13n0408_001:0668a07": "富單那、人非人等集會之者，皆悉驚怖恐懼",
    "T13n0408_001:0668a08": "滯沒，於此彼岸不能曉了，以驚怖心各各相",
    "T13n0408_001:0668a09": "求而不顯現，心懷疑惑各作是念：「此是何相？",
    "T13n0408_001:0668a10": "此事何因？此誰威力？」欲自決疑而無問處。爾",
    "T13n0408_001:0668a11": "時於彼海會之中有一菩薩摩訶薩，名曰梵",
    "T13n0408_001:0668a12": "橛，即從坐起合掌向佛，而說偈言：",
    "T13n0408_001:0668a13": "「一切諸法相，　　真實無知者，",
    "T13n0408_001:0668a14": "若人住諸陰，　　六根皆閉塞，",
    "T13n0408_001:0668a15": "觀一陰不實，　　所謂色陰是，",
    "T13n0408_001:0668a16": "彼疑諸佛法，　　迷惑眾生等。",
    "T13n0408_001:0668a17": "善哉大世尊，　　願為說實法，",
    "T13n0408_001:0668a18": "如來此彼岸，　　教知空忍門。",
    "T13n0408_001:0668a19": "彼大精勤者，　　得定身難說，",
    "T13n0408_001:0668a20": "最大摩尼寶，　　頂戴彼莊嚴，",
    "T13n0408_001:0668a21": "天帝著身珠，　　無量左右遶，",
    "T13n0408_001:0668a22": "彼等欲來故，　　先現是瑞相。",
    "T13n0408_001:0668a23": "彼等諸菩薩，　　悉得首楞嚴，",
    "T13n0408_001:0668a24": "如是諸智輩，　　欲見佛世尊，",
    "T13n0408_001:0668a25": "彼等來詣此，　　說深法無疑。",
    "T13n0408_001:0668a26": "願佛慰此眾，　　彼當哀矜汝，",
    "T13n0408_001:0668a27": "是等欲來故，　　先現是境界。」",
    "T13n0408_001:0668a28": "於時佛世尊，　　告彼菩薩言：",
    "T13n0408_001:0668a29": "「一如汝所說，　　此是三昧境，",
    "T13n0408_001:0668b01": "若人聞無住，　　彼人能住智。",
    "T13n0408_001:0668b02": "此是虛空孕，　　三昧威力境，",
    "T13n0408_001:0668b03": "得住無說處，　　三昧先相現。",
    "T13n0408_001:0668b04": "若人住二見，　　彼等常迷惑，",
    "T13n0408_001:0668b05": "染著斷及常，　　即失此彼岸。",
    "T13n0408_001:0668b06": "此等二見者，　　若欲速解脫，",
    "T13n0408_001:0668b07": "是等莫言說，　　速得證諸地。」",
    "T13n0408_001:0668b08": "爾時世尊說此偈已，告彼菩薩作如是言：",
    "T13n0408_001:0668b09": "「仁者雖然，但初學人諸菩薩等，應欲教者應",
    "T13n0408_001:0668b10": "教彼等言說之相，以方便力亦教攀緣六波",
    "T13n0408_001:0668b11": "羅蜜，乃至諸大本相次第相生，應教令證。",
    "T13n0408_001:0668b12": "既證知已，然後能於一切諸法無言無說。須",
    "T13n0408_001:0668b13": "知本體生處應滅攀緣，諸陰無體應證應",
    "T13n0408_001:0668b14": "知，不令彼墮斷常見中。捨二邊已，即不驚",
    "T13n0408_001:0668b15": "怖不沒不悔，於諸一切法中不生攀緣之想，",
    "T13n0408_001:0668b16": "於諸一切波羅蜜速得圓滿具足成就，亦不",
    "T13n0408_001:0668b17": "住於斷常二見。」爾時世尊說是法已，時會大",
    "T13n0408_001:0668b18": "眾還得相見如本無異，如舊所見諸色光明，",
    "T13n0408_001:0668b19": "如前所聞還聞如故，所證所觸亦復如是。爾",
    "T13n0408_001:0668b20": "時世尊即舉右手，唱如是言：「此是虛空孕菩",
    "T13n0408_001:0668b21": "薩摩訶薩來詣我所，得諸三昧如大海水，於",
    "T13n0408_001:0668b22": "菩薩行成就具足如須彌山，於大智內猶若",
    "T13n0408_001:0668b23": "虛空，勤行精進猶如大風，於諸忍中猶若金",
    "T13n0408_001:0668b24": "剛，於般若中猶如虛空，於菩薩眾猶如大幢，",
    "T13n0408_001:0668b25": "向涅槃路如大商主，於諸善根猶如地藏，為",
    "T13n0408_001:0668b26": "眾貧窮猶如德瓶，為幽眾生猶如日光，為失",
    "T13n0408_001:0668b27": "路者猶如盛月，為驚怖眾如須彌山，為諸煩",
    "T13n0408_001:0668b28": "惱病苦眾生如甘露藥，為斷善根諸眾生等",
    "T13n0408_001:0668b29": "猶如拄杖，於生天路及涅槃道猶如橋梁，於",
    "T13n0408_001:0668c01": "度彼岸猶如大船，於上生天猶如閣道，若有",
    "T13n0408_001:0668c02": "被人誹謗惱者為作傘蓋，於諸外道猶如師",
    "T13n0408_001:0668c03": "子，於諸惱熱猶如冷水，於魔怨敵猶如鎧",
    "T13n0408_001:0668c04": "鉀，於學錯悞猶如智師，於諸善根猶如大",
    "T13n0408_001:0668c05": "地，於愛鬘者猶如香花，於諸持戒及知足者",
    "T13n0408_001:0668c06": "猶如明鏡，於諸無慚無愧人所猶如刀劍，於",
    "T13n0408_001:0668c07": "諸病患眾生之內猶如良醫，於飢眾生如功",
    "T13n0408_001:0668c08": "德天，於渴眾生猶如月珠，於疲乏眾猶如床",
    "T13n0408_001:0668c09": "鋪，於諸勤求三昧人所猶如日珠，於向菩提",
    "T13n0408_001:0668c10": "道心眾生猶如車乘，於諸愛樂禪定眾生如",
    "T13n0408_001:0668c11": "清涼池，於樂菩提助道眾生猶如花鬘。彼善",
    "T13n0408_001:0668c12": "男子又於行諸波羅蜜者猶如大果。彼善男",
    "T13n0408_001:0668c13": "子於修諸地，如彼應現摩尼之寶。若人修習",
    "T13n0408_001:0668c14": "首楞嚴三昧者，如波利質多羅樹。彼善男子",
    "T13n0408_001:0668c15": "猶如利劍，割截一切諸見結故。彼善男子猶",
    "T13n0408_001:0668c16": "如金剛，破壞一切習氣煩惱故，能降伏一切",
    "T13n0408_001:0668c17": "魔眾，於方便眾生如解地藏者。彼善男子",
    "T13n0408_001:0668c18": "顯現勝智善巧方便。彼善男子於一切法真",
    "T13n0408_001:0668c19": "實體中能作住持，又於一切辟支佛所為作",
    "T13n0408_001:0668c20": "花鬘，又於一切聲聞眾所猶如衣覆。於一切",
    "T13n0408_001:0668c21": "天猶如淨眼，於諸人中猶如直路，於諸畜生",
    "T13n0408_001:0668c22": "能作歸依，憐愍餓鬼拔地獄苦。又於一切諸",
    "T13n0408_001:0668c23": "眾生所為大寶器、是大福田，於諸菩薩猶如",
    "T13n0408_001:0668c24": "大車。彼善男子猶如大臣，於三世中諸佛如",
    "T13n0408_001:0668c25": "來怛他阿伽度、阿羅呵、三藐三佛陀，常能守",
    "T13n0408_001:0668c26": "護諸法城門。彼善男子以十八不共法而莊",
    "T13n0408_001:0668c27": "嚴身，具足一切諸佛智慧，堪受一切眾生供",
    "T13n0408_001:0668c28": "養，種種供具而供養之，唯除如來。汝等此會，",
    "T13n0408_001:0668c29": "應須迎逆持諸供具，隨力隨分而供給之，尊",
    "T13n0408_001:0669a01": "重讚歎，以種種寶及諸幡蓋香花寶幢諸花",
    "T13n0408_001:0669a02": "鬘等，末香塗香花鬘莊嚴種種瓔珞，以諸寶",
    "T13n0408_001:0669a03": "器安置香湯淨灑道路，種種瓔珞莊嚴道側，",
    "T13n0408_001:0669a04": "種種讚歎而歌詠之。何以故？汝等一切不久",
    "T13n0408_001:0669a05": "當得如是種種功德之器。」爾時一切集會大眾",
    "T13n0408_001:0669a06": "皆從坐起，面向西方，於虛空孕菩薩摩訶薩",
    "T13n0408_001:0669a07": "所來之處，低頭合掌遙禮致敬，心生歡喜踊",
    "T13n0408_001:0669a08": "躍無量，熈怡含笑正立而住。彼大眾中最勝",
    "T13n0408_001:0669a09": "菩薩摩訶薩，及大沙門、天王、龍王、夜叉王、阿",
    "T13n0408_001:0669a10": "修羅王、迦樓羅王、緊那羅王、摩睺羅加王、五通",
    "T13n0408_001:0669a11": "諸仙，各各思惟：「我等今者作何供具，最勝最",
    "T13n0408_001:0669a12": "勝莊嚴供具，供養恭給彼善男子？」爾時虛空",
    "T13n0408_001:0669a13": "孕菩薩摩訶薩現神通力，變此三千大千世",
    "T13n0408_001:0669a14": "界平正如掌七寶合成，除滅一切山川沙鹵高",
    "T13n0408_001:0669a15": "峯石崖丘陵坑坎土塊礓石，臭處糞穢荊棘",
    "T13n0408_001:0669a16": "沙礫無復遺餘，除諸雲霧塵烟等穢及諸惡",
    "T13n0408_001:0669a17": "聲種種音樂。於此大千種種諸樹變為七寶，",
    "T13n0408_001:0669a18": "其諸寶樹枝葉花果出微妙香，於地所生種",
    "T13n0408_001:0669a19": "種藥草，若小若大、若有枝葉若無枝葉皆成",
    "T13n0408_001:0669a20": "七寶。於此娑婆大千世界，諸病患者莫不除",
    "T13n0408_001:0669a21": "愈，一切地獄、餓鬼、畜生皆悉除滅一切諸苦。",
    "T13n0408_001:0669a22": "彼等眾生，飢者得食、渴者得飲、裸者得衣，復",
    "T13n0408_001:0669a23": "得種種微妙瓔珞。於是娑婆世界之內，所有",
    "T13n0408_001:0669a24": "眾生隨心所樂莫不滿足，身色端正世間無",
    "T13n0408_001:0669a25": "比最勝殊特，六根具足支節洪滿，離諸煩惱",
    "T13n0408_001:0669a26": "心得寂定樂行善行，於佛法僧心得淨信。如",
    "T13n0408_001:0669a27": "是此會所集種種一切大眾，左右二手皆持",
    "T13n0408_001:0669a28": "應珠。於應珠中復出種種微妙光明，照此",
    "T13n0408_001:0669a29": "三千大千世界悉皆遍滿無不明耀。而彼應",
    "T13n0408_001:0669b01": "珠復出種種微妙音聲，雨種種寶、種種幡蓋、",
    "T13n0408_001:0669b02": "種種瓔珞種種花香、雨種種鬘、種種寶器、種",
    "T13n0408_001:0669b03": "種甘果，復雨種種無價衣服、種種金縷，復雨",
    "T13n0408_001:0669b04": "種種真珠羅網，復雨種種優鉢羅花，分陀利",
    "T13n0408_001:0669b05": "花，波頭摩花，拘物頭花，沈水等香，復雨種種",
    "T13n0408_001:0669b06": "諸末香等，所謂牛頭栴檀及赤栴檀、白栴檀",
    "T13n0408_001:0669b07": "等。於彼菩薩所來之路自然灑掃，於道二邊變",
    "T13n0408_001:0669b08": "成七寶莊嚴廊廡，猶如天帝難勝法堂。於其",
    "T13n0408_001:0669b09": "廊內自然化成種種玉女狀，如欲界魔王妻",
    "T13n0408_001:0669b10": "妾，皆作五種微妙音聲，自相娛樂或歌或舞。",
    "T13n0408_001:0669b11": "化作如是寶步廊已，於佛頂上虛空之中化",
    "T13n0408_001:0669b12": "成一蓋，如梵天王所受用者，縱廣正等滿百由",
    "T13n0408_001:0669b13": "旬。寶綖為繐真珠垂露，四散垂下，諸餘瓔",
    "T13n0408_001:0669b14": "珞處處莊嚴，其瓔珞中出五音聲。一切大地",
    "T13n0408_001:0669b15": "所生草木，若大若小若長若短若好若惡，皆",
    "T13n0408_001:0669b16": "悉出於五種天樂，一切眾生莫不聞者。聞彼",
    "T13n0408_001:0669b17": "聲已，無有不得不退轉地，畢竟得至阿耨多",
    "T13n0408_001:0669b18": "羅三藐三菩提。爾時彼會一切大眾，見虛空孕",
    "T13n0408_001:0669b19": "菩薩現大神力如是莊嚴，心生歡喜踊躍無",
    "T13n0408_001:0669b20": "量，生殊特想復作是念：「我等今者於世尊前，",
    "T13n0408_001:0669b21": "云何當為彼善男子敷設別座？」爾時佛前自",
    "T13n0408_001:0669b22": "然即有一蓮華座，白銀為莖、紫金為葉、馬瑙",
    "T13n0408_001:0669b23": "為臺、梵摩尼寶以為花蕊，縱廣正等一俱盧",
    "T13n0408_001:0669b24": "舍，其葉無量百千等數。其花周匝自然踊出",
    "T13n0408_001:0669b25": "無量無邊百千花座，一如前花等無有異。又",
    "T13n0408_001:0669b26": "復於彼大蓮華上，見虛空孕菩薩摩訶薩結",
    "T13n0408_001:0669b27": "加趺坐自然顯現，首戴應珠。於彼圍遶蓮華",
    "T13n0408_001:0669b28": "之上，復有無量無邊眷屬諸菩薩等結加趺",
    "T13n0408_001:0669b29": "坐自然顯現。爾時彌勒菩薩摩訶薩即以偈",
    "T13n0408_001:0669c01": "告藥王菩薩摩訶薩言：",
    "T13n0408_001:0669c02": "「先來大菩薩，　　有大名聞者，",
    "T13n0408_001:0669c03": "頂禮世尊足，　　退坐蓮花上。",
    "T13n0408_001:0669c04": "此勝人來已，　　顯現大莊嚴，",
    "T13n0408_001:0669c05": "不禮世尊足，　　逕坐蓮花座。」",
    "T13n0408_001:0669c06": "爾時藥王菩薩摩訶薩還以偈頌報彌勒菩",
    "T13n0408_001:0669c07": "薩摩訶薩言：",
    "T13n0408_001:0669c08": "「此是仁者見；　　諸佛真如法，",
    "T13n0408_001:0669c09": "不見有眾生，　　不染於分別。」",
    "T13n0408_001:0669c10": "爾時彌勒菩薩摩訶薩復以偈頌報藥王菩",
    "T13n0408_001:0669c11": "薩摩訶薩言：",
    "T13n0408_001:0669c12": "「若不見眾生，　　是住於實際，",
    "T13n0408_001:0669c13": "何故現莊嚴？　　汝決我心疑。」",
    "T13n0408_001:0669c14": "爾時藥王菩薩摩訶薩復以偈頌報彌勒菩",
    "T13n0408_001:0669c15": "薩摩訶薩言：",
    "T13n0408_001:0669c16": "「此是智者諸方便，　　為化一切諸眾生，",
    "T13n0408_001:0669c17": "所有不解真如者，　　愚癡執著住分別。",
    "T13n0408_001:0669c18": "是智出現為世諦，　　眾苦逼惱不會真，",
    "T13n0408_001:0669c19": "欲為令彼等解脫，　　故現如是莊嚴事。」",
    "T13n0408_001:0669c20": "爾時世尊讚歎藥王菩薩摩訶薩言：「善哉仁",
    "T13n0408_001:0669c21": "者！如是如是，如汝所說。假使一切凡夫眾生，",
    "T13n0408_001:0669c22": "彼等眾生終不能知須陀洹人境界方便解脫",
    "T13n0408_001:0669c23": "之事；假使一切諸眾生等悉得成於須陀洹",
    "T13n0408_001:0669c24": "果，彼等眾生亦不能知一斯陀含境界方便",
    "T13n0408_001:0669c25": "解脫等事，乃至斯陀含人亦不能得知阿那",
    "T13n0408_001:0669c26": "含境界方便，其阿那含亦不能得知阿羅漢",
    "T13n0408_001:0669c27": "境界方便，其阿羅漢亦不能知一辟支佛方",
    "T13n0408_001:0669c28": "便解脫。假使一切諸眾生等悉得獨覺辟支",
    "T13n0408_001:0669c29": "佛道，猶如犀牛獨一無侶，彼等緣覺不能得",
    "T13n0408_001:0670a01": "知無生法忍境界方便解脫之事而化眾生。",
    "T13n0408_001:0670a02": "假使一切諸眾生等得無生忍，亦不能得知",
    "T13n0408_001:0670a03": "一辯才首楞嚴三昧菩薩摩訶薩方便信行契",
    "T13n0408_001:0670a04": "會真如觀察建立，本不能知從何處生從何",
    "T13n0408_001:0670a05": "處滅。是善男子虛空孕菩薩，得無生法忍已",
    "T13n0408_001:0670a06": "過無量無邊數劫，亦復已得無礙辯才首楞",
    "T13n0408_001:0670a07": "嚴三昧，知諸眾生心心所趣。以是菩薩故，",
    "T13n0408_001:0670a08": "令無量無邊眾生見大莊嚴顯現神力得住厭",
    "T13n0408_001:0670a09": "地。如此善男子從此處沒隱身不現，於西方",
    "T13n0408_001:0670a10": "出，知於此剎三乘雜教。以是義故，故現無邊",
    "T13n0408_001:0670a11": "虛空三昧神通勝智。現三昧已，令諸眾生生",
    "T13n0408_001:0670a12": "厭離想，然後現於世諦，現入莊嚴三昧。現",
    "T13n0408_001:0670a13": "入三昧已，因此三昧教化無量無邊眾生。善",
    "T13n0408_001:0670a14": "男子！此善男子若徑示現真如境界無生法",
    "T13n0408_001:0670a15": "忍莊嚴事者，即時世間一切天人心生擾亂",
    "T13n0408_001:0670a16": "即便迷惑，乃至八地菩薩猶尚迷沒，況餘人",
    "T13n0408_001:0670a17": "也。善男子！此大菩薩，無人能知心行境界顯",
    "T13n0408_001:0670a18": "現之相。此善男子得入如是甚深微妙功德",
    "T13n0408_001:0670a19": "之法故，有如是無量無邊巧方便智，已入一",
    "T13n0408_001:0670a20": "切諸佛法海，無有疑心不由他悟自知方便，",
    "T13n0408_001:0670a21": "堪為一切大眾生等而作大王。善男子！此善",
    "T13n0408_001:0670a22": "男子虛空孕菩薩猶如寶幢，能為一切眾生",
    "T13n0408_001:0670a23": "示現天道解脫之路，能除眾生心煩惱病，能",
    "T13n0408_001:0670a24": "滅其身諸大苦毒。善男子！若有眾生墮在邪",
    "T13n0408_001:0670a25": "見曠野之中，厄難迷惑不解方便，欲求生天、",
    "T13n0408_001:0670a26": "欲求涅槃。彼等眾生若能至心燒沈水香，頂",
    "T13n0408_001:0670a27": "禮致敬彼虛空孕菩薩摩訶薩足者，此善男",
    "T13n0408_001:0670a28": "子知彼眾生心心所行真實敬信，而彼眾生",
    "T13n0408_001:0670a29": "起煩惱見迷惑顛倒，如其往昔所作心業種",
    "T13n0408_001:0670b01": "諸善根，隨其所能，於諸佛邊種諸善根、或於",
    "T13n0408_001:0670b02": "法邊、或於僧邊、或作施業、或持戒業、或復",
    "T13n0408_001:0670b03": "欲於內心證法。此善男子或於夢中、或於白",
    "T13n0408_001:0670b04": "日在於現前，以善方便示現至真之道。作是",
    "T13n0408_001:0670b05": "方便已，令諸眾生解諸邪見發生善願，斷諸",
    "T13n0408_001:0670b06": "邪路滅諸邪道歸於正見，如實得彼真正三",
    "T13n0408_001:0670b07": "行。即得真正深心所願，或復得於真善知識。",
    "T13n0408_001:0670b08": "因善知識，悉得斷除臭處煩惱邪見之病。復",
    "T13n0408_001:0670b09": "得速解惡道之願，即得善行勝願因緣，彼等",
    "T13n0408_001:0670b10": "速得心行自在，亦得安住十深忍中。若有眾",
    "T13n0408_001:0670b11": "生自於身起種種諸病逼切之者，或有眾生",
    "T13n0408_001:0670b12": "忘失本心，或復失眼、或復失舌，於六根內不",
    "T13n0408_001:0670b13": "具足者，或於身分小不遂者，彼等眾生若能",
    "T13n0408_001:0670b14": "至心頂禮虛空孕菩薩，或復稱名，皆得如意。",
    "T13n0408_001:0670b15": "若有眾生欲治患者，於晨朝時香湯澡浴，當",
    "T13n0408_001:0670b16": "淨身口面正向東燒沈水香，頂禮虛空孕菩",
    "T13n0408_001:0670b17": "薩摩訶薩大德之足。而彼善男子於睡眠夢",
    "T13n0408_001:0670b18": "中，或作婆羅門身、或作天帝釋身、或作功德",
    "T13n0408_001:0670b19": "天身、或作大辯天身、或作剎利身、或作大臣",
    "T13n0408_001:0670b20": "身、或作斷事官身、或作醫師身、或作父母身、",
    "T13n0408_001:0670b21": "或作童子身、或作童女身，在病者前忽然來",
    "T13n0408_001:0670b22": "現，以是方便而令彼病速得除愈。或復示作",
    "T13n0408_001:0670b23": "良藥方便，令彼病者一切諸患悉得除差。若",
    "T13n0408_001:0670b24": "有眾生或求資財、或求多聞讀誦經論若好",
    "T13n0408_001:0670b25": "寂靜深思禪定、或求多智、或求名聞、或求伎",
    "T13n0408_001:0670b26": "藝、或求苦行、或求官位、或求身色、或求財寶、",
    "T13n0408_001:0670b27": "或求善根、或求音聲、或求饒子、或求妻妾、或",
    "T13n0408_001:0670b28": "求眷屬、或求多眾、或求行施、或求持戒、或求",
    "T13n0408_001:0670b29": "忍辱、或求精進、或求禪定、或求般若、或求好",
    "T13n0408_001:0670c01": "聲言語清辯、或求事他稱彼心意、或求解脫",
    "T13n0408_001:0670c02": "一切眾罪、或求勸人令行布施乃至行智、或",
    "T13n0408_001:0670c03": "求長命。或有眾生乏少資財恒作慳貪欲令",
    "T13n0408_001:0670c04": "彼等除捨慳貪行於布施，或破戒者欲令持",
    "T13n0408_001:0670c05": "戒，若懈怠者欲令精進，乃至無智慧者令學",
    "T13n0408_001:0670c06": "智慧。若有眾生未得定乘教行小乘，自度身",
    "T13n0408_001:0670c07": "者教緣覺乘。而此善男子於彼眾生，示現方",
    "T13n0408_001:0670c08": "便令解上業。若有眾生無有慈心，唯護自身",
    "T13n0408_001:0670c09": "不救他苦。或有眾生作如是念：『我今當作何",
    "T13n0408_001:0670c10": "等方便，若有眾生欲發道心為他障礙。』彼等",
    "T13n0408_001:0670c11": "眾生欲迴彼心，欲作如是方便示現，教彼眾",
    "T13n0408_001:0670c12": "生住四梵行，乃至教行大慈大悲。彼等眾生",
    "T13n0408_001:0670c13": "應當頂禮虛空孕菩薩，或住阿練若處、若在",
    "T13n0408_001:0670c14": "空閑，燒沈水香、或燒多伽羅香、或燒栴檀",
    "T13n0408_001:0670c15": "香，香湯澡浴身口清淨，胡跪合掌，五體投地，",
    "T13n0408_001:0670c16": "頂禮十方一切諸佛，而誦此呪：",
    "T13n0408_001:0670c17": "「『多地他一阿蜜利舍二阿蜜利舍三迦嘍尼迦",
    "T13n0408_001:0670c18": "四這囉這囉五毘這囉六羶這囉七迦嘍",
    "T13n0408_001:0670c19": "尼迦八何囉沒囉九何邏末囉十毘伽陀唎十一",
    "T13n0408_001:0670c20": "摩摩佉十二蒱闍末那迦嘍尼迦十三真多末膩十四",
    "T13n0408_001:0670c21": "逋囉夜迦嘍迦十五薩婆貰迷薩他鉢夜十六阿闍",
    "T13n0408_001:0670c22": "若陀履十七薩破鉗十八薩破鉗十九喉嘍帝毘毘",
    "T13n0408_001:0670c23": "伽鉗二十地唎殺吒毘比伽鉗二十一迦嘍尼迦晡",
    "T13n0408_001:0670c24": "唎夜妬摩摩二十二薩迦賜夜二十三阿貰夜二十四",
    "T13n0408_001:0670c25": "薩婆鉢達舍二十五阿舒迦伽帝二十六莎呵二十七』",
    "T13n0408_001:0670c26": "「誦此呪時，彼善男子即來現前，或作人形、或",
    "T13n0408_001:0670c27": "作野獸形、或作鳥形。或雖復來隱身不現，觀",
    "T13n0408_001:0670c28": "彼眾生福業深淺，隨所受身或出音聲，示現",
    "T13n0408_001:0670c29": "一乘善巧方便，令彼眾生從一方便能化無",
    "T13n0408_001:0671a01": "量百千眾生，未住定乘令住定乘，或住聲聞、",
    "T13n0408_001:0671a02": "或住緣覺。彼諸眾生於一時頃，發智方便用",
    "T13n0408_001:0671a03": "少功業，令入大乘不退轉地，乃至教示種種",
    "T13n0408_001:0671a04": "三昧諸陀羅尼忍辱度等，乃至令住第十菩",
    "T13n0408_001:0671a05": "薩行地之中。善男子！此虛空孕菩薩，得如是",
    "T13n0408_001:0671a06": "等善巧方便大慈悲智。善男子！我今為汝要",
    "T13n0408_001:0671a07": "略說之。假使有人度量虛空能盡邊際，而此",
    "T13n0408_001:0671a08": "善男子方便大智大慈大悲總持三昧難可度",
    "T13n0408_001:0671a09": "量。此大菩薩得如是等不可思議功德之法。",
    "T13n0408_001:0671a10": "善男子！此虛空孕菩薩，見有眾生捨離諂曲",
    "T13n0408_001:0671a11": "遠離邪心，發淳厚意成就正見，不毀於他不",
    "T13n0408_001:0671a12": "讚自己，捨離慳妬無有諂曲，不求名聞信心",
    "T13n0408_001:0671a13": "淨者，是善男子憐愍彼等清淨眾生，示現方",
    "T13n0408_001:0671a14": "便智慧精進，如是方便、如是智慧、如是精進，",
    "T13n0408_001:0671a15": "得度厄難，發菩提心，當得阿耨多羅三藐三",
    "T13n0408_001:0671a16": "菩提。教彼眾生所有善根迴向菩提，當得正",
    "T13n0408_001:0671a17": "道不退轉地，速至阿耨多羅三藐三菩提。教",
    "T13n0408_001:0671a18": "作如是方便之利，智慧精進，圓滿成就六波",
    "T13n0408_001:0671a19": "羅蜜，發大力心，當速成就阿耨多羅三藐三",
    "T13n0408_001:0671a20": "菩提。善男子！此虛空孕菩薩得如是等不可",
    "T13n0408_001:0671a21": "思議殊特方便善巧勝智，教化眾生。」爾時彌",
    "T13n0408_001:0671a22": "勒菩薩摩訶薩白佛言：「世尊！此善男子以何",
    "T13n0408_001:0671a23": "義故首戴應珠，如是光焰、如是威力，善能",
    "T13n0408_001:0671a24": "示現；諸餘菩薩無有是事。」佛告彌勒菩薩摩",
    "T13n0408_001:0671a25": "訶薩言：「善男子！此善男子虛空孕菩薩摩訶",
    "T13n0408_001:0671a26": "薩為諸眾生成就大慈，常化眾生而無休息，",
    "T13n0408_001:0671a27": "見諸眾生在大厄難，欲拔苦故常不休息。若",
    "T13n0408_001:0671a28": "有眾生犯四重禁，將墮惡道捨諸善根散滅",
    "T13n0408_001:0671a29": "眾善，而此善男子為彼眾生作大醫師。見",
    "T13n0408_001:0671b01": "彼眾生墮於無明，入邪見網在危厄獄，此善",
    "T13n0408_001:0671b02": "男子為彼眾生，猶如日光照明彼罪滅四重",
    "T13n0408_001:0671b03": "業，為彼眾生拔心疑刺。若有眾生破壞心器，",
    "T13n0408_001:0671b04": "而此善男子見彼眾生破滅法行為煩惱陵，",
    "T13n0408_001:0671b05": "失於正法欲入惡道，無有歸依無有救護棄",
    "T13n0408_001:0671b06": "捨諸智。此善男子為彼等輩罪惡眾生，猶如",
    "T13n0408_001:0671b07": "拄杖示現正道，於諸罪垢煩惱穢惡洗令香",
    "T13n0408_001:0671b08": "淨教背惡道，猶如大車將入天處速得涅槃。",
    "T13n0408_001:0671b09": "若有眾生以欲逼心迷惑熱惱；若有眾生瞋",
    "T13n0408_001:0671b10": "恚熾盛共相鬪諍，憍慢嫉妬心無暫息，煩惱",
    "T13n0408_001:0671b11": "所亂失於本心；若有眾生無明闇障無出離",
    "T13n0408_001:0671b12": "心，不識有因不畏來世；或有眾生廣集財寶",
    "T13n0408_001:0671b13": "心無厭足；或有眾生具行十惡曾無休息。此",
    "T13n0408_001:0671b14": "善男子為彼等故，閉惡道門開天人路，猶如",
    "T13n0408_001:0671b15": "妙車運令上生，安置涅槃解脫正道。以是義",
    "T13n0408_001:0671b16": "故，此善男子於諸天人應受供養，唯除如來、",
    "T13n0408_001:0671b17": "阿羅呵、三藐三佛陀。」爾時彌勒菩薩摩訶薩",
    "T13n0408_001:0671b18": "白佛言：「世尊！佛於前說有四重者，何等為四？",
    "T13n0408_001:0671b19": "而諸眾生犯四重已，退失諸善、斷滅善根、墮",
    "T13n0408_001:0671b20": "於惡道，違本誓願，煩惱所押、為諸天人之",
    "T13n0408_001:0671b21": "所憎惡。而此善男子見如是等諸惡眾生，拔",
    "T13n0408_001:0671b22": "彼苦惱置安樂處，令得充足。」爾時佛告彌勒",
    "T13n0408_001:0671b23": "菩薩：「善男子！凡剎利王有五重惡，若彼國王",
    "T13n0408_001:0671b24": "犯五惡者，失於往昔所造善根，忘本誓願被",
    "T13n0408_001:0671b25": "煩惱蓋，遠離天人一切樂事，墮於惡道無有",
    "T13n0408_001:0671b26": "出時。善男子！若有剎利灌頂王者，強奪佛物、",
    "T13n0408_001:0671b27": "或奪僧物招提僧物、或奪信心所施之物，或",
    "T13n0408_001:0671b28": "自身奪或教人奪，是名第一極惡重罪。若有剎",
    "T13n0408_001:0671b29": "利灌頂之王，誹謗正法，或聲聞乘、或緣覺乘、",
    "T13n0408_001:0671c01": "或復大乘，誹謗不信，不令他行教令隱藏，是",
    "T13n0408_001:0671c02": "名第二極惡重罪。若有剎利灌頂之王，為我",
    "T13n0408_001:0671c03": "出家諸弟子等剃除鬚髮著袈裟者，若持戒",
    "T13n0408_001:0671c04": "者、若無持戒，身脫袈裟令彼還俗，科彼與罪，",
    "T13n0408_001:0671c05": "若打若縛、若復罵辱流徙諸方、或遣輸物、或",
    "T13n0408_001:0671c06": "令入獄、或斷命根，是名第三極惡重罪。若有",
    "T13n0408_001:0671c07": "剎利灌頂之王，故斷父命、故斷母命、或復斷",
    "T13n0408_001:0671c08": "我弟子阿羅漢命、破和合僧、出佛身血。此等",
    "T13n0408_001:0671c09": "五逆，若犯一種、或始發心，是名第四極惡重",
    "T13n0408_001:0671c10": "罪。若有剎利灌頂之王，不說有因棄於來世，",
    "T13n0408_001:0671c11": "行十惡業。十惡業中多教眾生行十不善建",
    "T13n0408_001:0671c12": "立十惡，是名第五極惡重罪。善男子！若有剎",
    "T13n0408_001:0671c13": "利灌頂之王，此等五惡但犯一者，彼剎利王",
    "T13n0408_001:0671c14": "失於往昔所作善根悉令散滅，違本誓願被",
    "T13n0408_001:0671c15": "煩惱蓋，失天人樂後墮惡道，於無量劫無有",
    "T13n0408_001:0671c16": "出期。善男子！此虛空孕菩薩摩訶薩，為彼眾",
    "T13n0408_001:0671c17": "生故生邊地顯示其身，或作沙門婆羅門等",
    "T13n0408_001:0671c18": "威儀庠序，觀彼眾生隨何身化，方便示現如",
    "T13n0408_001:0671c19": "是身相，在在處處於國王前如是說法，昔未",
    "T13n0408_001:0671c20": "聞者如來所說一切智法甚深經典，持戒忍",
    "T13n0408_001:0671c21": "辱諸地行相為說示現。知彼剎利灌頂之王，",
    "T13n0408_001:0671c22": "昔造諸罪作不善行，自悔自慚，欲得謝過更",
    "T13n0408_001:0671c23": "不敢造，捨離惡事有悔過者，後作福德行大",
    "T13n0408_001:0671c24": "布施建立善業，往生上界即得解脫。「善男子！",
    "T13n0408_001:0671c25": "一切大臣有五重罪。若有大臣，奪取佛物、或",
    "T13n0408_001:0671c26": "奪僧物招提僧物，是名第一重罪。若有大臣，",
    "T13n0408_001:0671c27": "破國村邑、或破聚落、或破城隍、或破他國，是",
    "T13n0408_001:0671c28": "名第二重罪。若有大臣，誹謗正法、或聲聞乘、",
    "T13n0408_001:0671c29": "或緣覺乘、或一切智乘，若自誹謗、若教他謗，",
    "T13n0408_001:0672a01": "不令修行，隱沒不顯，是名第三重罪。若有大",
    "T13n0408_001:0672a02": "臣，於佛世尊出家弟子故生擾亂而恐怖之，",
    "T13n0408_001:0672a03": "若有持戒若不持戒、若有精進若不精進，脫",
    "T13n0408_001:0672a04": "彼袈裟逼令還俗，或與身罪、或打或縛、禁繫",
    "T13n0408_001:0672a05": "罵辱呵叱恐怖、或令輸物、或令入獄、或斷命",
    "T13n0408_001:0672a06": "根，如是名為第四重罪。若有大臣，造作五逆，",
    "T13n0408_001:0672a07": "或一或二或三或四，或具五種造罪惡業，如是",
    "T13n0408_001:0672a08": "名為第五重罪。善男子！若有大臣，此五重中",
    "T13n0408_001:0672a09": "若犯一者，彼等大臣失於往業，所作善根皆",
    "T13n0408_001:0672a10": "悉滅盡，違本誓願失天人樂，墮於惡道受大",
    "T13n0408_001:0672a11": "極苦。善男子！此虛空孕菩薩摩訶薩，為彼眾",
    "T13n0408_001:0672a12": "生生於邊地，故住邊地示現身相，作沙門身",
    "T13n0408_001:0672a13": "威儀庠序為彼說法、或復現於婆羅門身容",
    "T13n0408_001:0672a14": "儀齊肅、或作童子而為說法，在在處處示現",
    "T13n0408_001:0672a15": "生相，知彼等輩隨有善根而為說法，未曾有",
    "T13n0408_001:0672a16": "者諸佛所說深妙經典諸陀羅尼忍辱諸地",
    "T13n0408_001:0672a17": "慰喻說法，作是方便令諸臣等悔過發露心",
    "T13n0408_001:0672a18": "生慚愧，懺彼惡業捨離眾罪，教修布施精進",
    "T13n0408_001:0672a19": "持戒，建立善業往生上方得涅槃道。「善男子！",
    "T13n0408_001:0672a20": "聲聞之人有五種事犯大重罪。何等為五？一",
    "T13n0408_001:0672a21": "者殺生；二者行婬；三者劫盜；四者妄語；五者",
    "T13n0408_001:0672a22": "破壞形像出佛身血。是名五種犯大重罪。若",
    "T13n0408_001:0672a23": "我聲聞諸弟子等於五事中但犯一者，乃至",
    "T13n0408_001:0672a24": "如上所說之事，是虛空孕菩薩摩訶薩為彼",
    "T13n0408_001:0672a25": "等故往生彼處示現身相，或作沙門及婆羅",
    "T13n0408_001:0672a26": "門，以彼威儀現彼身相，為說種種微妙法義，",
    "T13n0408_001:0672a27": "一切智人所說甚深種種法門修多羅等諸陀",
    "T13n0408_001:0672a28": "羅尼一切諸地顯揚宣說，令彼等聞悔昔所",
    "T13n0408_001:0672a29": "造種種諸惡，憶念不忘深生慚愧，懺悔彼罪",
    "T13n0408_001:0672b01": "更不敢作。懺悔罪已，修行布施，備行苦行精",
    "T13n0408_001:0672b02": "勤勇猛，命終上生後得涅槃，即便發心入",
    "T13n0408_001:0672b03": "於大乘行菩薩行。「善男子！大乘之人有八種",
    "T13n0408_001:0672b04": "事犯於大罪，造八重已令彼初行諸菩薩等",
    "T13n0408_001:0672b05": "失彼往昔所種善根皆悉滅失，違本誓願為",
    "T13n0408_001:0672b06": "煩惱蓋，使諸天人之所輕忽，違背大乘即墮",
    "T13n0408_001:0672b07": "惡道，於多時間在煩惱處離善知識。善男子！",
    "T13n0408_001:0672b08": "何等為八？若有眾生，以於往昔造惡因緣生",
    "T13n0408_001:0672b09": "不淨剎。彼等眾生以不多種善根因緣故，因",
    "T13n0408_001:0672b10": "善知識乃能得聞甚深大乘微妙經典。彼眾",
    "T13n0408_001:0672b11": "生等心意狹劣，亦復不能多種善根。是初行",
    "T13n0408_001:0672b12": "菩薩雖復發於阿耨多羅三藐三菩提心，聞",
    "T13n0408_001:0672b13": "是甚深空相經典，為他解說讀誦。如其所聞",
    "T13n0408_001:0672b14": "如其所誦，為種種愚癡啞羊眾生如是之輩",
    "T13n0408_001:0672b15": "宣揚敷演，於彼前說一切智法教令讀誦。而",
    "T13n0408_001:0672b16": "彼凡夫無有功勞，以凡夫心不能得解甚深",
    "T13n0408_001:0672b17": "法意，聞是法已生恐怖心，心生悔沒，即便背",
    "T13n0408_001:0672b18": "於阿耨多羅三藐三菩提，於聲聞行中發心",
    "T13n0408_001:0672b19": "修學。",
    "T13n0408_001:0672b20": "虛空孕菩薩經卷上"
}