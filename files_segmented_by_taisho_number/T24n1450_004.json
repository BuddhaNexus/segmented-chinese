{
    "T24n1450_004:0115a22": "根本說一切有部毘奈耶破僧事",
    "T24n1450_004:0115a23": "卷第四",
    "T24n1450_004:0115a25": "大唐三藏法師義淨奉　制譯",
    "T24n1450_004:0115a26": "「爾時菩薩，在於宮內嬉戲之處，私自念言：『我",
    "T24n1450_004:0115a27": "今有三夫人及六萬婇女，若不與其為俗樂",
    "T24n1450_004:0115a28": "者，恐諸外人云：「我不是丈夫。」我今當與耶輸",
    "T24n1450_004:0115a29": "陀羅共為娛樂。』其耶輸陀羅因即有娠，既懷",
    "T24n1450_004:0115b01": "娠已生思念曰：『我於明旦報菩薩知。』爾時菩",
    "T24n1450_004:0115b02": "薩，於其夜中約緣生理，而說頌曰：",
    "T24n1450_004:0115b03": "「『所共婦人同居宿，　　此是末後同宿時；",
    "T24n1450_004:0115b04": "　　我今從此更不然，　　永離女人同眠宿。』",
    "T24n1450_004:0115b05": "「當此之夜，婇女倡伎悉皆疲倦、昏悶眠睡，",
    "T24n1450_004:0115b06": "或頭髮披亂、或口流涕唾、或復讇語、或半",
    "T24n1450_004:0115b07": "身露。菩薩見此，雖在深宮猶如塚間見諸死",
    "T24n1450_004:0115b08": "人，即自思惟，而說頌曰：",
    "T24n1450_004:0115b09": "「『如風吹倒池蓮花，　　手脚撩亂縱橫臥；",
    "T24n1450_004:0115b10": "　　頭髮蓬亂身形露，　　所有愛心皆捨離。",
    "T24n1450_004:0115b11": "　　我今見此諸女眠，　　猶如死人身形變；",
    "T24n1450_004:0115b12": "　　何故我不早覺知，　　在此無智有情境？",
    "T24n1450_004:0115b13": "　　欲同彼泥箭毒火，　　如夢及飲鹹水等；",
    "T24n1450_004:0115b14": "　　當如龍王捨難捨，　　諸苦怨讎因此生。』",
    "T24n1450_004:0115b15": "「菩薩說此頌已便即眠睡。爾時大世主夫人，",
    "T24n1450_004:0115b16": "於其夜中見四種夢：一者見月被蝕、二者見",
    "T24n1450_004:0115b17": "東方日出便即却沒、三者見多有人頂禮夫",
    "T24n1450_004:0115b18": "人、四者見其自身或笑或哭。爾時耶輸陀",
    "T24n1450_004:0115b19": "羅復於此夜見八種夢：一者見其母家種族",
    "T24n1450_004:0115b20": "皆悉破散、二者見與菩薩同坐之床皆自摧",
    "T24n1450_004:0115b21": "毀、三者見其兩臂忽然皆折、四者見其牙齒",
    "T24n1450_004:0115b22": "皆悉墮落、五者見其髮鬢悉皆墮落、六者見",
    "T24n1450_004:0115b23": "吉祥神出其宅外、七者見月被蝕、八者見日",
    "T24n1450_004:0115b24": "初出東方便即却沒。菩薩於夜中見五種夢：",
    "T24n1450_004:0115b25": "一者見其身臥大地，頭枕須彌山，左手入東",
    "T24n1450_004:0115b26": "海，右手入西海，雙足入南海；二者見其心",
    "T24n1450_004:0115b27": "上生吉祥草高出空際；三者見諸白鳥頭皆",
    "T24n1450_004:0115b28": "黑色，頂禮菩薩所欲騰空，不過菩薩膝下；四",
    "T24n1450_004:0115b29": "者見於四方雜色諸鳥，至菩薩前皆同一色；",
    "T24n1450_004:0115c01": "五者見雜穢山菩薩在上經行來去。見是夢",
    "T24n1450_004:0115c02": "已，即從臥起歡喜思念：『我今此相，不久之間",
    "T24n1450_004:0115c03": "當得阿耨多羅三藐三菩提無上之智。』爾時",
    "T24n1450_004:0115c04": "耶輸陀羅即從睡覺，便為菩薩說其八夢。菩",
    "T24n1450_004:0115c05": "薩爾時恐耶輸陀羅情生憂惱，方便為解此",
    "T24n1450_004:0115c06": "夢，令得歡悅：『見汝母家種族皆悉破壞者，今",
    "T24n1450_004:0115c07": "皆見在何為破壞？見汝與我同坐之床皆自",
    "T24n1450_004:0115c08": "摧毀者，床今見好云何摧毀？見汝兩臂忽然",
    "T24n1450_004:0115c09": "皆折者，今皆無損。見汝牙齒悉皆墮落者，今",
    "T24n1450_004:0115c10": "亦見好。見汝鬢髮亦自墮落者，今見如故。見",
    "T24n1450_004:0115c11": "吉祥神出汝宅者，婦人吉神所謂夫婿，我今",
    "T24n1450_004:0115c12": "見在。見月被蝕者，汝可觀之，今見圓滿。汝見",
    "T24n1450_004:0115c13": "日出東方復遂沒者，今見夜半日猶未出，何",
    "T24n1450_004:0115c14": "為遂沒？』時耶輸陀羅聞是解已，默然而住。菩",
    "T24n1450_004:0115c15": "薩爾時思惟是夢：『如耶輸陀羅所見之相，我",
    "T24n1450_004:0115c16": "於今夜即合出家。』又作思念：『我應方便令耶",
    "T24n1450_004:0115c17": "輸陀羅略知覺我。』作是念已告耶輸陀羅曰：",
    "T24n1450_004:0115c18": "『我願出家。』耶輸陀羅曰：『大天！汝欲往者可將",
    "T24n1450_004:0115c19": "我去。』菩薩思念：『得涅槃時即將汝去。』報耶輸",
    "T24n1450_004:0115c20": "陀羅曰：『我有去處便將汝去。』爾時耶輸陀羅",
    "T24n1450_004:0115c21": "聞是語已，歡喜而寢。",
    "T24n1450_004:0115c22": "「爾時菩薩發心欲出，大梵天王及帝釋等知",
    "T24n1450_004:0115c23": "菩薩念，應時而至，合掌恭敬而說頌曰：",
    "T24n1450_004:0115c24": "「『心如未調馬，　　亦如躁獼猴；",
    "T24n1450_004:0115c25": "　　能捨五欲樂，　　速證涅槃明。",
    "T24n1450_004:0115c26": "　　大慈者起起，　　捨此大地尊；",
    "T24n1450_004:0115c27": "　　當得一切智，　　度脫諸眾生。』",
    "T24n1450_004:0115c28": "「菩薩報曰：『天帝釋！汝不見耶？』即說頌曰：",
    "T24n1450_004:0115c29": "「『如師子王在鐵檻，　　猛將弓刀守其傍；",
    "T24n1450_004:0116a01": "　　象馬人眾甚繁鬧，　　圍繞此城若為出。",
    "T24n1450_004:0116a02": "　　父王猶如猛師子，　　四兵鐵甲皆全具；",
    "T24n1450_004:0116a03": "　　城塹樓閣及廊屋，　　種種兵仗皆充滿。",
    "T24n1450_004:0116a04": "　　見彼宮門及閤門，　　乃至城門亦如是；",
    "T24n1450_004:0116a05": "　　安諸鳴鈴普周遍，　　關拒甚難不可越。",
    "T24n1450_004:0116a06": "　　種種螺鼓圍遶我，　　喧聒鳴聲未曾息；",
    "T24n1450_004:0116a07": "　　宮外多諸象馬兵，　　勤加防衛不令出。』",
    "T24n1450_004:0116a08": "「爾時釋提桓因即說頌曰：",
    "T24n1450_004:0116a09": "「『昔有誓願今應思，　　然燈如來先授記；",
    "T24n1450_004:0116a10": "　　眾生多拘苦惱中，　　應速捨家求正道。",
    "T24n1450_004:0116a11": "　　我今亦能作如是，　　及彼梵王諸天等；",
    "T24n1450_004:0116a12": "　　當令汝得無障礙，　　詣樹林中修正覺。』",
    "T24n1450_004:0116a13": "「菩薩聞是頌已，其心歡喜答諸天曰：『善時！』天",
    "T24n1450_004:0116a14": "帝釋即以昏蓋覆諸兵眾及淨飯王倡伎婇",
    "T24n1450_004:0116a15": "女，所有一切防衛守護劫比羅城者，皆令睡",
    "T24n1450_004:0116a16": "眠，心無覺悟。命夜叉大將散支迦持取踏梯，",
    "T24n1450_004:0116a17": "便令菩薩從梯而下至車匿所。見車匿方睡，",
    "T24n1450_004:0116a18": "菩薩以手推覺，良久方悟。菩薩爾時即說頌",
    "T24n1450_004:0116a19": "曰：",
    "T24n1450_004:0116a20": "「『起起汝車匿，　　速被乾陟來；",
    "T24n1450_004:0116a21": "　　過去勝者林，　　我往彼寂默。』",
    "T24n1450_004:0116a22": "「爾時車匿若睡、若覺，以頌報曰：",
    "T24n1450_004:0116a23": "「『今非遊觀時，　　汝先無怨敵；",
    "T24n1450_004:0116a24": "　　既無怨賊來，　　云何夜索馬？』",
    "T24n1450_004:0116a25": "「菩薩以頌告曰：",
    "T24n1450_004:0116a26": "「『車匿汝昔來，　　不違我言教；",
    "T24n1450_004:0116a27": "　　勿於末後時，　　方欲違我命。』",
    "T24n1450_004:0116a28": "「車匿報曰：『今夜半時，我懷恐怖不能取馬。』菩",
    "T24n1450_004:0116a29": "薩爾時聞是語已，便自思念：『我若與此車匿",
    "T24n1450_004:0116b01": "言酬未已，恐傍人聞廢我前去，不如自被馬",
    "T24n1450_004:0116b02": "王乾陟。』即趨馬坊至乾陟所。時彼乾陟見菩",
    "T24n1450_004:0116b03": "薩來，即懷嗔怒如大猛火，跳踉來去未便受",
    "T24n1450_004:0116b04": "捉。菩薩手中先有百寶輪相，一切怖畏眾生",
    "T24n1450_004:0116b05": "見菩薩者，菩薩即以百寶手撫慰安隱。菩薩",
    "T24n1450_004:0116b06": "爾時便以輪手撫其馬頭，即說頌曰：",
    "T24n1450_004:0116b07": "「『我今末後時乘汝，　　速當至彼不久留；",
    "T24n1450_004:0116b08": "　　我當不久證菩提，　　當以法雨潤眾生。』",
    "T24n1450_004:0116b09": "「復次一切眾生有常法，有人教者即能習學。",
    "T24n1450_004:0116b10": "乾陟馬王聞此頌已，即便安住，菩薩歡喜便",
    "T24n1450_004:0116b11": "被牽出。梵王帝釋令四天子共扶乾陟擁衛",
    "T24n1450_004:0116b12": "菩薩。四天子者：一名彼岸、二名近岸、三名",
    "T24n1450_004:0116b13": "香葉、四名勝香葉，皆有威力，詣菩薩所侍立",
    "T24n1450_004:0116b14": "左右。菩薩問曰：『誰能將我騰空而出？』四天",
    "T24n1450_004:0116b15": "子曰：『我等皆能。』菩薩又曰：『汝等有何神力？』彼",
    "T24n1450_004:0116b16": "岸報曰：『太子當知！盡大地土我猶擎得，亦復",
    "T24n1450_004:0116b17": "將行。』近岸復曰：『四大海水及諸江河，我今",
    "T24n1450_004:0116b18": "亦能荷負將行。』香葉又曰：『一切山石我能擔",
    "T24n1450_004:0116b19": "負將行。』勝香葉又曰：『一切林樹及諸叢草，能",
    "T24n1450_004:0116b20": "負將行。』菩薩聞已以脚案地，令四天子盡力",
    "T24n1450_004:0116b21": "擎之。時四天子，即皆盡力共相動挽，乃至疲",
    "T24n1450_004:0116b22": "乏猶動不得。時四天子盡皆驚愕，白菩薩曰：",
    "T24n1450_004:0116b23": "『不知菩薩有大威力，我等若知有是力者，不",
    "T24n1450_004:0116b24": "敢擎之。』爾時車匿，聞其菩薩與四天子遞相",
    "T24n1450_004:0116b25": "言說，即便趨行至菩薩所。菩薩爾時即乘乾",
    "T24n1450_004:0116b26": "陟，時四天子各扶馬足，爾時車匿一手攀鞦、",
    "T24n1450_004:0116b27": "一手執刀。菩薩諸天威力感故，即騰虛空。宮",
    "T24n1450_004:0116b28": "中善神既見是已，悉皆號哭，淚下如雨。車匿",
    "T24n1450_004:0116b29": "見之白菩薩曰：『此是雨不？』菩薩報曰：『此不是",
    "T24n1450_004:0116c01": "雨，是宮中神見我今去，淚下如此。』車匿爾時",
    "T24n1450_004:0116c02": "聞菩薩此言，哽咽歔欷，默然不語。菩薩爾時，",
    "T24n1450_004:0116c03": "如象旋顧望其宮中，便自思念：『是我末後與",
    "T24n1450_004:0116c04": "諸女人共居一處，今一時別之，不復更爾。』復",
    "T24n1450_004:0116c05": "重思念：『我若不從東門與父王別，恐生嫌恨，",
    "T24n1450_004:0116c06": "責諸兵士不加防守。』即詣東門，見其父王睡",
    "T24n1450_004:0116c07": "眠極重。菩薩爾時遶父王三匝跪禮父足，",
    "T24n1450_004:0116c08": "作是言曰：『我今去者非不孝敬，但為生老病",
    "T24n1450_004:0116c09": "死磨滅有情。由是義故，我欲出家證菩提道",
    "T24n1450_004:0116c10": "救濟斯苦。』作是語已即騰虛空。「時釋迦大名",
    "T24n1450_004:0116c11": "將軍，巡行觀察至城東門，忽見菩薩騰在虛",
    "T24n1450_004:0116c12": "空，發聲啼哭白菩薩曰：『欲何所作？欲何所",
    "T24n1450_004:0116c13": "作？』菩薩報曰：『大將當知！我欲出家。』大名將曰：",
    "T24n1450_004:0116c14": "『此是非法。』菩薩報曰：『我已曾於三阿僧祇劫",
    "T24n1450_004:0116c15": "常行苦行求無上菩提，於一切眾生拔諸苦",
    "T24n1450_004:0116c16": "難；我今豈得在於宮中？今當一心為法而去。』",
    "T24n1450_004:0116c17": "大名釋迦聞是語已即復啼哭：『哀哉！哀哉！淨",
    "T24n1450_004:0116c18": "飯大王及諸釋種。苦哉！苦哉！』雖發大願欲留",
    "T24n1450_004:0116c19": "太子，徒加愛念，此事便發，釋迦大將即說",
    "T24n1450_004:0116c20": "頌曰：",
    "T24n1450_004:0116c21": "「『今日淨飯王，　　為子生憂惱；",
    "T24n1450_004:0116c22": "　　舉手叫蒼天，　　悲恨大號哭。",
    "T24n1450_004:0116c23": "　　耶輸陀羅等，　　及諸大宮人；",
    "T24n1450_004:0116c24": "　　今別悉達已，　　常為苦所逼。』",
    "T24n1450_004:0116c25": "「大名釋迦說此頌已，悲淚懊惱，速至耶輸陀",
    "T24n1450_004:0116c26": "羅所，以手推耶輸陀羅，即說頌曰：",
    "T24n1450_004:0116c27": "「『悉達夫欲去，　　應可生留戀；",
    "T24n1450_004:0116c28": "　　勿當後時憂，　　為憶夫愁故。",
    "T24n1450_004:0116c29": "　　今去極難見，　　最後相見時；",
    "T24n1450_004:0117a01": "　　苦哉無人聞，　　覺去勿罪我。』",
    "T24n1450_004:0117a02": "「大名釋迦頻於內宮遍告眾人，了無覺者，",
    "T24n1450_004:0117a03": "悲惱忙懼。復速往彼淨飯王所，覺淨飯王，即",
    "T24n1450_004:0117a04": "說頌曰：",
    "T24n1450_004:0117a05": "「『悉達今欲去，　　王當速制之；",
    "T24n1450_004:0117a06": "　　勿於彼後時，　　為子常憂惱。』",
    "T24n1450_004:0117a07": "「大名釋迦再三覺之，王猶眠睡曾不暫覺。時",
    "T24n1450_004:0117a08": "釋梵天等與無量百千諸天眷屬來詣菩薩，",
    "T24n1450_004:0117a09": "至菩薩所便即圍遶。大梵天王及色界諸天，",
    "T24n1450_004:0117a10": "儼然無聲在菩薩右，釋提桓因及欲界天在",
    "T24n1450_004:0117a11": "菩薩左，或有執持幡蓋并奏音樂，或於空中",
    "T24n1450_004:0117a12": "散諸香花供養菩薩，所謂優鉢羅花、波頭摩",
    "T24n1450_004:0117a13": "花、分陀利花、曼陀羅花、摩訶曼陀羅花，栴檀、",
    "T24n1450_004:0117a14": "沈水香、粖香和香，以散菩薩。復以種種上妙",
    "T24n1450_004:0117a15": "衣服散於空中；復於空中擊鼓吹螺作諸倡",
    "T24n1450_004:0117a16": "伎，而作頌曰：",
    "T24n1450_004:0117a17": "「『諸天在空中，　　悉皆大踊躍；",
    "T24n1450_004:0117a18": "　　抃舞菩薩前，　　歌讚於菩薩。",
    "T24n1450_004:0117a19": "　　無邊諸天眾，　　揶揄彼魔軍；",
    "T24n1450_004:0117a20": "　　或有作音樂，　　或有引前者。",
    "T24n1450_004:0117a21": "　　或復開諸門，　　或以花來散；",
    "T24n1450_004:0117a22": "　　或有扶馬足，　　瞻仰隨從行。",
    "T24n1450_004:0117a23": "　　或復左旋繞，　　或復居左右；",
    "T24n1450_004:0117a24": "　　多聞及梵釋，　　先引菩薩路。",
    "T24n1450_004:0117a25": "　　一切威德天，　　無不隨從者；",
    "T24n1450_004:0117a26": "　　如月在星中，　　往彼聖者林。』",
    "T24n1450_004:0117a27": "「是時菩薩出劫比羅城已，梵釋天等皆大歡",
    "T24n1450_004:0117a28": "喜，白菩薩曰：『善哉仁者！汝昔長夜如是希求",
    "T24n1450_004:0117a29": "言：「我何時獲無障礙在閑林中？」汝昔有願，今",
    "T24n1450_004:0117b01": "悉圓滿。汝若證得無上道時，攝受我等。』菩薩",
    "T24n1450_004:0117b02": "曰：『如汝所願。』爾時菩薩如象王右顧觀諸天",
    "T24n1450_004:0117b03": "等，作是頌曰：",
    "T24n1450_004:0117b04": "「『不證無上道，　　了知諸佛法；",
    "T24n1450_004:0117b05": "　　不復重來歸，　　入此劫比城。』",
    "T24n1450_004:0117b06": "「是時菩薩，以二更中行十二踰膳那，從馬",
    "T24n1450_004:0117b07": "而下，即解瓔珞告車匿曰：『汝可將馬及我瓔",
    "T24n1450_004:0117b08": "飾從此迴去。』即說頌曰：",
    "T24n1450_004:0117b09": "「『此馬及瓔飾，　　可付我親屬；",
    "T24n1450_004:0117b10": "　　我今捨貪愛，　　從此被法服。』",
    "T24n1450_004:0117b11": "「爾時車匿聞此語已，發聲號哭悲感懊惱，淚",
    "T24n1450_004:0117b12": "下如雨，而說頌曰：",
    "T24n1450_004:0117b13": "「『獅子虎成群，　　蕀林惡獸跡；",
    "T24n1450_004:0117b14": "　　獨住無眷屬，　　聖者如何住？』",
    "T24n1450_004:0117b15": "「菩薩爾時以頌報曰：",
    "T24n1450_004:0117b16": "「『生者獨自生，　　死者亦自死；",
    "T24n1450_004:0117b17": "　　苦者還自受，　　生死無有伴。』",
    "T24n1450_004:0117b18": "「爾時車匿復說頌曰：",
    "T24n1450_004:0117b19": "「『汝昔常乘諸象馬，　　手足柔軟未經苦；",
    "T24n1450_004:0117b20": "　　攢搓刃石滿斯地，　　如何於此堪行住？』",
    "T24n1450_004:0117b21": "「菩薩以頌報曰：",
    "T24n1450_004:0117b22": "「『假令少小憍養育，　　賢善及與諸孤獨；",
    "T24n1450_004:0117b23": "　　勇猛無畏人恭敬，　　如斯等類咸歸死。",
    "T24n1450_004:0117b24": "　　生老病死相紛鬪，　　速來逼迫一切人；",
    "T24n1450_004:0117b25": "　　縱有餘願不少寬，　　能令須臾盡磨滅。』",
    "T24n1450_004:0117b26": "「車匿報曰：『太子！淨飯大王若不見汝，必大",
    "T24n1450_004:0117b27": "懊惱便當至死。』菩薩雖聞是已，為得菩提資",
    "T24n1450_004:0117b28": "糧久圓滿故，於車匿言曾不在念。爾時菩薩",
    "T24n1450_004:0117b29": "即於車匿手中取其所執之刀，其刀輕利，青",
    "T24n1450_004:0117c01": "光湛色如青蓮花葉。既拔其刀，即自割髮擲",
    "T24n1450_004:0117c02": "虛空中。釋提桓因於虛空中即便捧接，將往",
    "T24n1450_004:0117c03": "三十三天。每至此日，集三十三大眾旋繞供",
    "T24n1450_004:0117c04": "養。其割髮之地，信心長者婆羅門等營一寶",
    "T24n1450_004:0117c05": "塔，名曰割髮地塔，苾芻俗人常應供養。菩薩",
    "T24n1450_004:0117c06": "當割髮已告車匿曰：『汝見我不？形容已毀心",
    "T24n1450_004:0117c07": "復堅固，如斯之人豈有更還在人間耶？』車匿",
    "T24n1450_004:0117c08": "曰：『不也。』車匿即自思念：『今此太子是剎帝利",
    "T24n1450_004:0117c09": "種，情多高慢，我雖苦言終不移改。』作是念已",
    "T24n1450_004:0117c10": "禮菩薩足，乾陟馬王亦禮菩薩，便吐其舌舐",
    "T24n1450_004:0117c11": "菩薩足，菩薩即以百寶輪手撫其馬背，而作",
    "T24n1450_004:0117c12": "是言：『汝乾陟去，我證菩提常念汝恩。』告車匿",
    "T24n1450_004:0117c13": "曰：『汝必不應將我乾陟入於宮內。』車匿悲泣",
    "T24n1450_004:0117c14": "不勝哽咽，所視迷悶歸還路時顧菩薩前。以",
    "T24n1450_004:0117c15": "菩薩神德力故，於二更中便至於彼，及車匿",
    "T24n1450_004:0117c16": "還路，經七日方至本國。「既到城門，車匿念言：",
    "T24n1450_004:0117c17": "『我若與馬同入城者，當為眾人之所尤怨，我",
    "T24n1450_004:0117c18": "之身命或可不存。』是時車匿入苑林中，且先",
    "T24n1450_004:0117c19": "遣馬却入城內。是時乾陟既入城內，即便悲",
    "T24n1450_004:0117c20": "嘶。時城中人及宮人等，聞此馬聲咸皆忙遽，",
    "T24n1450_004:0117c21": "不見菩薩，抱乾陟項悲號懊惱。然畜生有",
    "T24n1450_004:0117c22": "常法，於世間情無不解了，況此馬王。爾時乾",
    "T24n1450_004:0117c23": "陟見諸人等號慟傷感，其氣迷絕便至於殞。",
    "T24n1450_004:0117c24": "然此乾陟從昔已來，於具六種勤事婆羅門",
    "T24n1450_004:0117c25": "家，受其胎形。若菩薩得無上道時，當言：『汝惡",
    "T24n1450_004:0117c26": "性馬。』便得宿念，超於生死畏途中，登究竟涅",
    "T24n1450_004:0117c27": "槃岸。「時菩薩須袈裟，於無比城中有一居士，",
    "T24n1450_004:0117c28": "財寶富盛倉庫盈溢多諸眷屬，如薜室羅末",
    "T24n1450_004:0117c29": "拏天王。時彼居士，於其同類種族中取女為",
    "T24n1450_004:0118a01": "妻，既得為婦共相娛樂，俗禮和合因生一子，",
    "T24n1450_004:0118a02": "如是乃至生於十子，皆悉出家證辟支佛道。",
    "T24n1450_004:0118a03": "爾時其母，與此十子疎布衣服。時彼十子共",
    "T24n1450_004:0118a04": "白母曰：『我今便入涅槃不須此物。』爾時十辟",
    "T24n1450_004:0118a05": "支佛白母言：『淨飯王子釋迦牟尼，當得阿耨",
    "T24n1450_004:0118a06": "多羅三藐三菩提，願母將此衣服可施與彼，",
    "T24n1450_004:0118a07": "必當獲得無量果報。』作是語已，即於宮中現",
    "T24n1450_004:0118a08": "十八變，火化而滅入無餘涅槃。其母年老困",
    "T24n1450_004:0118a09": "疾將死，持其衣服囑付於女，具說前事。時女",
    "T24n1450_004:0118a10": "後時染患將卒，復持此衣置樹空中，告樹神",
    "T24n1450_004:0118a11": "曰：『今此衣服為我守護，待淨飯王子出家之",
    "T24n1450_004:0118a12": "日，當持與之。』時天帝釋觀其下界，乃見此衣",
    "T24n1450_004:0118a13": "在樹空中，便往取之身自被著，作老獵師形",
    "T24n1450_004:0118a14": "狀，執持弓箭與菩薩相近。菩薩告曰：『此是",
    "T24n1450_004:0118a15": "出家人衣，我衣貴妙是俗人服，今欲相換可",
    "T24n1450_004:0118a16": "得以不？』獵師報曰：『我不相與。何以故？我若取",
    "T24n1450_004:0118a17": "汝好服行於人間，或有見者便言：「我殺於汝",
    "T24n1450_004:0118a18": "取汝此衣。」』菩薩報曰：『汝獵師當知！一切世間",
    "T24n1450_004:0118a19": "所有人眾，咸知我有勇猛智慧無能殺者，誰",
    "T24n1450_004:0118a20": "有將此能殺我者？汝不須懼。』時天帝釋即",
    "T24n1450_004:0118a21": "跪持衣奉與菩薩。爾時菩薩得此衣已便即",
    "T24n1450_004:0118a22": "著之，衣窄身大不遍覆體，作是念言：『此出",
    "T24n1450_004:0118a23": "家服小，不堪受用。若有威力，願自寬大今覆",
    "T24n1450_004:0118a24": "我體。』菩薩及天力之威故，其衣即大。菩薩",
    "T24n1450_004:0118a25": "爾時復自念云：『我今既被此衣具出家相，",
    "T24n1450_004:0118a26": "當應救濟諸苦惱者。』即以先著細妙之衣將",
    "T24n1450_004:0118a27": "與帝釋。天帝得已，將還三十三天恭敬供養。",
    "T24n1450_004:0118a28": "換衣之所，諸婆羅門居士長者共於此地造",
    "T24n1450_004:0118a29": "一制底，名為受出家衣塔。「爾時菩薩既剃頭",
    "T24n1450_004:0118b01": "被袈裟已，於林野中處處遊行，至婆伽婆仙",
    "T24n1450_004:0118b02": "人所，見其仙人以掌支頰思惟而住。菩薩問",
    "T24n1450_004:0118b03": "曰：『大仙！何故作此思惟？』仙人報曰：『我之住處",
    "T24n1450_004:0118b04": "有多羅樹，於先之時生金花金菓，忽於今時",
    "T24n1450_004:0118b05": "花菓自落，我於今時思念此事。』菩薩報曰：『此",
    "T24n1450_004:0118b06": "花菓主，懼諸生老病死之所逼切出家修道，",
    "T24n1450_004:0118b07": "所以花菓自落。若花菓主不出家者，當為園",
    "T24n1450_004:0118b08": "苑。』時此仙人聞是語已，即便舉目熟視菩薩，",
    "T24n1450_004:0118b09": "見菩薩儀容端正，便自思念告菩薩曰：『出家",
    "T24n1450_004:0118b10": "人者，豈汝是耶？』答曰：『我是。』爾時仙人即大驚",
    "T24n1450_004:0118b11": "悅，明目直視觀覩菩薩，便屈今坐，以諸花菓",
    "T24n1450_004:0118b12": "恭敬供養。菩薩坐須臾間，問仙人曰：『今此之",
    "T24n1450_004:0118b13": "地至劫比羅城可有幾里？』仙人報曰：『有十二",
    "T24n1450_004:0118b14": "踰膳那。』菩薩念曰：『此處甚近城國，諸釋種子",
    "T24n1450_004:0118b15": "其數不少，恐相煩亂，我當渡弶伽河。』作是",
    "T24n1450_004:0118b16": "念已即渡弶伽河，漸次遊行至王舍城。「菩薩",
    "T24n1450_004:0118b17": "有善巧之力，具一切智，取迦囉毘囉拘那一",
    "T24n1450_004:0118b18": "十葉，綴作一鉢，威儀寂靜入城乞食。時頻毘",
    "T24n1450_004:0118b19": "娑羅王在樓觀望，遙見菩薩行步端正、被如",
    "T24n1450_004:0118b20": "法僧伽胝衣、捧持一鉢，如法瞻視威儀庠序次",
    "T24n1450_004:0118b21": "第乞食，見是事已私自念言：『我王舍城中諸",
    "T24n1450_004:0118b22": "出家人，未有若此之者。』而說頌曰：",
    "T24n1450_004:0118b23": "「『我今讚出家，　　如是賢善者；",
    "T24n1450_004:0118b24": "　　思惟生死故，　　彼人要出家。",
    "T24n1450_004:0118b25": "　　在家諸苦逼，　　糞穢來煎迫；",
    "T24n1450_004:0118b26": "　　出家味禪悅，　　智者樂出家。",
    "T24n1450_004:0118b27": "　　身心俱出家，　　諸惡皆捨離；",
    "T24n1450_004:0118b28": "　　口業亦清淨，　　正命以自活。",
    "T24n1450_004:0118b29": "　　聖遊摩竭國，　　漸至王舍城；",
    "T24n1450_004:0118c01": "　　攝心在禪念，　　次第行乞食。』",
    "T24n1450_004:0118c02": "　　國主在高樓，　　遙見此聖者；",
    "T24n1450_004:0118c03": "　　即發歡喜心，　　告諸近臣曰：",
    "T24n1450_004:0118c04": "　『汝等當觀彼，　　勝相皆具足；",
    "T24n1450_004:0118c05": "　　形容甚端嚴，　　視地如法行；",
    "T24n1450_004:0118c06": "　　智者不遙視，　　此非賤種生。』",
    "T24n1450_004:0118c07": "　　即令使者觀，　　彼住在何處？",
    "T24n1450_004:0118c08": "　　使者奉王命，　　即隨彼人行；",
    "T24n1450_004:0118c09": "　　觀此出家人，　　當於何處住？",
    "T24n1450_004:0118c10": "　　彼次第乞食，　　歷門至六家，",
    "T24n1450_004:0118c11": "　　鉢中食既滿，　　如法捧其鉢。",
    "T24n1450_004:0118c12": "　　菩薩乞食已，　　默然出城外；",
    "T24n1450_004:0118c13": "　　往彼般茶林，　　清淨自安止。",
    "T24n1450_004:0118c14": "　　使者知處已，　　即遣一人守；",
    "T24n1450_004:0118c15": "　　一報速還城，　　報彼國王曰：",
    "T24n1450_004:0118c16": "　『天王彼苾芻，　　今在般茶山；",
    "T24n1450_004:0118c17": "　　坐如猛虎兒，　　處山如師子。』",
    "T24n1450_004:0118c18": "　　王聞說是言，　　即登諸寶輅；",
    "T24n1450_004:0118c19": "　　群臣共圍繞，　　速詣彼所居。",
    "T24n1450_004:0118c20": "　　至彼般茶山，　　王從車輅下；",
    "T24n1450_004:0118c21": "　　步行前往詣，　　便即覩菩薩。",
    "T24n1450_004:0118c22": "　　恭敬相問訊，　　王即相對坐；",
    "T24n1450_004:0118c23": "　　見彼寂靜住，　　便作是言曰：",
    "T24n1450_004:0118c24": "　『汝少年苾芻，　　今是盛壯時；",
    "T24n1450_004:0118c25": "　　端嚴多技藝，　　如何自乞食？",
    "T24n1450_004:0118c26": "　　汝生何族姓？　　我與汝園宅；",
    "T24n1450_004:0118c27": "　　并給諸婇女，　　種種令具足。』",
    "T24n1450_004:0118c28": "　　菩薩聞是言，　　以頌而答曰：",
    "T24n1450_004:0118c29": "　『大王有一國，　　住在雪山傍，",
    "T24n1450_004:0119a01": "　　財食甚豐足，　　名曰嬌薩羅。",
    "T24n1450_004:0119a02": "　　甘蔗曰喬答，　　彼中住釋迦；",
    "T24n1450_004:0119a03": "　　我是剎利種，　　不樂世間欲。",
    "T24n1450_004:0119a04": "　　若人御大地，　　山林及海濱；",
    "T24n1450_004:0119a05": "　　具有諸珍寶，　　貪心猶未足。",
    "T24n1450_004:0119a06": "　　以薪投猛火，　　貪欲亦如是；",
    "T24n1450_004:0119a07": "　　怖畏嶮途中，　　御者常憂懼。",
    "T24n1450_004:0119a08": "　　諸苦欲為根，　　能覆於善法；",
    "T24n1450_004:0119a09": "　　我昔出家時，　　諸欲皆棄捨。",
    "T24n1450_004:0119a10": "　　譬如大雪山，　　風吹尚能動；",
    "T24n1450_004:0119a11": "　　我心依解脫，　　諸欲不能牽。",
    "T24n1450_004:0119a12": "　　世間欲驅馳，　　生死輪常轉；",
    "T24n1450_004:0119a13": "　　國主唯我能，　　解脫諸怖畏。",
    "T24n1450_004:0119a14": "　　我知欲愆過，　　見涅槃寂靜；",
    "T24n1450_004:0119a15": "　　我今當捨棄，　　往詣清淨樂。』",
    "T24n1450_004:0119a16": "「爾時頻毘娑羅王聞是語已，問菩薩曰：『汝出",
    "T24n1450_004:0119a17": "家士，作此苦行欲有何願？』菩薩報曰：『願得",
    "T24n1450_004:0119a18": "阿耨多羅三藐三菩提。』王曰：『汝若得道者應",
    "T24n1450_004:0119a19": "當念我。』報曰：『依汝所願。』說此語已，菩薩即往",
    "T24n1450_004:0119a20": "耆闍崛山傍仙人林下。既到彼已，隨彼仙眾",
    "T24n1450_004:0119a21": "行住坐臥見彼苦行，常翹一足至一更休，菩",
    "T24n1450_004:0119a22": "薩亦翹一足至二更方休。見彼苦行，五熱炙",
    "T24n1450_004:0119a23": "身至一更休，菩薩亦五熱炙身至二更方休。",
    "T24n1450_004:0119a24": "如是苦行皆倍於彼，仙人見已共相議曰：『此",
    "T24n1450_004:0119a25": "是大持行沙門。』猶此緣故，名大沙門。爾時菩",
    "T24n1450_004:0119a26": "薩問諸仙曰：『諸大仙等！如是苦行欲有何",
    "T24n1450_004:0119a27": "願？』一仙報曰：『我等願得帝釋天王。』更一仙",
    "T24n1450_004:0119a28": "曰：『我等願得大梵天王。』一仙又曰：『我等願得",
    "T24n1450_004:0119a29": "欲界魔王。』菩薩爾時聞是語已，便自思念：『此",
    "T24n1450_004:0119b01": "等仙人天上人間輪迴不絕，此是耶道，非清",
    "T24n1450_004:0119b02": "淨道。』「菩薩既見仙人行垢穢道，即便棄之，詣",
    "T24n1450_004:0119b03": "歌羅羅仙所。既至彼已，合掌恭敬相對而坐，",
    "T24n1450_004:0119b04": "問彼仙曰：『汝師是誰？我欲共學梵行。』彼仙",
    "T24n1450_004:0119b05": "報曰：『仁者喬答摩！我無尊者，汝欲學者隨",
    "T24n1450_004:0119b06": "意無礙。』菩薩問曰：『大仙得何法果？』仙人報曰：",
    "T24n1450_004:0119b07": "『仁者喬答摩！我得無想定。』菩薩聞此私作是",
    "T24n1450_004:0119b08": "念：『羅羅信心，我亦信心。羅羅精進有念有善",
    "T24n1450_004:0119b09": "有智，我亦有之。羅羅仙人見得如許多法乃",
    "T24n1450_004:0119b10": "至無想定，如是之法我豈不得？』爾時菩薩默",
    "T24n1450_004:0119b11": "然而去，念彼諸法，未得欲得、未證欲證、未見",
    "T24n1450_004:0119b12": "欲見。菩薩爾時獨處閑林，專念此道勤加精",
    "T24n1450_004:0119b13": "進。作是事已不久之間，便得證見此法。得此",
    "T24n1450_004:0119b14": "法已，還乃至彼羅羅仙所，白羅羅曰：『今汝",
    "T24n1450_004:0119b15": "此法乃至無想定，豈自得耶？』彼仙報曰：『如是",
    "T24n1450_004:0119b16": "喬答摩！乃至無想定我自得之。』菩薩報曰：『仁",
    "T24n1450_004:0119b17": "者，此等智慧乃至無想定，我亦得之。』彼仙報",
    "T24n1450_004:0119b18": "曰：『喬答摩！汝既得之我亦得之，我既得之汝",
    "T24n1450_004:0119b19": "亦得之。今我二人，此弟子眾可共教授，此法",
    "T24n1450_004:0119b20": "義理一種得故。』此羅羅仙即是菩薩第一教",
    "T24n1450_004:0119b21": "授阿遮利耶。彼羅羅仙，以菩薩智慧故，歡",
    "T24n1450_004:0119b22": "喜供養親好而住。菩薩爾時作如是念：『今此",
    "T24n1450_004:0119b23": "道法者，非智慧非證見，不得阿耨多羅三藐",
    "T24n1450_004:0119b24": "三菩提道，是垢穢道故。』菩薩知已告羅羅曰：",
    "T24n1450_004:0119b25": "『仁者好住，我今辭去。』「菩薩爾時遊行山林，",
    "T24n1450_004:0119b26": "見水獺端正仙子（舊云欝頭藍者，此誤也），即",
    "T24n1450_004:0119b27": "往親近恭敬問訊，告彼仙曰：『汝師是誰？我共",
    "T24n1450_004:0119b28": "修學。』彼仙報曰：『我無尊者，汝欲修學隨意",
    "T24n1450_004:0119b29": "無礙。』菩薩問曰：『汝得何道？』彼仙報曰：『仁者",
    "T24n1450_004:0119c01": "喬答摩！我得乃至非非想定。』菩薩聞此私作",
    "T24n1450_004:0119c02": "是念：『此水獺仙有信心，我亦有之。有精進有",
    "T24n1450_004:0119c03": "念有善有智，我亦有之。彼得如是法，乃至非",
    "T24n1450_004:0119c04": "非想定，我豈不得？』默然而去，念彼諸法，未得",
    "T24n1450_004:0119c05": "欲得、未見欲見、未證欲證。即往閑林專修此",
    "T24n1450_004:0119c06": "道，勤加精進不久之間，乃至證非想非非想",
    "T24n1450_004:0119c07": "定。得是定已，還詣水獺仙所，白彼仙曰：『今汝",
    "T24n1450_004:0119c08": "此法豈自得耶？』答曰：『如是。』菩薩又曰：『大仙！",
    "T24n1450_004:0119c09": "此智慧乃至非想非非想定，我亦得之。』水獺",
    "T24n1450_004:0119c10": "報曰：『汝既得之我亦得之，我既得之汝亦得",
    "T24n1450_004:0119c11": "之。今我二人可共同住教授弟子。何以故？得",
    "T24n1450_004:0119c12": "法同故。』菩薩爾時作如是念：『如此之道，非",
    "T24n1450_004:0119c13": "智慧非正見，不得阿耨多羅三藐三菩提果，",
    "T24n1450_004:0119c14": "是垢穢道。』白彼仙曰：『汝今好住，我辭而去。』此",
    "T24n1450_004:0119c15": "是菩薩第二阿遮利耶。「菩薩爾時遊行山林，",
    "T24n1450_004:0119c16": "時淨飯王憶念菩薩，令使尋訪相望道路，在",
    "T24n1450_004:0119c17": "所山林悉皆知處。既聞太子辭彼水獺，無有",
    "T24n1450_004:0119c18": "侍者獨行山林，即差童子三百人往侍太子；",
    "T24n1450_004:0119c19": "天示城王既聞是事，復差二百童子往侍太",
    "T24n1450_004:0119c20": "子。如是五百童子圍繞菩薩，於諸山林隨意",
    "T24n1450_004:0119c21": "遊觀。爾時菩薩便作是念：『我今欲於林間靜",
    "T24n1450_004:0119c22": "住，不可令其多人圍繞而求甘露。然我應留",
    "T24n1450_004:0119c23": "侍者五人，餘者放還。』是時菩薩，於母宗親中",
    "T24n1450_004:0119c24": "而留兩人、於父宗親中而留三人，而此五人",
    "T24n1450_004:0119c25": "承事菩薩，餘者各令還國。",
    "T24n1450_004:0119c26": "「爾時菩薩與此五人圍繞，往伽耶城南，詣烏",
    "T24n1450_004:0119c27": "留頻螺西那耶尼聚落。四邊遊行於尼連禪",
    "T24n1450_004:0119c28": "河邊，見一勝地，樹林美茂其水清冷，底有純",
    "T24n1450_004:0119c29": "沙岸平水滿，易可取汲。青草遍地，岸闊堤高，",
    "T24n1450_004:0120a01": "有雜花樹。在於岸上，滋茂殊勝。菩薩見此殊",
    "T24n1450_004:0120a02": "勝之地，作如是念：『此地樹茂其水清冷、底有",
    "T24n1450_004:0120a03": "純沙、岸平水滿、易可取汲、青草遍地，岸闊堤",
    "T24n1450_004:0120a04": "高有雜花樹。在於岸上，滋茂殊勝。若有人樂",
    "T24n1450_004:0120a05": "修禪慧者，可居此地。我今欲於此地念諸寂",
    "T24n1450_004:0120a06": "定，此樹林中斷諸煩惱。』菩薩作是念已，便於",
    "T24n1450_004:0120a07": "樹下端身而坐，以舌拄腭兩齒相合，善調氣",
    "T24n1450_004:0120a08": "息攝住其心，令心摧伏壓捺考責，於諸毛孔",
    "T24n1450_004:0120a09": "皆悉流汗，猶如猛士搦一弱人，拉摺壓捺復",
    "T24n1450_004:0120a10": "惱彼情，其人當即遍體流汗。菩薩伏其身心",
    "T24n1450_004:0120a11": "亦復如是。因此轉加精進，曾不暫捨，得輕安",
    "T24n1450_004:0120a12": "身獲無障礙，調直其心無有疑惑。菩薩如是",
    "T24n1450_004:0120a13": "作極苦苦不樂苦，雖受眾苦，其心猶自不能",
    "T24n1450_004:0120a14": "安於正定。",
    "T24n1450_004:0120a15": "「爾時菩薩復作是念：『我今不如閉塞諸根不",
    "T24n1450_004:0120a16": "令放逸，使不喘動寂然而住。』於是先攝其氣",
    "T24n1450_004:0120a17": "不令出入。由氣不出故，氣上衝頂。菩薩因遂",
    "T24n1450_004:0120a18": "頂痛，猶如力士以諸鐵嘴斲弱人頂。菩薩爾",
    "T24n1450_004:0120a19": "時轉加精進不起退心。由是得輕安身，隨順",
    "T24n1450_004:0120a20": "所修其心專定，無有疑惑。如是種種自強考",
    "T24n1450_004:0120a21": "責，忍受極苦苦及不樂苦，於其心中曾不暫",
    "T24n1450_004:0120a22": "捨，而猶不得入於正定。何以故？由從多生所",
    "T24n1450_004:0120a23": "熏習故。菩薩復作是念：『我今應當轉加勤固，",
    "T24n1450_004:0120a24": "閉塞諸根令氣內擁入於禪定。』作是念已，便",
    "T24n1450_004:0120a25": "閉其氣不令喘息，其氣復從頂下衝於耳根，",
    "T24n1450_004:0120a26": "氣滿無耳，猶如積氣聚[橐-木+棐]袋口。受如是種",
    "T24n1450_004:0120a27": "種諸苦，乃至不能得入於正定。何以故？由久",
    "T24n1450_004:0120a28": "遠時所熏習故。菩薩復作是念：『我當倍加精",
    "T24n1450_004:0120a29": "進，內攝其氣令其脹滿而入禪定。』閉其口",
    "T24n1450_004:0120b01": "鼻令氣悉斷。氣既不出，却下入腹五藏皆",
    "T24n1450_004:0120b02": "滿，其腹便脹如滿[橐-木+棐]袋。復加功用輕安其",
    "T24n1450_004:0120b03": "身，隨順所修其心專定，無有疑惑。菩薩如是",
    "T24n1450_004:0120b04": "受種種苦受，其心猶不入於正定，由從多時",
    "T24n1450_004:0120b05": "染熏習故。菩薩復作是念：『我今倍加入脹滿",
    "T24n1450_004:0120b06": "定。』入此定已擁閉其氣，其氣覆上衝頂，其頂",
    "T24n1450_004:0120b07": "結痛，猶如力士以其繩索勒縛繫羸弱人，頭",
    "T24n1450_004:0120b08": "頂悉皆脹滿。菩薩受如是等最極苦已，乃至",
    "T24n1450_004:0120b09": "不能得於正定。何以故？由多時熏習故。菩薩",
    "T24n1450_004:0120b10": "復作是念：『我今應當倍加功用入脹滿定。』入",
    "T24n1450_004:0120b11": "其定已其氣滿脹，其腹結痛，如屠牛人以其",
    "T24n1450_004:0120b12": "利刀刺於牛腹。菩薩受如是苦受，乃至不能",
    "T24n1450_004:0120b13": "獲於正定。何以故？由多時染熏習故。菩薩復",
    "T24n1450_004:0120b14": "作是念：『我今應當倍加精進入脹滿定。』既入",
    "T24n1450_004:0120b15": "定已閉塞口鼻，其氣脹滿周遍身體，其身盛",
    "T24n1450_004:0120b16": "熱，猶二力士執羸弱人內於猛火。菩薩如是",
    "T24n1450_004:0120b17": "受種種苦受，乃至不得入於正定。菩薩復作",
    "T24n1450_004:0120b18": "是念：『我今不如斷諸食飲。』「爾時諸天觀見菩",
    "T24n1450_004:0120b19": "薩斷諸食飲，詣菩薩所告曰：『大士！汝今嫌",
    "T24n1450_004:0120b20": "人間食，我等願以甘露入菩薩毛孔，汝應受",
    "T24n1450_004:0120b21": "取。』菩薩便作是念：『一切諸人已知我斷人間",
    "T24n1450_004:0120b22": "食，今受甘露便成妄語。若於邪見一切眾生，",
    "T24n1450_004:0120b23": "由妄語邪見故，身亡滅後，墮落惡趣於地獄",
    "T24n1450_004:0120b24": "中生，我今應當不受此事。然我今應少通人",
    "T24n1450_004:0120b25": "食，或小豆、大豆及牽牛子，煮取其汁日常少",
    "T24n1450_004:0120b26": "喫。』作是念已不受天語，遂取小豆、大豆及牽",
    "T24n1450_004:0120b27": "牛子煮汁少喫。於是菩薩，身體肢節皆悉萎",
    "T24n1450_004:0120b28": "瘦無肉，如八十歲女人肢節枯憔，菩薩羸瘦",
    "T24n1450_004:0120b29": "亦復如是。爾時菩薩由少食故，頭頂疼枯又",
    "T24n1450_004:0120c01": "復酸腫，如未熟蓏子擿去其蔓見日萎憔，",
    "T24n1450_004:0120c02": "菩薩頭頂亦復如是。菩薩於是轉加精進得",
    "T24n1450_004:0120c03": "輕安身，隨所念修受種種苦受，乃至心不能",
    "T24n1450_004:0120c04": "獲入於正定。菩薩爾時以少食故，眼睛却入，",
    "T24n1450_004:0120c05": "猶如被人挑去，如井中見星，菩薩眼睛亦復",
    "T24n1450_004:0120c06": "如是。菩薩於是復倍精進受諸苦受，乃至不",
    "T24n1450_004:0120c07": "獲入於正定。何以故？由從多時所熏習故。菩",
    "T24n1450_004:0120c08": "薩以少食故。兩脇皮骨枯虛高下，猶三百年",
    "T24n1450_004:0120c09": "草屋，菩薩兩脇亦復如是。菩薩爾時轉倍勤",
    "T24n1450_004:0120c10": "念受諸苦受，乃至心不能獲入於正定，由從",
    "T24n1450_004:0120c11": "多時所熏習故。菩薩以少食故。脊骨羸屈，猶",
    "T24n1450_004:0120c12": "如箜篌欲起則伏、欲坐仰倒、欲端腰立、上下不",
    "T24n1450_004:0120c13": "隨。菩薩困頓乃至於是，以手摩身諸毛隨落。",
    "T24n1450_004:0120c14": "菩薩復作是念：『今我所行非正智非正見，不",
    "T24n1450_004:0120c15": "能至無上菩提。』",
    "T24n1450_004:0120c16": "根本說一切有部毘奈耶破僧事卷第四"
}