{
    "X09n0240_066:0177a07": "大方廣佛華嚴經綱要卷第六十六",
    "X09n0240_066:0177a08": "于闐國三藏沙門實叉難陀　譯經",
    "X09n0240_066:0177a09": "清涼山大華嚴寺沙門澄觀　疏義",
    "X09n0240_066:0177a10": "明匡山法雲寺憨山沙門德清提挈",
    "X09n0240_066:0177a11": "入法界品第三十九之七",
    "X09n0240_066:0177a12": "爾時善財童子。於明智居士所聞此解脫已。遊彼福",
    "X09n0240_066:0177a13": "德海。治彼福德田。仰彼福德山。趣彼福德津。開彼福",
    "X09n0240_066:0177a14": "德藏。觀彼福德法。淨彼福德輪。味彼福德聚。生彼福",
    "X09n0240_066:0177a15": "德力。增彼福德勢。漸次而行向師子城。周徧推求寶",
    "X09n0240_066:0177a16": "髻長者。見此長者在於市中。遽即往詣頂禮其足。繞",
    "X09n0240_066:0177a17": "無數帀。合掌而立。白言。聖者。我已先發阿耨多羅三",
    "X09n0240_066:0177a18": "藐三菩提心。而未知菩薩云何修菩薩行。云何修菩",
    "X09n0240_066:0177a19": "薩道。善哉聖者。願為我說諸菩薩道。我乘此道趣一",
    "X09n0240_066:0177a20": "切智。爾時長者執善財手。將詣所居示其舍宅。作如",
    "X09n0240_066:0177a21": "是言。善男子。且觀我家。爾時善財見其舍宅。清淨光",
    "X09n0240_066:0177a22": "明真金所成。白銀為牆。玻瓈為殿。紺瑠璃寶以為樓",
    "X09n0240_066:0177a23": "閣。硨磲妙寶而作其柱。百千種寶周徧莊嚴。赤珠摩",
    "X09n0240_066:0177a24": "尼為師子座。摩尼為帳。真珠為網彌覆其上。碼碯寶",
    "X09n0240_066:0177b01": "池香水盈滿。無量寶樹周徧行列。其宅廣博十層八",
    "X09n0240_066:0177b02": "門。善財入已次第觀察。見最下層施諸飲食。見第二",
    "X09n0240_066:0177b03": "層施諸寶衣。見第三層布施一切寶莊嚴具。見第四",
    "X09n0240_066:0177b04": "層施諸采女并及一切上妙珍寶。見第五層乃至五",
    "X09n0240_066:0177b05": "地菩薩雲集。演說諸法利益世間。成就一切陀羅尼",
    "X09n0240_066:0177b06": "門諸三昧印諸三昧行智慧光明。見第六層有諸菩",
    "X09n0240_066:0177b07": "薩皆已成就甚深智慧。於諸法性明了通達。成就廣",
    "X09n0240_066:0177b08": "大總持三昧無障礙門。所行無礙不住二法。在不可",
    "X09n0240_066:0177b09": "說妙莊嚴道場中而共集會。分別顯示般若波羅蜜",
    "X09n0240_066:0177b10": "門。所謂寂靜藏般若波羅蜜門。善分別諸眾生智般",
    "X09n0240_066:0177b11": "若波羅蜜門。不可動轉般若波羅蜜門。離欲光明般",
    "X09n0240_066:0177b12": "若波羅蜜門。不可降伏藏般若波羅蜜門。照眾生輪",
    "X09n0240_066:0177b13": "般若波羅蜜門。海藏般若波羅蜜門。普眼捨得般若",
    "X09n0240_066:0177b14": "波羅蜜門。入無盡藏般若波羅蜜門。一切方便海般",
    "X09n0240_066:0177b15": "若波羅蜜門。入一切世間海般若波羅蜜門。無礙辯",
    "X09n0240_066:0177b16": "才般若波羅蜜門。隨順眾生般若波羅蜜門。無礙光",
    "X09n0240_066:0177b17": "明般若波羅蜜門。常觀宿緣而布法雲般若波羅蜜",
    "X09n0240_066:0177b18": "門。說如是等百萬阿僧祇般若波羅蜜門。見第七層",
    "X09n0240_066:0177b19": "有諸菩薩得如響忍。以方便智分別觀察而得出離",
    "X09n0240_066:0177b20": "悉能聞持諸佛正法。見第八層無量菩薩共集其中。",
    "X09n0240_066:0177b21": "皆得神通無有退墮。能以一音徧十方剎。其身普現",
    "X09n0240_066:0177b22": "一切道場。盡於法界靡不周徧。普入佛境普見佛身。",
    "X09n0240_066:0177b23": "普於一切佛眾會中而為上首演說於法。見第九層",
    "X09n0240_066:0177b24": "一生所繫諸菩薩眾於中集會。見第十層一切如來",
    "X09n0240_066:0177c01": "充滿其中。從初發心修菩薩行超出生死。成滿大願",
    "X09n0240_066:0177c02": "及神通力。淨佛國土道場眾會。轉正法輪調伏眾生。",
    "X09n0240_066:0177c03": "如是一切悉使明見。爾時善財見是事已。白言聖者。",
    "X09n0240_066:0177c04": "何緣致此清淨眾會。種何善根獲如是報。長者告言。",
    "X09n0240_066:0177c05": "善男子。我念過去過佛剎微塵數劫。有世界名圓滿",
    "X09n0240_066:0177c06": "莊嚴。佛號無邊光明法界普莊嚴王如來應正等覺",
    "X09n0240_066:0177c07": "十號圓滿。彼佛入城我奏樂音并燒一丸香而以供",
    "X09n0240_066:0177c08": "養。以此功德迴向三處。謂永離一切貧窮困苦。常見",
    "X09n0240_066:0177c09": "諸佛及善知識。恒聞正法。故獲斯報。善男子。我唯知",
    "X09n0240_066:0177c10": "此菩薩無量福德寶藏解脫門。如諸菩薩摩訶薩得",
    "X09n0240_066:0177c11": "不思議功德寶藏。入無分別如來身海。受無分別無",
    "X09n0240_066:0177c12": "上法雲。修無分別功德道具。起無分別普賢行網。入",
    "X09n0240_066:0177c13": "無分別三昧境界。等無分別菩薩善根。住無分別如",
    "X09n0240_066:0177c14": "來所住。證無分別三世平等。住無分別普眼境界。住",
    "X09n0240_066:0177c15": "一切劫無有疲厭。而我云何能知能說彼功德行。善",
    "X09n0240_066:0177c16": "男子。於此南方有一國土名曰藤根。其土有城名曰",
    "X09n0240_066:0177c17": "普門。中有長者名為普眼。汝詣彼問菩薩云何學菩",
    "X09n0240_066:0177c18": "薩行修菩薩道。時善財童子頂禮其足。繞無數帀。殷",
    "X09n0240_066:0177c19": "勤瞻仰。辭退而去。",
    "X09n0240_066:0177c20": "此下第五法寶髻長者。寄離癡亂行。約禪度。以慧",
    "X09n0240_066:0177c21": "資定。靜無遺照。動不離寂。名無癡亂。善財童子。由",
    "X09n0240_066:0177c22": "從明智長者。聞出生福德藏解脫門故。如法修證。",
    "X09n0240_066:0177c23": "得十種福德海等。依教趣求。漸次南行向師子城。",
    "X09n0240_066:0177c24": "周徧推求寶髻長者。見此長者在於市中。然於市",
    "X09n0240_066:0178a01": "中者。表處閙忘懷。亂中常定。即動而靜。故無癡亂",
    "X09n0240_066:0178a02": "也。善財見已。即便往詣。諮問法門。爾時長者正示",
    "X09n0240_066:0178a03": "法界。乃執善財手。將詣所居。示其宅舍。曰且觀我",
    "X09n0240_066:0178a04": "家。此即欲善財觸目頓證矣。至於細觀舍宅。清淨",
    "X09n0240_066:0178a05": "光明莊嚴。此特顯從方便而入也。其宅十層八門",
    "X09n0240_066:0178a06": "如八角浮屠。西域王者大宅。大槩若此。然有所表",
    "X09n0240_066:0178a07": "以八正道為入妙之門。十層之中各有所設。疏表",
    "X09n0240_066:0178a08": "十地所含多義。又云總不必表。但此菩薩以行就",
    "X09n0240_066:0178a09": "機。現居勝報。漸次高勝。十顯無盡故。然下四層所",
    "X09n0240_066:0178a10": "積財物以資生施。次五六二層。菩薩說法。即以法",
    "X09n0240_066:0178a11": "施。後四層所顯因果行位等法。總顯此位菩薩具",
    "X09n0240_066:0178a12": "足所蘊之德。故積集宅內。善財見是事已。乃問此",
    "X09n0240_066:0178a13": "勝果報從何因緣而得。長者答其因緣。憶念過去",
    "X09n0240_066:0178a14": "微塵數劫。有佛出世。號普莊嚴王如來。彼佛入城。",
    "X09n0240_066:0178a15": "我燒一丸香而以供養。我供物雖微。但迴向三處。",
    "X09n0240_066:0178a16": "故獲斯報。此一丸香。表般若混融萬行。故一細行",
    "X09n0240_066:0178a17": "亦具無盡稱法界行。故感報殊勝。即此是為長者",
    "X09n0240_066:0178a18": "行矣。故曰善男子。我唯知此菩薩無盡福德寶藏",
    "X09n0240_066:0178a19": "解脫門而已。如諸菩薩不思議功德寶藏等種種",
    "X09n0240_066:0178a20": "法門。非我所知。故指示後友。於此南方有藤根國",
    "X09n0240_066:0178a21": "普門城。有長者名普眼。當為汝說。汝可往問。善財",
    "X09n0240_066:0178a22": "頂禮辭退而去。",
    "X09n0240_066:0178a23": "爾時善財童子於寶髻長者所聞此解脫已。深入諸",
    "X09n0240_066:0178a24": "佛無量知見。安住菩薩無量勝行。了達菩薩無量方",
    "X09n0240_066:0178b01": "便。希求菩薩無量法門。清淨菩薩無量信解。明利菩",
    "X09n0240_066:0178b02": "薩無量諸根。成就菩薩無量欲樂。通達菩薩無量行",
    "X09n0240_066:0178b03": "門。增長菩薩無量願力。建立菩薩無能勝幢。起菩薩",
    "X09n0240_066:0178b04": "智。照菩薩法。漸次而行至藤根國。推問求覓彼城所",
    "X09n0240_066:0178b05": "在。雖歷艱難不憚勞苦。但唯正念善知識教。願常親",
    "X09n0240_066:0178b06": "近承事供養。徧策諸根離眾放逸。然後乃得見普門",
    "X09n0240_066:0178b07": "城。百千聚落周帀圍繞。雉堞崇峻衢路寬平。見彼長",
    "X09n0240_066:0178b08": "者往詣其所。於前頂禮合掌而立。白言。聖者。我已先",
    "X09n0240_066:0178b09": "發阿耨多羅三藐三菩提心。而未知菩薩云何學菩",
    "X09n0240_066:0178b10": "薩行。云何修菩薩道。長者告言。善哉善哉。善男子。汝",
    "X09n0240_066:0178b11": "已能發阿耨多羅三藐三菩提心。善男子。我知一切",
    "X09n0240_066:0178b12": "眾生諸病。風黃痰熱。鬼魅蟲毒。乃至水火之所傷害。",
    "X09n0240_066:0178b13": "如是一切所生諸疾。我悉能以方便救療。善男子。十",
    "X09n0240_066:0178b14": "方眾生諸有病者咸來我所。我皆療治令其得差。復",
    "X09n0240_066:0178b15": "以香湯沐浴其身。香華瓔珞名衣上服種種莊嚴。施",
    "X09n0240_066:0178b16": "諸飲食及以財寶悉令充足無所乏短。然後各為如",
    "X09n0240_066:0178b17": "應說法。為貪欲多者教不淨觀。瞋恚多者教慈悲觀。",
    "X09n0240_066:0178b18": "愚癡多者教其分別種種法相。等分行者為其顯示",
    "X09n0240_066:0178b19": "殊勝法門。為欲令其發菩提心。稱揚一切諸佛功德。",
    "X09n0240_066:0178b20": "為欲令其起大悲意。顯示生死無量苦惱。為欲令其",
    "X09n0240_066:0178b21": "增長功德。讚歎修習無量福智。為欲令其發大誓願。",
    "X09n0240_066:0178b22": "稱讚調伏一切眾生。為欲令其修普賢行。說諸菩薩",
    "X09n0240_066:0178b23": "於一切剎一切劫住修諸行網。為欲令其具佛相好。",
    "X09n0240_066:0178b24": "稱揚讚歎檀波羅蜜。為欲令其得佛淨身悉能徧至",
    "X09n0240_066:0178c01": "一切處故。稱揚讚歎尸波羅蜜。為欲令其得佛清淨",
    "X09n0240_066:0178c02": "不思議身。稱揚讚歎忍波羅蜜。為欲令其獲於如來",
    "X09n0240_066:0178c03": "無能勝身。稱揚讚歎精進波羅蜜。為欲令其得於清",
    "X09n0240_066:0178c04": "淨無與等身。稱揚讚歎禪波羅蜜。為欲令其顯現如",
    "X09n0240_066:0178c05": "來清淨法身。稱揚讚歎般若波羅蜜。為欲令其現佛",
    "X09n0240_066:0178c06": "世尊清淨色身。稱揚讚歎方便波羅蜜。為欲令其為",
    "X09n0240_066:0178c07": "諸眾生住一切劫。稱揚讚歎願波羅蜜。為欲令其現",
    "X09n0240_066:0178c08": "清淨身悉過一切諸佛剎土。稱揚讚歎力波羅蜜。為",
    "X09n0240_066:0178c09": "欲令其現清淨身隨眾生心悉使歡喜。稱揚讚歎智",
    "X09n0240_066:0178c10": "波羅蜜。為欲令其獲於究竟淨妙之身。稱揚讚歎永",
    "X09n0240_066:0178c11": "離一切諸不善法。如是施已。各令還去。善男子我又",
    "X09n0240_066:0178c12": "善知和合一切諸香要法。所謂無等香。辛頭波羅香。",
    "X09n0240_066:0178c13": "無勝香。覺悟香。阿盧那跋底香。堅黑栴檀香。烏洛迦",
    "X09n0240_066:0178c14": "栴檀香。沈水香。不動諸根香。如是等香悉知調理和",
    "X09n0240_066:0178c15": "合之法。又善男子。我持此香以為供養。普見諸佛所",
    "X09n0240_066:0178c16": "願皆滿。所謂救護一切眾生願。嚴淨一切佛剎願。供",
    "X09n0240_066:0178c17": "養一切如來願。又善男子。然此香時。一一香中出無",
    "X09n0240_066:0178c18": "量香。徧至十方一切法界一切諸佛眾會道場。或為",
    "X09n0240_066:0178c19": "香宮。或為香殿。如是香欄檻。香垣牆。香却敵。香戶牖。",
    "X09n0240_066:0178c20": "香重閣。香半月。香蓋。香幢。香旛。香帳。香羅網。香形像。",
    "X09n0240_066:0178c21": "香莊嚴具。香光明。香雲雨。處處充滿以為莊嚴。善男",
    "X09n0240_066:0178c22": "子。我唯知此令一切眾生普見諸佛歡喜法門。如諸",
    "X09n0240_066:0178c23": "菩薩摩訶薩如大藥王若見若聞若憶念。若同住。若",
    "X09n0240_066:0178c24": "隨行住。若稱名號。皆獲利益無空過者。若有眾生暫",
    "X09n0240_066:0179a01": "得值遇。必令消滅一切煩惱入於佛法離諸苦蘊。永",
    "X09n0240_066:0179a02": "息一切生死怖畏到無所畏一切智處。摧壞一切老",
    "X09n0240_066:0179a03": "死大山安住平等寂滅之樂。而我云何能知能說彼",
    "X09n0240_066:0179a04": "功德行。善男子。於此南方有一大城名多羅幢。彼中",
    "X09n0240_066:0179a05": "有王名無厭足。汝詣彼問菩薩云何學菩薩行修菩",
    "X09n0240_066:0179a06": "薩道。時善財童子。禮普眼足。繞無量帀殷勤瞻仰。辭",
    "X09n0240_066:0179a07": "退而去。",
    "X09n0240_066:0179a08": "第六普眼長者。寄善現行。約慧度。慧能顯發三諦",
    "X09n0240_066:0179a09": "之理。般若現前故。善財童子於寶髻長者所。聞此",
    "X09n0240_066:0179a10": "解脫已。深入諸善無量知見等十二種法門。漸次",
    "X09n0240_066:0179a11": "南行至藤根國。國以藤根名者。夫藤根深入於地。",
    "X09n0240_066:0179a12": "上發華苗。表善現行般若深證能生後得。後得隨",
    "X09n0240_066:0179a13": "物而轉故取類於藤。城名普門者。實相般若無所",
    "X09n0240_066:0179a14": "不通故。長者名普眼者。觀照般若無不見故。善財",
    "X09n0240_066:0179a15": "第一依教趣求。周徧求覓。然後得見普門城。百千",
    "X09n0240_066:0179a16": "聚落周帀圍繞者。表眷屬般若輔翼實相故。見彼",
    "X09n0240_066:0179a17": "長者致敬諮問云何學菩薩行修菩薩道。長者先",
    "X09n0240_066:0179a18": "讚發心。乃正示法界云。我知一切眾生諸病風黃",
    "X09n0240_066:0179a19": "痰熱鬼魅蠱毒等病。悉能救療十方眾生諸病者。",
    "X09n0240_066:0179a20": "既治其病。後以種種上妙飲食衣服及以財寶悉",
    "X09n0240_066:0179a21": "令充足。此資生施也。既治身病。然後為說種種妙",
    "X09n0240_066:0179a22": "法以治心病。不唯令斷煩惱。亦令發菩提心。廣讚",
    "X09n0240_066:0179a23": "六度。教令修習此法施也。如是施已各令還去。上",
    "X09n0240_066:0179a24": "我下化眾生之行也。然我又能和合諸香。持所和",
    "X09n0240_066:0179b01": "香上供諸佛。此供佛行也。燃此香時。香中出無量",
    "X09n0240_066:0179b02": "香。充滿十方法界。結成種種莊嚴。處處充滿。此表",
    "X09n0240_066:0179b03": "般若融攝眾行。莊嚴法身以為妙行。是所以為現",
    "X09n0240_066:0179b04": "前行也。長者示法界已。乃曰我唯知此令一切眾",
    "X09n0240_066:0179b05": "生普見諸佛歡喜法門。謂身心病除。得二世樂。故",
    "X09n0240_066:0179b06": "皆歡喜。以香普供。得佛十身。則何佛不見。所證如",
    "X09n0240_066:0179b07": "此而已。如諸菩薩如大藥王。凡見聞憶念稱名。無",
    "X09n0240_066:0179b08": "不獲益。無空過者。如此勝行非我能知。乃謙己推",
    "X09n0240_066:0179b09": "勝。指示後友。於此南方有多羅幢城有王名無厭",
    "X09n0240_066:0179b10": "足。汝可往問。時善財作禮瞻戀。辭退而去。",
    "X09n0240_066:0179b11": "爾時善財童子。憶念思惟善知識教。念善知識能攝",
    "X09n0240_066:0179b12": "受我。能守護我。令我於阿耨多羅三藐三菩提無有",
    "X09n0240_066:0179b13": "退轉。如是思惟。生歡喜心。淨信心。廣大心。怡暢心。踊",
    "X09n0240_066:0179b14": "躍心。欣慶心。勝妙心。寂靜心。莊嚴心。無著心。無礙心。",
    "X09n0240_066:0179b15": "平等心。自在心。住法心。徧往佛剎心。見佛莊嚴心。不",
    "X09n0240_066:0179b16": "捨十力心。漸次遊行。經歷國土村邑聚落。至多羅幢",
    "X09n0240_066:0179b17": "城問無厭足王所在之處。諸人答言此王今者在於",
    "X09n0240_066:0179b18": "正殿坐師子座。宣布法化調御眾生。可治者治。可攝",
    "X09n0240_066:0179b19": "者攝。罰其罪惡。決其諍訟。撫其孤弱。皆令永斷殺盜",
    "X09n0240_066:0179b20": "邪婬。亦令禁止妄言兩舌惡口綺語。又使遠離貪瞋",
    "X09n0240_066:0179b21": "邪見。時善財童子。依眾人語尋即往詣。遙見彼王坐",
    "X09n0240_066:0179b22": "那羅延金剛之座。阿僧祇寶以為其足。無量寶像以",
    "X09n0240_066:0179b23": "為莊嚴。金繩為網。彌覆其上。如意摩尼以為寶冠莊",
    "X09n0240_066:0179b24": "嚴其首。閻浮檀金以為半月莊嚴其額。帝青摩尼以",
    "X09n0240_066:0179c01": "為耳璫。相對垂下無價摩尼以為瓔珞莊嚴其頸。天",
    "X09n0240_066:0179c02": "妙摩尼以為印釧莊嚴其臂。閻浮檀金以為其蓋。眾",
    "X09n0240_066:0179c03": "寶間錯以為輪輻。大瑠璃寶以為其竿。光味摩尼以",
    "X09n0240_066:0179c04": "為其臍。雜寶為鈴恒出妙音。放大光明周徧十方。如",
    "X09n0240_066:0179c05": "是寶蓋而覆其上。阿那羅王有大力勢。能伏他眾無",
    "X09n0240_066:0179c06": "能與敵。以離垢繒而繫其頂。十千大臣前後圍繞。共",
    "X09n0240_066:0179c07": "理王事。其前復有十萬猛卒。形貌醜惡。衣服褊陋。執",
    "X09n0240_066:0179c08": "持器仗。攘臂瞋目。眾生見者無不恐怖。無量眾生犯",
    "X09n0240_066:0179c09": "王教敕。或盜他物。或害他命。或侵他妻。或生邪見。或",
    "X09n0240_066:0179c10": "起瞋恨。或懷貪嫉。作如是等種種惡業。身被五縛將",
    "X09n0240_066:0179c11": "詣王所隨其所犯而治罰之。或斷手足。或截耳鼻。或",
    "X09n0240_066:0179c12": "挑其目。或斬其首。或剝其皮。或解其體。或以湯煑。或",
    "X09n0240_066:0179c13": "以火焚。或驅上高山推令墮落。有如是等無量楚毒。",
    "X09n0240_066:0179c14": "發聲號叫。譬如眾合大地獄中。善財見已作如是念。",
    "X09n0240_066:0179c15": "我為利益一切眾生。求菩薩行。修菩薩道。今者此王",
    "X09n0240_066:0179c16": "滅諸善法作大罪業。逼惱眾生乃至斷命。曾不顧懼",
    "X09n0240_066:0179c17": "未來惡道。云何於此而欲求法發大悲心救護眾生。",
    "X09n0240_066:0179c18": "作是念時。空中有天而告之言。善男子。汝當憶念普",
    "X09n0240_066:0179c19": "眼長者善知識教。善財仰視而白之曰。我常憶念初",
    "X09n0240_066:0179c20": "不敢忘。天曰。善男子。汝莫厭離善知識語。善知識者",
    "X09n0240_066:0179c21": "能引導汝至無險難安隱之處。善男子。菩薩善巧方",
    "X09n0240_066:0179c22": "便智不可思議。攝受眾生智不可思議。護念眾生智",
    "X09n0240_066:0179c23": "不可思議。成熟眾生智不可思議。守護眾生智不可",
    "X09n0240_066:0179c24": "思議。度脫眾生智不可思議。調伏眾生智不可思議。",
    "X09n0240_066:0180a01": "時善財童子聞此語已。即詣王所頂禮其足。白言聖",
    "X09n0240_066:0180a02": "者。我已先發阿耨多羅三藐三菩提心。而未知菩薩",
    "X09n0240_066:0180a03": "云何學菩薩行。云何修菩薩道。我聞聖者善能教誨。",
    "X09n0240_066:0180a04": "願為我說。時阿那羅王理王事已。執善財手將入宮",
    "X09n0240_066:0180a05": "中。命之同坐。告言。善男子。汝應觀我所住宮殿。善財",
    "X09n0240_066:0180a06": "如語即徧觀察。見其宮殿廣大無比。皆以妙寶之所",
    "X09n0240_066:0180a07": "合成。七寶為牆。周帀圍繞。百千眾寶以為樓閣。種種",
    "X09n0240_066:0180a08": "莊嚴悉皆妙好。不思議摩尼寶網羅覆其上。十億侍",
    "X09n0240_066:0180a09": "女端正殊絕。威儀進止皆悉可觀。凡所施為無非巧",
    "X09n0240_066:0180a10": "妙。先起後臥輭意承旨。時阿那羅王告善財言。善男",
    "X09n0240_066:0180a11": "子。於意云何。我若實作如是惡業。云何而得如是果",
    "X09n0240_066:0180a12": "報。如是色身。如是眷屬。如是富贍。如是自在。善男子。",
    "X09n0240_066:0180a13": "我得菩薩如幻解脫。善男子。我此國土所有眾生。多",
    "X09n0240_066:0180a14": "行殺盜乃至邪見。作餘方便不能令其捨離惡業。善",
    "X09n0240_066:0180a15": "男子。我為調伏彼眾生故。化作惡人造諸罪業受種",
    "X09n0240_066:0180a16": "種苦。令其一切作惡眾生見是事已心生惶怖。心生",
    "X09n0240_066:0180a17": "厭離。心生怯弱。斷其所作一切惡業。發阿耨多羅三",
    "X09n0240_066:0180a18": "藐三菩提意。善男子。我以如是巧方便故。令諸眾生",
    "X09n0240_066:0180a19": "捨十惡業。住十善道。究竟快樂。究竟安隱。究竟住於",
    "X09n0240_066:0180a20": "一切智地。善男子。我身語意未曾惱害於一眾生。善",
    "X09n0240_066:0180a21": "男子。如我心者。寧於未來受無間苦。終不發生一念",
    "X09n0240_066:0180a22": "之意與一蚊一蟻而作苦事。況復人耶。人是福田。能",
    "X09n0240_066:0180a23": "生一切諸善法故。善男子。我唯得此如幻解脫。如諸",
    "X09n0240_066:0180a24": "菩薩摩訶薩得無生忍。知諸有趣悉皆如幻。菩薩諸",
    "X09n0240_066:0180b01": "行悉皆如化。一切世間悉皆如影。一切諸法悉皆如",
    "X09n0240_066:0180b02": "夢。入真實相無礙法門。修行帝網一切諸行。以無礙",
    "X09n0240_066:0180b03": "智行於境界。普入一切平等三昧。於陀羅尼已得自",
    "X09n0240_066:0180b04": "在。而我云何能知能說彼功德行。善男子。於此南方",
    "X09n0240_066:0180b05": "有城名妙光。王名大光。汝詣彼問菩薩云何學菩薩",
    "X09n0240_066:0180b06": "行修菩薩道。時善財童子頂禮王足。繞無數帀。辭退",
    "X09n0240_066:0180b07": "而去。",
    "X09n0240_066:0180b08": "此下無厭足王。寄無著行。約方便度。方便涉有。不",
    "X09n0240_066:0180b09": "迷於空。事理無滯。不捨不受故名無著。善財聞前",
    "X09n0240_066:0180b10": "善知識教。憶念思惟深心證入。生歡喜心等十七",
    "X09n0240_066:0180b11": "種心。依教趣求漸次南行。至多羅幢城。多羅者此",
    "X09n0240_066:0180b12": "云明淨。幢者建立。表依般若立勝行故。如幻方便",
    "X09n0240_066:0180b13": "故無疲厭。故為王名。善財問王所在。諸人答言。王",
    "X09n0240_066:0180b14": "正殿坐師子座。宣布法化。調御眾生。可治者治。可",
    "X09n0240_066:0180b15": "攝者攝。令離十惡斷貪嗔癡。善財尋即往詣。遙見",
    "X09n0240_066:0180b16": "彼王。坐那羅延金剛之座。無量眾寶以為莊嚴。十",
    "X09n0240_066:0180b17": "千大臣前後圍繞。共理王事。表漚和般若。方便涉",
    "X09n0240_066:0180b18": "俗。萬行輔導。莊嚴法界故。十千猛卒形貌醜惡執",
    "X09n0240_066:0180b19": "持器仗治罰罪人者。此示逆行折伏眾生。故示種",
    "X09n0240_066:0180b20": "種楚毒之事。善財見已。心生疑懼。空中有天曉喻。",
    "X09n0240_066:0180b21": "先令憶念前知識教不謬。不可生疑。然後告以示",
    "X09n0240_066:0180b22": "現善巧方便。應當信入。乃曰。菩薩調伏眾生智不",
    "X09n0240_066:0180b23": "可思議。善財聞已。乃敢敬問修菩薩道。時阿那羅",
    "X09n0240_066:0180b24": "王執善財手。入王宮中。命之同坐。告言。善男子。汝",
    "X09n0240_066:0180c01": "應觀我所住宮殿。此王正示法界令證相應也。善",
    "X09n0240_066:0180c02": "財徧觀宮殿廣大莊嚴之妙。眷屬侍從之姝麗。此",
    "X09n0240_066:0180c03": "舉果報。令知宿因也。王乃告曰。善男子。我若實作",
    "X09n0240_066:0180c04": "如是惡業。云何而得如是果報。如是色身眷屬。如",
    "X09n0240_066:0180c05": "是富贍自在耶。乃正示實證曰。我得菩薩如幻解",
    "X09n0240_066:0180c06": "脫。以我國眾生多作惡業。故我以如幻法門而化",
    "X09n0240_066:0180c07": "如幻之眾生。欲令至於究竟一切智地而已。豈以",
    "X09n0240_066:0180c08": "實法作惡事耶。然我身語意業。從來未曾惱害於",
    "X09n0240_066:0180c09": "一眾生。乃至蚊蟻未嘗作一苦事。況復人耶。人是",
    "X09n0240_066:0180c10": "福田能生一切諸善法故。我豈害之。此具示慈悲",
    "X09n0240_066:0180c11": "自在如幻事中。乃曰善男子。我唯得此如幻解脫",
    "X09n0240_066:0180c12": "門而已。如諸菩薩得無生忍。知諸有趣皆悉如幻。",
    "X09n0240_066:0180c13": "如化。如影。如夢等。無礙法門。非我能知。乃謙己推",
    "X09n0240_066:0180c14": "勝。指此南方有城名妙光。有王大光。汝可往問學",
    "X09n0240_066:0180c15": "菩薩道。善財聞已頂禮瞻仰。辭退而去。",
    "X09n0240_066:0180c16": "爾時善財童子。一心正念彼王所得幻智法門。思惟",
    "X09n0240_066:0180c17": "彼王如幻解脫。觀察彼王如幻法性。發如幻願。淨如",
    "X09n0240_066:0180c18": "幻法。普於一切如幻三世。起於種種如幻變化。如是",
    "X09n0240_066:0180c19": "思惟漸次遊行。或至人間城邑聚落。或經曠野巖谷",
    "X09n0240_066:0180c20": "險難。無有疲懈。未曾休息。然後乃至妙光大城。而問",
    "X09n0240_066:0180c21": "人言。妙光大城在於何所。人咸報言妙光城者今此",
    "X09n0240_066:0180c22": "城是。是大光王之所住處。時善財童子歡喜踊躍。作",
    "X09n0240_066:0180c23": "如是念。我善知識在此城中。我今必當親得奉見。聞",
    "X09n0240_066:0180c24": "諸菩薩所行之行。聞諸菩薩出要之門。聞諸菩薩所",
    "X09n0240_066:0181a01": "證之法。聞諸菩薩不思議功德。聞諸菩薩不思議自",
    "X09n0240_066:0181a02": "在。聞諸菩薩不思議平等。聞諸菩薩不思議勇猛。聞",
    "X09n0240_066:0181a03": "諸菩薩不思議境界廣大清淨。作是念已入妙光城。",
    "X09n0240_066:0181a04": "見此大城以金銀瑠璃玻瓈真珠硨磲碼碯七寶所",
    "X09n0240_066:0181a05": "成。七寶深壍七重圍繞。八功德水盈滿其中。底布金",
    "X09n0240_066:0181a06": "沙。優鉢羅華。波頭摩華。拘物頭華。芬陀利華。徧布其",
    "X09n0240_066:0181a07": "上。寶多羅樹七重行列。七重金剛以為其垣各各圍",
    "X09n0240_066:0181a08": "繞。所謂師子光明金剛垣。無能超勝金剛垣。不可沮",
    "X09n0240_066:0181a09": "壞金剛垣。不可毀缺金剛垣。堅固無礙金剛垣。勝妙",
    "X09n0240_066:0181a10": "網藏金剛垣。離塵清淨金剛垣。悉以無數摩尼妙寶",
    "X09n0240_066:0181a11": "間錯莊嚴。種種眾寶而為埤堄。其城縱廣一十由旬。",
    "X09n0240_066:0181a12": "周迴八方面開八門。皆以七寶周徧嚴飾。毗瑠璃寶",
    "X09n0240_066:0181a13": "以為其地。種種莊嚴甚可愛樂。其城之內十億衢道。",
    "X09n0240_066:0181a14": "一一道間。皆有無量萬億眾生於中止住。有無數閻",
    "X09n0240_066:0181a15": "浮檀金樓閣。毗瑠璃摩尼網羅覆其上。無數銀樓閣",
    "X09n0240_066:0181a16": "赤真珠摩尼網羅覆其上。無數毗琉璃樓閣。妙藏摩",
    "X09n0240_066:0181a17": "尼網羅覆其上。無數玻瓈樓閣。無垢藏摩尼王網羅",
    "X09n0240_066:0181a18": "覆其上。無數光照世間摩尼寶樓閣。日藏摩尼王網",
    "X09n0240_066:0181a19": "羅覆其上。無數帝青摩尼寶樓閣。妙光摩尼王網羅",
    "X09n0240_066:0181a20": "覆其上。無數眾生海摩尼王樓閣。燄光明摩尼王網",
    "X09n0240_066:0181a21": "羅覆其上。無數金剛寶樓閣。無能勝幢摩尼王網羅",
    "X09n0240_066:0181a22": "覆其上。無數黑栴檀樓閣。天曼陀羅華網羅覆其上。",
    "X09n0240_066:0181a23": "無數無等香王樓閣。種種華網羅覆其上。其城復有",
    "X09n0240_066:0181a24": "無數摩尼網。無數寶鈴網。無數天香網。無數天華網。",
    "X09n0240_066:0181b01": "無數寶形像網。無數寶衣帳。無數寶蓋帳。無數寶樓",
    "X09n0240_066:0181b02": "閣帳。無數寶華鬘帳之所彌覆。處處建立寶蓋幢旛。",
    "X09n0240_066:0181b03": "當此城中有一樓閣名正法藏。阿僧祇寶以為莊嚴。",
    "X09n0240_066:0181b04": "光明赫奕最勝無比。眾生見者心無厭足。彼大光王",
    "X09n0240_066:0181b05": "常處其中。爾時善財童子。於此一切珍寶妙物。乃至",
    "X09n0240_066:0181b06": "男女六塵境界皆無愛著。但正思惟究竟之法。一心",
    "X09n0240_066:0181b07": "願樂見善知識。漸次遊行。見大光王去於所住樓閣",
    "X09n0240_066:0181b08": "不遠。四衢道中。坐如意摩尼寶蓮華藏廣大莊嚴師",
    "X09n0240_066:0181b09": "子之座。紺瑠璃寶以為其足。金繒為帳。眾寶為網。上",
    "X09n0240_066:0181b10": "妙天衣以為茵褥。其王於上結加趺坐。二十八種大",
    "X09n0240_066:0181b11": "人之相八十隨好而以嚴身。如真金山光色熾盛。如",
    "X09n0240_066:0181b12": "淨空日威光赫奕。如盛滿月見者清涼。如梵天王處",
    "X09n0240_066:0181b13": "於梵眾。亦如大海。功德法寶無有邊際。亦如雪山相",
    "X09n0240_066:0181b14": "好樹林以為嚴飾。亦如大雲。能震法雷啟悟羣品。亦",
    "X09n0240_066:0181b15": "如虗空。顯現種種法門星象。如須彌山。四色普現眾",
    "X09n0240_066:0181b16": "生心海。亦如寶洲。種種智寶充滿其中。於王座前有",
    "X09n0240_066:0181b17": "金銀瑠璃摩尼真珠珊瑚琥珀珂貝璧玉諸珍寶聚。",
    "X09n0240_066:0181b18": "衣服瓔珞及諸飲食無量無邊種種充滿。復見無量",
    "X09n0240_066:0181b19": "百千萬億上妙寶車。百千萬億諸天妓樂。百千萬億",
    "X09n0240_066:0181b20": "天諸妙香。百千萬億病緣湯藥資生之具。如是一切",
    "X09n0240_066:0181b21": "悉皆珍好。無量亂牛蹄角金色。無量千億端正女人",
    "X09n0240_066:0181b22": "上妙栴檀以塗共體。天衣瓔珞種種莊嚴。六十四能",
    "X09n0240_066:0181b23": "靡不該練。世情禮則悉皆善解。隨眾生心而以給施。",
    "X09n0240_066:0181b24": "城邑聚落四衢道側。悉置一切資生之具。一一道傍",
    "X09n0240_066:0181c01": "皆有二十億菩薩。以此諸物給施眾生。為欲普攝眾",
    "X09n0240_066:0181c02": "生故。為令眾生歡喜故。為令眾生踊躍故。為令眾生",
    "X09n0240_066:0181c03": "心淨故。為令眾生清涼故。為滅眾生煩惱故。為令眾",
    "X09n0240_066:0181c04": "生知一切義理故。為令眾生入一切智道故。為令眾",
    "X09n0240_066:0181c05": "生捨冤敵心故。為令眾生離身語惡故。為令眾生拔",
    "X09n0240_066:0181c06": "諸邪見故。為令眾生淨諸業道故。時善財童子。五體",
    "X09n0240_066:0181c07": "投地。頂禮其足。恭敬右繞。經無量帀。合掌而住。白言",
    "X09n0240_066:0181c08": "聖者。我已先發阿耨多羅三藐三菩提心。而未知菩",
    "X09n0240_066:0181c09": "薩云何學菩薩行。云何修菩薩道。我聞聖者善能誘",
    "X09n0240_066:0181c10": "誨。願為我說。時王告言。善男子。我淨修菩薩大慈幢",
    "X09n0240_066:0181c11": "行。我滿足菩薩大慈幢行。善男子。我於無量百千萬",
    "X09n0240_066:0181c12": "億乃至不可說不可說佛所。問難此法。思惟觀察修",
    "X09n0240_066:0181c13": "習莊嚴。善男子。我以此法為王。以此法教敕。以此法",
    "X09n0240_066:0181c14": "攝受。以此法隨逐世間。以此法引導眾生。以此法令",
    "X09n0240_066:0181c15": "眾生修行。以此法令眾生趣入。以此法與眾生方便。",
    "X09n0240_066:0181c16": "以此法令眾生熏習。以此法令眾生起行。以此法令",
    "X09n0240_066:0181c17": "眾生安住思惟諸法自性。以此法令眾生安住慈心",
    "X09n0240_066:0181c18": "以慈為主。具足慈力。如是令住利益心。安樂心。哀愍",
    "X09n0240_066:0181c19": "心。攝受心。守護眾生不捨離心。拔眾生苦無休息心。",
    "X09n0240_066:0181c20": "我以此法令一切眾生畢竟快樂。恒自悅豫。身無諸",
    "X09n0240_066:0181c21": "苦。心得清涼。斷生死愛樂正法樂。滌煩惱垢破惡業",
    "X09n0240_066:0181c22": "障。絕生死流入真法海。斷諸有趣求一切智。淨諸心",
    "X09n0240_066:0181c23": "海生不壞信。善男子。我已住此大慈幢行。能以正法",
    "X09n0240_066:0181c24": "教化世間。善男子。我國土中一切眾生。皆於我所無",
    "X09n0240_066:0182a01": "有恐怖。善男子。若有眾生貧窮困乏。來至我所而有",
    "X09n0240_066:0182a02": "求索。我開庫藏恣其所取。而語之言。莫造諸惡。莫害",
    "X09n0240_066:0182a03": "眾生。莫起諸見。莫生執著。汝等貧乏。若有所須。當來",
    "X09n0240_066:0182a04": "我所及四衢道。一切諸物種種具足。隨意而取勿生",
    "X09n0240_066:0182a05": "疑難。善男子。此妙光城所住眾生。皆是菩薩發大乘",
    "X09n0240_066:0182a06": "意。隨心所欲所見不同。或見此城其量狹小。或見此",
    "X09n0240_066:0182a07": "城其量廣大。或見土砂以為其地。或見眾寶而以莊",
    "X09n0240_066:0182a08": "嚴。或見聚土以為垣墻。或見寶墻周帀圍繞。或見其",
    "X09n0240_066:0182a09": "地多諸瓦石高下不平。或見無量大摩尼寶間錯莊",
    "X09n0240_066:0182a10": "嚴平坦如掌。或見屋宅土木所成。或見殿堂及諸樓",
    "X09n0240_066:0182a11": "閣。階墀牕闥軒檻戶牖。如是一切無非妙寶。善男子。",
    "X09n0240_066:0182a12": "若有眾生其心清淨。曾種善根供養諸佛。發心趣向",
    "X09n0240_066:0182a13": "一切智道。以一切智為究竟處。及我昔時修菩薩行",
    "X09n0240_066:0182a14": "曾所攝受。則見此城眾寶嚴淨。餘皆見穢。善男子。此",
    "X09n0240_066:0182a15": "國土中一切眾生。五濁世時。樂作諸惡。我心哀愍而",
    "X09n0240_066:0182a16": "欲救護。入於菩薩大慈為首。隨順世間三昧之門。入",
    "X09n0240_066:0182a17": "此三昧時。彼諸眾生所有怖畏心。惱害心。怨敵心。諍",
    "X09n0240_066:0182a18": "論心。如是諸心悉自消滅。何以故。入於菩薩大慈為",
    "X09n0240_066:0182a19": "首順世三昧法如是故。善男子。且待須臾自當現見。",
    "X09n0240_066:0182a20": "時大光王即入此定。其城內外六種震動。諸寶地寶",
    "X09n0240_066:0182a21": "墻。寶堂寶殿。臺觀樓閣。階砌戶牗。如是一切咸出妙",
    "X09n0240_066:0182a22": "音。悉向於王曲恭敬禮。妙光城內所有居人靡不同",
    "X09n0240_066:0182a23": "時歡喜踴躍。俱向王所舉身投地。村營城邑一切人",
    "X09n0240_066:0182a24": "眾。咸來見王歡喜敬禮。近王所住鳥獸之屬。互相瞻",
    "X09n0240_066:0182b01": "視起慈悲心。咸向王前恭敬禮拜。一切山原及諸草",
    "X09n0240_066:0182b02": "樹莫不迴轉向王禮敬。陂池泉井及以河海。悉皆騰",
    "X09n0240_066:0182b03": "溢流注王前。十千龍王起大香雲。激電震雷注微細",
    "X09n0240_066:0182b04": "雨。有十千天王。所謂忉利天王。夜摩天王。兜率陀天",
    "X09n0240_066:0182b05": "王。善變化天王。他化自在天王。如是等而為上首。於",
    "X09n0240_066:0182b06": "虗空中作眾妓樂。無數天女歌詠讚歎。雨無數華雲。",
    "X09n0240_066:0182b07": "無數香雲。無數寶鬘雲。無數寶衣雲。無數寶蓋雲。無",
    "X09n0240_066:0182b08": "數寶幢雲。無數寶幡雲。於虗空中而為莊嚴供養其",
    "X09n0240_066:0182b09": "王。伊羅婆拏大象王以自在力。於虗空中敷布無數",
    "X09n0240_066:0182b10": "大寶蓮華。垂無數寶瓔珞。無數寶繒帶。無數寶鬘。無",
    "X09n0240_066:0182b11": "數寶嚴具。無數寶華。無數寶香。種種奇妙以為嚴飾。",
    "X09n0240_066:0182b12": "無數婇女種種歌讚。閻浮提內。復有無量百千萬億",
    "X09n0240_066:0182b13": "諸羅剎王。諸夜叉王。鳩槃茶王。毗舍闍王。或住大海。",
    "X09n0240_066:0182b14": "或居陸地。飲血噉肉殘害眾生。皆起慈心願行利益。",
    "X09n0240_066:0182b15": "明識後世不造諸惡。恭敬合掌頂禮於王。如閻浮提。",
    "X09n0240_066:0182b16": "餘三天下乃至三千大千世界。乃至十方百千萬億",
    "X09n0240_066:0182b17": "那由他世界中。所有一切毒惡眾生。悉亦如是。時大",
    "X09n0240_066:0182b18": "光王從三昧起。告善財言。善男子。我唯知此菩薩大",
    "X09n0240_066:0182b19": "慈為首隨順世間三昧門。如諸菩薩摩訶薩為高蓋。",
    "X09n0240_066:0182b20": "慈心普蔭諸眾生故。為修行。下中上行悉等行故。為",
    "X09n0240_066:0182b21": "大地。能以慈心任持一切諸眾生故。為滿月。福德光",
    "X09n0240_066:0182b22": "明於世間中平等現故。為淨日。以智光明照耀一切",
    "X09n0240_066:0182b23": "所知境故。為明燈。能破一切眾生心中諸黑闇故。為",
    "X09n0240_066:0182b24": "水清珠。能清一切眾生心中諂誑濁故。為如意寶。悉",
    "X09n0240_066:0182c01": "能滿足一切眾生心所願故。為大風。速令眾生修習",
    "X09n0240_066:0182c02": "三昧入一切智大城中故。而我云何能知其行。能說",
    "X09n0240_066:0182c03": "其德。能稱量彼福德大山。能瞻仰彼功德眾星。能觀",
    "X09n0240_066:0182c04": "察彼大願風輪。能趣入彼甚深法門。能顯示彼莊嚴",
    "X09n0240_066:0182c05": "大海。能闡明彼普賢行門。能開示彼諸三昧窟。能讚",
    "X09n0240_066:0182c06": "歎彼大慈悲雲。善男子於此南方有一王都名曰安",
    "X09n0240_066:0182c07": "住。有優婆夷名曰不動。汝詣彼問菩薩云何學菩薩",
    "X09n0240_066:0182c08": "行修菩薩道。時善財童子頂禮王足。繞無數帀。殷勤",
    "X09n0240_066:0182c09": "瞻仰。辭退而去。",
    "X09n0240_066:0182c10": "此下第八大光王。寄難得行。約願度。難得者。無障",
    "X09n0240_066:0182c11": "礙願力乃能得故。善財思念如幻法門。依教趣求。",
    "X09n0240_066:0182c12": "漸次遊行至妙光城。城名妙光者。前位悲增。今得",
    "X09n0240_066:0182c13": "無住妙慧運眾生故。王名大光者。慈定之智無不",
    "X09n0240_066:0182c14": "該故。廣大願中皆照徹故。時善財童子。自慶當益。",
    "X09n0240_066:0182c15": "必聞諸菩薩不思議境界廣大清淨。作是念已。入",
    "X09n0240_066:0182c16": "妙光城。見此大城有無量眾寶莊嚴。縱廣一十由",
    "X09n0240_066:0182c17": "旬。八方八門。城內有十億衢道。有無量眾生於此",
    "X09n0240_066:0182c18": "止住。種種上妙樓閣種種微妙莊嚴光明赫奕。最",
    "X09n0240_066:0182c19": "勝無比。善財見此皆無愛著。一心願樂見善知識。",
    "X09n0240_066:0182c20": "然此知識。依報莊嚴如此殊勝者。以前所修眾行",
    "X09n0240_066:0182c21": "皆粹於此。位將滿故。善財見大光王。去所住樓閣",
    "X09n0240_066:0182c22": "不遠。四衢中。坐蓮華藏師子之座。四衢者。表以四",
    "X09n0240_066:0182c23": "無量攝眾生故。王之正報有二十八種大人之相。",
    "X09n0240_066:0182c24": "八十隨好。以嚴其身。相有二十八者。因未滿故。如",
    "X09n0240_066:0183a01": "真金色光明熾盛。如空中日。其王座前。有無量妙",
    "X09n0240_066:0183a02": "寶莊嚴衣服飲食。女人以為給施。一一道傍。有二",
    "X09n0240_066:0183a03": "十億菩薩。以此諸物給施眾生。此表願度。以攝諸",
    "X09n0240_066:0183a04": "度。以成大願也。善財見已。五體投地。敬問修菩薩",
    "X09n0240_066:0183a05": "道。時王正授法界。先總示法門告言。我淨修菩薩",
    "X09n0240_066:0183a06": "大慈幢行。我滿足菩薩大慈幢行。先示此行者。謂",
    "X09n0240_066:0183a07": "大慈首出。離染圓滿故。後告以得法因緣曰。我於",
    "X09n0240_066:0183a08": "無量百千億不可說佛所問難此法。思惟觀察。修",
    "X09n0240_066:0183a09": "習莊嚴。此言從聞思修。三慧而入也。故我以此大",
    "X09n0240_066:0183a10": "慈法門教化攝受一切眾生。各令熏修。求一切智。",
    "X09n0240_066:0183a11": "我住此大慈幢行。能以正法教化世間。我以此下",
    "X09n0240_066:0183a12": "有十二行經。言化眾生事。此以法施。又若有貧窮",
    "X09n0240_066:0183a13": "眾生求索我者。我開庫藏恣其所取。有四行經。言",
    "X09n0240_066:0183a14": "其財施。上言化生以財法二施。隨心所欲。故所感",
    "X09n0240_066:0183a15": "果報亦隨各見不同。有十行經。言各見此城淨穢",
    "X09n0240_066:0183a16": "不同。此由我大慈隨順世間三昧所感。有五行經",
    "X09n0240_066:0183a17": "言此三昧之事。時大光王為善財即入此定以示",
    "X09n0240_066:0183a18": "其相。王入此定。其城內外六種震動。一切樓臺戶",
    "X09n0240_066:0183a19": "牖之中。咸出妙音。一切山原草木叢林。皆迴轉向",
    "X09n0240_066:0183a20": "王低首。一切江河陂池井泉。皆向王流注。有諸天",
    "X09n0240_066:0183a21": "龍王八部眾等。各隨所有微妙供養。充滿空中。如",
    "X09n0240_066:0183a22": "是有二十一行經。言定中所現境界。以彰大慈三",
    "X09n0240_066:0183a23": "昧之業用。惟大光王以大慈三昧攝化眾生。今以",
    "X09n0240_066:0183a24": "此三昧境界。直示善財。然入定時情與無情皆感",
    "X09n0240_066:0183b01": "動歸向者。表同體大慈。物我一體。故皆隨三昧迴",
    "X09n0240_066:0183b02": "轉也。大哉慈行。以慈行愈大。故願力益廣。所以圓",
    "X09n0240_066:0183b03": "滿。此所以為難得也。時大王從三昧起。告善財言。",
    "X09n0240_066:0183b04": "我惟知此菩薩大慈為首隨順世間三昧門。如此",
    "X09n0240_066:0183b05": "而已。如諸菩薩慈心高蓋。普蔭眾生等種種大慈",
    "X09n0240_066:0183b06": "悲雲。非我所知。乃謙己推勝。云此南方有一王都",
    "X09n0240_066:0183b07": "名曰安住。有優婆夷名曰不動。汝可往問時善財",
    "X09n0240_066:0183b08": "童子頂禮瞻仰。辭退而去。",
    "X09n0240_066:0183b09": "爾時善財童子出妙光城遊行道路。正念思惟大光",
    "X09n0240_066:0183b10": "王教。憶念菩薩大慈幢行門。思惟菩薩隨順世間三",
    "X09n0240_066:0183b11": "昧光明門。增長彼不思議願福德自在力。堅固彼不",
    "X09n0240_066:0183b12": "思議成熟眾生智。觀察彼不思議不共受用大威德。",
    "X09n0240_066:0183b13": "憶念彼不思議差別相。思惟彼不思議清淨眷屬。思",
    "X09n0240_066:0183b14": "惟彼不思議所作業。生歡喜心。生淨信心。生猛利心。",
    "X09n0240_066:0183b15": "生欣悅心。生踊躍心。生慶幸心。生無濁心。生清淨心。",
    "X09n0240_066:0183b16": "生堅固心。生廣大心。生無盡心。如是思惟。悲泣流淚。",
    "X09n0240_066:0183b17": "念善知識實為希有。出生一切諸功德處。出生一切",
    "X09n0240_066:0183b18": "諸菩薩行。出生一切菩薩淨念。出生一切陀羅尼輪。",
    "X09n0240_066:0183b19": "出生一切三昧光明。出生一切諸佛知見。普雨一切",
    "X09n0240_066:0183b20": "諸佛法雨。顯示一切菩薩願門。出生難思智慧光明。",
    "X09n0240_066:0183b21": "增長一切菩薩根芽。又作是念。善知識者能普救護",
    "X09n0240_066:0183b22": "一切惡道。能普演說諸平等法。能普顯示諸夷險道。",
    "X09n0240_066:0183b23": "能普開闡大乘奧義。能普勸發普賢諸行。能普引到",
    "X09n0240_066:0183b24": "一切智城。能普令入法界大海。能普令見三世法海。",
    "X09n0240_066:0183c01": "能普授與眾聖道場。能普增長一切白法。善財童子。",
    "X09n0240_066:0183c02": "如是悲哀思念之時。彼常隨逐覺悟菩薩。如來使天",
    "X09n0240_066:0183c03": "於虗空中而告之言。善男子。其有修行善知識教。諸",
    "X09n0240_066:0183c04": "佛世尊悉皆歡喜。其有隨順善知識語。則得近於一",
    "X09n0240_066:0183c05": "切智地。其有能於善知識語無疑惑者。則常值遇一",
    "X09n0240_066:0183c06": "切善友。其有發心願常不離善知識者。則得具足一",
    "X09n0240_066:0183c07": "切義利。善男子。汝可往詣安住王都。即當得見不動",
    "X09n0240_066:0183c08": "優婆夷大善知識。時善財童子。從彼三昧智光明起。",
    "X09n0240_066:0183c09": "漸次遊行至安住城。周徧推求不動優婆夷今在何",
    "X09n0240_066:0183c10": "所。無量人眾咸告之言。善男子。不動優婆夷身是童",
    "X09n0240_066:0183c11": "女。在其家內父母守護。與自親屬無量人眾演說妙",
    "X09n0240_066:0183c12": "法。善財童子。聞是語已。其心歡喜如見父母。即詣不",
    "X09n0240_066:0183c13": "動優婆夷舍。入其宅內。見彼堂宇金色光明普皆照",
    "X09n0240_066:0183c14": "耀。遇斯光者身意清涼。善財童子。光明觸身。即時獲",
    "X09n0240_066:0183c15": "得五百三昧門。所謂了一切希有相三昧門。入寂靜",
    "X09n0240_066:0183c16": "三昧門。遠離一切世間三昧門。普眼捨得三昧門。如",
    "X09n0240_066:0183c17": "來藏三昧門。得如是等五百三昧門。以此三昧門故",
    "X09n0240_066:0183c18": "身心柔輭如七日胎。又聞妙香。非諸天龍乾闥婆等",
    "X09n0240_066:0183c19": "人與非人之所能有。善財童子前詣其所。恭敬合掌",
    "X09n0240_066:0183c20": "一心觀察。見其形色端正殊妙。十方世界一切女人",
    "X09n0240_066:0183c21": "無有能及。況其過者。唯除如來及以一切灌頂菩薩。",
    "X09n0240_066:0183c22": "口出妙香。宮殿莊嚴并其眷屬悉無與等。況復過者。",
    "X09n0240_066:0183c23": "十方世界一切眾生。無有於此優婆夷所起染著心。",
    "X09n0240_066:0183c24": "若得暫見。所有煩惱悉自消滅。譬如百萬大梵天王",
    "X09n0240_066:0184a01": "決定不生欲界煩惱。其有見此優婆夷者。所有煩惱",
    "X09n0240_066:0184a02": "應知亦然。十方眾生觀此女人皆無厭足。唯除具足",
    "X09n0240_066:0184a03": "大智慧者。爾時善財童子曲躬合掌正念觀察。見此",
    "X09n0240_066:0184a04": "女人其身自在不可思議色相顏容世無與等。光明",
    "X09n0240_066:0184a05": "洞徹物無能障。普為眾生而作利益。其身毛孔恒出",
    "X09n0240_066:0184a06": "妙香。眷屬無邊宮殿第一。功德深廣莫知涯際。心生",
    "X09n0240_066:0184a07": "歡喜。以頌讚曰。",
    "X09n0240_066:0184a08": "　守護清淨戒　　修行廣大忍　　精進不退轉",
    "X09n0240_066:0184a09": "　光明照世間",
    "X09n0240_066:0184a10": "爾時善財童子說此頌已白言。聖者。我已先發阿耨",
    "X09n0240_066:0184a11": "多羅三藐三菩提心。而未知菩薩云何學菩薩行。云",
    "X09n0240_066:0184a12": "何修菩薩道。我聞聖者善能誘誨。願為我說。時不動",
    "X09n0240_066:0184a13": "優婆夷。以菩薩柔輭語悅意語。慰喻善財而告之言。",
    "X09n0240_066:0184a14": "善哉善哉。善男子。汝已能發阿耨多羅三藐三菩提",
    "X09n0240_066:0184a15": "心。善男子。我得菩薩難摧伏智慧藏解脫門。我得菩",
    "X09n0240_066:0184a16": "薩堅固受持行門。我得菩薩一切法平等地總持門。",
    "X09n0240_066:0184a17": "我得菩薩照明一切法辯才門。我得菩薩求一切法",
    "X09n0240_066:0184a18": "無疲厭三昧門。善財童子言聖者。菩薩難摧伏智慧",
    "X09n0240_066:0184a19": "藏解脫門。乃至求一切法無疲厭三昧門境界云何。",
    "X09n0240_066:0184a20": "童女言。善男子。此處難知。善財白言。唯願聖者。承佛",
    "X09n0240_066:0184a21": "神力為我宣說。我當因善知識能信。能受。能知。能了。",
    "X09n0240_066:0184a22": "趣入觀察。修習隨順。離諸分別。究竟平等。優婆夷言。",
    "X09n0240_066:0184a23": "善男子。過去世中有劫名離垢。佛號修臂。時有國王。",
    "X09n0240_066:0184a24": "名曰電授。唯有一女即我身是。我於夜分廢音樂時。",
    "X09n0240_066:0184b01": "父母兄弟悉已眠寢。五百童女亦皆昏寐。我於樓上",
    "X09n0240_066:0184b02": "仰觀星宿。於虗空中見彼如來如寶山王。無量無邊",
    "X09n0240_066:0184b03": "天龍八部諸菩薩眾所共圍繞。佛身普放大光明網。",
    "X09n0240_066:0184b04": "周徧十方無所障礙。佛身毛孔皆出妙香。我聞是香。",
    "X09n0240_066:0184b05": "身體柔輭心生歡喜。便從樓下至於地上。合十指爪",
    "X09n0240_066:0184b06": "頂禮於佛。又觀彼佛不見頂相。觀身左右莫知邊際。",
    "X09n0240_066:0184b07": "思惟彼佛諸相隨好。無有厭足。竊自念言。此佛世尊",
    "X09n0240_066:0184b08": "作何等業。獲於如是上妙之身。相好圓滿光明具足。",
    "X09n0240_066:0184b09": "眷屬成就宮殿嚴好。福德智慧悉皆清淨。總持三昧",
    "X09n0240_066:0184b10": "不可思議神通自在辯才無礙。善男子。爾時如來知",
    "X09n0240_066:0184b11": "我心念。即告我言。汝應發不可壞心。滅諸煩惱。應發",
    "X09n0240_066:0184b12": "無能勝心。破諸取著。應發無退怯心。入深法門。應發",
    "X09n0240_066:0184b13": "能堪耐心。救惡眾生。應發無迷惑心。普於一切諸趣",
    "X09n0240_066:0184b14": "受生。應發無厭足心。求見諸佛無有休息。應發無知",
    "X09n0240_066:0184b15": "足心。悉受一切如來法雨。應發正思惟心。普生一切",
    "X09n0240_066:0184b16": "佛法光明。應發大住持心。普轉一切諸佛法輪。應發",
    "X09n0240_066:0184b17": "廣流通心。隨眾生欲施其法寶。善男子。我於彼佛所",
    "X09n0240_066:0184b18": "聞如是法。求一切智。求佛十力。求佛辯才。求佛光明。",
    "X09n0240_066:0184b19": "求佛色身。求佛相好。求佛眾會。求佛國土。求佛威儀。",
    "X09n0240_066:0184b20": "求佛壽命。發是心已。其心堅固猶如金剛。一切煩惱",
    "X09n0240_066:0184b21": "及以二乘悉不能壞。善男子。我發是心已來經閻浮",
    "X09n0240_066:0184b22": "提微塵數劫。尚不生於念欲之心。況行其事。爾所劫",
    "X09n0240_066:0184b23": "中於自親屬不起瞋心。況他眾生。爾所劫中於其自",
    "X09n0240_066:0184b24": "身不生我見。況於眾具而計我所。爾所劫中死時生",
    "X09n0240_066:0184c01": "時及住胎藏未曾迷惑起眾生想及無記心。況於餘",
    "X09n0240_066:0184c02": "時。爾所劫中乃至夢中隨見一佛未曾忘失。何況菩",
    "X09n0240_066:0184c03": "薩十眼所見。爾所劫中受持一切如來正法未曾忘",
    "X09n0240_066:0184c04": "失一文一句。乃至世俗所有言辭尚不忘失何況如",
    "X09n0240_066:0184c05": "來金口所說。爾所劫中受持一切如來法海。一文一",
    "X09n0240_066:0184c06": "句無不思惟。是不觀察。乃至一切世俗之法亦復如",
    "X09n0240_066:0184c07": "是。爾所劫中受持如是一切法海。未曾於一法中不",
    "X09n0240_066:0184c08": "得三昧。乃至世間技術之法。一一法中悉亦如是。爾",
    "X09n0240_066:0184c09": "所劫中住持一切如來法輪。隨所住持未曾廢捨一",
    "X09n0240_066:0184c10": "文一句。乃至不曾生於世智。唯除為欲調眾生故。爾",
    "X09n0240_066:0184c11": "所劫中見諸佛海。未曾於一佛所不得成就清淨大",
    "X09n0240_066:0184c12": "願。乃至於諸化佛之所悉亦如是。爾所劫中見諸菩",
    "X09n0240_066:0184c13": "薩修行妙行無有一行我不成就。爾所劫中所有眾",
    "X09n0240_066:0184c14": "生。無一眾生我不勸發阿耨多羅三藐三菩提心。未",
    "X09n0240_066:0184c15": "曾勸一眾生發於聲聞辟支佛意。爾所劫中於一切",
    "X09n0240_066:0184c16": "佛法。乃至一文一句不生疑惑。不生二想。不生分別",
    "X09n0240_066:0184c17": "想。不生種種想。不生執著想。不生勝劣想。不生愛憎",
    "X09n0240_066:0184c18": "想。善男子。我從是來常見諸佛。常見菩薩。常見真實",
    "X09n0240_066:0184c19": "善知識。常聞諸佛願。常聞菩薩行。常聞菩薩波羅蜜",
    "X09n0240_066:0184c20": "門。常聞菩薩地智光明門。常聞菩薩無盡藏門。常聞",
    "X09n0240_066:0184c21": "入無邊世界網門。常聞出生無邊眾生界因門。常以",
    "X09n0240_066:0184c22": "清淨智慧光明。除滅一切眾生煩惱。常以智慧生長",
    "X09n0240_066:0184c23": "一切眾生善根。常隨一切眾生所樂示現其身。常以",
    "X09n0240_066:0184c24": "清淨上妙言音。開悟法界一切眾生。善男子。我得菩",
    "X09n0240_066:0185a01": "薩求一切法無厭足莊嚴門。我得一切法平等地總",
    "X09n0240_066:0185a02": "持門。現不思議自在神變。汝欲見不。善財言唯。我心",
    "X09n0240_066:0185a03": "願見。爾時不動優婆夷坐於龍藏師子之座。入求一",
    "X09n0240_066:0185a04": "切法無厭足莊嚴三昧門。不空輪莊嚴三昧門。十力",
    "X09n0240_066:0185a05": "智輪現前三昧門。佛種無盡藏三昧門。入如是等一",
    "X09n0240_066:0185a06": "萬三昧門。入此三昧門時十方各有不可說佛剎微",
    "X09n0240_066:0185a07": "塵數世界六種震動。皆悉清淨瑠璃所成。一一世界",
    "X09n0240_066:0185a08": "中。有百億四天下百億如來。或住兜率天。乃至般涅",
    "X09n0240_066:0185a09": "槃。一一如來。放光明網周徧法界。道場眾會清淨圍",
    "X09n0240_066:0185a10": "繞。轉妙法輪開悟羣生。時不動優婆夷從三昧起。告",
    "X09n0240_066:0185a11": "善財言。善男子。汝見此不。善財言。唯我皆已見。優婆",
    "X09n0240_066:0185a12": "夷言。善男子。我唯得此求一切法無厭足三昧光明。",
    "X09n0240_066:0185a13": "為一切眾生說微妙法。皆令歡喜。如諸菩薩摩訶薩",
    "X09n0240_066:0185a14": "如金翅鳥遊行虗空無所障礙。能入一切眾生大海。",
    "X09n0240_066:0185a15": "見有善根已成熟者。便即執取置菩提岸。又如商客",
    "X09n0240_066:0185a16": "入大寶洲採求如來十力智寶。又如漁師持正法網",
    "X09n0240_066:0185a17": "入生死海。於愛水中漉諸眾生。如阿修羅王能徧撓",
    "X09n0240_066:0185a18": "動三有大城諸煩惱海。又如日輪出現虗空。照愛水",
    "X09n0240_066:0185a19": "泥令其乾竭。又如滿月出現虗空。令可化者心華開",
    "X09n0240_066:0185a20": "敷。又如大地普見平等。無量眾生於中止住。增長一",
    "X09n0240_066:0185a21": "切善法根芽。又如大風所向無礙。能拔一切諸見大",
    "X09n0240_066:0185a22": "樹。如轉輪王遊行世間。以四攝事攝諸眾生。而我云",
    "X09n0240_066:0185a23": "何能知能說彼功德行。善男子。於此南方有一大城",
    "X09n0240_066:0185a24": "名無量都薩羅。其中有一出家外道名曰徧行。汝往",
    "X09n0240_066:0185b01": "彼問菩薩云何學菩薩行修菩薩道。時善財童子頂",
    "X09n0240_066:0185b02": "禮其足。繞無量帀。殷勤瞻仰。辭退而去。",
    "X09n0240_066:0185b03": "第九不動優婆夷。寄善法行。約力度。自發心來。於",
    "X09n0240_066:0185b04": "一切法無不得定。煩惱二乘不能動故。亦令眾生",
    "X09n0240_066:0185b05": "心不動故。以智修慈。故示以女。居王都者。王子位",
    "X09n0240_066:0185b06": "故。智契實法不為緣壞。名為安住。言善法者。說法",
    "X09n0240_066:0185b07": "授人動成物軌。思擇修習。一切法故。善財初依教",
    "X09n0240_066:0185b08": "趣求。正念思惟大光王教。種種憶念。觀察思修前",
    "X09n0240_066:0185b09": "法。生歡喜心。因修得益。故有十一種心。如是思惟。",
    "X09n0240_066:0185b10": "悲泣流淚。念善知識實為希有。為出生一切諸功",
    "X09n0240_066:0185b11": "德處。有九行經。皆思念之事。廣歎友能。如是思惟",
    "X09n0240_066:0185b12": "時。如來使空中天而告之以隨善知識教。有六行",
    "X09n0240_066:0185b13": "半經。皆空中天教示之事。推功歸友。然善財一向",
    "X09n0240_066:0185b14": "求善知識。但是精勤不倦。至此而言悲泣流淚者。",
    "X09n0240_066:0185b15": "修悲將滿。故積悲於此。天乃歡往後友。時善財童",
    "X09n0240_066:0185b16": "子漸次遊行。至安住城。推求不動優婆夷。今在何",
    "X09n0240_066:0185b17": "所。時眾生告言。此優婆夷身是童女。在其家內。父",
    "X09n0240_066:0185b18": "母守護。與自親屬演說妙法。善財聞已。即詣其舍。",
    "X09n0240_066:0185b19": "入其宅內。見彼堂宇金色光明照耀。遇斯光者。身",
    "X09n0240_066:0185b20": "意清涼。善財身觸其光。頓得五百三昧門。身心柔",
    "X09n0240_066:0185b21": "軟如七日胎。善財前詣其所。恭敬合掌。一念觀察。",
    "X09n0240_066:0185b22": "見其正報殊妙。有七行半經。言其形相端好。唯除",
    "X09n0240_066:0185b23": "如來。餘無及者。爾時善財見此女人。其身心自在。",
    "X09n0240_066:0185b24": "色相容顏。世無等者。乃先說偈讚。然後陳已發心。",
    "X09n0240_066:0185c01": "諮問法要。時不動優婆夷。先以軟語慰讚。次乃正",
    "X09n0240_066:0185c02": "授法界。告言。我得菩薩難摧伏智慧藏解脫門。又",
    "X09n0240_066:0185c03": "得堅固受持行門。又得一切法等地總持門。又得",
    "X09n0240_066:0185c04": "照明一切法辯才門。又得求一切無疲厭三昧門。",
    "X09n0240_066:0185c05": "所以此位得五種法門者。此亦同九地當法師位。",
    "X09n0240_066:0185c06": "須廣知故。此五種門疏有多義。次善財徵問五種",
    "X09n0240_066:0185c07": "三昧之業用境界云何。童女曰。此處難知。則已示",
    "X09n0240_066:0185c08": "其三昧廣大深遠矣。善財重請。自陳堪受。時優婆",
    "X09n0240_066:0185c09": "夷先明得法因緣云。過去世中有佛。號修臂如來。",
    "X09n0240_066:0185c10": "修者長也。臂有提挈之義。表大悲為手提挈眾生。",
    "X09n0240_066:0185c11": "故時國王唯有一女。即我身是。我於夜分樓上。仰",
    "X09n0240_066:0185c12": "觀於空中。見彼如來心生歡喜。便從樓下瞻禮彼",
    "X09n0240_066:0185c13": "佛。請問法要。時彼如來為我說法。我是時發心已",
    "X09n0240_066:0185c14": "來。經閻浮提微塵數劫。尚不生一念欲心。歷事多",
    "X09n0240_066:0185c15": "佛所得法門一字不忘。我從是來。劫劫生生。以妙",
    "X09n0240_066:0185c16": "言音開悟法界一切眾生。如此有四十八行經。具",
    "X09n0240_066:0185c17": "敘往因之事。釋上難知。次言我得菩薩求一切法",
    "X09n0240_066:0185c18": "無厭足莊嚴門。乃問善財。汝欲見否。善財言願見。",
    "X09n0240_066:0185c19": "時優婆夷。即入此三昧。顯示業用。即見十方微塵",
    "X09n0240_066:0185c20": "數如來示現八相利生之事。時優婆夷從三昧起。",
    "X09n0240_066:0185c21": "問善財言。汝見此否。善財言我皆已見。優婆夷言。",
    "X09n0240_066:0185c22": "我惟得此求一切法無厭足三昧而已。以此三昧",
    "X09n0240_066:0185c23": "光明為眾生說法。如諸菩薩廣大攝生事業。非我",
    "X09n0240_066:0185c24": "所知。乃謙己推勝。於此南方有都薩羅城。有一出",
    "X09n0240_066:0186a01": "家外道名曰徧行。汝可往問。善財頂禮辭退而去。",
    "X09n0240_066:0186a02": "大方廣佛華嚴經綱要卷第六十六"
}