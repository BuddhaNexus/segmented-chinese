{
    "X34n0639_001:0930a04": "法華經玄贊釋",
    "X34n0639_001:0930a06": "□□□□□□□□□□□□□□□□□則言。餘",
    "X34n0639_001:0930a07": "所誘無知。猶豫他令入。道因聲故起。是名真佛教。復",
    "X34n0639_001:0930a08": "即於此第二百年。大眾部中流出八部。一一說部。二",
    "X34n0639_001:0930a09": "說出世部。三鷄胤部。四多聞部。五說假部。六制多山",
    "X34n0639_001:0930a10": "部。七西山住部。八北山住部。并本大眾。□□□□。□",
    "X34n0639_001:0930a11": "□□□。□□□□。一味和合。三百年中。方有乖諍。分",
    "X34n0639_001:0930a12": "為十部。一說一切有部。亦名說因部。二犢子部。三法",
    "X34n0639_001:0930a13": "上部。四賢胄部。五正量部。六密林山部。七化地部。八",
    "X34n0639_001:0930a14": "法藏部。九飲光部。十經量部。并本上座。合有十一。然",
    "X34n0639_001:0930a15": "上座部分破已後。轉名雪□。□部本末有二十部。若",
    "X34n0639_001:0930a16": "除本二。即唯十八。真諦三藏所翻部□。總說十八。於",
    "X34n0639_001:0930a17": "上座部。本末合說。有十一部。大眾本末唯說七部。此",
    "X34n0639_001:0930a18": "說謬也。但由真諦法師。相傳聞說。有十八部。若言二",
    "X34n0639_001:0930a19": "十。恐有他非。遂略根本大眾不言。於中復減西山住",
    "X34n0639_001:0930a20": "部。成所說十八部故。文殊問經雖說二十。然翻譯家。",
    "X34n0639_001:0930a21": "於大眾部但說為八。上座部內開為十二。於雪山外。",
    "X34n0639_001:0930a22": "別說上座。新舊部執。皆言上座部亦名雪山。非離雪",
    "X34n0639_001:0930a23": "山復有上座。於上座部既為十二。於大眾部乃總云",
    "X34n0639_001:0930a24": "八。但是譯家。不悟上座與雪山同。遂開十二。略去大",
    "X34n0639_001:0930b01": "眾所分一部。若如諦說十八部。非但違取部執。見乖",
    "X34n0639_001:0930b02": "文殊問經。彼經記云。十八乃本二。皆從大乘出。無是",
    "X34n0639_001:0930b03": "亦非。我說未來起。若依舍利弗問經。從上座部出十",
    "X34n0639_001:0930b04": "三部。從大眾部流出八部。此亦違論及經。是譯家錯。",
    "X34n0639_001:0930b05": "餘論皆言二十。唯彼經中說廿一部。是以知非梵本",
    "X34n0639_001:0930b06": "文。",
    "X34n0639_001:0930b07": "第二明異計者。即依彼論相傳解云。其多聞部。雪轉",
    "X34n0639_001:0930b08": "部。薩婆多部。犢子部。法上部。賢胄部。正量部。密林山",
    "X34n0639_001:0930b09": "部。化地。經量。十部同說。佛所說言。非皆利益。未必如",
    "X34n0639_001:0930b10": "義。故諸佛語非皆輪。唯八道教。咸為利益。其必如義。",
    "X34n0639_001:0930b11": "決定引生他出離道。是道因□。又已轉者。如道引生",
    "X34n0639_001:0930b12": "道道果。故名輪也。佛所餘教。名教不名法輪。如問歡",
    "X34n0639_001:0930b13": "喜。天雨不耶。問諸比丘住處安不。乞食易不。氣力和",
    "X34n0639_001:0930b14": "不。少病惱不。此等聖教。有何利益。又如經言。逆害於",
    "X34n0639_001:0930b15": "父母。王及二多聞。城因及隨行。是人說清淨。此等聖",
    "X34n0639_001:0930b16": "教。何必如義。故知諸佛語義。非皆轉法輪。又不能生",
    "X34n0639_001:0930b17": "他聖故。又已轉者。餘心生故。其大眾部。一說部。說",
    "X34n0639_001:0930b18": "出世部。鷄胤。說假。制多山。西山住。北山住。法藏。飲光。",
    "X34n0639_001:0930b19": "十部同說。佛一切語。咸有利益。無不如義。皆轉法輪。",
    "X34n0639_001:0930b20": "非唯八道教方名轉法輪。轉動摧伏是輪義故。佛語",
    "X34n0639_001:0930b21": "轉動至他身中。亦摧伏他身無知惑等。故一切教皆",
    "X34n0639_001:0930b22": "轉法輪。如問慶喜天雨等事。為阿難生審諦故。佛無",
    "X34n0639_001:0930b23": "不知。尚問天雨。況未圓智而不審耶。亦除餘人增上",
    "X34n0639_001:0930b24": "慢故。佛知尚問。況不知者。於餘未了。而不諮問。生已",
    "X34n0639_001:0930c01": "得想而自高耶。為此多義。問天雨等。顯佛慈悲善巧",
    "X34n0639_001:0930c02": "方便。問諸比丘住處安樂。令生喜心踊躍修道。彼賀",
    "X34n0639_001:0930c03": "悲問。懃加修學。亦令未來習學此事。順世俗故。問諸",
    "X34n0639_001:0930c04": "弟子。故此等言。非無利益。其有密語雖流世間。共□",
    "X34n0639_001:0930c05": "極量罪惡文字。轉變受密顯清淨義。所以者何。若愛",
    "X34n0639_001:0930c06": "若業。若有取識。戒見二取等六處。及所引境。如其次",
    "X34n0639_001:0930c07": "第。父母等。若能永斷。故名清淨。廣如對法第十六釋。",
    "X34n0639_001:0930c08": "故此等言。非不如義。由此佛說一切言教。皆悉名為",
    "X34n0639_001:0930c09": "轉正法輪。生他正思及正道故。能伏能斷諸煩惱故。",
    "X34n0639_001:0930c10": "總是初明異計也。辨大乘如章。",
    "X34n0639_001:0930c11": "言宗有八者。六是小乘。後二大乘宗。第一我法俱",
    "X34n0639_001:0930c12": "有宗者。准犢子部等執。我及法體。皆執有故。問。既我",
    "X34n0639_001:0930c13": "法俱有。與外道何別。然法執不同外道。有五種法。",
    "X34n0639_001:0930c14": "此四種是法。一是於我。言四法者。於現在法上。建立",
    "X34n0639_001:0930c15": "過去未來三世法。名為有法。離三世法外。別立一法。",
    "X34n0639_001:0930c16": "名之為我。如四法離此四種。為無為法之外。有不可",
    "X34n0639_001:0930c17": "說可說法。名之為我。如大乘中。於如理門。立常樂等。",
    "X34n0639_001:0930c18": "亦名不可說。此名五法藏。大般名經。說此名五法海。",
    "X34n0639_001:0931a01": "二有法無我宗者。此是薩婆多所計。執一切無論",
    "X34n0639_001:0931a02": "真假俗有。其體無我者。雖有實體。無能執所執之我。",
    "X34n0639_001:0931a03": "如軍林等。有體而已。實無林名。三法無去來宗者。",
    "X34n0639_001:0931a04": "此部執。諸法但有現□。無過去未來。過去已謝。未來",
    "X34n0639_001:0931a05": "未至。故諸法唯有現在法。此同□乘。四現通假實",
    "X34n0639_001:0931a06": "宗者。此部執。現在諸法。通假通實。如諸法在蘊門中。",
    "X34n0639_001:0931a07": "即是於假。何故。以積聚義故。所以積假。何以積實。十",
    "X34n0639_001:0931a08": "二處十八界等。法體是有。各持自性。非積聚故。如真",
    "X34n0639_001:0931a09": "實即法界法處所攝。五蘊門中不能攝故。即知蘊假",
    "X34n0639_001:0931a10": "界實。問。數論勝論二種外道。離蘊執我。此部亦言。離",
    "X34n0639_001:0931a11": "為無為法。別在於我。名不可說。與彼外道執我。有何",
    "X34n0639_001:0931a12": "殊別。解云。外道計執於我離蘊。是於妄我。此部計",
    "X34n0639_001:0931a13": "執於我。與彼蘊計。不一不異。亦同大乘說真如為諸",
    "X34n0639_001:0931a14": "法自性。不一不異。故此於初宗中說。七勝義皆空",
    "X34n0639_001:0931a15": "宗。於一切計不存也。問。此勝若體。殊龍樹等宗。何",
    "X34n0639_001:0931a16": "以得知。不立法體。彼經自云。無法可說。是名說法。又",
    "X34n0639_001:0931a17": "云。無有少法得菩提。中論偈云。若有所得定。應當有",
    "X34n0639_001:0931a18": "所空。所空不可得。何況說於空。又云。果為從緣生。",
    "X34n0639_001:0931a19": "為從非緣生。是緣為有果。是緣為無果。果既於緣中。",
    "X34n0639_001:0931a20": "有無俱不可。先無義誰緣。先有何用緣。故此論經。一",
    "X34n0639_001:0931a21": "法不立(云云)。問。准花嚴經。如來以一語言中。演說",
    "X34n0639_001:0931a22": "無邊契經海。維摩云。佛以一音演說法。眾生隨類各",
    "X34n0639_001:0931a23": "得解。何故□來諸宗。並多不同。解云。若攝教歸理。",
    "X34n0639_001:0931a24": "但一味宗。將教就機。隨解各別。故諸宗起。道理不違。",
    "X34n0639_001:0931b01": "又上來所說大小諸宗。文句浩澣。未知此經何宗所",
    "X34n0639_001:0931b02": "收。總束為四句。一內道外道宗。內即三乘佛教。外即",
    "X34n0639_001:0931b03": "九十六種外道。二大乘小乘宗。三中道邊道宗。四空",
    "X34n0639_001:0931b04": "教有教宗。此經中道宗攝。亦是大乘宗收。又有三宗。",
    "X34n0639_001:0931b05": "一有法有我宗。此是外道有法我執。二有法無我宗。",
    "X34n0639_001:0931b06": "此是諸小乘人。斷人執故。三無法無我。此是大乘。證",
    "X34n0639_001:0931b07": "二空法故。此經即是第三宗所攝。又有三宗。一病",
    "X34n0639_001:0931b08": "別宗(亦名賢宗)。即隨眾生根機而說。如對多貪眾生",
    "X34n0639_001:0931b09": "說不淨觀。多癡眾生教界分別觀。多嗔者教慈悲觀。",
    "X34n0639_001:0931b10": "二時分時宗。如為不定性人。初四諦法輪。阿含經",
    "X34n0639_001:0931b11": "等。即有教時。第二為說般若等。即空教時。第三說法",
    "X34n0639_001:0931b12": "花涅槃等。名中道時。此法花經。即第三中道時也。",
    "X34n0639_001:0931b13": "三部別宗者。即如維摩等經。一向說不思議。般若部",
    "X34n0639_001:0931b14": "中。以無相為宗。涅槃經中。以佛性為宗。此經之中。唯",
    "X34n0639_001:0931b15": "一乘道理。即以此為宗。故下云。今此經中。唯說一乘",
    "X34n0639_001:0931b16": "故。諸經各各明其一宗。故名部別宗。又有三宗。即",
    "X34n0639_001:0931b17": "三法印。一有為法印。即初□有宗。二無為法印。即說",
    "X34n0639_001:0931b18": "醫宗。三二法通修印。即說中道宗。此經即是二法通",
    "X34n0639_001:0931b19": "修中道宗也。亦可唯有一宗。即章引花嚴經等文是。",
    "X34n0639_001:0931b20": "如末尼天皷無思成自成事者。如意之珠。無心出物。",
    "X34n0639_001:0931b21": "眾生業命感者。喚取珠實。自然而出。然其所言皆出",
    "X34n0639_001:0931b22": "人心。珠性如故。更無分別。天皷者。帝釋感此天皷。若",
    "X34n0639_001:0931b23": "放逸令不放逸。不放逸者令進修故。修羅軍至。若來。",
    "X34n0639_001:0931b24": "即言怨來。軍馬。若去。即言怨散。故知法之本質。如皷",
    "X34n0639_001:0931c01": "如珠。無心分別。隨眾生機利鈍淺深大小。各得利益。",
    "X34n0639_001:0931c02": "故云無思成於自事。",
    "X34n0639_001:0931c03": "問。經宗如此。未知此天親法花論。何宗所收。准經",
    "X34n0639_001:0931c04": "釋宗。隨經所攝。然論復有四種。一釋文論。如十地佛",
    "X34n0639_001:0931c05": "地。及智度等中論。各釋其本文。從頭至尾。如疏無異。",
    "X34n0639_001:0931c06": "十地論釋十地經。佛地論釋佛地經。智論釋大品經。",
    "X34n0639_001:0931c07": "二集義論。如瑜伽唯識對法論等。集諸經法一名",
    "X34n0639_001:0931c08": "數。決擇義理。不但一經。三遣執論。即中百十二門",
    "X34n0639_001:0931c09": "等。破彼有執。不存法體故。四釋宗論。如無著天親。",
    "X34n0639_001:0931c10": "造金剛般若法花論等。但釋經之要文。不廣陳其法",
    "X34n0639_001:0931c11": "相。亦不次第釋經本文。但就要節出經宗旨。不同中",
    "X34n0639_001:0931c12": "論等破相釋文。論其法相。此法花經。既以一乘為宗。",
    "X34n0639_001:0931c13": "論亦隨經一乘宗也。",
    "X34n0639_001:0931c14": "宗旨者。宗歸一實之體。旨破二乘之權。半滿二教",
    "X34n0639_001:0931c15": "宗所收者。若准正宗。是滿教宗所收。流通分中。有獲",
    "X34n0639_001:0931c16": "小乘預流果者。亦是半教所攝。唯是漸教。還是大漸",
    "X34n0639_001:0931c17": "滿教所收。畢竟合歸大乘教故。生法二空者。生空",
    "X34n0639_001:0931c18": "理智。即羊麤化城。二空理智。牛車實所。此經通二空",
    "X34n0639_001:0932a01": "所攝。世俗勝義者。世俗為說喻。勝義正說一乘也。",
    "X34n0639_001:0932a02": "有作無作者。有作四聖諦法。無作四聖諦法。此經",
    "X34n0639_001:0932a03": "總貫兩門。",
    "X34n0639_001:0932a04": "疏云。雖知通旨下者。謂雖通取經文分為頓漸。若論",
    "X34n0639_001:0932a05": "經意。唯以一乘頓教為宗。可知。",
    "X34n0639_001:0932a06": "解經品得名門中。分為二義。一解經之總名。二釋品",
    "X34n0639_001:0932a07": "之別號。即疏列品名也後文是也。就總名中。復分為",
    "X34n0639_001:0932a08": "三。一釋立名之所由。二出妙法之體性。疏云然此經",
    "X34n0639_001:0932a09": "中鶖子三請等文是。三六釋訓名。疏云即是妙是蓮",
    "X34n0639_001:0932a10": "之花下文是。今初釋名之所由者。梵言薩達摩奔荼",
    "X34n0639_001:0932a11": "利迦素呾覧。尼沷陀般利沷多。達摩法也。字是會意",
    "X34n0639_001:0932a12": "之字。則名為法。能去塵故。稱為法也。薩者妙義。晉朝",
    "X34n0639_001:0932a13": "竺法護三藏。釋為正法花者。義雖不失。理稍不切。將",
    "X34n0639_001:0932a14": "正比妙。不如於妙。彼人意云。昔二乘之教。是權方便。",
    "X34n0639_001:0932a15": "名之為邪。今說一乘。方名真實。故言為正。",
    "X34n0639_001:0932a16": "又問。昔日二乘教理行果。亦是無漏出世之因。那得",
    "X34n0639_001:0932a17": "是邪。答。若以二乘望彼外道。亦名為正。若望一乘。二",
    "X34n0639_001:0932a18": "乘還是於邪。今言邪者。非是邪見之邪。但非究竟。故",
    "X34n0639_001:0932a19": "名為邪。如般若經觀三十二相中。若以色見我。乃至",
    "X34n0639_001:0932a20": "不能見如來。唯以法身為正。觀彼化身為邪。若望凡",
    "X34n0639_001:0932a21": "夫。即正身也。此中言正法者。義亦同此。正者真也。正",
    "X34n0639_001:0932a22": "真之法。望彼二乘。二乘之法假而非真。故稱正法也。",
    "X34n0639_001:0932a23": "若秦主姚興時。羅什三藏。翻為妙者。昔日二乘權教",
    "X34n0639_001:0932a24": "是麤。今說一乘實。為對昔麤。故翻為妙。若言正法者。",
    "X34n0639_001:0932b01": "二乘佛法。皆名正法。此語稍寬。不同於妙。今言妙法",
    "X34n0639_001:0932b02": "攝於正。何以得知。下經文中無正文故。若云妙法。含",
    "X34n0639_001:0932b03": "眾義故。所謂微妙殊妙。勝妙美妙。深妙巧妙。言妙要",
    "X34n0639_001:0932b04": "妙。故下經文。佛坐道場所得妙法。又云。本從無數佛。",
    "X34n0639_001:0932b05": "具足行諸道。甚深微妙法。又云。此法妙難思。又云。如",
    "X34n0639_001:0932b06": "是妙法。諸佛如來時乃說之。又我所得智慧。微妙最",
    "X34n0639_001:0932b07": "第一。又舍利讚佛所說法。稱讚所行道。智慧甚微妙",
    "X34n0639_001:0932b08": "等。若正法花。舍利讚中。應言甚深微正。非直語非便",
    "X34n0639_001:0932b09": "穩。義亦非切。今言妙者。猶如巧人。如世工匠能[書曰+皿]書",
    "X34n0639_001:0932b10": "等。諸人解[書曰+皿]。猶如於正。若言巧手。猶如於妙手。解中",
    "X34n0639_001:0932b11": "有巧。巧通於解。正中有妙。通於正。由此妙法之言。唯",
    "X34n0639_001:0932b12": "歸大乘真正之法。故言妙法。",
    "X34n0639_001:0932b13": "問。諸佛生意。歸一乘真理。其證真理。必無分別之智。",
    "X34n0639_001:0932b14": "理智皆然。是一乘究竟之法。故下經文。如三世諸佛。",
    "X34n0639_001:0932b15": "說法之儀式。我今亦如是。說無分別法。今者世尊何",
    "X34n0639_001:0932b16": "須廣立題目。答。諸佛說法。化生破病。有其二種。一即",
    "X34n0639_001:0932b17": "違破。二順破。違破者。如說無常苦空無我不淨。破眾",
    "X34n0639_001:0932b18": "生執世俗五蘊。為常樂我淨等。此違邪教。不妨正教",
    "X34n0639_001:0932b19": "也。順破者。亦如世間以聲止聲。如眾人閙。出一聲語",
    "X34n0639_001:0932b20": "令莫語。此即以聲止聲。今立經題目。即以此正彼邪",
    "X34n0639_001:0932b21": "言。亦以言止言。又以眾生貪欲五蘊五塵境界故。所",
    "X34n0639_001:0932b22": "以如來立教化之。令彼眾生貪欲無上正真佛果。如",
    "X34n0639_001:0932b23": "對法論云。為貪淨土者。稱讚淨富貴果報。究竟而言。",
    "X34n0639_001:0932b24": "證無分別。得意忘言。得魚忘詮。得兔忘蹄。方合中道。",
    "X34n0639_001:0932c01": "故知取魚兔。必藉筌蹄。求妙旨須於教法。若無能詮",
    "X34n0639_001:0932c02": "之教。理義無由得現。由此大乘經中。受持一四句偈。",
    "X34n0639_001:0932c03": "勝過財命布施。是故經初須立題目。今言妙法蓮花",
    "X34n0639_001:0932c04": "經者。若准具足翻之。應言妙法白蓮花經。准梵本合",
    "X34n0639_001:0932c05": "置白字。今言。此未必然。西方喚白蓮花。直云奔荼",
    "X34n0639_001:0932c06": "利迦。無勞更須白字。所以此經取白花為喻者。白花",
    "X34n0639_001:0932c07": "是眾色之本。青黃紫綠色等。皆依白上而染。表此一",
    "X34n0639_001:0932c08": "乘之法。是眾乘之根本。皆由一乘故生。初根本教。既",
    "X34n0639_001:0932c09": "是一乘白淨。已便隨機說法。即有三乘五乘。猶如白",
    "X34n0639_001:0932c10": "物染為諸色也。亦如世間孾孩之時。唯著白色。及其",
    "X34n0639_001:0932c11": "長大。綺餝廣羅。及其年老。還須白色。如此之事。世皆",
    "X34n0639_001:0932c12": "共知。故此經中以白為喻。又如世人種種浮言。未申",
    "X34n0639_001:0932c13": "實理。彼言歸實。還云某甲素心而言。此事如此。其素",
    "X34n0639_001:0932c14": "心者。亦實語之根本也。今以白為喻。亦是眾法之根",
    "X34n0639_001:0932c15": "本。不但取白蓮花以喻斯教。上下經文。則此七白。表",
    "X34n0639_001:0932c16": "一乘為眾乘之本。所謂白蓮花。二白毫相光。三駕以",
    "X34n0639_001:0932c17": "白牛。四覆以白[疊*毛]。五手執白拂。六妙音菩薩乘白蓮",
    "X34n0639_001:0932c18": "花。白銀為葉。七普賢菩薩乘白象。勸發持經。此七白",
    "X34n0639_001:0932c19": "蓮。皆喻一乘。西域傳云。佛之常相。既紫磨金色。靈",
    "X34n0639_001:0932c20": "山說法花經。變為白銀之色。有所以矣。",
    "X34n0639_001:0932c21": "素呾覧者。舊修多羅。敵對相翻。應為線也。何以知之。",
    "X34n0639_001:0932c22": "故攝論第一。徵其教體。緝綴貫穿以為其性。故知是",
    "X34n0639_001:0932c23": "線。雜心論云。經有五義。一曰歸泉。二稱繩墨。三出生。",
    "X34n0639_001:0932c24": "四顯示。五結鬘。如線貫花。可為鬘也。准此論解。亦有",
    "X34n0639_001:0933a01": "線義。翻譯之家。隨方生善。故翻為經。與彼線義不乖",
    "X34n0639_001:0933a02": "背。為此漢部先有九經五經。論君臣之道。父子之禮",
    "X34n0639_001:0933a03": "等。故類此經。以線為經。經者經緯。如世綾綺。竪者為",
    "X34n0639_001:0933a04": "經。橫者為緯。經緯如法。乃成疋丈。可任受用。今以三",
    "X34n0639_001:0933a05": "乘聖教。以立為經。眾生心識智慧聽聞。次第編比。猶",
    "X34n0639_001:0933a06": "如於緯。經緯具足。乃證道圓。智理分明。方任受用也。",
    "X34n0639_001:0933a07": "俱釋。經者常也法也。法謂君臣父子之道。常謂百",
    "X34n0639_001:0933a08": "王不易。今此聖教之中。廣說三寶境界四諦因緣三",
    "X34n0639_001:0933a09": "乘之理。義同彼義。三世諸佛所說之法。皆無乖捔。同",
    "X34n0639_001:0933a10": "彼常義。莊子亦云。述而不作。信而好古。竊比於我老",
    "X34n0639_001:0933a11": "彭。即說常行道之也。今翻為經者。即准雜心五義。",
    "X34n0639_001:0933a12": "涌泉注而無竭故。此義可以目常稱。繩墨即楷定邪",
    "X34n0639_001:0933a13": "故。茲理正當其法。准此論解。亦有經義。翻以為經。義",
    "X34n0639_001:0933a14": "無乖背(云云)。",
    "X34n0639_001:0933a15": "尼陀那者。此云序。即由序也。鉢利跋多。此譯為品。是",
    "X34n0639_001:0933a16": "轉次義。故為品也。如世俗中。立於篇章也。此言品者。",
    "X34n0639_001:0933a17": "是轉次義類義。如世兄弟尊卑雖殊。轉次類故。分別",
    "X34n0639_001:0933a18": "為行伍。縱有姉妹父母子雖同。男女不品。故別行伍。",
    "X34n0639_001:0933a19": "品云義。理義於此。故稱品也。",
    "X34n0639_001:0933a20": "問。諸經題目。或存梵言。何故此經獨翻為漢。如陀羅",
    "X34n0639_001:0933a21": "尼經。具留梵語。金剛般若經。半存梵語。半置漢言。金",
    "X34n0639_001:0933a22": "剛即是漢音。般若列梵。何故此經題目。總翻為漢言。",
    "X34n0639_001:0933a23": "解云。翻譯之家。看文義勢。隨方生善。事理不乖。語",
    "X34n0639_001:0933a24": "兼穩便。或存梵言。或存漢語。此亦無定。如稱佛陀。佛",
    "X34n0639_001:0933b01": "尊言為搮首。唯存梵音。不翻為漢語者。意存生善。隨",
    "X34n0639_001:0933b02": "眾生機。諸經題目。定亦如此。",
    "X34n0639_001:0933b03": "問。何故不取餘花為喻。唯取白蓮花。答。有五義勝",
    "X34n0639_001:0933b04": "故。所以偏取。一不離水義。蓮花本在淤泥。不為淤泥",
    "X34n0639_001:0933b05": "之所染臰。表菩薩雖處生死淤泥。不被生死熏染。二",
    "X34n0639_001:0933b06": "不被濕義。蓮花雖在水中。不為水之所濕。表菩薩雖",
    "X34n0639_001:0933b07": "在生死。及與二乘濁水。不為凡夫二乘濁水所濕。三",
    "X34n0639_001:0933b08": "日出即開。日沒即合。表眾生根熟。世尊出世為說此",
    "X34n0639_001:0933b09": "經。眾生不熟。即不為說。故下經云。我寧不說法。疾入",
    "X34n0639_001:0933b10": "涅槃。四諸佛菩薩所乘。梵網經云。我今盧舍那等。乃",
    "X34n0639_001:0933b11": "至周匝千花上。復現千釋迦。五不著狂花義。蓮若著",
    "X34n0639_001:0933b12": "花。必須結子。表眾生未聞此經。不得成佛。若聞。定得",
    "X34n0639_001:0933b13": "成佛。故下經云。若眾生於此經中。生一念隨喜心者。",
    "X34n0639_001:0933b14": "我皆與授菩提記等。餘花無此德。所以不取為喻。故",
    "X34n0639_001:0933b15": "大集經。有法蓮花。慈悲為莖等。故知諸經皆取為喻。",
    "X34n0639_001:0933b16": "問。此一乘妙法。既是出世之深理。何故取世間蓮花。",
    "X34n0639_001:0933b17": "為喻此法。解。其蓮花非是希奇。亦非貴寶。但為出",
    "X34n0639_001:0933b18": "水開敷等義。用為殊勝。同彼妙之功能。故取為喻。且",
    "X34n0639_001:0933b19": "如蓮花喻有五義。同一乘法。一生在淤泥濁水之中。",
    "X34n0639_001:0933b20": "不離濁水有此花。喻大乘性人。大悲普等。常度眾生。",
    "X34n0639_001:0933b21": "恒在生死。不離生死淤埿。二亦化二乘離其濁水。二",
    "X34n0639_001:0933b22": "乘著於水。喻彼一乘智慧圓滿。雖處世間。不被生死",
    "X34n0639_001:0933b23": "之所染。故維摩經云。不著世間如蓮花。常善入於空",
    "X34n0639_001:0933b24": "寂行。不著水。此之二義。異凡夫不著水。異二乘不著",
    "X34n0639_001:0933c01": "生死。即是住涅槃也。三諸佛菩薩化身。皆坐此花。為",
    "X34n0639_001:0933c02": "有所表。不染世間。如花不濕。故涅槃經云。處世界如",
    "X34n0639_001:0933c03": "蓮花不著水等。又法花論。令諸聲聞。得入如來大眾",
    "X34n0639_001:0933c04": "中坐。聞說無上甚深境界。如諸菩薩坐蓮花上。四此",
    "X34n0639_001:0933c05": "花開合隨日舒卷。日出便開。日沒便合。喻斯妙法。眾",
    "X34n0639_001:0933c06": "生智慧日光若舒。此法乃開。若智慧隱而不發心。此",
    "X34n0639_001:0933c07": "法不說。五一切諸花皆有狂花。開花雖眾。結實有稀。",
    "X34n0639_001:0933c08": "此之蓮花。若無不生。若有必皆結實。定無狂花。不同",
    "X34n0639_001:0933c09": "餘花。喻一切眾生。不聞此經。莫知成佛。聞此經乃至",
    "X34n0639_001:0933c10": "一念。必證菩提。定無差故舛經云。聞我所說成佛無",
    "X34n0639_001:0933c11": "疑等。又法師品中。四眾八部三乘之人。若佛在世。縱",
    "X34n0639_001:0933c12": "滅度後。聞經隨喜乃至一念。我皆與記當得菩提。喻",
    "X34n0639_001:0933c13": "由五義。故取此花。以況妙法(云云)。",
    "X34n0639_001:0933c14": "言出妙法體者。題初既云妙法。未知經中以何為其",
    "X34n0639_001:0933c15": "妙法體性。然名義互為客。必須相稱呼。即表義理相",
    "X34n0639_001:0933c16": "當。即須名有目義之自性。義有當名之實。故性出其",
    "X34n0639_001:0933c17": "體性。釋此經題。疏云因果理智以為體者。有因果理。",
    "X34n0639_001:0933c18": "且因理智者。初地已去。二空理智。故論云。令證不退",
    "X34n0639_001:0933c19": "地。配屬初地。證不退地故。修於種智。觀於真理。為因",
    "X34n0639_001:0933c20": "妙法。果理智者。菩提法報二身。菩提報身是果智。涅",
    "X34n0639_001:0933c21": "槃法身是果理。何以得知因果理智為妙法體。下文",
    "X34n0639_001:0933c22": "云。大事因緣故出現於世。一大事者。即開示悟入佛",
    "X34n0639_001:0933c23": "之知見。知見性為理。知見相為智。性相合說。故下經",
    "X34n0639_001:0933c24": "文。總稱知見(云云)。",
    "X34n0639_001:0934a01": "疏云。是此二因者。謂入佛知見。是菩提涅槃之因。二",
    "X34n0639_001:0934a02": "者。即菩提涅槃也。問。開等三。經文及論。皆具有三。",
    "X34n0639_001:0934a03": "何故疏中。唯言二因。解云。開即總標法報二身。示即",
    "X34n0639_001:0934a04": "別示法身。悟即令悟報身。標經有三。總別而言。唯只",
    "X34n0639_001:0934a05": "二果。入因中修智果滿。是菩提。因中修理觀果滿。是",
    "X34n0639_001:0934a06": "涅槃。故言是此二因。不但初周法說之中。偏明因果",
    "X34n0639_001:0934a07": "理智為妙法體。第二周中。亦以因智為妙法體。即牛",
    "X34n0639_001:0934a08": "車是。第三周中。以果理為妙法體。即寶所是。故此疏",
    "X34n0639_001:0934a09": "中。總束意言。因果理智為妙法體。",
    "X34n0639_001:0934a10": "疏云。與辨中邊論三種無上不相違。此疏主意言。開",
    "X34n0639_001:0934a11": "示悟入義。同辨中邊三種無上。一所緣。十二種所緣。",
    "X34n0639_001:0934a12": "謂教理也。二正行。即六種正行。是其行也。三修證。謂",
    "X34n0639_001:0934a13": "十種修證。是其果也。准此疏家。合有問言。開示悟入",
    "X34n0639_001:0934a14": "既以為體性。未知亦以教理為體性不。答言。如中邊",
    "X34n0639_001:0934a15": "論。亦通教理行果為妙法體。故下經云。開方便門。即",
    "X34n0639_001:0934a16": "教。示真實相。即理。悟即果。入即因。故知開等四。通教",
    "X34n0639_001:0934a17": "理行果。故言與中邊論亦不相違。",
    "X34n0639_001:0934a18": "疏云。能詮之教名權方便者。何故有此文來。此應合",
    "X34n0639_001:0934a19": "為問詞。所言妙法體性。唯取行果智慧。既通能詮所",
    "X34n0639_001:0934a20": "詮。何故不取智慧教門能詮之教。為妙法體邪。答。",
    "X34n0639_001:0934a21": "疏意取所詮智慧為乘體者。欲令一乘之人。因中觀",
    "X34n0639_001:0934a22": "彼智性。懃修善根。令至佛果。其能詮教。非是智慧之",
    "X34n0639_001:0934a23": "體。故不取之。又問。小乘非究竟。容可是於權。一乘",
    "X34n0639_001:0934a24": "既真實。如何亦權攝。解云。若將大以望小。理然大",
    "X34n0639_001:0934b01": "實小教權。今將教以望理。故宜教權理是實。故此經",
    "X34n0639_001:0934b02": "宗。唯取諸佛智慧性相。以為乘性。即教下所證理智。",
    "X34n0639_001:0934b03": "是真實乘。能詮之教。唯權方便。故下經文。勸人之教",
    "X34n0639_001:0934b04": "為權方便也。故知有教只擬詮理。得理旨須忘教。一",
    "X34n0639_001:0934b05": "切文字者。皆假施設。得意忘言。得旨忘詮。故般若云。",
    "X34n0639_001:0934b06": "如筏喻者。法尚應捨。何況非法。故世俗云。得魚忘筌。",
    "X34n0639_001:0934b07": "得兔忘蹄。即其義也。",
    "X34n0639_001:0934b08": "言無量義者名中。妙法蓮花。具有二義。一出水義。照",
    "X34n0639_001:0934b09": "此一乘所詮之理。出離二乘濁水。即所知鄣變易生",
    "X34n0639_001:0934b10": "死。離凡夫淤埿。即是二鄣二種生死。此云一乘如彼",
    "X34n0639_001:0934b11": "蓮花。雖處埿水不染。可謂逈出百非。絕於四句。口欲",
    "X34n0639_001:0934b12": "辨而詞喪。心欲緣而慮絕也。二乘不可盡義者。有",
    "X34n0639_001:0934b13": "二義。一滅不可盡。二用不可盡。滅不可盡者。二乘功",
    "X34n0639_001:0934b14": "德。入般無餘。身灰智滅。皆是可盡。人天雖受富貴。皆",
    "X34n0639_001:0934b15": "可用盡。此頓悟菩薩。諸法中四智之用。不可窮盡。涅",
    "X34n0639_001:0934b16": "槃位中修寂滅樂。亦不可盡故(云云)。此中若依論",
    "X34n0639_001:0934b17": "釋。此經亦取教理為法體。若以上文。多取行果理三",
    "X34n0639_001:0934b18": "為妙體。一可知。",
    "X34n0639_001:0934b19": "令證不退轉地者。謂初地乃至八地菩薩。正是一乘",
    "X34n0639_001:0934b20": "之因。佛果因故。唯有一門者。一乘因行之門。而復",
    "X34n0639_001:0934b21": "狹小者。此一乘門。不容緣覺通。名為狹。不受聲聞入。",
    "X34n0639_001:0934b22": "名為小(云云)。此中疏家。取譬喻品中身有力。乃至正",
    "X34n0639_001:0934b23": "所行處故等者。此意並明大乘因行。意取世尊化相。",
    "X34n0639_001:0934b24": "初成道時。在菩提樹下。三七日思惟化眾生事。即是",
    "X34n0639_001:0934c01": "初周法說云。我所得智慧。微妙最第一。眾生諸乃至",
    "X34n0639_001:0934c02": "可度。即是火宅喻中。我雖身手有力。乃至衣裓几案",
    "X34n0639_001:0934c03": "從舍出之。身有力即是智慧。衣裓即神通。几案即智",
    "X34n0639_001:0934c04": "慧相應功德。十力四無畏等。至下文中。自當廣釋。",
    "X34n0639_001:0934c05": "云所燒之門者。即是能詮。身手等神通。十力無畏等",
    "X34n0639_001:0934c06": "智慧之教。依此教門。尋其智慧等之理。依此教故而",
    "X34n0639_001:0934c07": "悟於智。即是令修行一乘之因。故疏云。大乘因行名",
    "X34n0639_001:0934c08": "之門。正所行處故。此乃三七日前。作此思惟。格欲化",
    "X34n0639_001:0934c09": "物。未是正說之行。學者應知(云云)。",
    "X34n0639_001:0934c10": "疏云。二乘之因悲智所誘。乃至隨宜出處故者。此即",
    "X34n0639_001:0934c11": "說如來大悲。初成道時。三七日內思惟。一切眾生在",
    "X34n0639_001:0934c12": "三界者。欲以佛果位中大乘佛慧。十力無畏。頓授二",
    "X34n0639_001:0934c13": "乘。隨機授與。令其修行而得出宅。名智所誘。由彼根",
    "X34n0639_001:0934c14": "性機宜未熟。故恡此法。故復說三乘。此中所誘方便",
    "X34n0639_001:0934c15": "思惟化事等。皆是釋迦悲智心中擊發也。此之義意。",
    "X34n0639_001:0934c16": "先代諸德。舊曾安置。有此義途。今解此文。可為四句",
    "X34n0639_001:0934c17": "料簡。此如第一抄釋。此中疏一段文。意取第一自妙",
    "X34n0639_001:0934c18": "一句下經文。明彼眾生在生死中。何由能解佛之",
    "X34n0639_001:0934c19": "智慧也。緇州法師云。疏主引此經文似錯。經云。我",
    "X34n0639_001:0934c20": "身手有力。而不用之。身手有力謂衣裓。手有力而不",
    "X34n0639_001:0934c21": "用之。身有力謂机案。既言但以殷懃方便而拔濟之。",
    "X34n0639_001:0934c22": "故知不因身手。又云。以佛教門出三界者。故知不合",
    "X34n0639_001:0934c23": "有此文來。",
    "X34n0639_001:0934c24": "疏云。上來三乘猶居分段者。此一段文意。是佛三七",
    "X34n0639_001:0935a01": "日前。樹下思惟化眾生事。釋迦如來。由未起化。眾生",
    "X34n0639_001:0935a02": "灼然在火宅中。故言猶居分段。又解。悉達太子。縱得",
    "X34n0639_001:0935a03": "成佛。縱已起化。三乘法仍未稟行。菩薩大人未登初",
    "X34n0639_001:0935a04": "地。二乘小智。即不聞法花。故知五乘眾生。並居分段。",
    "X34n0639_001:0935a05": "未出火宅故(云云)。",
    "X34n0639_001:0935a06": "疏云。未與車名者。上來兩釋。三乘諸子。未登初地無",
    "X34n0639_001:0935a07": "漏智車。故云未與車名。",
    "X34n0639_001:0935a08": "言得車者。如來初成道時。三乘之人。未出火宅。猶居",
    "X34n0639_001:0935a09": "分段。如來以悲智所誘。語言門外有三種車。汝等出",
    "X34n0639_001:0935a10": "來。吾為汝等造作此車。二乘聞此二乘言教車。得出",
    "X34n0639_001:0935a11": "火宅時。但得羊鹿。既證四諦理。迴心已後。受變易生",
    "X34n0639_001:0935a12": "死。索先許之車。爾時各賜諸子一大車。二乘且得大",
    "X34n0639_001:0935a13": "乘言教之車。方得車名。若菩薩大子。出宅已後。登於",
    "X34n0639_001:0935a14": "初地。得彼後得無漏智車。證二空智。爾時方名與車",
    "X34n0639_001:0935a15": "名。故知。在門外即得車名。其居門內。即分段生死。常",
    "X34n0639_001:0935a16": "為火宅之所燒煑。今令二乘迴心。即受變易。令登初",
    "X34n0639_001:0935a17": "地。即捨分段。故云得車也。知大乘車體者。唯取初",
    "X34n0639_001:0935a18": "地已去無漏後智。而為其性。故此論云。欲入佛之智",
    "X34n0639_001:0935a19": "見者。令證不退地故。登彼初地。得證不退。上牛車故。",
    "X34n0639_001:0935a20": "以無漏因得。正名一乘之車。問。菩薩登初地。得彼",
    "X34n0639_001:0935a21": "無漏智車上。二乘創迴心。猶在地前無車上。答。菩",
    "X34n0639_001:0935a22": "薩證彼無漏智體。為車現得上。二乘初修者。證得後",
    "X34n0639_001:0935a23": "智。現與教車。亦名上。後決定得。故與車名。故下經言。",
    "X34n0639_001:0935a24": "二乘諸子。乘此寶乘。直至道場。自在無礙。故知出宅",
    "X34n0639_001:0935b01": "已後。乘寶乘時。正是行無漏因行。名為一乘也。餘可",
    "X34n0639_001:0935b02": "知。",
    "X34n0639_001:0935b03": "疏云。果有結實酬因之能者。亦有疏本。為因之能。而",
    "X34n0639_001:0935b04": "無酬字。二義皆得。無勞改之。言酬因者。以果酬因。",
    "X34n0639_001:0935b05": "是因之能。因能至果故。若言為者。亦為果作能。由有",
    "X34n0639_001:0935b06": "果故。為彼因家新發功能。故言因之能也。故知所因。",
    "X34n0639_001:0935b07": "祇擬證果。既至證果。有是酬因(云云)。",
    "X34n0639_001:0935b08": "契秘賾者。契即契合契當。秘密秘要。賾謂深家黃賾。",
    "X34n0639_001:0935b09": "由能詮之教。契當真理秘要秘密之宗。賾幽微之",
    "X34n0639_001:0935b10": "義。是故妙也。囊者廣也。通者合義。羅者羅列。叶幽",
    "X34n0639_001:0935b11": "機者。叶者和也會也。此和合真理。契當根機。是理妙",
    "X34n0639_001:0935b12": "也。尅上乘之奧業者。尅者能也取也。奧者深也。能",
    "X34n0639_001:0935b13": "至上乘深奧之業。為妙也。美無分殫者。盡也。",
    "X34n0639_001:0935b14": "菡萏者。蓮花開敷能鮮之見。花既菡萏。教亦踰揚。芙",
    "X34n0639_001:0935b15": "蕖者。蓮花之異名。爾雅云。芙蕖者。其葉荷。其莖加。加",
    "X34n0639_001:0935b16": "者刺。其根荷。其子蓮。神仙傳云。久服蓮實。令人神",
    "X34n0639_001:0935b17": "仙長年。靈沼者。靈即神靈。沼謂池沼小水。此喻小",
    "X34n0639_001:0935b18": "乘之理。既以池沼為喻。豈同大乘法海深深廣無涯",
    "X34n0639_001:0935b19": "也。問。既將池沼。喻彼小乘之理。云何名靈。解者",
    "X34n0639_001:0935b20": "言。小乘望大。雖非究竟。證理斷惑離生死故。既證聖",
    "X34n0639_001:0935b21": "果。故置靈言。小運者。羊鹿二車也。喻此一乘之理。",
    "X34n0639_001:0935b22": "頓超二乘之車也。蘤者。是白藂之花。故此蘤字。白",
    "X34n0639_001:0935b23": "邊作也。既白蓮花為喻。故同白蘤花為喻。為一乘之",
    "X34n0639_001:0935b24": "因。花藂若開。即得蓮實。因行既嚴。自然果滿。標實",
    "X34n0639_001:0935c01": "結為花本者。蓮實若結成臺。花葉依之而起。佛智若",
    "X34n0639_001:0935c02": "能圓證。方識乘之本源也。",
    "X34n0639_001:0935c03": "疏云。教理二種取譬蓮花者。自此已下。更搜括頌",
    "X34n0639_001:0935c04": "文。重明妙法體性。如來從三昧起。意欲擊發二乘。令",
    "X34n0639_001:0935c05": "其驚問。故歎二深。謂證甚深。次阿含甚深。今我所說",
    "X34n0639_001:0935c06": "能詮之教者。猶證所詮之理等。二種甚深。此二甚深。",
    "X34n0639_001:0935c07": "非諸二乘所知故(云云)。有所言說意趣難知者。我",
    "X34n0639_001:0935c08": "昔日所說三乘五乘教理行果。並不解我意不在小",
    "X34n0639_001:0935c09": "乘。意在大乘教理行果(云云)。故以佛智勸誘二乘。故",
    "X34n0639_001:0935c10": "從定起。歎二甚深。故知教理二種。譬彼蓮花。非獨行",
    "X34n0639_001:0935c11": "果為妙法體性也。",
    "X34n0639_001:0935c12": "疏引論文。蓮花出水二義者。初不可盡義。問云。世之",
    "X34n0639_001:0935c13": "蓮花。夏榮秋顇。是可盡義。如何言不可盡。答。論中",
    "X34n0639_001:0935c14": "取譬。不說可盡之花。意取蓮藕之中蓮花之性。彼蓮",
    "X34n0639_001:0935c15": "藕中。能有出水開敷之性不盡。淤埿之中。應自死而",
    "X34n0639_001:0935c16": "香。池水之中乾而不濕。有此功能。性不可盡。不同餘",
    "X34n0639_001:0935c17": "花。故取為喻。今此法花一乘理智。亦復如是。雖在生",
    "X34n0639_001:0935c18": "死大淤埿。不為生死所染。雖處二乘濁水。不為二乘",
    "X34n0639_001:0935c19": "所抅。有此體性不可盡。不同二乘有滅盡義。故下經",
    "X34n0639_001:0935c20": "云。以我此物。乃至況諸子等。所謂一乘功德相應善",
    "X34n0639_001:0935c21": "根。窮未來際。遍周法界。用而常滿。豈有增減。有二種",
    "X34n0639_001:0935c22": "義。一用不可盡。二滅不可盡。如上可知。小乘功德。",
    "X34n0639_001:0935c23": "亦有二種。一用事即可盡。二滅即可盡(云云)。",
    "X34n0639_001:0935c24": "疏云後喻聲聞入眾中亦如菩薩當坐蓮花者。疏意。",
    "X34n0639_001:0936a01": "明二乘之人。與諸菩薩。與無量義經會。入眾中坐。聞",
    "X34n0639_001:0936a02": "經聽經。所說教理。名為法花。正為菩薩。傍為聲聞。當",
    "X34n0639_001:0936a03": "時二乘根機未熟。無心趣入。世尊意欲令其依彼一",
    "X34n0639_001:0936a04": "乘能詮之教。觀彼一乘所詮之理。令成漸悟。因此種",
    "X34n0639_001:0936a05": "性力故。後於法花會中。聞說法花。必欣一乘之理。故",
    "X34n0639_001:0936a06": "如菩薩當坐蓮花。何故言當。謂此諸二乘。在無量義",
    "X34n0639_001:0936a07": "經會中。大心未發。法花席內。方求一乘。是故言當坐",
    "X34n0639_001:0936a08": "也。即是因彼無量義。令得成漸悟。故下經云。復經少",
    "X34n0639_001:0936a09": "時。父知子意。乃至先心等。謂聞無量義經力。後於法",
    "X34n0639_001:0936a10": "花會。聞說一乘教理行果。迴心信解。即是正得坐蓮",
    "X34n0639_001:0936a11": "花上。如彼菩薩坐蓮花無異。至實當時唯在法花會",
    "X34n0639_001:0936a12": "中。以義況之。故言坐蓮花也。",
    "X34n0639_001:0936a13": "疏云。對眾生性欲以辨無量。故為菩薩於無量義經",
    "X34n0639_001:0936a14": "會說一乘教理者。以辨菩薩多慈悲。以化生為務。觀",
    "X34n0639_001:0936a15": "彼眾生。要因能詮之教。方悟一乘理。欲令菩薩以教",
    "X34n0639_001:0936a16": "理二逗眾機故。以教理以解蓮花也。",
    "X34n0639_001:0936a17": "疏云。若但以真如為妙法體即喻寬法狹者。疏主難",
    "X34n0639_001:0936a18": "紀國法師。以真如為妙法體。難意云。經取蓮花為喻。",
    "X34n0639_001:0936a19": "有開敷出水二義。若唯以真如為妙法體者。但有出",
    "X34n0639_001:0936a20": "水離二乘濁水一義。無彼開敷之義。何以故。以真如",
    "X34n0639_001:0936a21": "無生滅故。不可言其開敷。故云喻寬法狹(云云)。",
    "X34n0639_001:0936a22": "疏云。況論釋經非解於此者。謂論中釋蓮花義。准疏",
    "X34n0639_001:0936a23": "無量義經十七名。因便釋第十六名妙法蓮花。非解",
    "X34n0639_001:0936a24": "於此者。此法花。非正解此法花經也。",
    "X34n0639_001:0936b01": "第三依六釋。如來一抄說。一[又/又]依詮悟理。依理知行。",
    "X34n0639_001:0936b02": "由行得果。若無能詮。無由悟理。若悟理有邪分別。有",
    "X34n0639_001:0936b03": "邪分別。起諸惡行。起諸惡行故感眾生苦果。故依於",
    "X34n0639_001:0936b04": "此以立其名。又由教故生聞慧。依理故生思慧。依行",
    "X34n0639_001:0936b05": "故生修慧。因此三種得果。攝大乘云。聞等熏習無果",
    "X34n0639_001:0936b06": "生非道理。又經中立名有三類。一依人法。二依喻。或",
    "X34n0639_001:0936b07": "單或雙。綺互不定。何故如此。依人者。令知修六和敬",
    "X34n0639_001:0936b08": "故。六和敬故者。謂三業和。戒見和。施利和也。依法令",
    "X34n0639_001:0936b09": "知了義如了義教理諸大小乘法等故。依喻者。為引",
    "X34n0639_001:0936b10": "愚鈍眾生。故須法喻雙顯。廣喻明故。又從事從處。皆",
    "X34n0639_001:0936b11": "法中收。法名寬故。准於上義。教法立名可尋隨舉。恐",
    "X34n0639_001:0936b12": "繁不引。總談立名。無過於此。觀有所承稟不疑也。真",
    "X34n0639_001:0936b13": "諦三藏論中。并自釋目。疏言依人依法中。乃至以事",
    "X34n0639_001:0936b14": "為名者。初依人得名者。即以勝鬘阿彌陀無垢稱等。",
    "X34n0639_001:0936b15": "並是依人得名。依法者。即如大般涅槃摩訶般若等。",
    "X34n0639_001:0936b16": "並依法得名。依人依法兩義得名者。如維摩是。或依",
    "X34n0639_001:0936b17": "喻依法得名者。此經及金剛般若是。依處得名者。即",
    "X34n0639_001:0936b18": "伽耶山頂說勝鬘經。非但諸經題目從此法義而立",
    "X34n0639_001:0936b19": "其名。此即法品。亦依人依法依喻。諸品名思之可悉。",
    "X34n0639_001:0936b20": "疏云。安樂在因見者現也即一義名中者。明此安樂",
    "X34n0639_001:0936b21": "不通因果故。一義名者。謂此能受持法花經人。今身",
    "X34n0639_001:0936b22": "得離厄怖。適悅身心。得人恭我供養。即現身安樂一",
    "X34n0639_001:0936b23": "義中取。或可安樂在果行因中。即二義中敘得。今身",
    "X34n0639_001:0936b24": "受持法花經是因。後身受安樂之報是果。見者現也。",
    "X34n0639_001:0936c01": "亦義名中。靈山會中寶塔涌現。即一義攝。不明能見。",
    "X34n0639_001:0936c02": "故非兩義。若見者見也。即二義名中通能故。見是能",
    "X34n0639_001:0936c03": "見之人。塔是所見之塔。所見之事。能所俱題。即二義",
    "X34n0639_001:0936c04": "攝。故云不定(法師品亦爾)。",
    "X34n0639_001:0936c05": "三上定林寺。亦有下定林寺。如東都嵩山。有東閑居",
    "X34n0639_001:0936c06": "寺西閑居寺。瓦官寺者。即朝官瓦坊。捨以為寺。便",
    "X34n0639_001:0936c07": "以為名也。于闐國者。此乳頭國。彼國神廟之前。有",
    "X34n0639_001:0936c08": "一童子。從地涌出。其間遂有乳頭。從地涌出。此小童",
    "X34n0639_001:0936c09": "子。飢即就喫。長成已後。以有一人分便於彼國而作",
    "X34n0639_001:0936c10": "王子。故名乳頭國也。",
    "X34n0639_001:0936c11": "疏云。五失三不易者。一正倒失(〔實〕迴仍佚)。梵本多倒。翻為",
    "X34n0639_001:0936c12": "正也。如梵言聞如是。此云如是我聞。梵云波羅蜜多。",
    "X34n0639_001:0936c13": "應言彼岸到。此云到彼岸。梵云金剛能斷。此云能斷",
    "X34n0639_001:0936c14": "金剛等。皆是此倒。西方喚飯。有飯方喫故。此稱為喫",
    "X34n0639_001:0936c15": "飯。即是正倒失也。第二文質失。梵語多質。此多文",
    "X34n0639_001:0936c16": "辭。如梵本云。四眾團稟坐。正視世尊眼不瞬。彼言即",
    "X34n0639_001:0936c17": "質。此云瞻仰世尊。目不暫捨。此語即文。又言。天公安",
    "X34n0639_001:0936c18": "安雨。糓米安安熟等。又云筍竹籔師子奮迅佛。又此",
    "X34n0639_001:0936c19": "經翻之時云。天見人人見天。叡法師云。應言人天交",
    "X34n0639_001:0936c20": "接兩得相見等。此之體例。非唯一文。且如佛說法。何",
    "X34n0639_001:0936c21": "文不能。意在益彼。利鈍殊根。愚智別性。若為質說。愚",
    "X34n0639_001:0936c22": "智並開。若為文說。智解愚昧。所以但取其義。不在其",
    "X34n0639_001:0936c23": "文。語直即義彰。華詞翳理。今乃文說。失經本文。持亦",
    "X34n0639_001:0936c24": "無力。故置是失。三廣略。梵多廣。此翻多略。如佛陀",
    "X34n0639_001:0937a01": "達摩。此云佛法也。四隨情取捨失。有所意好之廣",
    "X34n0639_001:0937a02": "說。皆心口不便。即隱其文句。即還如五性人。分明譯",
    "X34n0639_001:0937a03": "出五性之文。隱密一性之義。宗一性人。明明顯出性",
    "X34n0639_001:0937a04": "之文。隱彼五性之義。隱其自情。有取有捨也。第五",
    "X34n0639_001:0937a05": "刪前略後失。世尊說法。多疊前生後。今翻譯唯存於",
    "X34n0639_001:0937a06": "後。刪前疊文。故置是失。亦言傍結先。謂如來說法。皆",
    "X34n0639_001:0937a07": "傍以喻會義。此並略之。即如藥王品中讚經。天授品",
    "X34n0639_001:0937a08": "中。乃傍說過去持經之事。至持品始勸持經。化城品",
    "X34n0639_001:0937a09": "亦是其例。欲說化城。先明過去十六王子大通智勝",
    "X34n0639_001:0937a10": "之事。後方說喻。名為傍結也。三不易者。一時代不",
    "X34n0639_001:0937a11": "同不容易。佛是周昭王生。周穆王時滅。古今既殊。說",
    "X34n0639_001:0937a12": "法亦別。此乃同今翻出。異於古文。將古同今。於理不",
    "X34n0639_001:0937a13": "當。事不容異也。二愚智隔不容易。昔說法結集。俱",
    "X34n0639_001:0937a14": "稱賢聖。二空理智雙融。今翻人並拘凡位。愚智既分。",
    "X34n0639_001:0937a15": "故不容易。第三兢慢不容易。昔日結集法藏之時。",
    "X34n0639_001:0937a16": "兢兢若是。恐失一言經即無力。今翻譯者。平平若此。",
    "X34n0639_001:0937a17": "不生敬重。刪前略後。故云不容易。又云凡聖有殊不",
    "X34n0639_001:0937a18": "容易。今凡昔聖。故不容易。且兢兢者。履氷之皃也。恐",
    "X34n0639_001:0937a19": "踏於氷。沒即為死。謂羅漢兢兢。恐失聖言。陷於眾生。",
    "X34n0639_001:0937a20": "入生死故也。",
    "X34n0639_001:0937a21": "妙法蓮花經一部七卷(一百二十五紙)。餘義如第一",
    "X34n0639_001:0937a22": "抄。彼古人安囑累品向前者。有四義。一妙音誡刑故。",
    "X34n0639_001:0937a23": "即疏云囑累品中令分身佛各還本土。乃至妙音來",
    "X34n0639_001:0937a24": "日何事被誡於此土中而生下劣之想。二獨禮多寶",
    "X34n0639_001:0937b01": "故。云疏云文下方涌出既稽首分身已下文是。三觀",
    "X34n0639_001:0937b02": "音奉珠故。即疏云觀音奉珠不應但為二分已下文",
    "X34n0639_001:0937b03": "是。四藥王受命故。即云又囑累品既明付囑已下文",
    "X34n0639_001:0937b04": "是。二事乖角者。即是分身多寶。容住靈山。釋迦並",
    "X34n0639_001:0937b05": "令各還本土。何得分身多寶一去一留(故言二事乖角)。",
    "X34n0639_001:0937b06": "七淨穢有殊難中。言文殊海會將至此間預在靈山",
    "X34n0639_001:0937b07": "忽有花現。此引文錯。龍宮海會欲來之時。靈山之中。",
    "X34n0639_001:0937b08": "元無花現。但是文殊菩薩。坐千葉蓮花。龍宮徒眾有",
    "X34n0639_001:0937b09": "坐蓮花。共花一時。非是預現。此亦未可。既言參到。如",
    "X34n0639_001:0937b10": "何忽有花現。若妙音言來到。有花現可知。",
    "X34n0639_001:0937b11": "疏云。既非聞法寶以喜生。謂既非聞說三周一乘經",
    "X34n0639_001:0937b12": "言以喜生。乃是見客佛去以歡喜。此亦未然。只聞說",
    "X34n0639_001:0937b13": "三周竟歡喜亦得。",
    "X34n0639_001:0937b14": "疏云。但是先放神力故現淨土。此下文會前外難妙",
    "X34n0639_001:0937b15": "音誡形。故知囑累合在於前。故此合云。世尊將開寶",
    "X34n0639_001:0937b16": "塔。即集身。先以神變穢令淨。此土既淨。如何淨華宿",
    "X34n0639_001:0937b17": "王智佛。慇懃誡彼妙音。汝往彼國。勿生下劣之想。今",
    "X34n0639_001:0937b18": "答云。妙音菩薩雖是上德。所知鄣未亡。取捨之心猶",
    "X34n0639_001:0937b19": "在。為彼土清淨。由此土本穢。恐彼妙音。俱見此土淨",
    "X34n0639_001:0937b20": "穢土相。而生譏毀。所以彼佛誡之。亦如夷狄之君。不",
    "X34n0639_001:0937b21": "如諸夏之亡。兼見無爽。非謂妙音至此。分身諸佛已",
    "X34n0639_001:0937b22": "還。而言此土唯穢非淨。上見下故。義亦可通(云云)。",
    "X34n0639_001:0937b23": "疏云。如雖淨土還見靈山。乃至變不唯淨上見下故",
    "X34n0639_001:0937b24": "者。此謂疏主。例淨土中亦有穢土。謂分身諸佛。各令",
    "X34n0639_001:0937c01": "侍者指滿掬花詣靈山。天壽品中。文殊從海涌出。俱",
    "X34n0639_001:0937c02": "訪靈山。天壽品中既在囑累品前。分身猶在。此土皆",
    "X34n0639_001:0937c03": "淨。何有靈山。何妨淨中亦有穢土。上見下故。亦可以",
    "X34n0639_001:0937c04": "有本處名故。所以言詣靈山。義亦無爽。又塔品之中",
    "X34n0639_001:0937c05": "有淨土。不妨有彼靈山。妙音中被誡刑。何妨亦有於",
    "X34n0639_001:0937c06": "淨土。故知塔亦有靈山。無妨淨土攝。妙音雖被誡。亦",
    "X34n0639_001:0937c07": "是淨土収。故知囑累合在後也。",
    "X34n0639_001:0937c08": "疏云。二佛同已下文。即會前別難。妙音致禮故。及以",
    "X34n0639_001:0937c09": "觀音奉珠故。若言妙音致禮。觀音奉珠。唯有二尊在",
    "X34n0639_001:0937c10": "會。分身已還者。天壽品。文殊唯禮二尊足。不禮分身。",
    "X34n0639_001:0937c11": "亦名應二尊在會分身已還。故知歸奉意別。何得例",
    "X34n0639_001:0937c12": "使通歸。又有言護法力。謂普賢品及後品示視者。是",
    "X34n0639_001:0937c13": "度量天地品。非囑累也。此無典誥。是偽經故。不可為",
    "X34n0639_001:0937c14": "明(云云)。",
    "X34n0639_001:0937c15": "和會囑累品。居前居後。皆有所以。其囑累品。不在經",
    "X34n0639_001:0937c16": "末。言在前者。有諸家釋。名准據一義。若言囑累亦合",
    "X34n0639_001:0937c17": "居前。而不居後者。妙音請見多寶之時。塔門已開。釋",
    "X34n0639_001:0937c18": "迦于時即多寶。妙音於後還見多寶如來。且此佛",
    "X34n0639_001:0937c19": "發願。欲開我塔。便集分身。既其已還。不可釋迦開也。",
    "X34n0639_001:0937c20": "妙音既見多寶塔。有重開之失。故知今為開者。只同",
    "X34n0639_001:0937c21": "前會。多寶文中集分身開也。以此而推。妙音來日被",
    "X34n0639_001:0937c22": "誡。此本是穢。囑累即合居前也。又若言囑累合居後。",
    "X34n0639_001:0937c23": "而不居前者。普賢品末。已有大眾歡喜作禮而去也。",
    "X34n0639_001:0937c24": "故知更無後品。又若言諸經囑累皆在經終。不合居",
    "X34n0639_001:0938a01": "前者。中途付囑。何妨於理。且如諸經得名。皆在經末。",
    "X34n0639_001:0938a02": "金剛般若。中即問名。佛即為答。此經名為金剛般若",
    "X34n0639_001:0938a03": "等。何故說經未了。中途而問。意欲即擬奉行故。今此",
    "X34n0639_001:0938a04": "品囑累。藥王品前說者。教經三周一乘既畢。即便付",
    "X34n0639_001:0938a05": "囑流行。藥王品等。廣說重經因緣。令受持者生於敬",
    "X34n0639_001:0938a06": "仰。此亦無妨。前後俱得(云云)。",
    "X34n0639_001:0938a07": "又釋彰品次第事我前後者。所以妙音品在藥王品",
    "X34n0639_001:0938a08": "後而論者。若准經文。靈山一會。妙音菩薩未說藥",
    "X34n0639_001:0938a09": "王品方至靈山。三周說經。妙音已至。何以知之妙音",
    "X34n0639_001:0938a10": "等。佛言。妙音菩薩。為聽法花經故。普賢亦言。我於",
    "X34n0639_001:0938a11": "寶威德上王佛國。遙聞此娑婆世界說法花經。從彼",
    "X34n0639_001:0938a12": "而來。既云我為聽是經故而來至此。故知三周會中。",
    "X34n0639_001:0938a13": "妙音至。若不先來至此會。藥王品復云言聽來。聽",
    "X34n0639_001:0938a14": "法何法。此品之中。無說經之處。又此品末有云。妙音",
    "X34n0639_001:0938a15": "至此。當品之中即道還國。若以還國。下觀音等品。妙",
    "X34n0639_001:0938a16": "音亦不得聞。何故言得為聽法花經故而來至此。故",
    "X34n0639_001:0938a17": "知妙音。三周之中已至於此。今言情見多寶而不見",
    "X34n0639_001:0938a18": "者。三周之中。塔門未開。土亦猶穢。准此已後得見佛",
    "X34n0639_001:0938a19": "者。因集分身。塔門開故。所以言見。據此道理。兩義相",
    "X34n0639_001:0938a20": "並皆不相關。又問。若爾。何故妙音品。藥王品後列之。",
    "X34n0639_001:0938a21": "故何三周之中。先置此品。解云。妙音至此至為聽",
    "X34n0639_001:0938a22": "經而雖在前。以義文中不合先說。夫言不可疊道。義",
    "X34n0639_001:0938a23": "不可雙論。此妙音眾。既靈山會中之事。經集之時。阿",
    "X34n0639_001:0938a24": "難誦出。凡敘述事。次第排之。一會之中。極多事法。妙",
    "X34n0639_001:0938b01": "音妙音雖先即會。排此品類。合居後也。若不爾者。豈",
    "X34n0639_001:0938b02": "可當品之中來。當品之中言去。故知品者類也。於事",
    "X34n0639_001:0938b03": "同故。排為品。又問。妙音既三周法花會。即合前論。",
    "X34n0639_001:0938b04": "今既後說。准何義理。解。如世間人。叔姪尊卑。姪卑",
    "X34n0639_001:0938b05": "而叔尊。世所共悉。有姪年長有叔卑。若立為得。不以",
    "X34n0639_001:0938b06": "姪年長故入叔類中。不以叔年卑故。其姪後還無行",
    "X34n0639_001:0938b07": "也。今此妙音及諸餘品。事儀如此。若准此理。妙音菩",
    "X34n0639_001:0938b08": "薩而被誡者。有何過耶。",
    "X34n0639_001:0938b09": "又觀音品中。有具足妙相尊。先是結集家安置。計合",
    "X34n0639_001:0938b10": "作長行。為文短故。不更別生長行。如勝鬘經。亦有此",
    "X34n0639_001:0938b11": "義。勝鬘夫人者。即是波斯匿王之女。末利夫人所生。",
    "X34n0639_001:0938b12": "嫁與阿瑜舍國王為妃。去千餘里。彼國之中。先無佛",
    "X34n0639_001:0938b13": "法。世尊于時。祇洹精舍說法。父母知女聰明。乃寄書",
    "X34n0639_001:0938b14": "喚女。說佛道德不可思議。勝鬘夫人得母書已。即說",
    "X34n0639_001:0938b15": "偈云。今聞佛音聲。世所未曾有。若言真實者。我即應",
    "X34n0639_001:0938b16": "供養。復說偈言。仰惟佛世尊。為世間出。亦應懷慈愍。",
    "X34n0639_001:0938b17": "必令我得見。既說此偈已。佛於空中現微妙身。結集",
    "X34n0639_001:0938b18": "之人。遂作偈云。即生此念時。佛於空中現。普放淨光",
    "X34n0639_001:0938b19": "明。顯示無比身。勝鬘及眷屬。頭面接足禮。准此偈頌。",
    "X34n0639_001:0938b20": "合是長行。乘便為偈者。亦同此經具足妙相尊也。是",
    "X34n0639_001:0938b21": "勝鬘之語。偈云。哀愍覆護我。令法種增長。此世及後",
    "X34n0639_001:0938b22": "生。願佛常攝受。",
    "X34n0639_001:0938b23": "呪咀諸毒藥還著於本人。外難云。豈佛世尊反害生",
    "X34n0639_001:0938b24": "命者。解云。有一人。與彼人有讎。符書厭禱。以諸毒藥。",
    "X34n0639_001:0938c01": "欲煞前人。前人既被呪咀。自覺身心不安。還即至心",
    "X34n0639_001:0938c02": "專念觀音。以念觀音善根增故。諸毒悉消。其人雖復",
    "X34n0639_001:0938c03": "呪咀前人。以其惡心多積毒害。既不念觀音。專惟煞",
    "X34n0639_001:0938c04": "害。故違反害。此乃積惡餘殃。禍惡積。豈是菩薩。又雖",
    "X34n0639_001:0938c05": "却著。未令終。意欲令其發善心故。如前此經中常",
    "X34n0639_001:0938c06": "不輕菩薩。被諸四眾惡口罵詈。以嗔罵故。令諸四眾。",
    "X34n0639_001:0938c07": "千劫之中墮地獄中。雖初獲苦。後還發菩提心故。此",
    "X34n0639_001:0938c08": "亦如是。何所疑焉。然菩薩救苦。種種方便。若先苦後",
    "X34n0639_001:0938c09": "樂。菩薩即救。即常不輕。及呪咀等。是其事也。若先樂",
    "X34n0639_001:0938c10": "後樂。菩薩亦救。若先苦後苦。菩薩不救。若先樂後苦。",
    "X34n0639_001:0938c11": "菩薩亦不救(云云)。",
    "X34n0639_001:0938c12": "疏云。如巧獵師善取熊羆者。如一熊羆在深窟中。獵",
    "X34n0639_001:0938c13": "師欲取。以三股鐵叉。將頭向前。堆把於後。先以一石",
    "X34n0639_001:0938c14": "打之。其羆嗔發。直趣於人。不知鐵叉穿其胸前。既趣",
    "X34n0639_001:0938c15": "不得。直至於死。合喻意者。初欲害人時。喻惡人呪咀",
    "X34n0639_001:0938c16": "及下毒藥。後趣被鐵叉刺身。喻合觀音菩薩還著於",
    "X34n0639_001:0938c17": "本人。將鐵叉喻觀音。將熊羆喻著毒藥者(云云)。",
    "X34n0639_001:0938c18": "又如良醫善用返藥者。有一人。患水病。身大如甕。其",
    "X34n0639_001:0938c19": "家兄弟莫作何計。聞道芭豆與酒相違。可與其服。後",
    "X34n0639_001:0938c20": "令喫酒。終是不活。只得與死。其病人服芭荳已。非常",
    "X34n0639_001:0938c21": "熱渴。復與酒二升。一時飲盡。少時看之。遂便欲死。唯",
    "X34n0639_001:0938c22": "餘殘氣。更少時看。乃見地下水流滂沱。看其身體。如",
    "X34n0639_001:0938c23": "故無異。兄弟問言。體履何似。答云。今日亦應有活路",
    "X34n0639_001:0938c24": "也。粥五升一時喫盡。故知返藥。即其事也。初雖有損。",
    "X34n0639_001:0939a01": "後必為益。菩薩救生。亦復如是。",
    "X34n0639_001:0939a02": "疏有頌既不乖宗者。此語錯。應言。有損既不乖宗。讀",
    "X34n0639_001:0939a03": "疏之者。狀似論量此頌。此語意者。解呪咀諸毒藥還",
    "X34n0639_001:0939a04": "著於本人之文。謂前雖有損。後必為益。",
    "X34n0639_001:0939a05": "疏云。彼說乘同日光為喻者。明窮子品中。會昔窮子",
    "X34n0639_001:0939a06": "同於長者。勝鬘云。言乘是一。今說雲雨之喻。被乘同",
    "X34n0639_001:0939a07": "悉。一雨雖同。受理各別。日光雖一。受明不同。彼添法",
    "X34n0639_001:0939a08": "花經意如是。今時疏主。不許更有日光喻也。又正",
    "X34n0639_001:0939a09": "法花妙法花及論。並無日光喻。論中所釋七喻三平",
    "X34n0639_001:0939a10": "等。亦無日光之文。四從三逆者。四謂正法妙法本",
    "X34n0639_001:0939a11": "論添法經。排當第四故。三逆者。此三本經論。違前添",
    "X34n0639_001:0939a12": "法花。無日光為喻之文。故言三逆。有即違大宗通途。",
    "X34n0639_001:0939a13": "無即非乖成理。若依瓚法師。不許疏主斥日光之文。",
    "X34n0639_001:0939a14": "何以知。即法花亦有乘同之文。應言三從二逆。豈並",
    "X34n0639_001:0939a15": "通途。俱是聖教。何須非斥。若言天親菩薩造法花論。",
    "X34n0639_001:0939a16": "所明七喻三車等。無日光之文。即言無者。金剛般若",
    "X34n0639_001:0939a17": "論。亦是天親所釋。准經合有八種之相。論中如何但",
    "X34n0639_001:0939a18": "釋人相眾生壽者相我相等四種。不釋殘四。豈彼經",
    "X34n0639_001:0939a19": "中而無此文。故知未必以論為證(云云)。",
    "X34n0639_001:0939a20": "又此經觀音一品別流行者。自佛法東流來。九百餘",
    "X34n0639_001:0939a21": "年。所翻譯經論。總有七種。單本。二重本譯經。三闕本",
    "X34n0639_001:0939a22": "經。四疑經。五拆出經。六偽經。七應瑞經。言單本經者。",
    "X34n0639_001:0939a23": "即涅槃等是。不重譯故。一翻已來。唯聞南地學士謝",
    "X34n0639_001:0939a24": "靈運。重錯其文。更不別譯。二重譯者。如維摩經般若",
    "X34n0639_001:0939b01": "法花金光明等。並數重譯。三闕本者。目錄有名。而無",
    "X34n0639_001:0939b02": "梵本。及無曾翻譯行之於世者也。四疑者。如法句經。",
    "X34n0639_001:0939b03": "道理契會大乘。然無梵本。及無譯時代。并無譯人等。",
    "X34n0639_001:0939b04": "五拆出。如觀音品等是。多心般若等也。於大品奉鉢",
    "X34n0639_001:0939b05": "品拆出。如盂蘭盆經。初無如是我聞。後無歡喜奉行。",
    "X34n0639_001:0939b06": "皆是其例。六偽者。如天公經。呪魅益[竺二+下]植公等。如天",
    "X34n0639_001:0939b07": "公經云。清清虗虗。手把金瓶。推聲集郎。直入講堂中。",
    "X34n0639_001:0939b08": "又云。文殊作都講。普賢作維那等。此皆人作。非佛說",
    "X34n0639_001:0939b09": "也。七應瑞經。即高王觀世音經。高歡天子。有一人死。",
    "X34n0639_001:0939b10": "因專念觀音。夢中受得。後至都市。經三刀不死。所有",
    "X34n0639_001:0939b11": "因緣。應知從彼高歡標名。故稱高王觀世音經。",
    "X34n0639_001:0939b12": "第五彰品之次第。自古相傳云。修多羅藏次第求。毗",
    "X34n0639_001:0939b13": "柰耶藏因緣求。阿毗達摩藏性相求。性相求者。唯明",
    "X34n0639_001:0939b14": "有漏無漏有為無為世出世間之法。體性更無次第。",
    "X34n0639_001:0939b15": "能生慧故。毗柰耶藏因緣求者。戒律之中。唯明因誰",
    "X34n0639_001:0939b16": "犯戒。得有此戒。緣某人犯有此戒。多明因緣。並是事",
    "X34n0639_001:0939b17": "法。亦無法相。亦無次第。唯戒藏所攝。修多羅藏次第",
    "X34n0639_001:0939b18": "求者。經之一教。前後名義。鉤鏁相連。多明品之次第",
    "X34n0639_001:0939b19": "序正流通。此唯經藏所攝。",
    "X34n0639_001:0939b20": "疏云。一實而導彼歸途者。此為退菩提心故。昔聞大",
    "X34n0639_001:0939b21": "乘之法。中間廢忘。退求小乘。今欲令其歸本所引故。",
    "X34n0639_001:0939b22": "故云導彼歸途也。故法花第二云。我昔教汝志願佛",
    "X34n0639_001:0939b23": "道。汝今悉忘。而便自謂已得滅度。我今還欲令汝憶",
    "X34n0639_001:0939b24": "念本願所行道故。返迹者。歸昔日所行之跡也。",
    "X34n0639_001:0939c01": "智揚善巧妙應上根者。智揚即智慧。善巧即是方便。",
    "X34n0639_001:0939c02": "故方便品云。諸佛智慧甚深無量。語演神功津窴",
    "X34n0639_001:0939c03": "邃理者。即是其智慧門難解難入(此中引文倒誦應知)。",
    "X34n0639_001:0939c04": "疏中釋譬喻品云。領述授記文少。乃至寄其領述及",
    "X34n0639_001:0939c05": "為授記等者。瓚法師云。此言踈失。若以領述文少。即",
    "X34n0639_001:0939c06": "言不別生品。寄譬喻品明。所以不別為品者。復云囑",
    "X34n0639_001:0939c07": "累文極少。略寄神力品後明之。何得自別生品。故知",
    "X34n0639_001:0939c08": "疏家極為孟浪。今時解者。品如鶖子領述。及如來為",
    "X34n0639_001:0939c09": "授記。皆是比況者。即是譬喻。何妨皆得同名譬喻品。",
    "X34n0639_001:0939c10": "豈繁寄言。深為失矣。今又難并州法師。若言領述",
    "X34n0639_001:0939c11": "授記皆是譬喻。故並同名譬喻品者。下文三周授記",
    "X34n0639_001:0939c12": "諸有領述。亦是比況。亦應並名譬喻。何得品號皆殊。",
    "X34n0639_001:0939c13": "迄至經終。儀法如此。故知非斥未即為准。",
    "X34n0639_001:0939c14": "疏云。法身之體亦方便以宣揚者。此明真如法身。唯",
    "X34n0639_001:0939c15": "智證相應。今以言說中宣。故言方便宣揚。",
    "X34n0639_001:0939c16": "疏云。既顯自他為寶重者。自。謂天授品中。如來身作",
    "X34n0639_001:0939c17": "國王。為求重法。捐捨國位。以寫此經。他。即分身多寶。",
    "X34n0639_001:0939c18": "為欲聽是經故。遠來至此也。",
    "X34n0639_001:0939c19": "疏云。如來說法福事俱多恐眾生疑等下者。謂前蹔",
    "X34n0639_001:0939c20": "謗此經。或復頻蹙而懷疑惑。汝當聽說此人乃至無",
    "X34n0639_001:0939c21": "數劫等。又隨喜品中說。第五十人聞法花經能隨喜",
    "X34n0639_001:0939c22": "者功德。過前四百萬億那由他三千大千世界眾生。",
    "X34n0639_001:0939c23": "金銀七寶。又令得阿羅漢果。乃至不輕品中。受持此",
    "X34n0639_001:0939c24": "經。得六根清淨。又法師品中。有能於此經中。一念生",
    "X34n0639_001:0940a01": "隨喜者。我亦與授阿耨菩提記。此等福事。非分太過。",
    "X34n0639_001:0940a02": "恐眾生疑謂佛虗誑。故現舌相。表是真言。殉命持",
    "X34n0639_001:0940a03": "經者。死也。棄捨身命弘經也。",
    "X34n0639_001:0940a04": "第六釋經本文者。先序多家。然後依疏解釋。讀者應",
    "X34n0639_001:0940a05": "知。自漢朝已來。佛法東流。前英後哲。所講經論。并依",
    "X34n0639_001:0940a06": "文解釋。不生章段句數。至復後秦襄陽道安法師。方",
    "X34n0639_001:0940a07": "分章段。云經無大小。例開三段。謂序正流通。顯與西",
    "X34n0639_001:0940a08": "方親光菩薩般若論同。故知東流雖遠。英賢道合。時",
    "X34n0639_001:0940a09": "人謂安公為寶印手菩薩。彼有道士。名習鑿齒。極有",
    "X34n0639_001:0940a10": "才學。聞道安公博識內外辨才無滯。打門相命云。四",
    "X34n0639_001:0940a11": "海習鑿齒。故來相見耳。於是安公遣人報云。彌天釋",
    "X34n0639_001:0940a12": "道安。不久即相看。既言彌天。更過於四海。既出相看。",
    "X34n0639_001:0940a13": "安公先行。習氏嘲云。揚之簸之。糠粃在先。安答曰。濤",
    "X34n0639_001:0940a14": "之汰之。沙石在後。又以別日。安公就習氏園池。習氏",
    "X34n0639_001:0940a15": "嘲云。兔兔來何求。安公報云。故來覔羊頭。習氏又云。",
    "X34n0639_001:0940a16": "剃刀已淨堪用不。安公報云。已許神明合毛留。自餘",
    "X34n0639_001:0940a17": "事如高僧傳說。吉藏開為三段。序分大家共同。正",
    "X34n0639_001:0940a18": "宗者。從方便品。至從地涌出品已來。明乘權乘實。從",
    "X34n0639_001:0940a19": "壽量品。至分別功德品半初格量頌末一長行一頌",
    "X34n0639_001:0940a20": "云。聞此壽量信解功德無有限量已上文。明方權實。",
    "X34n0639_001:0940a21": "方權實者。昔日菩提樹下成無上道者。是權化身。經",
    "X34n0639_001:0940a22": "云。我成道來等是。經三無數劫。三身四智早已圓滿。",
    "X34n0639_001:0940a23": "是真報身。乘權實可知。故乘是能乘之乘。身是所證",
    "X34n0639_001:0940a24": "之身。乘即所證之因。身是能證之果。故以十五品半。",
    "X34n0639_001:0940b01": "名正宗。如賢愚經。近善知識。即是序分。聽聞正法如",
    "X34n0639_001:0940b02": "理思惟。即正宗。依法修行。即流通也。亦可令生三慧。",
    "X34n0639_001:0940b03": "故須三段。序分令生聞慧等。亦可隨三根故須分三。",
    "X34n0639_001:0940b04": "序為上根。見即生解故。正宗為中根。丁寧正說方悟",
    "X34n0639_001:0940b05": "故。流通為下根。再三重說方領解故。亦可來有三緣。",
    "X34n0639_001:0940b06": "故分三段。親光菩薩依佛地論開三段者。一為教起",
    "X34n0639_001:0940b07": "因由緣分。二正教起說分。三依教奉行分。亦可序為",
    "X34n0639_001:0940b08": "除疑生信。正宗為破執令解。流通依法奉行。今時",
    "X34n0639_001:0940b09": "疏主。自有二解中。復有一解。總有三解。初有八品而",
    "X34n0639_001:0940b10": "為正宗。從方便品。至授學無學人記品。正為三根說",
    "X34n0639_001:0940b11": "一乘記。所以是正宗。二從方便品及法師品半為",
    "X34n0639_001:0940b12": "正宗。兼為八部授道記故。於此中為有意。謂方便品",
    "X34n0639_001:0940b13": "初彰二深。言一切聲聞辟支佛等所不能知。聲聞眾",
    "X34n0639_001:0940b14": "等皆生疑惑。今此八品。為破前疑。故與授記。為正宗。",
    "X34n0639_001:0940b15": "其法師品為正宗者。此亦方便品偈云。諸天及世人。",
    "X34n0639_001:0940b16": "一切眾生類。無能知佛者。五乘之人及一切眾生。皆",
    "X34n0639_001:0940b17": "不能知。今此法師品初。為一切眾生天龍八部人五",
    "X34n0639_001:0940b18": "乘等受記。即破前疑故。亦得名為正宗。餘十九品。名",
    "X34n0639_001:0940b19": "流通分。第三解者。從方便品。至常不輕品已來。名",
    "X34n0639_001:0940b20": "正宗。神力已下為流通。如疏可知。淨法師以十九品",
    "X34n0639_001:0940b21": "為正宗者。為論釋七喻三車等。至壽量品。即無三車",
    "X34n0639_001:0940b22": "等。至常不輕品方盡。已後無故。為正宗可知。",
    "X34n0639_001:0940b23": "疏云。若爾即古遵法師乃為指南者。又俗士劉歆(茂林",
    "X34n0639_001:0940b24": "反)劉白父子二。每至筆墨紙以為戰諍之笏。何況",
    "X34n0639_001:0940c01": "甚深法藏。四海公子。一代當仁。至於章句。而無非斥。",
    "X34n0639_001:0940c02": "奉上斥云。吉藏法師。若以從方便品下十五品半而",
    "X34n0639_001:0940c03": "為正宗。謂明乘身權實。更取分別功德品半一長行",
    "X34n0639_001:0940c04": "一偈頌。俱諸大眾聞如來說壽量長遠。眾生獲益。即",
    "X34n0639_001:0940c05": "名正宗者。若爾。何但聞分別功德品獲益。從方便品。",
    "X34n0639_001:0940c06": "終至普賢品中。言三千大千世界微塵數數菩薩。乃",
    "X34n0639_001:0940c07": "至得百千萬億旋陀羅尼。及能行普賢道等。品品之",
    "X34n0639_001:0940c08": "中皆有利益。即古遵法師。初一品名序。已下迄至經",
    "X34n0639_001:0940c09": "終。皆言有益。乃為指南。今道。疏主此難。未必即然。真",
    "X34n0639_001:0940c10": "藏師意正宗中獲益者。自緣聞捨三歸一而得授記。",
    "X34n0639_001:0940c11": "聲聞之人因此獲益。言益雖同。聞法各別。以一乘獲",
    "X34n0639_001:0940c12": "益處。名為正宗。非一乘而獲者。名為流通。何爽於理",
    "X34n0639_001:0940c13": "(云云)。",
    "X34n0639_001:0940c14": "疏云。讚證受命付令行者。此解十九品名流通分。讚",
    "X34n0639_001:0940c15": "解法師品。彼品之中。讚重人法。可師範解故。證二品。",
    "X34n0639_001:0940c16": "謂見寶塔品。提婆達多品。勸人生信。證說不虗故。受",
    "X34n0639_001:0940c17": "命解八品。謂持品。安樂行品。從地涌出品。如來壽量",
    "X34n0639_001:0940c18": "品。分別功德品。隨喜功德品。法師功德品。常不輕菩",
    "X34n0639_001:0940c19": "薩。此之八品。並稟命弘宣。付解二品。如來神力品。囑",
    "X34n0639_001:0940c20": "累品。慇懃付囑。便流通故。令行有六。",
    "X34n0639_001:0940c21": "說境令知乘之權實者。謂說能詮之教語。顯所詮之",
    "X34n0639_001:0940c22": "理。令諸聽者心緣語義。語義是識心之境。即教理也。",
    "X34n0639_001:0940c23": "既識乘之是非。故捨權而取於實也。說行令知因",
    "X34n0639_001:0940c24": "之是非者。謂說一乘之正因。令捨二乘之權行也。",
    "X34n0639_001:0941a01": "說果令知身之真化。乃至具顯果因所成勝德者。從",
    "X34n0639_001:0941a02": "壽量品。至常不輕五品經。說果令知身之真化。謂二",
    "X34n0639_001:0941a03": "乘等。執佛於菩提樹下成等正覺。言報身。所有證得",
    "X34n0639_001:0941a04": "解脫。解脫知見。執為法身。隨刑六道。教化眾生。名為",
    "X34n0639_001:0941a05": "化身。又此經中。諸菩薩等從地涌出。諸二乘等皆生",
    "X34n0639_001:0941a06": "疑惑。言非佛化。故佛於壽量品中。廣說我出釋氏宮。",
    "X34n0639_001:0941a07": "去伽耶城道不遠。菩提樹下。成等正覺。自從王宮生。",
    "X34n0639_001:0941a08": "八相成道等。此是化身。即是令知身之化也。又說我",
    "X34n0639_001:0941a09": "成佛已來。甚大久遠。所成壽命。復陪上數。常在靈山",
    "X34n0639_001:0941a10": "及餘住處。天人常充滿等。即是身之真也。證之果者。",
    "X34n0639_001:0941a11": "即壽量品。明壽命長遠。久成佛。是證之因。即下四品。",
    "X34n0639_001:0941a12": "分別功德。隨喜。法師。常不輕等品也。勸識於化求",
    "X34n0639_001:0941a13": "證於真。令識菩提樹下是化身。求證於真者。令行一",
    "X34n0639_001:0941a14": "乘之因。取一乘之果。即是壽量長遠法身之果(云云)。",
    "X34n0639_001:0941a15": "然此中獲益人。總有五位。一信心人。二受持讀誦。",
    "X34n0639_001:0941a16": "三為人解說。四兼行六度。此之五人。能成勝德(云云)。",
    "X34n0639_001:0941a17": "漸獲因果二勝德者。謂此皆是因中因果。故名漸",
    "X34n0639_001:0941a18": "獲。若是佛果位中。已圓滿得。不可言漸獲也。言因",
    "X34n0639_001:0941a19": "中因果者。有因中因。因中果。有果中果。果中因。先言",
    "X34n0639_001:0941a20": "因中因者。功德品中。勸人持經等。喜品中。第五十人",
    "X34n0639_001:0941a21": "隨喜等。皆是因中因。因中果者。即是得無生忍。乃至",
    "X34n0639_001:0941a22": "四生三生得菩提。乃至能轉清淨法輪等。隨喜功德",
    "X34n0639_001:0941a23": "品中。隨喜聽聞。常得面貌端正。人相具足。又得乘天",
    "X34n0639_001:0941a24": "宮殿等。乃至法師功德品中。受持此經若誦等。此即",
    "X34n0639_001:0941b01": "是因。能得六千功德等。名為果。此皆是因中因果也。",
    "X34n0639_001:0941b02": "言果中因者。即前因中因果。此即帶果修因。總名果",
    "X34n0639_001:0941b03": "中因。佛果菩提。名果中果。言二位勝德者。即前因",
    "X34n0639_001:0941b04": "中果。乃果中果是。又有已滿果。謂如來壽量品也。未",
    "X34n0639_001:0941b05": "滿果者。即分別功德隨喜等。並是因中果也。菩薩",
    "X34n0639_001:0941b06": "知此遂便道證者。菩薩即是二乘等。迴心已去。並名",
    "X34n0639_001:0941b07": "菩薩。道證者。即分別功德品中。諸菩薩等。或有一生",
    "X34n0639_001:0941b08": "二三生證菩提等。是也。若論修證次第。先因後果。則",
    "X34n0639_001:0941b09": "言因果。若論顯修次第。先果後因。則言果因。謂先後",
    "X34n0639_001:0941b10": "果。令欣修。故言證之果因也。具顯果因所成勝德",
    "X34n0639_001:0941b11": "者。即是覆標前義。從壽量品。迄至不輕品來。已明因",
    "X34n0639_001:0941b12": "果勝德之事。更無別意。自此已下八品。名為流通分",
    "X34n0639_001:0941b13": "(云云)。",
    "X34n0639_001:0941b14": "疏云。示相付囑稟命行故者。示相。解神力品。謂如來",
    "X34n0639_001:0941b15": "出廣長舌相。上至梵天。表不虗言。故示相也。付囑。解",
    "X34n0639_001:0941b16": "囑累品。以金色之手。三摩菩薩之頂是。稟命行者。謂",
    "X34n0639_001:0941b17": "藥王品中及經末。皆受付囑。流通遠代也。流通中又",
    "X34n0639_001:0941b18": "有三。上即從法師寶天持等品。此為現證流通。安樂",
    "X34n0639_001:0941b19": "行涌出壽量分別隨喜法師不輕七品。此為學行流",
    "X34n0639_001:0941b20": "通。神力已下八品。為付囑流通。准論文序中。至分七",
    "X34n0639_001:0941b21": "種成就。將配論如疏可知。",
    "X34n0639_001:0941b22": "疏云。見能照所照之境者。能照謂光。所照謂光中七",
    "X34n0639_001:0941b23": "事(云云)。",
    "X34n0639_001:0941b24": "疏言。山城圓滿表勝餘經偏得序名者。七種成就皆",
    "X34n0639_001:0941c01": "是序。如何此二偏得名。答曰。智者因喻得解。如世行",
    "X34n0639_001:0941c02": "人。出門已後皆是行人。唯有佂人。得行人名。又如作",
    "X34n0639_001:0941c03": "客。吉凶席中皆是作客。如其弔凶。不得言作客。又如",
    "X34n0639_001:0941c04": "草名是同。[黍*殳]芋偏得草名。然法明者。如十信心。即信",
    "X34n0639_001:0941c05": "等十種。若所論十種。皆是於信。唯只信偏得信名。",
    "X34n0639_001:0941c06": "又如六塵。眼能見色。故名為塵。餘聲香等。亦是於色。",
    "X34n0639_001:0941c07": "亦是於塵。不得色名。唯只眼見。偏得色稱。此之山城",
    "X34n0639_001:0941c08": "亦復如是。雖通名序。此二偏得序名。又七成就中。",
    "X34n0639_001:0941c09": "餘經無者有二。一小乘經無。二諸大乘中無。文殊現",
    "X34n0639_001:0941c10": "十種因故。問。溫室般若等。並有山城。何故此經獨",
    "X34n0639_001:0941c11": "標為勝。答。此經以說一乘道理。微妙甚深。會權歸",
    "X34n0639_001:0941c12": "實。廣為授記。又有多寶證經。流通付囑。皆是菩薩修",
    "X34n0639_001:0941c13": "行。不同餘經。故獨標勝。",
    "X34n0639_001:0941c14": "初言序分者。自古相傳有四解。一發起。二證信。證信",
    "X34n0639_001:0941c15": "者。即此經初言如是我聞等六句。阿難引己及他為",
    "X34n0639_001:0941c16": "證。親從佛聞。以證此經。令他生信。二發起序者。即如",
    "X34n0639_001:0941c17": "欲說法花。先為諸菩薩。說大乘經名無量義。天雨花。",
    "X34n0639_001:0941c18": "地六動等。已為發起。說金剛般若經時。入城乞食洗",
    "X34n0639_001:0941c19": "足已。為發起序。維摩中。合五百盖以為一盖。變此穢",
    "X34n0639_001:0941c20": "方以為淨國。以為發起。說涅槃時。世尊以二月十五",
    "X34n0639_001:0941c21": "日。於晨朝時嚼楊枝時。發大音聲。普告三千大千世",
    "X34n0639_001:0941c22": "界。如來今夜常入涅槃。若有所疑。當咨汝所問。為最",
    "X34n0639_001:0941c23": "後問等。以為發起(云云)。第二解者。初明通序。次明",
    "X34n0639_001:0941c24": "別序。古人解云。如是我聞等兩句。是通序。通一切經",
    "X34n0639_001:0942a01": "皆同有故。一時已下別序。說時方徒眾緇素八部。數",
    "X34n0639_001:0942a02": "量多少。各各別故。若依紀國法師云。如是等六句。",
    "X34n0639_001:0942a03": "迄至爾時世尊四眾圍遶供養恭敬尊重讚歎已來。",
    "X34n0639_001:0942a04": "是通序。與諸餘經徒眾多少。雖復不同。通有六句故。",
    "X34n0639_001:0942a05": "從結跏已下經文。名為別序。現瑞放光。相不同故。或",
    "X34n0639_001:0942a06": "可退坐一面。是通序。爾時世尊已下。是別序。第三",
    "X34n0639_001:0942a07": "解者。初阿難序。次如來序。如是我聞等。阿難出。名阿",
    "X34n0639_001:0942a08": "難序。欲說此經先雨花動地等。名如來序。第四解",
    "X34n0639_001:0942a09": "者。真經序。像經序。真謂佛在世。先為諸菩薩。說大乘",
    "X34n0639_001:0942a10": "經等是。像經序者。謂佛滅後。諸羅漢等集法藏時。阿",
    "X34n0639_001:0942a11": "難自言如是我聞等六句是。此亦名經前序經後序。",
    "X34n0639_001:0942a12": "此經後序。是經前序之前。經前序。又是經後序之後。",
    "X34n0639_001:0942a13": "謂阿難序。在如來序後故。",
    "X34n0639_001:0942a14": "次釋如是我聞等六句。自古諸德及論解釋。開合不",
    "X34n0639_001:0942a15": "同。乃有數宗。今略敘多少。初開作八句者。謂如是一",
    "X34n0639_001:0942a16": "句。我一。聞一。時一。佛一。住王城一。山一。眾一。總為八",
    "X34n0639_001:0942a17": "句。第二。依真諦三藏。釋為七句。一如是。所聞之法。",
    "X34n0639_001:0942a18": "二我。能聞之人。三聞。親承音旨。四一時。說法時節。五",
    "X34n0639_001:0942a19": "佛。說教主。六住山城。說法之處所。七與大比丘眾等。",
    "X34n0639_001:0942a20": "所化之機。第三。龍樹菩薩。造智度論。解大品釋為",
    "X34n0639_001:0942a21": "六句。一如是。所聞之法。二我聞。能聞之人。三一時。說",
    "X34n0639_001:0942a22": "教時。四佛。說教主。五住處。六所化機。親光菩薩。造般",
    "X34n0639_001:0942a23": "若論。亦為六句。同前龍樹論。自言。前三明弟子。後三",
    "X34n0639_001:0942a24": "證師說。一切修多羅。其事皆如是。第四。世親菩薩。",
    "X34n0639_001:0942b01": "依佛地經。造佛地論。釋為五句。初如是我聞。顯己能",
    "X34n0639_001:0942b02": "聞。二時。三佛。四住處。五所化機。第五。今自釋為四",
    "X34n0639_001:0942b03": "句。一如是一時等。皆是法。二我聞及比丘眾等。明能",
    "X34n0639_001:0942b04": "聞人。此等是僧。三佛。即佛。四事。即住處。第六。經部",
    "X34n0639_001:0942b05": "論師。依成實論。釋為三句。謂佛法僧。佛為佛寶。如是",
    "X34n0639_001:0942b06": "一時住王城山等是法寶。我聞及大比丘眾等是僧",
    "X34n0639_001:0942b07": "寶。所以成實論云。三寶最吉祥。故我經初說也。第",
    "X34n0639_001:0942b08": "七。唯為兩句。謂人與法。我聞及比丘眾等是人。餘是",
    "X34n0639_001:0942b09": "法。或可總為一句。並歸於法。或可總無一句。即",
    "X34n0639_001:0942b10": "歸於如。故下經。諸法寂法寂相。至言宣。如楞伽經云。",
    "X34n0639_001:0942b11": "我成道來四十餘年。於其中不說一字。維摩又云。夫",
    "X34n0639_001:0942b12": "說法者無說無示。夫聽法者無聞無得。故知無說無",
    "X34n0639_001:0942b13": "示。是名說法。若據涅槃經下文言。未說法者如林中",
    "X34n0639_001:0942b14": "葉。其已說法者如海一渧。即應說也。應須釋之。延",
    "X34n0639_001:0942b15": "法師解六句云。三句有言有義。三句有義無言。謂如",
    "X34n0639_001:0942b16": "是我聞一時三句。佛親自說。有義有言。佛在已下。但",
    "X34n0639_001:0942b17": "言某方某住處某徒眾。但有其義。而無其言。世尊當",
    "X34n0639_001:0942b18": "時。不的言方處及眾數故(云云)。",
    "X34n0639_001:0942b19": "說之所由者。謂依臨涅槃。普告諸大眾。我於今夜定",
    "X34n0639_001:0942b20": "般涅槃。若有所疑。當恣汝所問。為最後問。阿難位居",
    "X34n0639_001:0942b21": "學地。憂未除。不知是化身。為言真滅。所以心復憂悔。",
    "X34n0639_001:0942b22": "不能自勝。於是阿[少/兔]樓馱及優波離。語阿難言。如來",
    "X34n0639_001:0942b23": "今日即有。明日即無。汝有所疑。何不問佛。阿難報言。",
    "X34n0639_001:0942b24": "我今癡狂。不知何問。於是阿[少/兔]樓馱。發四句問。如疏。",
    "X34n0639_001:0942c01": "佛答言。我滅度後。以波羅提木叉。為汝大師。若我在",
    "X34n0639_001:0942c02": "世無異此。謂佛在時。及佛滅後。皆依戒而行。當以戒",
    "X34n0639_001:0942c03": "為師也。波羅提木叉。此云隨順解脫戒。若能堅持禁",
    "X34n0639_001:0942c04": "戒。能順至脫脫也。第二問依何處住者。當依四",
    "X34n0639_001:0942c05": "念處住。所謂身受心法。此四上中下。總有三種觀。一",
    "X34n0639_001:0942c06": "假相觀。二事觀。三理觀。言假相觀者。即觀身不淨。四",
    "X34n0639_001:0942c07": "大假合。三十六物以成其身。由如囊盛於糞穢。令諸",
    "X34n0639_001:0942c08": "弟子知有漏煩惱等。以成其身。深可厭汙。名為集諦。",
    "X34n0639_001:0942c09": "二觀受是苦者。令知三界火宅。無處藏身。三苦八苦",
    "X34n0639_001:0942c10": "日夜煎煑。能如是觀。名為苦諦。三觀心無常者。識心",
    "X34n0639_001:0942c11": "遷變。念念不住。令知諸行無常住者。令證滅諦。故涅",
    "X34n0639_001:0942c12": "槃經云。諸行無常至寂滅為樂也。四觀法無我者。故",
    "X34n0639_001:0942c13": "中論偈云。諸佛或說我。或說於非我。諸法實相中。無",
    "X34n0639_001:0942c14": "我無非我。又般若經云。一切諸法。無我相至壽者相。",
    "X34n0639_001:0942c15": "若執法中有我相者。如來說言非菩薩也。作此觀者。",
    "X34n0639_001:0942c16": "能證二無我理。名為道諦。世尊何故令修假觀。為諸",
    "X34n0639_001:0942c17": "眾生不知此身本來虗偽。虗妄顛倒。為真實故。教諸",
    "X34n0639_001:0942c18": "弟子常修假觀。我滅度後。常依此住。第二事觀者。",
    "X34n0639_001:0942c19": "以四念處分為五蘊。初身為色蘊。觀色不淨故。次受",
    "X34n0639_001:0942c20": "為受蘊。觀受是苦。世間之人。於下苦中便生樂相。不",
    "X34n0639_001:0942c21": "知苦樂二受。悉皆是苦。樂是假受。縱受人天妙樂果",
    "X34n0639_001:0942c22": "報。彼報若盡。不免無常。苦受是實。故下經云。佛說苦",
    "X34n0639_001:0942c23": "諦真實無異。遺教經云。日可令冷。月可令熱。佛說苦",
    "X34n0639_001:0942c24": "諦不可令樂。三法為想蘊。令知一切法。念念無常",
    "X34n0639_001:0943a01": "故。四心為行識二蘊。令知心識本來無我。若不繫",
    "X34n0639_001:0943a02": "緣境。不依四念處住。即言我能然。餘不能爾。由如猿",
    "X34n0639_001:0943a03": "猴得樹。狂象無鈎。野馬無絆。穴鼻絕牛。名為事觀。",
    "X34n0639_001:0943a04": "第三真實理觀者。唯理相應。更無緣慮。所有五蘊十",
    "X34n0639_001:0943a05": "二處十八界等。皆歸於空。同一法性。故多心經云。菩",
    "X34n0639_001:0943a06": "薩行深般若時。照見五蘊皆空。度一切苦厄等。此名",
    "X34n0639_001:0943a07": "為理觀。智度論說。有五種不淨。以成其身。一住處不",
    "X34n0639_001:0943a08": "淨者。謂識種子。九月之中。常居慈母生藏已下熟藏",
    "X34n0639_001:0943a09": "之上。尿屎坑邊。為安置處。故經偈云。是身為臰穢。不",
    "X34n0639_001:0943a10": "從花中生。亦不從瞻蔔。又不從實生。即其事也。二",
    "X34n0639_001:0943a11": "種子不淨者。謂無始時來。阿賴耶識。結集為因。業風",
    "X34n0639_001:0943a12": "所吹。此識種子。在父母赤白精中。託攬為身。故名不",
    "X34n0639_001:0943a13": "淨。如有偈言。是身種不淨。非餘妙寶物。不由白淨生。",
    "X34n0639_001:0943a14": "但從穢道出。三自性不淨者。謂三十六物。覆以薄",
    "X34n0639_001:0943a15": "皮。大小不淨充滿其中。名為不淨。如有偈言。地水火",
    "X34n0639_001:0943a16": "風質。能變為不淨。傾海洗此身。不能令香潔。四相",
    "X34n0639_001:0943a17": "狀不淨者。謂九孔常流。眼出眵淚。耳出結聹。鼻中流",
    "X34n0639_001:0943a18": "涕。口中涎唾。大小便道流出屎尿。好衣外餝。美食內",
    "X34n0639_001:0943a19": "充。皆成不淨。如有偈言。種種不淨物。充滿於身中。常",
    "X34n0639_001:0943a20": "流出不止。如漏囊盛物。五究竟不淨者。謂捨命已",
    "X34n0639_001:0943a21": "後。此之穢身。皆以虫狼為糞。放火為灰。爛壞為土。故",
    "X34n0639_001:0943a22": "此不淨。如有偈言。審諦觀此身。終必歸死處。難御無",
    "X34n0639_001:0943a23": "反覆。背恩如不見。故知。昔雖好以塗熏。必歸臰穢。",
    "X34n0639_001:0943a24": "雖廣以綺餝。皆歸磨滅。故羅漢諫王偈言。眼是眵淚",
    "X34n0639_001:0943b01": "竅。鼻是穢涕囊。口為涎唾器。身為屎尿倉。大王無所",
    "X34n0639_001:0943b02": "知。為色所躭荒。貧道有慧眼。出家求道場。第三。惡",
    "X34n0639_001:0943b03": "性比丘以梵擅治之。梵謂梵天。此為法。擅是於法。若",
    "X34n0639_001:0943b04": "有惡性高慢比丘。應以淨法治之。不須打罵。即嘿擯",
    "X34n0639_001:0943b05": "也。第四當安何語者。一切經首。常置如是我聞六",
    "X34n0639_001:0943b06": "句等義。結集緣起者。",
    "X34n0639_001:0943b07": "立之所由者。准智度論。如是者信相也。何故初即言",
    "X34n0639_001:0943b08": "信。准顯揚論。信有五種業。一信除不信為業。既信佛",
    "X34n0639_001:0943b09": "法。恭敬已深。縱逢邪緣。必不迴信。二同利為業。先自。",
    "X34n0639_001:0943b10": "後令他人之無信同除。除他故令生。俗書云。己所不",
    "X34n0639_001:0943b11": "欲。勿施於人。故須先信。三能得菩提資粮為業。即四",
    "X34n0639_001:0943b12": "十心初信也。四能趣善道為業。謂得四不壞信。能越",
    "X34n0639_001:0943b13": "惡道。人若無信。增長愚癡也。五增長淨信心為業。如",
    "X34n0639_001:0943b14": "其無信。心多混濁。既唯信心。性必清淨也。故知。有",
    "X34n0639_001:0943b15": "信無智。增長愚癡。不能了別是非。緣愚癡。即生邪信",
    "X34n0639_001:0943b16": "也。若有智而無信。增長邪見。即是世智辨聰。增長異",
    "X34n0639_001:0943b17": "見。故此信心。亦以邪慧為體性。又有四義。一止疑",
    "X34n0639_001:0943b18": "故立信。恐後眾生。於修多羅。疑非佛說。故安如是。為",
    "X34n0639_001:0943b19": "破疑故。二破執故令生信。有執之時不解。令破其執。",
    "X34n0639_001:0943b20": "令生信解。三止餘謗故。若言餘人所說。恐多生謗。今",
    "X34n0639_001:0943b21": "言阿難親從佛聞。人即生信。四正邪見故。外道經首。",
    "X34n0639_001:0943b22": "皆阿[禾*憂]二字。以為吉祥。初有吉故。中後亦吉。阿之言",
    "X34n0639_001:0943b23": "無。[禾*憂]之言有。一切諸法。不離有無二字。故初置之。今",
    "X34n0639_001:0943b24": "為蕳邪見。故置如是。又信有二種。菩薩信心。深而",
    "X34n0639_001:0943c01": "不淺。無疑故。雖得二空理智。相欲取無上菩提。故下",
    "X34n0639_001:0943c02": "經云。除諸菩薩信力堅固者。必無退轉也。次二乘",
    "X34n0639_001:0943c03": "之人。淺而不深。雖言有生空理智。而求小果。中路退",
    "X34n0639_001:0943c04": "還。不能更進求大乘。故下經云。我等若聞淨佛國土",
    "X34n0639_001:0943c05": "教化眾生。都無欣樂。三凡夫之人。不深不淺。逢緣",
    "X34n0639_001:0943c06": "即起。猶若浮蓱。般若經云。凡夫之人。猶如輕毛。隨風",
    "X34n0639_001:0943c07": "東西。不能安住。俗詩云。客心無定所。如同不繫舟。又",
    "X34n0639_001:0943c08": "云。草命如點露等。謂無准定。即其事也。又書云。延陵",
    "X34n0639_001:0943c09": "致劒於松枯。又元[阿可+白]臣卿。煞雞為信。千里相期。尅時",
    "X34n0639_001:0943c10": "而至。存其信也。故仁義禮智信。最在後者。意令先行",
    "X34n0639_001:0943c11": "信也。又猩猩能言不離禽獸。鸚鵡能言不離飛鳥。人",
    "X34n0639_001:0943c12": "之無信。雖有其言。何殊鳥。故夫子云。事親者能竭其",
    "X34n0639_001:0943c13": "力。事君能置其身。與朋友交。言而有信。雖曰未學。吾",
    "X34n0639_001:0943c14": "必謂之學矣。又初云如是令生信者。有三義。一令眾",
    "X34n0639_001:0943c15": "生信是佛所說。二信身中有佛性。三信未來必得成",
    "X34n0639_001:0943c16": "佛。有如斯義。故初置之。淨法師解信云。心決定為信",
    "X34n0639_001:0943c17": "體。口決定為信相者。此義不然。法相錯矣。准百法論",
    "X34n0639_001:0943c18": "中。夫決定者。即當勝解為體。夫信者。乃以清淨為體。",
    "X34n0639_001:0943c19": "故知錯也。然唯識論中。以清淨為體。以有信故。心始",
    "X34n0639_001:0943c20": "證淨。若其無信。心則混濁。若逢境即起。此以邪慧為",
    "X34n0639_001:0943c21": "體。亦可信者以假慧為體。又唯識論云。於實得能。",
    "X34n0639_001:0943c22": "心清淨故。實有者四諦。得者信有三寶。能者信出世",
    "X34n0639_001:0943c23": "間善法。信此三故。名信清淨。是故經初者如是。意欲",
    "X34n0639_001:0943c24": "令生信三法故。後曰奉行生智故者。智慧既生。所以",
    "X34n0639_001:0944a01": "歡喜奉行也。又初令生信。令人堅。後令生智。即度",
    "X34n0639_001:0944a02": "生死。",
    "X34n0639_001:0944a03": "疏中十義釋信。趣極果之初因者。即資粮位也。果者。",
    "X34n0639_001:0944a04": "無上菩提之極果。初因者。地前四十心。資粮位初。以",
    "X34n0639_001:0944a05": "信為首。故云初因。最初發起大菩提心須具十德",
    "X34n0639_001:0944a06": "者。依發菩提心經云。一親近善友。二供養諸佛。三修",
    "X34n0639_001:0944a07": "習善根。四志求勝法。五心常柔和。六遭苦能忍。七慈",
    "X34n0639_001:0944a08": "悲厚純。八深心平等。九愛樂大乘。十求佛智慧。起",
    "X34n0639_001:0944a09": "三妙觀者。厭離有為心。即誓斷一切惡。律儀戒也。所",
    "X34n0639_001:0944a10": "有十方世界如虗空惡業。願皆斷盡。亦是三德之中。",
    "X34n0639_001:0944a11": "功德法身之因也。二求無上菩提心。即誓修一切善。",
    "X34n0639_001:0944a12": "攝善法戒也。十方世界如虗空善。願皆盡修。即是智",
    "X34n0639_001:0944a13": "德之因也。報身因也。三為度有情以。即誓度一切眾",
    "X34n0639_001:0944a14": "生。謂饒益有情戒也。十方世界所有眾生。願皆度盡。",
    "X34n0639_001:0944a15": "名為恩德。即是化身之因也。故稱三妙觀。亦是三聚",
    "X34n0639_001:0944a16": "淨戒。三身之因。圓成三德。疏引攝論云。清淨增上",
    "X34n0639_001:0944a17": "力等者。清淨即是於信。即疏云大菩提心。以善根為",
    "X34n0639_001:0944a18": "自體。善根之清淨也。增上力者。謂強緣也。疏云以",
    "X34n0639_001:0944a19": "善友為緣也。堅固心勝進者。即疏云不退屈為策發。",
    "X34n0639_001:0944a20": "策發身以。道始勝進。言策發者。亦退屈。即須專心趣",
    "X34n0639_001:0944a21": "求。更無餘想。發大誓願。以自邀誓。俗士中發心志操",
    "X34n0639_001:0944a22": "也。",
    "X34n0639_001:0944a23": "二入諦理之機漸者。即加行德也。二乘之人。得入見",
    "X34n0639_001:0944a24": "道初果。證生空理。菩薩之人。在加行位。將入初地。證",
    "X34n0639_001:0944b01": "二無我理法。須向善根中。首有五根五力。方始能證",
    "X34n0639_001:0944b02": "二空智。根力之初。皆有信根。有信力故。一切有漏無",
    "X34n0639_001:0944b03": "漏之善。因此事生。有信力故。諸魔不能屈伏。若依并",
    "X34n0639_001:0944b04": "州法師。應言入諦理之鳴漸。鳴漸者。如鳴鸖欲飛。初",
    "X34n0639_001:0944b05": "一尺二尺。乃至一丈十丈。乃至冲天。冲天之高。皆由",
    "X34n0639_001:0944b06": "漸飛之勢。謂大小二乘欲入聖道。乃以佛果。要須信",
    "X34n0639_001:0944b07": "根信力。方入見道。從見道入修道。修道入無學道。乃",
    "X34n0639_001:0944b08": "至成佛。成佛之因皆由生信。故名鳴漸。准薩婆多宗。",
    "X34n0639_001:0944b09": "四念處在暖位。四善根在頂。五根在忍。五力在世第",
    "X34n0639_001:0944b10": "一。若大乘宗。五根在暖。五力在忍世第一位中。此加",
    "X34n0639_001:0944b11": "行中首。有五根五力故。萬善以茲而生。四魔不能為",
    "X34n0639_001:0944b12": "害。方得入於見道。證取真如。",
    "X34n0639_001:0944b13": "言通妙真之證淨者。即道德也。通者達也。妙謂妙智。",
    "X34n0639_001:0944b14": "真謂真如。淨謂七淨信。復由證此淨妙真如四諦理。",
    "X34n0639_001:0944b15": "故入見道。入見道已。即能於三寶及戒。而能淨信。然",
    "X34n0639_001:0944b16": "此戒者。是聖所愛戒。道共定共俱戒也。謂但能於三",
    "X34n0639_001:0944b17": "寶所。生淨信心。聖道之戒。自然生也。如論中喻云。佛",
    "X34n0639_001:0944b18": "寶如能治病人。法寶如藥方。僧寶如看病人。闕一不",
    "X34n0639_001:0944b19": "可。令諸眾生。於三寶所。起此三心。聖所愛戒自然增",
    "X34n0639_001:0944b20": "長。戒增長故。得生人天。上妙果報。即離貧賤因也。故",
    "X34n0639_001:0944b21": "初言如是令生信也(四不壞信緣如別抄說)。然此經",
    "X34n0639_001:0944b22": "中。不正解淨字。下文但有遠塵離垢得法眼淨。然非",
    "X34n0639_001:0944b23": "正。餘文云有佛子心淨等。亦是淨信之義。又解。佛寶",
    "X34n0639_001:0944b24": "者導師。法寶如導師。僧寶如良伴。戒如所乘之騎。人",
    "X34n0639_001:0944c01": "佛法人。欲求無上法寶。必須世尊為大導師。引接眾",
    "X34n0639_001:0944c02": "生。入法正道。又須親近出家善友。以為伴侶。修持淨",
    "X34n0639_001:0944c03": "戒。以為乘騎。方引至於佛果寶所。既至寶所。離貧賤",
    "X34n0639_001:0944c04": "之因。恭敬三寶。故能越惡道。由此義故。初言如是令",
    "X34n0639_001:0944c05": "信心也。信現觀者。唯識第九。有六現觀。信現觀為",
    "X34n0639_001:0944c06": "首。",
    "X34n0639_001:0944c07": "四荷至德之嘉依者。即修道也。荷者負也擔也。至德",
    "X34n0639_001:0944c08": "者。謂佛果賢曰德。家者善也。立信者是彼常樂我淨",
    "X34n0639_001:0944c09": "之善因。欲證入此四。皆須有信。食法味之家手者。",
    "X34n0639_001:0944c10": "夫欲喫食。要須有手。欲食法味。非信不能。故言信為",
    "X34n0639_001:0944c11": "家手。言如大龍象者。為是龍如象。為是象即龍。龍",
    "X34n0639_001:0944c12": "象各別。有人解云。龍象各別。今則不然。謂帝釋放諸",
    "X34n0639_001:0944c13": "大象於黑山中。山中有龍宮。令諸龍等與象和合。由",
    "X34n0639_001:0944c14": "生象子。是龍體胤。故名龍象。龍象日行一萬餘里。如",
    "X34n0639_001:0944c15": "漢帝於嵐州大龍池邊。故諸馬務。因即生駒。名為龍",
    "X34n0639_001:0944c16": "馬。故取龍象以摧怨敵。以喻入道之人。能斷煩惱。威",
    "X34n0639_001:0944c17": "德高遠。猶如龍象也。以信為手者。謂象若無鼻。身",
    "X34n0639_001:0944c18": "壞命終。人若無信。道無由證也。以捨為牙者。如象",
    "X34n0639_001:0944c19": "有牙。能拒怨敵。人有於捨。能滅貪嗔。一切煩惱無能",
    "X34n0639_001:0944c20": "為害者。即以無貪等為捨也。以念為頸者。象有頸",
    "X34n0639_001:0944c21": "故。頸頭相連。人若有念。任持不忘。一切善業相續不",
    "X34n0639_001:0944c22": "斷。以慧為頭者。頭最在先。簡擇道路。慧最居上。了",
    "X34n0639_001:0944c23": "別是非。并州師云。今言頭者。意取兩眼。能見道路。",
    "X34n0639_001:0944c24": "最聰明故。喻正體後得二智。能善分別邪正道故。",
    "X34n0639_001:0945a01": "於其兩肩擔集善法者。即慚愧為兩肩也。以慚愧故。",
    "X34n0639_001:0945a02": "能擔集善法。崇重賢善。輕拒暴惡。亦可言前既以慧",
    "X34n0639_001:0945a03": "為頭。此戒定為兩肩也。",
    "X34n0639_001:0945a04": "五七聖財之元胎者。初始胎者亦始也。如基元初也。",
    "X34n0639_001:0945a05": "始并胎者。如兒在胎名初也。此聖財對治世間三種",
    "X34n0639_001:0945a06": "財故。一增長財。謂令人案磨斫風搥斧之類。而能去",
    "X34n0639_001:0945a07": "諸疹。增長肌膚。亦名為財。二適悅財。學者大商元規",
    "X34n0639_001:0945a08": "法寶者。謂學法者。由如商家。以福德易智慧。以智慧",
    "X34n0639_001:0945a09": "易福德。如俗市易。名之為商家。喻金銀綵帛之類。同",
    "X34n0639_001:0945a10": "此寶物。能令適悅故。三吉祥財。謂四時八節贈賞百",
    "X34n0639_001:0945a11": "索調達之類也。西方人人。至於時節。多贈吉祥茅草",
    "X34n0639_001:0945a12": "鮮花之屬。以表吉祥故。又依瑜伽論中。世出世財",
    "X34n0639_001:0945a13": "對治。總有十五。總為頌曰。行樂不通六。時地窮引脫。",
    "X34n0639_001:0945a14": "足往苦惡對。灾害燒無斷。第一行者。謂世間財寶。",
    "X34n0639_001:0945a15": "增長惡行。必定令人沉淪生死。出世聖財。能生善行。",
    "X34n0639_001:0945a16": "令諸行人清昇彼岸。二樂者。世間之財。唯得一身",
    "X34n0639_001:0945a17": "之樂。王官逼迫。常生愁惱。出世聖財。必歸常樂。三",
    "X34n0639_001:0945a18": "世間五欲財物。不通六根。唯濟色欲二界。躭樂財物。",
    "X34n0639_001:0945a19": "出世聖財。通於六根。廣陰三界。濟於四生五欲故。",
    "X34n0639_001:0945a20": "四世間財寶。時有時無。縱暢一生。命終還散。出世聖",
    "X34n0639_001:0945a21": "財。盡恒沙劫。常時有故。五地者。世間之財。色香味",
    "X34n0639_001:0945a22": "觸。唯欲界地。出世聖財。通九地故。六盡者。世間財",
    "X34n0639_001:0945a23": "用有窮盡。出世聖財。歷劫無盡。即蓮花出水有不可",
    "X34n0639_001:0945a24": "盡義。譬如一燈然百千燈。冥者皆明。明終不盡。七",
    "X34n0639_001:0945b01": "引者。世間財能引入生死。沉淪苦海。出世聖財。能引",
    "X34n0639_001:0945b02": "行人至菩提故。八脫者。世間財五家有分。王賊水",
    "X34n0639_001:0945b03": "火不孝子。共用為主。有可脫義。出世財寶得不喪。歷",
    "X34n0639_001:0945b04": "劫逾明。九往者。世間財。不能令人往到涅槃。出世",
    "X34n0639_001:0945b05": "聖財。能引眾生。出生死故。十足者。世間財寶。縱得",
    "X34n0639_001:0945b06": "千億。慳惜轉增。施設於人。終不厭足。出世財寶。洽放",
    "X34n0639_001:0945b07": "貧人。縱滿塵劫。無有慳惜。令諸眾生。皆足用故。十",
    "X34n0639_001:0945b08": "一苦惱者。世間財寶。縱滿百千萬。苦惱更多。以繫屬",
    "X34n0639_001:0945b09": "王被駈逐故。而不自在。出世聖財。用周法界。而無愁",
    "X34n0639_001:0945b10": "惱。故釋賦云。多求空事苦事苦惱。少欲即有涅槃。",
    "X34n0639_001:0945b11": "十二惡對治者。世間財寶。恐人劫脫。常應守護。而不",
    "X34n0639_001:0945b12": "睡眠。出世財寶。蕭然無滯。故釋子賦言。善哉釋子。任",
    "X34n0639_001:0945b13": "性沉浮。類簪去俗。捨去無憂等。此中應說。以翻子高",
    "X34n0639_001:0945b14": "稱快樂因緣(云云)。十三灾者。世間財寶。資長五欲",
    "X34n0639_001:0945b15": "之身。雖望安身。必為灾害。故彼論云。世間大灾。無過",
    "X34n0639_001:0945b16": "生老病死。妃憶桃李之容。像逼桑榆之歲。且初生之",
    "X34n0639_001:0945b17": "時。常居穢惡之處。頭白面皺。人所不喜。坐起呻吟。餘",
    "X34n0639_001:0945b18": "命無幾。一旦命終。橫屍地上。色變汙流。賤生平愛子。",
    "X34n0639_001:0945b19": "遠離不看。雖蹔哭時。人知還笑。故知此身實為灾也。",
    "X34n0639_001:0945b20": "十四燒惱者。彼論喻云。如人患疥。向火炙之。初快",
    "X34n0639_001:0945b21": "癢故。遂以手把。不知少時痛之難忍。眾生之身。躭財",
    "X34n0639_001:0945b22": "愛色。競覓名利。由如向火快癢之時。却墜惡道之中。",
    "X34n0639_001:0945b23": "何殊搔疥之痛。十五無斷。世間財寶。有斷盡期。出",
    "X34n0639_001:0945b24": "世聖財。必無斷盡。故下經云。以此乘物。周給一國。猶",
    "X34n0639_001:0945c01": "尚不匱。何況諸子。",
    "X34n0639_001:0945c02": "六善九因之俶樂。俶樂者初始義也。春即俶為初。落",
    "X34n0639_001:0945c03": "是秋之初。故爾雅云。俶落權輿肇殂元始等。皆初始",
    "X34n0639_001:0945c04": "義也。問。何故列名但有八因。解云。以其先信心。方",
    "X34n0639_001:0945c05": "始有欲。信為欲依。故希望故。此之八因。皆以信為初。",
    "X34n0639_001:0945c06": "以善法為本。有善方信。信於善生。善九因者。初單",
    "X34n0639_001:0945c07": "列名。次以配屬。三依瑜伽論。一句列名。一句復釋。復",
    "X34n0639_001:0945c08": "有一一解釋(如疏可知)。言欲為所依起悕望者。希謂希",
    "X34n0639_001:0945c09": "憶。望謂求望。故名為欲。然欲有三義。一善欲。二不善",
    "X34n0639_001:0945c10": "欲。三無記欲。初善欲者。有四種善。一世間善。謂起願",
    "X34n0639_001:0945c11": "希求。唯樂世間三界果報。然世間欲中云。初求欲界。",
    "X34n0639_001:0945c12": "五塵境界妙物。如色等。二求色界。四禪及已離喜樂",
    "X34n0639_001:0945c13": "灌灑其身等果報。三求無色界。非想非非想等。二",
    "X34n0639_001:0945c14": "聲聞欲。希四諦故。三緣覺欲。希求緣生。自利樂故。",
    "X34n0639_001:0945c15": "四菩薩欲。修六波羅密。自他利故。然世間欲望。三",
    "X34n0639_001:0945c16": "塗極苦。雖是於善。望彼三乘。還是於苦。今言欲為根",
    "X34n0639_001:0945c17": "本者。即是希望無上菩提也。若二乘人。斷煩惱障。希",
    "X34n0639_001:0945c18": "證有餘涅槃。菩薩之人。斷所知障。希證無住涅槃。故",
    "X34n0639_001:0945c19": "言希欲也。二不善欲者。謂樂煞生偷盜十惡五逆。",
    "X34n0639_001:0945c20": "既言沉淪三塗果故。三無記欲者。謂學威儀工巧",
    "X34n0639_001:0945c21": "書畵□也。二作意者。即百法論遍行五中。作意為",
    "X34n0639_001:0945c22": "性。既於菩薩望為欲。還須驚覺心王。求取菩提。無",
    "X34n0639_001:0945c23": "退屈故。三觸所集起者。百法論中。觸為體性。既其",
    "X34n0639_001:0945c24": "希須。懃勞作意。不願世間不善無記起心。唯求妙菩",
    "X34n0639_001:0946a01": "提果。即以菩提為體性緣故。如作西方業者。一心正",
    "X34n0639_001:0946a02": "念阿彌陀佛。十念成就。得生西方。即將心王所。對彼",
    "X34n0639_001:0946a03": "西方。西方即是勝上緣也。四受所引攝領在心故",
    "X34n0639_001:0946a04": "者。如聽講既在解勝之言。起心希學。必須作意領受。",
    "X34n0639_001:0946a05": "攝心任持。若於聞思修三慧之中。聽已不受。何殊寫",
    "X34n0639_001:0946a06": "清水於覆盆。勞而無益。五定為增上心微寂故者。",
    "X34n0639_001:0946a07": "欲得慧生。先須禪定。心如不定。唯事攀緣。心亂不安。",
    "X34n0639_001:0946a08": "慧何起。故言定能發慧。慧從定生也。小乘之人。即須",
    "X34n0639_001:0946a09": "白骨水火林木不淨無我界分別觀等。若菩薩之人。",
    "X34n0639_001:0946a10": "作唯識無相無生真如三性觀等。入此觀已。心意清",
    "X34n0639_001:0946a11": "淨。即樂其中。故詩云。入定觀空有。出定空有吟。送將",
    "X34n0639_001:0946a12": "出入定。復觀空有心。偈云。菩薩清凉月。猶如畢竟空。",
    "X34n0639_001:0946a13": "眾生心水淨。菩提影現中。又如大澤長川滄波萬頃。",
    "X34n0639_001:0946a14": "澄空散彩對暎雲天。眾生定心亦復如是。必須清淨",
    "X34n0639_001:0946a15": "皎潔。遠離攀緣。智慧雲天。菩提覆彩。皎皎清澈。朗然",
    "X34n0639_001:0946a16": "當心。故詩云。水闊還香遠。川長雲影深。故須定也。",
    "X34n0639_001:0946a17": "六慧為最勝擇善惡故者。既因禪定而得慧生。應須",
    "X34n0639_001:0946a18": "分別是非邪正。若無有慧。必沉外道邪見教中。既能",
    "X34n0639_001:0946a19": "簡擇。唯希正覺。此最勝妙。喻云。蒲州法師講時。初有",
    "X34n0639_001:0946a20": "多人。後唯一女。法師問言。何因不向餘處聽。答云。弟",
    "X34n0639_001:0946a21": "子見僧多處。即是好講。弟子但只好心。亦不解法師",
    "X34n0639_001:0946a22": "言語。法師歎云。此女人者。即是解瑜伽論。何以故。慧",
    "X34n0639_001:0946a23": "能蕳擇最勝故。七解脫為堅固息纏縛故者。既能",
    "X34n0639_001:0946a24": "定慧雙融。即應二鄣俱喪。煩惱所知既離。故稱解脫",
    "X34n0639_001:0946b01": "堅固。不復更染。即息纏縛故。八出離為後邊覺道",
    "X34n0639_001:0946b02": "滿故者。既出二種生死。即志求一妙法身涅槃。故言",
    "X34n0639_001:0946b03": "覺道滿故。後邊身者。即法身也。涅槃經云。如來身者。",
    "X34n0639_001:0946b04": "是後邊身。離食身。即其義也。如是八種法出離由何。",
    "X34n0639_001:0946b05": "謂由解脫。解脫由何。由於智慧。如是乃至。欲為何事。",
    "X34n0639_001:0946b06": "唯由信心。故疏云信既為欲依。故最初令起。今言如",
    "X34n0639_001:0946b07": "是者。為令生信也。或機者。如戶樞也。故書樞機一發。",
    "X34n0639_001:0946b08": "榮辱之至。亦是初也。",
    "X34n0639_001:0946b09": "七啟機門之勝手。啟者會也發也。機者所作之機也。",
    "X34n0639_001:0946b10": "謂彼眾生。沉淪五苦。在淤泥中。如來起大慈大悲。廣",
    "X34n0639_001:0946b11": "說教法。初明序分。令信如。先令眾生以信為手。後說",
    "X34n0639_001:0946b12": "正宗。會三歸一。由如教手向下。相就眾生。即須信手",
    "X34n0639_001:0946b13": "向上。兩手相接。能拔苦故。諸一切種諸冥滅。拔眾生",
    "X34n0639_001:0946b14": "出生死淤泥。即其義也。謂諸眾生所覆起煩惱鄣。鄣",
    "X34n0639_001:0946b15": "於涅槃。沉沒欲流。名煩惱鄣。又迷無明。障智慧故。名",
    "X34n0639_001:0946b16": "所知障。今者如來說諸教法。令眾生斷煩惱障。證大",
    "X34n0639_001:0946b17": "涅槃。名為斷德。又令智慧日日增長。除所知鄣。名曰",
    "X34n0639_001:0946b18": "智德。又拔眾生泥。即是恩德。今言泥者。以異熟識為",
    "X34n0639_001:0946b19": "土。煩惱無明為水。無始時來相間雜。故名為泥。或以",
    "X34n0639_001:0946b20": "業為水。能招無記之身。令諸眾生出生入死。故號為",
    "X34n0639_001:0946b21": "泥。又信如手者。譬乘大舟汎於溟海。若其無手。飄沒",
    "X34n0639_001:0946b22": "蒼生波。有手動攬。一無沉溺。故知人無兩手。何以乘",
    "X34n0639_001:0946b23": "舟。人若無信。如何修道。故安如是。初令生信。然此",
    "X34n0639_001:0946b24": "信心。百法論二十一心所有法中之一數也。如其有",
    "X34n0639_001:0946c01": "信。兼遇善緣。二十一法念念增長。如逢惡緣。生於不",
    "X34n0639_001:0946c02": "信。二十一法。剎那剎那。生歸於不善。汎不息顛墜淤",
    "X34n0639_001:0946c03": "泥。故起世經云。閻羅王為罪人說偈云。汝得人身不",
    "X34n0639_001:0946c04": "修善。如至寶山空手歸。汝今自造還自受。如今叫喚",
    "X34n0639_001:0946c05": "欲何為(云云)。",
    "X34n0639_001:0946c06": "八湛心水之清珠者。以有信故。心即清淨。若其無信。",
    "X34n0639_001:0946c07": "性即渾黃。故唯識論云。信如水清珠。能清濁水。西方",
    "X34n0639_001:0946c08": "之人。欲清一池濁水。將一竹竿。以縷繼頭。將彼明珠",
    "X34n0639_001:0946c09": "以繫綖頭。又安置輪細。細下有珠。置濁水中。一池水",
    "X34n0639_001:0946c10": "應時清潔。上合喻者。如來大師由如竹竿。說法猶如",
    "X34n0639_001:0946c11": "縷綖。明月寶珠猶如於信。眾生若聞世尊說法一四",
    "X34n0639_001:0946c12": "句偈。生淨信心。念念除滅無量劫來生死濁水。故言",
    "X34n0639_001:0946c13": "信如清珠也。應說菩薩清凉月偈記。",
    "X34n0639_001:0946c14": "九建名道之良資者。名謂名聞。道謂道德。名謂無名",
    "X34n0639_001:0946c15": "天地始。有名萬物母。亦可名非常名。道者即道可道",
    "X34n0639_001:0946c16": "非常道。良謂善也美也。資謂流行也。君子立身行道。",
    "X34n0639_001:0946c17": "善仁義智信。以為道德也。孔子曰。先王有至德要道",
    "X34n0639_001:0946c18": "以順天下者。即仁義禮智信也。今言名道者。即禮義",
    "X34n0639_001:0946c19": "也。故知君染依於信。臣依於忠。父依於慈。子依於孝。",
    "X34n0639_001:0946c20": "虫依翼。魚依尾。鳥依於孚。獸依乳。以訓養生也。左丘",
    "X34n0639_001:0946c21": "明云。兵食信三不可棄。然國無兵。無以摧怨敵。國無",
    "X34n0639_001:0946c22": "食。百姓飢荒。本既不寧。邦安何也。然信者。國無信",
    "X34n0639_001:0946c23": "立。君臣之道不行。君臣無信。禍亂發作。故知信者君",
    "X34n0639_001:0946c24": "子之國也。如其有信。即知有國也。呂氏春秋云。口信",
    "X34n0639_001:0947a01": "之為功大矣。天行不信。則不能成其歲。地行不信。則",
    "X34n0639_001:0947a02": "草木不大。春之得風。風不信。則其花不開。憂之得暑。",
    "X34n0639_001:0947a03": "暑不信。則萬物不長。秋之得雨。雨不信。則其穀不堅。",
    "X34n0639_001:0947a04": "冬之得寒。寒不信。則其地不剛。故知以天地之大。四",
    "X34n0639_001:0947a05": "時之化。由不能信以不信成。豈呪人乎。",
    "X34n0639_001:0947a06": "十欵衷誠之佳待者。欵謂曲也。異也。忠誠者信也。佳",
    "X34n0639_001:0947a07": "者好也。待者禮也。尊者上也。且有明信。沼沚者小池",
    "X34n0639_001:0947a08": "水。毛者謂土毛也。毛草翡翠。毛猫牛尾及兔毛等。蘋",
    "X34n0639_001:0947a09": "者大浮萍也。蘩者。春秋言婆薺。婆薺者即婆呵也。蘊",
    "X34n0639_001:0947a10": "藻者海藻也。可薦者貢進也。羞者上也。謂此毛草。豈",
    "X34n0639_001:0947a11": "是珍奇。向海將住云為異。意欲明其皆有信也。而",
    "X34n0639_001:0947a12": "況君子結二國之信者。齊魯二國。常相征伐。魯國求",
    "X34n0639_001:0947a13": "和。齊云。汝鼎來方與汝和。魯國與鼎。仍不肯受。恐復",
    "X34n0639_001:0947a14": "重索。邀令信人。亦名季札展送來。我始能受。若非此",
    "X34n0639_001:0947a15": "人。我終不受。恐是偽故。季展即魯大夫也。言大車",
    "X34n0639_001:0947a16": "無輗者。四馬車中安龍頭及身以橫木貫之。一馬牽",
    "X34n0639_001:0947a17": "即行。名之為輗。以車無輗者。謂車轅頭牛項上曲",
    "X34n0639_001:0947a18": "木也。以繩繄處。即是輗也。又有依春秋解二國之",
    "X34n0639_001:0947a19": "信云。秦魏不和。恒相征伐。後魏索和。秦邀魏言。汝得",
    "X34n0639_001:0947a20": "三足寶鼎。送我國來。我即和也。魏恡寶鼎。還別澍一",
    "X34n0639_001:0947a21": "鼎。以送秦國。秦主報言。汝若令柳下惠及委布送鼎",
    "X34n0639_001:0947a22": "來。我與授取。如其魏主自來。我亦不受。為彼二子有",
    "X34n0639_001:0947a23": "其仁信。不狂於我。魏主令柳下惠及季希卿。將此鼎",
    "X34n0639_001:0947a24": "賞與秦主。季希秦言。臣不能去。此鼎實偽。不可報秦",
    "X34n0639_001:0947b01": "國是實鼎。魏主大嗔。季希奏言。信者是臣之國。鼎者",
    "X34n0639_001:0947b02": "是陛下之國。陛下豈將偽鼎。而令臣失信耶。臣乍煞",
    "X34n0639_001:0947b03": "身。不能失信。魏主難言。不信萬乘之國。而信二子二",
    "X34n0639_001:0947b04": "言者。皆由信也。即延陵置信。由掛劒於松枝。及亡名",
    "X34n0639_001:0947b05": "法師疏事。若依疏合。取春秋第一周鄭交質。正合疏",
    "X34n0639_001:0947b06": "意。應撿之。又解。信義有二種。汎大溟海。假手以行",
    "X34n0639_001:0947b07": "舟。度生死河。行信以發慧(即出生死故)。遊壙野而有手。持",
    "X34n0639_001:0947b08": "甲杖以捍怨家。出生死而有信。信發慧而斷煩惱(即能",
    "X34n0639_001:0947b09": "發慧解)。",
    "X34n0639_001:0947b10": "又前之十門。依真俗解。必須心有清淨。信意發方生。",
    "X34n0639_001:0947b11": "心水混濁。則無信意。未知此經三周之中。何文明於",
    "X34n0639_001:0947b12": "清淨信義。解云。下經初周云。諸佛出於五濁惡世。",
    "X34n0639_001:0947b13": "謂劫濁乃至命濁。眾生垢重慳貪嫉妒。成就諸佛以",
    "X34n0639_001:0947b14": "方便。於一佛乘。分別說有三乘。即由心濁不信。於一",
    "X34n0639_001:0947b15": "分三。今既說一故清淨。下經云。有慚愧至廣讚一乘",
    "X34n0639_001:0947b16": "道。又佛子心淨等。故知心淨即是信心。信心既出。故",
    "X34n0639_001:0947b17": "說一乘也。第二周中。汝舍利弗。尚於此經以信得",
    "X34n0639_001:0947b18": "入。乃至非己智分。又言。若人信歸佛等。第三周中。",
    "X34n0639_001:0947b19": "諸比丘。若如來自知涅槃時到。眾有清淨等。故欲入",
    "X34n0639_001:0947b20": "二乘之捨智。必須有信心。故前言信為入法之初機。",
    "X34n0639_001:0947b21": "即其義也。問。何須發心而出信意。解云。有四種。一",
    "X34n0639_001:0947b22": "見法欲滅發心。二見惡業受苦發心。三見佛神通發",
    "X34n0639_001:0947b23": "心。四讀誦大乘。諦觀其理。由斯四義。方發信心。",
    "X34n0639_001:0947b24": "正釋其文依四義轉者。如可知。轉者生也起也。雖言",
    "X34n0639_001:0947c01": "四義。子細尋之。乃有七義。初依譬喻轉下。即以此喻",
    "X34n0639_001:0947c02": "彼。或當所說已下。以今況古。第二之中亦有二句。初",
    "X34n0639_001:0947c03": "近遠法之教誨。或字已下。即之教誨。第三唯一。謂問",
    "X34n0639_001:0947c04": "答轉。第四亦有二。初即許可轉。第二或字已下。信可",
    "X34n0639_001:0947c05": "轉。總成七句。并州法師云。此有三句。一依譬喻轉。",
    "X34n0639_001:0947c06": "二依方便轉。三以今況古轉。初譬喻轉者。如有說言。",
    "X34n0639_001:0947c07": "如是須達富貴。如北方毗沙門相似。北方天王。功德",
    "X34n0639_001:0947c08": "最勝。故偏舉之。或如是堂中西柱團直。與東柱無異。",
    "X34n0639_001:0947c09": "即是譬喻。或可如是此人聰明監識。如彼朗日。能除",
    "X34n0639_001:0947c10": "暗瞑。更無有異。皆譬喻轉。法中合者。謂阿難言。如",
    "X34n0639_001:0947c11": "是今日說。如昔如來所說。更無有異。故言如是。二",
    "X34n0639_001:0947c12": "依方便轉者。如是所傳說。三以今況古轉者。謂如",
    "X34n0639_001:0947c13": "來昔日所說。是本質教。我今所說。修多羅章句。亦令",
    "X34n0639_001:0947c14": "捨權取實。行一乘因。證一乘果。如我昔聞更無有異",
    "X34n0639_001:0947c15": "者。是影像教。我雖不能親證。然我所說如是文句影",
    "X34n0639_001:0947c16": "像。如我昔聞。定無有異也。或可阿難所傳如是文句。",
    "X34n0639_001:0947c17": "是本質教。眾生聽聞稟之修行。是影像教。自餘亦本",
    "X34n0639_001:0947c18": "亦影像者。就阿難一人。望佛是影。若望眾生。還是本",
    "X34n0639_001:0947c19": "質。非本非影者。就眾生。阿難傳教故非本。不親聞佛",
    "X34n0639_001:0947c20": "所說。又非影像。餘可知。依問答轉者。如疏可知。此",
    "X34n0639_001:0947c21": "方問答。言汝向寺去。答言。阿我已兩即言阿(烏郎反)。准",
    "X34n0639_001:0947c22": "流俗中。只合言若(而也反)。若者若也。若即如也。還如是",
    "X34n0639_001:0947c23": "如此及是等語也。依許可轉者。如疏可知。准金剛",
    "X34n0639_001:0947c24": "般若經中。亦有許可轉。須菩提問言。應云何住。云何",
    "X34n0639_001:0948a01": "降伏其心。佛答言。應如是住至其心。初即許可。後方",
    "X34n0639_001:0948a02": "廣陳降伏住道之義。亦許可轉。又阿難化弟子之中。",
    "X34n0639_001:0948a03": "總持第一。領受佛語。如瓶寫水置於盆等。更無遺漏。",
    "X34n0639_001:0948a04": "所以今日能傳教法。與佛無異。即涅槃經云。金剛銅",
    "X34n0639_001:0948a05": "鐵寶器雖殊。互盛得水。味無差別。不可以器別故水",
    "X34n0639_001:0948a06": "味有殊。不可以水味不殊言器是一。佛之說教。傳與。",
    "X34n0639_001:0948a07": "阿難。阿難領受。傳與諸大菩薩及大聲聞。菩薩等轉",
    "X34n0639_001:0948a08": "又我等。傳人雖殊。教體唯一。不可以別故與教有差。",
    "X34n0639_001:0948a09": "不可以教不殊言機是一。合喻可知。章疏家。取真",
    "X34n0639_001:0948a10": "諦三藏明結集三事。解如是者。稍似不當。若出如是",
    "X34n0639_001:0948a11": "來意。引此即得。若以如是義不當也(此中應敘結集緣起。如餘抄說)",
    "X34n0639_001:0948a12": "如是者感應之端也。此是武都山隱士劉虬註法花",
    "X34n0639_001:0948a13": "經之語也。并州法師說喻云。今言感應等語者。如似",
    "X34n0639_001:0948a14": "何物。如馬蜂之類。土中舍上。鑽為穿穴。乃取草中青",
    "X34n0639_001:0948a15": "虫及蜘蛛等。於其穴中。日別呪曰。似我似我。如是經",
    "X34n0639_001:0948a16": "歷多日。其虫頭上兩角乃生。更經多時。肚下六脚又",
    "X34n0639_001:0948a17": "生。其腰纖細。如蜂無異。羽翼成長。如彼大蜂。飛騰無",
    "X34n0639_001:0948a18": "異。以法合者。其虫即是感。其蜂即是應。感應相快。與",
    "X34n0639_001:0948a19": "蜂無異。諸佛化生亦復如是。眾生有感。如來即應。為",
    "X34n0639_001:0948a20": "說妙法。令入道中。如將虫來置於窠穴。根機既熟。為",
    "X34n0639_001:0948a21": "授記言。汝等眾生。於我滅後乃至現在。若能於法花",
    "X34n0639_001:0948a22": "經。一念生隨喜心者。我皆與授阿耨菩提之記。即是",
    "X34n0639_001:0948a23": "呪云似我似我也。既得授記。因即悟道。正體後得二",
    "X34n0639_001:0948a24": "智俱生。如彼虫頭生於兩角。能行六度。如虫六脚。神",
    "X34n0639_001:0948b01": "通自在遊歷十方。於諸佛所聽聞正法。如彼虫蜂飛",
    "X34n0639_001:0948b02": "騰自在。故云如是者感應之瑞也。作呼轍者。謂經",
    "X34n0639_001:0948b03": "初之如是兩字。能呼。即一部經中所明。權實理事。如",
    "X34n0639_001:0948b04": "是俗。如是有如空。如是性如是相。悉皆如是故。初言",
    "X34n0639_001:0948b05": "轍者謂轍車。盡地轍底。亦如言雍州。兩字能呼。一切",
    "X34n0639_001:0948b06": "百姓。無不盡矣。",
    "X34n0639_001:0948b07": "長耳三藏以三寶釋如是者。善得經意也。故論云。三",
    "X34n0639_001:0948b08": "寶最吉祥。故我經初說。且就佛寶。三世諸佛共說不",
    "X34n0639_001:0948b09": "異名如等者。下經自云。十方三世佛。說法之儀式。我",
    "X34n0639_001:0948b10": "今亦如是。說無分別法。又云。從久至如是說。二就",
    "X34n0639_001:0948b11": "法寶者。法寶相古今不異故名為如等者。下云。所謂",
    "X34n0639_001:0948b12": "諸法如是相如是性。如是果報本末究竟等。即是就",
    "X34n0639_001:0948b13": "法明如是。又云。如是性相義。至乃能知是事。即古今",
    "X34n0639_001:0948b14": "不異。名之為如也。唯識論云。真謂真實。如謂如常。亦",
    "X34n0639_001:0948b15": "古今不異之義也。三就僧寶。如疏可知。又言。兩",
    "X34n0639_001:0948b16": "物相似曰如。一物無非曰是。謂此左手。恰如右手。名",
    "X34n0639_001:0948b17": "之為如。即如如意。義是如意。既無餘物。名之為是。謂",
    "X34n0639_001:0948b18": "佛所說一切法藏。與過去佛。更無有異。阿難所傳亦",
    "X34n0639_001:0948b19": "無有異。名之為如。阿難親從佛聞。定是釋迦所說。名",
    "X34n0639_001:0948b20": "之為是。故言如是。",
    "X34n0639_001:0948b21": "上來所說如是。總有十五解。一立之所以。二智度論",
    "X34n0639_001:0948b22": "有一釋。三佛地論有四釋。四真諦三藏法師一釋。註",
    "X34n0639_001:0948b23": "法花一釋。註無量義一。[玩兀+正]公一。光宅一。梁武帝一。長",
    "X34n0639_001:0948b24": "耳三藏三解。因釋如是之言。別出三藏解釋。初傳",
    "X34n0639_001:0948c01": "教理解者。敬順於理曰如。依教修行稱是。故言如是。",
    "X34n0639_001:0948c02": "依境智解者。妙境為如。妙智稱是。今依境智。故言",
    "X34n0639_001:0948c03": "如是。依福慧解者。福為如。慧為是。欲使福慧二事",
    "X34n0639_001:0948c04": "齊修。故言如是。依真俗解者。契真曰如。會俗稱是。",
    "X34n0639_001:0948c05": "如所說法。常依二言。故言如是。依師資解者。阿難",
    "X34n0639_001:0948c06": "所說。如於佛語。師弟相承。簡不相似。故稱為是。依",
    "X34n0639_001:0948c07": "文理解者。以文為如。以理為是。故言如是。依教化",
    "X34n0639_001:0948c08": "者。如說法者。教前人云。汝當如是發菩提心。明此教",
    "X34n0639_001:0948c09": "化。發云如是。依揩定者。如即揩法。是即定詞。如佛",
    "X34n0639_001:0948c10": "所說。一切皆是。故言如是。依勸聽者。如說傳經者",
    "X34n0639_001:0948c11": "告時眾云。如是當聽我昔所聞。故言如是。依舉喻",
    "X34n0639_001:0948c12": "解者。如見世尊。及阿難說經之時。威德熾盛。如日光",
    "X34n0639_001:0948c13": "明。當知此人所說必是。故言如是。依隨遮解者。說",
    "X34n0639_001:0948c14": "隨理稱如。遮妄是。去妄顯真。故言如是。依審定者。",
    "X34n0639_001:0948c15": "有人言。汝之所說。可審定耶。答言。如是之法。我昔具",
    "X34n0639_001:0948c16": "聞。此事如是。依非解者。如謂不異。非非曰是。故言",
    "X34n0639_001:0948c17": "如是。依是解者。如斯之言。是佛口說。故言如是。",
    "X34n0639_001:0948c18": "依引況者。如所說法。如過去佛所說不異。故云如是。",
    "X34n0639_001:0948c19": "俱融解者。謂動靜雙融。一異俱喪。唯如為是。故言",
    "X34n0639_001:0948c20": "如是(云云)。",
    "X34n0639_001:0948c21": "次我聞者。此中經疏分為四門。初明我義。二立我所",
    "X34n0639_001:0948c22": "由。三出聞體性。四問答妨難。疏云。非謂我者定屬",
    "X34n0639_001:0948c23": "一人者。此是故人之意。謂在經會萬二千人俱。乃至",
    "X34n0639_001:0948c24": "菩薩八萬人等。並各有我。皆悉同聞。故云非一人也。",
    "X34n0639_001:0949a01": "法師云。將結集時。曼殊室利。及阿難陀諸羅漢",
    "X34n0639_001:0949a02": "等。共結集云。如是甚深名句文義。我昔所聞。故稱如",
    "X34n0639_001:0949a03": "是。等取餘人。又何故但言阿難我聞。謂能具彼根",
    "X34n0639_001:0949a04": "處勝故。根謂具彼利根。餘人愚鈍。非利根故。處謂住",
    "X34n0639_001:0949a05": "於人天處故。故曰自稱我。不舉餘人。非如龍鬼。雖有",
    "X34n0639_001:0949a06": "聰明。是器非處。非如愚人是處非器。阿難既具。故稱",
    "X34n0639_001:0949a07": "我聞。",
    "X34n0639_001:0949a08": "疏云。然我有三一妄所執我謂外道等所橫計我者。",
    "X34n0639_001:0949a09": "謂唯識中。吠世師計二十五諦。及勝論師計我等。略",
    "X34n0639_001:0949a10": "有三種。第一執我者。謂體常周遍。量同虗空。隨所遠",
    "X34n0639_001:0949a11": "業受苦樂故。第二執我者。謂我體雖常。其量不定。隨",
    "X34n0639_001:0949a12": "身大小。有卷舒故。第三執我者。謂我體至細。如一極",
    "X34n0639_001:0949a13": "微。潛轉身中作事業故。若依毗婆沙對法唯識第六",
    "X34n0639_001:0949a14": "等論。謂我有二種。一遍計所執我。即薩迦耶是。二數",
    "X34n0639_001:0949a15": "取趣我。即補特伽羅是。此我通於外道凡夫橫計。即",
    "X34n0639_001:0949a16": "世布我也。言數取趣者。謂前異熟滅。後異熟生。數取",
    "X34n0639_001:0949a17": "諸趣。故云數取趣。靜法師疏云。寒雲低復舉。落雪斷",
    "X34n0639_001:0949a18": "還連。又靜三藏云。更緣諸趣。名補特伽羅。謂生已更",
    "X34n0639_001:0949a19": "生。緣諸趣故。名為更緣。就薩迦耶見中。復分三。分",
    "X34n0639_001:0949a20": "別行緣蘊我。謂分別分五蘊。橫計解行故。緣謂緣蘊",
    "X34n0639_001:0949a21": "作行解也。二分別所起我。若准分別綠蘊我。不分別",
    "X34n0639_001:0949a22": "所起我。我即有廿。且初從色蘊。一執色是我。二有諸",
    "X34n0639_001:0949a23": "色。三色屬於我。四我在色中。色蘊既然。四蘊皆爾。五",
    "X34n0639_001:0949a24": "蘊即成二十句也。二分別所起我。此於我境上起。",
    "X34n0639_001:0949b01": "前行緣蘊我。但於五蘊上起。若分別行緣蘊我。及分",
    "X34n0639_001:0949b02": "別所起我。有六十五。且初色蘊為能執我體。即取餘",
    "X34n0639_001:0949b03": "四蘊。為所分別我。且初中受蘊。一我有諸受。即受是",
    "X34n0639_001:0949b04": "我瓔珞諸受用物也。二受屬於我。即受是我僮僕。三",
    "X34n0639_001:0949b05": "我在受中。是我窟宅。酬上三句。即想蘊。我有諸想。想",
    "X34n0639_001:0949b06": "屬於我。我在想中。亦准前瓔珞等。亦配上三句。此二",
    "X34n0639_001:0949b07": "句既爾。行識准前知。既一蘊下有三句我。四句即成",
    "X34n0639_001:0949b08": "十二。兼取能執我一。即成十三。既色蘊為頭有十三。",
    "X34n0639_001:0949b09": "次受蘊為頭亦有十三。乃至轉次以下。識蘊為能執",
    "X34n0639_001:0949b10": "我體。亦有十三。五蘊各有十三。即成六十五我。外道",
    "X34n0639_001:0949b11": "等虗妄所執橫計我也。",
    "X34n0639_001:0949b12": "第二出我所以。略有四句。一有依於無。二無依於有。",
    "X34n0639_001:0949b13": "三無依於無。四有依於有。初有依於無者。如外道等。",
    "X34n0639_001:0949b14": "執有龜毛菟角。不知毛角本體是無。以見牛有角。謂",
    "X34n0639_001:0949b15": "菟亦有。又如世間人忽然死已。火焚燒並從灰燼。又",
    "X34n0639_001:0949b16": "五思念當情當情。名之為有。死人無體。故名為無。眾",
    "X34n0639_001:0949b17": "生邪見。執遍計我。名之為有。更執有體。即是為無也。",
    "X34n0639_001:0949b18": "二無依有者。如人夜行。有見杌木。將為人鬼。生驚",
    "X34n0639_001:0949b19": "怕心。杌木非人。名之為無。杌木有體。故名為有。亦如",
    "X34n0639_001:0949b20": "空花是無。眼病是有。見眼病故。見彼空花。即無依有。",
    "X34n0639_001:0949b21": "眾生亦爾。有漏五薀雖復是有。於我強於其上遍計",
    "X34n0639_001:0949b22": "執我。即無依有。三無依於無者。即是遍計所執本。",
    "X34n0639_001:0949b23": "更於其上。起自他分別往來。又是虗故。名依於故。亦",
    "X34n0639_001:0949b24": "可五薀四大。本來是無。於其薀上。強於我。又於是無。",
    "X34n0639_001:0949c01": "此執五薀身是我。名為總我。於中執有作用是別我。",
    "X34n0639_001:0949c02": "即依總我生依於分別。名為別。如安慧師云。見相二",
    "X34n0639_001:0949c03": "分。是遍計所執。體性是空。即於此相見二分之上。起",
    "X34n0639_001:0949c04": "遍計所執。是一重妄。又於妄上受執於我。即是二重",
    "X34n0639_001:0949c05": "妄。故言無依於無。若依護法論師。見相二分。是依他",
    "X34n0639_001:0949c06": "起性。四有依於有者。涅槃德中。真如之理。體常住",
    "X34n0639_001:0949c07": "故。名之為有。此涅槃德中。實有常樂我淨故。即有依",
    "X34n0639_001:0949c08": "於有。前三依。依遍計強執有我。後一依涅槃四德。實",
    "X34n0639_001:0949c09": "有真我。",
    "X34n0639_001:0949c10": "二假施設我者。即涅槃理中。常樂我淨也。為欲除二",
    "X34n0639_001:0949c11": "乘四倒。假設我故。凡夫執有漏五薀之身。為常樂我",
    "X34n0639_001:0949c12": "淨。此即無常計常。於苦計樂。無我計我。不淨計淨。",
    "X34n0639_001:0949c13": "二乘之人。厭離生死。求樂涅槃。唯作無常無樂無我",
    "X34n0639_001:0949c14": "無淨等觀。此即二乘迷涅槃言無我。凡夫迷生死言",
    "X34n0639_001:0949c15": "有我。故今破之。外人問言。凡夫理然是倒。二乘邪亦",
    "X34n0639_001:0949c16": "是倒。解云。涅槃理中。實有常樂我淨假設。據實而論。",
    "X34n0639_001:0949c17": "真理中唯智相應。蕭然冥會。此但無名相中。假施設",
    "X34n0639_001:0949c18": "故。所以中論偈言。諸佛或說我。或說於無我。諸法實",
    "X34n0639_001:0949c19": "相中。無我無非我。諸佛或說我。說佛果位中。有常樂",
    "X34n0639_001:0949c20": "我淨。或說於無我者。凡夫之中。無常樂我淨。並皆是",
    "X34n0639_001:0949c21": "遍計所執。諸法實相中無我無非我。無我者。無外道",
    "X34n0639_001:0949c22": "凡夫之我。無非我者。有涅槃常樂我淨之我。即智度",
    "X34n0639_001:0949c23": "論中。有四悉擅。悉擅者宗也。一世間悉擅。即有於我。",
    "X34n0639_001:0949c24": "二第一義悉擅。即言無我。三各各為人悉擅。即無我",
    "X34n0639_001:0950a01": "無非我。四對治悉擅。三中皆有對治。謂世間對治出",
    "X34n0639_001:0950a02": "世間也。",
    "X34n0639_001:0950a03": "三世流布我者。喻如提羅瓔鳥食油麻花。以食花故。",
    "X34n0639_001:0950a04": "遂損其油。時人呼為食油之鳥。今之立名亦復如是。",
    "X34n0639_001:0950a05": "提婆達多是天授。耶若達多是祠授。如此方立名。言",
    "X34n0639_001:0950a06": "思忠思孝思禮等。據其身中。實無忠無孝。假施設故。",
    "X34n0639_001:0950a07": "立名字也。如世間立名多有不便。昔時虢王有弟。",
    "X34n0639_001:0950a08": "出作外官。其語吃。後虢王令一官人。往彼相看。其彼",
    "X34n0639_001:0950a09": "官人見來欲問。言虢王好在不。為語吃。乃重言虢王",
    "X34n0639_001:0950a10": "虢王。傍人不隨口即虢廿餘虢王見虢已。語既不得。",
    "X34n0639_001:0950a11": "始於庭住作字。乃至出世云為病。餘人不解。莫[怡台+存](云",
    "X34n0639_001:0950a12": "云)。",
    "X34n0639_001:0950a13": "言今阿難稱不同前二即無我之大我者。不同外道",
    "X34n0639_001:0950a14": "凡夫橫計執我。不同大般涅槃強施設我。今阿難稱",
    "X34n0639_001:0950a15": "我。即是世間流布我。世間人共傳。顯自他故。雖是世",
    "X34n0639_001:0950a16": "間流布之我。不同凡夫生執著我故。故言如是無我",
    "X34n0639_001:0950a17": "之大我。大我者。於三藏教中。得自在故。今阿難稱我。",
    "X34n0639_001:0950a18": "如富人稱貧。得無學位。謙言有我。凡夫稱我。如貧人",
    "X34n0639_001:0950a19": "稱富。實無有我。橫計我故。又阿難在法花會中。身在",
    "X34n0639_001:0950a20": "初果。未除我執身。由有八我。初煩惱俱生我。二煩惱",
    "X34n0639_001:0950a21": "習氣我。三分別所知我。四分別習氣我。至佛滅後結",
    "X34n0639_001:0950a22": "集之時。方證羅漢。雖得無學果。但無分別煩惱我。俱",
    "X34n0639_001:0950a23": "生煩惱我。由有所知障中四。煩惱障中二。即是聲聞",
    "X34n0639_001:0950a24": "起舞。緣覺臨粧。習氣由在。今稱我者。由有六我。縱得",
    "X34n0639_001:0950b01": "羅漢果。稱我亦無有失。",
    "X34n0639_001:0950b02": "并州法師。於此我聞。八門分別。一總別。二遮表。三明",
    "X34n0639_001:0950b03": "四一五問六答七難八通。初總別者。總唯是於我。別",
    "X34n0639_001:0950b04": "即分五薀十二入十八界等(云云)。二遮表者。遮謂",
    "X34n0639_001:0950b05": "自指己身親從佛聞。遮彼傳聞及有增減之失。表謂",
    "X34n0639_001:0950b06": "非謂我者定屬一人。我謂諸薀世俗假者。三明三",
    "X34n0639_001:0950b07": "者。即是然有三。初與第三可知。第二言假施設等者。",
    "X34n0639_001:0950b08": "對治二乘無常等病。說於四德。言四德者。准涅槃三。",
    "X34n0639_001:0950b09": "四處解釋。各各不同。且就一家所言。如來之身。無漏",
    "X34n0639_001:0950b10": "五蘊之所成故。集無漏色。色體既常。受想行識亦是",
    "X34n0639_001:0950b11": "於常。必有於樂。必是於淨。既其有淨。必有於我。不同",
    "X34n0639_001:0950b12": "凡夫。是無常故。必是於苦。以有苦故。必是不淨。以不",
    "X34n0639_001:0950b13": "淨故。即是無我。此之四德必不相離。名大涅槃。四",
    "X34n0639_001:0950b14": "取一者。即是今傳法者已下文是。不同前二者。與前",
    "X34n0639_001:0950b15": "解別。謂不同外道橫遍計我。不同世人世流布我。亦",
    "X34n0639_001:0950b16": "不同二乘一向無我。今言我聞。即是大般涅槃樂淨",
    "X34n0639_001:0950b17": "常我。此謂無我之大我也。此應三性分別。初是遍計",
    "X34n0639_001:0950b18": "性。次是依他性。亦可是圓成實性。薩婆多宗云。世",
    "X34n0639_001:0950b19": "間名字。皆遍計故。護法救云。若善心中稱名字者。豈",
    "X34n0639_001:0950b20": "唯遍計。亦通依他。遍計中有十六種我。涅槃中有十",
    "X34n0639_001:0950b21": "六種我。成三十二我。五問六答七難等。如疏可知。",
    "X34n0639_001:0950b22": "問言。不稱我者。乃稱聞。准對法論偈云。補特伽羅。實",
    "X34n0639_001:0950b23": "無言說。以具四緣。是故建立。一若說無我通蘊處界",
    "X34n0639_001:0950b24": "知此說誰者。謂若有我者。即有五薀十二處十八界",
    "X34n0639_001:0950c01": "等。既言無我。薀處界即無。蘊處界既無。欲言阿誰聞。",
    "X34n0639_001:0950c02": "故顯阿難也。二順世間。可知。三除無我怖者。若",
    "X34n0639_001:0950c03": "其有我。今身修福因。後我相續。可有福報。今既無我。",
    "X34n0639_001:0950c04": "修道何為。無物受報。為誰修學。為除此怖。故須說我",
    "X34n0639_001:0950c05": "也。四有自他染淨者。謂若有我即有彼此。有染有",
    "X34n0639_001:0950c06": "淨。既無有我。即無因無果。無福無智。何名同教(云云)。",
    "X34n0639_001:0950c07": "第八通中云。正宗雖復顯真。序不求於俗。故言我",
    "X34n0639_001:0950c08": "聞。欲明染淨不殊真俗虗空。虗空與塵。本來有別。不",
    "X34n0639_001:0950c09": "可言塵在空住。即言空體是於塵。染淨之性本體殊。",
    "X34n0639_001:0950c10": "真俗二諦由來別。不可言真不離俗。即言染淨體是",
    "X34n0639_001:0950c11": "同。但應除染淨體存。去塵虗空在。若言染淨體是一。",
    "X34n0639_001:0950c12": "亦應去塵空亦除。又有三種我。一見心中起我。謂",
    "X34n0639_001:0950c13": "外道邪見心中起我。二慢心中起我。謂前三種。雖斷",
    "X34n0639_001:0950c14": "分別煩惱。俱生煩惱由在。既有俱。還有我慢。三清",
    "X34n0639_001:0950c15": "淨心中起我。即阿難是。離彼邪慢。淨心起我故。論云。",
    "X34n0639_001:0950c16": "離彼見慢稱清淨名言。即清淨名中稱我。稱我者主",
    "X34n0639_001:0950c17": "宰也。第七末那是主。是第八識之主。無始計我。即",
    "X34n0639_001:0950c18": "俱生也。第六意識為宰。能分別宰割故。亦可俱生煩",
    "X34n0639_001:0950c19": "惱為主。分別煩惱為宰。宰割當來善惡處故。",
    "X34n0639_001:0950c20": "言大我者。准涅槃第四說有八自在我。一者能分一",
    "X34n0639_001:0950c21": "身以為多身。身形大小猶如微塵。充滿十方無量世",
    "X34n0639_001:0950c22": "界。如來之身實非微塵。以自在故。現微塵身。如是自",
    "X34n0639_001:0950c23": "在。則為大我。二者示一微塵身。滿大千世界。如來",
    "X34n0639_001:0950c24": "之身。實不滿於大千世界。何以故。以無動故。以有自",
    "X34n0639_001:0951a01": "在故名大我。三能以滿大千界身。輕舉飛空。遍於",
    "X34n0639_001:0951a02": "廿恒沙等諸佛世界。而無障礙。佛身實無輕重。以自",
    "X34n0639_001:0951a03": "在故。名為大我。四如來一心本安住不動。所可示",
    "X34n0639_001:0951a04": "化無量形類。具有心者。皆見如來。如來又時或造事。",
    "X34n0639_001:0951a05": "而令眾生各各得解。佛身常住。而令他土一切皆見。",
    "X34n0639_001:0951a06": "如是自在。名為大我。五云何根自在。謂如來諸根。",
    "X34n0639_001:0951a07": "皆能見色聞聲臰香別觸味智等。如來六根亦不見",
    "X34n0639_001:0951a08": "見聞聲觸智等。以自在故。名之大我。六以自在故。",
    "X34n0639_001:0951a09": "得一切諸佛心。亦無得相。何以故。以無所得故。若有",
    "X34n0639_001:0951a10": "法者。不名為得。實無所有。云何名得。若屬如來法有",
    "X34n0639_001:0951a11": "得相。是知諸佛不得涅槃。以無所得故。名為涅槃。以",
    "X34n0639_001:0951a12": "自在故。得一切法。得諸法故。名為大我。七者。以自",
    "X34n0639_001:0951a13": "在故。如來演說一偈之義。經無量劫。義亦不盡。所謂",
    "X34n0639_001:0951a14": "若於虗空施惠。如來爾時都亦不生一偈之相。世間",
    "X34n0639_001:0951a15": "之人。以四句為偈。隨世俗故。說名為偈。一切法性亦",
    "X34n0639_001:0951a16": "無有說。以自在故。名為大我。八者。如來遍滿一切",
    "X34n0639_001:0951a17": "之處。猶如虗空。虗空性不可得見。如來亦爾。實不可",
    "X34n0639_001:0951a18": "見。以自在故。令一切見。如是自在。故名大我。",
    "X34n0639_001:0951a19": "疏云。三慧齊備者。謂聞思修慧。由多聞故。離覆瓶之",
    "X34n0639_001:0951a20": "失。審思故。離漏瓶之失。由有修故。離汙瓶之失。離此",
    "X34n0639_001:0951a21": "三失。故言阿難如寫瓶水置之一器。若只言阿難聞",
    "X34n0639_001:0951a22": "於三藏教。則不通遍於諸法得自在義。不可總顯三",
    "X34n0639_001:0951a23": "名。即有煩惱故。亦別三慧加行善。餘此三法即是生",
    "X34n0639_001:0951a24": "得。生得非出世因。故不記見覺知也。",
    "X34n0639_001:0951b01": "第三通中云。若非名字或非親聞從他傳聞。為佛在",
    "X34n0639_001:0951b02": "時。有一外道。名曰弘廣。十仙外道之一數也。性甚聰",
    "X34n0639_001:0951b03": "明。來問佛言。世尊過去無量劫來。及以今生成佛已",
    "X34n0639_001:0951b04": "來。所度眾生。離生死入涅槃。知其數不。佛為說喻云。",
    "X34n0639_001:0951b05": "如一大城。唯有一門。此大城門一人守。若有百姓來",
    "X34n0639_001:0951b06": "入此城。守門之人。一無鄣隔。此守門人。頗知入城之",
    "X34n0639_001:0951b07": "人數多少不。外道答言。但令其入。必無知數。佛報言。",
    "X34n0639_001:0951b08": "此大城者。喻大般涅槃佛法大城。守門人者。即是於",
    "X34n0639_001:0951b09": "我。百姓入者。所度眾生。我化眾生入涅槃城。但知化",
    "X34n0639_001:0951b10": "之。豈可定數。時外道聰慧。即白佛言。我今迴心。願為",
    "X34n0639_001:0951b11": "守門之人者。歸心佛法。即度出家。如來一代說法三",
    "X34n0639_001:0951b12": "藏教。悉能總持。一無錯謬。常為眾生。教三藏法。化眾",
    "X34n0639_001:0951b13": "生令得道果。無量無邊。今若言阿難聞者。恐轉從外",
    "X34n0639_001:0951b14": "道處聞。即是傳聞之謬。今言我聞。離傳聞之失。故稱",
    "X34n0639_001:0951b15": "我聞。阿難總持者。迦葉因中為老比丘。釋迦身是",
    "X34n0639_001:0951b16": "沙彌。勤弟子令一日誦千言。兼乞兩人食。每生憂惱。",
    "X34n0639_001:0951b17": "若出乞食。而癈其功。時阿難身為大富長者。見此沙",
    "X34n0639_001:0951b18": "彌面有憂色。問其所由。如上所說。即語言。阿難自今",
    "X34n0639_001:0951b19": "已後。勿餘處乞食。又發願。當來與阿難弟子。總持第",
    "X34n0639_001:0951b20": "一。我本願故。今得總持第一。",
    "X34n0639_001:0951b21": "出聞體中。分為八門。一總辨。二別明。三依識分別。四",
    "X34n0639_001:0951b22": "依比量。五明聞。六就因。七見聞相對。八問答分別。初",
    "X34n0639_001:0951b23": "總聞者。即聞謂耳根等文是。二別明聞者。雖依大乘",
    "X34n0639_001:0951b24": "已下文是。三諸識分別名聞者。即若但聞聲已下文",
    "X34n0639_001:0951c01": "是。四依比量名聞者。瑜伽已下文是。五明聞者。即耳",
    "X34n0639_001:0951c02": "根名聞者已下是。六就因者。即因聞所成已下文是",
    "X34n0639_001:0951c03": "疏云。聞謂耳根下。第三出體。問卒爾耳識聞聲聞。同",
    "X34n0639_001:0951c04": "時意識聽受教義。何故不言耳識聞耶。答言若道",
    "X34n0639_001:0951c05": "聞。即攬餘人。故疏云今廢耳別就我總稱。簡餘人故。",
    "X34n0639_001:0951c06": "所以不言耳意聞等。如欲盛米。言汝張袋。把袋之人",
    "X34n0639_001:0951c07": "的開袋口。不可張底。底即是別。若言張口。參差自開",
    "X34n0639_001:0951c08": "於口。所以今言我聞者。亦復如是。但就總稱而言我",
    "X34n0639_001:0951c09": "聞。的是根意等聞聲。若言耳聞。耳應自聞。不說於意",
    "X34n0639_001:0951c10": "識聞。不須應根發識。今但言我聞。的知和合名為聞。",
    "X34n0639_001:0951c11": "若薩婆多宗。唯根能聞。耳根若壞。必不能聞(云云)",
    "X34n0639_001:0951c12": "經部師宗。唯識能聞。根不能聞。何以故。且就眼能見",
    "X34n0639_001:0951c13": "色。唯見障內之色。若有光明。方見障外。如彼明珠。以",
    "X34n0639_001:0951c14": "光明故。能見內外種種等色。若是於識。障外而能了",
    "X34n0639_001:0951c15": "知。皎然當心。無量恒沙。剎那皆遍。故識能聞。非根聞",
    "X34n0639_001:0951c16": "也。若依大乘。根境識三。眾緣和合。方能聞也。謂須",
    "X34n0639_001:0951c17": "有所依了別識所緣境。遍行五作意等。及不想應中",
    "X34n0639_001:0951c18": "和合。具此九法。方名為聞也。唯識論中。要令五心。方",
    "X34n0639_001:0951c19": "名我聞。所謂卒爾。尋求。決定。染淨。等流。又依大乘。",
    "X34n0639_001:0951c20": "夫耳須具九緣。一種子。依耳識種子故。二說有本識。",
    "X34n0639_001:0951c21": "依第八識故。三染淨。依第七識。四分別。依第六識。五",
    "X34n0639_001:0951c22": "同境。自依根。六作意。七須有耳識。八須有聲塵。九須",
    "X34n0639_001:0951c23": "空。若眼見。即加光明為十。",
    "X34n0639_001:0951c24": "疏云。然根五義勝於識等者。此是根境屬識名應如",
    "X34n0639_001:0952a01": "五義。一根所依識。已依根故。二根所發識者。如欲",
    "X34n0639_001:0952a02": "聞聲。要須有根。方能發識見聞覺故。三根助識。如了",
    "X34n0639_001:0952a03": "別前境。要須根助。如其一根。無了別故。四所屬識。如言",
    "X34n0639_001:0952a04": "眼識耳識等。屬根故。五根如識者。是情収。根亦是情。",
    "X34n0639_001:0952a05": "故名如根。由根具此五義勝。所以但言根聞。不說識",
    "X34n0639_001:0952a06": "等。又縱根起境不現者。識如不起。根若永壞。亦不行。",
    "X34n0639_001:0952a07": "縱壞現前。闕緣不起也。又彼論問言。根境皆與識為",
    "X34n0639_001:0952a08": "緣。何得識從根得言號眼識耳識等。何故不名色識",
    "X34n0639_001:0952a09": "等耶。故彼答言。由前五義勝於識故。從根得名。同有",
    "X34n0639_001:0952a10": "情故。如迦末羅熱病損壞眼根。於青等境。皆見為",
    "X34n0639_001:0952a11": "黃。豈不由根識有異變耶。境依識上無此義故。所以",
    "X34n0639_001:0952a12": "識從根得其名。不明誰別見聞。由此疏取五義為勝。",
    "X34n0639_001:0952a13": "能無少義。若據正文。合取對法論後文出見聞等體。",
    "X34n0639_001:0952a14": "以釋聞體。何以得知。故論第二問言。為眼見色為識",
    "X34n0639_001:0952a15": "等耶。答非眼見亦非識等。以一切法無作用故。由有",
    "X34n0639_001:0952a16": "和合。假立為見。又由六義。眼等於見色聞聲。於中是",
    "X34n0639_001:0952a17": "最增勝。非由識等能見色等。何等為六。一由生因。根",
    "X34n0639_001:0952a18": "能生識為生因故。耳根若壞。耳識不行。若耳根存。識",
    "X34n0639_001:0952a19": "方生。二由依處。識依根故。不如其死亡。無依止處。三",
    "X34n0639_001:0952a20": "由無動轉者。根常一類故。如睡眠時。雖諸識有不行",
    "X34n0639_001:0952a21": "時。根常存故。四由自在者。不待緣合。根常故有。不如",
    "X34n0639_001:0952a22": "於識對境始生。五莊嚴者。謂此根端嚴身故。六聖所",
    "X34n0639_001:0952a23": "說者。聖教經中。總說根能見色等故。如下經中。得千",
    "X34n0639_001:0952a24": "二百耳功德等。不言識等得功德故。如是所說六種",
    "X34n0639_001:0952b01": "相貌。於識等中皆不可得。准此論文出見聞體。應取",
    "X34n0639_001:0952b02": "六義勝於識等。",
    "X34n0639_001:0952b03": "疏云。若但聞聲等者。是耳識及同緣意識聞聲故。是",
    "X34n0639_001:0952b04": "現量境。緣名義。是五識後尋求意識。緣彼聲上能詮",
    "X34n0639_001:0952b05": "名所詮義。故言便在意識中發。引瑜伽論言聞謂比",
    "X34n0639_001:0952b06": "量也。有人言。此若但聞聲等語。是瑜伽論問辭。後",
    "X34n0639_001:0952b07": "引瑜伽云聞謂比量等。是答辭。此亦不然。前是解語。",
    "X34n0639_001:0952b08": "後瑜伽論文為證。非問答辭也。五八唯現量。七唯",
    "X34n0639_001:0952b09": "非量。第六通三量。聞謂非量者。五根對境。一向現",
    "X34n0639_001:0952b10": "量収。耳識聞聲亦是現量攝。唯第六意識是比量収。",
    "X34n0639_001:0952b11": "以彼意識能分別比度故。耳識所聞既緣名句文身。",
    "X34n0639_001:0952b12": "即是比量。又同時聞聲。是現量意識。定中緣境亦",
    "X34n0639_001:0952b13": "是現量。若散心緣名義。即是比量。今瑜伽論云聞謂",
    "X34n0639_001:0952b14": "比量。意取耳識意識緣名於時。故言比量。又何故",
    "X34n0639_001:0952b15": "定中緣境現量収。即如八地以上菩薩。於定中起神",
    "X34n0639_001:0952b16": "境通。遊歷十方。於諸佛所聽聞正法。要是現量。根互",
    "X34n0639_001:0952b17": "用故。問。此菩薩意識定中能聽中正法。為同諸佛",
    "X34n0639_001:0952b18": "六根牙。為同眾生并二乘聽。答。疏云耳名聞者。即",
    "X34n0639_001:0952b19": "是卒爾耳識。與同時意識為門。親得其聲。意方聞故。",
    "X34n0639_001:0952b20": "耳若迷亂。必不聞聲。意識無由緣名義故。以二為",
    "X34n0639_001:0952b21": "門者。即率爾耳識。同時意識。此二應親聞教時。與第",
    "X34n0639_001:0952b22": "六意識為門。熏習在總者。熏在第六尋求意總聞。",
    "X34n0639_001:0952b23": "非第八識也。三熏習中。名言熏習也。然意識有多",
    "X34n0639_001:0952b24": "種。有現行意識。獨頭意識。獨頭意識即尋求意是也。",
    "X34n0639_001:0952c01": "因聞所成等者。因率爾耳識不壞。同時意識相因",
    "X34n0639_001:0952c02": "先聞教聲。從初為名。不可言耳意等聞知故但言我",
    "X34n0639_001:0952c03": "聞也。",
    "X34n0639_001:0952c04": "見聞覺知等者。即第七覺聞分別也。如眼識能見須",
    "X34n0639_001:0952c05": "具十緣。耳識能聞具於九緣。覺者鼻舌身根所受外",
    "X34n0639_001:0952c06": "境。且如香氣。即是外境觸於鼻根。鼻根能聞。識能覺",
    "X34n0639_001:0952c07": "了。具此三義。名之為覺。第六意識。名之為知。",
    "X34n0639_001:0952c08": "疏云。名等詮義非色等故者。名等。等取文句二身。能",
    "X34n0639_001:0952c09": "詮理故詮文。各詮字性。句詮差別。文即是字。為二所",
    "X34n0639_001:0952c10": "依也。非色等者。等取香味觸也。此名句文身。既依聲",
    "X34n0639_001:0952c11": "上建立。能詮表法。今言聞者。即聞教聲也。若言見覺",
    "X34n0639_001:0952c12": "知等。乃是色香味觸。此方佛事。色香味等。非能詮表。",
    "X34n0639_001:0952c13": "故不可言見覺知等。只言我聞。故知娑婆世界。但以",
    "X34n0639_001:0952c14": "音聲名義等而為佛事。音謂諸方言音。乃八音。金石",
    "X34n0639_001:0952c15": "絲竹匏土革木。聲謂汎爾出聲。所謂咲聲語聲。男聲",
    "X34n0639_001:0952c16": "女聲等。文者。文選文賦云。日月星宿。天之文也。江",
    "X34n0639_001:0952c17": "渭岳瀆。地之文也。禮樂詩書。人之文也。身是聚集之",
    "X34n0639_001:0952c18": "義。聚集多字。詮顯一物。名之為義。此土眾生。必須如",
    "X34n0639_001:0952c19": "此。若依餘國。即以香等而為佛事。即淨名經云。文殊",
    "X34n0639_001:0952c20": "與諸大眾。詣維摩詰室。食時既至。舍利弗言。食時既",
    "X34n0639_001:0952c21": "至。此諸大眾當依何食。淨名言。人者為食來耶。求法",
    "X34n0639_001:0952c22": "來耶。舍利弗言。我為法來。非為食也。於是淨名起通",
    "X34n0639_001:0952c23": "力。不起于座。開上界過四十二恒河沙佛土。有世界",
    "X34n0639_001:0952c24": "名香臺。皎然顯現。令諸大眾悉遙見彼香臺世界諸",
    "X34n0639_001:0953a01": "佛菩薩國土樹林。於是淨名語大眾言。誰能往彼取",
    "X34n0639_001:0953a02": "香食耶。以文殊威神力故。大眾默然。於是淨名語大",
    "X34n0639_001:0953a03": "眾言。此諸大眾。無乃可耻。文殊引佛語相譏言。如佛",
    "X34n0639_001:0953a04": "所言。勿輕末學。淨名居士不起于座。化作菩薩。在大",
    "X34n0639_001:0953a05": "眾前。淨名語化菩薩言。汝可往彼香積世界。如我辭",
    "X34n0639_001:0953a06": "曰。維摩詰頂禮世尊足下致禮。無量世尊少病少惱",
    "X34n0639_001:0953a07": "等。願得世尊所食之餘。於娑婆施作佛事。於是彼佛",
    "X34n0639_001:0953a08": "與其飯食。還土。彼諸菩薩無量無邊。悉隨化菩薩。至",
    "X34n0639_001:0953a09": "維摩舍。大眾食已。維摩問彼菩薩言。彼佛世尊。常說",
    "X34n0639_001:0953a10": "何法。令諸眾生得入律行。彼菩薩言。彼佛化生。無言",
    "X34n0639_001:0953a11": "無說。但聞彼佛微妙身香及以樹香。自然證入無量",
    "X34n0639_001:0953a12": "無邊甚深三昧法藏。故知彼佛香中。即有名句文身。",
    "X34n0639_001:0953a13": "即以聞香而為佛事。若依光明幢世界。但以光明而",
    "X34n0639_001:0953a14": "為佛事。見光之時。即得悟道。又准楞伽中。或有世界",
    "X34n0639_001:0953a15": "諸佛以動眉為佛事。彼諸菩薩。見彼世尊動眉之時。",
    "X34n0639_001:0953a16": "自然證入無量無邊甚深三昧。或有世界。動眼而為",
    "X34n0639_001:0953a17": "佛事。即如世人聰明之者。頻眉動眼。便即知意。即眼",
    "X34n0639_001:0953a18": "語也。此方既是語。何妨動眼即為佛事。或有世界瞪",
    "X34n0639_001:0953a19": "目而為佛事。即瞪眼也。彼諸菩薩。見佛瞪目。得入無",
    "X34n0639_001:0953a20": "量甚深法藏。或有世界。動頭而為佛事。或有世界。以",
    "X34n0639_001:0953a21": "謦咳彈指而為佛事。或有世界。以雷貝而為佛事。或",
    "X34n0639_001:0953a22": "有虗空而為佛事。即如須菩提。聲聞之人。以端身坐",
    "X34n0639_001:0953a23": "於一優婆姨家喫食。彼之如人。非常端正。佳麗絕群。",
    "X34n0639_001:0953a24": "見須菩提端嚴喫食。還起染心。語須菩提言。尊者可",
    "X34n0639_001:0953b01": "手子。於是須菩提作神通。遂滅此手。令如虗空。有",
    "X34n0639_001:0953b02": "言尊者可頭面。又滅頭面還如虗空。又言好身體。",
    "X34n0639_001:0953b03": "又滅其身總同虗空。並令不見。於是如人心生忙懼。",
    "X34n0639_001:0953b04": "為言尊者涌身向上。舉頭於虗空。喚言尊者尊者。還",
    "X34n0639_001:0953b05": "自虗悔過。於虗空中求哀懺悔。深知此身皆同虗空。",
    "X34n0639_001:0953b06": "故下經云。諸法不生不滅。乃至無有高有下。猶如虗",
    "X34n0639_001:0953b07": "空。即其義也。於是尊者忽然現身。女人言。尊者何處",
    "X34n0639_001:0953b08": "去來。答言。我元在此。女人見此事已。便證無生法忍。",
    "X34n0639_001:0953b09": "故知虗空亦為佛事。又可以觸而為佛事。即如花嚴",
    "X34n0639_001:0953b10": "經中。善財童子。經百廿城訪善知識。有人報言。彼大",
    "X34n0639_001:0953b11": "城中有一女人。名和修蜜神。汝可於彼求受諸法。童",
    "X34n0639_001:0953b12": "子即就其家叩門而入。彼女人問言。汝有何事而來",
    "X34n0639_001:0953b13": "至此。童子答言。求妙法故來至此。女人問言。汝能受",
    "X34n0639_001:0953b14": "我種種駈使。不違我命不。答言能。於是此女堂中羅",
    "X34n0639_001:0953b15": "綺芬芳。珠寶暐曄。此女人端正。諸相圓滿。人天無疋。",
    "X34n0639_001:0953b16": "□語童子言。若欲求法。當捉我手。童子不肯。遂便走",
    "X34n0639_001:0953b17": "出。自思念言。我來求法。何為今日逢此婬女。欲障道",
    "X34n0639_001:0953b18": "耶。又自念言。我今為法但論心貞。身觸求法。即迴參",
    "X34n0639_001:0953b19": "禮。於窓中望見室中。一切十方三世諸佛。皆在室中。",
    "X34n0639_001:0953b20": "於是女人喚童子直向床前。把女人手已。自然證得",
    "X34n0639_001:0953b21": "無量無邊甚深法藏。又令捉臂。復證無量無邊三昧。",
    "X34n0639_001:0953b22": "又令摩挲胸及腋下等。復證得無量無邊甚深三昧。",
    "X34n0639_001:0953b23": "能解無量百法明門行。故知觸為佛事。",
    "X34n0639_001:0953b24": "疏云要足聞熏習求出故者。此下經云。假使有人。行",
    "X34n0639_001:0953c01": "五波羅蜜。經無量劫。不如有人聞此法花經。一念生",
    "X34n0639_001:0953c02": "隨喜心功德。過前百千萬倍。又般若經云。三時捨恒",
    "X34n0639_001:0953c03": "沙身命布施經無量劫。不如聞此般若波羅蜜多經。",
    "X34n0639_001:0953c04": "受持讀誦一四句偈功德。過前百千萬倍(如是文大有)。故",
    "X34n0639_001:0953c05": "知欲證菩提。先須聞熏習。聞慧既生。思修之慧即具。",
    "X34n0639_001:0953c06": "三慧成滿。成出世故。疏云自善根力。是眾生。而就",
    "X34n0639_001:0953c07": "強緣。即是佛也。讀者應知。",
    "X34n0639_001:0953c08": "八問答分別者。就答中。開為六句。或五句亦得。初有",
    "X34n0639_001:0953c09": "三無一。即疏主如來有大定大智大悲等三。無一者。",
    "X34n0639_001:0953c10": "即久離戲論。曾不說法。二就強緣。即此文義相以下",
    "X34n0639_001:0953c11": "文是。三引論證成。即古無攝大乘論云是。四引經證",
    "X34n0639_001:0953c12": "成。即經亦言始從成道已下文是。五因。論復自說下",
    "X34n0639_001:0953c13": "是。六喻合。隨八時者。亦可是花嚴會中八念也。謂",
    "X34n0639_001:0953c14": "晝四夜四時為八。亦言作八呼召體業具位從屬。依",
    "X34n0639_001:0953c15": "呼隨墮在一處故。古解。隨墮八時者。是阿瑟扠。阿瑟",
    "X34n0639_001:0953c16": "扠者。此翻為八時。此翻梵語義稍差殊。靜三藏云。隨",
    "X34n0639_001:0953c17": "瑟證。此云樂欲。梵語聲勢相濫故也。謂世尊有三種",
    "X34n0639_001:0953c18": "大願大智大悲等故。隨眾生樂欲聞何義。自有長行",
    "X34n0639_001:0954a01": "偈頌。聚集顯現。文義相生。應言隨墮樂欲。引此證佛",
    "X34n0639_001:0954a02": "不說法。但取眾生為聞體。直非直說者。長行為直。",
    "X34n0639_001:0954a03": "偈頌為非直。或名詮自性為直。句詮差別為非直。亦",
    "X34n0639_001:0954a04": "可質語所說為直。巧妙言辭為非直。聚集顯現者。",
    "X34n0639_001:0954a05": "依五心章所明。有十二心。及十四心。如言諸行無常。",
    "X34n0639_001:0954a06": "具道諸字。即是卒爾耳識。同時意識。共聞諸聲。又尋",
    "X34n0639_001:0954a07": "求意識。分別名句。諸字既爾。行無常亦然。四各三心。",
    "X34n0639_001:0954a08": "三四十二。既知此句詮諸行無常。即有染淨心。簡擇",
    "X34n0639_001:0954a09": "是非。後又有決定心。總成十四心。由眾生有增上業",
    "X34n0639_001:0954a10": "力故。此文義相。皆悉聚集眾生識上。以此為體也。此",
    "X34n0639_001:0954a11": "意說。眾生心上影像為教體。不說本質教也(云云)。",
    "X34n0639_001:0954a12": "以能善入。是菩薩名也。此菩薩。於薄伽梵前。說阿毗",
    "X34n0639_001:0954a13": "達摩經。有攝大乘。如來印可。乃得成經。今難意者。為",
    "X34n0639_001:0954a14": "前但執眾生識上。善根力故。文義相生。無能說者。故",
    "X34n0639_001:0954a15": "此難云。若言如來不說一法。何故此菩薩說已。如來",
    "X34n0639_001:0954a16": "印之。乃得成經。斯即菩薩如來。但是能說。何故但云。",
    "X34n0639_001:0954a17": "聞者識上。而為教體性(答如疏文)。如勝鬘經。並無佛語。直",
    "X34n0639_001:0954a18": "至經末。如來印可。亦名為經。又十地經。金剛藏菩薩。",
    "X34n0639_001:0954a19": "解脫月菩薩。於他化自在天摩尼寶殿。為天眾說十",
    "X34n0639_001:0954a20": "地經。如來印可。即以為經。彼增上生故作是說者。",
    "X34n0639_001:0954a21": "說善入大乘菩薩。為增上力故。令於聞者識中。文義",
    "X34n0639_001:0954a22": "相生。亦非菩薩自能說法(云云)。",
    "X34n0639_001:0954a23": "此中龍軍論師。親光菩薩。或云有說。或言無說。今且",
    "X34n0639_001:0954a24": "略敘兩家有無意況。初言無者。即真諦三藏。清辨論",
    "X34n0639_001:0954b01": "師。龍軍宗等。不立諸法。故掌珍偈云。真性有為空。如",
    "X34n0639_001:0954b02": "幻緣生故。無為無有實。不起似空花。此偈初二句。破",
    "X34n0639_001:0954b03": "依他無。後之二句。不立圓成。二邊中道皆不立。如",
    "X34n0639_001:0954b04": "云彼增上緣力令於夢中得論呪等者。此是喻合。西",
    "X34n0639_001:0954b05": "方有婆羅門。一生已來。祠祀天神。欲求聰明道術。令",
    "X34n0639_001:0954b06": "於一切義理。皆悉解了。或於三年五年。相連不斷。天",
    "X34n0639_001:0954b07": "神愧之。即於夢中。教其誦論及呪。便得聰明。世間呪",
    "X34n0639_001:0954b08": "術無不解了。今說經者。亦復如是。天神已慚愧故。令",
    "X34n0639_001:0954b09": "於夢中得論呪等。曾不對面親教誦呪。諸佛大悲本",
    "X34n0639_001:0954b10": "願力故。令彼識上文義相生。非佛親說。何以故。增上",
    "X34n0639_001:0954b11": "力故也。即如此方高王觀世音經。元無世人說。夢中",
    "X34n0639_001:0954b12": "授也。但是自心成熟。無人對面為說法故。二親光",
    "X34n0639_001:0954b13": "論師等。亦有六句。一無戲論。故名為說。此中亦有有",
    "X34n0639_001:0954b14": "三無一。即蘊處界。對前三故。二就體願。故名為說。謂",
    "X34n0639_001:0954b15": "宜聞者以下是。三就因。為聞者識上以下文是。四引",
    "X34n0639_001:0954b16": "論證成。謂世親說言下是。五引經證成。謂由此經說",
    "X34n0639_001:0954b17": "下是。六引念喻成。如末尼天皷等是。此之六句。對前",
    "X34n0639_001:0954b18": "六門。明如來說法。親光言有說者。據佛利他。後得智",
    "X34n0639_001:0954b19": "之中。有五種思擇。安立思擇中。而為眾生說三乘教。",
    "X34n0639_001:0954b20": "此為本質教也。眾生識上文義相現。雖不親得。然似",
    "X34n0639_001:0954b21": "彼相。此為影像教也。然本質教。一向無漏。一相一味。",
    "X34n0639_001:0954b22": "影像之教。通漏無漏。眾生尋彼影教。悟解不同。種種",
    "X34n0639_001:0954b23": "差別。故通有漏也。涅槃經說喻云。由如照鏡。面有",
    "X34n0639_001:0954b24": "好惡。本面無分別。即是本質。本質之教無分別故。鏡",
    "X34n0639_001:0954c01": "中面有好惡。即是影像。影像之教有三乘別故。即道",
    "X34n0639_001:0954c02": "一雨所潤。是本質。三草潤各不同。是影像。或以刀照",
    "X34n0639_001:0954c03": "面。刀橫面橫。刀竪面竪。油中見面即黑。清水照面即",
    "X34n0639_001:0954c04": "白。銅器傍照。即中高四下。此即由緣不定。面有參差。",
    "X34n0639_001:0954c05": "影像本質。義例應知。然質影教。諸宗不同。初唯質",
    "X34n0639_001:0954c06": "無影者。即正量部親光論等。執法實有故。二唯影無",
    "X34n0639_001:0954c07": "質者。即小乘經論。經部師宗毗婆沙無性宗等。但言。",
    "X34n0639_001:0954c08": "聞者識上文義相生。不言說故。三影質俱存。即花嚴",
    "X34n0639_001:0954c09": "法花對法唯識清辨宗等。四質影俱無。即中百等論。",
    "X34n0639_001:0954c10": "般若等經。一義不立。一向歸空。故彼論言。若有所得",
    "X34n0639_001:0954c11": "空。應當有所空。所空不可得。何況得於空。今親光同",
    "X34n0639_001:0954c12": "護法無著等宗。教有質影。佛慈願力。名質教起。眾生",
    "X34n0639_001:0954c13": "識上善根熟力。能聞彼教。即影像生。兩相感擊增上",
    "X34n0639_001:0954c14": "緣故。名為說法。由此護法菩薩唯識偈云。展轉增上",
    "X34n0639_001:0954c15": "力。二識成決定。即其義也。言謂餘相續識差別故",
    "X34n0639_001:0954c16": "令餘相續差別識生彼此[牙(必心)+?]為增上緣故者。相續。謂",
    "X34n0639_001:0954c17": "佛與眾生。俱有五蘊相續。一期報體。言餘者。說者",
    "X34n0639_001:0954c18": "是聽者之餘。聽者是說者之餘故。故兩句法云餘相",
    "X34n0639_001:0954c19": "續也。由彼世尊說者本願緣力。識心之上。作三乘五",
    "X34n0639_001:0954c20": "乘常無常差別為說。故令眾生聞者善根力故。識心",
    "X34n0639_001:0954c21": "亦作三乘五乘常無常差別解也。故言令餘相續",
    "X34n0639_001:0954c22": "差別識生。此即質教也。故言彼此互為增上緣故者。",
    "X34n0639_001:0954c23": "此中不但是增上緣。望彼質教。亦有所緣。謂令彼識",
    "X34n0639_001:0954c24": "上文義相生。即影像教也。所慮所託。名所緣緣。所慮",
    "X34n0639_001:0955a01": "者。影像教也。自心緣慮。所託者。質教也。託本質。影方",
    "X34n0639_001:0955a02": "生故。",
    "X34n0639_001:0955a03": "疏云具有蘊處界等者。謂佛有無漏五蘊。捨無常色。",
    "X34n0639_001:0955a04": "獲得常色。受想行識亦復如是。又如來妙色身。即是",
    "X34n0639_001:0955a05": "色蘊。又。云何得長壽。[囗@力]力者。並是無漏五蘊。若為",
    "X34n0639_001:0955a06": "得知亦能說法。故下經云。願佛開微密。廣為眾生說。",
    "X34n0639_001:0955a07": "故知說法。",
    "X34n0639_001:0955a08": "疏云。由離分別名無戲論等者。謂分別執著心中說",
    "X34n0639_001:0955a09": "法。既有戲論。既證無分別智說法。故無戲論。豈不說",
    "X34n0639_001:0955a10": "法名無戲論。所言不說者。即是無分別。非謂不說即",
    "X34n0639_001:0955a11": "不說法。故般若經。菩薩不取福德。名取福德也。遠法",
    "X34n0639_001:0955a12": "師。依淨名經。釋如來不說法云。外離分別。名無戲論。",
    "X34n0639_001:0955a13": "此解極踈。應云心離分別。內外俱遣也。",
    "X34n0639_001:0955a14": "疏云。此中二解隨彼兩文綺互解釋者。且略解者。龍",
    "X34n0639_001:0955a15": "軍論師。以如來本願緣力故。眾生識上文義相生。若",
    "X34n0639_001:0955a16": "親光等。謂眾生善根力故。令如來識上文義相生。即",
    "X34n0639_001:0955a17": "綺互解釋。今別廣釋者。龍軍師等。據自義而不說。",
    "X34n0639_001:0955a18": "親光等。准何理而有說。解言。不說且有三義。一依真",
    "X34n0639_001:0955a19": "理正體無分別。故言不說。金剛般若論中云。平等真",
    "X34n0639_001:0955a20": "法界。佛不度眾生。二依法同故不說。謂三世諸佛說",
    "X34n0639_001:0955a21": "法共同。述而不作。更無別法說也。三依無執著故言",
    "X34n0639_001:0955a22": "不說。謂諸佛雖說種種諸法。而不執著文字戲論分",
    "X34n0639_001:0955a23": "別相也。故大般若楞伽云。始從成道。終至涅槃。於其",
    "X34n0639_001:0955a24": "中間。不說一字。維摩經云。夫說法者。無說無示。金剛",
    "X34n0639_001:0955b01": "般若云。如來無所說法。又云。如來有所說法。即為謗",
    "X34n0639_001:0955b02": "佛。金光云。佛果位中。唯有正智如如。准此等經。云佛",
    "X34n0639_001:0955b03": "不說也。又問。既言佛不說。眾生如何各各稟教得",
    "X34n0639_001:0955b04": "果發心等耶。答。即如迦旃延。神力被娑剌拏王。令",
    "X34n0639_001:0955b05": "打睡已。後夢中見種種境界。自見還俗起兵伐摧代",
    "X34n0639_001:0955b06": "多王。見彼叛代多王擒其自身。欲將刑罸。驚怖覺悟",
    "X34n0639_001:0955b07": "而不還俗。此即夢中自得境界。非有實事。此廣自緣。",
    "X34n0639_001:0955b08": "下當具述。又如經中說。佛在時。有一女人。僧次請僧。",
    "X34n0639_001:0955b09": "就家供養。并請說法。行至寺見老度僧。女請歸家。供",
    "X34n0639_001:0955b10": "養了即請說法。老師自知不解說法。語女言。可深低",
    "X34n0639_001:0955b11": "頭。便私走歸寺。其女舉頭。既不見僧。深生慚愧。即是",
    "X34n0639_001:0955b12": "聖中。更至寺中。至誠推逐。望得見僧。僧既耻女。竟不",
    "X34n0639_001:0955b13": "敢出。女不見僧。深生自云罪業。由斯自責。即證聖果。",
    "X34n0639_001:0955b14": "高王觀世音經。義亦同此。曾參母憶子遂嚙指。曾子",
    "X34n0639_001:0955b15": "心痛。便生喚解。此例然。又如世間虎嘯風生。龍吟",
    "X34n0639_001:0955b16": "雲起。虎自鳴。無心令彼風雲生起。春秋冬夏陰陽去",
    "X34n0639_001:0955b17": "來。草木萌芽。有生有死。父子之道。皆出天性。法等使",
    "X34n0639_001:0955b18": "然。此亦如是。眾生與佛。言不說法而能聞者。義同前",
    "X34n0639_001:0955b19": "喻也。二親光等言佛說法者。佛既有無漏色聲。由",
    "X34n0639_001:0955b20": "慈悲本願緣力。令彼色聲有言說故。故涅槃經云。已",
    "X34n0639_001:0955b21": "說法者。如爪甲土。其未說者。如大地土。又已說者如",
    "X34n0639_001:0955b22": "手中葉。其未說者如林中葉。勝鬘經云。如來妙色身",
    "X34n0639_001:0955b23": "等。法花已說如海一渧。大般若經三十二相。第廿六",
    "X34n0639_001:0955b24": "相。世尊梵音詞韻弘雅。隨眾多少無不等聞。八十種",
    "X34n0639_001:0955c01": "好中第六十五。世尊說法。隨眾大小等。第七十四。世",
    "X34n0639_001:0955c02": "尊說法。威儀次第等。又大般若云。世尊音聲。任運能",
    "X34n0639_001:0955c03": "遍三千大千界。十地論云。說者聽者俱以二事。一者",
    "X34n0639_001:0955c04": "善聲。二者善字。准此等諸文。知說法也。又解說不",
    "X34n0639_001:0955c05": "說者。據理不說。據智即說。據正體智不說。後得智即",
    "X34n0639_001:0955c06": "說。據法報不說法身說。報身自受用身不說。他受用",
    "X34n0639_001:0955c07": "身即說。據攝化歸真不說。從真流俗即說。據體不說。",
    "X34n0639_001:0955c08": "論用即說。問。龍軍親光皆云增上緣力。何故差別",
    "X34n0639_001:0955c09": "有說不說。解。龍軍即無說增上。親光即說有增上。或",
    "X34n0639_001:0955c10": "遠增上延增上等。又并州法師云。若言如來曾不",
    "X34n0639_001:0955c11": "說法。皆引經證。或言始從成道。終至涅槃。不說一字",
    "X34n0639_001:0955c12": "者。即此語者。是誰之說。應將喻合。景龍年中。奉勅差",
    "X34n0639_001:0955c13": "竇長史於汾州簡點。有一介人。實不患頭。且擬試誑。",
    "X34n0639_001:0955c14": "報使人言。某甲患頭已來經今五年。□看不得。使人",
    "X34n0639_001:0955c15": "報言。何為州縣無案。答云。某甲貧下百姓。不求守曹",
    "X34n0639_001:0955c16": "司。使人言。此事必辭爾。依判過後。又有一人佯啞。使",
    "X34n0639_001:0955c17": "人言。看此漢欲似不啞。索枷棒來打之十下。耐痛不",
    "X34n0639_001:0955c18": "得。遂失口言。某甲實啞。於是使人大咲。你既患啞不",
    "X34n0639_001:0955c19": "語。實啞之言。此從何出。故知始從成道等。亦復如是。",
    "X34n0639_001:0955c20": "故知前喻。義不正也。不說之言何起。",
    "X34n0639_001:0955c21": "疏云。應知說此如是我聞等。佛地論文也。言阿難能",
    "X34n0639_001:0955c22": "轉離□□增減異分等過者。謂眾生不同。凡有九道。",
    "X34n0639_001:0955c23": "雖說經教。器受不同者。言九道者。菩薩緣覺聲聞天",
    "X34n0639_001:0955c24": "人修羅鬼畜等地獄。然佛說法。無非法。無非時。無非",
    "X34n0639_001:0956a01": "器。無非處。阿難器處具無。器即總持不忘。處即人天",
    "X34n0639_001:0956a02": "之身。此之二義。應四句料簡。一是器非處。利根龍鬼",
    "X34n0639_001:0956a03": "等。二是處非器。鈍根人天身。三亦處亦器。即利根人",
    "X34n0639_001:0956a04": "天身。四非處非器。即鈍根鬼畜等。今阿難具人具處。",
    "X34n0639_001:0956a05": "復總持不忘。具器故。傳佛教無增減異分過也。異分",
    "X34n0639_001:0956a06": "者。以前為後。以後為前。事理相乖。廣略差殊。是異分",
    "X34n0639_001:0956a07": "也。餘障同□或分離不同。阿難全離此過。",
    "X34n0639_001:0956a08": "釋時中。分為四門。一從初時。至道理已來。明說聽時。",
    "X34n0639_001:0956a09": "二從道理已下。至唯意所緣已來。明時義。三唯意所",
    "X34n0639_001:0956a10": "緣下。至此言一時已來。明時體。四已下至明問答妨",
    "X34n0639_001:0956a11": "難。益法師分為十對。初內外時。二古今時。三縱橫",
    "X34n0639_001:0956a12": "時。亦云橫竪時。四感應時。五情理時。亦名離合時。六",
    "X34n0639_001:0956a13": "法境時。七簡持時。八總別時。總別時中。有總簡別簡。",
    "X34n0639_001:0956a14": "九問難。十問答。初內外時者。即真諦三藏釋十種",
    "X34n0639_001:0956a15": "時。如揩法師淨名疏也。外謂外道二時度邪時。二古",
    "X34n0639_001:0956a16": "今時。三橫竪時。即疏云法王啟化等。竪者。謂如來",
    "X34n0639_001:0956a17": "應三乘機。所說教法。橫者。謂現坐眾生聽佛所說。稟",
    "X34n0639_001:0956a18": "教悟解。說聽究竟。就得益論。總名一時。太一法師云。",
    "X34n0639_001:0956a19": "喚為相續。說者聽者。事敘終畢。雖經多時。並名一時。",
    "X34n0639_001:0956a20": "如涅槃云。佛告比丘。我於一時在申首林。我於一時",
    "X34n0639_001:0956a21": "在恒河岸等。皆是此例。如亦世間往前所作種種事",
    "X34n0639_001:0956a22": "業。雖歷一年二年。雖過多年。因事談說。但我等當時",
    "X34n0639_001:0956a23": "一時之間。忽作此事。中說聽究竟。實有多時。今言一",
    "X34n0639_001:0956a24": "時。義同於此。四名義時者。即感應文是。謂眾生機",
    "X34n0639_001:0956b01": "感正熟。如來應眾生機熟之時。不前不後。應機而說。",
    "X34n0639_001:0956b02": "名為一時。亦如經中說偈云。如母乳孾兒。經月而無",
    "X34n0639_001:0956b03": "漏。孾兒咽喉閉。乳母欲何為。乳母孾兒。孾兒正思□",
    "X34n0639_001:0956b04": "乳之時名感。慈母應時而乳。不前不後名應。若有前",
    "X34n0639_001:0956b05": "後。兒即啼哭。孾兒喉若閉。乳母欲何為者。謂眾生根",
    "X34n0639_001:0956b06": "機不熟。如來不可應機說法。如鷄之孚子。初生卵時。",
    "X34n0639_001:0956b07": "恐卵冷凍。冷凍煞其子。常將其身。轉來轉煖之。日月",
    "X34n0639_001:0956b08": "滿足。聽其卵中。如其聲。即須應時啄破。如不應時。其",
    "X34n0639_001:0956b09": "子即死。啄卵出後。隨母覓食。鵄烏欲搏。其母鳴覺。大",
    "X34n0639_001:0956b10": "張兩翼。其子一時就母翼中。即時得免彼鵄烏之難。",
    "X34n0639_001:0956b11": "眾生亦爾。無始時來。無明[穀-禾+卵]眠縛纏。不能出離。由如",
    "X34n0639_001:0956b12": "鷄卵未出相似。後機漸熟。如來以智慧嘴。啄破無明",
    "X34n0639_001:0956b13": "之[穀-禾+卵]。令諸眾生聞於教法。一心修道。出離生死。由如",
    "X34n0639_001:0956b14": "出卵。若諸眾生貪著五塵。不能惠捨。如來即鳴覺說",
    "X34n0639_001:0956b15": "法。令其覺悟。生死五塵皆歸敗壞。由如從翼孚子相",
    "X34n0639_001:0956b16": "似也。太法師名相遇會。說者聽者須同故。五情理",
    "X34n0639_001:0956b17": "即道時。唯就現在五蘊法。以剎那生滅色心之上。變",
    "X34n0639_001:0956b18": "作三時。謂已生已滅名過去。已生未滅名現在。未生",
    "X34n0639_001:0956b19": "未滅名未來。即以已生已滅所酬名□過。未來未滅",
    "X34n0639_001:0956b20": "所引後時。名為未來。對前後世。名為現在。色心之□。",
    "X34n0639_001:0956b21": "知過去故名天眼明。知未來故名他心明。知現在故",
    "X34n0639_001:0956b22": "名天耳明。此□三世法。唯現世識上。假立三世。此三",
    "X34n0639_001:0956b23": "世體。都無實體。故知亦名神通時。以神通力。知三世",
    "X34n0639_001:0956b24": "故。",
    "X34n0639_001:0956c01": "疏云。即說聽者五蘊諸法剎那生滅。乃至假立三世",
    "X34n0639_001:0956c02": "總名一時者。謂說聽二徒。各有諸蘊。於其蘊上故立",
    "X34n0639_001:0956c03": "時義。然時既唯有為法上建立。故云剎那相續。故唯",
    "X34n0639_001:0956c04": "識云。然諸有為法因緣力故。本無今有。蹔有還無。表",
    "X34n0639_001:0956c05": "異無為。假立四相。本無今有之位名生。生位蹔停。即",
    "X34n0639_001:0956c06": "說為住。住別前後。復立異名。蹔有還無。無時名滅。前",
    "X34n0639_001:0956c07": "三有故。同在現在。後一是無。故立過去。如何無法與",
    "X34n0639_001:0956c08": "有相表。此復無為相何失。生表有法先非有。滅表有",
    "X34n0639_001:0956c09": "法後是無。異表此法非凝然。住表此法蹔有用。故此",
    "X34n0639_001:0956c10": "四相。於有為法雖俱名表。而表有異。此依剎那假立",
    "X34n0639_001:0956c11": "四相。一期分位亦得假立。初有名生。後無名滅。生已",
    "X34n0639_001:0956c12": "相似相續名住。即此相續□受亦異。是故四相皆是",
    "X34n0639_001:0956c13": "假立。此即明剎那時也。",
    "X34n0639_001:0956c14": "自此已下明□□時。即疏云隨心分限變作短長。若",
    "X34n0639_001:0956c15": "身心中遭苦。及惰厭迷□。□宜即長。如受樂時。及勤",
    "X34n0639_001:0956c16": "欣悟等時即短。故攝論云。處夢謂□年。覺乃須臾頃。",
    "X34n0639_001:0956c17": "悟時雖無。攝在一剎那。又云。愚者修少時。怠心疑已",
    "X34n0639_001:0956c18": "久。智修無量劫。勤勇謂須臾。此即墯故時長。勤故時",
    "X34n0639_001:0957a01": "短。此義明矣。如是列士欲求仙法。經十二年。勤心勵",
    "X34n0639_001:0957a02": "力。欲求仙道。有一仙人。常日在傍誦呪教示。立一壇",
    "X34n0639_001:0957a03": "場。仙人預知前事。遂於壇塲掘一水池。後十二年滿。",
    "X34n0639_001:0957a04": "唯欠一夜。語烈士言。汝今努力。迄至天明。必不得睡。",
    "X34n0639_001:0957a05": "不得語。如其出聲。仙道不得。天神煞汝。於是此人專",
    "X34n0639_001:0957a06": "心住想。不聽作聲。仙人唱呪既久。遂蹔失睡。此之烈",
    "X34n0639_001:0957a07": "士遂剎那間即出失睡。遂大叫喚。於是天神嗔怒。空",
    "X34n0639_001:0957a08": "中下火欲燒此人。仙人拽之浸此池中。方始醒覺已。",
    "X34n0639_001:0957a09": "語言。十二年滿。功夫尅就。如何唯有少時不能專心。",
    "X34n0639_001:0957a10": "遂大叫喚。烈士答云。此是業也。非我本心。我蹔失睡。",
    "X34n0639_001:0957a11": "夢見捨命生南天竺。長大已後。取婦生兒。以仙令我",
    "X34n0639_001:0957a12": "不語。年至八十。竟不出語。生得一子。非常怜愛。婦語",
    "X34n0639_001:0957a13": "我言。汝若出語。即留□。你若不語。我即將刀斫此孩",
    "X34n0639_001:0957a14": "兒以為兩段。我竟不語。婦遂煞兒。□□舉刀煞兒遂",
    "X34n0639_001:0957a15": "叫喚。非本心也。故知蹔時在夢。乃經八十餘年者。□",
    "X34n0639_001:0957a16": "□唯識所變。聽法之徒。隨心分限。變作短長。即如下",
    "X34n0639_001:0957a17": "文六十小劫謂如食頃等。此意也。",
    "X34n0639_001:0957a18": "疏云。非一生滅之時者。非一剎那生滅念念之一時。",
    "X34n0639_001:0957a19": "唯取說者聽者五蘊諸法剎那生滅等。說法事聽竟。",
    "X34n0639_001:0957a20": "假於色心分位立三世。總名一時。又准梁攝論。有",
    "X34n0639_001:0957a21": "三義。一轉法輪時。說者正說。聽者正聽。名轉法輪時。",
    "X34n0639_001:0957a22": "第二和合時。謂機感說。教主正應。感應和合。名和合",
    "X34n0639_001:0957a23": "時。三平等時。離惛沉掉舉。不顛倒聞經。名平等時。即",
    "X34n0639_001:0957a24": "初轉法輪。名有教相時。第二空教時者。法花非空",
    "X34n0639_001:0957b01": "非有義。即別相時所攝。亦出家佛制戒律。未受戒人。",
    "X34n0639_001:0957b02": "不同布薩。所有戒律。並不得讀。國王大臣得聞。庶人",
    "X34n0639_001:0957b03": "不得聞。三摩耶時者。此云破邪見時。謂五部阿含。九",
    "X34n0639_001:0957b04": "分達磨。不簡黑白。一切得聞。問。今說此經是何時。",
    "X34n0639_001:0957b05": "答。准三皆法輪。是別相時。若據二乘。亦名破邪見時。",
    "X34n0639_001:0957b06": "故竺法護。飜為正法花經也。又智度云破邪時者。",
    "X34n0639_001:0957b07": "乃是外道。此云破邪。言是二乘。二乘之人既非外道",
    "X34n0639_001:0957b08": "所攝。云何名邪。答。如般若經觀化身相。言行邪道。",
    "X34n0639_001:0957b09": "□見諸佛。化佛望法身。化身是邪。二乘望大乘。小即",
    "X34n0639_001:0957b10": "是邪。此亦何□。又世流布時。如說一時在恒河岸",
    "X34n0639_001:0957b11": "等。是也。六法境相對者。准大□□此時體者。唯是",
    "X34n0639_001:0957b12": "第六意識所緣。五八等識。不能分別。不能緣時。七意",
    "X34n0639_001:0957b13": "□亦執第八以為我。然唯內緣。不能緣外。所以第六",
    "X34n0639_001:0957b14": "能緣於時。雖然。此就不自在者說。若就自在。如來七",
    "X34n0639_001:0957b15": "八二識。各緣時分。若據法。唯法界法處所攝。若據",
    "X34n0639_001:0957b16": "境。通不相應行蘊所攝。薩婆多宗。十四不相應中。無",
    "X34n0639_001:0957b17": "時體。但於五蘊上辨時體。即是攝假從實。此中應四",
    "X34n0639_001:0957b18": "句分別。一攝假從實。即薩婆多宗。唯緣五蘊辨時。不",
    "X34n0639_001:0957b19": "同大乘色心分位上假立。此宗執一切諸法有實。故",
    "X34n0639_001:0957b20": "言攝假從實。二攝實從假者。即攝大乘位。唯約三",
    "X34n0639_001:0957b21": "數。世數識心假相分別。謂識上實現相故。此望大乘",
    "X34n0639_001:0957b22": "正義。亦是依他起性。亦是實有。三熏習中。名言熏習",
    "X34n0639_001:0957b23": "也。三亦實亦假者。即大乘正義。識體是實分位上。",
    "X34n0639_001:0957b24": "假立時分。十四不相應行時數為體。十二處中。法處。",
    "X34n0639_001:0957c01": "十八界中。法界所攝。四非假非實者。即龍樹清辨",
    "X34n0639_001:0957c02": "等。非有為非無為。破執時外道故。又有善惡。如下",
    "X34n0639_001:0957c03": "第二偈云。我本著邪見。為諸梵志師。即著邪時。世尊",
    "X34n0639_001:0957c04": "知我心。拔邪說涅槃。我悉除邪見。即歸正時。於空法",
    "X34n0639_001:0957c05": "得證。即證理時。爾時心自謂。得至於滅度。□□悟理",
    "X34n0639_001:0957c06": "時。而今乃自覺。非是實滅度。即悟大時。此除多時五",
    "X34n0639_001:0957c07": "蘊□位名時。豈世俗時也。修惡之時名惡時。修善之",
    "X34n0639_001:0957c08": "時名善時。□□五蘊有此之時也。七簡持對時者。",
    "X34n0639_001:0957c09": "謂簡彼相續剎那等。持者。准疏云。是聽者機熟。感佛",
    "X34n0639_001:0957c10": "為說等是也。八總別者。總即唯言一時。別如疏。就",
    "X34n0639_001:0957c11": "多法論。不定說時。名之為別時也。",
    "X34n0639_001:0957c12": "疏云。不定約四時等者。謂破四時。但應京師東都可",
    "X34n0639_001:0957c13": "應時節。嶺南已北。寒熱不同。況四天下理然別也。然",
    "X34n0639_001:0957c14": "西方風俗。分十二月以為三時。即律中言。春殘一月",
    "X34n0639_001:0957c15": "在。當求雨浴衣。從三月十六日。數至四月十五日。是",
    "X34n0639_001:0957c16": "一月。乃至七月十五。名為雨際時。八月十五日。至十",
    "X34n0639_001:0957c17": "二月十五日。為寒際時。十二月十五日。至三月十五",
    "X34n0639_001:0957c18": "日。名春際。與此方即別。時者。梵云劫婆。此云時分。",
    "X34n0639_001:0957c19": "疏云。照二天下同起用故。如午時西方日在。北方為",
    "X34n0639_001:0957c20": "夜半。東方已沒故。如□□時。西方正午。北方日出。東",
    "X34n0639_001:0957c21": "方夜半。故云常照二天下也。又解。時□□□。□四",
    "X34n0639_001:0957c22": "相時。即生住等。外四相者。成劫住劫等。亦有一期四",
    "X34n0639_001:0957c23": "相。從生至老。從□□□。々至死。又西方有三時。無",
    "X34n0639_001:0957c24": "秋時。四月為一時。然凡夫心麤。但見□□□。春秋冬。",
    "X34n0639_001:0958a01": "夏以為變改。殊不知有大四相。小四相者。即剎那生",
    "X34n0639_001:0958a02": "□。□□□中有九百生滅。一彈指頃有六十剎那。何",
    "X34n0639_001:0958a03": "以得知一剎那有九百生滅。即如裂絹。雖是一聲。不",
    "X34n0639_001:0958a04": "妨次第而斷。亦如截煞。故仁王經喻云。凡夫但見",
    "X34n0639_001:0958a05": "大四相。不見小四相。剎那生滅之相。如細毛塵等。在",
    "X34n0639_001:0958a06": "於眼中極為碍。若在手中。一無障碍。凡夫亦爾。以心",
    "X34n0639_001:0958a07": "麤故。不見剎那生滅四相。聖者覺之。如毛在眼。",
    "X34n0639_001:0958a08": "疏云。若說四時等流行不遍故者。四時雖此國所行。",
    "X34n0639_001:0958a09": "餘方無故。天下理然不有。此經既是諸方流通。不別",
    "X34n0639_001:0958a10": "定其時分。故言一時。即世人言一時之間也。又除",
    "X34n0639_001:0958a11": "已下等者。謂除四天王天已下有日月。上界無日月",
    "X34n0639_001:0958a12": "可行。九問難者。即就諸經中有說相續者已下文",
    "X34n0639_001:0958a13": "是。此意。既言不許安時節。及成道後說法時節者。何",
    "X34n0639_001:0958a14": "義故諸經皆說時節。亦可若言一時通於長短久遠。",
    "X34n0639_001:0958a15": "乃十二時無不攝盡。豈可得將別席時來於此。為欲",
    "X34n0639_001:0958a16": "定說時。義不周備。故但言一時。十問答者。已下問",
    "X34n0639_001:0958a17": "答文是。謂處中淨穢。由是事法。故須定說處。時□□",
    "X34n0639_001:0958a18": "□。□□識變。為此不說定時也。問。說時有短長。總",
    "X34n0639_001:0958a19": "名一時者。處中□□□。應當唯一處。答。處是於外",
    "X34n0639_001:0958a20": "相。淨穢可定處。時中凡聖□□□故不定說時。難。",
    "X34n0639_001:0958a21": "處是於外相。淨穢有殊定說處。時是□□□。凡聖有",
    "X34n0639_001:0958a22": "殊定說時。答。處是於事法。外法麤故說二處。時□",
    "X34n0639_001:0958a23": "□心淨。心法微細不分二切。勘　訖",
    "X34n0639_001:0958b01": "(明治四十五年七月　日依於敦煌發掘稿本。繕",
    "X34n0639_001:0958b02": "寫加句逗了。仍揭欠疑于鼇頭。以待君子之是正)"
}