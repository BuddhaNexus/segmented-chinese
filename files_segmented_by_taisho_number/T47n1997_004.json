{
    "T47n1997_004:0727c21": "圓悟佛果禪師語錄卷第四",
    "T47n1997_004:0727c23": "宋平江府虎丘山門人紹隆等編",
    "T47n1997_004:0727c24": "上堂四",
    "T47n1997_004:0727c25": "住建康府蔣山。師在潭州道林受請。拈勅黃",
    "T47n1997_004:0727c26": "示眾云。龍蟠鳳翥鐵畫銀鉤。出自九重從天",
    "T47n1997_004:0727c27": "降下。大眾瞻仰請為敷宣。拈香祝聖云。大眾",
    "T47n1997_004:0727c28": "見麼。祖佛同根本。人天共讚揚。結成寶蓋祥",
    "T47n1997_004:0727c29": "雲。共祝南山聖壽。奉為今上皇帝萬歲萬萬",
    "T47n1997_004:0728a01": "歲。伏願。道超盤古德冠羲軒。位永固於金輪。",
    "T47n1997_004:0728a02": "壽彌堅於劫石。遂陞座云。大眾。時平道泰天",
    "T47n1997_004:0728a03": "清地寧。一人高拱無為。萬物各得其所。普天",
    "T47n1997_004:0728a04": "率土無不承恩。航海梯山均蒙陶鑄。直得塵",
    "T47n1997_004:0728a05": "塵剎剎物物頭頭。放大寶光開正法眼。運般",
    "T47n1997_004:0728a06": "若力復太古風。知恩報恩一句作麼生道。萬",
    "T47n1997_004:0728a07": "靈莫測無為化。處處全開五葉華。",
    "T47n1997_004:0728a08": "道林辭眾上堂云。十虛同一漚。寧分彼此。大",
    "T47n1997_004:0728a09": "千同一塵。豈有去來。若能各人。明見本心顯",
    "T47n1997_004:0728a10": "發妙用。通天作略動靜一如。匝地風光彼此",
    "T47n1997_004:0728a11": "無二。住也浮雲凝於幽谷。去也虛舟泛於長",
    "T47n1997_004:0728a12": "江。去住本自圓成。解脫更無異路。如是則全",
    "T47n1997_004:0728a13": "起全滅。全動全靜。全去全來。全收全放。且出",
    "T47n1997_004:0728a14": "門一句作麼生道。頭頭物物皆成現。正眼當",
    "T47n1997_004:0728a15": "陽廓太虛。復云。三年承乏幸參陪。道業荒",
    "T47n1997_004:0728a16": "虛愧不材。赴詔直從天外去。何時相與復徘",
    "T47n1997_004:0728a17": "徊。",
    "T47n1997_004:0728a18": "入院至方丈云。達磨面壁維摩默然。有條攀",
    "T47n1997_004:0728a19": "條。豈可形言。雖然如是。脫體宏開不二門。只",
    "T47n1997_004:0728a20": "要解黏兼去縛。陞座云。道不虛行如風偃草。",
    "T47n1997_004:0728a21": "緣不虛應。似鏡臨形。若能於心無心於己無",
    "T47n1997_004:0728a22": "己。於彼無彼於我無我。蕩蕩廓周沙界。皆非",
    "T47n1997_004:0728a23": "外物縱歷。盡乾坤際悉在目前。法隨法行。法",
    "T47n1997_004:0728a24": "幢隨處建立。理亦如是。事亦如是。況寶公道",
    "T47n1997_004:0728a25": "場梁時示化。舒王福地聖世重興。宏開選佛",
    "T47n1997_004:0728a26": "場。宣唱大般若。於其中間且作麼生是於心",
    "T47n1997_004:0728a27": "無心於己無己。坐斷要津不通凡聖底一句。",
    "T47n1997_004:0728a28": "三山半落青天外。二水中分白鷺洲。",
    "T47n1997_004:0728a29": "結夏上堂云。一塵含法界無邊。子細點檢。猶",
    "T47n1997_004:0728b01": "有空缺處在。百億毛頭師子。百億毛頭一時",
    "T47n1997_004:0728b02": "現。著實論量。未是極則之談。若論本分事。大",
    "T47n1997_004:0728b03": "人具大見。大智得大用。設使盡無邊香水海。",
    "T47n1997_004:0728b04": "越不可說不可說世界。都盧是自己安居處。",
    "T47n1997_004:0728b05": "舉一念超越無邊剎海。猶未是衲僧行履處。",
    "T47n1997_004:0728b06": "不犯鋒鋩不拘得失。不落二見不在中間。正",
    "T47n1997_004:0728b07": "當恁麼時如何。山中九十日。雲外幾千年。",
    "T47n1997_004:0728b08": "上堂云。法無二相。道豈多途。彼此絕功勳。古",
    "T47n1997_004:0728b09": "今不變易。有依倚底。碧落青霄。無依倚底。銀",
    "T47n1997_004:0728b10": "山鐵壁。設使神通妙用百匝千重。爭如息見",
    "T47n1997_004:0728b11": "忘機家堂穩坐。且不涉二途一句作麼生道。",
    "T47n1997_004:0728b12": "他家自有通霄路。罷却干戈百草頭。",
    "T47n1997_004:0728b13": "五月初二日開堂。於知府手中接得疏。呈示",
    "T47n1997_004:0728b14": "大眾云。字字演無量義。句句如優曇華。佛祖",
    "T47n1997_004:0728b15": "鉗鎚人天標牓。當陽拈出文彩已彰。錦上鋪",
    "T47n1997_004:0728b16": "華請重宣過。",
    "T47n1997_004:0728b17": "指法座云。高高無外深深無際。更不作禮須",
    "T47n1997_004:0728b18": "彌燈。步步階梯全體是。且道是箇什麼。看看。",
    "T47n1997_004:0728b19": "拈香云。大眾。還見麼。熏五分法身。結五雲",
    "T47n1997_004:0728b20": "瑞彩。爇向爐中。奉為祝嚴今上皇帝聖壽萬",
    "T47n1997_004:0728b21": "歲萬歲萬萬歲。伏願。道齊堯舜德冠羲軒。南",
    "T47n1997_004:0728b22": "山壽逾億萬年。北極尊亘河沙劫。第二瓣香。",
    "T47n1997_004:0728b23": "奉為判府尚書諸衙勳貴。伏願。膺一人簡在。",
    "T47n1997_004:0728b24": "副四海具瞻。為周邵甫申。作皐夔益[├/(咼-┌+乂)]。第三",
    "T47n1997_004:0728b25": "瓣香云。昔年白雲堆裏最初一句截流。今日",
    "T47n1997_004:0728b26": "人天眾前箇是四回拈出。奉為蘄州五祖山",
    "T47n1997_004:0728b27": "第十二代演禪師。爇向爐中以酬法乳之恩。",
    "T47n1997_004:0728b28": "乃攝衣敷座。天禧和尚白槌云。法筵龍象眾。",
    "T47n1997_004:0728b29": "當觀第一義。師云。一槌便成光輝溢目。要津",
    "T47n1997_004:0728c01": "把斷誰是唱酬。還有能觀第一義底。出來",
    "T47n1997_004:0728c02": "相見。師乃云。曠劫來事只在如今。威音那邊",
    "T47n1997_004:0728c03": "全歸掌握。頭頭物物成現。明明了了無差。獨",
    "T47n1997_004:0728c04": "用宏機全提祖印。設使奮逸群作異施竭世",
    "T47n1997_004:0728c05": "樞機。未免節外生枝水中捉月。所以諸佛出",
    "T47n1997_004:0728c06": "世罕遇作家。祖師西來承虛接響。向上一路",
    "T47n1997_004:0728c07": "千聖不傳。學者勞形如猿捉影。到這裏不拘",
    "T47n1997_004:0728c08": "格式。不躡前蹤。不昧當機。如何舉唱明眼漢",
    "T47n1997_004:0728c09": "沒窠臼。本分事絕羅籠。幸遇帝道平平皇風",
    "T47n1997_004:0728c10": "蕩蕩。祝嚴聖壽為國開堂。台旆光臨皇華作",
    "T47n1997_004:0728c11": "證。鐘山頂上寶公塔前。八字打開分明顯示",
    "T47n1997_004:0728c12": "去。遂拈起拄杖云。還見麼。諸佛搆不著。祖師",
    "T47n1997_004:0728c13": "提不起。千日並照萬鏡臨臺。不隔纖毫當陽",
    "T47n1997_004:0728c14": "薦取。且不涉諸緣一句作麼生道。八方霢霂",
    "T47n1997_004:0728c15": "無為化。萬國歌謠樂太平。",
    "T47n1997_004:0728c16": "上堂云。不滅不生亘古亘今。圓融無際應用",
    "T47n1997_004:0728c17": "無差。佛祖由茲圓成。人天因其發現。至於千",
    "T47n1997_004:0728c18": "聖萬聖出來。移易一絲毫不得。要識文殊普",
    "T47n1997_004:0728c19": "賢釋迦彌勒觀音勢至。盡在這裏。不起纖毫",
    "T47n1997_004:0728c20": "凡聖情念。不拘得失是非境界。直下全真更",
    "T47n1997_004:0728c21": "非他物。且薦嚴一句作麼生道。還委悉麼。彌",
    "T47n1997_004:0728c22": "陀非外得。遍界是西方。",
    "T47n1997_004:0728c23": "上堂云。一切無收攝。觸處圓成。應用絕參差。",
    "T47n1997_004:0728c24": "莫窮形相。向千聖頂[寧*頁]上。有時露出祖佛莫",
    "T47n1997_004:0728c25": "窮底機關。於一毫端中。有時演出主賓互換",
    "T47n1997_004:0728c26": "底文彩。經天緯地玉轉珠回即且置。舉拂子",
    "T47n1997_004:0728c27": "作點勢云。這一點落在什麼處。海神如貴不",
    "T47n1997_004:0728c28": "知價。留與人間光照夜。",
    "T47n1997_004:0728c29": "上堂云。至真非內大千非外。表裏一如含融",
    "T47n1997_004:0729a01": "法界。月印寒潭珠沈滄海。樹彫葉落無在不",
    "T47n1997_004:0729a02": "在。萬法本通同。從來無向背。要是箇中人始",
    "T47n1997_004:0729a03": "終無變改。且作麼生是無變改。雪後始知松",
    "T47n1997_004:0729a04": "柏操。事難方見丈夫心。",
    "T47n1997_004:0729a05": "上堂云。格外真乘當陽正眼。騎聲蓋色離見",
    "T47n1997_004:0729a06": "絕聞。非三賢十聖所知。非神通變化所測。撥",
    "T47n1997_004:0729a07": "開向上一竅。威音已前把斷封疆。直饒達磨",
    "T47n1997_004:0729a08": "西來。也無措手足處。到這裏更說心說境。說",
    "T47n1997_004:0729a09": "得說失。得麼。掀知有什麼交涉。若是利根漢。",
    "T47n1997_004:0729a10": "一刀截斷不落第二見。不落第二機。直下便",
    "T47n1997_004:0729a11": "承當。豈不省要。乃至若行若住若坐若臥。一",
    "T47n1997_004:0729a12": "香一華一瞻一禮。無不皆從自己流出。無不",
    "T47n1997_004:0729a13": "皆從本有道場中來。以此坐斷報化佛頭。不",
    "T47n1997_004:0729a14": "妨隨時著衣喫飯。三世諸佛只言自知。祖師",
    "T47n1997_004:0729a15": "西來全提不起。一大藏教詮註不及。且道。到",
    "T47n1997_004:0729a16": "這裏作麼生說預作津梁底道理。還委悉麼。",
    "T47n1997_004:0729a17": "片雲點太清。已落第二見。",
    "T47n1997_004:0729a18": "報寧民和尚。受帖上堂云。一向孤峯獨宿目",
    "T47n1997_004:0729a19": "視雲霄。雖則不埋沒宗風。無乃太高生。一向",
    "T47n1997_004:0729a20": "十字路口土面灰頭利物應機。雖則埋沒自",
    "T47n1997_004:0729a21": "己。無乃太屈辱生。況明悟之士。頂門具眼。肘",
    "T47n1997_004:0729a22": "下有符。出沒卷舒得大自在。動若行雲止猶",
    "T47n1997_004:0729a23": "谷神。可以或孤峯獨宿。不礙土面灰頭。或土",
    "T47n1997_004:0729a24": "面灰頭。不礙孤峯獨宿。恁麼中有不恁麼。不",
    "T47n1997_004:0729a25": "恁麼中却有恁麼。且應時應節一句作麼生",
    "T47n1997_004:0729a26": "道。良久云。瑞氣逢嘉運。靈苗觸處春。",
    "T47n1997_004:0729a27": "受季善友為僧。上堂云。三界無安四生拘捉。",
    "T47n1997_004:0729a28": "欲脫愛網超步大方。正應披忍辱鎧操智慧",
    "T47n1997_004:0729a29": "刀。運上品心發殊勝志。與蘊魔煩惱魔死魔",
    "T47n1997_004:0729b01": "共戰。滅三毒破魔網。始是大丈夫漢豈不見",
    "T47n1997_004:0729b02": "教中道。三界無安猶如火宅。眾苦充滿甚可",
    "T47n1997_004:0729b03": "怖畏。又道是舍唯有一門而復狹小。雖然狹",
    "T47n1997_004:0729b04": "小。過去諸佛現在諸佛未來諸佛。盡從箇裏",
    "T47n1997_004:0729b05": "出去。且道必竟如何。良久云。何似生遼天鶻。",
    "T47n1997_004:0729b06": "萬里雲只一突。",
    "T47n1997_004:0729b07": "上堂云。千聖不同轍。正體獨露。萬象無所覆。",
    "T47n1997_004:0729b08": "妙用常真。法隨法行無處不遍。心隨心用無",
    "T47n1997_004:0729b09": "處不周。若能上絕攀仰下絕己躬。放出人人",
    "T47n1997_004:0729b10": "常光目前。各各獨露。便可以於一塵中現寶",
    "T47n1997_004:0729b11": "王剎。坐毛端裏轉大法輪。以無轉而轉。即一",
    "T47n1997_004:0729b12": "切皆轉。以無身現身。一切處無不是身。亘古",
    "T47n1997_004:0729b13": "亘今凝然寂照。所以道。唯一堅密身。一切塵",
    "T47n1997_004:0729b14": "中現雖居塵中。而塵中收他不得。雖居四相。",
    "T47n1997_004:0729b15": "而四相羅籠不住。雖一切處覓其纖毫形相。",
    "T47n1997_004:0729b16": "了不可得。然而要用便用要行便行。亦不於",
    "T47n1997_004:0729b17": "一塵中覓塵。亦不尋其纖毫形相。謂之無生",
    "T47n1997_004:0729b18": "法忍。且只如截斷兩頭一句作麼生道。死生",
    "T47n1997_004:0729b19": "同一際萬化悉皆如。",
    "T47n1997_004:0729b20": "解夏上堂云。毫端寶剎寬闊。優游十世隣虛。",
    "T47n1997_004:0729b21": "古今渺邈。洞視不見。徹聽不聞。到這裏非止",
    "T47n1997_004:0729b22": "善財七日歛念。設使文殊百劫運大智力。起",
    "T47n1997_004:0729b23": "無邊神用。亦不能覷見。只如諸人。九十日間",
    "T47n1997_004:0729b24": "各各於中全體遊歷。出沒卷舒縱橫收放。八",
    "T47n1997_004:0729b25": "穴七穿東涌西沒。儻忽於此知得諦當去。不",
    "T47n1997_004:0729b26": "妨步步踏著實地。心心契證平常。苟或未然。",
    "T47n1997_004:0729b27": "今日布袋口開。還委悉麼。良久云。無謂清",
    "T47n1997_004:0729b28": "秋多勝致。低回且復按雲頭。",
    "T47n1997_004:0729b29": "八月一日上堂云。撥正三界窠窟。放出無位",
    "T47n1997_004:0729c01": "真人。透過荊棘叢林。便居常寂光土。非如非",
    "T47n1997_004:0729c02": "異耀古騰今。非色非心超宗越格。淨躶躶絕",
    "T47n1997_004:0729c03": "承當。赤灑灑沒回互。只如今在諸人頂門貫",
    "T47n1997_004:0729c04": "通一切。若能各各返照內觀。即坐自己家堂。",
    "T47n1997_004:0729c05": "所以祖師道。有一物上拄天下拄地。常在動",
    "T47n1997_004:0729c06": "用中。動用中收不得。謂之本源佛性顯成。知",
    "T47n1997_004:0729c07": "解宗徒更云。說似一物即不中。亦不免涉三",
    "T47n1997_004:0729c08": "寸路。直得不墮常情不拘格式。諸人若能於",
    "T47n1997_004:0729c09": "此定當得。更不在指東劃西。若定當不得。不",
    "T47n1997_004:0729c10": "免重重指注去也。不見道。有物先天地。無形",
    "T47n1997_004:0729c11": "本寂寥。能為萬象主。不逐四時彫。既不逐四",
    "T47n1997_004:0729c12": "時彫。又能為萬象主。且當陽截斷路頭。如何",
    "T47n1997_004:0729c13": "趣向。還委悉麼。八月秋何處熱。復云。抖擻自",
    "T47n1997_004:0729c14": "精神。搆取自家底。如斬一綟絲。不分前後際。",
    "T47n1997_004:0729c15": "力刃既雙行。一斬截一切。倘能劍刃上承當。",
    "T47n1997_004:0729c16": "一口吸盡西江水。",
    "T47n1997_004:0729c17": "開爐上堂云。乾茆近火理合先燋。滴水氷生",
    "T47n1997_004:0729c18": "事不相涉。倘或透生死明寒暑。融動靜一去",
    "T47n1997_004:0729c19": "來。直得意遣情忘。如癡似兀。然後乃可饑則",
    "T47n1997_004:0729c20": "喫飯。健則經行。熱則乘涼寒則向火。雖然如",
    "T47n1997_004:0729c21": "是。趙州道。我在南方三十年。有箇無賓主句。",
    "T47n1997_004:0729c22": "直至如今無人舉得。且無賓主話。火爐頭如",
    "T47n1997_004:0729c23": "何舉得。還委悉麼。衲被幪頭萬事休。此時山",
    "T47n1997_004:0729c24": "僧都不會。",
    "T47n1997_004:0729c25": "褒山珪禪師。為佛眼和尚設齋請。上堂云。還",
    "T47n1997_004:0729c26": "有助哀者麼。僧問。明鏡當臺舉無遺照。只如",
    "T47n1997_004:0729c27": "佛眼和尚。遷化向什麼處去。師云。妙喜世界",
    "T47n1997_004:0729c28": "藏不得。蓮華影裏現全身。進云。和尚只道得",
    "T47n1997_004:0729c29": "一半。師云。儞全道底又作麼生。進云。煩惱海",
    "T47n1997_004:0730a01": "中為雨露。無明山上作雲雷。師云。天地懸隔。",
    "T47n1997_004:0730a02": "進云。誰人知此意。令我憶南泉。師云。且莫詐",
    "T47n1997_004:0730a03": "明頭。問臨濟滅却正法眼。三聖直下便承當。",
    "T47n1997_004:0730a04": "盤山會裏要傳真。普化當時翻筋斗。未審此",
    "T47n1997_004:0730a05": "意如何。師云。跳出金剛圈。吞過栗棘蓬。進",
    "T47n1997_004:0730a06": "云。萬里神光頂後相。只明這一段時節去也。",
    "T47n1997_004:0730a07": "師云。方木逗圓孔。進云。學人是直截根源。師",
    "T47n1997_004:0730a08": "云。一任[跳-兆+孛]跳。師乃云。此方緣盡他方顯化。此",
    "T47n1997_004:0730a09": "界身歿他界出現。大善知識以無邊虛空為",
    "T47n1997_004:0730a10": "正體。以香水海不可說塵剎為化境。以日月",
    "T47n1997_004:0730a11": "為明燭。以形骸為逆旅。以死生為晝夜。其來",
    "T47n1997_004:0730a12": "也電光晃耀。其去也石火星飛。雖示世人有",
    "T47n1997_004:0730a13": "去有來。極其本體不動不變。所以南泉和尚",
    "T47n1997_004:0730a14": "昔為馬大師作齋。問大眾云。今日為先師設",
    "T47n1997_004:0730a15": "齋。且道先師來麼。有底道。合取鉢盂。有者道。",
    "T47n1997_004:0730a16": "真堂前更添一分食。蓋明此箇不動不變至",
    "T47n1997_004:0730a17": "靈至妙。各有奇特處。要且只見錐頭利。不見",
    "T47n1997_004:0730a18": "鑿頭方。今日褒山珪公長老。為佛眼和尚設",
    "T47n1997_004:0730a19": "齋。敢問大眾。佛眼和尚還來麼。有道得底試",
    "T47n1997_004:0730a20": "出來道看。若無不消一箇普同供養。何故簷",
    "T47n1997_004:0730a21": "頭水滴滴相承五葉華。葉葉相付。且道綿綿",
    "T47n1997_004:0730a22": "不斷一句作麼生道。祖月凌空圓勝智。何山",
    "T47n1997_004:0730a23": "松柏不青青。",
    "T47n1997_004:0730a24": "檀越請。陞座。僧問。祖師門下水泄不通。明眼",
    "T47n1997_004:0730a25": "人前固難啟口。未審和尚如何為人。師云。無",
    "T47n1997_004:0730a26": "孔鐵鎚當面擲。進云。劍閣路雖險。夜行人更",
    "T47n1997_004:0730a27": "多。師云。捉敗這漢。進云。收得安南又憂塞",
    "T47n1997_004:0730a28": "北師云。腦後添一隻。問聲前一句非聖不傳。",
    "T47n1997_004:0730a29": "未曾親近如隔大千。如何是聲前一句。師云。",
    "T47n1997_004:0730b01": "咭嘹舌頭。進云。如大火聚近之燎却面門。又",
    "T47n1997_004:0730b02": "如何親近。師云。只得瞻之仰之。進云。爭奈推",
    "T47n1997_004:0730b03": "倒嘉州大像。倒騎陝府鐵牛。師云。孟八郎漢。",
    "T47n1997_004:0730b04": "師乃云。心不是佛。心與佛俱非。智不是道。智",
    "T47n1997_004:0730b05": "與道俱遣。到這裏金屑雖貴落眼成翳。珍食",
    "T47n1997_004:0730b06": "雖美難中飽人。若是向上人。須知向上事。若",
    "T47n1997_004:0730b07": "於向上提持去也。威音已前空劫那畔不恁",
    "T47n1997_004:0730b08": "麼。至於毘婆尸佛娑竭陀國不恁麼。靈山拈",
    "T47n1997_004:0730b09": "華迦葉微笑亦不恁麼。少林面壁神光斷臂",
    "T47n1997_004:0730b10": "亦不恁麼。何故。若使恁麼。彼此相鈍置。既不",
    "T47n1997_004:0730b11": "恁麼。又且如何舉唱。所以道。諸佛不出世。四",
    "T47n1997_004:0730b12": "十九年說。祖師不西來。少林有妙訣若人識",
    "T47n1997_004:0730b13": "祖佛當處便超越。上根利智千里同風。一刀",
    "T47n1997_004:0730b14": "兩段聊聞舉著。徹骨徹髓剔起便行。隨處作",
    "T47n1997_004:0730b15": "主遇緣即宗。草偃風行全機獨露。正當恁麼",
    "T47n1997_004:0730b16": "時不依倚一物一句作麼生道。萬象之中長",
    "T47n1997_004:0730b17": "獨露。千峯頂上現全身。",
    "T47n1997_004:0730b18": "僧復披剃謝恩罷。陞座云。天中之天。聖中之",
    "T47n1997_004:0730b19": "聖。處域中之大。超方外之尊。執寶籙以臨民。",
    "T47n1997_004:0730b20": "覆金輪而御極。廓清六合停毒萬方。聿降綸",
    "T47n1997_004:0730b21": "言重興佛法。遂使普天釋子復換僧儀。歸本",
    "T47n1997_004:0730b22": "笏於裴相公。納冠簪於傅大士。重圓應真頂",
    "T47n1997_004:0730b23": "相。再披屈眴田衣。俄頃之間迫還舊觀。皇恩",
    "T47n1997_004:0730b24": "崇重倍萬丘山。草木之微云何圖報。輒傾肝",
    "T47n1997_004:0730b25": "膽少出毫芒。大眾。先佛有頂[寧*頁]一機。如擊石",
    "T47n1997_004:0730b26": "火似閃電光。祖師有末後一句。吞栗棘蓬跳",
    "T47n1997_004:0730b27": "金剛圈。可以敵聖驚群。可以轉凡成聖。騰今",
    "T47n1997_004:0730b28": "現古蓋色騎聲。如今對眾拈來。不犯從前路",
    "T47n1997_004:0730b29": "布。還委悉麼。洪鈞妙力先天地。覆載恩歸大",
    "T47n1997_004:0730c01": "聖人。",
    "T47n1997_004:0730c02": "上堂。僧問。選佛場開上根圓證。不昧當機如",
    "T47n1997_004:0730c03": "何指示。師云。一超直入如來地。進云。龐居士",
    "T47n1997_004:0730c04": "道。不昧本來人。請師高著眼。馬大師因什麼",
    "T47n1997_004:0730c05": "直下覷。師云。頂門上有。進云。居士道。一種",
    "T47n1997_004:0730c06": "沒絃琴。唯師彈得妙。馬大師直上覷。未審意",
    "T47n1997_004:0730c07": "旨如何。師云。暗裏能抽骨。進云。直上覷底",
    "T47n1997_004:0730c08": "是。直下覷底是。師云。莫謗馬大師。進云。爭",
    "T47n1997_004:0730c09": "奈龍袖拂開全體現。象王行處絕狐蹤。師云。",
    "T47n1997_004:0730c10": "有龐居士證明。師乃云。真妄窠窟生死根株。",
    "T47n1997_004:0730c11": "論其汗漫則千差。掬其趣向則一致。起唯法",
    "T47n1997_004:0730c12": "起滅唯法滅。起滅全真了無二致。所以道。三",
    "T47n1997_004:0730c13": "界唯心萬法唯識。離心之外無別識境。楊岐",
    "T47n1997_004:0730c14": "又道。群靈一源假名為佛。體竭形消而不變。",
    "T47n1997_004:0730c15": "金流朴散而常存。如此則亘古亘今不生不",
    "T47n1997_004:0730c16": "滅。羅籠不住呼喚不回。古聖不安排。至今無",
    "T47n1997_004:0730c17": "處所。且始終不變一句作麼生道。還委悉麼。",
    "T47n1997_004:0730c18": "不從千聖中傳得。透出威音更那邊。",
    "T47n1997_004:0730c19": "楊安撫請。上堂。僧問。白雲生滿座。瑞氣擁禪",
    "T47n1997_004:0730c20": "堂。少室真消息。當機願舉揚。師云。一舉千差",
    "T47n1997_004:0730c21": "同一照。進云。一音清迅生潮舌。萬類聊聞道",
    "T47n1997_004:0730c22": "眼開。師云。風行草偃。進云。只如蘊定乾坤謀",
    "T47n1997_004:0730c23": "略。有蓋世英雄。具殺人刀秉活人劍。還有佛",
    "T47n1997_004:0730c24": "法道理也無。師云有。進云。如何是佛法道理。",
    "T47n1997_004:0730c25": "師云。直是天下無敵。師乃云。十虛融攝正眼",
    "T47n1997_004:0730c26": "洞明。八表昇平圓機獨運。萬象不能藏覆。千",
    "T47n1997_004:0730c27": "聖無以擬倫。明明絕承當。歷歷無回互。見成",
    "T47n1997_004:0730c28": "是箇大解脫門。有超宗越格底眼。具離見絕",
    "T47n1997_004:0730c29": "情底機。出沒於中往復同用。直得拈起也天",
    "T47n1997_004:0731a01": "回地轉。應須拱手歸降。放下也草偃風行。必",
    "T47n1997_004:0731a02": "合全身遠害。可以集眾福。可以滅諸殃。可以",
    "T47n1997_004:0731a03": "報君親。可以安邦國。全明一道神光。不落見",
    "T47n1997_004:0731a04": "聞知覺。正當恁麼時。收因結果一句作麼生",
    "T47n1997_004:0731a05": "道。萬里江河歸有道。凱歌齊唱賀郎回。",
    "T47n1997_004:0731a06": "劉宣教請。上堂。僧問。劍輪頂上飛大寶光。虎",
    "T47n1997_004:0731a07": "眼峯前豁開宗要。既是向上人。須明向上事。",
    "T47n1997_004:0731a08": "如何是向上事。師云。坐却舌頭。進云。此猶",
    "T47n1997_004:0731a09": "是向下事。師云。果然轉不得。進云。直得蓋",
    "T47n1997_004:0731a10": "天蓋地底來。和尚向甚處出頭。師云。且向千",
    "T47n1997_004:0731a11": "里外立。進云。爭奈覿面相呈毫髮無間。師云。",
    "T47n1997_004:0731a12": "已遭點額也。師乃云。生平唯以此相知。促榻",
    "T47n1997_004:0731a13": "論心到極微。轉眼奄然今五載。人間空只想",
    "T47n1997_004:0731a14": "形儀。祖佛知見生死根源。萬世不移易一絲",
    "T47n1997_004:0731a15": "毫。千聖莫能窮趣向。其生也電光石火舉必",
    "T47n1997_004:0731a16": "全真。其滅也玉轉珠回通身無影。所以道。群",
    "T47n1997_004:0731a17": "靈一源假名為佛。體竭形消而不滅。金流朴",
    "T47n1997_004:0731a18": "散而常存。於一現一切。而普該。於一切現一。",
    "T47n1997_004:0731a19": "而無剎不遍。同古同今契物契我。正體一如",
    "T47n1997_004:0731a20": "非生非滅。所以道。生滅去來本如來藏妙真",
    "T47n1997_004:0731a21": "如性。夫如是則生未嘗生。滅未嘗滅。去未嘗",
    "T47n1997_004:0731a22": "去。來未嘗來。都盧是箇如來藏體真如正性。",
    "T47n1997_004:0731a23": "敢問。提舉中奉。即今在什麼處。還委悉麼。無",
    "T47n1997_004:0731a24": "生無住著。處處是全身。",
    "T47n1997_004:0731a25": "上道。僧問。單拈獨弄。只貴眼辦手親。正按傍",
    "T47n1997_004:0731a26": "提。須是作家手段。棒喝交馳則且置。頂門一",
    "T47n1997_004:0731a27": "句事如何。師云。倒行此令。進云。蔣山門下不",
    "T47n1997_004:0731a28": "為分外。師云。分身兩處看。進云。學人更向上",
    "T47n1997_004:0731a29": "行時如何。師云。且只向下問。進云。任大也須",
    "T47n1997_004:0731b01": "從地起。更高爭奈有天何。師云。過。師乃云。",
    "T47n1997_004:0731b02": "目擊塵塵剎剎。同居華藏海中。頂門密密堂",
    "T47n1997_004:0731b03": "堂。渾是無生法忍。拈一莖草現丈六身。吹一",
    "T47n1997_004:0731b04": "布毛傳正法眼。離無離有絕聖絕凡。八字打",
    "T47n1997_004:0731b05": "開分明顯示了也。若委悉得去。遂舉拂子云。",
    "T47n1997_004:0731b06": "東方妙喜世界。不離箇裏。西方極樂世界。亦",
    "T47n1997_004:0731b07": "不離箇裏。上方兜率世界。亦不離箇裏。如是",
    "T47n1997_004:0731b08": "則一處通。千處百處一時通。一處圓。千處百",
    "T47n1997_004:0731b09": "處一時圓。且不離本有一句作麼生道。閻浮",
    "T47n1997_004:0731b10": "樹下親修處。九品蓮中妙果圓。",
    "T47n1997_004:0731b11": "開聖節上堂云。頂天履地共荷皇恩。含齒戴",
    "T47n1997_004:0731b12": "髮均承帝力。神霄降慶真主示生。傾萬國丹",
    "T47n1997_004:0731b13": "心。祝一人聖壽。當陽有路萬派朝宗。一句無",
    "T47n1997_004:0731b14": "私輒輸肝膽。還委悉麼。大明齊北極。聖壽等",
    "T47n1997_004:0731b15": "南山。",
    "T47n1997_004:0731b16": "散聖節上堂云。神霄真人降駕。長生帝君御",
    "T47n1997_004:0731b17": "極。神靈開旦夷夏欽風。萬瑞咸臻千靈擁祐。",
    "T47n1997_004:0731b18": "布羲軒無私之政。追盤媧太古之風。萬國赤",
    "T47n1997_004:0731b19": "子歌謠。八表昆蟲鼓舞。福流千界慶集一人。",
    "T47n1997_004:0731b20": "林下禪人如何圖報。共持清淨無為化。仰祝",
    "T47n1997_004:0731b21": "吾皇億萬春。",
    "T47n1997_004:0731b22": "寶公生日上堂云。悲智種中圓證。四生海裏",
    "T47n1997_004:0731b23": "橫身。圓如明月珠。快似金剛劍。一向恁麼去。",
    "T47n1997_004:0731b24": "千人萬人乃至無窮億人。羅籠他不住。及至",
    "T47n1997_004:0731b25": "恁麼來。千人萬人乃至無窮億人。盡承他庥",
    "T47n1997_004:0731b26": "廕。賑濟四生舒卷九有。或現十二面。或現百",
    "T47n1997_004:0731b27": "億身。鷹爪中露受生機。屈膝處示涅槃相。此",
    "T47n1997_004:0731b28": "猶是應機接物隨方逐圓時節。若論本分提",
    "T47n1997_004:0731b29": "持。坐斷異同不通凡聖。直得釋迦彌勒飲氣",
    "T47n1997_004:0731c01": "吞聲。文殊普賢亡鋒結舌。且利物應機一句",
    "T47n1997_004:0731c02": "作麼生道。杖頭湧出金剛劍。四生九有示津",
    "T47n1997_004:0731c03": "梁。",
    "T47n1997_004:0731c04": "上堂云。壁立千仞處。攢華簇錦。平田淺草裏。",
    "T47n1997_004:0731c05": "劍戟縱橫。欲提持向上那邊事。直下無啟口",
    "T47n1997_004:0731c06": "處。始欲捲而懷之。又乃文彩已彰。正當恁",
    "T47n1997_004:0731c07": "麼時如何。要識他家全意氣。三千里外絕誵",
    "T47n1997_004:0731c08": "訛。",
    "T47n1997_004:0731c09": "上堂云。薩怛阿竭二千年前費分疎。摩醯首",
    "T47n1997_004:0731c10": "羅一眼頂門先漏逗。有轉變識機。宜到這裏。",
    "T47n1997_004:0731c11": "如虎戴角骨。碌錐守窠臼。於箇中似龜負圖。",
    "T47n1997_004:0731c12": "直須自悟自修。切忌依他作解。所以道。有一",
    "T47n1997_004:0731c13": "句子。堪與祖佛為師。有一句子。堪與人天為",
    "T47n1997_004:0731c14": "師。有一句子。自救不了。只如截斷眾流不落",
    "T47n1997_004:0731c15": "三句。又且如何。還委悉麼。言下未開千聖眼。",
    "T47n1997_004:0731c16": "鋒前已泄法王機。",
    "T47n1997_004:0731c17": "錢運使請。上堂。僧問。北山天下呼禪窟。大冶",
    "T47n1997_004:0731c18": "洪爐烹祖佛。玲瓏八面有誰知。一句當機露",
    "T47n1997_004:0731c19": "風骨。忽遇其中人來時如何。師云。倚著一邊",
    "T47n1997_004:0731c20": "去。進云。恁麼則五鳳樓前聽玉漏。須彌頂上",
    "T47n1997_004:0731c21": "擊金鐘。師云。足下雲生。進云。依低處平之有",
    "T47n1997_004:0731c22": "餘。高高處觀之不足。師云。胸襟流出一句作",
    "T47n1997_004:0731c23": "麼生道。進云。覿面相逢更無回互。師云。朝議",
    "T47n1997_004:0731c24": "與儞作證。師乃云。祖佛頂[寧*頁]上。單提本分宗",
    "T47n1997_004:0731c25": "乘。萬機不到處。宣布正法眼藏。明明絕回互。",
    "T47n1997_004:0731c26": "歷歷無邊表。一句坐斷千差。一言朝宗萬派。",
    "T47n1997_004:0731c27": "是佛非佛向上向下。權實照用卷舒擒縱。一",
    "T47n1997_004:0731c28": "時拈却。直得淨裸裸赤灑灑。人人常光現前。",
    "T47n1997_004:0731c29": "處處壁立萬仞。所以道。一切法不生。一切法",
    "T47n1997_004:0732a01": "不滅。若能如是解。諸佛常現前。不唯諸佛現",
    "T47n1997_004:0732a02": "前。乃至一切有情無情。盡無邊香水海。過現",
    "T47n1997_004:0732a03": "未來。湛然凝寂不變不異。交光相羅如寶絲",
    "T47n1997_004:0732a04": "網。諸人還見麼。須知此一段事。有如是奇特",
    "T47n1997_004:0732a05": "相。有如是解脫力。敢問大眾。且過往八孺人。",
    "T47n1997_004:0732a06": "承箇什麼功力。還委悉麼。國土動搖迎勢至。",
    "T47n1997_004:0732a07": "寶華彌滿送觀音。",
    "T47n1997_004:0732a08": "三月望日。上堂云。華殘雨過已度韶光。風暖",
    "T47n1997_004:0732a09": "雲凝將臨夏景。不逐四時凋變。隨例七八五",
    "T47n1997_004:0732a10": "分。更或削跡吞聲。未免牽藤引蔓。百草頭上",
    "T47n1997_004:0732a11": "則且置。脚下泥深一句作麼生道。春日晴黃",
    "T47n1997_004:0732a12": "鶯鳴。",
    "T47n1997_004:0732a13": "結夏上堂云。築著磕著。立卓縱橫。或纖或洪。",
    "T47n1997_004:0732a14": "遍界十身調御。不踐青草豈冐紅盡。且放下",
    "T47n1997_004:0732a15": "一句作麼生道。抝折拄杖子。高掛舊瓶盂。復",
    "T47n1997_004:0732a16": "云。塵塵剎剎自家風。不在瞻嘗聽嗅中。既爾",
    "T47n1997_004:0732a17": "結將布袋口。直須牢把主人公。",
    "T47n1997_004:0732a18": "結夏請上堂云。豁開戶牖當軒者。誰無面目",
    "T47n1997_004:0732a19": "可見。遍界不藏。無形相可覩。全機獨用。以無",
    "T47n1997_004:0732a20": "面目而諸相歷然。以無形相而十身具足。解",
    "T47n1997_004:0732a21": "脫門廣啟。選佛場宏開。作不可思議功勳。成",
    "T47n1997_004:0732a22": "無量殊勝奇特。直得一為無量無量為一。小",
    "T47n1997_004:0732a23": "中現大大中現小。坐微塵裏轉大法輪。獨未",
    "T47n1997_004:0732a24": "是衲僧本分事。於中若得桶底子脫五色線",
    "T47n1997_004:0732a25": "斷。目前無法心外無機。則圓融一切無有所",
    "T47n1997_004:0732a26": "為。成就諸法全體顯現。且正當恁麼時。不落",
    "T47n1997_004:0732a27": "功勳一句作麼生道。三尺龍泉光照膽。萬人",
    "T47n1997_004:0732a28": "叢裏奪高標。",
    "T47n1997_004:0732a29": "峽州東山。馳法嗣書到。上堂云。靈山會上千",
    "T47n1997_004:0732b01": "葉騰芳。少室峯前一枝獨秀。生佛未具已見",
    "T47n1997_004:0732b02": "蟠根。空劫那邊轉彰文彩。渾崙擘不破。撲鼻",
    "T47n1997_004:0732b03": "更馨香。八面自玲瓏。通身轉綿密。箭鋒相拄。",
    "T47n1997_004:0732b04": "針芥相投。則且置。獨脫一句作麼生道。倏爾",
    "T47n1997_004:0732b05": "風雲會。廓然天地春。復云。坐見東山振古風。",
    "T47n1997_004:0732b06": "頂門眼正有全功。操持臨濟金剛劍。倜儻楊",
    "T47n1997_004:0732b07": "岐栗棘蓬。鐵壁銀山須作用。魔宮虎穴亦流",
    "T47n1997_004:0732b08": "通。攝將香水無邊剎。併入鉗鎚爐鞴中。",
    "T47n1997_004:0732b09": "八月旦。上堂云。秋光清淺。明明不退轉。群木",
    "T47n1997_004:0732b10": "蕭疎。一一解脫道。不出陰界。可以遍歷浮幢",
    "T47n1997_004:0732b11": "王。不立纖塵。可以具足金剛智。何況園裏菜",
    "T47n1997_004:0732b12": "青田中禾熟。豈非歲稔時和心融境寂。且不",
    "T47n1997_004:0732b13": "離向背一句作麼生道。星河秋一雁。砧杵夜",
    "T47n1997_004:0732b14": "千家。◎",
    "T47n1997_004:0732b15": "住東京天寧寺◎宣和六年四月十九日。於",
    "T47n1997_004:0732b16": "當寺為國開堂。師拈疏云。現成公案未言時。",
    "T47n1997_004:0732b17": "文彩已彰。洞徹根源才舉處。重重漏泄。儻或",
    "T47n1997_004:0732b18": "尚留觀聽。却請對眾敷場。指法座云。柔和",
    "T47n1997_004:0732b19": "忍辱衣。諸法空為座。既披此衣。必據此座。況",
    "T47n1997_004:0732b20": "佛佛祖祖。藉此為梯為航。見麼。有條攀條無",
    "T47n1997_004:0732b21": "條攀例。遂陞堂拈香云。此一瓣香。恭為今上",
    "T47n1997_004:0732b22": "皇帝。祝嚴聖壽萬歲萬萬歲。伏願。聖明逾日",
    "T47n1997_004:0732b23": "月。睿算等乾坤。空芥城而有餘。拂劫石而彌",
    "T47n1997_004:0732b24": "固。次云。此一瓣香。奉為中宮天眷宰執諸王。",
    "T47n1997_004:0732b25": "少師相公。節使太尉。闔朝文武。在筵勳貴。伏",
    "T47n1997_004:0732b26": "願。高扶聖日。永佐堯明。壽算等松椿。福祿齊",
    "T47n1997_004:0732b27": "江海。拈第三瓣香云。大眾。還見麼。昔日白雲",
    "T47n1997_004:0732b28": "堆裏。當風一句全提。今朝萬壽堂前。次第五",
    "T47n1997_004:0732b29": "回拈出。奉為蘄州五祖山真惠禪院第十二",
    "T47n1997_004:0732c01": "代演禪師。爇向爐中以酬法乳。智海和尚白",
    "T47n1997_004:0732c02": "槌云。法筵龍象眾。當觀第一義。云明明無覆",
    "T47n1997_004:0732c03": "藏。一一絕滲漏。初無第一第二。豈復言觀。到",
    "T47n1997_004:0732c04": "這裏草偃風行。渠成水到。還有共相證明底",
    "T47n1997_004:0732c05": "麼。僧問。時雍道泰樂升平。萬里山河舜日明。",
    "T47n1997_004:0732c06": "妙唱以資天子壽。爐煙為瑞國風清。未審和",
    "T47n1997_004:0732c07": "尚如何舉唱。師云。萬壽堂前增瑞氣。一人有",
    "T47n1997_004:0732c08": "慶等乾坤。僧云。師將萬古靈山事。祝讚當今",
    "T47n1997_004:0732c09": "有道君。師云。傾盡此時心。僧云。如是則金枝",
    "T47n1997_004:0732c10": "永茂天庭秀。玉葉長芳內苑春。師云。誰人不",
    "T47n1997_004:0732c11": "仰此時風。僧云。祝聖已蒙師指示。向上宗乘",
    "T47n1997_004:0732c12": "事若何。師云。七十三八十四。僧云。德基永固",
    "T47n1997_004:0732c13": "金剛界。萬國來朝賀聖明。師云。風前一句超",
    "T47n1997_004:0732c14": "調御。僧云。須知此道真機妙。應用隨方得卷",
    "T47n1997_004:0732c15": "舒。師云。更須抖擻眼中塵。師乃云。問話且",
    "T47n1997_004:0732c16": "止。大眾。祕密妙嚴深機。莫能考究。淨圓超證",
    "T47n1997_004:0732c17": "諸聖。無以擬倫。靈山單傳正音。少室密付的",
    "T47n1997_004:0732c18": "旨。洞明如杲日。寬曠若虛空。把斷諸法無遺。",
    "T47n1997_004:0732c19": "蔭覆群靈有作。頂門上如如不動。脚眼下了",
    "T47n1997_004:0732c20": "了常知。今朝幸遇祝聖開堂。對眾分明剖露。",
    "T47n1997_004:0732c21": "遂拈拄杖卓一下云。大眾。還知落處麼。諸佛",
    "T47n1997_004:0732c22": "心髓祖師淵源。十成八字打開。遍界全彰勝",
    "T47n1997_004:0732c23": "相。纖洪長短。黑白方圓。一一絕羅籠。處處無",
    "T47n1997_004:0732c24": "回互。澄澄湛湛密密堂堂。無深可深無妙可",
    "T47n1997_004:0732c25": "妙是故佛佛授手。唯授此心。祖祖相傳。唯傳",
    "T47n1997_004:0732c26": "此妙。上根種智略請回光。可以千眼頓開。可",
    "T47n1997_004:0732c27": "以萬緣透脫。豈不見。阿難問迦葉。世尊傳金",
    "T47n1997_004:0732c28": "襴外更傳何物。迦葉召阿難。阿難應喏。迦葉",
    "T47n1997_004:0732c29": "云。倒却門前剎竿著。三要印開十方通透。直",
    "T47n1997_004:0733a01": "得王舍城裏萬壽堂前。瑞氣凝九重。祥光朝",
    "T47n1997_004:0733a02": "鳳闕。一一發輝。正法眼藏傳。持涅槃妙。心了",
    "T47n1997_004:0733a03": "也。且當陽不昧一句。作麼生道。太平瑞氣無",
    "T47n1997_004:0733a04": "邊表。航海梯山仰聖朝。以此開堂一。毫善利。",
    "T47n1997_004:0733a05": "上祝今上皇帝聖壽。伏願。金輪永固寶祚殊",
    "T47n1997_004:0733a06": "昌。四海樂文明。萬邦陶至化。復舉。昔有僧問",
    "T47n1997_004:0733a07": "投子。如何是一大事因緣。投子云。尹司空與",
    "T47n1997_004:0733a08": "老憎開堂。師云。投子古佛。叢林中推其得逸",
    "T47n1997_004:0733a09": "群之辯得朴實頭道用。看其等閑拈掇。不妨",
    "T47n1997_004:0733a10": "世法佛法打成一片。雖然如是。惜其不甚寬",
    "T47n1997_004:0733a11": "廓。今日忽有人問天寧。如何是一大事因緣。",
    "T47n1997_004:0733a12": "即對他道。手握金輪清四海。聖躬彌億萬斯",
    "T47n1997_004:0733a13": "年。◎",
    "T47n1997_004:0733a14": "圓悟佛果禪師語錄卷第四"
}