{
    "T07n0220_593:1065b16": "大般若經第十六會般若波羅蜜",
    "T07n0220_593:1065b17": "多分序",
    "T07n0220_593:1065b19": "西明寺沙門玄則撰",
    "T07n0220_593:1065b20": "尋夫理殊湊以司方，坦一歸而揆務，何嘗不",
    "T07n0220_593:1065b21": "鎔想真際、弭執幻塵。雖檀戒之崇嚴、忍進之",
    "T07n0220_593:1065b22": "調銳，卒怙寵於實慧、假道於真詮。將開象",
    "T07n0220_593:1065b23": "觸之迷，復有鷺池之會，所以光導五之迹、",
    "T07n0220_593:1065b24": "昇第一之乘，甄陶二邊，洞希微而卷睇；擬",
    "T07n0220_593:1065b25": "儀四句，仰涔寂以韜音。剪諸見之萌，則翳",
    "T07n0220_593:1065b26": "蘂星落；褰積疑之網，則障縠雲披。了性空而",
    "T07n0220_593:1065b27": "常修、悟生假而恒利，四魔由之亂轍、六度因",
    "T07n0220_593:1065b28": "而彙征。施以之不捐，而難捨能捨；戒以之不",
    "T07n0220_593:1065b29": "檢，而難護能護；忍以之無受，而堪於不堪；進",
    "T07n0220_593:1065c01": "以之無行，而發於不發；定以之亡靜，而三",
    "T07n0220_593:1065c02": "相不相；慧以之亡照，而三輪不輪。故體之",
    "T07n0220_593:1065c03": "則動而逾寂，謬之則寂而彌動；法不即離於",
    "T07n0220_593:1065c04": "非法，行豈一異於無行。其覺證也，真心混",
    "T07n0220_593:1065c05": "而一觀；其出生也，法寶駢而萬區。故有二",
    "T07n0220_593:1065c06": "智焉、三身焉、四辯焉、五眼焉、六通焉、七覺",
    "T07n0220_593:1065c07": "焉、八正焉、九定焉、十力焉，加十八不共、八",
    "T07n0220_593:1065c08": "十隨相、十二緣智、二十空心，皆埏以呬、多",
    "T07n0220_593:1065c09": "成之羅，若聚以玉毫之表，流之金吻之誨。",
    "T07n0220_593:1065c10": "勒成八卷，元非再譯，則以不敏謬齒譯徒，緬",
    "T07n0220_593:1065c11": "諸會之昌筵、嗟既往而莫奉，眷言殊獎、載表",
    "T07n0220_593:1065c12": "遺音，本慈吹以紛騰、因聖期而頂戴，將使",
    "T07n0220_593:1065c13": "家傳妙寶、人握靈珠，洗客塵於八區、霈玄",
    "T07n0220_593:1065c14": "滋於萬葉，福庇宸極，帝后延齡；慶洽黎蒸，",
    "T07n0220_593:1065c15": "法教增闡。庶狹中之士，擺疑於驚怖之辰；",
    "T07n0220_593:1065c16": "上慢之賓，輟謗於充詘之際。自非恒沙歷",
    "T07n0220_593:1065c17": "奉、宿代累聞，何能啟篇投悋、忘言入賞者",
    "T07n0220_593:1065c18": "哉？悲夫！",
    "T07n0220_593:1065c21": "大般若波羅蜜多經卷第五百九",
    "T07n0220_593:1065c22": "十三",
    "T07n0220_593:1065c24": "三藏法師玄奘奉　詔譯",
    "T07n0220_593:1065c25": "第十六般若波羅蜜多分之一",
    "T07n0220_593:1065c26": "如是我聞：一時，薄伽梵住王舍城竹林園中",
    "T07n0220_593:1065c27": "白鷺池側，與大苾芻眾千二百五十人俱。菩",
    "T07n0220_593:1065c28": "薩摩訶薩無量無數，從種種佛土俱來集會，",
    "T07n0220_593:1065c29": "皆是一生所繫菩薩。爾時，世尊多百千眾恭",
    "T07n0220_593:1066a01": "敬圍遶而為說法。時，大眾中有菩薩摩訶薩",
    "T07n0220_593:1066a02": "名善勇猛，從座而起頂禮佛足，偏覆左肩，",
    "T07n0220_593:1066a03": "右膝著地，合掌恭敬而白佛言：「欲問如來、應、",
    "T07n0220_593:1066a04": "正等覺少分深義，唯願世尊哀愍我等許",
    "T07n0220_593:1066a05": "問垂答！」於是佛告善勇猛言：「如來今者恣汝",
    "T07n0220_593:1066a06": "所問，隨問而答令汝心喜。」爾時，善勇猛菩薩",
    "T07n0220_593:1066a07": "摩訶薩便白佛言：「世尊處處為諸菩薩摩訶",
    "T07n0220_593:1066a08": "薩眾宣說般若波羅蜜多，何謂般若波羅蜜",
    "T07n0220_593:1066a09": "多？云何菩薩摩訶薩修行般若波羅蜜多？云",
    "T07n0220_593:1066a10": "何菩薩摩訶薩修行般若波羅蜜多令速圓",
    "T07n0220_593:1066a11": "滿？云何菩薩摩訶薩修行般若波羅蜜多，",
    "T07n0220_593:1066a12": "一切惡魔不能得便，所有魔事皆能覺知？云",
    "T07n0220_593:1066a13": "何菩薩摩訶薩安住般若波羅蜜多，速能圓",
    "T07n0220_593:1066a14": "滿一切智法？」",
    "T07n0220_593:1066a15": "爾時，世尊讚善勇猛菩薩摩訶薩言：「善哉！善",
    "T07n0220_593:1066a16": "哉！善男子！汝今乃能請問如來、應、正等覺",
    "T07n0220_593:1066a17": "甚深般若波羅蜜多。汝為菩薩摩訶薩眾得",
    "T07n0220_593:1066a18": "義利故，欲令眾生得利益故，亦為眾生得安",
    "T07n0220_593:1066a19": "樂故，哀愍世間大眾生故，利益安樂諸天、",
    "T07n0220_593:1066a20": "人故，欲為現在未來菩薩摩訶薩等作照明",
    "T07n0220_593:1066a21": "故，請問如來、應、正等覺甚深般若波羅蜜多。」",
    "T07n0220_593:1066a22": "世尊于時知而復問善勇猛菩薩摩訶薩言：",
    "T07n0220_593:1066a23": "「善男子！汝觀何義，請問如來、應、正等覺甚深",
    "T07n0220_593:1066a24": "般若波羅蜜多？」善勇猛菩薩摩訶薩言：「我今",
    "T07n0220_593:1066a25": "哀愍一切有情，為作利益安樂事故，請問如",
    "T07n0220_593:1066a26": "來、應、正等覺甚深般若波羅蜜多。何以故？甚",
    "T07n0220_593:1066a27": "深般若波羅蜜多通攝聲聞、獨覺、菩薩及正",
    "T07n0220_593:1066a28": "等覺一切法故。唯願世尊哀愍我等，為具宣",
    "T07n0220_593:1066a29": "說如來境智！若有情類於聲聞乘性決定者，",
    "T07n0220_593:1066b01": "聞此法已，速能證得自無漏地；若有情類於",
    "T07n0220_593:1066b02": "獨覺乘性決定者，聞此法已，速依自乘而得",
    "T07n0220_593:1066b03": "出離；若有情類於無上乘性決定者，聞此法",
    "T07n0220_593:1066b04": "已，速證無上正等菩提；若有情類雖未已入",
    "T07n0220_593:1066b05": "正性離生，而於三乘性不定者，聞此法已，皆",
    "T07n0220_593:1066b06": "發無上正等覺心。唯願如來、應、正等覺為",
    "T07n0220_593:1066b07": "答所問甚深般若波羅蜜多，令諸有情善根",
    "T07n0220_593:1066b08": "生長！「復次，世尊！我今不為下劣信解諸有情",
    "T07n0220_593:1066b09": "故，請問如來、應、正等覺甚深般若波羅蜜多；",
    "T07n0220_593:1066b10": "亦復不為守貧窮心諸有情故，請問如來、應、",
    "T07n0220_593:1066b11": "正等覺甚深般若波羅蜜多；亦復不為成貧",
    "T07n0220_593:1066b12": "窮乘諸有情故，請問如來、應、正等覺甚深般",
    "T07n0220_593:1066b13": "若波羅蜜多；亦復不為懈怠嬾墯諸有情故，",
    "T07n0220_593:1066b14": "請問如來、應、正等覺甚深般若波羅蜜多；亦",
    "T07n0220_593:1066b15": "復不為怠墯所蔽諸有情故，請問如來、應、正",
    "T07n0220_593:1066b16": "等覺甚深般若波羅蜜多；亦復不為陷惡見",
    "T07n0220_593:1066b17": "泥諸有情故，請問如來、應、正等覺甚深般若",
    "T07n0220_593:1066b18": "波羅蜜多；亦復不為魔羂所縶諸有情故，請",
    "T07n0220_593:1066b19": "問如來、應、正等覺甚深般若波羅蜜多；亦復",
    "T07n0220_593:1066b20": "不為無慚無愧諸有情故，請問如來、應、正等",
    "T07n0220_593:1066b21": "覺甚深般若波羅蜜多；亦復不為性不廉儉",
    "T07n0220_593:1066b22": "諸有情故，請問如來、應、正等覺甚深般若波",
    "T07n0220_593:1066b23": "羅蜜多；亦復不為忘失正念諸有情故，請",
    "T07n0220_593:1066b24": "問如來、應、正等覺甚深般若波羅蜜多；亦復",
    "T07n0220_593:1066b25": "不為心常迷亂諸有情故，請問如來、應、正等",
    "T07n0220_593:1066b26": "覺甚深般若波羅蜜多；亦復不為沒欲淤泥",
    "T07n0220_593:1066b27": "諸有情故，請問如來、應、正等覺甚深般若波",
    "T07n0220_593:1066b28": "羅蜜多；亦復不為多行諂曲諸有情故，請問",
    "T07n0220_593:1066b29": "如來、應、正等覺甚深般若波羅蜜多；亦復不",
    "T07n0220_593:1066c01": "為多行誑惑諸有情故，請問如來、應、正等覺",
    "T07n0220_593:1066c02": "甚深般若波羅蜜多；亦復不為不知報恩諸",
    "T07n0220_593:1066c03": "有情故，請問如來、應、正等覺甚深般若波羅",
    "T07n0220_593:1066c04": "蜜多；亦復不為成就惡欲諸有情故，請問",
    "T07n0220_593:1066c05": "如來、應、正等覺甚深般若波羅蜜多；亦復不",
    "T07n0220_593:1066c06": "為樂行惡行諸有情故，請問如來、應、正等覺",
    "T07n0220_593:1066c07": "甚深般若波羅蜜多；亦復不為毀壞尸羅諸",
    "T07n0220_593:1066c08": "有情故，請問如來、應、正等覺甚深般若波羅",
    "T07n0220_593:1066c09": "蜜多；亦復不為戒不清淨諸有情故，請問",
    "T07n0220_593:1066c10": "如來、應、正等覺甚深般若波羅蜜多；亦復不",
    "T07n0220_593:1066c11": "為毀壞正見諸有情故，請問如來、應、正等覺",
    "T07n0220_593:1066c12": "甚深般若波羅蜜多；亦復不為樂行魔境諸",
    "T07n0220_593:1066c13": "有情故，請問如來、應、正等覺甚深般若波羅",
    "T07n0220_593:1066c14": "蜜多；亦復不為好自稱譽諸有情故，請問",
    "T07n0220_593:1066c15": "如來、應、正等覺甚深般若波羅蜜多；亦復不",
    "T07n0220_593:1066c16": "為好譏毀他諸有情故，請問如來、應、正等覺",
    "T07n0220_593:1066c17": "甚深般若波羅蜜多；亦復不為愛重利養諸",
    "T07n0220_593:1066c18": "有情故，請問如來、應、正等覺甚深般若波羅",
    "T07n0220_593:1066c19": "蜜多；亦復不為貪著衣鉢諸有情故，請問",
    "T07n0220_593:1066c20": "如來、應、正等覺甚深般若波羅蜜多；亦復不",
    "T07n0220_593:1066c21": "為潛行矯詐諸有情故，請問如來、應、正等覺",
    "T07n0220_593:1066c22": "甚深般若波羅蜜多；亦復不為好綺謬語諸",
    "T07n0220_593:1066c23": "有情故，請問如來、應、正等覺甚深般若波羅",
    "T07n0220_593:1066c24": "蜜多；亦復不為詐現異相諸有情故，請問",
    "T07n0220_593:1066c25": "如來、應、正等覺甚深般若波羅蜜多；亦復不",
    "T07n0220_593:1066c26": "為激磨求索諸有情故，請問如來、應、正等覺",
    "T07n0220_593:1066c27": "甚深般若波羅蜜多；亦復不為以利規利諸",
    "T07n0220_593:1066c28": "有情故，請問如來、應、正等覺甚深般若波羅",
    "T07n0220_593:1066c29": "蜜多。世尊！我今不為此等種種穢惡諸有",
    "T07n0220_593:1067a01": "情故，請問如來、應、正等覺甚深般若波羅蜜",
    "T07n0220_593:1067a02": "多。",
    "T07n0220_593:1067a03": "「復次，世尊！若諸有情深心欣樂一切智智、無",
    "T07n0220_593:1067a04": "著智、自然智、無等等智、無上智，我今為彼請",
    "T07n0220_593:1067a05": "問如來、應、正等覺甚深般若波羅蜜多；若諸",
    "T07n0220_593:1067a06": "有情於自所有尚無所得，況自稱譽！我今為",
    "T07n0220_593:1067a07": "彼請問如來、應、正等覺甚深般若波羅蜜多；",
    "T07n0220_593:1067a08": "若諸有情於他所有尚無所得，況譏毀他！我",
    "T07n0220_593:1067a09": "今為彼請問如來、應、正等覺甚深般若波羅蜜",
    "T07n0220_593:1067a10": "多；若諸有情摧伏憍慢如折角獸，我今為彼",
    "T07n0220_593:1067a11": "請問如來、應、正等覺甚深般若波羅蜜多；若",
    "T07n0220_593:1067a12": "諸有情求拔種種煩惱毒箭，我今為彼請問",
    "T07n0220_593:1067a13": "如來、應、正等覺甚深般若波羅蜜多；若諸有",
    "T07n0220_593:1067a14": "情其心謙下如旃茶羅子，我今為彼請問如",
    "T07n0220_593:1067a15": "來、應、正等覺甚深般若波羅蜜多；若諸有情",
    "T07n0220_593:1067a16": "其心平等如四大虛空，我今為彼請問如來、",
    "T07n0220_593:1067a17": "應、正等覺甚深般若波羅蜜多；若菩薩摩訶",
    "T07n0220_593:1067a18": "薩於一切法尚無所得亦無執著，況於非法！",
    "T07n0220_593:1067a19": "我今為彼請問如來、應、正等覺甚深般若波羅",
    "T07n0220_593:1067a20": "蜜多；若菩薩摩訶薩意樂清淨、無諂、無誑、其",
    "T07n0220_593:1067a21": "性質直，我今為彼請問如來、應、正等覺甚深",
    "T07n0220_593:1067a22": "般若波羅蜜多；若菩薩摩訶薩其心平等，哀",
    "T07n0220_593:1067a23": "愍利樂一切有情，我今為彼請問如來、應、正",
    "T07n0220_593:1067a24": "等覺甚深般若波羅蜜多；若菩薩摩訶薩常",
    "T07n0220_593:1067a25": "於善法示現、勸導、讚勵、慶喜一切有情，我今",
    "T07n0220_593:1067a26": "為彼請問如來、應、正等覺甚深般若波羅蜜",
    "T07n0220_593:1067a27": "多；若菩薩摩訶薩能荷大擔、能乘大乘、能建",
    "T07n0220_593:1067a28": "大事，我今為彼請問如來、應、正等覺甚深般",
    "T07n0220_593:1067a29": "若波羅蜜多。若菩薩摩訶薩以慈悲心引發",
    "T07n0220_593:1067b01": "一切有情利樂，我今為彼請問如來、應、正等",
    "T07n0220_593:1067b02": "覺甚深般若波羅蜜多；若菩薩摩訶薩於諸",
    "T07n0220_593:1067b03": "有情能為引導、勝導、遍導，我今為彼請問如",
    "T07n0220_593:1067b04": "來、應、正等覺甚深般若波羅蜜多；若菩薩摩",
    "T07n0220_593:1067b05": "訶薩於一切法無所依住，我今為彼請問如",
    "T07n0220_593:1067b06": "來、應、正等覺甚深般若波羅蜜多；若菩薩摩",
    "T07n0220_593:1067b07": "訶薩於諸生處無所希求，我今為彼請問如",
    "T07n0220_593:1067b08": "來、應、正等覺甚深般若波羅蜜多；若菩薩摩",
    "T07n0220_593:1067b09": "訶薩解脫一切惡魔羂網，我今為彼請問如",
    "T07n0220_593:1067b10": "來、應、正等覺甚深般若波羅蜜多；若菩薩摩",
    "T07n0220_593:1067b11": "訶薩有大樂欲，具大精進常無放逸，我今為",
    "T07n0220_593:1067b12": "彼請問如來、應、正等覺甚深般若波羅蜜多；",
    "T07n0220_593:1067b13": "若菩薩摩訶薩欲到諸法究竟彼岸，我今為",
    "T07n0220_593:1067b14": "彼請問如來、應、正等覺甚深般若波羅蜜多；",
    "T07n0220_593:1067b15": "若菩薩摩訶薩欲善斷滅一切疑網，我今為",
    "T07n0220_593:1067b16": "彼請問如來、應、正等覺甚深般若波羅蜜多；",
    "T07n0220_593:1067b17": "若菩薩摩訶薩於證佛智尚無憍慢、無執、無著，",
    "T07n0220_593:1067b18": "況於餘智！我今為彼請問如來、應、正等覺甚",
    "T07n0220_593:1067b19": "深般若波羅蜜多；若菩薩摩訶薩超越一切",
    "T07n0220_593:1067b20": "憍慢執著，能住正道、能行正道、能說正道，",
    "T07n0220_593:1067b21": "我今為彼請問如來、應、正等覺甚深般若波羅",
    "T07n0220_593:1067b22": "蜜多；若菩薩摩訶薩恒為饒益一切有情，",
    "T07n0220_593:1067b23": "能為利益、能為安樂、能令安隱，我今為彼請",
    "T07n0220_593:1067b24": "問如來、應、正等覺甚深般若波羅蜜多。「復次，",
    "T07n0220_593:1067b25": "世尊！我為普施一切有情無染安樂、無上安",
    "T07n0220_593:1067b26": "樂、無勝安樂、涅槃安樂、諸佛安樂、無為安樂，",
    "T07n0220_593:1067b27": "請問如來、應、正等覺甚深般若波羅蜜多；我",
    "T07n0220_593:1067b28": "為永斷一切有情種種疑網、煩惱、纏結，請問",
    "T07n0220_593:1067b29": "如來、應、正等覺甚深般若波羅蜜多；我為自",
    "T07n0220_593:1067c01": "斷種種疑網、煩惱、纏結，請問如來、應、正等覺",
    "T07n0220_593:1067c02": "甚深般若波羅蜜多。若我疑網、煩惱、纏結自",
    "T07n0220_593:1067c03": "永斷者，乃能如實為諸有情說斷疑網、煩",
    "T07n0220_593:1067c04": "惱、纏結種種法要。所以者何？一切有情皆",
    "T07n0220_593:1067c05": "欣安樂並厭危苦，一切有情皆設方便追求",
    "T07n0220_593:1067c06": "安樂，我都不見有餘少分安樂可求，唯除",
    "T07n0220_593:1067c07": "般若波羅蜜多；我都不見有餘少分安樂可",
    "T07n0220_593:1067c08": "求，唯除菩薩摩訶薩乘；我都不見有餘少分",
    "T07n0220_593:1067c09": "安樂可求，唯除大乘。「我今觀見如是義利，",
    "T07n0220_593:1067c10": "欲施有情微妙安樂，請問如來、應、正等覺甚",
    "T07n0220_593:1067c11": "深般若波羅蜜多。我今觀見一切菩薩摩訶",
    "T07n0220_593:1067c12": "薩眾如是義利，請問如來、應、正等覺甚深般",
    "T07n0220_593:1067c13": "若波羅蜜多，唯願世尊哀愍為答！」",
    "T07n0220_593:1067c14": "爾時，世尊告善勇猛菩薩摩訶薩言：「善哉！善",
    "T07n0220_593:1067c15": "哉！善男子！汝能哀愍大生等眾，請問如來、",
    "T07n0220_593:1067c16": "應、正等覺甚深般若波羅蜜多，汝由此緣功",
    "T07n0220_593:1067c17": "德無量。汝應諦聽！極善思惟，吾當為汝分",
    "T07n0220_593:1067c18": "別解說。」善勇猛言：「善哉！世尊！唯願為說！",
    "T07n0220_593:1067c19": "我等樂聞。」佛告善勇猛菩薩摩訶薩：「汝先所",
    "T07n0220_593:1067c20": "問『世尊處處為諸菩薩摩訶薩眾宣說般若波",
    "T07n0220_593:1067c21": "羅蜜多，何謂般若波羅蜜多？』者，汝等當知！",
    "T07n0220_593:1067c22": "實無少法可名般若波羅蜜多，甚深般若波",
    "T07n0220_593:1067c23": "羅蜜多超過一切名言道故。何以故？善勇",
    "T07n0220_593:1067c24": "猛！甚深般若波羅蜜多實不可說此是般若",
    "T07n0220_593:1067c25": "波羅蜜多，亦不可說屬彼般若波羅蜜多，",
    "T07n0220_593:1067c26": "亦不可說由彼般若波羅蜜多，亦不可說從",
    "T07n0220_593:1067c27": "彼般若波羅蜜多。何以故？善勇猛！慧能遠",
    "T07n0220_593:1067c28": "達諸法實性，故名般若波羅蜜多；如來智",
    "T07n0220_593:1067c29": "慧尚不可得，況得般若波羅蜜多！「善勇猛！",
    "T07n0220_593:1068a01": "般若者謂解諸法及知諸法，故名般若。善",
    "T07n0220_593:1068a02": "勇猛！云何般若解知諸法？謂諸法異，名言",
    "T07n0220_593:1068a03": "亦異；然一切法不離名言，若解諸法、若知諸",
    "T07n0220_593:1068a04": "法俱不可說，然順有情所知而說，故名般若。",
    "T07n0220_593:1068a05": "善勇猛！般若者謂假施設，由假施設說為",
    "T07n0220_593:1068a06": "般若。然一切法不可施設、不可動轉、不可宣",
    "T07n0220_593:1068a07": "說、不可示現，如是知者名如實知。善勇猛！",
    "T07n0220_593:1068a08": "般若者非知、非不知，非此、非餘處，故名般",
    "T07n0220_593:1068a09": "若。",
    "T07n0220_593:1068a10": "「復次，善勇猛！般若者謂智所行、非智所行，",
    "T07n0220_593:1068a11": "非非智境亦非智境，以智遠離一切境故。",
    "T07n0220_593:1068a12": "若智是境即應非智，不從非智而得有智，亦",
    "T07n0220_593:1068a13": "不從智而有非智；不從非智而有非智，亦不",
    "T07n0220_593:1068a14": "從智而得有智；不由非智說名為智，亦不由",
    "T07n0220_593:1068a15": "智說名非智；不由非智說名非智，亦不由智",
    "T07n0220_593:1068a16": "說名為智。然即非智說名為智，由斯即智說",
    "T07n0220_593:1068a17": "名非智。此中智者不可示現此名為智，不",
    "T07n0220_593:1068a18": "可示現此智所屬，不可示現此智所由，不可",
    "T07n0220_593:1068a19": "示現此智所從，是故智中無實智性，亦無實",
    "T07n0220_593:1068a20": "智住智性中，智與智性俱不可得。非智與性",
    "T07n0220_593:1068a21": "亦復如是，決定不由非智名智，若由非智說",
    "T07n0220_593:1068a22": "名智者，一切愚夫皆應有智。若有如實於智",
    "T07n0220_593:1068a23": "非智俱無所得，於智非智如實遍知，是名為",
    "T07n0220_593:1068a24": "智。然智實性非如所說。所以者何？以智實",
    "T07n0220_593:1068a25": "性離名言故。智非智境非非智境，以智超",
    "T07n0220_593:1068a26": "過一切境故，不可說是智非智境。善勇猛！",
    "T07n0220_593:1068a27": "是名如實宣說智相。如是智相實不可說、不",
    "T07n0220_593:1068a28": "可示現，然順有情所知說示；其能知者亦不",
    "T07n0220_593:1068a29": "可說，智境尚無，況有智者！若能如是如實了",
    "T07n0220_593:1068b01": "知如實隨覺，是名般若。",
    "T07n0220_593:1068b02": "「復次，善勇猛！若能如是現觀作證，是則名為",
    "T07n0220_593:1068b03": "出世般若，如是所說出世般若亦不可說。所",
    "T07n0220_593:1068b04": "以者何？世尚非有，況有出世！所出尚無，況",
    "T07n0220_593:1068b05": "有能出！由斯出世般若亦無。所以者何？以",
    "T07n0220_593:1068b06": "都不得世及出世能出、所出故，得說名出世",
    "T07n0220_593:1068b07": "般若，若有所得則不名為出世般若。此般若",
    "T07n0220_593:1068b08": "性亦不可得，離有、無等可得性故。「又，善勇",
    "T07n0220_593:1068b09": "猛！世名假立，非假立世實有可出，然出諸",
    "T07n0220_593:1068b10": "假故名出世，又出世者非實於世有出、不出。",
    "T07n0220_593:1068b11": "所以者何？此中都無所出、能出少法可得，",
    "T07n0220_593:1068b12": "故名出世。又出世者，無世無出世、無出無不",
    "T07n0220_593:1068b13": "出，故名出世。若能如是如實了知，是則名為",
    "T07n0220_593:1068b14": "出世般若。如是般若非如所說。所以者何？",
    "T07n0220_593:1068b15": "出世般若超過一切名言道故。雖名出世而",
    "T07n0220_593:1068b16": "無所出，雖名般若而無所知，所出、所知不可",
    "T07n0220_593:1068b17": "得故，能出、能知亦不可得，如是如實知名",
    "T07n0220_593:1068b18": "出世般若。由此般若無所不出，是故名為出",
    "T07n0220_593:1068b19": "世般若。",
    "T07n0220_593:1068b20": "「復次，善勇猛！此亦名為通達般若。如是般若",
    "T07n0220_593:1068b21": "何所通達？謂此般若無所通達。若此般若有",
    "T07n0220_593:1068b22": "所通達即是假立，若是假立則不名為通達",
    "T07n0220_593:1068b23": "般若，謂於此中都無所有，無此、無彼亦無",
    "T07n0220_593:1068b24": "中間，無能通達、無所通達，無通達處、無通達",
    "T07n0220_593:1068b25": "時、無通達者，故名通達；又於此中都無所有，",
    "T07n0220_593:1068b26": "無能行者、無所行處，無此、無彼亦無中間，故",
    "T07n0220_593:1068b27": "名通達。又通達慧名通達者，此通達慧都無",
    "T07n0220_593:1068b28": "所有，無上無下，無遲無速，無進無退，無往無來，",
    "T07n0220_593:1068b29": "故名通達。「又，善勇猛！通達慧者何所通達？",
    "T07n0220_593:1068c01": "謂有所見皆悉通達。由何通達？謂由般若。如",
    "T07n0220_593:1068c02": "是般若云何通達？謂假立相而有通達。諸假",
    "T07n0220_593:1068c03": "立相一切非相，如是非相名假立相。「又，善勇",
    "T07n0220_593:1068c04": "猛！諸有成就如是般若，即能如實通達三界。",
    "T07n0220_593:1068c05": "云何如實通達三界？謂非三界說名三界。所",
    "T07n0220_593:1068c06": "以者何？此中無界而可通達，通達三界即為",
    "T07n0220_593:1068c07": "非界。由能如是通達三界，故名成就通達般",
    "T07n0220_593:1068c08": "若。云何成就通達般若？謂無少事不善通達，",
    "T07n0220_593:1068c09": "於一切事皆善通達，是故名為通達般若，如",
    "T07n0220_593:1068c10": "是般若於一切事皆悉超越。若有成就如是",
    "T07n0220_593:1068c11": "般若，諸所見聞、嗅嘗、覺了皆悉通達。云何通",
    "T07n0220_593:1068c12": "達？謂無常故、苦故、癰故、病故、箭故、空故、礙故、害",
    "T07n0220_593:1068c13": "故、他故、壞故、壞法故、動故、速滅故、無我故、無",
    "T07n0220_593:1068c14": "生故、無滅故、無相故，如是等。善勇猛！若能",
    "T07n0220_593:1068c15": "通達，是則名為清涼離箭。如有良藥名曰離",
    "T07n0220_593:1068c16": "箭，隨所著處眾箭皆除，毒藥於中無得住",
    "T07n0220_593:1068c17": "者，此藥威力所逼遣故。如是若有諸苾芻等，",
    "T07n0220_593:1068c18": "成就此法清涼離箭，所謂成就通達般若，具",
    "T07n0220_593:1068c19": "六恒住通達般若，遠離一切三界染著，超",
    "T07n0220_593:1068c20": "越一切惡魔羂網。「又，善勇猛！譬如金剛為鑽",
    "T07n0220_593:1068c21": "物故，隨所鑽處無不通達。如是若有諸苾",
    "T07n0220_593:1068c22": "芻等金剛喻定，由通達慧之所攝受，隨所觀",
    "T07n0220_593:1068c23": "法無不通達；此通達慧金剛喻定之所攝受，",
    "T07n0220_593:1068c24": "隨所觀法無不通達。若有成就此通達慧，能",
    "T07n0220_593:1068c25": "出世間正盡眾苦，趣眾苦盡無所染著，此通",
    "T07n0220_593:1068c26": "達慧亦名三明。善勇猛！言明者謂永息滅",
    "T07n0220_593:1068c27": "無明增語，即此亦說無明遍知，亦名能息",
    "T07n0220_593:1068c28": "苦蘊增語。譬如良醫聰明博達，隨有所作",
    "T07n0220_593:1068c29": "皆善觀察，成就觀察微妙慧故，善識諸藥、",
    "T07n0220_593:1069a01": "善達病因，善知病相能救眾苦，隨所療疾無",
    "T07n0220_593:1069a02": "不除愈。所以者何？彼善通達藥、病、因、相和",
    "T07n0220_593:1069a03": "合等方，是故能除一切病苦。如是若有成第",
    "T07n0220_593:1069a04": "三明，能滅諸無明，能息一切苦，能除一切",
    "T07n0220_593:1069a05": "生老病死及諸愁歎苦憂惱法，是名出世通",
    "T07n0220_593:1069a06": "達般若。",
    "T07n0220_593:1069a07": "「復次，善勇猛！我依此義密意說言：一切世間",
    "T07n0220_593:1069a08": "慧為最勝，謂能通達諸法實性，由此正知令",
    "T07n0220_593:1069a09": "有生盡。有生盡者是何增語？謂善通達出沒",
    "T07n0220_593:1069a10": "增語。云何名為通達出沒？謂善通達諸有集",
    "T07n0220_593:1069a11": "法皆有滅法，如是名為通達出沒。善勇猛！",
    "T07n0220_593:1069a12": "出者謂生增語，沒者謂滅增語，雖作是說，而",
    "T07n0220_593:1069a13": "不如說有出有沒。「又，善勇猛！諸所有集非實",
    "T07n0220_593:1069a14": "出法。何以故？善勇猛！集謂等出，非等有出，亦",
    "T07n0220_593:1069a15": "非有沒，等隨起故，說名為集。等隨起者，非",
    "T07n0220_593:1069a16": "於此中有出有沒。如是自體自然破壞，即名",
    "T07n0220_593:1069a17": "為滅，此中無物說名為滅，謂無間滅；非於",
    "T07n0220_593:1069a18": "此生即於此滅，說名為滅；即無生故，說名",
    "T07n0220_593:1069a19": "為滅。如是通達若出若沒無生無滅，故名通",
    "T07n0220_593:1069a20": "達若出若沒。",
    "T07n0220_593:1069a21": "「復次，善勇猛！言通達者，謂能遍知所有緣起。",
    "T07n0220_593:1069a22": "由諸緣故諸法得起，故名緣起。如是緣起都",
    "T07n0220_593:1069a23": "無所有，如是名為通達緣起，即此名為遍知",
    "T07n0220_593:1069a24": "緣起，謂能顯示如實無起。以無起故說名緣",
    "T07n0220_593:1069a25": "起，平等無起故名緣起，謂於是處起尚非有，",
    "T07n0220_593:1069a26": "況當有滅！隨覺緣起，若順若違皆不可得，",
    "T07n0220_593:1069a27": "無等起故說名緣起。若無等起則無有生，若",
    "T07n0220_593:1069a28": "無有生則無過去亦無已生，若無過去亦無",
    "T07n0220_593:1069a29": "已生則無有滅，若無有滅即無生智，由無生",
    "T07n0220_593:1069b01": "智更不復生亦不證滅。由無生故即亦無滅，",
    "T07n0220_593:1069b02": "由有生故施設有滅，既無有生是故無滅。於",
    "T07n0220_593:1069b03": "一切法如是知見、通達、作證，說名盡智。「善勇",
    "T07n0220_593:1069b04": "猛！盡智者，謂盡無知故名盡智。由何名盡？",
    "T07n0220_593:1069b05": "謂由無盡故名為盡，不見有法可名為盡。然",
    "T07n0220_593:1069b06": "離無知說名盡智，即盡無知說名盡智。遍知",
    "T07n0220_593:1069b07": "一切無知法故名盡無知，由盡無知說名盡",
    "T07n0220_593:1069b08": "智。非無知法有盡、不盡，然離無知故名盡智。",
    "T07n0220_593:1069b09": "如實遍知此無知法都無所有故名為離，",
    "T07n0220_593:1069b10": "由如是智知無知法無別可得名離無知。然",
    "T07n0220_593:1069b11": "無知法實不可得，智尚非有，況有無知！若能",
    "T07n0220_593:1069b12": "於盡得解脫者，名為盡智。雖作是說而不",
    "T07n0220_593:1069b13": "如說，所有盡智都不可說，但假名說名盡",
    "T07n0220_593:1069b14": "無知，亦名盡智。若以如是無盡盡智觀察諸",
    "T07n0220_593:1069b15": "法，盡智亦無，若如是知便離盡智至無盡際，",
    "T07n0220_593:1069b16": "此無盡際即是無際亦涅槃際；雖作是說而",
    "T07n0220_593:1069b17": "不如說，以一切法皆是無際亦涅槃際，諸際",
    "T07n0220_593:1069b18": "永斷名涅槃際；雖作是說而不如說，以涅槃",
    "T07n0220_593:1069b19": "際永離名言，一切名言於中永滅。「又，善勇猛！",
    "T07n0220_593:1069b20": "如來雖說有涅槃界，而不如說，以涅槃界都",
    "T07n0220_593:1069b21": "不可說超一切說，涅槃界中諸說永斷。若",
    "T07n0220_593:1069b22": "如是說涅槃界相，即名為說出世通達般若",
    "T07n0220_593:1069b23": "之相。又，善勇猛！非涅槃界可說方處在此",
    "T07n0220_593:1069b24": "在彼，是故涅槃實不可說。「復次，善勇猛！此",
    "T07n0220_593:1069b25": "中何謂甚深般若波羅蜜多？善勇猛！非此般",
    "T07n0220_593:1069b26": "若波羅蜜多有遠彼岸少分可得。善勇猛！",
    "T07n0220_593:1069b27": "若此般若波羅蜜多有遠彼岸少分可得，如",
    "T07n0220_593:1069b28": "來應說甚深般若波羅蜜多有遠彼岸。善勇",
    "T07n0220_593:1069b29": "猛！非此般若波羅蜜多有遠可得，是故不說",
    "T07n0220_593:1069c01": "此有彼岸。「又，善勇猛！此名般若波羅蜜多者，",
    "T07n0220_593:1069c02": "謂妙智作業到一切法究竟彼岸，故名般若",
    "T07n0220_593:1069c03": "波羅蜜多，雖作是說而不如說。所以者何？",
    "T07n0220_593:1069c04": "非語非業能至般若波羅蜜多。何以故？善勇",
    "T07n0220_593:1069c05": "猛！甚深般若波羅蜜多不可說故。「又，善勇",
    "T07n0220_593:1069c06": "猛！甚深般若波羅蜜多隨覺諸法，若能隨",
    "T07n0220_593:1069c07": "覺即違覺悟。所以者何？此中無物可名隨",
    "T07n0220_593:1069c08": "覺，隨覺無故覺悟亦無，即於諸法無通達義。",
    "T07n0220_593:1069c09": "隨覺通達平等法性是菩提故，隨覺諸法故",
    "T07n0220_593:1069c10": "名菩提。云何此能隨覺諸法？此中無物可名",
    "T07n0220_593:1069c11": "菩提，故於此中亦無隨覺。何以故？善勇猛！",
    "T07n0220_593:1069c12": "若有菩提少分可得，即菩提內應得菩提；然",
    "T07n0220_593:1069c13": "菩提中菩提非有，應作如是現證菩提，非隨",
    "T07n0220_593:1069c14": "覺故，非通達故說名覺悟。雖作是說而不如",
    "T07n0220_593:1069c15": "說，以一切法不可隨覺、不可通達，又法、非",
    "T07n0220_593:1069c16": "法俱無自性，由覺此理故名菩提。何以故？",
    "T07n0220_593:1069c17": "善勇猛！非諸如來、應、正等覺能得菩提；非諸",
    "T07n0220_593:1069c18": "如來、應、正等覺能了菩提，如實菩提不可了",
    "T07n0220_593:1069c19": "故，不可表故；非諸如來、應、正等覺生起菩提，",
    "T07n0220_593:1069c20": "菩提無生無起性故。「又，善勇猛！言菩提者無",
    "T07n0220_593:1069c21": "所繫屬，非菩提內有少有情、有情施設。於菩",
    "T07n0220_593:1069c22": "提內既無有情、有情施設，云何可說此是菩",
    "T07n0220_593:1069c23": "提所有薩埵，此是菩提薩埵般若波羅蜜多？",
    "T07n0220_593:1069c24": "「又，善勇猛！非菩提中菩提可得，非菩提中",
    "T07n0220_593:1069c25": "薩埵可得。何以故？善勇猛！菩提超越、菩提",
    "T07n0220_593:1069c26": "無生、菩提無起、菩提無相，非菩提中有薩埵",
    "T07n0220_593:1069c27": "性，非菩提中薩埵可得，非由薩埵施設菩提，",
    "T07n0220_593:1069c28": "非由菩提施設薩埵，隨覺薩埵無自性故說",
    "T07n0220_593:1069c29": "名菩提。知菩提中實無薩埵，是故說名菩提",
    "T07n0220_593:1070a01": "薩埵。何以故？善勇猛！菩提薩埵非薩埵想",
    "T07n0220_593:1070a02": "之所顯示，除薩埵想故名菩薩，雖作是說而",
    "T07n0220_593:1070a03": "不如說。所以者何？菩提薩埵離名言故。菩",
    "T07n0220_593:1070a04": "提薩埵離薩埵性，菩提薩埵離薩埵想，知菩",
    "T07n0220_593:1070a05": "提故說名菩薩。「云何菩薩能知菩提？謂知菩",
    "T07n0220_593:1070a06": "提超越一切，菩提無作、菩提無生、菩提無滅，",
    "T07n0220_593:1070a07": "非菩提性能了菩提，亦非菩提是所顯了，不",
    "T07n0220_593:1070a08": "可顯了、不可施設、不可引轉故名菩提。若能",
    "T07n0220_593:1070a09": "無倒隨覺通達，無所分別，分別永斷，是故說",
    "T07n0220_593:1070a10": "名菩提薩埵，雖作是說而不如說。何以故？",
    "T07n0220_593:1070a11": "善勇猛！菩提薩埵不可得故。若有菩提薩",
    "T07n0220_593:1070a12": "埵可得，即應可得此是菩提、此屬菩提、此",
    "T07n0220_593:1070a13": "是薩埵、此屬薩埵；然不可說此是菩提、此屬",
    "T07n0220_593:1070a14": "菩提，亦不可說此是薩埵、此屬薩埵，以能隨",
    "T07n0220_593:1070a15": "覺實無薩埵，無薩埵性、離薩埵性故名菩薩，",
    "T07n0220_593:1070a16": "由無薩埵除薩埵想故名菩薩。「何以故？善勇",
    "T07n0220_593:1070a17": "猛！有情界者即是無實有情增語，非有情中",
    "T07n0220_593:1070a18": "有有情性，有情無故名有情界；若有情中有",
    "T07n0220_593:1070a19": "有情性，則不應說為有情界。有情界者即顯",
    "T07n0220_593:1070a20": "無界，以有情界無界性故。若有情界即界",
    "T07n0220_593:1070a21": "性有，則應實有命者即身；若有情界離界",
    "T07n0220_593:1070a22": "性有，則應實有命者異身；然有情界無實界",
    "T07n0220_593:1070a23": "性，但由世俗假說為界。非有情界中可有界",
    "T07n0220_593:1070a24": "性，亦非界性中有有情界；非即界性是有",
    "T07n0220_593:1070a25": "情界，非離界性有有情界，以一切法無界性",
    "T07n0220_593:1070a26": "故。",
    "T07n0220_593:1070a27": "「復次，善勇猛！我依此義密意說言：諸有情界",
    "T07n0220_593:1070a28": "不可施設有減有滿。所以者何？以有情界非",
    "T07n0220_593:1070a29": "有性故，諸有情界離有性故。如有情界不",
    "T07n0220_593:1070b01": "可施設有減有滿，諸法亦爾，不可施設有減",
    "T07n0220_593:1070b02": "有滿，以一切法皆無實性故，不可言有減有",
    "T07n0220_593:1070b03": "滿；若能如是隨覺諸法，是則名為隨覺佛法。",
    "T07n0220_593:1070b04": "我依此義密意說言：如有情界不可施設有",
    "T07n0220_593:1070b05": "減有滿，諸法亦爾，不可施設有減有滿；若",
    "T07n0220_593:1070b06": "一切法無減無滿，以無真實而為方便，即是",
    "T07n0220_593:1070b07": "佛法無減無滿。如是隨覺一切法故，即名佛",
    "T07n0220_593:1070b08": "法無減無滿，以一切法無減滿故說名佛法。",
    "T07n0220_593:1070b09": "佛法即非佛法增語，非諸佛法有物能令或",
    "T07n0220_593:1070b10": "減或滿。所以者何？以即隨覺一切法故，若",
    "T07n0220_593:1070b11": "能隨覺一切法性，此中無法或減或滿。一切",
    "T07n0220_593:1070b12": "法者當知即是法界增語，非彼法界有減有",
    "T07n0220_593:1070b13": "滿。所以者何？以彼法界無邊際故。非有情",
    "T07n0220_593:1070b14": "界及彼法界差別可得，非有情界及彼法界",
    "T07n0220_593:1070b15": "或減、或滿、或得、或有，如是隨覺即名菩提。",
    "T07n0220_593:1070b16": "由此故言：非諸佛法可得施設有減有滿。「又，",
    "T07n0220_593:1070b17": "善勇猛！無減滿性若能如實無分別者，當知",
    "T07n0220_593:1070b18": "名為如實見者，非於此中能有取捨，如是隨",
    "T07n0220_593:1070b19": "覺說名菩提。「善勇猛！菩提者即是佛相，云",
    "T07n0220_593:1070b20": "何佛相？謂一切相畢竟無相即是佛相。何以",
    "T07n0220_593:1070b21": "故？善勇猛！畢竟無相與菩提相自性離故。",
    "T07n0220_593:1070b22": "如是隨覺說名菩提，雖作是說而不如說。何",
    "T07n0220_593:1070b23": "以故？善勇猛！要能隨覺如是法故說名菩薩。",
    "T07n0220_593:1070b24": "若有菩薩實不了知如是法性，而謂：『我能如",
    "T07n0220_593:1070b25": "實隨覺。』自稱菩薩，當知彼類遠菩薩地、遠菩",
    "T07n0220_593:1070b26": "薩法，以菩薩名誑惑天、人、阿素洛等。「又，善勇",
    "T07n0220_593:1070b27": "猛！若但虛言自稱菩薩成菩薩者，則一切",
    "T07n0220_593:1070b28": "有情皆應是菩薩。又，善勇猛！非但虛言入菩",
    "T07n0220_593:1070b29": "薩地，得菩薩法，非由語故；能證無上正等菩",
    "T07n0220_593:1070c01": "提，非由語業自稱名故便得菩提，亦非由語",
    "T07n0220_593:1070c02": "自稱名故入菩薩地得菩薩法。「又，善勇猛！",
    "T07n0220_593:1070c03": "一切有情行菩提行，不知不覺諸法實性，",
    "T07n0220_593:1070c04": "不名菩薩。所以者何？不知有情非有情故。",
    "T07n0220_593:1070c05": "若知有情非有情性，行菩提行應成菩薩；",
    "T07n0220_593:1070c06": "然諸有情由顛倒故，不能覺了自行、自境、自",
    "T07n0220_593:1070c07": "所行處，若於自行如實了知，則不復行有分",
    "T07n0220_593:1070c08": "別行；由分別行，一切愚夫緣虛妄境起顛倒",
    "T07n0220_593:1070c09": "行，亦緣菩提而起慢執。彼緣妄境起倒慢",
    "T07n0220_593:1070c10": "行、分別行故，尚不能得諸菩薩法，況得菩提！",
    "T07n0220_593:1070c11": "若能了知如是法者，則不復起緣虛妄行，",
    "T07n0220_593:1070c12": "亦不復緣諸法起慢，是名菩薩行於無行。",
    "T07n0220_593:1070c13": "菩薩不應由分別故起分別行，若於是處無",
    "T07n0220_593:1070c14": "所分別，非於此處而有所行；若於是處不起",
    "T07n0220_593:1070c15": "分別，非於此處復有所行。諸佛、菩薩於一",
    "T07n0220_593:1070c16": "切行，無所分別而修行故，一切憍慢畢竟不",
    "T07n0220_593:1070c17": "起。菩薩如是知一切法，於一切法不復攀",
    "T07n0220_593:1070c18": "緣，不復分別、不遊、不履，如是名為真菩薩",
    "T07n0220_593:1070c19": "行，以無所行為方便故。若諸菩薩能如是",
    "T07n0220_593:1070c20": "行，是則名為真菩薩行。何以故？善勇猛！以能",
    "T07n0220_593:1070c21": "如是隨覺諸法、通達諸法名菩薩故。",
    "T07n0220_593:1070c22": "「復次，善勇猛！無有情者當知即是菩薩增語，",
    "T07n0220_593:1070c23": "以能遣除一切想故。所以者何？以能了達一",
    "T07n0220_593:1070c24": "切有情非實有情，一切有情皆非有情，一切",
    "T07n0220_593:1070c25": "有情皆是顛倒執著有情，一切有情皆是遍",
    "T07n0220_593:1070c26": "計所執有情，一切有情皆是虛妄所緣有情，",
    "T07n0220_593:1070c27": "一切有情皆是敗壞自行有情，一切有情皆",
    "T07n0220_593:1070c28": "是無明緣行有情。何以故？善勇猛！若法、一",
    "T07n0220_593:1070c29": "切有情，非有諸有情類造作彼法，是名無",
    "T07n0220_593:1071a01": "明緣行有情。何法非有？謂所執我、所執我所，",
    "T07n0220_593:1071a02": "我、我所執所執所恃，彼法非有。若有彼法，",
    "T07n0220_593:1071a03": "一切有情皆執為我、執為我所，我、我所執所",
    "T07n0220_593:1071a04": "執、所恃皆應實有，不名虛妄；以無彼法，而",
    "T07n0220_593:1071a05": "諸有情妄執為我、執為我所，我、我所執所執、",
    "T07n0220_593:1071a06": "所恃皆非實有，皆是虛妄，故作是說：一切有",
    "T07n0220_593:1071a07": "情非實有情，一切有情皆是無明緣行有情。",
    "T07n0220_593:1071a08": "「又，善勇猛！非有情名有少實法，可執為我，或",
    "T07n0220_593:1071a09": "為我所，或為二執所執、所恃；以無實法，是故",
    "T07n0220_593:1071a10": "可說一切有情非實有情。非有情者，當知即",
    "T07n0220_593:1071a11": "是非實增語；言非實者，當知即非有情增語。",
    "T07n0220_593:1071a12": "又如非實有情想中，一切有情妄執為實，故",
    "T07n0220_593:1071a13": "作是說：一切有情非實有情。「又，善勇猛！言",
    "T07n0220_593:1071a14": "非實者，謂於此中無實無起，以一切法皆無",
    "T07n0220_593:1071a15": "真實亦無起故。此中有情虛妄執著而自纏",
    "T07n0220_593:1071a16": "繫，是故可說一切有情皆是虛妄所緣有情。",
    "T07n0220_593:1071a17": "彼於自行不能了知，是故可說非實有情",
    "T07n0220_593:1071a18": "即是於中無遍覺義。若於諸行有遍覺者，",
    "T07n0220_593:1071a19": "當知彼類可名菩薩。",
    "T07n0220_593:1071a20": "大般若波羅蜜多經卷第五百九十三"
}