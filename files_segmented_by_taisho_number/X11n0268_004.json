{
    "X11n0268_004:0342a01": "大佛頂如來密因修證了義諸菩薩萬行首楞嚴經卷第四",
    "X11n0268_004:0342a02": "一名中印度那蘭陀大道場經於灌頂部錄出別行",
    "X11n0268_004:0342a03": "大唐神龍元年歲次乙巳五月二十三日",
    "X11n0268_004:0342a04": "天竺沙門般剌密帝於廣州制止道場譯",
    "X11n0268_004:0342a05": "烏萇國沙門彌伽釋迦譯語",
    "X11n0268_004:0342a06": "菩薩戒弟子前正議大夫同中書門下平章事清河房融筆受",
    "X11n0268_004:0342a07": "趙宋桐洲沙門思坦集註",
    "X11n0268_004:0342a08": "明石盂後學比丘慧基重校訂",
    "X11n0268_004:0342a09": "明巡視漕河監察御史長安霍達參閱鋟",
    "X11n0268_004:0342a10": "爾時富樓那彌多羅尼子。在大眾中。即從座起。偏袒右肩。右膝著地。合掌恭敬而",
    "X11n0268_004:0342a11": "白佛言。",
    "X11n0268_004:0342a12": "大威德世尊。善為眾生敷演如來第一義諦。",
    "X11n0268_004:0342a13": "補遺云。世尊指釋迦。如來指十方諸佛同證之諦。真際云。如來藏心於諸說中",
    "X11n0268_004:0342a14": "更無有上。名第一義諦。",
    "X11n0268_004:0342a15": "世尊常推說法人中我為第一。今聞如來微妙法音。猶如聾人逾百步外聆於蚊",
    "X11n0268_004:0342a16": "蚋。本所不見。何況得聞。佛雖宣明令我除惑。今猶未詳斯義究竟無疑惑地。",
    "X11n0268_004:0342a17": "苕溪云。譬小乘根性。遠第一義諦。雖承如來微妙法音。本不似見。何況真聞。地",
    "X11n0268_004:0342a18": "謂智之所踐。",
    "X11n0268_004:0343a01": "世尊。如阿難輩雖則開悟習漏未除。我等會中登無漏者雖盡諸漏。今聞如來所",
    "X11n0268_004:0343a02": "說法音。尚紆疑悔。",
    "X11n0268_004:0343a03": "補遺云。熏習之習。指俱生思為有漏。長水云。小乘有學方斷分別俱生全在。",
    "X11n0268_004:0343a04": "名習漏未除。滿慈無學斷盡俱生。此約小乘煩惱障說。問何故無學尚紆疑悔。",
    "X11n0268_004:0343a05": "初果解悟不疑耶。答正理論云。或有於境智。不及愚所論。凡夫善通三藏。羅漢",
    "X11n0268_004:0343a06": "不識赤鹽。以所知障障法界理。羅漢雖得無漏煩惱輕故。尚紆疑悔所知重故。",
    "X11n0268_004:0343a07": "阿難開悟所知則輕。習漏未除煩惱則重。熏聞云。問若據迹論。阿難初果。滿",
    "X11n0268_004:0343a08": "慈無學。阿難尚已開悟。何故滿慈等猶紆疑悔耶。答遞相起教。叩佛宣揚。若乃",
    "X11n0268_004:0343a09": "一期觀此二人。迷理之心不無輕重。何者。阿難從初據人法二執。迷空如來藏。",
    "X11n0268_004:0343a10": "其迷則重。滿慈於此懷性相兩疑。迷不空如來藏。其迷則輕。又則空如來藏理",
    "X11n0268_004:0343a11": "猶易明。不空如來藏義復難解。是故阿難初果發起於前。滿慈無學對揚於後。",
    "X11n0268_004:0343a12": "阿難希除微細惑。意在茲矣。若於此經欲分三根。從阿難請行已前。雖通被三",
    "X11n0268_004:0343a13": "根。其得悟者皆上根也。請行已後方被中下。然於行中有正有助。亦可以正為",
    "X11n0268_004:0343a14": "中以助為下。",
    "X11n0268_004:0343a15": "世尊。若復世間一切根塵陰處界等皆如來藏清淨本然。云何忽生山河大地諸",
    "X11n0268_004:0343a16": "有為相。次第遷流。終而復始。",
    "X11n0268_004:0343a17": "資中云。前破人法二執。顯空如來藏。今顯不空如來藏。故生此疑。熏聞云。前",
    "X11n0268_004:0343a18": "文但總略而說。且未委明諸法生起之由。故今疑問。廣說世間性相等義。山何",
    "X11n0268_004:0344a01": "大地依報也。諸有為相正報也。依正各有生住異滅。故云次第遷流等。",
    "X11n0268_004:0344a02": "又如來說。地水火風本性圓融。周徧法界湛然常住。世尊。若地性徧云何容水。水",
    "X11n0268_004:0344a03": "性周徧。火則不生。復云何明水火二性俱徧虗空不相陵滅。世尊。地性障礙。空性",
    "X11n0268_004:0344a04": "虗通。云何二俱周徧法界。",
    "X11n0268_004:0344a05": "而我不知是義攸往。唯願如來宣流大慈開我迷雲。及諸大眾作是語已。五體投",
    "X11n0268_004:0344a06": "地。欽渴如來無上慈誨。",
    "X11n0268_004:0344a07": "爾時世尊告富樓那及諸會中漏盡無學諸阿羅漢。如來今日普為此會。宣勝義",
    "X11n0268_004:0344a08": "中真勝義性。",
    "X11n0268_004:0344a09": "資中云。如來常依二諦說法。謂世俗諦及勝義諦。今說勝義異乎常說。故云真",
    "X11n0268_004:0344a10": "勝義性。",
    "X11n0268_004:0344a11": "令汝會中定性聲聞。及諸一切未得二空迴向上乘阿羅漢等。皆獲一乘寂滅場",
    "X11n0268_004:0344a12": "地。真阿練若正修行處。",
    "X11n0268_004:0344a13": "補遺云。定性不到方等法華者。迴向上乘指到法華而未悟者。二類俱到此會。",
    "X11n0268_004:0344a14": "有以知今楞嚴開權之教矣。所以楞嚴得開定性。在座蒙益者功歸法華。彼云",
    "X11n0268_004:0344a15": "其不在此會汝當為宣說。定性已蒙法華得記之人。豈與已前定性為比。但今",
    "X11n0268_004:0344a16": "從本受稱云定性耳。是則楞嚴座中定性不蒙法華開顯。豈得廁於其間哉。然",
    "X11n0268_004:0344a17": "此特言練若。蓋有謂而發定性聲聞久晦迹山間辟世蘭若。今來法會辭以闢",
    "X11n0268_004:0344a18": "之耳。孤山云。未得二空者。未得大乘生法二空。亦未得大乘性相二空。山家",
    "X11n0268_004:0345a01": "所談大小乘各有生法二空。阿含云。無是老死名法空。蓋指五陰是老死之法。",
    "X11n0268_004:0345a02": "無誰老死名生空。如問誰老死。必答是我老死。此則妄執五陰以為我也。以小",
    "X11n0268_004:0345a03": "乘人能達六道假實皆空故。而未達四聖假實皆空故。故云未得二空耳。此約",
    "X11n0268_004:0345a04": "全奪而論。若全與者。則已得小乘二空。若半與半奪。則云小乘已得人空而未",
    "X11n0268_004:0345a05": "得法空。或言菩薩得法空者。但從勝變名。其實圓人達十界假名空。名人空。達",
    "X11n0268_004:0345a06": "十界實法空。名法空。此文明指定性皆獲一乘。遂知五性之宗乃方便之說明",
    "X11n0268_004:0345a07": "矣。五性者。三無二有。袒於彌勒。宗於天親。折薪於玄奘。克荷於慈恩。立言垂範",
    "X11n0268_004:0345a08": "自為極唱。今準此經。顯知權說。熏聞云。楞伽經云。一聲聞性。二辟支佛性。三如",
    "X11n0268_004:0345a09": "來乘性。四不定乘性。五無性謂一闡提。佛地論莊嚴論瑜伽論皆說五性。大同",
    "X11n0268_004:0345a10": "楞伽。寂滅場地者。無中邊相故名寂滅。地有二義。能持能生。既持諸法。復生妙",
    "X11n0268_004:0345a11": "智也。阿練若此云閑靜處。或云阿蘭若。此云無事處。謂中道之理離二邊喧動。",
    "X11n0268_004:0345a12": "無二邊諍事也。即以此處為正修行處。正修行處者。非三教之偏邪曰正。三觀",
    "X11n0268_004:0345a13": "圓觀名修行。所觀三諦名處。即此處名阿練若也。豈在遠人煙絕放牧然後為",
    "X11n0268_004:0345a14": "阿練若哉。苟心觀不明。任居絕谷。喧諍滋甚。苕溪云。寂滅指得果之地。練若",
    "X11n0268_004:0345a15": "指修因之處。因果所依皆是實相。故曰寂曰真也。熏聞云。問意欲令未得空",
    "X11n0268_004:0345a16": "者而得於空。而此與不空如來藏義云何銷會。答如說空華元由醫目。縱有所",
    "X11n0268_004:0345a17": "見知華本空。談不空義亦為顯空耳。荊公云。得人空者知眾生無性。得法空者",
    "X11n0268_004:0345a18": "知法無性。",
    "X11n0268_004:0346a01": "汝今諦聽。當為汝說。",
    "X11n0268_004:0346a02": "富樓那等。欽佛法音。默然承聽。",
    "X11n0268_004:0346a03": "佛言富樓那。如汝所言。清淨本然云何忽生山河大地。",
    "X11n0268_004:0346a04": "汝常不聞如來宣說。性覺妙明。本覺明妙。",
    "X11n0268_004:0346a05": "孤山云。本亦性也。變其文耳。以本元自性既能所雙絕而寂照互融。即寂而照。",
    "X11n0268_004:0346a06": "故曰妙明。即照而寂。故曰明妙。寂即三諦俱寂。照則三諦俱照。秪是本性之覺。",
    "X11n0268_004:0346a07": "妙明互融。故作兩句說耳。蓋性覺本覺中道之體也。妙明明妙空假之用也。體",
    "X11n0268_004:0346a08": "用不二。空假相即。如來藏性髣髴在茲。然此句義。與性色真空性空真色。辭異",
    "X11n0268_004:0346a09": "意同。上云忽生山河大地。下云無同異中熾然成異。即循業發現之謂。由當機",
    "X11n0268_004:0346a10": "未悟。故滿慈發起。如來重示。又前文正明破妄顯真。此下多說從真起妄。故資",
    "X11n0268_004:0346a11": "中以空不空二藏收之。頗得其旨。長水云。顯不由他故云性覺。性自覺故。性",
    "X11n0268_004:0346a12": "自明故。豈由於他。顯非有始故名本覺。本來覺故。豈因始有。又體無改易故名",
    "X11n0268_004:0346a13": "性覺。相非生起故名本覺。體相寂滅心言不能及。故稱妙。靈鑑不昧昏惑不能",
    "X11n0268_004:0346a14": "暗。故名明。妙明明妙左右言耳。",
    "X11n0268_004:0346a15": "富樓那言唯然世尊。我常聞佛宣說斯義。",
    "X11n0268_004:0346a16": "佛言。汝稱覺明。為復性明稱名為覺。為覺不明稱為明覺。",
    "X11n0268_004:0346a17": "苕溪云。原佛所舉二覺之義。皆真覺也。今牒前為問。良恐滿慈謬解此覺。性雖",
    "X11n0268_004:0346a18": "本爾而現是無明。必須藉智起修照了此性方名為覺。故佛二問乃是約性約",
    "X11n0268_004:0347a01": "修而說也。初問為復性體本明。絕能絕所。稱名為覺。次問云為覺不明稱為明",
    "X11n0268_004:0347a02": "覺者。不明猶云無明也。為是覺了無明。顯於明性。方稱明覺耶。",
    "X11n0268_004:0347a03": "富樓那言。若此不明名為覺者。則無所明。",
    "X11n0268_004:0347a04": "答意正順次問之義方稱為覺。若謂無明即名覺者。是則覺體無所照明。",
    "X11n0268_004:0347a05": "佛言。若無所明則無明覺。有所非覺。無所非明。無明又非覺湛明性。",
    "X11n0268_004:0347a06": "上二句牒前答意。滿慈所謂覺者。必假能覺之智方顯所覺之性。故今亦曰有",
    "X11n0268_004:0347a07": "所非覺。蓋言若有所覺則非真覺。又恐疑云。若無所覺應無能明耶。故復示曰",
    "X11n0268_004:0347a08": "無所非明。蓋言無所覺中亦復非有能明之智也。此以性斥修。顯修為妄。由無",
    "X11n0268_004:0347a09": "明尚混能所未亡。究竟覺明始同本性。故前云見所緣眚覺見即眚。本覺明心",
    "X11n0268_004:0347a10": "覺緣非眚。下二句釋上無所非明也。無明即非明。變其文耳。意云上謂非明。但",
    "X11n0268_004:0347a11": "是無於妄明。非謂無於覺湛明性。",
    "X11n0268_004:0347a12": "性覺必明。妄為明覺。",
    "X11n0268_004:0347a13": "本性之覺必具湛明之性。以不了故。妄為能明之明。所覺之覺。",
    "X11n0268_004:0347a14": "覺非所明。因明立所。",
    "X11n0268_004:0347a15": "所既妄立。生汝妄能。",
    "X11n0268_004:0347a16": "問滿慈初疑藏性清淨。云何忽生山河大地。至佛問覺義。滿慈乃謂由覺不明",
    "X11n0268_004:0347a17": "稱為明覺。據斯答意。佛應但示覺理之智為妄。何故復說迷理之惑為妄。廣明",
    "X11n0268_004:0347a18": "立法之相乎。答秪緣前問山河後答明覺。涉於五法立修二義。不空如來藏。正",
    "X11n0268_004:0348a01": "取立法。旁通立修。以修有智行因果。亦屬不空。至因果泯亡。方顯本性空如來",
    "X11n0268_004:0348a02": "藏。是故如來作此兼顯。先據答意。破能覺之非真。次順問情。示所生之唯妄。微",
    "X11n0268_004:0348a03": "言奧旨固不徒然。",
    "X11n0268_004:0348a04": "無因異中熾然成異。異彼所異。因異立同。同異發明。因此復立無同無異。",
    "X11n0268_004:0348a05": "此明所立境界。下云虗空為同。世界為異。彼無同異真有為法。即顯示其相也。",
    "X11n0268_004:0348a06": "此經所說迷真起妄。多是先說無情世界。次說有情因果。如前云。晦昧為空。空",
    "X11n0268_004:0348a07": "晦昧中結暗為色。色雜妄想想相為身。聚緣內搖趣外奔逸等。又下明三種相",
    "X11n0268_004:0348a08": "續。先世界。次眾生。後業果耳。",
    "X11n0268_004:0348a09": "如是擾亂。相待生勞。勞久發塵。自相渾濁。由是引起塵勞煩惱。",
    "X11n0268_004:0348a10": "上言勞者且屬無明。下云塵勞正謂見思煩惱。補遺云。今研味經文。斟酌起",
    "X11n0268_004:0348a11": "信。配六麤三細。性覺必明妄為明覺。業相也。覺非所明至生汝妄能。轉相也。無",
    "X11n0268_004:0348a12": "同異中至因異立同。現相也。同異發明至塵勞煩惱。六麤也。起為世界。廣明依",
    "X11n0268_004:0348a13": "正之法。准起信論。業相初動。與真差異。不分能所。即此經妄為明覺也。藏法師",
    "X11n0268_004:0348a14": "疏云。如是轉相雖有能緣。以境界微細故。猶未辨之。准此則轉相亦有所緣。以",
    "X11n0268_004:0348a15": "微細故不說。即此經覺非所明因明立所所既妄立生汝妄能也。以本性為所。",
    "X11n0268_004:0348a16": "豈非微細乎。起信云。三境界相。以依能見故境界妄現。即此經云無同異中熾",
    "X11n0268_004:0348a17": "然成異等也。前業轉微細。能所不分。故無同異。生起依報色空。故曰熾然成異。",
    "X11n0268_004:0348a18": "對上業轉得熾然名。對下六麤還成三細耳。異彼所異者。前業與真已自成異。",
    "X11n0268_004:0349a01": "今境界之異與前不同。因異立同。同謂虗空。同異發明。謂依前境界。生起六麤。",
    "X11n0268_004:0349a02": "相待生勞。謂色空之境與正報有情。能所相待生於勞想也。勞久發塵。塵謂塵",
    "X11n0268_004:0349a03": "染。即智相中分別愛增等也。起為世界下廣明依正之法。即前現相生起六麤",
    "X11n0268_004:0349a04": "者也。前但略言。此下委示。答滿慈忽生之問也。",
    "X11n0268_004:0349a05": "起為世界。靜成虗空。虗空為同。世界為異。彼無同異真有為法。",
    "X11n0268_004:0349a06": "苕溪云。由煩惱故變起依正。空界屬依。有為屬正。界是器世色相差別。故云起",
    "X11n0268_004:0349a07": "云異也。空是頑虗。不動常一。故云靜云同也。彼指上辭。真猶實也。上云無同無",
    "X11n0268_004:0349a08": "異。名濫於理。今指其體實有為法耳。何者。眾生正報兼乎色心。造作善惡靡不",
    "X11n0268_004:0349a09": "由此。以有心性。故非如世界之異。以有色相。故非如虗空之同。相待立之。故云",
    "X11n0268_004:0349a10": "無同無異也。然有為之法實通依正。既以世界為異。則知別就眾生得名。如滿",
    "X11n0268_004:0349a11": "慈所問。云何忽生山河大地。諸有為相。豈獨問依而不問正。故華嚴云。何等名",
    "X11n0268_004:0349a12": "有為法。所謂三界眾生。況下文云。精研七趣皆是昏沉諸有為相。豈非顯以正",
    "X11n0268_004:0349a13": "報名有為耶。又文殊云。迷妄有虗空。依空立世果。想澄成國土。知覺乃眾生。此",
    "X11n0268_004:0349a14": "與今文三義符合。但空界有前後之異耳。",
    "X11n0268_004:0349a15": "覺明空昧。相待成搖。故有風輪執持世界。因空生搖。堅明立礙。彼金寶者明覺立",
    "X11n0268_004:0349a16": "堅。故有金輪保持國土。堅覺寶成。搖明風出。風金相摩。故有火光為變化性。寶明",
    "X11n0268_004:0349a17": "生潤。火光上蒸。故有水輪含十方界。",
    "X11n0268_004:0349a18": "孤山云。四輪持世。其寶土輪金輪水輪風輪。此不言土輪者。土與金同是堅性。",
    "X11n0268_004:0350a01": "俱屬地大。故此但言四大則已攝四輪矣。谷響云。彼說四大。此談五行。五行",
    "X11n0268_004:0350a02": "數廣而義狹。以不言風故。四大數狹而義廣。地攝土木故。苕溪云。覺明空昧",
    "X11n0268_004:0350a03": "者。真覺起於妄明。見於虗空晦昧之相也。亦可覺明二字皆屬於妄。以下云明",
    "X11n0268_004:0350a04": "覺立堅故。相待成搖者。夫風以動為性。元由心動之所感也。是以空昧形於外。",
    "X11n0268_004:0350a05": "覺明搖於內。從微至著。故有風輪矣。俱舍論云。謂諸有情業增上力。先於最下",
    "X11n0268_004:0350a06": "依止虗空有風輪生。因空生搖牒上文也。堅明立礙。謂堅凝妄明成立質礙也。",
    "X11n0268_004:0350a07": "夫金以堅為性。亦由情堅之所感也。輔行以地大為事堅。執心為情堅。應知七",
    "X11n0268_004:0350a08": "識六識俱有執義。故第七識亦名染汙意。與癡愛見慢四煩惱相應。常時審諦",
    "X11n0268_004:0350a09": "思量。執取第八為我。若第六識即人法二執。是以空既妄立。搖於妄明。執堅凝",
    "X11n0268_004:0350a10": "故。有金輪矣。彼俱舍論。風輪之上次有水輪。水輪之上方有金論。謂諸有情業",
    "X11n0268_004:0350a11": "增上力。起大雲雨。澍風輪上。滴如車軸。積水成輪。復有別風搏激此水。上結成",
    "X11n0268_004:0350a12": "金。此與彼異者。彼約安立世界。自下升上以成其次。此約生起世界。由內感外",
    "X11n0268_004:0350a13": "以成其次。然大小義別。不須通會。堅覺下二句牒前二文。風金下三句正明火",
    "X11n0268_004:0350a14": "大。孤山云。變化性者。火能變生為熟。化有成無也。寶明生潤等。既風金起火。",
    "X11n0268_004:0350a15": "而火復蒸金。故金潤下流。遂成水大。谷響云。若以五行論之。金生水。金是水",
    "X11n0268_004:0350a16": "之母。水是金之子。故生潤即金之含有也。火尅金。火是金之賊。既母被尅。故子",
    "X11n0268_004:0350a17": "下流成水輪也。如釜中含水。下以火蒸。則其水騰氣流汙而下也。然此四大。風",
    "X11n0268_004:0350a18": "金則由妄心而起。火水復由風金而起。下文結云遞相為種。義見此矣。長水",
    "X11n0268_004:0351a01": "云。由前所既妄立生汝妄能。所即影明。能即妄覺。此之覺明全是無明。無明昏",
    "X11n0268_004:0351a02": "鈍徧迷法界。即成空昧。一明一昧。一動一靜。剎那生滅相待不息。於內生滅即",
    "X11n0268_004:0351a03": "名為搖。於外即成風輪初起。是故世界之初風輪為始。虗空即為世界所依。故",
    "X11n0268_004:0351a04": "下文云。迷妄有虗空。依空立世界。無明生滅形待不息。故云因空生搖。執認所",
    "X11n0268_004:0351a05": "明堅持不捨。故云堅明立礙。於內即是覺明堅執。於外即成金輪次起。故云彼",
    "X11n0268_004:0351a06": "金寶者明覺立堅。故知寶性因覺明有。是故眾寶皆體堅而用明也。堅覺等二",
    "X11n0268_004:0351a07": "句指前二性為生火之由。於內則生滅不停堅執不捨。於外則動搖不息堅剛",
    "X11n0268_004:0351a08": "難壞。互相摩觸而有火生。如取火法。鑽鐩與木一堅一動。火能鎔散成熟萬物。",
    "X11n0268_004:0351a09": "故云為變化性。寶明生潤等。於內則愛明堅執。燥心熾盛。於外則寶潤火蒸遂",
    "X11n0268_004:0351a10": "成流水也。如世蒸物之有汗流。故一切業種非愛不生。一切草木非水不長。",
    "X11n0268_004:0351a11": "補遺云。夫外之四大莫非從內心發現。如熏聞所引下文云。因諸愛染。發起妄",
    "X11n0268_004:0351a12": "情。情積不休能生愛水。就此一節經文。則知因於內愛發於外潤矣。又曰。是故",
    "X11n0268_004:0351a13": "眾生心憶珍羞口中水出。此引現喻驗前外感。如小乘諸論明三灾分齊。初禪",
    "X11n0268_004:0351a14": "內有覺觀躁動外感火灾。二禪內有喜心外感水灾。此乃因愛感水之明據矣。",
    "X11n0268_004:0351a15": "據此則前火大亦因內瞋感於外火也。經云遞相為種者。此從四大相生而說",
    "X11n0268_004:0351a16": "故也。例如五味。若相生義。則乳從牛出之後次第轉變。而五味其實皆從牛出",
    "X11n0268_004:0351a17": "也。吳興謂貪婬者愛烈火銅柱之報者。應知如云因內喜故外感水灾。此等流",
    "X11n0268_004:0351a18": "果也。若受烈火之報。此乃異熟增上之果耳。又據第八經文。婬心中若貪愛義。",
    "X11n0268_004:0352a01": "則外感水耳。二根研磨生煖則受火報。二根相觸則受銅柱。然小乘宗。水輪在",
    "X11n0268_004:0352a02": "前。金輪在後。與此不同者。而不知風輪持水。即是堅礙。約相在後。舉性在初。故",
    "X11n0268_004:0352a03": "風輪後即說金輪。手鑑云。意云秪此風輪其性堅礙。便是金之本性。又地以",
    "X11n0268_004:0352a04": "堅持為性。即是金之相也。以小乘淺近。唯據相說。大乘了義。兼於性相。故云在",
    "X11n0268_004:0352a05": "後在初也。釋要云。然此但明外相相生。若約內心。則由愛心故也。愛心沉下。",
    "X11n0268_004:0352a06": "故感水輪。下文云。心發愛涎舉體光潤。內有燥心故感火起。內心生滅故招風",
    "X11n0268_004:0352a07": "輪。內心堅執故感金輪。故知四輪皆由圓發。即是如來藏體循業發現也。故迷",
    "X11n0268_004:0352a08": "為礙。悟則自在也。此約性故金先水後。彼約相故水前金後。殻師云。論妄則金",
    "X11n0268_004:0352a09": "乃居先。說常則水居其下。安立論其現勢。了妄推本為先。兩義既成。寧勞貯妨。",
    "X11n0268_004:0352a10": "又彼但知增上業感。而不知是何因種。以教非了義。麤相說也。手鑑云。此結",
    "X11n0268_004:0352a11": "判也。內身外器皆謂增上業之所感。而不知一念妄心變茲三境。釋要云。不",
    "X11n0268_004:0352a12": "知何因種者。不知賴耶變生也。然說自梨耶猶為隱密。其實性中本具。良由理",
    "X11n0268_004:0352a13": "具方有事用也。鏡之像性。水之波性。可方之也。熏聞云。問風金水輪。既云持",
    "X11n0268_004:0352a14": "世。顯有次第。何故下文復云火騰水降交發立堅。乃至水勢劣火結為高山等。",
    "X11n0268_004:0352a15": "答經有兩節。初明四大因起。則次第不雜。後明諸相發揮。則交參而說。是故輪",
    "X11n0268_004:0352a16": "名局前。大義通後。其體無別。皆藏性發生。不應以次不次為妨也。",
    "X11n0268_004:0352a17": "火騰水降交發立堅。溼為巨海。乾為洲潬。以是義故。彼大海中火光常起。彼洲潬",
    "X11n0268_004:0352a18": "中江河常注。水勢劣火結為高山。是故山石擊則成燄。融則成水。土勢劣水抽為",
    "X11n0268_004:0353a01": "草木。是故林藪遇燒成土。因絞成水。",
    "X11n0268_004:0353a02": "孤山云。水交於火。火交於水。其勢相敵而立於物。故曰交發立堅。濕為巨海水",
    "X11n0268_004:0353a03": "降之所立也。乾為洲潬火騰之所立也。觀海中火起則知火交於水也。視洲中",
    "X11n0268_004:0353a04": "河注則知水交於火也。爾雅云。水中可居曰洲。又曰潬沙出。郭璞云。水中沙堆",
    "X11n0268_004:0353a05": "曰潬。水勢劣火謂水大少火大多。以此相合則結為高山。是故下。舉融擊以驗",
    "X11n0268_004:0353a06": "其二大所成也。土勢劣水。比說可知。手鑑云。物類志云。海西郡有崦岫石。其",
    "X11n0268_004:0353a07": "色赤白。如以兩石相打。則水潤之不已。潤盡火出山石皆然。炎起數丈。經日不",
    "X11n0268_004:0353a08": "滅。黑風撲滅其石如故。又夷陵難留城有石穴。把火入行百餘步。有二大石。相",
    "X11n0268_004:0353a09": "去可一丈許。名為陰陽石。陰石常潤。陽石常燥。若歲月旱。鞭陰石則雨。若水潦。",
    "X11n0268_004:0353a10": "鞭陽石即晴。又西域有水火村。村有阿耆波沴水。旱潦湛然。不流常沸。以火投",
    "X11n0268_004:0353a11": "之。徧池火起。煙燄數尺。以水洒火。火更增熾。竹木投之。並成灰盡。",
    "X11n0268_004:0353a12": "交妄發生。遞相為種。",
    "X11n0268_004:0353a13": "孤山云。交妄發生。謂兩妄交合而生諸事也。始則明昧相待成風輪。終則水土",
    "X11n0268_004:0353a14": "相合成草木。中間諸事盡由二大而起也。遞相為種者。如覺明空昧相待成搖",
    "X11n0268_004:0353a15": "為風輪種。因搖立礙為金輪種。風金相摩為火大種。金火復為水大種。水火又",
    "X11n0268_004:0353a16": "為海洲種。水土復為草木種。應了此諸妄法。於一真性如空中華。華處空處本",
    "X11n0268_004:0353a17": "無有異。纂註云。華處即空處。華滅則空存。故觀妄具唯見真具。熏聞云。為",
    "X11n0268_004:0353a18": "種發生即是妄具。妄體無實唯是覺明。故云真具。具無具相。彼此誰名。谷響",
    "X11n0268_004:0354a01": "云。如珠具寶全體瑩徹實無寶相。彼謂具也。此謂無也。一體互融。彼此何在。故",
    "X11n0268_004:0354a02": "無定名。世界相續既然。下二相續其旨亦爾。長水云。外相雖爾。皆由內心。內",
    "X11n0268_004:0354a03": "心無變。外豈差別。經且約外。故云遞相為種。",
    "X11n0268_004:0354a04": "以是因緣世界相續。",
    "X11n0268_004:0354a05": "復次富樓那。明妄非他。覺明為咎。所妄既立。明理不踰。以是因緣。聽不出聲。見不",
    "X11n0268_004:0354a06": "超色。色香味觸六妄成就。由是分開見覺聞知。",
    "X11n0268_004:0354a07": "苕溪云。明妄即妄明也。非也者。言此妄明之體更非他法所成。金是真覺起於",
    "X11n0268_004:0354a08": "妄明而為過咎。覺明為咎。已是妄能。故今但言所妄既立。由妄明之性非局而",
    "X11n0268_004:0354a09": "局。故曰明理不踰。以是下示不踰相。下云元依一精明。分成六和合。",
    "X11n0268_004:0354a10": "同業相纏。合離成化。",
    "X11n0268_004:0354a11": "資中云。胎卵有情。要因父母同業相感。熏聞云。由於過云曾與父母愛習相",
    "X11n0268_004:0354a12": "纏。故於中陰入胎之際復與父母欲想交感。然後託生。濕化有情。不因父母。各",
    "X11n0268_004:0354a13": "隨情想離合。合處濕生。離處化生。擕李云。合離成化者四生之總名也。下文",
    "X11n0268_004:0354a14": "云。情想合離更相變易是也。孤山云。同業相纏者。與父母同業更相纏縛也。",
    "X11n0268_004:0354a15": "合離成化者。於愛境則合。於憎境則離。由此愛憎成其變化而托胎也。釋要",
    "X11n0268_004:0354a16": "云。同業者。父母及子皆起想愛方受生也。又同業者。同人業同畜生業等。業異",
    "X11n0268_004:0354a17": "則不生也。",
    "X11n0268_004:0354a18": "見明色發。明見想成。異見成憎。同想成愛。",
    "X11n0268_004:0355a01": "孤山云。妄心見妄境。故曰見明色發。即於中陰見其父母。明見想成者。依妄境",
    "X11n0268_004:0355a02": "起妄惑也。異見謂父是所憎境。同想謂母是所愛境。女子托胎反此。荊公云。",
    "X11n0268_004:0355a03": "從性見起名為見明。見明然後色發。如盲眼前唯見黑暗。則不能發色。從見明",
    "X11n0268_004:0355a04": "起見為明見。明見然後想成。如明眼人無分別見。則不能成想。",
    "X11n0268_004:0355a05": "流愛為種。納想為胎。交遘發生吸引同業。故有因緣生羯羅藍遏蒲曇等。",
    "X11n0268_004:0355a06": "流注也。流愛於母。見父遺精時謂是己有。從此識托其中。故涅槃明十二因緣。",
    "X11n0268_004:0355a07": "無明有二。一潤業無明。謂過去煩惱也。二潤生無明。即托胎時於父母起憎愛",
    "X11n0268_004:0355a08": "也。納想為胎者。有福之人。想其母胎如華林殿堂。薄福之人。唯棘樹圊廁。交遘",
    "X11n0268_004:0355a09": "發生。謂男女會合染心成就。吸引同業。謂吸引過去同業入胎也。俱舍明胎中",
    "X11n0268_004:0355a10": "凡有五位。一七名羯賴藍。此云凝滑。二七名頞部曇。此云皰。狀如瘡皰。三七名",
    "X11n0268_004:0355a11": "閉尸。此云輭肉。四七名健南。此云堅肉。五七名鉢羅奢佉。此云形位。今略舉前",
    "X11n0268_004:0355a12": "二等取餘三。熏聞云。流愛為種納想為胎者。愛之與想十二因緣中識也。若",
    "X11n0268_004:0355a13": "想已入胎則屬於名。下羯羅藍等即是色也。長水云。種謂已受愛取所潤。即",
    "X11n0268_004:0355a14": "異本之種。故云流愛為種。胎即正約現行一念識心生起之時。然種即想愛俱",
    "X11n0268_004:0355a15": "為種。胎即想愛俱為胎。經文存略。故各舉一也。釋要云。異本之種者。此不同藏",
    "X11n0268_004:0355a16": "識中未受潤散名言種子。此是泡疱異本已受愛潤之種也。即有支。如世間穀",
    "X11n0268_004:0355a17": "麥已苞浸者也。胎約未生起。或二句俱約託胎時。種即愛父母遺體為己所有。",
    "X11n0268_004:0355a18": "想即福德想如林殿。薄福想如棘廁等。手鑑云。異本種者。愛取未潤時。名未",
    "X11n0268_004:0356a01": "起種。由愛取潤已即泡貌異本。名現起種。故涅槃云云。今即流注想愛於母。謂",
    "X11n0268_004:0356a02": "父遺精是己有。識託其中。一處和合。故曰流愛為種等。初即分別之愛。次即俱",
    "X11n0268_004:0356a03": "生之愛。父母與子三處情想互相遘遇。引發吸取界趣同業。令歸一處。結成胎",
    "X11n0268_004:0356a04": "藏。故云結。交遘發生吸引同業。自業為因。三處情想為緣。父母與子等者。先由",
    "X11n0268_004:0356a05": "愛染相牽。如磁石吸針。男女遘精自爾發生胎中之事。釋要云。三處情想者。",
    "X11n0268_004:0356a06": "子亦於父母起愛想也。俱舍云。九處命終心。皆須生愛想。界趣同業者同其界",
    "X11n0268_004:0356a07": "類也。若異界別類。則無受生理。",
    "X11n0268_004:0356a08": "胎卵濕化隨其所應。卵唯想生。胎因情有。濕以合感。化以離應。情想合離更相變",
    "X11n0268_004:0356a09": "易。所有受業逐其飛沈。",
    "X11n0268_004:0356a10": "四生起時。業與情想相應之處。即便受生。故云隨其所應。情想合離四生皆具",
    "X11n0268_004:0356a11": "今各舉一。據多分說。然俱舍說。人畜各具四生。鬼通胎化二生。地獄諸天中有",
    "X11n0268_004:0356a12": "唯化生也。人具四生者。卵生如毗舍佉母卵生三十二子。又般遮羅王妃生五",
    "X11n0268_004:0356a13": "百卵。生已羞耻。恐為灾變。以小函盛棄殑伽河。隨波而去。下鄰國因觀水次。遣",
    "X11n0268_004:0356a14": "人接得。經數日間各出一子。養大驍勇。所往戰征無不從伏。時彼鄰國久為冤",
    "X11n0268_004:0356a15": "讐。欲遣征討。般遮羅王極大憂怖。王妃聞之。慰諭王言。不須愁惱。此五百子皆",
    "X11n0268_004:0356a16": "我兒也。夫子見母惡心必息。妃即登城告五百子。說上因緣。若不信者各張其",
    "X11n0268_004:0356a17": "口。妃按兩乳成五百道。各注一口。從此和好。濕生有布穀陀王頂疱中生。又髀",
    "X11n0268_004:0356a18": "生王是髀疱中生。又□羅衛女從長者庭樹中生。即韋提希夫人是也。化生即",
    "X11n0268_004:0357a01": "劫初下為人種也。胎生可知。旁生四者。俱舍云。化生金翅鳥能食四生龍。濕生",
    "X11n0268_004:0357a02": "金翅鳥能食三生龍。胎生金翅鳥能食二生龍。卵生金翅鳥能食一生龍。鬼有",
    "X11n0268_004:0357a03": "胎生。如目連見一鬼母曰。我晝夜生五百子。隨生隨食。竟不能飽。補遺云。此",
    "X11n0268_004:0357a04": "之四生義通三界。蓮華化生不同四數。法華文句。釋經蓮華化生。引胎經云。蓮",
    "X11n0268_004:0357a05": "華化生者。非胎卵濕化之化生也。非化而言化耳。實不如四生中之化生也。又",
    "X11n0268_004:0357a06": "顯性論四生。一觸生二齅生三沙生四聲生。荊溪云。此四但攝胎卵二生。濕化",
    "X11n0268_004:0357a07": "但染香處。不須此相。熏聞云。俱舍論曰。若濕生者染香故生。謂遠齅知生處",
    "X11n0268_004:0357a08": "香氣。便生愛染。往彼受生。隨業所應香有淨穢。若化生者。染處故生。謂遠觀知",
    "X11n0268_004:0357a09": "當所生處。便生愛染。往彼受生。隨業所應處有穢淨。豈於地獄亦生愛染。由心",
    "X11n0268_004:0357a10": "倒故。起染無失。云云。孤山云。濕以合感者。必須與物相合方受生故。化以離",
    "X11n0268_004:0357a11": "應者。以無而欻有。不假物相合。自能受生故。補遺云。情想者乃群生之通病。",
    "X11n0268_004:0357a12": "故四生無不有之。今經中一往以想在卵生。情在胎生。此二據內心以分也。濕",
    "X11n0268_004:0357a13": "合化離。據孤山云。此釋則此二約外形以分也。應知卵存出殻之思。故名曰想。",
    "X11n0268_004:0357a14": "胎鐘俱生之愛。故名曰情。濕以物合受生。化乃形離自變。皆一往分屬。不可盡",
    "X11n0268_004:0357a15": "理而求也。熏聞云。飛沈者猶升降也。應以三善三惡分之。資中云。情想不",
    "X11n0268_004:0357a16": "常剎那變易。或先胎而後卵。或先濕而後化。離合無定。故云更相變易等。如下",
    "X11n0268_004:0357a17": "十二類生中一一皆有八萬四千飛沈亂想。唯佛與佛乃能知之。故俱舍云。於",
    "X11n0268_004:0357a18": "一孔雀倫。具一切種因。非餘智境界。唯一切智知。證真云。有情無始熏造一切",
    "X11n0268_004:0358a01": "界趣種子在本識中。唯佛能了。且舉孔雀一類尚難知。況餘類耶。",
    "X11n0268_004:0358a02": "以是因緣眾生相續。",
    "X11n0268_004:0358a03": "富樓那。想愛同結。愛不能離。則諸世間父母子孫相生不斷。是等則以欲貪為本。",
    "X11n0268_004:0358a04": "苕溪云。欲貪通乎四生。今正約胎生言之。又胎生復通。今多就人倫辨之。以其",
    "X11n0268_004:0358a05": "易見故也。",
    "X11n0268_004:0358a06": "貪愛同滋。貪不能止。則諸世間卵化濕胎隨力強弱遞相吞食。是等則以殺貪為",
    "X11n0268_004:0358a07": "本。",
    "X11n0268_004:0358a08": "以強殺弱。因食成貪。不滋口腹。則屬瞋恚。",
    "X11n0268_004:0358a09": "以人食羊。羊死為人。人死為羊。如是乃至十生之類。死死生生互來相噉。惡業俱",
    "X11n0268_004:0358a10": "生窮未來際。是等則以盜貪為本。",
    "X11n0268_004:0358a11": "問此與殺貪何異。答殺貪未論酬償先債。今約過去於身命財非理而取。故互",
    "X11n0268_004:0358a12": "來相噉以責其盜也。如下云。從是畜生酬償先債。若彼酬者分越所酬。此等眾",
    "X11n0268_004:0358a13": "生還復為人反徵其剩。乃至若用錢物。或役其力。償足自停。如於中間殺彼身",
    "X11n0268_004:0358a14": "命。或食其肉。如是乃至經微塵劫相食相銖。猶如轉輪。互為高下。若無後文顯",
    "X11n0268_004:0358a15": "之。此文難見。熏聞云。惡業俱生者。謂人與羊惡業所牽生生相值。",
    "X11n0268_004:0358a16": "汝負我命。我還汝債。以是因緣。經百千劫常在生死。汝愛我心。我憐汝色。以是因",
    "X11n0268_004:0358a17": "緣。經百千劫常在纏縛。唯殺盜婬三為根本。",
    "X11n0268_004:0358a18": "先示盛貪業果相續。兼於殺貪。汝愛下。次示欲貪業果相續。",
    "X11n0268_004:0359a01": "以是因緣業果相續。",
    "X11n0268_004:0359a02": "富樓那。如是三種顛倒相續。皆是覺明明了知性因了發相。從妄見生。山河大地。",
    "X11n0268_004:0359a03": "諸有為相次第遷流。因此虗妄終而復始。",
    "X11n0268_004:0359a04": "孤山云。三種顛倒秪是依正。而此依正悉從理變。明了知性即性覺妙相。寂而",
    "X11n0268_004:0359a05": "常照也。因了發相即因明立所。迷真起妄也。從妄見生即所既妄立生汝妄能。",
    "X11n0268_004:0359a06": "由茲能所。故有依正。山河大地是依。前結世界相續也。諸有為相是正。結前眾",
    "X11n0268_004:0359a07": "生業果二種相續也。前說虗空。無業果名目。此談業果不云虗空者。前論妄相",
    "X11n0268_004:0359a08": "須示虗空。以迷妄有空依空立界故。既言有為。則已攝業果。今明相續。空無斷",
    "X11n0268_004:0359a09": "絕。何俟復云。又三種相續攝六法界。如殺盜婬三種顛倒。皆是重濁之相。尚無",
    "X11n0268_004:0359a10": "諸天清升之業。況有三乘變易之果。業果既爾。驗眾生中化生之義雖通天界。",
    "X11n0268_004:0359a11": "亦應多是人等五趣耳。",
    "X11n0268_004:0359a12": "富樓那言。若此妙覺本妙覺相與如來心不增不減。無狀忽生山河大地諸有為",
    "X11n0268_004:0359a13": "相。如來今得妙空明覺。山河大地有為習漏何當復生。",
    "X11n0268_004:0359a14": "本妙覺明眾生本具之理也。如來心佛界空顯之理也。究佛理與生同。故佛果",
    "X11n0268_004:0359a15": "非增。生理與佛同。故生界非減。無狀猶二無故也。生理本與同。而寂然無相。既",
    "X11n0268_004:0359a16": "因起妄忽生山河。佛既與生同。今雖證悟。何時起妄亦生山河。生理同佛既妄。",
    "X11n0268_004:0359a17": "佛理同生亦應起妄。生佛彼此理俱同。云何有起有不起。",
    "X11n0268_004:0359a18": "佛告富樓那。譬如迷人於一聚落惑南為北。此迷為復因迷而有。因悟所出。富樓",
    "X11n0268_004:0360a01": "那言。如是迷人亦不因迷又不因悟。何以故。迷本無根云何因迷。悟非生迷云何",
    "X11n0268_004:0360a02": "因悟。",
    "X11n0268_004:0360a03": "谷響云。民之聚居。故名聚落。",
    "X11n0268_004:0360a04": "佛言。彼之迷人正在迷時。倐有悟人指示令悟。富樓那。於意云何。此人縱迷。於此",
    "X11n0268_004:0360a05": "聚落更生迷不。不也世尊。",
    "X11n0268_004:0360a06": "孤山云。此喻妄因本空。破前習漏復生疑。",
    "X11n0268_004:0360a07": "富樓那。十方如來亦復如是。此迷無本。性畢竟空。昔本無迷。似有迷覺。覺迷迷滅。",
    "X11n0268_004:0360a08": "覺不生迷。",
    "X11n0268_004:0360a09": "先合初諭。次合次諭。熏聞云。謂因中所迷。雖無而有。亦有能覺之智。果上所",
    "X11n0268_004:0360a10": "悟。妄心既盡。唯真智獨存。",
    "X11n0268_004:0360a11": "亦如翳人見空中華。翳病若除華於空滅。忽有愚人。於彼空華所滅空地待華更",
    "X11n0268_004:0360a12": "生。汝觀是人為愚為慧。富樓那言。空元無華。妄見生滅。見華滅空。已是顛倒。敕令",
    "X11n0268_004:0360a13": "更出。斯實狂癡。云何更名如是狂人為愚為慧。",
    "X11n0268_004:0360a14": "孤山云。此喻妄果非有。破前山河復生疑。",
    "X11n0268_004:0360a15": "佛言。如汝所解。云何問言。諸佛如來妙覺明空何當更出山河大地。",
    "X11n0268_004:0360a16": "如汝所解印其領諭。云何問言責其昧法。",
    "X11n0268_004:0360a17": "又如金鑛雜於精金。其金一純。更不成雜。如木成灰不重為木。",
    "X11n0268_004:0360a18": "苕溪云。金喻菩提。鑛喻習漏。山河如木。涅槃如灰。熏聞云。金鑛者金璞也。",
    "X11n0268_004:0361a01": "谷響云。古文作礦字書礦。周禮丱人掌金玉之地。注云。丱之言礦。金玉未成器",
    "X11n0268_004:0361a02": "曰丱。丱字呼猛切。圓覺云。如銷金鑛。金非銷有。既已成金。不重為鑛。經無窮時",
    "X11n0268_004:0361a03": "金性不壞。不應說言本非成就。",
    "X11n0268_004:0361a04": "諸佛如來菩提涅槃。亦復如是。",
    "X11n0268_004:0361a05": "孤山云。菩提智德也。涅槃斷德也。妄因妄果體元真。無妄唯真稱妙覺。是以照",
    "X11n0268_004:0361a06": "真不變則菩提之用彰。達妄本無則涅槃之功著。能照所照。能斷所斷。混而唯",
    "X11n0268_004:0361a07": "一。寂無所寄。而不妨法身智斷。體用昭然。蓋因中全菩提為習漏。即涅槃為山",
    "X11n0268_004:0361a08": "河。猶鑛之與木也。果上全習漏為菩提。即山河為涅槃。猶金之與灰也。鑛本不",
    "X11n0268_004:0361a09": "再。顯妄法之永亡。金灰不渝。示真證之常住。四諭交映妙旨存焉。補遺云。自",
    "X11n0268_004:0361a10": "滿慈再問。如來悟已何時復生山河等。顯悟中法門也。所以前苕溪云涉於立",
    "X11n0268_004:0361a11": "法立修二義。熏聞又曰正取立法。旁通立修。正指今文從本覺性立果中法門。",
    "X11n0268_004:0361a12": "但滿慈正明迷真起妄。故立九界染法之後。略明果證也。長水云。如來喻釋",
    "X11n0268_004:0361a13": "二。一約真如門釋。二約生滅門釋。初門泯相顯實。故約迷方空華。以喻無明及",
    "X11n0268_004:0361a14": "山河等。元來不起。體不可得。迷心翳眼雖有起滅。正方虗空了不移動。妄心妄",
    "X11n0268_004:0361a15": "境似有生滅。真妙覺明何曾改變。次門即覽理成事。故約金鑛灰木可鍊可燒。",
    "X11n0268_004:0361a16": "以喻果成惑滅。一門四諭。皆顯悟後灰不再迷。然四諭中二三同意。前就圓悟",
    "X11n0268_004:0361a17": "之理。生佛俱是本真。故舉迷方空華。元來不起。非後始滅。故責滿慈見妄有滅。",
    "X11n0268_004:0361a18": "尚是顛倒。豈況復待習漏再生。後約不壞修證因果之相。故說銷鑛出金燒木",
    "X11n0268_004:0362a01": "成灰。迷方空華則始總元無。金之與灰燒鍊方現。意云圓頓之理雖無迷悟不",
    "X11n0268_004:0362a02": "妨成異。既有多生習障。還須背習顯真。真顯則究竟清淨更無再迷。若但用前",
    "X11n0268_004:0362a03": "二諭。則撥無迷悟因果之相。便成邪見。但用後二喻。即成眾生覺性本來不淨",
    "X11n0268_004:0362a04": "失真常理亦成邪見。故說四事。各諭一法。方盡其理。",
    "X11n0268_004:0362a05": "富樓那。又汝問言。地水火風本性圓融周徧法界。疑水火性不相陵滅。又徵虗空",
    "X11n0268_004:0362a06": "及諸大地俱徧法界不合相容。",
    "X11n0268_004:0362a07": "富樓那。譬如虗空。體非群相。而不拒彼諸相發揮。",
    "X11n0268_004:0362a08": "所以者何。富樓那。彼太虗空日照則明。雲屯則暗。風搖則動。霽澄則清。氣凝則濁。",
    "X11n0268_004:0362a09": "土積成霾。水澄成映。",
    "X11n0268_004:0362a10": "應以日雲等七通喻七大。爾雅云。風而雨土成霾。釋要云。隨義對法。當以明",
    "X11n0268_004:0362a11": "對識大。能了別故。暗空大。動風大。清根大。根能照境。而體消淨故。濁氣火大。熱",
    "X11n0268_004:0362a12": "氣上蒸故。映水大。霾地大。霾即黃沙也。詩云終風且霾。",
    "X11n0268_004:0362a13": "於意云何。如是殊方諸有為相。為因彼生。為復空有。",
    "X11n0268_004:0362a14": "熏聞云。殊方者方所也。以諸相發揮非同一方故。",
    "X11n0268_004:0362a15": "若彼所生。富樓那。且日照時。既是日明。十方世界同為日色。云何空中更見圓日。",
    "X11n0268_004:0362a16": "若是空明。空應自照。云何中宵雲霧之之時不生光耀。",
    "X11n0268_004:0362a17": "當知是明。非日非空。不異空日。",
    "X11n0268_004:0362a18": "觀相元妄無可指陳。猶邀空華結為空果。云何詰其相陵滅義。觀性元真唯妙覺",
    "X11n0268_004:0363a01": "明。妙覺明心先非水火。云何復問不相容者。",
    "X11n0268_004:0363a02": "長水云。妙覺明心與佛同體。本來無妄。由乎強覺。忽認所相便有妄生。佛今已",
    "X11n0268_004:0363a03": "得妙空明心。何時忽然復起諸妄。此即牒而縱之。責無窮過也。熏聞云。妙覺",
    "X11n0268_004:0363a04": "明心先非水火者。譬珠非水火。水火從緣。若人以緣而難於性者。非其智也。",
    "X11n0268_004:0363a05": "真妙覺明亦復如是。汝以空明則有空現。地水火風各各發明則各各現。若俱發",
    "X11n0268_004:0363a06": "明則有俱現。",
    "X11n0268_004:0363a07": "苕溪云。以真不守自性。隨緣所現有種種相。釋要云。汝心既有空相藏性。即隨",
    "X11n0268_004:0363a08": "業感乃現空相。如以醜形對鏡則現醜像。或發地則現地。發水則現水。或盡法",
    "X11n0268_004:0363a09": "界眾生同發空相。則徧法界現空相。餘亦然也。",
    "X11n0268_004:0363a10": "云何俱現。富樓那。如一水中現於日影。兩人同觀水中之日。東要各行。則各有日",
    "X11n0268_004:0363a11": "隨二人去。一東一西先無準的。不應難言此日是一云何各行。各日既雙云何現",
    "X11n0268_004:0363a12": "一。宛轉虗妄。無可憑據。",
    "X11n0268_004:0363a13": "孤山云。各行則循業俱發。隨去則妄境俱現。同觀是一。知二是虗。各行既二。騐",
    "X11n0268_004:0363a14": "一是妄。釋要云。日喻妙明。影喻所明。人喻強覺。水喻無明。熏聞云。匠人之法",
    "X11n0268_004:0363a15": "平物以水。的謂射的。丹面白的是也。並取定則之義。",
    "X11n0268_004:0363a16": "富樓那。汝以色空相傾相奪於如來藏。而如來藏隨為色空周徧法界。是故於中",
    "X11n0268_004:0363a17": "風動空澄。日明雲暗。眾生迷悶背覺合塵。故發塵勞有世間相。",
    "X11n0268_004:0363a18": "苕溪云。色攝四大對空成五。前問地水火風本性。疑水火性不相陵滅。即相傾。",
    "X11n0268_004:0364a01": "虗空大地不合相容。即相奪。孤山云。真理隨緣變成妄境。如全水成波。其水",
    "X11n0268_004:0364a02": "既徧。故其波亦徧。以此彼即水故。眾生迷悶。謂九界眾生不了即理而變。而以",
    "X11n0268_004:0364a03": "無明妄心執之為實。",
    "X11n0268_004:0364a04": "我以妙明不滅不生合如來藏。而如來藏唯妙覺明圓照法界。是故於中一為無",
    "X11n0268_004:0364a05": "量。無量為一。小中現大。大中現小。不動道場徧十方界。身含十方無盡虗空。於一",
    "X11n0268_004:0364a06": "毛端現寶王剎。坐微塵裏轉大法輪。滅塵合覺。故發真如妙覺明性。",
    "X11n0268_004:0364a07": "我以妙明不生不滅合如來藏者。此略明也。妙明謂一心三智。以此一心不生",
    "X11n0268_004:0364a08": "滅智。契合生滅。故云合如來藏。此即究竟契合也。而此究竟乃由名字等契合",
    "X11n0268_004:0364a09": "而至。是故圓中互即咸合藏理而凡聖自殊。而如來藏下廣示契合之相也。先",
    "X11n0268_004:0364a10": "明契合之體。如來藏即中也。唯妙覺明即真也。圓照法界即俗也。是故下次明",
    "X11n0268_004:0364a11": "契合之用。即是由境智契合能起大用。所以一多自在。大小相容。滅塵下總結",
    "X11n0268_004:0364a12": "也。滅塵即息妄。合覺即歸真。苕溪云。妙明謂寂滅之智。不生不滅謂智體真常。",
    "X11n0268_004:0364a13": "此皆能合也。如來藏即所合也。此約自行以修泯性。次對化他。全體起用。而如",
    "X11n0268_004:0364a14": "來藏牒所合之理。唯妙覺明牒能合之智。圓然法界示鑑物之用。欲令易解。取",
    "X11n0268_004:0364a15": "譬言之。如來藏如鏡之體。妙覺明如鏡之光。圓照法界如鑒現像。雖三而一。雖",
    "X11n0268_004:0364a16": "一而三。是故下一為無量等總列四句皆顯此義。不動下別示其相。初二句一",
    "X11n0268_004:0364a17": "為無量也。道場指寂滅之地。依此起應。應徧十方。亦猶華嚴中不動不離而升",
    "X11n0268_004:0364a18": "而遊。次二句無量為一也。身謂法體。故能含受十方虗空。虗空必攝世界。則一",
    "X11n0268_004:0365a01": "切法趣一也。於一下四句小中現大也。毛端現剎即正中現依。塵裏轉輪即依",
    "X11n0268_004:0365a02": "中現正。大中現小是義易信。所以略之。滅塵下三句總結前義不思議用。非修",
    "X11n0268_004:0365a03": "所成。是故云發。今不言用而言性者。並由理具方有事用。長水云。前五句標",
    "X11n0268_004:0365a04": "二種自在。不動下二句釋一多自在也。身含下六句釋大小自在。前二句正中",
    "X11n0268_004:0365a05": "現依。於一下二句。正中現依正。亦是依中現依正。坐微塵下二句依中現正。餘",
    "X11n0268_004:0365a06": "句含在其中。可以意得。手鑑云。餘句者。謂依正凡有六句。一依內現依。如塵",
    "X11n0268_004:0365a07": "中剎海。二正內現正。如毛孔現佛。三正內現依。四依內現正。五依內現依正。六",
    "X11n0268_004:0365a08": "正內現依正。釋要云。疏配對。闕正正依依。若欲具者。即經毛端現剎即依中",
    "X11n0268_004:0365a09": "現依。毛端現寶王即正中現正。華嚴十種自在亦不離此。手鑑云。經云佛剎",
    "X11n0268_004:0365a10": "微塵數。如是諸剎土。能於一念中。一一塵中現。第一句也。又云。如來一一毛孔",
    "X11n0268_004:0365a11": "中。一切剎塵諸佛坐。菩薩眾會共圍繞。演說普賢之勝行。第二句也。又云。於一",
    "X11n0268_004:0365a12": "微細毛孔中。不可說剎次第入。毛孔能受彼諸剎。諸剎不能徧毛孔。第三句也。",
    "X11n0268_004:0365a13": "又云。如於此會見佛坐。一切塵中亦復然。佛身無去亦無來。所有國土皆明",
    "X11n0268_004:0365a14": "見。第四句也。又云一一塵中無礙身。復見種種莊嚴剎。一念攝生普令見。獲無",
    "X11n0268_004:0365a15": "礙意莊嚴者。第五句也。又云一毛孔內難思剎。等微塵數種種住。一一皆有徧",
    "X11n0268_004:0365a16": "照尊。前眾會中而說法。第六句也。又成四句。一或唯依。佛即剎故。二或唯正。剎",
    "X11n0268_004:0365a17": "即佛故。三俱。四泯。此約體也。相即互亡。故無有六。一佛即剎者。佛身即是法性",
    "X11n0268_004:0365a18": "土故。廢己從他。佛體虗故。土外無法。性無二故。二剎即佛身者。剎體即是法性",
    "X11n0268_004:0366a01": "身故。廢己從他。剎體虗故。佛外無法。性無二故。由性無二以性融相。故身土相",
    "X11n0268_004:0366a02": "即。三俱者。謂有身有土不相壞故。若無身土無可相即故。四泯者。謂佛即剎故",
    "X11n0268_004:0366a03": "非佛。剎即佛故非剎。以互奪故也。",
    "X11n0268_004:0366a04": "而如來藏本妙圓心。",
    "X11n0268_004:0366a05": "非心非空。非地非水非風非火。非眼非耳鼻舌身意。非色非聲香味觸法。非眼識",
    "X11n0268_004:0366a06": "界如是乃至非意識界。非明無明明無明盡。如是乃至非老非死非老死盡。非苦",
    "X11n0268_004:0366a07": "非集非滅非道。非智非得。非檀那非尸羅非毗梨耶非羼提非禪那非般剌若。非",
    "X11n0268_004:0366a08": "波羅蜜多。如是乃至非怛闥阿竭。非阿羅訶三耶三菩。非大涅槃。非常非樂非我",
    "X11n0268_004:0366a09": "非淨。",
    "X11n0268_004:0366a10": "孤山云。此約真諦示如來藏。非心含四陰。地水火風是色陰。次非入界。總非六",
    "X11n0268_004:0366a11": "凡界。次非緣覺界。次非聲聞界。總非二乘理智。得即理也。次非菩薩界。先非能",
    "X11n0268_004:0366a12": "趣行。次總非所趣理。次非佛界。先非能證人。三號是也。次非所證法。涅槃四德",
    "X11n0268_004:0366a13": "是也。怛闥阿竭名如來。阿羅訶云應供。三耶三菩云正徧知。涅槃是總。四德是",
    "X11n0268_004:0366a14": "別。",
    "X11n0268_004:0366a15": "以是俱非世出世故。",
    "X11n0268_004:0366a16": "世結六凡。出世結四聖。藏理即空無有十界。故並非之。初由無明故有妄識。妄",
    "X11n0268_004:0366a17": "識所變即有空界。空界現故結成四大。四大起故即有根塵。根塵合故遂有諸",
    "X11n0268_004:0366a18": "識。根境識三為業性故。乃成十二因緣流轉生死。為對治故即有出世觀智諸",
    "X11n0268_004:0367a01": "法。出世利鈍不同。遂分三乘次第。會三歸一即有佛果。果有能證所證。即分菩",
    "X11n0268_004:0367a02": "提涅槃。涅槃具德。即有常樂我淨。是故展轉相由以立名字。各無自性。一切皆",
    "X11n0268_004:0367a03": "空。",
    "X11n0268_004:0367a04": "即如來藏元明心妙。",
    "X11n0268_004:0367a05": "即心即空。即地即水即風即火。即眼即耳鼻舌身意。即色即聲香味觸法。即眼識",
    "X11n0268_004:0367a06": "界如是乃至即意識界。即明無明明無明盡。如是乃至即老即死即老死盡。即苦",
    "X11n0268_004:0367a07": "即集即滅即道。即智即得。即檀那即尸羅即毗梨耶即羼提即禪那即般剌若。即",
    "X11n0268_004:0367a08": "波羅蜜多。如是乃至即怛闥阿竭。即阿羅訶三耶三菩。即大涅槃。即常即樂即我",
    "X11n0268_004:0367a09": "即淨。",
    "X11n0268_004:0367a10": "以是俱即世出世故。",
    "X11n0268_004:0367a11": "孤山云。此約俗諦示如來藏理。即無而有。十界宛然故也。",
    "X11n0268_004:0367a12": "即如來藏妙明心元。",
    "X11n0268_004:0367a13": "離即離非。是即非即。",
    "X11n0268_004:0367a14": "孤山云。此約中諦。離即離非雙遮之體也。是即非即雙照之用也。夫如來藏體",
    "X11n0268_004:0367a15": "唯三諦。譬若總名摩尼。體即瑩寶圓三耳。是故三一相即。不縱不橫。新伊天目",
    "X11n0268_004:0367a16": "況意可識。熏聞云。涅槃云祕密之藏猶如伊字三點。若並則不成伊。縱亦不",
    "X11n0268_004:0367a17": "成。如摩醯首羅天主面上三目。乃得成伊。云云。谷響云。彼方字有新舊。亦猶",
    "X11n0268_004:0367a18": "此土之篆隸也。以篆為舊。以隸為新。是故西土。舊則縱橫。新則不爾。狀若此方",
    "X11n0268_004:0368a01": "草書下字。一點居上。二點在下。",
    "X11n0268_004:0368a02": "如何世間三有眾生及出世間聲聞緣覺。以所知心測度如來無上菩提。用世語",
    "X11n0268_004:0368a03": "言入佛知見。",
    "X11n0268_004:0368a04": "但斥凡小。正對滿慈。是二乘故。其實偏教菩薩亦不能測。",
    "X11n0268_004:0368a05": "譬如琴瑟箜篌琵琶。雖有妙音。若無妙指終不能發。",
    "X11n0268_004:0368a06": "長水云。琴等喻眾生。妙音喻藏性。妙指喻實智。發喻起用。",
    "X11n0268_004:0368a07": "汝與眾生亦復如是。寶覺真心各各圓滿。如我按指海印發光。汝暫舉心塵勞先",
    "X11n0268_004:0368a08": "起。由不勤求無上覺道。愛念小乘得少為足。",
    "X11n0268_004:0368a09": "長水云。汝與眾生合前琴等。寶覺真心合前妙音。按指即智契於理。發光即大",
    "X11n0268_004:0368a10": "用現前。汝暫舉心等合前無妙旨也。孤山云。按指。謂如來昔於因地。以三觀",
    "X11n0268_004:0368a11": "智觀己妄心。即妄成真。方登正覺。如得妙指妙音克諧。更舉海印發光。助成音",
    "X11n0268_004:0368a12": "發之義。資中云。大集經云。閻浮所有色象。大海皆有印文。此諭如來法身性",
    "X11n0268_004:0368a13": "海普現一切世間之相也。此為釋伏難。難云若一切即真我等。云何與如來身",
    "X11n0268_004:0368a14": "不同妙用。故今釋云。汝雖具有寶覺真心。未得妙用。以塵勞妄念未清淨故。",
    "X11n0268_004:0368a15": "富樓那言。我與如來寶覺圓明真妙淨心無二圓滿。而我昔遭無始妄想。久在輪",
    "X11n0268_004:0368a16": "迴。今得聖乘猶來究竟。世尊諸妄一切圓滅獨妙真常。敢問如來。一切眾生何因",
    "X11n0268_004:0368a17": "有妄。自蔽妙明。受此淪溺。",
    "X11n0268_004:0368a18": "究竟有二意。若就外現。則無學小聖無明全在。故未究竟。若就內祕。則分真大",
    "X11n0268_004:0369a01": "士有上地惑。故未究竟。諸妄圓滅即極果斷德。獨妙真常即究竟智德。長水",
    "X11n0268_004:0369a02": "云。由滿慈初疑云何忽生山河大地。乃至佛說性覺必明妄為明覺所既妄立",
    "X11n0268_004:0369a03": "生汝妄能。由是展轉皆從妄立。雖知能所俱妄。又疑妄從何生。蓋前問云何忽",
    "X11n0268_004:0369a04": "生山河大地。佛答因迷而有。此中復問因何有迷。",
    "X11n0268_004:0369a05": "佛告富樓那。汝雖除疑餘惑未盡。吾以世間現前諸事今復問汝。",
    "X11n0268_004:0369a06": "汝豈不聞。室羅城中演若達多。忽於晨朝以鏡照面。愛鏡中頭眉目可見。嗔責己",
    "X11n0268_004:0369a07": "頭不見面目以為魑魅。無狀狂走。於意云何。此人何因無故狂走。富樓那言。是人",
    "X11n0268_004:0369a08": "心狂。更無他故。",
    "X11n0268_004:0369a09": "興福云。演若達多此言祠授。孤山晨朝是喧動之初。喻起妄心之始。照鏡喻",
    "X11n0268_004:0369a10": "妄心推畫分別。愛鏡中頭喻取著妄境。妄事易著如眉目可見。真理難知如瞋",
    "X11n0268_004:0369a11": "責己頭等。背悟向迷如無狀狂走也。四趣則背善向惡。人天則背苦向樂。二乘",
    "X11n0268_004:0369a12": "則背有向空。菩薩則背邊向中。悉名狂走。手鑑云。此有理有事。而理實事虗。",
    "X11n0268_004:0369a13": "理實故不變。即頭與鏡也。事虗故隨緣。即照愛瞋走也。斯則由照故愛。愛故瞋。",
    "X11n0268_004:0369a14": "瞋故走。返此即不走矣。故下文云。汝但不隨分別世間。乃至云演若達多狂性",
    "X11n0268_004:0369a15": "自歇。望下走歇可為四句。一走。六凡也。二歇。菩薩也。三亦走亦歇。權小也。四非",
    "X11n0268_004:0369a16": "走非歇。如來也。俱諭性覺。走歇二途兩俱存故。熏聞云。魑魅山澤之怪。老物",
    "X11n0268_004:0369a17": "精也。",
    "X11n0268_004:0369a18": "佛言。妙覺明圓本圓明妙。既稱為妄。云何有因。若有所因云何名妄。",
    "X11n0268_004:0370a01": "資中云。心境不實故名為妄。若實有因豈立斯稱耶。",
    "X11n0268_004:0370a02": "自諸妄想展轉相因。從迷積迷以歷塵劫。雖佛發明猶不能返。如是迷因因迷自",
    "X11n0268_004:0370a03": "有。",
    "X11n0268_004:0370a04": "初如一人忽然妄說。遞遞相承乃至多人。及推其本了無所實。迷真既久。雖佛",
    "X11n0268_004:0370a05": "與汝發明是義。猶未能返還其本。此寄滿慈以責群妄。如是迷因因迷自有。謂",
    "X11n0268_004:0370a06": "無狀忽生。非從他有。熏聞云。既稱為妄。云何有因。即無住則無本。自諸妄想",
    "X11n0268_004:0370a07": "展轉相因。即見愛四住之本。若論通別二惑。同在一念。念體無始猶如空華。則",
    "X11n0268_004:0370a08": "見愛亦無因耳。",
    "X11n0268_004:0370a09": "識迷無因。妄無所依。尚無有生。欲何為滅。得菩提者。如寤時人說夢中事。心縱精",
    "X11n0268_004:0370a10": "明。欲何因緣取夢中物。",
    "X11n0268_004:0370a11": "資中云。若了迷性無因自有。亦無別法而為所依。是則妄體猶如空華。元無生",
    "X11n0268_004:0370a12": "滅。因指自體。依謂依他。二俱叵得。故無生滅。得菩提者義通解悟。",
    "X11n0268_004:0370a13": "況復無因本無所有。如彼城中演若達多。豈有因緣自怖頭走。忽然狂歇。頭非外",
    "X11n0268_004:0370a14": "得。縱未歇狂亦何遺失。",
    "X11n0268_004:0370a15": "資中云。迷者自失。理無失也。",
    "X11n0268_004:0370a16": "富樓那。妄性如是。因何為在。",
    "X11n0268_004:0370a17": "汝但不隨分別世間業果眾生三種相續。三緣斷故三因不生。則汝心中演若達",
    "X11n0268_004:0370a18": "多狂性自歇。",
    "X11n0268_004:0371a01": "苕溪云。三緣即業果相續中殺盜婬。三因即三種貪。親生為因。疎助為緣。以殺",
    "X11n0268_004:0371a02": "盜婬是身根所造之業。三種貪是意根能造之惑。惑親業疎。因緣之義彰矣。意",
    "X11n0268_004:0371a03": "云。汝但不隨妄想分別世間等相。則殺盜婬緣自然而斷。以緣斷故。欲貪等因",
    "X11n0268_004:0371a04": "亦復不生。即指此因名為狂性。",
    "X11n0268_004:0371a05": "歇即菩提。勝淨明心本周法界。不從人得。何藉劬勞肯綮修證。",
    "X11n0268_004:0371a06": "補遺云。劬勞言時長行遠。經三僧祇之謂。有綮即是筋骨盤結之處。以諭諸教",
    "X11n0268_004:0371a07": "地位委曲之相。言妄心歇處真性直顯。不須歷劫勤求地位委曲也。前云如是",
    "X11n0268_004:0371a08": "乃至始終地位中間永無諸委曲相。今文顯云修證。知就地位言也。肯綮出",
    "X11n0268_004:0371a09": "莊子養生篇云。技經肯綮之未甞。而況大觚乎。肯綮者。是牛兩骨中之微細肉",
    "X11n0268_004:0371a10": "也。云刀到骨處。遊刃於交際之間。未甞有微礙。房相潤文。用庖丁解牛。理與神",
    "X11n0268_004:0371a11": "遇。不以目視。類證妙旨不假漸修一超直入。",
    "X11n0268_004:0371a12": "譬如有人。於自衣中繫如意珠。不自覺知。窮露他方乞食馳走。雖實貧窮珠不曾",
    "X11n0268_004:0371a13": "失。忽有智者指示其珠。所願從心。致大饒富。方悟神珠非從外得。",
    "X11n0268_004:0371a14": "苕溪云。衣喻五陰。珠喻藏性。由無明故不覺。乏妙用故窮露。佛界如本國。九界",
    "X11n0268_004:0371a15": "如他方。求人天樂取偏小益。猶乞食馳走。妄情蹔失真性本圓。猶雖貧珠在。佛",
    "X11n0268_004:0371a16": "如智者。教如示珠。證理起用則致大饒富也。",
    "X11n0268_004:0371a17": "即時阿難在大眾中頂禮佛足。起立白佛。世尊現說殺盜婬業三緣斷故三因不",
    "X11n0268_004:0371a18": "生。心中達多狂性自歇。歇即菩提。不從人得。斯則因緣皎然明白。云何如來頓棄",
    "X11n0268_004:0372a01": "因緣。",
    "X11n0268_004:0372a02": "此阿難以現說教理而證菩提從因緣得也。故云世尊現說殺盜婬三緣斷故",
    "X11n0268_004:0372a03": "三種貪因不生。緣三貪不生故心中狂性自歇。緣狂性歇故因菩提成。斯則因",
    "X11n0268_004:0372a04": "緣皎然明白。云何如來歷破因緣。而今又云狂性自歇。歇即菩提。勝淨明心本",
    "X11n0268_004:0372a05": "周法界。不從人得。何籍劬勞肯綮修證。而頓棄此破彰證真之大因緣耶。",
    "X11n0268_004:0372a06": "我從因緣心得開悟。世尊。此義何獨我等年少有學聲聞。今此會中大目揵連及",
    "X11n0268_004:0372a07": "舍利弗須菩提等。從老梵志聞佛因緣發心開悟得成無漏。",
    "X11n0268_004:0372a08": "此以現在破結證真。以從因緣得菩提也。身子路逢馬聖。見其威儀異常。問云",
    "X11n0268_004:0372a09": "汝師為誰。所說何法。馬云諸法因緣生。諸法因緣滅。我師大沙門。常作如是說。",
    "X11n0268_004:0372a10": "身子聞即得法眼淨。歸告目連。亦得法眼淨。今云聞佛因緣。乃推其本也。",
    "X11n0268_004:0372a11": "今說菩提不從因緣。則王舍城拘舍梨等所說自然。成第一義。",
    "X11n0268_004:0372a12": "言呈若非因緣。返成外道自然。意謂不許自然。是必還成因緣。",
    "X11n0268_004:0372a13": "惟垂大悲開發迷悶。",
    "X11n0268_004:0372a14": "佛告阿難。即如城中演若達多。狂性因緣若得滅除。則不狂性自然而出。因緣自",
    "X11n0268_004:0372a15": "然理窮於是。",
    "X11n0268_004:0372a16": "佛體阿難之意。以本覺妙明為自然。以斷惑所顯修所得性為因緣。故云因緣",
    "X11n0268_004:0372a17": "自然理窮於是。先案定而後破之。",
    "X11n0268_004:0372a18": "阿難。演若達多頭本自然。本自其然。無然非自。何因緣故怖頭狂走。若自然頭因",
    "X11n0268_004:0373a01": "緣故狂。何不自然因緣故失。本頭不失。狂怖妄出。曾無變易。何藉因緣。",
    "X11n0268_004:0373a02": "先以自然破因緣。頭本自然。不可轉變也。本自其然。不藉因緣也。無然非自。其",
    "X11n0268_004:0373a03": "頭始終無失無變。無一時而非自然也。何因緣而狂走耶。若自然頭可因緣故",
    "X11n0268_004:0373a04": "狂。何不自然頭亦以因緣而失之。今本頭不失。無因狂怖。則顯其妄出。曾無變",
    "X11n0268_004:0373a05": "易。何藉因緣。",
    "X11n0268_004:0373a06": "本狂自然。本有狂怖。未狂之際狂何所潛。不狂自然。頭本無妄。何為狂走。",
    "X11n0268_004:0373a07": "此以因緣破自然。若謂狂與不狂元不假因緣皆自然有。是則狂性向所本有。",
    "X11n0268_004:0373a08": "未狂之際狂何所潛藏。而了無狂相耶。如不狂自然。則頭本無妄。因何為狂走",
    "X11n0268_004:0373a09": "之。如頭本真靜。妄而狂走。因緣自然亦妄計耳。",
    "X11n0268_004:0373a10": "若悟本頭。識知狂走。因緣自然。俱為戲論。",
    "X11n0268_004:0373a11": "真頭本來無妄。亦顯妄本無因。是則因緣自然俱無安立。",
    "X11n0268_004:0373a12": "是故我言三緣斷故即菩提心。",
    "X11n0268_004:0373a13": "補遺云。阿難正落因緣。疑如來以菩提不從人得。頓棄因緣。佛引達多失頭。以",
    "X11n0268_004:0373a14": "顯因緣為妄。不關真體。此有二意。一據體性。二據行相。若據菩提體性非彼因",
    "X11n0268_004:0373a15": "緣。如頭本自然。狂與不狂何關真體。業惑存亡不關真性。我言三緣斷故者。但",
    "X11n0268_004:0373a16": "識彼殺盜婬業本為虗妄。菩提自然顯現。究論體性。何關因緣。",
    "X11n0268_004:0373a17": "菩提心生。生滅心滅。此但生滅。滅生俱盡。無功用道。",
    "X11n0268_004:0373a18": "次據行相者。斷惑顯理必涉行位。則菩提心似屬因緣生滅之法。故以住前智",
    "X11n0268_004:0374a01": "生惑滅為因緣。登住理惑一體為自然。又以分證理惑為因緣。極證無理無惑",
    "X11n0268_004:0374a02": "為自然。非因緣義近在初住。遠在妙覺也。長水云。此結示三。一俱盡生滅顯",
    "X11n0268_004:0374a03": "無功用。若有執言。真心可得。分別可亡。斯則菩提心生生滅心滅。但是生滅。無",
    "X11n0268_004:0374a04": "生滅滅方無功用。如圓覺云。有照有覺俱名障礙。是故菩薩常覺不住。照與照",
    "X11n0268_004:0374a05": "者同時寂滅。此顯地上證無生理得無功用也。",
    "X11n0268_004:0374a06": "若有自然。如是則明自然心生生滅心滅。此亦生滅。",
    "X11n0268_004:0374a07": "若有二字。是牒阿難前計本有覺性為自然。世尊謂滅生俱盡無功用道。如又",
    "X11n0268_004:0374a08": "立自然。是則自然心生生滅心滅。此亦宛然成生滅。是則對待法。曷有自然之",
    "X11n0268_004:0374a09": "義哉。",
    "X11n0268_004:0374a10": "無生滅者名為自然。",
    "X11n0268_004:0374a11": "絕待無生滅之跡。可假名自然。長水云。三縱立自然寄顯生滅二。一縱立正",
    "X11n0268_004:0374a12": "顯。若於此有自然者。豈有生滅名為自然。無生滅者名為自然。",
    "X11n0268_004:0374a13": "猶如世間諸相雜和成一體者名和合性。",
    "X11n0268_004:0374a14": "非和合者稱本然性。",
    "X11n0268_004:0374a15": "孤山云。諸相雜和。喻自然心生生滅心滅。非和合者。喻本無生滅元是菩提。",
    "X11n0268_004:0374a16": "長水云。二舉況重明。舉淺況深也。世間人說生滅和合名和合性。非和合者則",
    "X11n0268_004:0374a17": "無生滅。方名自然。就彼縱況本來理體却名自然。",
    "X11n0268_004:0374a18": "本然非然。和合非合。合然俱離。離合俱非。此句方名無戲論法。",
    "X11n0268_004:0375a01": "孤山云。對破和合。說本自然。和合既非。本然焉是。苟執為實還成戲論。如對短",
    "X11n0268_004:0375a02": "說長。既無其短。長名豈在。非然非合猶云非長非短也。絕待之理於茲復顯矣。",
    "X11n0268_004:0375a03": "合然俱離牒其境絕。離合俱非顯智亦絕。離則能亡智。合謂所亡境。言合以彰",
    "X11n0268_004:0375a04": "其然。其境既亡其智亦泯。如前火木薪既燒矣火亦自燒。此則對待既絕能所",
    "X11n0268_004:0375a05": "亦亡。恍如托空。唯覺無得。如是解者方無戲論。釋論云。佛坐道場時。不得一",
    "X11n0268_004:0375a06": "法實。空拳誑小兒。誘度於一切。長水云。三雙非二離。正示忘情。本然示忘情。",
    "X11n0268_004:0375a07": "本然自然也。和合因緣也。二皆不立故云俱離。此離亦離故云俱非。具足應云",
    "X11n0268_004:0375a08": "離合離然之離。亦後俱非也。藥病齊遣。空病亦空。圓覺亦云。遠離為幻亦復遠",
    "X11n0268_004:0375a09": "離。離遠離幻亦復遠離。斯則言語道斷心行處滅。方無戲輪耳。",
    "X11n0268_004:0375a10": "菩提涅槃尚在遙遠。非汝歷劫辛勤修證。",
    "X11n0268_004:0375a11": "釋要云。若以自然因緣之心求二果者。甚遙遠也。長水云。雖經劫數勤苦修",
    "X11n0268_004:0375a12": "習。終莫能及。",
    "X11n0268_004:0375a13": "雖復憶持十方如來十二部經。清淨妙理如恒河沙。秪益戲論。",
    "X11n0268_004:0375a14": "熏聞云。長行重頌并授記。孤起無問而自說。因緣譬喻及本事。本生方廣未曾",
    "X11n0268_004:0375a15": "有。論議都成十二名。廣如大論三十七。",
    "X11n0268_004:0375a16": "汝雖談說因緣自然決定明了。人間稱汝多聞第一。以此積劫多聞熏習。不能免",
    "X11n0268_004:0375a17": "離摩登伽難。",
    "X11n0268_004:0375a18": "何須待我佛頂神呪。摩登伽心婬火頓歇。得阿那含。於我法中成精進林。愛河乾",
    "X11n0268_004:0376a01": "枯。令汝解脫。",
    "X11n0268_004:0376a02": "阿那含此云不來。不來欲界生故。已斷欲界九品俱生。名為出欲淤泥。以接引",
    "X11n0268_004:0376a03": "小乘。故重施小。而皆解圓。今云那含。即圓教似位。孤山云。令汝解脫得離婬",
    "X11n0268_004:0376a04": "室也。長水云。問阿難尚在初果。登伽却證第三者。一約權實。阿難示迹。現多",
    "X11n0268_004:0376a05": "聞無功。故在初果。登伽實人。顯呪力功大。速證第三。二約根行。阿難圓頓根發。",
    "X11n0268_004:0376a06": "前文悟解。或入信住。登伽小機。雖得第三。若望圓信。霄壤有異。",
    "X11n0268_004:0376a07": "是故阿難。汝雖歷劫憶持如來祕密妙嚴。不如一日修無漏業。遠離世間憎愛二",
    "X11n0268_004:0376a08": "苦。",
    "X11n0268_004:0376a09": "孤山云。圓修止觀。則不漏落二種生死。亦不失三諦義理。無漏既深。憎愛非淺。",
    "X11n0268_004:0376a10": "捨妄取真去事就理悉名愛憎。",
    "X11n0268_004:0376a11": "如摩登伽。宿為婬女。由神呪力銷其愛欲。法中今名性比丘尼。與羅睺母耶輸陀",
    "X11n0268_004:0376a12": "羅同悟宿因。知歷世因貪愛為苦。一念熏修無漏善故。或得出纏。或蒙授記。",
    "X11n0268_004:0376a13": "長水云。登伽過去為婆羅門女。名為本性。今從昔號。故曰性比丘尼。",
    "X11n0268_004:0376a14": "如何自欺。尚留觀聽。",
    "X11n0268_004:0376a15": "苕溪云。略舉見聞以攝覺知。即六妄也。",
    "X11n0268_004:0376a16": "阿難及諸大眾。聞佛示誨。疑惑銷除。心悟實相。身意輕安。得未曾有。重復悲淚。頂",
    "X11n0268_004:0376a17": "禮佛足。長跪合掌而白佛言。",
    "X11n0268_004:0376a18": "熏聞云。釋論云。何等是實相。謂菩薩入一相知無量相。知無量相又入一相。智",
    "X11n0268_004:0377a01": "者曰。即空故入一相。即假故知無量相。即中故又入一相。此與前文約三諦示",
    "X11n0268_004:0377a02": "如來藏。義趣符合。補遺云。實相亦云實想。若從境為名應言實相。若從智為",
    "X11n0268_004:0377a03": "名。即云實想。補遺云。惑除捨生死重擔。息肩於藏性輕安之義。",
    "X11n0268_004:0377a04": "無上大悲清淨寶王。善開我心。能以如是種種因緣。方便提獎。引諸沈冥出於苦海。",
    "X11n0268_004:0377a05": "熏聞云。五住迷暗如沈冥。二死漂流如苦海。",
    "X11n0268_004:0377a06": "世尊。我今雖承如是法音。知如來藏妙覺明心徧十方界。含育如來十方國土清",
    "X11n0268_004:0377a07": "淨寶嚴妙覺王剎。如來復責多聞無功不逮修習。",
    "X11n0268_004:0377a08": "補遺云。心具如含。心生如育。熏聞云。國土皆是佛之化境。故云如來。",
    "X11n0268_004:0377a09": "我今猶如旅泊之人。忽蒙天王賜與華屋。雖獲大宅。要因門入。",
    "X11n0268_004:0377a10": "孤山云。天王天子也。心遊理外喻以旅泊。佛有法界喻以天王。華屋如真心。受",
    "X11n0268_004:0377a11": "賜如開解。宅因門而入。譬理由行而證也。",
    "X11n0268_004:0377a12": "唯願如來不捨大悲。示我在會諸蒙暗者。捐捨小乘。畢獲如來無餘涅槃本發心",
    "X11n0268_004:0377a13": "路。令有學者從何攝伏疇昔攀緣。得陀羅尼。入佛知見。作是語已五體投地。在會",
    "X11n0268_004:0377a14": "一心。佇佛慈旨。",
    "X11n0268_004:0377a15": "孤山云。涅槃圓果也。心路圓因也。舉果以請因耳。補遺云。小乘煩惱子縛斷。",
    "X11n0268_004:0377a16": "名為有餘。生死果縛斷。名為無餘。今此大乘。五住二死究盡常住真心究顯。故",
    "X11n0268_004:0377a17": "云必獲如來無餘涅槃。補遺云。自等覺已還皆名有學。孤山云。陀羅尼此",
    "X11n0268_004:0377a18": "云總待。法華明三陀羅尼。即空假中三義也。三陀羅尼者。旋陀羅尼。旋假入真",
    "X11n0268_004:0378a01": "也。二百千萬億旋陀羅尼。旋真出俗也。三法音方便陀羅尼。中道法音能為初",
    "X11n0268_004:0378a02": "住方便也。今請一心三觀攝伏妄想行門。欲入初住。三智五眼一時開發。故云",
    "X11n0268_004:0378a03": "入佛知見。熏聞云。今請一心三觀者。此是通途行門。若據別意。再請最初方",
    "X11n0268_004:0378a04": "便也。",
    "X11n0268_004:0378a05": "爾時世尊哀愍會中緣覺聲聞於菩提心未自在者。及為當來佛滅度後末法眾",
    "X11n0268_004:0378a06": "生發菩提心。開無上乘妙修行路。宣示阿難及諸大眾。",
    "X11n0268_004:0378a07": "汝等決定發菩提心。於佛如來妙三摩提不生疲倦。應當先明發覺初心二決定",
    "X11n0268_004:0378a08": "義。",
    "X11n0268_004:0378a09": "云何初心二義決定。",
    "X11n0268_004:0378a10": "阿難。第一義者。汝等若欲捐捨聲聞修菩薩乘入佛知見。應當審觀因地發心與",
    "X11n0268_004:0378a11": "界地覺為同為異。",
    "X11n0268_004:0378a12": "補遺云。初決定義。審三止觀。當與極果三德體同。方是圓修因果不二。如來勸",
    "X11n0268_004:0378a13": "詳審此心與佛相應。乃是入華屋之行也。",
    "X11n0268_004:0378a14": "阿難。若於因地以生滅心為本修因。而求佛乘不生不滅。無有是處。",
    "X11n0268_004:0378a15": "苕溪云。空假離中皆名生滅。中即空假。是謂佛乘。法華明聲聞緣覺不退菩薩",
    "X11n0268_004:0378a16": "不測佛智。良由於此。次科。初以是下。喻妄體無常。二阿難下喻真性常住。",
    "X11n0268_004:0378a17": "以是義故。汝當照明諸器世間可作之法。皆從變滅。阿難。汝觀世間可作之法。誰",
    "X11n0268_004:0378a18": "為不壞。然終不聞爛壞虗空。何以故。空非可作。由是始終無壞滅故。",
    "X11n0268_004:0379a01": "則汝身中堅相為地。潤濕為水。煖觸為火。動搖為風。由此四纏。分汝湛圓妙覺明",
    "X11n0268_004:0379a02": "心。為視為聽為覺為察。從始入終。五疊渾濁。",
    "X11n0268_004:0379a03": "若順現文。色陰為始。識陰為終。即同五濁次第。以義言之。始則有識。終乃成色。",
    "X11n0268_004:0379a04": "準法疏云。心王了其總相。心所了其別相。以識創起。但緣青等總相。次取境像",
    "X11n0268_004:0379a05": "即是想心。次領納前境即是受心。次起貪等造作即是行心。前三無記未能成",
    "X11n0268_004:0379a06": "業。疏文云。由業招報即是色陰。故云始則有識終乃成色。補遺云。然以五",
    "X11n0268_004:0379a07": "陰倫次。自有色心王數不同。論師多云識在三心之前。諸大乘經識居最後。今",
    "X11n0268_004:0379a08": "謂以譬言之。如世君臣尊卑。則前王而後數。此可如諸論師所云也。若臣為君",
    "X11n0268_004:0379a09": "之所使。今受想行三為識所使。義當如臣在君前以聽命也。此則數前而王後",
    "X11n0268_004:0379a10": "可矣。若乃五陰列色法在心法前者。昔白樂天興濟師書。以五陰十二因緣倫",
    "X11n0268_004:0379a11": "次不類為問。洪老追云。夫色等五陰乃三苦已成之軀。十二有支乃三世生因",
    "X11n0268_004:0379a12": "之法。此亦可以盡其大略。既以陰法別為五位說之通言陰。則正指現前報陰",
    "X11n0268_004:0379a13": "法耳。此報陰法。原始由乎歌羅邏時心識無此。以何為投托之所。故五陰前列",
    "X11n0268_004:0379a14": "色法。而後列心法也。欲於五陰推以因果。劫如記引百法疏文。亦如此經下文",
    "X11n0268_004:0379a15": "云生因識有。若滅從色除者。正從陰起之始而除之也。熏聞云。五疊者。疊重",
    "X11n0268_004:0379a16": "也。此以五陰為五重。何則。四纏是色陰。視聽覺察既是六根。根必發識及受想",
    "X11n0268_004:0379a17": "行。即五陰具矣。補遺云。此中因明與佛同體則證常樂我淨。與佛異體則入",
    "X11n0268_004:0379a18": "九界生滅。渾濁本明其同。因言其異也。生滅渾濁。則有四大五濁。經中以四大",
    "X11n0268_004:0380a01": "六根明渾濁體。五濁明渾濁相。自從始入終下明濁相也。此經以五陰對五濁",
    "X11n0268_004:0380a02": "以示其相。不同諸經。",
    "X11n0268_004:0380a03": "云何為濁。阿難。譬如清水清潔本然。即彼塵土灰沙之倫本質留礙。二體法爾性",
    "X11n0268_004:0380a04": "不相循。有世間人。取彼土塵投於淨水。土失留礙。水亡清潔。容貌汩然名之為濁。",
    "X11n0268_004:0380a05": "汝濁五重。亦復如是。",
    "X11n0268_004:0380a06": "苕溪云。合文從略。應以妙明之心合於清水。纏疊之體合於土塵。九界妄想攀",
    "X11n0268_004:0380a07": "緣翳理如世間人取土投水。下別顯五濁。即水土汩然之貌也。孤山云。餘經明",
    "X11n0268_004:0380a08": "五濁。以五利為見。五鈍為煩惱。眾生但攬見慢果報立此假名。命以連持一期",
    "X11n0268_004:0380a09": "色心為體。摧年促壽。故云命濁。劫無別體。但以四濁聚在其時。故名劫濁。熏",
    "X11n0268_004:0380a10": "聞云。准悲華經。人壽八萬至三萬歲。未有濁名。至二萬時為五濁之始也。今文",
    "X11n0268_004:0380a11": "盖約五陰妄想為五濁。故辨魔中。色陰有堅固妄想。受陰有虗明妄想。想陰有",
    "X11n0268_004:0380a12": "融通妄想。行陰有幽隱妄想。識陰有罔象虗無顛倒妄想。是故色陰盡則超劫",
    "X11n0268_004:0380a13": "濁。受陰盡則超見濁。想陰盡則超煩惱濁。行陰盡則超眾生濁。識陰盡則超命",
    "X11n0268_004:0380a14": "濁。以後驗前。知是五陰。",
    "X11n0268_004:0380a15": "阿難。汝見虗空徧十方界。空見不分。有空無體。有見無覺。相織妄成。是第一重名",
    "X11n0268_004:0380a16": "為劫濁。",
    "X11n0268_004:0380a17": "此依色陰。夫四大五根五塵同名色陰。今約眼根見空塵而說者。以渾濁義顯",
    "X11n0268_004:0380a18": "故。以成住壞空四皆名劫故。此蓋如來方便巧示。即指阿難目所對空名為劫",
    "X11n0268_004:0381a01": "濁。補遺云。見與虗空俱徧十方。有一不徧。則有邊畔可分矣。孤山云。有空",
    "X11n0268_004:0381a02": "無體質故。有見無覺者。見空之時無好醜違順可覺。故以無體之空織無覺之",
    "X11n0268_004:0381a03": "見。而兩無其實。此即土失留礙。渾濁真性。過在茲乎。熏聞云。應知五濁皆就阿",
    "X11n0268_004:0381a04": "難現前而示。是故五節文初並云汝見汝身等。",
    "X11n0268_004:0381a05": "汝身現搏四大為體。見聞覺知壅令留礙。水火風土旋令覺知。相織妄成。是第二",
    "X11n0268_004:0381a06": "重名為見濁。",
    "X11n0268_004:0381a07": "孤山云。此依受陰。領納所緣之境名為受。而有六種。謂六觸因緣生於六受。但",
    "X11n0268_004:0381a08": "境有違順非違非順之別。故六受亦有苦受樂受不苦不樂之異。補遺云。見",
    "X11n0268_004:0381a09": "聞覺知本非留礙。為四大所織。見不超色。耳唯聽聲而已。水火風土本非覺知。",
    "X11n0268_004:0381a10": "為六識所轉。亦能發知。如四大淨色能見能覺也。旋猶轉也。識心依之。轉無知",
    "X11n0268_004:0381a11": "為知。此為受陰者旋令覺知。即受納前境之謂也。既有前境。則有分別屬見濁。",
    "X11n0268_004:0381a12": "又汝心中憶識誦習性發知見。容現六塵。離塵無相。離覺無性。相織妄成。是第三",
    "X11n0268_004:0381a13": "重名煩惱濁。",
    "X11n0268_004:0381a14": "孤山云。此依想陰。能取所領之緣相名為想。而有六種。謂取所領六塵之相為",
    "X11n0268_004:0381a15": "六想。性發知見即能取六想。容現六塵即所領六相。以此交織。妄成想陰。渾濁",
    "X11n0268_004:0381a16": "真性。名煩惱濁。長水云。六識分別。三世徧緣。釋要云。意識能緣三世依正",
    "X11n0268_004:0381a17": "之境。復能執受。憶過去境。即獨散意識緣落謝塵。識現在塵。即明了意識。隨前",
    "X11n0268_004:0381a18": "五所取緣現量境。誦習未來諸有境界。即未形兆事預思念也。即獨散意緣比",
    "X11n0268_004:0382a01": "量境。能分別體從前見濁覺知所起。所分別相即是六塵所現影像。故云性發",
    "X11n0268_004:0382a02": "容現。離塵離覺。無相無性。互相交織擾亂相熏。名為煩惱。想像所取之境。亦有",
    "X11n0268_004:0382a03": "六想。擾亂真性名煩惱濁。釋要云。憶識誦習者。意識緣三世境也。能分別識",
    "X11n0268_004:0382a04": "性從見聞覺知所發。故云性發知見。所分別相從六塵現。故曰容現六塵。離六",
    "X11n0268_004:0382a05": "塵無所憶識誦習之相。故曰離塵無相。離見聞覺知無能憶識誦習之性。故曰",
    "X11n0268_004:0382a06": "離覺無性。興福云。憶念過去。識對現在。補遺云。長水云誦習未來諸有境",
    "X11n0268_004:0382a07": "界。今謂誦習雖通。興福既以憶識別對過現。則誦習之義。且對未來矣。憶識等",
    "X11n0268_004:0382a08": "皆想陰之義。利鈍二使亦由此生。煩惱濁也。補遺云。六識妄性附於根塵生",
    "X11n0268_004:0382a09": "起知見。於六塵境分別六相。故容現六塵。容謂容貌。即相也。",
    "X11n0268_004:0382a10": "又汝朝夕生滅不停。知見每欲留於世間。業運每常遷於國土。相織妄成。是第四",
    "X11n0268_004:0382a11": "重名眾生濁。",
    "X11n0268_004:0382a12": "孤山云。此依行陰。造作之心能趣於果。名為行。行有六種。大品般若說為六思。",
    "X11n0268_004:0382a13": "思即是業。熏聞云。釋論以意業為思業。因四種法生。謂見聞覺知。即六思也。謂",
    "X11n0268_004:0382a14": "於六想之後。各起不善業善業無動業也。知見即六思。業運即隨善惡遷移。國",
    "X11n0268_004:0382a15": "土亦世間也。如私心雖戀鄉井以官事須往他邦。例六道往還。義亦可見。相織",
    "X11n0268_004:0382a16": "者。即知見欲留業運常去。妄成行陰。而去留假合渾濁真心。名眾生濁。知見欲",
    "X11n0268_004:0382a17": "留業運遷去。即六道往來之事。彼此必有假名生焉眾生濁矣。",
    "X11n0268_004:0382a18": "汝等見聞元無異性。眾塵隔越。無狀異生。性中相知。用中相背。同異失準。相識妄",
    "X11n0268_004:0383a01": "成。是第五重名為命濁。",
    "X11n0268_004:0383a02": "此依識陰。了別所緣之境名為識。識有六種。即六識也。元無異性者。了別之心",
    "X11n0268_004:0383a03": "唯一故。眾塵隔越者六塵不同故。牽生六識。故云無狀異生。眼不別聲。耳不別",
    "X11n0268_004:0383a04": "色。是相背也。適言其同而用相背。適言其異而性是同。故無准定。以此交織。妄",
    "X11n0268_004:0383a05": "稱識陰。識住命在。識去命謝。渾濁真性。故名命濁。補遺云。今此命濁正屬識",
    "X11n0268_004:0383a06": "陰。以此識陰合論六識。性中相智。唯一識陰而已。用中相背自有六識不同。此",
    "X11n0268_004:0383a07": "之兩句妙盡五陰識。五陰法相。所言性者識陰之性。此非心性也。所言用者六",
    "X11n0268_004:0383a08": "識不同各有發用也。長水云。命是報法。依業所引第八識種。連持色心不斷",
    "X11n0268_004:0383a09": "功德。名之為命。釋要云。命是報法者。由前世業法之所感故。遂有修短之殊。",
    "X11n0268_004:0383a10": "夫受身者。命煖識三不相離也。命即氣息報風連持不斷。色心可久。命不連持。",
    "X11n0268_004:0383a11": "色心則變。煖即遺體之色。識即心主。前六見聞。元本一識。由六根異遂成分離。",
    "X11n0268_004:0383a12": "識用雖分體唯一種。斯則同中立異。異處見同。同異失准互相交識。於總報體",
    "X11n0268_004:0383a13": "便立命根。名為命濁。釋要云。總報之主唯一本識。故云無異。六塵隔別見聽",
    "X11n0268_004:0383a14": "爰分。根塵異故識乃分離取六塵境。性中相知者。唯一本識為體故。用中相背",
    "X11n0268_004:0383a15": "者。眼惟了色不別聲等。",
    "X11n0268_004:0383a16": "阿難。汝今欲令見聞覺知遠契如來常樂我淨。應當先擇死生根本。依不生滅圓",
    "X11n0268_004:0383a17": "湛性成。",
    "X11n0268_004:0383a18": "苕溪云。前云若於因地以生滅心為本修因。而求佛乘不生不滅。無有是處。今",
    "X11n0268_004:0384a01": "云見聞覺知生滅心也。常樂我淨不生滅性也。因果事異故遠。心性理同故契。",
    "X11n0268_004:0384a02": "死生根本即六根也。依不生滅謂了生滅即無生滅。是則因地發心與果地覺",
    "X11n0268_004:0384a03": "無異。故云圓湛性成。補遺云。不遠而遠。六位乍分。故言遠。遠而不遠。六而復",
    "X11n0268_004:0384a04": "即。故云契。擇謂簡也。止觀去丈就尺。去尺就寸。居正觀之前。故言先擇。又云灸",
    "X11n0268_004:0384a05": "病得穴。伐樹得根。今云生死根本也。依不生滅圓湛性成。正觀不思議境也。今",
    "X11n0268_004:0384a06": "人言。智者若見楞嚴不說止觀。信矣夫彌顯前文五濁為五陰。揀四取一為根",
    "X11n0268_004:0384a07": "本也。此初義中教修止觀。以識心為根本。若第二義根本煩惱。通明六根為煩",
    "X11n0268_004:0384a08": "惱根本。與此似異。然經中既以見聞覺知遠契四德。則六根中六識為所揀之",
    "X11n0268_004:0384a09": "境與下不異也。",
    "X11n0268_004:0384a10": "以湛旋其虗妄滅生。伏還元覺。得元明覺無生滅性。為因地心。",
    "X11n0268_004:0384a11": "孤山云。既知清水濁水濕性不殊。妄心真心諦理不二。當須達妄無妄。了濁元",
    "X11n0268_004:0384a12": "清。故云以湛旋其虗妄滅生也。伏還元覺者。初心達了。惑實未破。故云伏也。即",
    "X11n0268_004:0384a13": "是伏無明還法性耳。得元下。唯觀常住法性即是圓因。故云為因地心。此即住",
    "X11n0268_004:0384a14": "前名字觀行相似位也。問此約修行。名字虗解。豈是圓因。答起行必在名字位",
    "X11n0268_004:0384a15": "中故。行成方名觀行故。苕溪云。以圓湛之性。旋虗妄之心。斯蓋修三止觀。照",
    "X11n0268_004:0384a16": "立諦境。熏聞云。當以虗妄滅生為因緣所生法。以止寂之。以觀照之。成三諦",
    "X11n0268_004:0384a17": "境。伏斷生滅證無生滅也。伏還下因該十信。釋要云。湛即定。旋即伏。以定旋",
    "X11n0268_004:0384a18": "伏虗妄亂動之法。成本真性。故曰伏還元覺。長水云。修之次第。如天台圓頓",
    "X11n0268_004:0385a01": "止觀廣明。",
    "X11n0268_004:0385a02": "然後圓成果地修證。",
    "X11n0268_004:0385a03": "苕溪云。果通分滿。孤山云。初住分證常果。妙覺究竟常果。並由住前觀無生",
    "X11n0268_004:0385a04": "滅心而成。",
    "X11n0268_004:0385a05": "如澄濁水貯於靜器。靜深不動。沙土自沈清水現前。名為初伏客塵煩惱。去泥純",
    "X11n0268_004:0385a06": "水。名為永斷根本無明。明相精純一切變現。不為煩惱。皆合涅槃清淨妙德。",
    "X11n0268_004:0385a07": "既知濁即清。必澄濁令清。既了妄即真。故能息妄歸真。非保其濁。守其妄也。故",
    "X11n0268_004:0385a08": "今以澄濁況之。澄喻修觀。濁水喻妄心。即前云容貌汩然名之為濁。此中牒前",
    "X11n0268_004:0385a09": "喻耳。欲顯前五濁以成五清。靜器喻圓人身器也。不為境動喻以靜器。靜深不",
    "X11n0268_004:0385a10": "動者。深猶久也。即觀行雖成而能忍六根雖淨而無法愛。故登初住無明頓破",
    "X11n0268_004:0385a11": "如沙土自沈。中理分顯。如清水現前。法華明穿鑿高源。大師亦以見水為初也。",
    "X11n0268_004:0385a12": "初住所斷無明名為客塵。以初住法性如主如空故。而言伏者望於妙覺悉名",
    "X11n0268_004:0385a13": "伏道。唯佛名斷。伏猶斷也。仁王云。三賢十聖忍中行。唯佛一人到其源。去泥下",
    "X11n0268_004:0385a14": "喻極果也。泥喻上地惑也。元品已盡故云永斷。涅槃云。無上士者名無所斷。明",
    "X11n0268_004:0385a15": "相精純究竟理顯也。一切下明隨機所感。十界現形皆名淨用。故云不為煩惱。",
    "X11n0268_004:0385a16": "而用顯體。故去皆合涅槃等也。然德必具四。略舉一淨耳。熏開云。若唯識等",
    "X11n0268_004:0385a17": "論。初地頓斷見惑。二地已上漸斷思惑。此別教義也。若圓說者。從初住去皆見",
    "X11n0268_004:0385a18": "思雙破。以違理由見感報由思。乃至妙覺方盡其惑。",
    "X11n0268_004:0386a01": "第二義者。汝等必欲發菩提心。於菩薩乘生大勇猛。決定棄捐諸有為相。應當審",
    "X11n0268_004:0386a02": "詳煩惱根本。此無始來發業潤生誰作誰受。",
    "X11n0268_004:0386a03": "苕溪云。應知初義明因地發心即止觀當體與果地覺。即止觀所依也。次義明",
    "X11n0268_004:0386a04": "煩惱根本。即止觀所破也。說有前後。行無異門。合而言之。秪是以無緣智。緣無",
    "X11n0268_004:0386a05": "相境。破無明惑耳。雖境智惑三。相帶而說。既分二義。旁正之意自可甄明。前義",
    "X11n0268_004:0386a06": "以觀境為正。煩惱為旁。後義反是。言發業潤生者此指煩惱也。誰作誰受者此",
    "X11n0268_004:0386a07": "推根本也。意顯六根自作自受。",
    "X11n0268_004:0386a08": "阿難。汝修菩提。若不審觀煩惱根本。則不能知虗妄根塵何處顛倒。處尚不知。云",
    "X11n0268_004:0386a09": "何降伏取如來位。",
    "X11n0268_004:0386a10": "阿難。汝觀世間解結之人。不見所結。云何知解。不聞虗空被汝隳裂。何以故。空無",
    "X11n0268_004:0386a11": "形相無結解故。",
    "X11n0268_004:0386a12": "則汝現前眼耳鼻舌及與身心。六為賊媒。自劫家寶。由此無始眾生世界生纏縛",
    "X11n0268_004:0386a13": "故。於器世間不能超越。",
    "X11n0268_004:0386a14": "六根引外賊則六塵起內賊。即煩惱內外惡賊能劫真性。若知根本。賊無能為。",
    "X11n0268_004:0386a15": "苕溪云。外之六塵。內之六識。皆由眼等引發和合。所起煩惱害如來藏。由此",
    "X11n0268_004:0386a16": "等謂由六根所起煩惱。故發業潤生乃有無始眾生世界等。",
    "X11n0268_004:0386a17": "阿難。云何名為眾生世界。世為遷流。界為方位。",
    "X11n0268_004:0386a18": "汝今當知。東南西北東南西南東北西北上下為界。過去未來現在為世。方位有",
    "X11n0268_004:0387a01": "十。流數有三。",
    "X11n0268_004:0387a02": "孤山云。上示兩種世界。一眾生世界是正報。二器世界是依報。以由正報纏縛。",
    "X11n0268_004:0387a03": "故於依報不能超越。故今但約正報而明。補遺云。尋常正報明世界義。世謂",
    "X11n0268_004:0387a04": "差別。異謂五陰界分。今以三世十方為正報之世界也。此中正明眾生六根正",
    "X11n0268_004:0387a05": "報。而經文約三世十方者。為示六根所有功德。本與依報世界相涉而成故也。",
    "X11n0268_004:0387a06": "一切眾生織妄相成。身中貿遷。世界相涉。",
    "X11n0268_004:0387a07": "貿遷者交易遷移也。世界相涉是貿遷相。謂以世涉界以界涉世也。補遺云。",
    "X11n0268_004:0387a08": "指十類正報與根塵十法交相遷動。故曰身中等。又亦可身中二字的指十類。",
    "X11n0268_004:0387a09": "貿遷二字的指根塵。世界二字即三四四三也。此文總示變疊之體也。",
    "X11n0268_004:0387a10": "而此界性設雖十方定位可明。世間秪目東西南北。上下無位。中無定方。四數必",
    "X11n0268_004:0387a11": "明。與世相涉。三四四三宛轉十二。",
    "X11n0268_004:0387a12": "熏聞云。此於十界簡六取四。中謂四維。在四方中間故。言無定方者。且如東南",
    "X11n0268_004:0387a13": "維。既屬兩向。是無定方。補遺云。上下二方無的。指其方位。自何為上。自何為下。",
    "X11n0268_004:0387a14": "流變三疊。一十百千。",
    "X11n0268_004:0387a15": "纂註云。疊重也。以少增多凡有三重。謂一十一百一千。纔言一十。便該十二矣。",
    "X11n0268_004:0387a16": "以過去現在未來涉東西南北。既成三四十二。以東西南北涉過去現在未來。",
    "X11n0268_004:0387a17": "亦成四三十二。蓋方三疊。初則為十惡所依之處。次則正論十惡所起。俱徧十",
    "X11n0268_004:0387a18": "二。故成百二十。眼等三根只成八十。蓋所依方世元缺一分故耳。若約性中相",
    "X11n0268_004:0388a01": "知為言。則亦成百二十矣。故總結云。六根功德各千二百。三則明乎十惡互嚴。",
    "X11n0268_004:0388a02": "謂一惡為所嚴九惡為能嚴。故成千二百。",
    "X11n0268_004:0388a03": "總括始終六根之中。各各功德有千二百。",
    "X11n0268_004:0388a04": "長水云。此約眾生身中。云六根取境十分。功德作用名為功德。非同法華持經",
    "X11n0268_004:0388a05": "所熏令成淨用。然染淨雖別。皆從本有熏力而成。故彼此文數量無異。纂註",
    "X11n0268_004:0388a06": "云。若准法華疏釋六根功德。初約持經方軌乃論三業十善。次約理境則明十",
    "X11n0268_004:0388a07": "界十如。今經既明煩惱色心為圓通觀境。故約十惡以釋其數。然經又云。我今",
    "X11n0268_004:0388a08": "備顯六湛圓明本所功德數量如是者。蓋由此十惡體全是性惡法門。故如來",
    "X11n0268_004:0388a09": "欲令機緣當處解脫。全體緣通。言中有響。故以功德明之耳。孤山云。此明性",
    "X11n0268_004:0388a10": "中相知。下明用中相背。苕溪云。此據六根了別之性是同。故云各各功德有",
    "X11n0268_004:0388a11": "千二百。下對六塵了別之用有異。所以功德全闕不等。",
    "X11n0268_004:0388a12": "阿難。汝復於中克定優劣。",
    "X11n0268_004:0388a13": "如眼觀見後暗前明。前方全明。後方全暗。左右傍觀三分之二。統論所作功德不",
    "X11n0268_004:0388a14": "全。三分言功。一分無德。當知眼唯八百功德。如耳周聽十方無遺。動若邇遙。靜無",
    "X11n0268_004:0388a15": "邊際。當知耳根圓滿一千二百功德。如鼻齅聞通出入息。有出有入。而闕中交。驗",
    "X11n0268_004:0388a16": "於鼻根三分闕一。當知鼻唯八百功德。如舌宣揚盡諸世間出世間智。言有方分。",
    "X11n0268_004:0388a17": "理無窮盡。當知舌根圓滿一千二百功德。如身覺觸識於違順。合時能覺。離中不",
    "X11n0268_004:0388a18": "知。離一合雙。驗於身根三分闕一。當知身唯八百功德。如意默容十方三世一切",
    "X11n0268_004:0389a01": "世間出世間法。唯聖與凡無不包容盡其涯際。當知意根圓滿一千二百功德。",
    "X11n0268_004:0389a02": "資中云。眼者。一方三百。旁觀二百。又得二分之餘共成五百。并前三百總成八",
    "X11n0268_004:0389a03": "百。長水云。耳者。十方俱擊鼓。十處一時聞。動有分限故說邇遙。靜非涯量云",
    "X11n0268_004:0389a04": "無邊際。俱耳根之境。故此雙顯。鼻者。出入中交共成三分。一分四百。闕於中交。",
    "X11n0268_004:0389a05": "故唯八百。苕溪云。鼻中通息出入。前後兩不相交。孤山云。舌取能言說不",
    "X11n0268_004:0389a06": "論甞味。若取甞味。其德則劣。以合中知故。身言離一合雙者。離中不知。是闕一",
    "X11n0268_004:0389a07": "分。合時能覺有違有順。故具二分。補遺云。准眼根八百功德。以方涉世。須以",
    "X11n0268_004:0389a08": "四方定其數目。今鼻身二根八百。既屬以世涉方明之。豈亦不以三世定之耶。",
    "X11n0268_004:0389a09": "須知此不可定局也。且如入息若屬過去。中交屬現在。出息屬未來也。但出入",
    "X11n0268_004:0389a10": "中交必落其時。則前後自分。身覺違順亦然。如先覺違境屬過去。正覺順境屬",
    "X11n0268_004:0389a11": "現在。離一屬未來也。或前或後。不可定局。為其不可定。故經疏不言也。離則根",
    "X11n0268_004:0389a12": "境單一。故闕其知。合則根境雙觸。故知違順。真際云。意識獨生徧緣諸法。故",
    "X11n0268_004:0389a13": "云默容。孤山云。此經明六根功德與法華不同。今示發覺初心。令知顛例處",
    "X11n0268_004:0389a14": "所。故辨六根優劣之用意在阿難擇於耳根。以為修證之本。彼明依經修行已",
    "X11n0268_004:0389a15": "發相似之解。而六根清淨。互用無方。雖眼八百亦具餘五根功德。乃至意根亦",
    "X11n0268_004:0389a16": "復如是。熏聞云。法華疏云。按三業安樂行即有十善。一善有十即百善。一善",
    "X11n0268_004:0389a17": "中有十如即千善。就化他為二千。約如來室衣座三即成六千。五種法師悉具",
    "X11n0268_004:0389a18": "六根清淨。一一根有一千功德也。復次一心中具十法界。一一界皆有十如。即",
    "X11n0268_004:0390a01": "成一百。一根通取六塵即有六百。約定慧二莊嚴即成一千二百。根根皆爾。若",
    "X11n0268_004:0390a02": "論六根清淨。則不言其功德多少。若言莊嚴。則能盈能縮能等。等莊嚴者根根",
    "X11n0268_004:0390a03": "六千。若言千二百顯其能盈。若言八百顯其能縮。若言清淨無盈無縮無等云",
    "X11n0268_004:0390a04": "云。即同今文一根既反元六根成解脫。",
    "X11n0268_004:0390a05": "阿難。汝今欲逆生死欲流。返窮流根至不生滅。當驗此等六受用根。誰合誰離。誰",
    "X11n0268_004:0390a06": "深誰淺。誰為圓通。誰不圓滿。",
    "X11n0268_004:0390a07": "熏聞云。此於六根且令詳簡。任其去取。故皆云誰。乃審定之辭。據理言之。眼耳",
    "X11n0268_004:0390a08": "則離。鼻舌身合。意深五淺。耳圓餘非。",
    "X11n0268_004:0390a09": "若能於此悟圓通根。逆彼無始織妄業流。得循圓通。與不圓根日劫相倍。",
    "X11n0268_004:0390a10": "孤山云。佛意令依耳根修證。一日之功倍餘根一劫。",
    "X11n0268_004:0390a11": "我今備顯六湛圓明本所功德數量如是。隨汝詳擇。其可入者吾當發明令汝增",
    "X11n0268_004:0390a12": "進。",
    "X11n0268_004:0390a13": "苕溪云。此指六根妄明功德全是真明。本性所具。由真具故所以妄具。佛勸詳",
    "X11n0268_004:0390a14": "擇。雖意在耳根。而阿難示迷未即領悟。下文且隨疑問以破執情。後敕諸聖各",
    "X11n0268_004:0390a15": "說圓通。文殊所辨辨觀音所證。發明之旨方遂於茲。",
    "X11n0268_004:0390a16": "十方如來於十八界一一修行。皆得圓滿無上菩提。於其中間亦無優劣。但汝下",
    "X11n0268_004:0390a17": "劣。未能於中圓自在慧。故我宣揚。令汝但於一門深入。入一無妄。彼六知根一時",
    "X11n0268_004:0390a18": "清淨。",
    "X11n0268_004:0391a01": "資中云。根無優劣。即同去掘經云。所謂彼眼根。於諸如來常。具足無減修。了了",
    "X11n0268_004:0391a02": "分明見。智者於止觀中釋云。彼是九界於諸如來常者。九界自謂各各非真。如",
    "X11n0268_004:0391a03": "來觀之即佛法界。具足無減修者。觀諸眼即佛眼。一心三諦圓因具足無有缺",
    "X11n0268_004:0391a04": "減。了了分明見者。照實為了了。照權為分明。修論圓因。見論圓證。乃至六根皆",
    "X11n0268_004:0391a05": "作是說。今就初門且辨優劣。",
    "X11n0268_004:0391a06": "阿難白佛言世尊。云何逆流深入一門。能令六根一時清淨。",
    "X11n0268_004:0391a07": "佛告阿難。汝今已得須陀洹果。已滅三界眾生世間見所斷惑。然猶未知根中積",
    "X11n0268_004:0391a08": "生無始虗習。彼習要因修所斷得。何況此中生住異滅分齊頭數。",
    "X11n0268_004:0391a09": "孤山云。見諦所斷之惑即八十八使。修道所斷之惑即八十一思。真際云。此",
    "X11n0268_004:0391a10": "修所斷惑。無始而來與身俱生。眠伏藏識。故曰根中積生等。熏聞云。虗習虗",
    "X11n0268_004:0391a11": "妄結習。孤山云。生住異滅。即同體無明。分齊頭數。謂初住已上至於妙覺四",
    "X11n0268_004:0391a12": "十二品。釋要云。見道修道所斷之惑。即我執分別俱生也。今以我執麤而法",
    "X11n0268_004:0391a13": "執細。麤中尚未全除。豈況於細。以非彼所知之境界故故云何況等。生住等者。",
    "X11n0268_004:0391a14": "此一期四相是麤細妄念。故有本末分齊頭緒數量。謂生滅各一住四異二。據",
    "X11n0268_004:0391a15": "論所說。十信凡夫覺滅相。三賢覺異相。十地覺住相。位滿覺生相。覺生相者。動",
    "X11n0268_004:0391a16": "念都盡唯一心在。故論云。心無初相。而言知初即謂無念。若得無念者即知心",
    "X11n0268_004:0391a17": "相生住異滅。乃至皆無自立。本來平等同一覺故。既云動念都盡本來一覺。正",
    "X11n0268_004:0391a18": "當圓根修證也。故上云若能於此悟圓通根。逆彼無始織妄業流。得循圓通。與",
    "X11n0268_004:0392a01": "不圓根日劫相倍。是知絕念之慧。方能了知生住異滅分齊頭數。既無此慧。不",
    "X11n0268_004:0392a02": "了何疑。",
    "X11n0268_004:0392a03": "今汝且觀現前六根。為一為六。",
    "X11n0268_004:0392a04": "長水云。一六之情正是法執。執根是實有一六故。阿難初果。雖破我執。尚有所",
    "X11n0268_004:0392a05": "餘煩惱俱生猶未斷故。況此法執是所知障。無明住地此障最細。名為根生。生",
    "X11n0268_004:0392a06": "住異滅分齊頭數。熏聞云。不了一六即是無明。故約此推破。用顯藏性非一",
    "X11n0268_004:0392a07": "非六也。問據阿難迹論。修惑尚在。那忽於此便破無明。答既已開顯。須明圓行。",
    "X11n0268_004:0392a08": "豈復作意先破俱生。故但破無明而俱生自落。冶鐵之譬不亦然乎。補遺云。",
    "X11n0268_004:0392a09": "四念處云。如火燒鐵。鐵雖未鎔垢在前去。正觀記云。猶如冶鐵麤垢先除。",
    "X11n0268_004:0392a10": "阿難。若言一者。耳何不見。目何不聞。頭奚不履。足奚無語。",
    "X11n0268_004:0392a11": "若此六根決定成六。如我今會與汝宣揚微妙法門。汝之六根誰來領受。阿難言。",
    "X11n0268_004:0392a12": "我用耳聞。佛言汝耳自聞何關身口。口來問義。身起欽承。",
    "X11n0268_004:0392a13": "是故應知。非一終六。非六終一。終不汝根元一元六。",
    "X11n0268_004:0392a14": "孤山云。非一終六。用中相背故。非六終一。性中相知故。而此六一同異失準。並",
    "X11n0268_004:0392a15": "是虗妄。終不下正顯真性無六一相。",
    "X11n0268_004:0392a16": "阿難當知。是根非一非六。由無始來顛倒淪潛。故於圓湛一六義生。",
    "X11n0268_004:0392a17": "汝須陀洹雖得六銷。猶未亡一。",
    "X11n0268_004:0392a18": "金剛般若云。須陀洹名為入流。而無所入。不入色聲香味觸法故。此即六銷也。",
    "X11n0268_004:0393a01": "猶未亡一者。執有涅槃也。以小乘所證全是無明故。熏聞云。止觀釋智障云。",
    "X11n0268_004:0393a02": "當彼破惑。名之為智。若望中道。智還成惑。又輔行云。二智之體是無明故。補",
    "X11n0268_004:0393a03": "遺云。銷六之義。且就初果破見分齊一番銷六塵義言之。如破無明有分破之",
    "X11n0268_004:0393a04": "義。今分破六塵亦名銷六。以執涅槃為未亡其一。",
    "X11n0268_004:0393a05": "如太虗空。參合群器。由器形異名之異空。除器觀空說空為一。",
    "X11n0268_004:0393a06": "苕溪云。太虗喻如來藏。群器喻六根。異空如見精等。",
    "X11n0268_004:0393a07": "彼太虗空。云何為汝成同不同。何況更名是一非一。",
    "X11n0268_004:0393a08": "則汝了知六受用根。亦復如是。",
    "X11n0268_004:0393a09": "由明暗等二種相形。於妙圓中黏湛發見。見精映色。結色成根。根元目為清淨四",
    "X11n0268_004:0393a10": "大。因名眼體如蒲萄朵。浮根四塵流逸奔色。",
    "X11n0268_004:0393a11": "孤山云。二種相形者所既妄立也。黏湛發見者生汝妄能也。流逸奔色即熾然",
    "X11n0268_004:0393a12": "成異也。苕溪云。黏湛發見者。由明暗等塵。染起淨性也。他皆倣此。長水云。",
    "X11n0268_004:0393a13": "本一圓常妙湛明性。所相妄現分明暗殊。明暗相形動覺湛性。性相和合執成",
    "X11n0268_004:0393a14": "妄覺。故云黏湛發見。斯則所既妄立生汝妄能也。見精即妄覺也。能所相熏互",
    "X11n0268_004:0393a15": "相交織根結便成。故云結色成根。既覺明相雜則強覺影明。具惑之性黏湛合",
    "X11n0268_004:0393a16": "成。由是名為清淨四大。即勝義根也。清淨四大者染中說淨也。能照境發識。有",
    "X11n0268_004:0393a17": "增上勝力。非同染礙麤相。故曰清淨勝義根。色屬不可見。而有對礙。故寄世俗",
    "X11n0268_004:0393a18": "根所依處蒲萄之相。表顯勝義。奔取本境明暗之相。故云流逸奔色。下之五根",
    "X11n0268_004:0394a01": "大意皆然。釋要云。由明暗等二種相形者。妄見初起。明暗未形。此約惑性冥",
    "X11n0268_004:0394a02": "具說也。見精映色。方彰明暗之相也。黏者和合執著之義也。由妄執故。動覺湛",
    "X11n0268_004:0394a03": "性。發成妄見也。見精即第八見分。最細故曰精。色即第八相分。由能見故境界",
    "X11n0268_004:0394a04": "妄現。由相織故結成六根。眼體者。眼謂勝義。體即浮塵。即勝義所依之體也。浮",
    "X11n0268_004:0394a05": "根奔色者。即勝義在浮塵中流趣奔色也。擕李云。見精下勝義根。雖用能造",
    "X11n0268_004:0394a06": "所造八法為體。熏聞云。能造即地水火風。所造即色香味觸。擕李云。是不",
    "X11n0268_004:0394a07": "可見有對色。能照境發識。乃聖人所知之境其義深遠。非同塵境麤淺。故名清",
    "X11n0268_004:0394a08": "淨。此是染中說淨。非無漏妙明之淨也。因名下即浮塵根。亦名世俗根。以麤淺",
    "X11n0268_004:0394a09": "易知故。翻前立名。亦用能所八法為體。今言四塵者但舉所造也。問浮塵但以",
    "X11n0268_004:0394a10": "勝義為依處。不能照境發識。何以言流逸奔色。答理實勝義。然浮塵是所依處。",
    "X11n0268_004:0394a11": "舉所依顯能依也。又連上清淨四大為言。義亦無失。熏聞云。如蒲萄朵喻浮",
    "X11n0268_004:0394a12": "根之相也。餘經所說或與此異。有云眼如秋泉池。耳如卷樺皮。鼻如盛計筒。舌",
    "X11n0268_004:0394a13": "如偃月刀。身如立戟槊。唯意根未見別目。補遺云。如蒲萄朵等皆狀勝義。清",
    "X11n0268_004:0394a14": "淨四大為非凡夫所見。故假以明之。若是浮塵。自可目擊。何假引喻。只如次經",
    "X11n0268_004:0394a15": "云因名眼體等。乃指上清淨四大之形狀耳。下句云浮根四塵。顯是勝義之所",
    "X11n0268_004:0394a16": "依。非指蒲萄如浮塵根也。顯宗論曰。眼根極微居眼星上。體清徹故。如秋泉池。",
    "X11n0268_004:0394a17": "耳根極微居耳穴內。旋還而住。如卷樺皮。又舊婆沙論云。舌根鄰虗如半月。彼",
    "X11n0268_004:0394a18": "說於舌中央如毛端量。非舌根鄰虗所覆。又新婆沙論曰。云何眼等諸根極微",
    "X11n0268_004:0395a01": "安布而住。如香菱華。清徹映覆令無分散。有說重累如圓而住。體清徹故。如頗",
    "X11n0268_004:0395a02": "胝迦不相障礙。鼻根極微居鼻頞內。背上面下。如雙爪甲。舌根極微布在舌上。",
    "X11n0268_004:0395a03": "形如半月。繫說舌中如毛端量。非為舌根極微所徧。據此等文。豈屬浮塵根耶。",
    "X11n0268_004:0395a04": "言流逸奔色等。此明勝義有照境發識之功耳。",
    "X11n0268_004:0395a05": "由動靜等二種相擊。於妙圓中黏湛發聽。聽精映聲卷聲成根。根元目為清淨四",
    "X11n0268_004:0395a06": "大。因名耳體如新卷葉。浮根四塵流逸奔聲。",
    "X11n0268_004:0395a07": "長水云。聽精妄覺也。既動靜互相擊發鼓真成妄失其真性。遂發聽精。卷彼聲",
    "X11n0268_004:0395a08": "形結影成根。聲性虗散故須卷攝以成聽義。既卷成根還如卷葉。",
    "X11n0268_004:0395a09": "由通塞等二種相發。於妙圓中黏湛發齅。齅精映香納香成根。根元目為清淨四",
    "X11n0268_004:0395a10": "大。因名鼻體如雙垂爪。浮根四塵。流逸奔香。",
    "X11n0268_004:0395a11": "通塞相發。覺明映香。於妙圓湛結成鼻處。香氣上騰。根垂下取。如雙垂爪。",
    "X11n0268_004:0395a12": "由恬變等二種相參。於妙圓中黏湛發甞。甞精映味。絞味成根。根元目為清淨四",
    "X11n0268_004:0395a13": "大。因名舌體知初偃月。浮根四塵流為奔味。",
    "X11n0268_004:0395a14": "恬變交參。真妄黏合。心境相結攬以成根。約所依相如初偃月。熏聞云。有味",
    "X11n0268_004:0395a15": "為變。無味為恬。恬靜也。觀次文云。甞精映味絞味成根。當知正取變義為舌根",
    "X11n0268_004:0395a16": "所對之境。然由恬變二種皆能發於覺了之性。是故對根相等而示。前鼻之通",
    "X11n0268_004:0395a17": "塞。下身之離合等。例此可知。",
    "X11n0268_004:0395a18": "由離合等二種相摩。於妙圓中黏湛發覺。覺精映觸搏觸成根。根元目為清淨四",
    "X11n0268_004:0396a01": "大。因名身體如腰鼓顙。浮根四塵流逸奔觸。",
    "X11n0268_004:0396a02": "長水云。離合觸摩。湛圓隨妄。覺觸相待搏取成根。能造前造二俱八法。是不可",
    "X11n0268_004:0396a03": "見。寄所依處如腰鼓顙。熏聞云。腰鼓顙或作[壴*桑]。埤蒼云。皷[木*瓦]也。補遺云。顙",
    "X11n0268_004:0396a04": "息朗切額也。若作此[壴*桑]桑朗切。鼓匡也。字書云鼓材也。今取杖鼓顙。故云腰鼓",
    "X11n0268_004:0396a05": "顙也。[木*瓦]龍龕手鑑音瓦。腰若今杖鼓繫著腰中者也。顙則鼓之匡也。然腰鼓之",
    "X11n0268_004:0396a06": "顙。兩頭濶。中央狹。今之人身何以似之邪。按婆沙論。此明女根。非通明人之身",
    "X11n0268_004:0396a07": "根也。如舊婆沙論云。女根鄰虗如大指。新婆沙曰。身根極微徧住身分。女根極",
    "X11n0268_004:0396a08": "微形如鼓顙。男根極微形如指韒。准此則知女根之形中狹兩濶。似腰鼓[壴*桑]。以",
    "X11n0268_004:0396a09": "男根似指顯之。可以意曉。所以此經明女根為身根者。正為除眾生慾想之別",
    "X11n0268_004:0396a10": "意耳。登伽起發。別意可知。",
    "X11n0268_004:0396a11": "由生滅等二種相續。於妙圓中黏湛發知。知精映法。覽法成根。根元目為清淨四",
    "X11n0268_004:0396a12": "大。因名意思。如幽室見。浮根四塵流逸奔法。",
    "X11n0268_004:0396a13": "長水云。妙圓無動。生滅妄陳。黏湛成知。知還攬法。根境既結奔取無休。以六根",
    "X11n0268_004:0396a14": "中隨一攝故。如前五根亦名四大。居在身中不彰外相。如幽室見。手鑑云。謂",
    "X11n0268_004:0396a15": "此意根。大小乘中各不同故。正法念經形如蓮華。上有七葉。朝開暮合。色法所",
    "X11n0268_004:0396a16": "攝。光明經云。意根分別一切諸法。大乘意根即第七識。法相宗亦云是心。然云",
    "X11n0268_004:0396a17": "色云心。皆是虗妄。既迷一真。心亦質閡。如前文云。起為世界。故此妄心亦同色",
    "X11n0268_004:0396a18": "法而破。修實教中顯圓回之義。非權小堅執為實。應立量云。意根是有法。定色",
    "X11n0268_004:0397a01": "法故為宗。因云以六根中隨一攝故。同喻如前五。由是意根亦名四大。然此意",
    "X11n0268_004:0397a02": "根本由生滅妄塵所結。妄塵不離妄覺影明。若以有色無色為諍論者。猶邀空",
    "X11n0268_004:0397a03": "華結為空果。正顯虗妄也。是知權小說心但得其末。末盡本元。故互相靜論。其",
    "X11n0268_004:0397a04": "過如是。故云猶邀空華等。故此所明六皆四大。無相違也。此結歸經旨也。孤",
    "X11n0268_004:0397a05": "山云。根元下此取肉團心根為慮知之所託也。故勝義根還是清淨四大。如幽",
    "X11n0268_004:0397a06": "室見。即浮塵根為意思託附。如處幽室。谷響云。即慮知託在肉團之內也。今",
    "X11n0268_004:0397a07": "人肉團有病。則慮知憙忘。所為失常。故醫藥所治在肉團耳。熏聞云。列子曰。",
    "X11n0268_004:0397a08": "魯公扈趙齊嬰二人有病。同詣扁鵲。謂公扈曰。汝志強而氣弱。故足於謀而寡",
    "X11n0268_004:0397a09": "於斷。齊嬰志弱而氣強。故少於慮而傷於專。若換汝之心。則均於善矣。遂飲二",
    "X11n0268_004:0397a10": "人毒酒。迷死三目。剖胸探心。易而置之。投於神藥。既寤如初。二人辭歸。於是公",
    "X11n0268_004:0397a11": "扈返齊嬰之室。而有妻子。妻子不識。齊嬰亦返公扈之室。有其妻子。妻子亦不",
    "X11n0268_004:0397a12": "識。二室自相訟求辨於扁鵲。辨其所由訟乃已。是故今經以意處肉團。而外緣",
    "X11n0268_004:0397a13": "法塵。如在幽室而闚於外。故云浮根四塵流逸奔法。補遺云。舊婆沙云。意既",
    "X11n0268_004:0397a14": "無體。不可說形量。今經就慮知所託肉團。則如幽室之相也。圓岳二師。並以意",
    "X11n0268_004:0397a15": "託肉團為幽室見。非也。此文上下並明清淨四大勝義根相。意之勝義者。清淨",
    "X11n0268_004:0397a16": "四大託於肉團之肉。引發意思而外緣法塵。如處幽室而見於外。六根之中。眼",
    "X11n0268_004:0397a17": "之勝義發在於外。唯此意之勝義在肉團內。故有室之喻耳。又前五根皆有竅",
    "X11n0268_004:0397a18": "穴通外。唯意所託包在肉團。亦能引思。故譬幽室。又應如幽室。如意之浮塵根",
    "X11n0268_004:0398a01": "也。以勝義根附託其內。故云見耳。為顯意之浮塵猶如幽室。非意所託。何名幽",
    "X11n0268_004:0398a02": "室。正法念經云。如蓮華開合者是也。熏聞云。睡眼則合。覺寐則開也。",
    "X11n0268_004:0398a03": "阿難。如是六根由彼覺明有明明覺。失彼精了黏妄發光。",
    "X11n0268_004:0398a04": "由彼覺明真明也。有明明覺妄明也。迷彼真明。故云失彼精了。成此妄明。故云",
    "X11n0268_004:0398a05": "黏妄發光。謂染著妄境發生妄明。長水云。性覺之體本有真明。由彼妄覺影",
    "X11n0268_004:0398a06": "明忽起。遂令真元隱於精了失其明性。妄覺影明自相黏執。相熏擊發。結成六",
    "X11n0268_004:0398a07": "種知見之光。故此六根由迷發見。",
    "X11n0268_004:0398a08": "是以汝今離暗離明無有見體。離動離靜元無聽質。無通無塞齅性不生。非變非",
    "X11n0268_004:0398a09": "恬甞無所出。不離不合覺觸本無。無滅無生了知安寄。",
    "X11n0268_004:0398a10": "汝但不循動靜合離恬變通塞生滅明暗。如是十二諸有為相。",
    "X11n0268_004:0398a11": "隨拔一根脫黏內伏。伏歸元真發本明耀。耀性發明。諸餘五黏應拔圓脫。",
    "X11n0268_004:0398a12": "苕溪云。阿難所疑一入六淨。正釋在此。熏聞云。如於耳根不脩動靜即是脫",
    "X11n0268_004:0398a13": "黏。智契於理名為內伏。餘皆例此。長水云。執境成根。因根有礙。執心不起諸",
    "X11n0268_004:0398a14": "境自亡。既不相纏自然圓脫。下文云見聞如幻化。三界若空華。聞復翳根除。塵",
    "X11n0268_004:0398a15": "消覺圓淨。淨極光通達。故云復歸元真發本明耀。楞伽云不了心及緣。則生二",
    "X11n0268_004:0398a16": "妄想。了心及境界。妄想則不生。妄既不生即發明耀。皆斯義也。補遺云。一根",
    "X11n0268_004:0398a17": "脫黏。其餘五根應時亦拔。應言其疾。圓言其俱也。",
    "X11n0268_004:0398a18": "不由前塵所起知見。明不循根寄。根明發。由是六根互相為用。",
    "X11n0268_004:0399a01": "苕溪云。寄二種根覺明開發。故千二百功德根根互用也。寄根明發。如智論云。",
    "X11n0268_004:0399a02": "報生天眼在肉眼中。此乃寄於肉眼而發天眼。今亦如是。覺明知見寄諸浮塵",
    "X11n0268_004:0399a03": "勝義而發也。孤山云。用有真似。似如法華。法華經法師功德品。受持法華經。",
    "X11n0268_004:0399a04": "當得八百眼功德乃至千二百意功德。以是功德莊嚴六根皆令清淨。真用如",
    "X11n0268_004:0399a05": "華嚴具問。谷響云。晉本華嚴三十五云。菩薩有十種眼。所謂肉眼天眼慧眼",
    "X11n0268_004:0399a06": "法眼佛眼智眼明眼出生死眼無礙眼。普眼餘五根皆有十種。手鑑云。此顯",
    "X11n0268_004:0399a07": "證真起用。約位明之。即相似分滿也。前云從何折伏疇昔攀緣。得陀羅尼入佛",
    "X11n0268_004:0399a08": "知見。斯由隨拔一根脫黏內伏。故得不由前塵所起五眼三智開明而互用自",
    "X11n0268_004:0399a09": "在也。無漏意識引五識生。一一皆能通緣一切境故。然六根既自在。六識六境",
    "X11n0268_004:0399a10": "亦自在。由是根境識三皆自在故。方曰互用。若細分別有十二重。謂各有四句。",
    "X11n0268_004:0399a11": "一根自在四句。一根發六識。六根發一識。一根照六境。六根照一境。二識自在",
    "X11n0268_004:0399a12": "四句。一識依六根。六識依一根。一識緣六境。六識緣一境。三境自在四句。一境",
    "X11n0268_004:0399a13": "應六根。六境應一根。一境牽六識。六境牽一識。前云十方如來及大菩薩。於其",
    "X11n0268_004:0399a14": "自住三摩地中。見與見緣并所想相。如虗空華。本無所有。此見及緣。元是菩提",
    "X11n0268_004:0399a15": "妙淨明體。下文諸根若圓拔已。內瑩發光。如是浮塵及器世間諸變化相。應念",
    "X11n0268_004:0399a16": "化成無上知覺。皆如此境界耳。",
    "X11n0268_004:0399a17": "阿難。汝豈不知。今此會中阿那律陀無目而見。跋難陀龍無耳而聽。殑伽神女非",
    "X11n0268_004:0399a18": "鼻聞香。驕梵鉢提異舌知味。舜若多神無身覺觸。如來光中映令暫現。既為風質",
    "X11n0268_004:0400a01": "其體元無。諸滅盡定得寂聲聞。如此會中摩訶迦葉久滅意根。圓明了知。不因心",
    "X11n0268_004:0400a02": "念。",
    "X11n0268_004:0400a03": "孤山云。何那律陀云無滅。釋要云。大論云得天眼人中最為第一者阿尼盧",
    "X11n0268_004:0400a04": "頭。色界四大造色半頭清淨。佛眼四大造色徧頭清淨。跋陀羅云賢善。殑伽河",
    "X11n0268_004:0400a05": "名。云天堂來。驕梵鉢提云牛相。熏聞云。下云於過去劫輕弄沙門。世世生生",
    "X11n0268_004:0400a06": "有牛呞病。今取其舌似牛。故云異舌知味也。舜若多云虗空。然此六人。或是凡",
    "X11n0268_004:0400a07": "夫業報。或是小聖修得。斯皆妄力。尚不依根。小聖神通由修根本事禪而得。既",
    "X11n0268_004:0400a08": "不能知發本明耀。故皆屬妄。實而言之。即如來少分之用。豈唯小聖。凡夫亦然。",
    "X11n0268_004:0400a09": "何況圓脫豈無互用。長水云。既為風質者。此約體不可見。故云元無。以佛力",
    "X11n0268_004:0400a10": "故故能暫現。亦顯有定自在色無業色也。無色界天淚下如雨。正是此事。得滅",
    "X11n0268_004:0400a11": "盡定大小俱有。然修意不同。謂滅六全分盡七染分。釋要云。留淨分不斷要",
    "X11n0268_004:0400a12": "持種。摩訶迦葉入鷄足山待彌勒佛。俱舍即云已入涅槃。餘說入定。聖說誰爾。",
    "X11n0268_004:0400a13": "若例今經付囑阿難。故知入定涅槃俱不可測。然上所說欲顯真覺不假根塵。",
    "X11n0268_004:0400a14": "且引六人略以為比。於中有業報者。有修得者。有發真者。修得發真正是真用。",
    "X11n0268_004:0400a15": "業報所感以淺況深。俱是不由於根而覺。知無失耳。手鑑云。如亢倉子視聽",
    "X11n0268_004:0400a16": "不用耳目。陀無足而行。魚無耳而聽。蟬無口而鳴。不食而味。吸風飲露而資。蚯",
    "X11n0268_004:0400a17": "蚓無舌而歌。熏聞云。諸滅盡定。即九次第定中滅受想定。久滅意根謂先曾",
    "X11n0268_004:0400a18": "得定故。圓明了知此約出定時說。不因心念還指曾滅意根。",
    "X11n0268_004:0401a01": "阿難。今汝諸根若圓拔已。內瑩發光。如是浮塵及器世間諸變化相。如湯銷氷。應",
    "X11n0268_004:0401a02": "念化成無上知覺。",
    "X11n0268_004:0401a03": "苕溪云。真智如湯。妄境如氷。了妄即真。化成知覺。",
    "X11n0268_004:0401a04": "阿難。如彼世人聚見於眼。若令急合暗相現前。六根黯然頭足相類。彼人以手循",
    "X11n0268_004:0401a05": "體外繞。彼雖不見頭足一辯。知覺是同。",
    "X11n0268_004:0401a06": "前明真覺不由於根。故舉那律無目能見等。今示真覺不假於緣。故指世人暗",
    "X11n0268_004:0401a07": "中有辨。彼人即合眼之人。循體謂繞他人之體。知覺是同言暗中知覺與明中",
    "X11n0268_004:0401a08": "所見不殊。凡夫尚有不假緣而能有辨。況聖人真覺何藉緣發乎。",
    "X11n0268_004:0401a09": "緣見因明。暗成無見。不明自發。則諸暗相永不能昏。根塵既消。云何覺明不成圓",
    "X11n0268_004:0401a10": "妙。",
    "X11n0268_004:0401a11": "先指妄。次顯真。略示明暗。諸緣例爾。",
    "X11n0268_004:0401a12": "阿難白佛言世尊。如佛說言因地覺心欲求常住。要與果位名目相應。",
    "X11n0268_004:0401a13": "世尊。如來位中。菩提。涅槃。真如。佛性。菴摩羅識。空如來藏。大圓鏡智。是七種名稱",
    "X11n0268_004:0401a14": "謂雖別。清淨圓滿。體性堅凝。如金剛王常住不壞。",
    "X11n0268_004:0401a15": "資中云。菴摩羅識白淨無垢識。熏聞云。天台依攝大眾說。菴摩羅識名無分",
    "X11n0268_004:0401a16": "別智光。即第九淨識也。離倒圓成。鑒周萬有名大圓鏡智。地論云。大圓鏡智離",
    "X11n0268_004:0401a17": "一切我我所執。乃至能現能生一切境界諸智影像。及一切身土影像。又云此",
    "X11n0268_004:0401a18": "智是諸如來第八淨識也。問今七種名同在果位。體必無別。何故攝論以菴摩",
    "X11n0268_004:0402a01": "羅為第九。地論以大圓鏡為第八耶。答第八有染淨二分。總含一切有漏無漏",
    "X11n0268_004:0402a02": "有為無為等法。是故攝論開淨分為第九。地論不開。即指淨分明為鏡智。問開",
    "X11n0268_004:0402a03": "與不開何者為善。答兩論被物各隨所宜。不可定計互相排斥。然據諸論所說。",
    "X11n0268_004:0402a04": "第八識若至我見永不起位。即捨梨耶之名。別受清淨之稱。是則果位名菴摩",
    "X11n0268_004:0402a05": "羅。天台所依攝大乘義取第九識者。非無深致。補遺云。光明玄文云。若依攝",
    "X11n0268_004:0402a06": "論如上染金之文。即是圓意。土即阿陀那。染即阿梨耶。金即菴摩羅。即圓說也。",
    "X11n0268_004:0402a07": "地攝二論立識互諍。天台雖欲息諍列十種三法。依攝論立菴摩羅為第九識。",
    "X11n0268_004:0402a08": "一者圓融文會。二者類通義便。孤山云。七名雖異其體元同。要其所歸。秪是",
    "X11n0268_004:0402a09": "究竟所顯一心三諦耳。無染無闕。故清淨圓滿。不遷不變。故體性堅凝。金剛王",
    "X11n0268_004:0402a10": "喻於堅義。",
    "X11n0268_004:0402a11": "若此見聽。離於明暗動靜通塞畢竟無體。猶如念心離於前塵本無所有。",
    "X11n0268_004:0402a12": "云何將此畢竟斷滅以為修因。欲獲如來七常住果。",
    "X11n0268_004:0402a13": "世尊。若離明暗。見畢竟空。如無前塵念自性滅。進退循環微細推求。本無我心及",
    "X11n0268_004:0402a14": "我心所。將誰立因求無上覺。",
    "X11n0268_004:0402a15": "苕溪云。進思常果。退惟修因。及進思修因。退惟斷滅。疑情宛轉如循環然。補",
    "X11n0268_004:0402a16": "遺云。然阿難已聞根塵皆如來藏。何緣復疑是斷滅法。又聞鍾顯聞性常。與寶",
    "X11n0268_004:0402a17": "手開合等顯見性不動。其義大同。何重示此。今恐大眾宜聞再演。又席間後集",
    "X11n0268_004:0402a18": "不聞前義。故使大權重結問勢。如來慈力再有指陳。",
    "X11n0268_004:0403a01": "如來先說湛精圓常。違越誠言終成戲論。云何如來真實語者。",
    "X11n0268_004:0403a02": "惟垂大慈開我蒙恡。",
    "X11n0268_004:0403a03": "佛告阿難。汝學多聞未盡諸漏。心中徒知顛倒所因。真倒現前實未能識。恐汝誠",
    "X11n0268_004:0403a04": "心猶未信伏。吾今試將塵俗諸事當除汝疑。",
    "X11n0268_004:0403a05": "即時如來敕羅睺羅擊鐘一聲。問阿難言。汝今聞不。阿難大眾俱言我聞。鐘歇無",
    "X11n0268_004:0403a06": "聲。佛又問言汝今聞不。阿難大眾俱言不聞。時羅睺羅又擊一聲。佛又問言。汝今",
    "X11n0268_004:0403a07": "聞不。阿難大眾又言俱聞。",
    "X11n0268_004:0403a08": "佛問阿難。汝云何聞云何不聞。阿難大眾俱白佛言。鐘聲若擊則我得聞。擊久聲",
    "X11n0268_004:0403a09": "銷音響雙絕則名無聞。",
    "X11n0268_004:0403a10": "補遺云。鐘聲為音。震物曰響。生法師曰。敲空作響。擊木無聲。",
    "X11n0268_004:0403a11": "如來又敕羅睺擊鐘。問阿難言汝今聲不。阿難大眾俱言有聲。少選聲銷。佛又問",
    "X11n0268_004:0403a12": "言爾今聲不。阿難大眾答言無聲。有頃羅睺更來撞鐘。佛又問言爾今聲不。阿難",
    "X11n0268_004:0403a13": "大眾俱言有聲。",
    "X11n0268_004:0403a14": "少選有頃。皆須臾也。",
    "X11n0268_004:0403a15": "佛問阿難。汝云何聲云何無聲。阿難大眾俱白佛言。鐘聲若繫則名有聲。擊久聲",
    "X11n0268_004:0403a16": "銷音響雙絕則名無聲。",
    "X11n0268_004:0403a17": "佛語阿難及諸大眾。汝今云何自語矯亂。大眾阿難俱時問佛。我今云何名為矯",
    "X11n0268_004:0403a18": "亂。佛言。我問汝聞汝則言聞。又問汝聲汝則言聲唯聞無聲報答無定。如是云何",
    "X11n0268_004:0404a01": "不名矯亂。",
    "X11n0268_004:0404a02": "夫聞性離聲。無生無滅。何因擊鐘而言其聞。既言其聞。何故再擊又言其聲。是",
    "X11n0268_004:0404a03": "知言聞不合謂聲。言聲不合謂聞。自語矯亂信不誣矣。熏聞云。阿難報答無",
    "X11n0268_004:0404a04": "定義同於詐。而復錯亂。實為大權之妙。",
    "X11n0268_004:0404a05": "阿難。聲銷無響。汝說無聞。若實無聞。聞性已滅同於枯木。鐘聲更擊汝云何知。",
    "X11n0268_004:0404a06": "知有知無。自是聲塵或無或有。豈彼聞性為汝有無。聞實云無誰知無者。",
    "X11n0268_004:0404a07": "此以聞對聲。正簡妄聞以顯真聞。知聞也。",
    "X11n0268_004:0404a08": "是故阿難。聲於聞中自有生滅。非為汝聞聲生聲滅。令汝聞性為有為無。",
    "X11n0268_004:0404a09": "此以聲對聞。正簡聲塵。以顯聞性。汝聞妄聞也。",
    "X11n0268_004:0404a10": "汝尚顛倒惑聲為聞。何怪昏迷以常為斷。終不應言離諸動靜閉塞開通。說聞無",
    "X11n0268_004:0404a11": "性。",
    "X11n0268_004:0404a12": "阿難通疑六根離塵無體。如來別顯聞性常者。誠欲發耳根圓通之機也。",
    "X11n0268_004:0404a13": "如重睡人眠熟床枕。其家有人。於彼睡時擣練舂來。其人夢中聞舂擣聲。別為他",
    "X11n0268_004:0404a14": "物。或為擊鼓。或為撞鐘。即於夢時自怪其鐘為木石響。於時忽寤。遄知杵音。自告",
    "X11n0268_004:0404a15": "家人。我正夢時惑此舂音將為鼓響。阿難。是人夢中豈憶靜搖開閉通塞。其形雖",
    "X11n0268_004:0404a16": "寐聞性不昏。",
    "X11n0268_004:0404a17": "長水云。睡人六識歸種。思覺不行。但任運聞。即真聞性。若唯約喻。睡人應無聞",
    "X11n0268_004:0404a18": "性。但約不隨根起。非由作意。故是真聞。苕溪云。所舉寐事驗妄識至昏。而真",
    "X11n0268_004:0405a01": "性不昧。補遺云。惑砧杵聲為鐘鼓響。睡中昏想也。怪鐘聲是木石音。聞性不",
    "X11n0268_004:0405a02": "昧也。聞性不昏即見精不動。去真猶一間耳。若脫聞見。即真如體不即不離。意",
    "X11n0268_004:0405a03": "亦可見矣。谷響云。遄速也。",
    "X11n0268_004:0405a04": "縱汝形銷命光遷謝。此性云何為汝銷滅。",
    "X11n0268_004:0405a05": "復恐惑者謂寐雖不昧死豈不滅耶。故重示爾。",
    "X11n0268_004:0405a06": "以諸眾生從無始來循諸色聲逐念流轉。曾不開悟性淨妙常。不循所常逐諸生",
    "X11n0268_004:0405a07": "滅。由是生生雜染流轉。",
    "X11n0268_004:0405a08": "若棄生滅守於真常。常光現前。根塵識心應時銷落。想相為塵。識情為垢。二俱遠",
    "X11n0268_004:0405a09": "離。則汝法眼應時清明。云何不成無上知覺。",
    "X11n0268_004:0405a10": "苕溪云。通別二惑俱名塵垢。真以所證皆號法眼。此眼具五。方曰清明。",
    "X11n0268_004:0405a12": "大佛頂如來密因修證了義諸菩薩萬行首楞嚴經卷第四"
}