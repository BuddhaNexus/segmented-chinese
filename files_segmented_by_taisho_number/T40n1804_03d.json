{
    "T40n1804_03d:0143a18": "folio_3d 四分律刪繁補闕行事鈔卷下之四",
    "T40n1804_03d:0143a20": "26 瞻病送終篇(下四)瞻病送終篇第二十六",
    "T40n1804_03d:0143a21": "就中即二，如門分別。初瞻病中，略為四位：一",
    "T40n1804_03d:0143a22": "制意。二簡人是非，并供養法。三安置處所。四",
    "T40n1804_03d:0143a23": "說法斂念。制意者。夫有待之形，多諸嬰累；四",
    "T40n1804_03d:0143a24": "大互反，六府成病；若不假相提接，薄命則無",
    "T40n1804_03d:0143a25": "所托。然則，世情流變，始終難一；健壯則親昵，",
    "T40n1804_03d:0143a26": "病弱則損捨；鄙俗恒情，未能忘此故。如來深",
    "T40n1804_03d:0143a27": "鑒人物，知善未崇，惡必相遵，故親看病。故律",
    "T40n1804_03d:0143a28": "中佛言：汝曹不相看視，誰當應為？乃至世尊",
    "T40n1804_03d:0143a29": "為病人洗除大小便已，掃治臥處，極令清淨，",
    "T40n1804_03d:0143b01": "敷衣臥之。便立制云：自今已去，應看病比丘，",
    "T40n1804_03d:0143b02": "應作瞻病人；若有欲供養我者，應供養病人。",
    "T40n1804_03d:0143b03": "佛為極地之人，猶勵諸比丘，親自下接；況同",
    "T40n1804_03d:0143b04": "法義重，如何相棄？乃至送終，意同斯述。問：供",
    "T40n1804_03d:0143b05": "養病者，等佛何耶？答：謂悲心看病，拔苦與樂，",
    "T40n1804_03d:0143b06": "慈行同佛故也！又論云：隨順我語，名供養佛。",
    "T40n1804_03d:0143b07": "《僧祇》：二人為伴往看佛，一伴遇病，便捨，來詣佛",
    "T40n1804_03d:0143b08": "所，具述因緣；佛種種呵責已，還令看病等。又",
    "T40n1804_03d:0143b09": "云：有病人，得隨病藥食，看守則差，不者則死；",
    "T40n1804_03d:0143b10": "是故應好看，務令如法安隱，即為施命，得大",
    "T40n1804_03d:0143b11": "功德，諸佛讚歎。二簡人中，《四分》：若有病者，聽",
    "T40n1804_03d:0143b12": "和尚、若同和尚，阿闍梨、若同阿闍梨，若弟子，",
    "T40n1804_03d:0143b13": "從親至疎；若都無者，眾僧應與瞻病人；若不",
    "T40n1804_03d:0143b14": "肯者，應次第差；又不肯者，如法治。若無比丘、",
    "T40n1804_03d:0143b15": "沙彌、優婆塞者，比丘尼、式叉摩那、沙彌尼、優婆",
    "T40n1804_03d:0143b16": "夷，隨所可作，應作；不應觸比丘。《僧祇》、《十誦》：當",
    "T40n1804_03d:0143b17": "令二師、同學、同房、比房，從親至疎看之；當隨",
    "T40n1804_03d:0143b18": "病人多少差往；若不看者，一切僧得罪。《僧祇》",
    "T40n1804_03d:0143b19": "又云：道逢病比丘，應求車乘，馱載令師；若病",
    "T40n1804_03d:0143b20": "篤，無所分別，不問牸牛草馬。若無者，當留人",
    "T40n1804_03d:0143b21": "看；無人看，作菴舍，取薪火，留藥食，語言：「汝好",
    "T40n1804_03d:0143b22": "安意，我走向聚落，求車乘迎汝。」便捨去。至聚",
    "T40n1804_03d:0143b23": "落時，不得繞塔、問訊和尚等，告云：「曠野有病",
    "T40n1804_03d:0143b24": "比丘，共迎去來。」諸比丘云：「此多虎狼處，恐食",
    "T40n1804_03d:0143b25": "盡。」雖聞，不得不往，應到。彼若死，供養屍骸；",
    "T40n1804_03d:0143b26": "若活，將還，遣聚落中比丘供養。無比丘者，告",
    "T40n1804_03d:0143b27": "檀越令看，及共迎病人亦如上。若路見病比",
    "T40n1804_03d:0143b28": "丘尼，不得捨去，乃至迎逆，如比丘中；唯除手",
    "T40n1804_03d:0143b29": "觸；應倩女人，為按摩身體。死用彼衣鉢，雇人",
    "T40n1804_03d:0143c01": "闍維；無者，捨去；若俗人嫌者，應擔遠送。餘三",
    "T40n1804_03d:0143c02": "眾準此。並是佛自號令，理順行之。廣有委具，",
    "T40n1804_03d:0143c03": "如律所述。次明供給法。《五分》：無淨人處，聽比",
    "T40n1804_03d:0143c04": "丘自洗燒器，著水，令人洮米著中，比丘然火",
    "T40n1804_03d:0143c05": "使熟；更從淨人受，持與病人。《五百問云》：病比",
    "T40n1804_03d:0143c06": "丘，山澤無人處，日中不得往還者，比丘得為作",
    "T40n1804_03d:0143c07": "食七日；先淨米、受取，作之。《寶梁經》、《蘭若習禪",
    "T40n1804_03d:0143c08": "經》廣明獨住患比丘法。《僧祇》：病人有九法成",
    "T40n1804_03d:0143c09": "就，必橫死：一知非饒益食貪食，二不知籌量，",
    "T40n1804_03d:0143c10": "三內食未消而食，四食未消而摘吐，五已消",
    "T40n1804_03d:0143c11": "應出而強持，六食不隨病，七隨病食而不籌",
    "T40n1804_03d:0143c12": "量，八懈怠，九無慧。又云：若病人，衣鉢外，有醫",
    "T40n1804_03d:0143c13": "藥直者，取之供給；無者，眾僧應與；若僧無者，",
    "T40n1804_03d:0143c14": "彼有貴價衣鉢，當貿賤者，供給病者。若病人",
    "T40n1804_03d:0143c15": "惜衣鉢者，應白僧言：「此病人不知無常，慳惜",
    "T40n1804_03d:0143c16": "衣鉢，不肯貿易。」白僧已，軟語說法，使得開解，",
    "T40n1804_03d:0143c17": "然後為貿；若復無者，應外乞與之。若僧中，取",
    "T40n1804_03d:0143c18": "好食與看病人。又不得愛惜自業，而不瞻視。",
    "T40n1804_03d:0143c19": "《四分》：看病人五德，乃至為病人說法，令得歡",
    "T40n1804_03d:0143c20": "喜；己身於善法不減，如〈衣法〉中。《善見》：若病無",
    "T40n1804_03d:0143c21": "湯藥，得以華果飲食餉人，求易湯藥，不犯。餘",
    "T40n1804_03d:0143c22": "如《僧祇》三十八卷中，廣明看病法及死法。《十",
    "T40n1804_03d:0143c23": "誦》：當隨病人所須，問病因緣，覓師求藥；日到僧",
    "T40n1804_03d:0143c24": "厨問，有病人食不？若無，取僧所供給庫中物；",
    "T40n1804_03d:0143c25": "無者，當為外求，應從善好名聞福德比丘索。",
    "T40n1804_03d:0143c26": "《五分》：每到行粥時，應問別有病人粥不？若無，",
    "T40n1804_03d:0143c27": "應先與病人，然後行與僧也。《十誦》：病人得藥",
    "T40n1804_03d:0143c28": "差者，但是佛僧中不淨、殘宿、惡捉、不受、內宿，並",
    "T40n1804_03d:0143c29": "得服之。《善生經》：瞻病人不應生厭。若自無物，",
    "T40n1804_03d:0144a01": "出求之；不得者，貸三寶物；差已，依法十倍償",
    "T40n1804_03d:0144a02": "之。《五百問》云：看病人，將病人物，為病人供給",
    "T40n1804_03d:0144a03": "所須；不問病者，或問，起嫌，並不得用；若已取",
    "T40n1804_03d:0144a04": "者，應償；不還，犯重。比丘病困，不得闕三衣鉢",
    "T40n1804_03d:0144a05": "而作福德，若不即有故弊衣鉢受持者，犯墮。",
    "T40n1804_03d:0144a06": "《摩得伽》云：不淨膏肉，雜鹽煮，病者開，《四分》：若",
    "T40n1804_03d:0144a07": "病人不能至大小行處，當近處鑿坑，安大小",
    "T40n1804_03d:0144a08": "便；若不能者，屋中安便器；不離床者，聽穿床",
    "T40n1804_03d:0144a09": "作孔，便器著下。不得唾吐污地等。三安置處",
    "T40n1804_03d:0144a10": "所。《僧祇》：若大德病，應在露現處，上好房中，擬",
    "T40n1804_03d:0144a11": "道俗問訊生善；燒香塗地，供待人客。《十誦》：病",
    "T40n1804_03d:0144a12": "人與中房舍臥具，令得容受看病者。若依中",
    "T40n1804_03d:0144a13": "國本傳云：祇桓西北角，日光沒處，為無常院；",
    "T40n1804_03d:0144a14": "若有病者，安置在中。以凡生貪染，見本房內",
    "T40n1804_03d:0144a15": "衣鉢眾具，多生戀著，無心厭背，故制令至別",
    "T40n1804_03d:0144a16": "處。堂號無常，來者極多，還反一二；即事而求，",
    "T40n1804_03d:0144a17": "專心念法。其堂中置一立像，金薄塗之，面向",
    "T40n1804_03d:0144a18": "西方；其像右手舉，左手中繫一五綵幡，脚",
    "T40n1804_03d:0144a19": "垂曳地；當安病者在像之後，左手執幡脚，作",
    "T40n1804_03d:0144a20": "從佛往淨剎之意。瞻病者，燒香散華，莊嚴病",
    "T40n1804_03d:0144a21": "者，乃至若有屎尿吐唾，隨有除之，亦無有罪。",
    "T40n1804_03d:0144a22": "傳云：原佛垂忍土，為接群生，意在拔除煩惱，",
    "T40n1804_03d:0144a23": "不唯糞除為惡；如諸天見人間臭穢，猶人之",
    "T40n1804_03d:0144a24": "見屏廁，臭氣難言，尚不以為惡，恒來衛護；",
    "T40n1804_03d:0144a25": "何況佛德，而有愛憎？但有歸投者，無不拔濟。",
    "T40n1804_03d:0144a26": "乃至為病者隨機說法，命終恒在佛所，不得",
    "T40n1804_03d:0144a27": "移之。四說法勸善者。《十誦》：應隨時到病者所，",
    "T40n1804_03d:0144a28": "為說深法，是道非道，發其智慧；先所習學，或",
    "T40n1804_03d:0144a29": "阿練若、誦經、持律、法師、阿毘曇、佐助眾事；隨",
    "T40n1804_03d:0144b01": "其解行，而讚歎之。若阿練若者，當軟語汎話訖，",
    "T40n1804_03d:0144b02": "告云：「大德今者，病篤如此，唯當善念，不畏惡",
    "T40n1804_03d:0144b03": "道。何者？自病已前，行頭陀大行。佛弟子中，唯",
    "T40n1804_03d:0144b04": "有迦葉，世尊在眾常讚歎之；乃至捨座捨衣，",
    "T40n1804_03d:0144b05": "佛親為也！以行勝行，聖人共遵。大德行紹聖",
    "T40n1804_03d:0144b06": "蹤，必生善處，何憂死至；但恐失念，妄緣俗有；",
    "T40n1804_03d:0144b07": "此是幻法，更勿思之。」若誦經者，告云：「大德常",
    "T40n1804_03d:0144b08": "誦某經以為正業，實為勝行，凡聖同欽！鸚鵡",
    "T40n1804_03d:0144b09": "聞四諦，尚七反生天，後得道迹；《大品》有〈經耳",
    "T40n1804_03d:0144b10": "品〉，《涅槃》常住二字，尚聞不生惡道；況復依教",
    "T40n1804_03d:0144b11": "廣誦，無謬濫過，何能墜陷，必生善處等。」若持",
    "T40n1804_03d:0144b12": "律者云：「大德護持禁戒，順佛正言；能於像末，",
    "T40n1804_03d:0144b13": "載隆三寶；正法久住，由大德一人。今者疾患",
    "T40n1804_03d:0144b14": "綿久，恐將後世；人誰不死，但恐無善；大德以",
    "T40n1804_03d:0144b15": "善法自持，兼攝他人，諸佛自讚，豈唯言議；但",
    "T40n1804_03d:0144b16": "當專志佛法，餘無妄緣。」若法師者云：「由大德",
    "T40n1804_03d:0144b17": "說法教化，令諸眾生識知三寶四諦；開其盲",
    "T40n1804_03d:0144b18": "眼，破其心病，光顯佛法，使道俗生信，能令作",
    "T40n1804_03d:0144b19": "佛，又使正法久流，實大德之力。」若禪師者云：",
    "T40n1804_03d:0144b20": "「佛法貴如說行，不貴多說多誦。」又云：「不以口",
    "T40n1804_03d:0144b21": "之所言，而得清淨；如說行者，乃是佛法。大德",
    "T40n1804_03d:0144b22": "順佛正教，依教而修，內破我倒，外遣執著，此",
    "T40n1804_03d:0144b23": "則成聖正因，勿先此業。」如是等，隨其學處，於",
    "T40n1804_03d:0144b24": "後譽之。若佐助眾事者，告云：「大德經營僧事，",
    "T40n1804_03d:0144b25": "與聖同儔。故沓婆王種，捨羅漢身，為僧知事，",
    "T40n1804_03d:0144b26": "求堅固法；乃至迦葉，蹋泥造五精舍；祇夜破",
    "T40n1804_03d:0144b27": "薪供僧受用；身子掃地；目連然燈；並大羅漢，",
    "T40n1804_03d:0144b28": "豈有惡業？但示僧為福聚。凡愚不知，各捨自",
    "T40n1804_03d:0144b29": "業，佐助眾事。然僧田福大，不同佛法，如《成論》",
    "T40n1804_03d:0144c01": "中：諸人以衣奉佛，佛令施僧，我在僧中。由",
    "T40n1804_03d:0144c02": "僧隨我語，名供養佛；為解脫故，名供養法；眾",
    "T40n1804_03d:0144c03": "僧受用，名供養僧；供養僧者，具足三歸。故知",
    "T40n1804_03d:0144c04": "僧德大也！大德既順佛正命，料理僧徒，佛所",
    "T40n1804_03d:0144c05": "歎尚，是第一行，何人加之。」經云：憶所修福，念",
    "T40n1804_03d:0144c06": "於淨命等。傳云：中國臨終者，不問道俗親緣，",
    "T40n1804_03d:0144c07": "在邊看守，及其根識未壞，便為唱讀一生已",
    "T40n1804_03d:0144c08": "來所修善行，意令病者內心歡喜，不憂前途，",
    "T40n1804_03d:0144c09": "便得正念不亂，故生好處。《智論》經中云：從生",
    "T40n1804_03d:0144c10": "作善，臨終惡念，便生惡道；從生造惡，臨終善",
    "T40n1804_03d:0144c11": "念，而生天上。問曰：臨終少時，何以勝一生行",
    "T40n1804_03d:0144c12": "業？答：以決徹故，捨諸根事急故，便能感苦樂",
    "T40n1804_03d:0144c13": "也！必須別處安置。故《五百問》云：昔有比丘念",
    "T40n1804_03d:0144c14": "著銅鉢，死作餓鬼，僧分物時便來求鉢，其",
    "T40n1804_03d:0144c15": "身絕大，猶如黑雲；有得道者以鉢還之，既得，",
    "T40n1804_03d:0144c16": "便舌舐放地而去；諸比丘取之，絕臭，更鑄作器，",
    "T40n1804_03d:0144c17": "猶臭不可用。又有比丘愛衣，而死作化生蛇",
    "T40n1804_03d:0144c18": "等，如前說。故須移處為要。其瞻病者，隨其前",
    "T40n1804_03d:0144c19": "人，病有強弱，心有利鈍，業有麁細，情有去取；",
    "T40n1804_03d:0144c20": "當依志願，隨後述之。或緣西方無量壽佛，或",
    "T40n1804_03d:0144c21": "兜率彌勒佛，或靈鷲釋迦本師；或身本無人，",
    "T40n1804_03d:0144c22": "妄自立我；或外相似有，實自空無，如至焰處，",
    "T40n1804_03d:0144c23": "則無水相；或為說唯識無境，唯情妄見。各隨",
    "T40n1804_03d:0144c24": "機辯而誘導之。《四分》：當問病者，持何等衣？彼",
    "T40n1804_03d:0144c25": "病人受不好衣鉢，及送與他，恐瞻病者得，應",
    "T40n1804_03d:0144c26": "準告云：「此三衣鉢具，佛所制畜，有披著者，出",
    "T40n1804_03d:0144c27": "世因緣；乃至未來受生，常著三衣而生，如面",
    "T40n1804_03d:0144c28": "主比丘。未知持何等衣鉢坐具？當見告示，為",
    "T40n1804_03d:0144c29": "取著之；現在未來，為佛所讚。」若見貪物，心無",
    "T40n1804_03d:0145a01": "大志者，告云：「此衣物等，並是幻有；大德儲積",
    "T40n1804_03d:0145a02": "來久，為之疲勞；及至病苦，眼看不救，乃至脫",
    "T40n1804_03d:0145a03": "死，亦無一隨。大德生從胎出，亦不將一財來；",
    "T40n1804_03d:0145a04": "脫至後世，亦不將去，經云：往昔國王，為寶所",
    "T40n1804_03d:0145a05": "誑；及至臨終，無一隨己，可不實乎！不須憂念，",
    "T40n1804_03d:0145a06": "幻假錢財，但須存勝業耳！亦不須付囑餘人，",
    "T40n1804_03d:0145a07": "此則妄行顏面，終非送大德死法。但用佛語，",
    "T40n1804_03d:0145a08": "普召十方凡聖，大眾羯磨分之，如法受用；令",
    "T40n1804_03d:0145a09": "大德乘此功力，必生善處，此是佛勅，可不好",
    "T40n1804_03d:0145a10": "也！」如是種種，軟言諫喻；不得違逆，又非順意。",
    "T40n1804_03d:0145a11": "以臨終妄業競集，多無立志；此是一期大要，",
    "T40n1804_03d:0145a12": "善惡升沈天隔。應以經卷手執，示其名號；又",
    "T40n1804_03d:0145a13": "將佛像，對眼觀矚；恒與善語，勿傳世事。《華嚴》",
    "T40n1804_03d:0145a14": "偈云：「又放光明名端嚴，彼光覺悟命終者，見",
    "T40n1804_03d:0145a15": "彼臨終勸念善，因是得生諸佛前；又示尊像",
    "T40n1804_03d:0145a16": "令瞻敬，又復勸令歸依佛，因是得成明淨光。」",
    "T40n1804_03d:0145a17": "又請大德行人智者，數來示導。《善見》云：看病",
    "T40n1804_03d:0145a18": "人讚病者言：「長老持戒具足，莫戀著住處及",
    "T40n1804_03d:0145a19": "衣物知識朋友；但存念三寶，及念身不淨；於",
    "T40n1804_03d:0145a20": "三界中，慎莫懈怠，隨命長短而作。」云云。《毘尼",
    "T40n1804_03d:0145a21": "母》云：病人不用看病人語，看病人違病者意，",
    "T40n1804_03d:0145a22": "並吉羅。須依前斟酌，不得縱任。若終亡者，打",
    "T40n1804_03d:0145a23": "無常磬。二明送終法。然僧法儀式，遠存出離；",
    "T40n1804_03d:0145a24": "送終厚葬，事出流俗。若單省隨時，則過成不",
    "T40n1804_03d:0145a25": "忍；必虛費莊飾，便同世儀；今當去泰去約，務",
    "T40n1804_03d:0145a26": "存生善。就中分二：初將屍出法，二明葬法。初",
    "T40n1804_03d:0145a27": "中，當從像前，輿屍至廊舍下，外安障慢圍之，內",
    "T40n1804_03d:0145a28": "作絹棺覆屍，當以竹木為骨，仍以麁衣覆屍",
    "T40n1804_03d:0145a29": "上。和尚闍梨，鋪床在慢外坐，擬人客來弔慰；",
    "T40n1804_03d:0145b01": "同學弟子等，小者布草立，大者坐草上，近屍",
    "T40n1804_03d:0145b02": "邊。《五百問》云：師亡，不得舉聲大啼，應小小泣",
    "T40n1804_03d:0145b03": "淚耳。《四分》：尼椎胸啼哭泣淚，一一墮，比丘吉",
    "T40n1804_03d:0145b04": "羅。若準雙林之終，未離欲者，宛轉在地，椎胸",
    "T40n1804_03d:0145b05": "大叫；此並悲切深重，不省自身故耳，必同此",
    "T40n1804_03d:0145b06": "何嫌。若高節拔群，由來清卓者，故不局世情；",
    "T40n1804_03d:0145b07": "必任情喜怒，隨俗浮沈者，至父母二師終亡，而",
    "T40n1804_03d:0145b08": "護夏不來，雖來不展哀苦者，亦道俗同恥。彼",
    "T40n1804_03d:0145b09": "外來弔人，小於亡者，至屍所設禮，執弟子手",
    "T40n1804_03d:0145b10": "慰問已；然後至師所，依法弔慰。若奔喪來者，",
    "T40n1804_03d:0145b11": "直來屍所禮拜，展哀情已，次第依位。若大德",
    "T40n1804_03d:0145b12": "上座來弔者，依本威儀，隨時坐立。《五分》：屍以",
    "T40n1804_03d:0145b13": "衣覆根。《五百問》云：應先白僧，以亡人泥洹僧、",
    "T40n1804_03d:0145b14": "祇支，覆屍而送。不得薶過五錢，犯重。應師僧",
    "T40n1804_03d:0145b15": "弟子同學，當出財殯送；若無，當眾僧別人，各",
    "T40n1804_03d:0145b16": "斂少財，供養舍利；又無者，貸亡人衣物，權將",
    "T40n1804_03d:0145b17": "殯之；還來倍償，入羯磨已，白僧乞之。其將屍",
    "T40n1804_03d:0145b18": "之輿，輕省而作；上施白蓋，周匝裙圍；四人擎",
    "T40n1804_03d:0145b19": "之，燒香導從。《毘尼母》云：闔寺眾僧，並送葬所。",
    "T40n1804_03d:0145b20": "二明葬法，中國四葬：水葬投之江流；火葬焚",
    "T40n1804_03d:0145b21": "之以火；土葬埋之岸勞；林葬棄之中野，為鵰",
    "T40n1804_03d:0145b22": "虎所食。律中多明火林二葬，亦有薶者。《五分》",
    "T40n1804_03d:0145b23": "云：屍應薶之。若火燒，在石上；不得草上安。《僧",
    "T40n1804_03d:0145b24": "祇》：陳如右脇著地涅槃。又云：若死者，雇人闍",
    "T40n1804_03d:0145b25": "維之。《十誦》：有比丘死，林中，鳥啄腹破出錢等。",
    "T40n1804_03d:0145b26": "《四分》云：如來輪王火葬。然則火葬則殘屍，雇",
    "T40n1804_03d:0145b27": "人展轉，準得。《增一》：諸比丘以香華散目連屍",
    "T40n1804_03d:0145b28": "上。《僧祇》：得供養亦爾。《四分》中：世尊，五眾得起",
    "T40n1804_03d:0145b29": "塔，從小沙彌尼已上，並得禮上座塚也。《五百",
    "T40n1804_03d:0145c01": "問》云：得為亡師立形像。高僧傳中多有寺中",
    "T40n1804_03d:0145c02": "葬者，經律中亦有之。《僧祇》：持律法師、營事比",
    "T40n1804_03d:0145c03": "丘、德望比丘，應起塔，相輪懸施幡蓋；在屏處",
    "T40n1804_03d:0145c04": "安置，不得在經行處、多人行處作之，若違，結",
    "T40n1804_03d:0145c05": "罪；若眾僧不許者，教令和合已，作之。《增一》云：",
    "T40n1804_03d:0145c06": "如來自輿母床一角，阿難、羅云等各輿一脚，",
    "T40n1804_03d:0145c07": "不令餘人代擔，為報恩故。準此，和尚闍梨，長",
    "T40n1804_03d:0145c08": "養法身；父母兄姊，長養生身；躬自抱屍而送，",
    "T40n1804_03d:0145c09": "恩德豈能盡也。《善見》：不得送白衣喪，除為觀",
    "T40n1804_03d:0145c10": "無常故。若手執母屍殯殮，無罪。聖教如此，必",
    "T40n1804_03d:0145c11": "準行之；理須量機，堪可中時。",
    "T40n1804_03d:0145c12": "27 諸雜要行篇(下四)諸雜要行篇第二十七謂出世正業等比丘所依",
    "T40n1804_03d:0145c13": "森然萬境，何事非持？勿略不行，奄遭幽責。故",
    "T40n1804_03d:0145c14": "須一一之事，起種種誡；誡而必行，理須明識。",
    "T40n1804_03d:0145c15": "若由途相攝，具上諸門；別類統收，羅下三部；以",
    "T40n1804_03d:0145c16": "外繁類斷續，雜務紛綸，碎亂瑣文，合成此別。",
    "T40n1804_03d:0145c17": "其中眾諸雜事，為軌導初門；必具修聖行，理",
    "T40n1804_03d:0145c18": "宜遍覽；則遊處諸方，而無怯懦焉。十種分之：",
    "T40n1804_03d:0145c19": "一佛法僧，二眾中雜事，三別人自行，四共行",
    "T40n1804_03d:0145c20": "同法，五出家要業，六遇賊法，七大小便法，八",
    "T40n1804_03d:0145c21": "慈濟畜生法，九避惡眾生法，十雜治病法。《智",
    "T40n1804_03d:0145c22": "論》：菩薩晝三夜三，常行三事：一者清且偏袒",
    "T40n1804_03d:0145c23": "右肩，合掌禮十方諸佛，言：「我某甲，三世三業",
    "T40n1804_03d:0145c24": "罪，願令除滅，更不復作！」二者十方三世諸佛",
    "T40n1804_03d:0145c25": "功德，願隨喜勸助。三者勸請十方諸佛，初轉",
    "T40n1804_03d:0145c26": "法輪，及久住於世。行此三行，功德無量。《薩婆",
    "T40n1804_03d:0145c27": "多》：不得以華香瓔珞莊嚴具，著佛身上，得散地；",
    "T40n1804_03d:0145c28": "供養僧亦爾。不得以香華，著漿飲食上，供養",
    "T40n1804_03d:0145c29": "僧。《五百問》：先上佛幡，得取作餘佛事；若施主",
    "T40n1804_03d:0146a01": "不聽，不得。《薩婆多》：若食是佛臘等，雖先受投，",
    "T40n1804_03d:0146a02": "後買得食，以投時無已想故。《十誦》：知僧事人，",
    "T40n1804_03d:0146a03": "應巡行僧坊；先修治塔，次四方僧事。常作是",
    "T40n1804_03d:0146a04": "念：願諸比丘，未來者來；已來者，供給四事，不令",
    "T40n1804_03d:0146a05": "有乏。教沙彌使人亦爾。《善見》：佛常使一比丘，",
    "T40n1804_03d:0146a06": "食時守寺。《智論》：差僧使，從下起。《薩遮尼乾經》：",
    "T40n1804_03d:0146a07": "或嫌塔寺，及諸形像妨礙，除滅送置餘處；如",
    "T40n1804_03d:0146a08": "是惡人，攝在惡逆眾生分中，上品治之。《俱舍》",
    "T40n1804_03d:0146a09": "亦爾。《智論》云：一人以佛塔惡，故壞之，更好作，",
    "T40n1804_03d:0146a10": "得福；一人以佛塔善，故壞滅之，得罪。《僧祇》：佛",
    "T40n1804_03d:0146a11": "塔惡壞，更好作得。《智論》：供養說法人，是供養",
    "T40n1804_03d:0146a12": "法寶。《十誦》：比丘應作維那，知時打楗稚，掃治",
    "T40n1804_03d:0146a13": "堂字、敷床、教淨果飲食，眾亂時當彈指。沙彌",
    "T40n1804_03d:0146a14": "多者，立一沙彌，專知分處沙彌。淨人多者，取",
    "T40n1804_03d:0146a15": "勤能處分者，立為主師。《僧祇》：若僧地種果樹",
    "T40n1804_03d:0146a16": "有功者，若一樹一園，聽與一熟，不能併取，年",
    "T40n1804_03d:0146a17": "取一枝，枝遍則止；若種瓜菜，與一剪。《五分》：若",
    "T40n1804_03d:0146a18": "月直監食，欲知生熟鹹酢，得掌中舌舐甞之。",
    "T40n1804_03d:0146a19": "若白衣入寺，應借僧臥具受用。僧有五種物",
    "T40n1804_03d:0146a20": "不可賣、不可分：一地，二房舍，三須用物，四果樹，",
    "T40n1804_03d:0146a21": "五華果。《僧祇》：眾僧田地，正使一切僧集，亦不",
    "T40n1804_03d:0146a22": "得賣、不得借人；若私受用，越毘尼并損費，計物犯重。若",
    "T40n1804_03d:0146a23": "園田好，惡人侵者，語本施主，任其轉易；僧床",
    "T40n1804_03d:0146a24": "臥具，亦爾。《四分》：僧物不應賣分入己，偷蘭遮。",
    "T40n1804_03d:0146a25": "《僧祇》：若佛生日、轉法輪日、若大會，多出幡蓋，供",
    "T40n1804_03d:0146a26": "養支提；若卒風雨，一切共收；不得云：我是行",
    "T40n1804_03d:0146a27": "人大德等；應隨近房安置，不得護房；應抖擻",
    "T40n1804_03d:0146a28": "牒舉。何以故？汝等依是得活。若治床褥，打楗",
    "T40n1804_03d:0146a29": "稚時，不得徐行，當共治補；又不得云有德行。",
    "T40n1804_03d:0146b01": "《毘尼母》：若治塔奉僧，治僧坊人，計其功勞，當",
    "T40n1804_03d:0146b02": "償作價，並須籌量；違法得罪，損他施利。若彼",
    "T40n1804_03d:0146b03": "病者，慈心施食，隨病所宜；若非隨病食，施得",
    "T40n1804_03d:0146b04": "罪也。嬰兒、獄囚、懷妊等，慈心施之，勿望後報。",
    "T40n1804_03d:0146b05": "二眾中雜事。入眾堂法，先須戶外，豫安靜心。",
    "T40n1804_03d:0146b06": "律云：應以五法：一以慈心由僧通凡聖，行涉麁細，通須慈敬，名重法尊人。",
    "T40n1804_03d:0146b07": "二應自卑下，如拭塵巾推直於他，引曲向己，常省己過，不訟彼短。三應知",
    "T40n1804_03d:0146b08": "坐起，若見上座，不應安坐；若見下座，不應起",
    "T40n1804_03d:0146b09": "立人應於眾，俯仰得時。四彼在僧中，不為雜語，談世俗事；",
    "T40n1804_03d:0146b10": "若自說法，若請他說法眾依於法，動必有方。五見僧中有",
    "T40n1804_03d:0146b11": "不可事，心不安忍，應作默然由無善伴，舉必非時；故懷忍默，權同僧用。",
    "T40n1804_03d:0146b12": "《善見》：優波離上高座，取象牙裝扇，結法藏訖；",
    "T40n1804_03d:0146b13": "放扇下座，禮僧已，復座。《智論》：若欲說法，先禮",
    "T40n1804_03d:0146b14": "僧已，坐師子座。《僧祇》：若為律師法師，數師子",
    "T40n1804_03d:0146b15": "座，散華著上，不拂却，不得坐。打靜法，維那先",
    "T40n1804_03d:0146b16": "戶外具儀，斂掌，傍門面入已，至打處立，合常。",
    "T40n1804_03d:0146b17": "右手取椎舉起，擬砧訖，然後打一聲，不得有重",
    "T40n1804_03d:0146b18": "響；方乃臥椎，手從柄處捊之。然後合掌，有所",
    "T40n1804_03d:0146b19": "啟白；若有施與呪願，唱告等得等，維那口陳",
    "T40n1804_03d:0146b20": "其緣。不得打椎，以為事用，除為眾亂等。三別",
    "T40n1804_03d:0146b21": "人自行。《十誦》：五人不應為說毘尼：謂試問、無",
    "T40n1804_03d:0146b22": "疑問、不為悔所犯故問、不受語問、誥故問者，",
    "T40n1804_03d:0146b23": "並不須答。《四分》：上座不學戒，亦不讚歎戒，有",
    "T40n1804_03d:0146b24": "餘比丘樂學戒者，不能以時勸勉讚歎。我見",
    "T40n1804_03d:0146b25": "如是上座過失，故不讚歎；恐餘大習學，長夜",
    "T40n1804_03d:0146b26": "受苦。《五分》：為知差次會等學書，不得為好廢",
    "T40n1804_03d:0146b27": "業；不聽卜相，及問他吉凶。《四分》：開學誦、學書、",
    "T40n1804_03d:0146b28": "及學世論，為伏外道故。雜法中，新學比丘，開",
    "T40n1804_03d:0146b29": "學算法。《十誦》：好作文頌，莊嚴章句，是可怖畏，",
    "T40n1804_03d:0146c01": "不得作。《毘尼母》：吾教汝一句一偈，乃至後世",
    "T40n1804_03d:0146c02": "應行者，即行之；不應行者，亦莫行之。後世比",
    "T40n1804_03d:0146c03": "丘所說，亦爾。《五分》：佛制半月一剃髮，除無人、",
    "T40n1804_03d:0146c04": "難緣。論家四種次第：一上座，二髮長，三先洗",
    "T40n1804_03d:0146c05": "頭，四有緣欲行，並前為剃。《毘尼母》：剃髮者，但",
    "T40n1804_03d:0146c06": "除頭上毛及鬘，除毛一切不合却。所以剃者，",
    "T40n1804_03d:0146c07": "為除憍慢自恃心故。《四分》：比丘不得為白衣",
    "T40n1804_03d:0146c08": "剃髮，除欲出家者。若頭極長，若兩月，若廣兩",
    "T40n1804_03d:0146c09": "指，一剃。瓜極長，如一麥，剪之。不得用剪刀剪",
    "T40n1804_03d:0146c10": "髮。聽畜盛髮器。《十誦》：髮當薶坑中。《涅槃》：頭鬚",
    "T40n1804_03d:0146c11": "瓜髮，悉皆長利，破戒之之相。《增一》：佛告比丘，",
    "T40n1804_03d:0146c12": "沙門出家，有五毀辱法：一頭髮長，二瓜長，三",
    "T40n1804_03d:0146c13": "衣裳垢圿，四不知時宜，五多有所論。因即又生",
    "T40n1804_03d:0146c14": "五過：人不信言、不受其教、人不喜見、四妄言、",
    "T40n1804_03d:0146c15": "五鬪亂彼此。當如是學。《四分》：喜往白衣家五",
    "T40n1804_03d:0146c16": "過：一不囑比丘入村，二在欲意男女中坐，三",
    "T40n1804_03d:0146c17": "獨坐，四在屏覆處，五與女人說法過限。又有",
    "T40n1804_03d:0146c18": "五過：一數見女人；二既相見便附近；三轉親",
    "T40n1804_03d:0146c19": "厚；四便生欲意；五為欲意故，或至死，若次死",
    "T40n1804_03d:0146c20": "苦。五種不應作親厚：若喜鬪諍，若多作業，若",
    "T40n1804_03d:0146c21": "與勝人共爭，若喜遊行不止；不為說法言，示",
    "T40n1804_03d:0146c22": "人善惡。《成論》出家人捨五慳：財物慳、法慳、家",
    "T40n1804_03d:0146c23": "慳、住處慳、稱歎慳，廣相如彼。《四分》：世間五寶",
    "T40n1804_03d:0146c24": "難得：一值佛出世，二聞佛說法，三聞而解之，",
    "T40n1804_03d:0146c25": "四如法而行，五得信樂心。《十輪》：十事不成就",
    "T40n1804_03d:0146c26": "禪法：樂著作役、言說、睡眠、種種所求、及以六塵，",
    "T40n1804_03d:0146c27": "但為利養，多諸過罪，乃至入阿鼻獄中。我聽",
    "T40n1804_03d:0146c28": "清淨比丘，受第一供養。若坐禪比丘，闕少眾",
    "T40n1804_03d:0146c29": "具，但念諸惡；若眾緣具，心得專一。《四分》：不得",
    "T40n1804_03d:0147a01": "賣卜誦呪，處方治病等。由事容不實，謗毀好",
    "T40n1804_03d:0147a02": "人故；羅漢射事不中，況凡夫乎。《律》云：凡有言",
    "T40n1804_03d:0147a03": "誓，應言：若我作是事，南無佛；若汝作是事，亦",
    "T40n1804_03d:0147a04": "南無佛；不得雜餘地獄等。《增一》云：若有恐怖",
    "T40n1804_03d:0147a05": "者，當念如來、法、及聖眾，皆悉除滅。《五分》：無緣",
    "T40n1804_03d:0147a06": "入尼寺，步步墮。《五百問》：有緣有尼界，得宿，不",
    "T40n1804_03d:0147a07": "得入房。《四分》：不嚼楊枝五過：口氣臭、不善別",
    "T40n1804_03d:0147a08": "味、熱陰不消、不引食、眼不明。《五分》：嚼已，應淨",
    "T40n1804_03d:0147a09": "洗棄，以蟲食死故。《四分》：三事屏處：大、小便、嚼",
    "T40n1804_03d:0147a10": "楊枝。經行五益：堪遠行、能思惟、少病、消食飲、",
    "T40n1804_03d:0147a11": "得定久住。《十誦》：若經行，應直行，不遲疾；畫地",
    "T40n1804_03d:0147a12": "作相，亦有經行堂閣。《三千》云：一於閑處，二於戶",
    "T40n1804_03d:0147a13": "前，三講堂前，四於塔下，五於閣下，五處經行",
    "T40n1804_03d:0147a14": "也。《僧祇》：然燈法者，不得卒持入房，應唱言：諸",
    "T40n1804_03d:0147a15": "大德，燈欲入。乃至滅燈亦爾，先以手遮語之，",
    "T40n1804_03d:0147a16": "不聽用口吹、手扇、衣扇，當覉折頭焦去；油多",
    "T40n1804_03d:0147a17": "得竟夕。一一如三十五卷中。《五百問》云：續佛",
    "T40n1804_03d:0147a18": "光明，晝不得滅，佛無明暗中；以本無言念齊",
    "T40n1804_03d:0147a19": "限，故滅有罪。《賢愚》中：目連次知日直，滅燈故",
    "T40n1804_03d:0147a20": "也。《五分》：若與乞兒、乞狗、乞鳥，應量已食多少",
    "T40n1804_03d:0147a21": "取分，然後減乞，不得以分外施之。《四分》云：若",
    "T40n1804_03d:0147a22": "食時，若人、非人，應與一摶。《毘尼母》云：詣寺乞",
    "T40n1804_03d:0147a23": "人、無糧食者、嬰兒、獄囚、懷妊等類，施之無過，",
    "T40n1804_03d:0147a24": "比丘應學。《僧祇》：然火七事無利：一壞眼，二壞",
    "T40n1804_03d:0147a25": "色，三身羸，四衣垢壞，五壞臥具，六生犯戒緣，七",
    "T40n1804_03d:0147a26": "增出俗話。《撰集百緣經》：掃地五德：一自除心",
    "T40n1804_03d:0147a27": "垢，二亦除他垢，三去憍慢，四調伏心，五增長功",
    "T40n1804_03d:0147a28": "德得生善處。四共行同法。所謂誦持未必須",
    "T40n1804_03d:0147a29": "多，道貴得要。而神用莫準，互有強弱。有人聞",
    "T40n1804_03d:0147b01": "誦極多，於義不了，此則入道遲鈍；故《涅槃》云：",
    "T40n1804_03d:0147b02": "寧以少聞，多解義味；《十住》云：佛法貴如說行，",
    "T40n1804_03d:0147b03": "不貴多讀多誦。既知如此，請依古德所示云，",
    "T40n1804_03d:0147b04": "誦《勝鬘》一卷，攝一切佛法根本盡如來藏一卷亦同，趣得便誦；",
    "T40n1804_03d:0147b05": "戒本一卷，攝一切止持行盡出家人初受是已，佛制即誦之；羯磨",
    "T40n1804_03d:0147b06": "一卷，攝一切作持法盡五歲已上不誦，終身不離依止。由道有根",
    "T40n1804_03d:0147b07": "本，行別止作也；誦此三卷，統攝佛法綱要。諸",
    "T40n1804_03d:0147b08": "餘大部經藏，必須博讀，有廣見之長；亦匡輔",
    "T40n1804_03d:0147b09": "心行，助於道業得無罷散。俗中，有《要覽》一卷",
    "T40n1804_03d:0147b10": "十篇，並論為人志行之法，亦可披讀；雖不依",
    "T40n1804_03d:0147b11": "文生見，而以俗方道，固免於愆犯也。已外長",
    "T40n1804_03d:0147b12": "時，則坐禪問義、請解求異等；若多聞多義，則",
    "T40n1804_03d:0147b13": "非此所論，則生而知之者上矣。《三千》云：沙門",
    "T40n1804_03d:0147b14": "業者，誦經坐禪，勸化眾事；若不行者，徒生徒",
    "T40n1804_03d:0147b15": "死，或有受苦之困。《十誦》：將來恐怖者，說法無",
    "T40n1804_03d:0147b16": "慈愍心，受持不通利，樂世法故，莊嚴章句等。",
    "T40n1804_03d:0147b17": "《善見》云：若師猶在，應聽律藏及廣義疏；年別",
    "T40n1804_03d:0147b18": "應受，非一過也；諷誦通利，是名律師恭敬於",
    "T40n1804_03d:0147b19": "律。《佛藏》：五夏已前，依人受學律藏；五夏已後，",
    "T40n1804_03d:0147b20": "具知應學無我人法。《善見》：云何學律，謂讀誦",
    "T40n1804_03d:0147b21": "解義也。《多》云：凡顯德有二：一為名利；二為佛",
    "T40n1804_03d:0147b22": "法眾生，隨時自在，無所障礙。《十誦律》云：除疑",
    "T40n1804_03d:0147b23": "故，得現通聖也。五出家要業。道俗二眾，福智",
    "T40n1804_03d:0147b24": "別修；理須識其分齊，別知其通局。非謂福智",
    "T40n1804_03d:0147b25": "兩異，道俗別行；但由俗網繁多，靜業難繼；道",
    "T40n1804_03d:0147b26": "門閑豫，得專勝行，故分二途。必準兩通，不無",
    "T40n1804_03d:0147b27": "雙遂。今且兩言。出家之人，以身戒心慧為本；",
    "T40n1804_03d:0147b28": "不得造經像寺舍等業，錯亂次第。故唯得指授",
    "T40n1804_03d:0147b29": "法則，勸化俗人；是以僧有法能造，俗有事能",
    "T40n1804_03d:0147c01": "作；終日相由，而執據恒別。若乖法雜亂，失",
    "T40n1804_03d:0147c02": "於聖制者，名滅佛法；各住自分，互相資成，是",
    "T40n1804_03d:0147c03": "住持之士。俗人以金石土木，牙角布帛，而作",
    "T40n1804_03d:0147c04": "佛像；道人修五分法身，學三佛行，名為造像",
    "T40n1804_03d:0147c05": "謂俗以事作，道由法造。俗以紙素竹帛，筆墨抄寫，以為經卷；",
    "T40n1804_03d:0147c06": "道以聞思修慧，為造法也。俗以草木牆字，而",
    "T40n1804_03d:0147c07": "用造寺；道以菩提涅槃智惠宮殿，萬行所住大",
    "T40n1804_03d:0147c08": "乘之宅為寺。雖形事相交，而道意懸隔，不可",
    "T40n1804_03d:0147c09": "亂業而相干雜；能護之者，則知要矣。兼而行",
    "T40n1804_03d:0147c10": "之，盡美盡善；力之不逮，各從本業。上來古德",
    "T40n1804_03d:0147c11": "所遺，今引文證。《智論》云：出家多修智慧，智慧",
    "T40n1804_03d:0147c12": "是解脫因緣；俗人多修福德，福德是樂因緣",
    "T40n1804_03d:0147c13": "故知為樂，則非出家本意。《僧祇》云：供養舍利，造塔寺，非我等",
    "T40n1804_03d:0147c14": "事；彼國王居士，樂福之人，自當供養；比丘事",
    "T40n1804_03d:0147c15": "者，所謂結集三藏，勿令佛法速滅。即初受戒",
    "T40n1804_03d:0147c16": "約告云：當勸化作福、治塔、供養眾僧此是福分；應學",
    "T40n1804_03d:0147c17": "問誦經、勤求聖果此是道分。始終兩修，二途意別。",
    "T40n1804_03d:0147c18": "六遇賊法。《四分》：被賊剝，不得露身行，得罪；當",
    "T40n1804_03d:0147c19": "以軟草，若樹葉覆形，應取長衣著之。無者，若",
    "T40n1804_03d:0147c20": "知友邊、僧中，覓衣著。無者，應問有臥具不？有",
    "T40n1804_03d:0147c21": "者當與；不與者，自開庫取褥被，擿解裁作衣，",
    "T40n1804_03d:0147c22": "覆身出外乞衣；得已，應還；浣染縫治，安置本",
    "T40n1804_03d:0147c23": "處，不者結罪。《善見》：行路見賊賊，即持衣與年",
    "T40n1804_03d:0147c24": "少令走。若賊逐，失衣者，眾中隨得一人，折草",
    "T40n1804_03d:0147c25": "樹葉，付與餘人，使得遮身向寺。因失衣故，或",
    "T40n1804_03d:0147c26": "得白衣服、五大色、不割截乃至外道衣著，不",
    "T40n1804_03d:0147c27": "犯。《毘尼母》：令虛發弓聲，使賊去。《十誦》：賊來，當",
    "T40n1804_03d:0147c28": "擊鐘振鈴擲石，云石下！石下！怖之令去。若逐",
    "T40n1804_03d:0147c29": "失衣，著僧衣還本處；若無人空，隨於近處；有",
    "T40n1804_03d:0148a01": "僧者，付本處還立，應取還之。《僧祇》云：若賊言，",
    "T40n1804_03d:0148a02": "僧物何處？比丘不得示寶處，又不得妄語，應",
    "T40n1804_03d:0148a03": "示房舍床座等佛物，指塔邊供具等。若道中",
    "T40n1804_03d:0148a04": "行有露，令少年在前；有賊獸難，老者在中央；",
    "T40n1804_03d:0148a05": "欲令賊起慈心者，老僧前行。七大小便法。《四",
    "T40n1804_03d:0148a06": "分》：不應久忍大小便；若去時捉廁草；彼廁多",
    "T40n1804_03d:0148a07": "人集，聽在前者；至廁外彈指、若謦咳，令人、非",
    "T40n1804_03d:0148a08": "人知；安衣置杙上、若石草上；若風雨漬者，當",
    "T40n1804_03d:0148a09": "著衣，手堅投，令不觸廁兩邊；堅安脚，漸舉衣",
    "T40n1804_03d:0148a10": "漸蹲，勿令前却近兩邊，使大小便涕唾入廁",
    "T40n1804_03d:0148a11": "孔。餘如常法。已應別處洗穢，留殘水，勿令有",
    "T40n1804_03d:0148a12": "聲；以弊物拭，若手臭，用土、灰、泥、牛屎、石揩、𡐊",
    "T40n1804_03d:0148a13": "揩、澡豆，一一洗之。不得在廁邊受誦經、作衣，",
    "T40n1804_03d:0148a14": "妨餘比丘；見有糞掃，應除之。《五分》，小便器入",
    "T40n1804_03d:0148a15": "房中，密塞口。房外應滿盛水。不得裸身上廁。",
    "T40n1804_03d:0148a16": "《三千威儀》：不洗大小便處，不得坐僧坐具；上",
    "T40n1804_03d:0148a17": "座三寶，若禮無福。應脫袈裟、僧祇支大小便。",
    "T40n1804_03d:0148a18": "八慈濟畜生法。《四分》：慈心解他被繫狗子，出",
    "T40n1804_03d:0148a19": "他被溺豚子，解蘭若處賊繫牛，並不犯。《僧祇》：",
    "T40n1804_03d:0148a20": "有神力，奪賊物人，放諸禽畜，皆云慈作者，不",
    "T40n1804_03d:0148a21": "犯。《十誦》：獵師逐畜入寺，從比丘索，比丘言：那",
    "T40n1804_03d:0148a22": "得還汝。彼去，生疑。佛言：不犯。又被射鹿入寺，",
    "T40n1804_03d:0148a23": "獵師言：此鹿中箭，當更射殺，汝等避箭；諸比",
    "T40n1804_03d:0148a24": "丘不與避，亦不與鹿，便呵已去，去後鹿死。佛",
    "T40n1804_03d:0148a25": "言：應還獵師。若悲壞羅網及獄，但犯吉羅。猪",
    "T40n1804_03d:0148a26": "被箭入寺，比丘言：何處？又是誰猪？無有猪主。",
    "T40n1804_03d:0148a27": "去後白佛，佛言：有如是因緣，當作餘語，不犯。",
    "T40n1804_03d:0148a28": "九避惡畜生法。《五百問》：行路寄鬼神屋宿，不",
    "T40n1804_03d:0148a29": "得有觸擾意，生者犯墮。《四分》：若蛇入屋，若以",
    "T40n1804_03d:0148b01": "筩盛、若繩繫，應解已棄之。若患鼠，入舍應驚",
    "T40n1804_03d:0148b02": "出，若作檻出之。若患蝎蜈蚣蚰蜒入屋者，以",
    "T40n1804_03d:0148b03": "弊物、以泥團、以掃󰆠，盛裏棄之；應解放，勿令",
    "T40n1804_03d:0148b04": "死。有呪蛇法，文廣不出。若窓嚮，患蝙蝠燕雀",
    "T40n1804_03d:0148b05": "入，織作籠疎，若安櫺子。不得在多人住處拾",
    "T40n1804_03d:0148b06": "蝨，聽以器、若毳、若綿弊物，拾著中；若走出，筩",
    "T40n1804_03d:0148b07": "盛蓋塞，繫床脚裏；然律不明養法，準上蛇鼠，",
    "T40n1804_03d:0148b08": "並令出之，不令內死；準須將養，不爾殺生。若",
    "T40n1804_03d:0148b09": "眾鳥鳴亂者，應作聲驚，若彈弓、若打水，令去。",
    "T40n1804_03d:0148b10": "十雜明治病法。《善見》，作醫師，得吉羅。為出家",
    "T40n1804_03d:0148b11": "五眾合藥者，得。若和尚父母，在寺疾病，弟子",
    "T40n1804_03d:0148b12": "亦得為合藥。又父母貧賤，在寺內供養，淨人、",
    "T40n1804_03d:0148b13": "兄弟、姊妹、叔伯、及叔伯母、姨舅，並得為合藥；",
    "T40n1804_03d:0148b14": "無者，自有亦得借用；不還者，勿責。如是乃至",
    "T40n1804_03d:0148b15": "七世。《五百問》：若道人慈心作醫治得，不得取",
    "T40n1804_03d:0148b16": "物自入；前人強與，為福應取。若病，不得服氣",
    "T40n1804_03d:0148b17": "唾腫，同外道故。《四分》：得學呪腹中蟲病、若治",
    "T40n1804_03d:0148b18": "宿食不消、若學呪毒等；為自護，不為活命。患",
    "T40n1804_03d:0148b19": "吐，用頭髮燒末，以水和漉服。患熱，以栴檀塗，",
    "T40n1804_03d:0148b20": "沈水亦佳。患毒，服腐爛藥；已落地者，以水和",
    "T40n1804_03d:0148b21": "漉受服；未墮地者，以器盛之，水和漉服，不須",
    "T40n1804_03d:0148b22": "受。田中泥，亦須水和受服。《五分》：青木香著衣",
    "T40n1804_03d:0148b23": "中，辟蟲。誦呪時，不噉鹽、不眠床，佛聽神呪法",
    "T40n1804_03d:0148b24": "爾。《僧祇》：生癰癤，用小麥研塗之。《十誦》：不淨脂",
    "T40n1804_03d:0148b25": "鹽，得服。《四分》：不淨酥，用灌鼻。",
    "T40n1804_03d:0148b26": "28 沙彌別行篇(下四)沙彌別行篇第二十八此翻為息慈，謂息世染之情，以慈濟群生也。又云初入佛",
    "T40n1804_03d:0148b27": "法，多存俗情，故須息惡行慈也。",
    "T40n1804_03d:0148b28": "沙彌建位，出俗之始；創染玄籍，標心處遠。自",
    "T40n1804_03d:0148b29": "可行教，正用承修；濫迹相濟，世涉多有。然信",
    "T40n1804_03d:0148c01": "為道原功德之母，智是出世解脫之因；夫出",
    "T40n1804_03d:0148c02": "家者，必先此二。如未曉此，徒自剃著，內心無",
    "T40n1804_03d:0148c03": "道，外儀無法；縱放愚情，還同穢俗。所以入法，",
    "T40n1804_03d:0148c04": "至于晧首，觸事面牆者，良由自無奉信，聖智",
    "T40n1804_03d:0148c05": "無因而生；但務養身，寧知出要勝業。故先明",
    "T40n1804_03d:0148c06": "出俗本意，後依意隨解。初中七門：一明出家",
    "T40n1804_03d:0148c07": "元緣，二勸出有益，三障出有損，四行凡罪行，",
    "T40n1804_03d:0148c08": "五行凡福行，六明行聖道行，七大小乘相決",
    "T40n1804_03d:0148c09": "同異。初中，《華嚴》云：「若有不識出家法，樂著生",
    "T40n1804_03d:0148c10": "死不求脫，是故菩薩捨國財，為之出家求寂",
    "T40n1804_03d:0148c11": "靜。五欲所縛不離家，欲令眾生解脫故，示現",
    "T40n1804_03d:0148c12": "不樂處五欲，是故出家求解脫。」以此文證，故",
    "T40n1804_03d:0148c13": "知出家，功由菩薩。《郁伽長者經》、《涅槃經》等，並",
    "T40n1804_03d:0148c14": "有出家之法。二明勸出有益者。《華手經》：菩薩",
    "T40n1804_03d:0148c15": "有四法，轉身當作善來比丘，蓮華化生，現增",
    "T40n1804_03d:0148c16": "壽命：一自樂出家，亦勸助他人，令其出家；二",
    "T40n1804_03d:0148c17": "求於佛法，無有懈倦，亦勸他人；三自行和忍，",
    "T40n1804_03d:0148c18": "亦勸他人；四習行方便，深發大願。《出家功德",
    "T40n1804_03d:0148c19": "經》云：若放男女奴婢人民出家，功德無量。譬",
    "T40n1804_03d:0148c20": "四天下，滿中羅漢，百歲供養；不如有人，為涅",
    "T40n1804_03d:0148c21": "槃故，一日一夜，出家受戒，功德無邊。又如起",
    "T40n1804_03d:0148c22": "七寶塔，至三十天，不如出家功德。《智論》云：出",
    "T40n1804_03d:0148c23": "家人雖破戒，破戒墮罪，罪畢得解脫。如《蓮華",
    "T40n1804_03d:0148c24": "色尼本生經》說。如佛度醉婆羅門，以無量世",
    "T40n1804_03d:0148c25": "來，無出家心，因醉發心，後當得道，因說出家",
    "T40n1804_03d:0148c26": "偈。《本緣經》云：一日一夜出家故，二十劫不墮",
    "T40n1804_03d:0148c27": "三惡。《祇律》：一日一夜出家修梵行，離六百六",
    "T40n1804_03d:0148c28": "千六十歲三塗苦。三障出有損。《出家功德》云：",
    "T40n1804_03d:0148c29": "若為出家者，作留礙抑制，此人斷佛種，諸惡",
    "T40n1804_03d:0149a01": "集身，猶如大海；現得癩病，死入黑闇地獄，無",
    "T40n1804_03d:0149a02": "有出期。四明既出家已，行凡罪行。《大寶積經》",
    "T40n1804_03d:0149a03": "云：出家有二種縳：一見縳，二利養縳。有",
    "T40n1804_03d:0149a04": "二癰瘡：一者求見他過，二者自覆己罪。經中",
    "T40n1804_03d:0149a05": "又言，有二毒箭，雙射其心：一邪命為利，二",
    "T40n1804_03d:0149a06": "樂好衣鉢。《涅槃》云：我涅槃後，濁惡世時，多有",
    "T40n1804_03d:0149a07": "為飢餓故，發心出家，名為禿人；見有持戒、威",
    "T40n1804_03d:0149a08": "儀具足，清淨比丘，護持正法；驅逐令出，若殺",
    "T40n1804_03d:0149a09": "若害。若論罪行，且列五種：所謂貪欲、瞋恚、愛",
    "T40n1804_03d:0149a10": "親、求利、慳嫉等五。並如《別鈔》，隨事引文。五明",
    "T40n1804_03d:0149a11": "出家行凡福行。謂有比丘，出家已後，但知持",
    "T40n1804_03d:0149a12": "戒，不志尚道；以戒為上，餘悉不為，用為非道；",
    "T40n1804_03d:0149a13": "內多瞋怒，自污淨心，情無勝進。此戒取見，見",
    "T40n1804_03d:0149a14": "取煩惱，欲界下業，非上界行；若修世禪，是上",
    "T40n1804_03d:0149a15": "界業，終退生死，未有出期；乃至多聞、布施、講",
    "T40n1804_03d:0149a16": "經、誦習，並是欲有，未成無漏。《智論》云：世間法",
    "T40n1804_03d:0149a17": "者，孝順父母、供養沙門、布施持戒、四禪四無",
    "T40n1804_03d:0149a18": "色定、念佛法僧、九想等是。《成論》云：於持戒、多",
    "T40n1804_03d:0149a19": "聞、禪定等少利事中，自以為足；以貪著此少",
    "T40n1804_03d:0149a20": "利事故，忘失大利。智者不應貪著小利，忘失",
    "T40n1804_03d:0149a21": "大利。六明出家行聖道行。但出聖道，無始未",
    "T40n1804_03d:0149a22": "曾，皆由著世慣習難捨。今既拔俗，必行聖業。",
    "T40n1804_03d:0149a23": "經中乃多，要分三位：一者小乘人行。觀事生",
    "T40n1804_03d:0149a24": "滅，知無我人善惡等性。二小菩薩行。觀事生",
    "T40n1804_03d:0149a25": "滅，知無我人善惡等相。三大菩薩行。觀事是",
    "T40n1804_03d:0149a26": "心，意言分別。故《攝論》云：從願樂位，至究竟位，",
    "T40n1804_03d:0149a27": "名觀中，緣意言分別為境。離此無別餘法。上",
    "T40n1804_03d:0149a28": "二別行，如餘所明。若入道方便，除疑捨障；要拔",
    "T40n1804_03d:0149a29": "諸行，常志行者；如別行門二十卷中，具廣分",
    "T40n1804_03d:0149b01": "別。七明大小乘相決同異。三乘道行，如上已",
    "T40n1804_03d:0149b02": "明。今通決正，不出三學；一切聖人，無不行此。",
    "T40n1804_03d:0149b03": "若據二乘，戒緣身口，犯則問心，執則障道，是",
    "T40n1804_03d:0149b04": "世善法；違則障道，不免三塗。定約名色，緣修",
    "T40n1804_03d:0149b05": "生滅為理；二乘同觀，亦無諦緣之別。故《佛性",
    "T40n1804_03d:0149b06": "論》云：二乘之人，約虛妄觀無常等相，以為真",
    "T40n1804_03d:0149b07": "如。慧，取觀照；與定，義別體同。若據大乘，戒分",
    "T40n1804_03d:0149b08": "三品：律儀一戒，不異聲聞，非無二三有異；護",
    "T40n1804_03d:0149b09": "心之戒，更過恒式。《智論》問云：菩薩住於實相，",
    "T40n1804_03d:0149b10": "不得一法，得破戒不？答曰：以住於實相故，尚",
    "T40n1804_03d:0149b11": "不作福，何況作罪；雖種種因緣，不破戒人。問：",
    "T40n1804_03d:0149b12": "《地持》云，寧起身見，不惡取空；《佛藏》：寧起斷滅",
    "T40n1804_03d:0149b13": "見，不起我想；二言何違？答：《地持》為存世法，則",
    "T40n1804_03d:0149b14": "有善業；惡取空者，交壞世人善心，無益自他。",
    "T40n1804_03d:0149b15": "《佛藏》勸斷滅見，雖現非善利，後因保著心少，",
    "T40n1804_03d:0149b16": "便得解脫。各有所明。問：菩薩寧起貪心，不一",
    "T40n1804_03d:0149b17": "念起瞋，由瞋違生故；若爾，得起貪不？《智論》云：",
    "T40n1804_03d:0149b18": "如色界天，猶斷五蓋、十不善，得生彼梵世天；",
    "T40n1804_03d:0149b19": "無始來不斷欲惡者，尚不得生。況出聖道，遠離",
    "T40n1804_03d:0149b20": "欲惡，本所不得；今若有欲，何可得耶？《攝論》云：",
    "T40n1804_03d:0149b21": "菩薩得無分別智，一切塵不顯現；由有勝智",
    "T40n1804_03d:0149b22": "方便，具行殺生等十惡，由前有利益故，自無",
    "T40n1804_03d:0149b23": "染濁過失；縱有利益，有過失不應行。準此，初",
    "T40n1804_03d:0149b24": "地已上，方得用此無分別智，故地前不合。《涅",
    "T40n1804_03d:0149b25": "槃》：持息世譏嫌戒，與性重戒無別；因說菩薩",
    "T40n1804_03d:0149b26": "持戒相，羅剎乞浮囊喻，明五篇六聚護罪法。",
    "T40n1804_03d:0149b27": "又云：若未住不動地，有因緣故得破戒；此則",
    "T40n1804_03d:0149b28": "八地以上，或可淨心地以上。若論定慧，小觀",
    "T40n1804_03d:0149b29": "相空，深觀唯識。鈍見空時，不分別色；利知唯",
    "T40n1804_03d:0149c01": "識，不分別空。且分大小二乘，略知途略。但相",
    "T40n1804_03d:0149c02": "似道、相似善，難知難學，多墮邪林；理須通學，",
    "T40n1804_03d:0149c03": "方堪正觀，不以誦語，而為道業。如《十住婆沙》",
    "T40n1804_03d:0149c04": "及《十地》中說。又經云：以因多聞，得智惠故，便",
    "T40n1804_03d:0149c05": "入佛法。不得頓學，猶如太海。又以三事，驗三",
    "T40n1804_03d:0149c06": "道也：凡夫但自為，二乘自為兼他，大乘唯為",
    "T40n1804_03d:0149c07": "於他；此三發意別，故成果亦別。若論緣事，心",
    "T40n1804_03d:0149c08": "乖事同。且知大略而已。就後段中，更分為五：",
    "T40n1804_03d:0149c09": "一明出家具緣，二作法不同，三受戒方式，四",
    "T40n1804_03d:0149c10": "隨戒相，五雜行教示。初中，《僧祇》：七歲解知好",
    "T40n1804_03d:0149c11": "惡者，應與出家；八十、九十太老，過七十臥起",
    "T40n1804_03d:0149c12": "須人，不聽度；若能修習諸業，聽出家。若太老",
    "T40n1804_03d:0149c13": "太小，已出家不應驅出，比丘越悔。《央掘經》：老",
    "T40n1804_03d:0149c14": "母求佛出家，佛以偈止：「汝今年衰老，出家時",
    "T40n1804_03d:0149c15": "已過；但當深信心，以法自穌息。」淨飯王求佛",
    "T40n1804_03d:0149c16": "出家，律中佛言：但觀無常諸行，足以得道，不",
    "T40n1804_03d:0149c17": "須出家。《智論》云：若二根、無根者，毘尼中，以無",
    "T40n1804_03d:0149c18": "得道根故，不得出家。失男女相，其心不定，結",
    "T40n1804_03d:0149c19": "使多，智惠淺薄故。大乘中，無所不容；但以其",
    "T40n1804_03d:0149c20": "心邪曲，難可拔濟；如稠林曳曲水故，不得入",
    "T40n1804_03d:0149c21": "佛法中。《善見》：欲燒寺者，聽不白父母，得度出",
    "T40n1804_03d:0149c22": "家。《五百問》云：父母王法，不聽盜度，犯重。此謂",
    "T40n1804_03d:0149c23": "教化示導，令棄背課役故；如論中，得度，違王",
    "T40n1804_03d:0149c24": "教，吉羅；自來者，得。又云：若賊捉比丘賣，後來",
    "T40n1804_03d:0149c25": "投比丘；初時得，經主不得；若主賜姓放出，經",
    "T40n1804_03d:0149c26": "無正文。《僧祇》：欲新出家者，先說苦事，謂一食、",
    "T40n1804_03d:0149c27": "一住、一眼、少飲食、多學問。言能不？答可者，方",
    "T40n1804_03d:0149c28": "得受之。《四分》：不得畜二沙彌，若畜者，須乞；畜",
    "T40n1804_03d:0149c29": "眾具德，如度人法中。《祇》中：不得畜眾多沙彌，",
    "T40n1804_03d:0150a01": "聽一，極至三人。若大德比丘，多人與兒令度，",
    "T40n1804_03d:0150a02": "苦勸與猶人故不從；遣與餘人，得自教詔。有",
    "T40n1804_03d:0150a03": "三品：從七歲至十三，名驅烏沙彌；從十四至",
    "T40n1804_03d:0150a04": "十九，名應法沙彌；從二十至七十，名字沙彌。《五",
    "T40n1804_03d:0150a05": "百問》云：若出家已，後盜本家中物，犯棄。何以",
    "T40n1804_03d:0150a06": "故？初出家時，一切捨，非己物。本伏藏、本債息",
    "T40n1804_03d:0150a07": "亦同。二作法者，欲出家者，至僧伽藍中，立眼見",
    "T40n1804_03d:0150a08": "耳不聞處。作單白和僧，使大眾知聞，為成問",
    "T40n1804_03d:0150a09": "答無失，如律中度巧師兒說。羯磨云：「大德僧",
    "T40n1804_03d:0150a10": "聽！是某甲，從某甲求剃髮。若僧時到僧忍聽：某",
    "T40n1804_03d:0150a11": "甲從某甲剃髮。白如是。」律云：若僧和合者善；",
    "T40n1804_03d:0150a12": "不爾者，房房語令知。作已，應與剃髮。先請和",
    "T40n1804_03d:0150a13": "尚。應具儀，教云：「大德一心念！我某甲，請大德",
    "T40n1804_03d:0150a14": "為和尚，願大德為我作和尚，我依大德故，得",
    "T40n1804_03d:0150a15": "剃髮出家。慈愍故！」三請。其阿闍梨文，亦準此",
    "T40n1804_03d:0150a16": "謂剃髮及受十戒二師。應以諸部會明，立出家儀式。在於",
    "T40n1804_03d:0150a17": "露地，香水洒之，周匝七尺，四角懸幡。中安一",
    "T40n1804_03d:0150a18": "座，擬出家者；復說二勝座，擬二師坐。欲出家",
    "T40n1804_03d:0150a19": "者，著本俗服，拜辭父母尊者訖，口說偈言：「流",
    "T40n1804_03d:0150a20": "轉三界中，恩愛不能脫，棄恩入無為，真實報",
    "T40n1804_03d:0150a21": "恩者。」乃脫俗服出《清信士度人經》。《善見》云：以香湯洗",
    "T40n1804_03d:0150a22": "浴，除白衣氣，仍著出家衣。正得著泥洹僧、僧",
    "T40n1804_03d:0150a23": "祇支，未得著袈裟，便入道場出《度人經》。來至和尚前，",
    "T40n1804_03d:0150a24": "互跪。和尚應生兒想，不得生污賤心；弟子於",
    "T40n1804_03d:0150a25": "師，生父想。應為說髮、毛、爪、齒、皮。何以故？有",
    "T40n1804_03d:0150a26": "人曾觀此五，今為落髮，即發先業，便得悟道。",
    "T40n1804_03d:0150a27": "如羅睺羅，落髮未竟，便得羅漢。如熟癰待刺，",
    "T40n1804_03d:0150a28": "蓮華待日。為說法已，向阿闍梨前坐出《善見論》，以",
    "T40n1804_03d:0150a29": "香湯灌頂，讚云：「善哉大丈夫！能了世無常，捨",
    "T40n1804_03d:0150b01": "俗趣泥洹，希有難思議。」教禮十方佛竟，行者",
    "T40n1804_03d:0150b02": "說偈言：「歸依大世尊，能度三有苦，亦願諸眾",
    "T40n1804_03d:0150b03": "生，普入無為樂。」阿闍梨乃為剃髮。旁人為誦",
    "T40n1804_03d:0150b04": "出家唄云：「毀形守志節，割愛無所親，棄家弘",
    "T40n1804_03d:0150b05": "聖道，願度一切人」出《度人經》。與剃髮時，當頂留五三",
    "T40n1804_03d:0150b06": "周羅髮，來至和尚前，互跪，和尚問云：「今為汝",
    "T40n1804_03d:0150b07": "去頂髮，可不？」答言：「爾。」便為除之。除已，和尚授",
    "T40n1804_03d:0150b08": "與袈裟，便頂戴受，受已，還和尚。如是三反，",
    "T40n1804_03d:0150b09": "和尚為著之出《善見論》，說偈言：「大哉解脫服！無相",
    "T40n1804_03d:0150b10": "福田衣，披奉如戒行，廣度諸眾生。」禮佛訖，行",
    "T40n1804_03d:0150b11": "遶三匝，說自慶偈：「遇哉值佛者，何人誰不喜，",
    "T40n1804_03d:0150b12": "福願與時會，我今獲法利。」禮大眾及二師已，",
    "T40n1804_03d:0150b13": "在下坐，受六親拜，賀出家離俗，心懷遠大；父",
    "T40n1804_03d:0150b14": "母等皆為作禮，悅其道意。中前剃髮出《度人經》。《毘尼",
    "T40n1804_03d:0150b15": "母》云：剃髮著袈裟已，然後受三歸五戒等。三",
    "T40n1804_03d:0150b16": "受戒法者。分三：初緣，二體，三相。初中，集僧已，",
    "T40n1804_03d:0150b17": "安受者見處立，作法同前。白言：「大德僧聽！彼",
    "T40n1804_03d:0150b18": "某甲，從某甲出家。若僧時到僧忍聽：某甲從",
    "T40n1804_03d:0150b19": "某甲出家。白如是。」《五百問》云：二人得度沙彌，",
    "T40n1804_03d:0150b20": "一人不合。《五分》、《十誦》：先與五戒，後受十戒。《善",
    "T40n1804_03d:0150b21": "見》：當禮僧足，往闍梨所，禮已，互跪合掌，教言：",
    "T40n1804_03d:0150b22": "「汝當隨我語，教汝受三歸。」答云：「爾！」《出要律儀》",
    "T40n1804_03d:0150b23": "云捉師衣角者，出在人情，世末流變也。律文",
    "T40n1804_03d:0150b24": "似對僧所。理須生建立勝緣，應問遮難，一同",
    "T40n1804_03d:0150b25": "僧法；必若有者，五戒不發，何況具、十。文如僧",
    "T40n1804_03d:0150b26": "中。二明戒體。文云：「我某甲，歸依佛，歸依法，歸",
    "T40n1804_03d:0150b27": "依僧。我今隨佛出家，某甲為和尚，如來至真",
    "T40n1804_03d:0150b28": "等正覺，是我世尊三說。」「我某甲，歸依佛竟，歸依法",
    "T40n1804_03d:0150b29": "竟，歸依僧竟。我今隨佛出家已，某甲為和尚，",
    "T40n1804_03d:0150c01": "如來至真等正覺，是我世尊三說。」次三明相：「盡形",
    "T40n1804_03d:0150c02": "壽不殺生，是沙彌戒，能持不？」答：「能。」不偷盜、不",
    "T40n1804_03d:0150c03": "淫、不妄語、不飲酒，不著華鬘、好香塗身，不歌舞",
    "T40n1804_03d:0150c04": "倡伎、亦不往觀聽，不得高廣大床上坐，不得非",
    "T40n1804_03d:0150c05": "時食，不得捉錢、生像金銀、寶物，並準初法，一一",
    "T40n1804_03d:0150c06": "牒問；答言能者。又云：「是沙彌十戒，盡形壽不",
    "T40n1804_03d:0150c07": "得犯。」授戒相已，為說出家功德，高於須彌，深",
    "T40n1804_03d:0150c08": "於巨海，廣於虛空；自餘說法，隨時臨辯云云。戒",
    "T40n1804_03d:0150c09": "相中未顯者，如高床，謂八指以上。《增一》云：八",
    "T40n1804_03d:0150c10": "種床等，如〈隨相〉中。生像者，《僧祇》、《善見》云：生色",
    "T40n1804_03d:0150c11": "似色，即像也。生金像銀，胡漢二彰。《四分》：大小",
    "T40n1804_03d:0150c12": "持戒中，沙彌具得七支，并餘遮戒，準如僧尼",
    "T40n1804_03d:0150c13": "二律，下三眾通結吉羅。故知且列十戒，喜犯",
    "T40n1804_03d:0150c14": "前標；餘所未知，二師別教，如大僧四重之例。",
    "T40n1804_03d:0150c15": "又由志弱，未堪四依，故不列之；或路無也，豈",
    "T40n1804_03d:0150c16": "得不得不行。次為說五德，如《福田經》云：一",
    "T40n1804_03d:0150c17": "者發心出佩道故；二者毀其形好，應法服故；",
    "T40n1804_03d:0150c18": "三者委棄身命，遵崇道故；四者永割親愛，無",
    "T40n1804_03d:0150c19": "適莫故；五者志求大乘，為度人故。次為說六",
    "T40n1804_03d:0150c20": "念法，大同僧中；不同俗人佛法僧等六也；由",
    "T40n1804_03d:0150c21": "制通沙彌故。至第三念時云：「我今年若干，某",
    "T40n1804_03d:0150c22": "年月日時，受十戒。」以律制生年次第，又出家",
    "T40n1804_03d:0150c23": "年次第，二俱須知。《僧祇》云：應為說十數：一一",
    "T40n1804_03d:0150c24": "切眾生皆依仰食，二名色，三痛痒想，四四諦，",
    "T40n1804_03d:0150c25": "五五陰，六六入，七七覺意，八八正道，九九眾",
    "T40n1804_03d:0150c26": "生居，十十一切入。沙彌法應如是數。準此，為",
    "T40n1804_03d:0150c27": "破十種外道者：初破自餓外道。彼以洮糠飲",
    "T40n1804_03d:0150c28": "汁，飡風服氣等。二為破自然外道。如犢子飲",
    "T40n1804_03d:0150c29": "乳，棘尖烏黑，火上水下，風輕地重；並無有因，",
    "T40n1804_03d:0151a01": "自然而生。三為破梵夫為因外道。自在梵王，",
    "T40n1804_03d:0151a02": "眾生父母；眾生瞋喜，由於彼天。四者破無因",
    "T40n1804_03d:0151a03": "果外道。如外草木自生自死，人亦同之。五破",
    "T40n1804_03d:0151a04": "神我外道。執於身中，別有神我，以為宰主。六",
    "T40n1804_03d:0151a05": "破一識外道。如一室六局，獼猴遍歷；根亦如",
    "T40n1804_03d:0151a06": "是，一識通遊。七為破不修外道。以却順觀見，",
    "T40n1804_03d:0151a07": "八萬劫外更不見境，號為冥諦涅槃；如轉縷",
    "T40n1804_03d:0151a08": "丸高山，縷盡丸止，何須修道等。八者為破邪",
    "T40n1804_03d:0151a09": "因外道。或持鳥雞鹿狗牛兔等戒，或修八禪，",
    "T40n1804_03d:0151a10": "或修邪惠邪進，以為真道，背於八正。九破色",
    "T40n1804_03d:0151a11": "無色天，計涅槃外道。以二界有無想定、非想",
    "T40n1804_03d:0151a12": "定，心沈沒處，謂是窮理，此乃眾生所居。十者",
    "T40n1804_03d:0151a13": "破色空外道。以外道用色破欲有，以空破色",
    "T40n1804_03d:0151a14": "有，謂空至極。今立十處，但是自心運用多少；",
    "T40n1804_03d:0151a15": "實唯一識，本無前境。妄立是非，我見不除，還",
    "T40n1804_03d:0151a16": "受生死。故《智論》云：外道能生禪定船，度欲色",
    "T40n1804_03d:0151a17": "界海；無色如大海深廣，不能度；由不破我心",
    "T40n1804_03d:0151a18": "故。此上具出破相。擬輒賊住，來者問之。《善見》",
    "T40n1804_03d:0151a19": "云：若欲試知是比丘眾，當問何法持三衣等。",
    "T40n1804_03d:0151a20": "四明隨戒相。沙彌行事，法用同僧；羯磨一法，",
    "T40n1804_03d:0151a21": "不在數例；自餘眾行，並制同修。如說戒自恣，",
    "T40n1804_03d:0151a22": "既是常行，不得別眾；約盡界集，自然遠近，亦",
    "T40n1804_03d:0151a23": "同僧法。《明了論》中，乃至優婆塞，亦有別界別",
    "T40n1804_03d:0151a24": "施。所對之人，昔用比丘。今解不然。各別有法，",
    "T40n1804_03d:0151a25": "兩不足數，不可通用，還以沙彌為對；無者，同",
    "T40n1804_03d:0151a26": "僧心念也。《五百問》中，無沙彌，大比丘亦同作",
    "T40n1804_03d:0151a27": "法。亦隨所存。次明秉法，類通眾別。先明對首",
    "T40n1804_03d:0151a28": "持二衣法。《薩婆多》：沙彌受戒已，應持上下二",
    "T40n1804_03d:0151a29": "衣，一當欝多羅僧，二當安陀會。財體是非、作",
    "T40n1804_03d:0151b01": "之方法、失衣分齊，一同僧中，唯受持少別。應",
    "T40n1804_03d:0151b02": "對一受戒無犯沙彌，手執上衣云：「長老一心",
    "T40n1804_03d:0151b03": "念！我某甲沙彌，此漫欝多羅僧受持三說。下衣準此。律無",
    "T40n1804_03d:0151b04": "受法，準《十誦》文如此。」受持鉢法、受持坐具，一同僧法，唯改",
    "T40n1804_03d:0151b05": "沙彌名為異；乃至尼中二眾，亦同持之。百一",
    "T40n1804_03d:0151b06": "供具，例同無異。若畜長衣，請二衣施主，亦同",
    "T40n1804_03d:0151b07": "僧法；說淨之本亦同；藥鉢準此。若得錢寶，《薩",
    "T40n1804_03d:0151b08": "婆多》亦請白衣為之。以沙彌戒中，正同僧故，",
    "T40n1804_03d:0151b09": "不得自畜。若犯長衣鉢等，皆犯捨墮；懺罪一",
    "T40n1804_03d:0151b10": "同僧法，界內集人作之；不受戒者，亦無別眾；",
    "T40n1804_03d:0151b11": "文同大僧，唯以突吉羅一罪為別，至時改之。",
    "T40n1804_03d:0151b12": "若犯提舍已下，上及僧殘，並須懺悔；有覆須",
    "T40n1804_03d:0151b13": "治，唯以吉羅為定。若波羅夷，律云：三眾突吉",
    "T40n1804_03d:0151b14": "羅，滅擯。餘有安居、受日等事，例同大僧。《十誦》：",
    "T40n1804_03d:0151b15": "制五眾安居，五眾受日。《四分》：三時遊行戒，三",
    "T40n1804_03d:0151b16": "眾亦結罪。故須知之。二明眾法。有通別二途。",
    "T40n1804_03d:0151b17": "若通行者。大僧說戒日，沙彌多具華香湯水，供",
    "T40n1804_03d:0151b18": "僧眾具，於布薩處，張施羅列。鳴稚將了，並須",
    "T40n1804_03d:0151b19": "盡集；有緣，囑授受籌。大僧作法，一如常式。至",
    "T40n1804_03d:0151b20": "說戒序訖，戒師云：「未受具戒者出。」諸沙彌等",
    "T40n1804_03d:0151b21": "各從座起；執坐具，在僧前禮已，互跪；上座告",
    "T40n1804_03d:0151b22": "云：「此眾僧布薩說戒，汝未受具足，不豫聞之；",
    "T40n1804_03d:0151b23": "各隨本業誦習，謹慎莫放逸！至鳴稚時，同赴",
    "T40n1804_03d:0151b24": "堂來。」告已，隨次出。若別行者。沙彌有都集處，",
    "T40n1804_03d:0151b25": "鳴稚訖，二眾各集《十誦》，令差一沙彌撿挍。行法一同僧中。行",
    "T40n1804_03d:0151b26": "籌訖，將至僧中，付僧維那，總合唱數；彼送籌",
    "T40n1804_03d:0151b27": "者，還來本處。差一人為說戒師，誦《沙彌戒經》，",
    "T40n1804_03d:0151b28": "謂《愛道尼經》，及五德十數等。若誦訖，僧中未",
    "T40n1804_03d:0151b29": "徹者，隨時誦經說法。至鳴稚時，總來赴堂；隨",
    "T40n1804_03d:0151c01": "次入僧中，於常坐處，互跪合掌；彼說戒師，為",
    "T40n1804_03d:0151c02": "說明人能護戒已後文。此與大僧相涉行用，",
    "T40n1804_03d:0151c03": "看僧說戒中。若自恣者，準說戒中，別堂作法，",
    "T40n1804_03d:0151c04": "送籌合唱。若通作者，僧自恣已，五德來向沙",
    "T40n1804_03d:0151c05": "彌處；互跪，說僧自恣之文，以犯舉兩通故。若",
    "T40n1804_03d:0151c06": "界中人少，對首作法，一同眾法對首；無人者，",
    "T40n1804_03d:0151c07": "同眾法心念。五雜料簡。其沙彌威儀進止，凡",
    "T40n1804_03d:0151c08": "所造修，律並制同僧，唯罪結一品。餘如《沙彌",
    "T40n1804_03d:0151c09": "威儀經》、《三千威儀》，及〈隨戒〉中具明，不復重出，",
    "T40n1804_03d:0151c10": "略指同也。《毘尼母》：沙彌法，應知慚愧，善住。奉",
    "T40n1804_03d:0151c11": "事師法中，不應懈怠放恣。當自慎身口，卑己",
    "T40n1804_03d:0151c12": "敬人；常樂持戒，莫樂謂戲；不應自恃才力，復",
    "T40n1804_03d:0151c13": "莫輕躁；應知羞耻，不說無定亂言；唯庠序合",
    "T40n1804_03d:0151c14": "理，自知淨不淨法。常逐二師，讀誦經法。一切",
    "T40n1804_03d:0151c15": "僧中，若有所作，皆不得違。如是廣知。《薩婆多》：",
    "T40n1804_03d:0151c16": "沙彌不為三寶緣有利益者而掘地，犯罪。《五",
    "T40n1804_03d:0151c17": "分》：下三眾，無故造罪，亦吉羅。《四分律》結吉羅，",
    "T40n1804_03d:0151c18": "謂無緣而損傷。乃至不受食、殘宿、自煮等，無",
    "T40n1804_03d:0151c19": "人則開；有淨人故作，則結吉羅。例之。《五分》：若",
    "T40n1804_03d:0151c20": "罰沙彌，先語其師；師亦不應非法助沙彌。若",
    "T40n1804_03d:0151c21": "治罰，應作種種苦使，掃地、除糞、摙石治階道。",
    "T40n1804_03d:0151c22": "若不為和尚、闍梨及餘人作使，應語如法供",
    "T40n1804_03d:0151c23": "給和尚、眾僧作使，次至應作。不應遮不與僧",
    "T40n1804_03d:0151c24": "中利養，此是施主物。《四分》：從大比丘下，次第",
    "T40n1804_03d:0151c25": "與沙彌房舍、臥具；若不能愛護，不應與。若利",
    "T40n1804_03d:0151c26": "養，隨次與之。有人言，下三眾，律並制罪者，謂",
    "T40n1804_03d:0151c27": "是剩結，非是實罪。此是人語，聖教正翻實錄，",
    "T40n1804_03d:0151c28": "彌須敬行。",
    "T40n1804_03d:0151c29": "29 尼眾別行篇(下四)尼眾別行篇第二十九《善見》云：尼者，女也；阿摩者，母也。重尼，故稱之。",
    "T40n1804_03d:0152a01": "比丘尼眾，細行眾多。同大僧者，如上所列；有",
    "T40n1804_03d:0152a02": "無輕重，隨事已分。今簡取唯別者，共為此科；",
    "T40n1804_03d:0152a03": "使臨事即披，不事浮漫也。所以在沙彌後者，",
    "T40n1804_03d:0152a04": "《智論》云：尼得無量律儀故，次應比丘後；佛以",
    "T40n1804_03d:0152a05": "儀法不便，故在沙彌後。就中分三，即尼三眾。",
    "T40n1804_03d:0152a06": "前明大尼七別：一受戒，二懺罪，三說戒，四安",
    "T40n1804_03d:0152a07": "居受日，五自恣，六隨戒，七師徒雜行。初中，前",
    "T40n1804_03d:0152a08": "明畜眾。《四分》：尼滿十二歲，欲度人者，應白二",
    "T40n1804_03d:0152a09": "羯磨，請尼僧聽許。不乞者，愛具，犯墮；依止、式",
    "T40n1804_03d:0152a10": "叉、沙彌尼，吉羅。比丘通結吉羅。其乞法與白",
    "T40n1804_03d:0152a11": "二法，如常所顯。若得羯磨已，一年中度一大",
    "T40n1804_03d:0152a12": "尼，一六法，一沙彌尼，一依止。隔年又得，義須",
    "T40n1804_03d:0152a13": "重與法也。次明受大戒法。文如常引，但出非",
    "T40n1804_03d:0152a14": "法有濫相者。受前八法。初請和尚、二闍梨，一",
    "T40n1804_03d:0152a15": "準僧中。所以云，我依阿姨者，此學佛召愛道",
    "T40n1804_03d:0152a16": "之號，相傳不絕。威儀問難中，必須委曲顯示",
    "T40n1804_03d:0152a17": "難相，并及諸遮，亦如僧中，以正要急故。乃至",
    "T40n1804_03d:0152a18": "本法以來，具依常法；一事或差，不成受也。餘",
    "T40n1804_03d:0152a19": "並如前〈受戒〉中。二正受戒體。初緣分五。初明",
    "T40n1804_03d:0152a20": "來往是非者。《四分》云：若作本法已，即日往大",
    "T40n1804_03d:0152a21": "僧中，不者犯罪。有人就尼寺與受戒者，不成。",
    "T40n1804_03d:0152a22": "《薩婆多師資傳》云：非法，不成。如端正難緣，尚",
    "T40n1804_03d:0152a23": "自遣信；此無難緣，縱有不合。有人就尼寺外，",
    "T40n1804_03d:0152a24": "結界而受者，律無定決；然情為尼故來，非法",
    "T40n1804_03d:0152a25": "有罪；若判得戒，亦可通之。問：尼得僧寺作本",
    "T40n1804_03d:0152a26": "法不？答：如《明了論》：僧界中為尼立界，令尼作",
    "T40n1804_03d:0152a27": "法；依式結界而受，理得無過。問：本法人名作",
    "T40n1804_03d:0152a28": "何等？有戒以不？答：但是戒緣，未發具足，而",
    "T40n1804_03d:0152a29": "律中名為比丘尼也。二明僧尼數量者。有人",
    "T40n1804_03d:0152b01": "作本法已，將二三尼，將本法尼往僧中而受",
    "T40n1804_03d:0152b02": "者。若依律本，比丘尼僧，應將受戒者至大僧",
    "T40n1804_03d:0152b03": "中；乃至文云，二部僧具足滿；故知僧尼二十",
    "T40n1804_03d:0152b04": "人也。《僧祇律》：尼受戒法，名二十眾；既有定數，",
    "T40n1804_03d:0152b05": "前行非法。《五分》明文，彼云：彼和尚、闍梨，復集",
    "T40n1804_03d:0152b06": "十尼僧，住比丘僧中，在羯磨師前小遠，兩膝",
    "T40n1804_03d:0152b07": "著地，乞戒。三明尼須結界。有人不立比法。然",
    "T40n1804_03d:0152b08": "此一法，二眾同秉，各有別眾；非界無以攝人，",
    "T40n1804_03d:0152b09": "非界無以羯磨。若不信須結，但僧獨作，應成；",
    "T40n1804_03d:0152b10": "事則不爾，故知須結，審委無疑。應自然界，尼",
    "T40n1804_03d:0152b11": "僧盡集，唱相結之；本法尼者，且置自然界外；",
    "T40n1804_03d:0152b12": "下二眾，同住無妨。又如尼懺僧殘，二眾各結，",
    "T40n1804_03d:0152b13": "受隨俱同也。此結界法，佛法東流，行事者用",
    "T40n1804_03d:0152b14": "之，有不立者少；然中國僧來傳法，通有賢聖，",
    "T40n1804_03d:0152b15": "不共非奪。四安置儀式。應在二眾各結界內，",
    "T40n1804_03d:0152b16": "長鋪兩席，使中央空二三尺許，令申手相及。",
    "T40n1804_03d:0152b17": "諸本法尼，多者兩處安置；一眾多聚處，二單",
    "T40n1804_03d:0152b18": "身在僧前。一一召來，入眾教乞；得戒已，令在",
    "T40n1804_03d:0152b19": "大尼下坐；待竟，總為說相。五入戒法中。先須",
    "T40n1804_03d:0152b20": "請戒師。律無正文，準前須請。以外受法、問難、",
    "T40n1804_03d:0152b21": "戒體、隨相，一一準僧中行之。二明懺罪法。初",
    "T40n1804_03d:0152b22": "篇有犯，無覆、有悔，亦開懺悔；同僧懺法。二篇",
    "T40n1804_03d:0152b23": "一法，覆藏全無；六夜，改僧制限半月。以尼女",
    "T40n1804_03d:0152b24": "弱，情垢既多，要假大僧，受隨皆爾。若欲懺者，",
    "T40n1804_03d:0152b25": "二部中行，各滿四人，半月悔過；及至出罪，各",
    "T40n1804_03d:0152b26": "具二十。但道風漸替，知犯，不知有悔；縱有懺",
    "T40n1804_03d:0152b27": "心，集眾難得；故闕而不載。偷蘭已下，乃至吉",
    "T40n1804_03d:0152b28": "羅，各有懺儀，如中卷列；唯當部自結，稱名大",
    "T40n1804_03d:0152b29": "姊為異；餘辭並同。三說戒請法儀。《善見》云：初",
    "T40n1804_03d:0152c01": "為女人鈍根故，盡聽尼往僧寺受教；後為人譏",
    "T40n1804_03d:0152c02": "故，開五人來；猶致譏，聽僧往尼寺。《四分》無文，",
    "T40n1804_03d:0152c03": "意同。二差人請法。於說戒日，白二差之，文如",
    "T40n1804_03d:0152c04": "常說。《四分》：白二，差一人已，差二三人為伴，往僧",
    "T40n1804_03d:0152c05": "寺中。至所囑人所，曲身低頭，合掌云：「某寺尼",
    "T40n1804_03d:0152c06": "眾和合，禮比丘僧足，求請教授尼人三說。」當囑",
    "T40n1804_03d:0152c07": "主人，無病、有智者，明日應問可不。準此，僧中，",
    "T40n1804_03d:0152c08": "於布薩日，豫差一人，擬受囑授。於己房外，設",
    "T40n1804_03d:0152c09": "一床座，尼至時來，餘人示之。彼尼至房所，囑",
    "T40n1804_03d:0152c10": "授者詣座坐，令一比丘為伴，立之。受尼語已，",
    "T40n1804_03d:0152c11": "告云：「待日晚說戒時，為諮眾僧，未知有不？」然",
    "T40n1804_03d:0152c12": "尼眾為欲別請，為依僧次，隨語答領。又告云：",
    "T40n1804_03d:0152c13": "「明日可來此，問取進不？」尼便辭退。《僧祇》云：尼",
    "T40n1804_03d:0152c14": "凡入僧寺，當在門屋下先白。比丘當籌量，若",
    "T40n1804_03d:0152c15": "尼賢善，自又無事，著衣服具者，聽入；反此不",
    "T40n1804_03d:0152c16": "聽。比丘入尼寺亦爾。彼至說戒時，如上僧布",
    "T40n1804_03d:0152c17": "薩法，問答已。至明日尼來，如前威儀，告云：「昨",
    "T40n1804_03d:0152c18": "夜僧集，具傳所請，無有教誡人，又無能說法",
    "T40n1804_03d:0152c19": "者。雖然，上座有勅，語尼眾，當勤行道，謹慎莫",
    "T40n1804_03d:0152c20": "放逸！」使尼合掌云：「頂戴受持！」便禮足，辭退。至",
    "T40n1804_03d:0152c21": "寺即鳴稚集眾，不來者說欲。諸尼雲集，並立",
    "T40n1804_03d:0152c22": "堂中，依位合掌。使尼至上座首，打靜已，白云：",
    "T40n1804_03d:0152c23": "「白眾僧！僧差我某甲，往僧中請教授；而僧云：",
    "T40n1804_03d:0152c24": "『無有教授人，及說法者。』」并傳上座勅已。諸尼",
    "T40n1804_03d:0152c25": "合掌：「頂戴受持！」然後禮唱而退。出在《十》、《五》、《祇》",
    "T40n1804_03d:0152c26": "等三律。問：此教誡非羯磨法，何須取欲？答：此",
    "T40n1804_03d:0152c27": "集僧之誡授，不來者犯罪。準《僧祇》：若尼老病",
    "T40n1804_03d:0152c28": "等緣，不能聽教授；雖無羯磨，教授義通，佛令",
    "T40n1804_03d:0152c29": "說欲。乃至自恣使還，準說可知。《四分》：若比丘",
    "T40n1804_03d:0153a01": "僧盡病，應遣信往，禮拜問訊。若別眾、若不和",
    "T40n1804_03d:0153a02": "合、若眾不滿，亦遣信禮拜問訊。若尼僧盡病、",
    "T40n1804_03d:0153a03": "若尼眾不和合、若眾不滿，亦禮拜問訊。《僧祇》：",
    "T40n1804_03d:0153a04": "若尼來與欲，應受。不得述己道德，犯罪。《十誦》：",
    "T40n1804_03d:0153a05": "受囑人尼來時，戶外敷一獨坐床，擬後坐上。",
    "T40n1804_03d:0153a06": "比世中，多有行前略法，良由廣德難具。亦有",
    "T40n1804_03d:0153a07": "行廣法者，具如《本疏》。其請法中，僧尼各五人",
    "T40n1804_03d:0153a08": "已上，僧中有二十歲者，方行略廣二法。若不",
    "T40n1804_03d:0153a09": "足，無二十夏，但禮拜問訊。四明安居法。大同",
    "T40n1804_03d:0153a10": "僧中。尼無獨住，必依大僧。律云：不依犯墮。《僧",
    "T40n1804_03d:0153a11": "祇》：若親里請尼安居者，先教請比丘；不肯者，",
    "T40n1804_03d:0153a12": "不得受請。餘如彼說。《善見》云：尼去比丘住處",
    "T40n1804_03d:0153a13": "半由旬，得安居，過者不得。一切僧尼，二時集",
    "T40n1804_03d:0153a14": "會；夏初請法，夏竟說證。若檀越為請比丘來，",
    "T40n1804_03d:0153a15": "而尼結安居竟，乃至後夏初，比丘有緣事不",
    "T40n1804_03d:0153a16": "來，當更請比丘來；若不得，應去；路有難事，得",
    "T40n1804_03d:0153a17": "安居。若初安居竟，比丘有緣去，尼後方知；已",
    "T40n1804_03d:0153a18": "結安居者，不得移，住無罪。若夏竟，不得無比",
    "T40n1804_03d:0153a19": "丘自恣，應覓。《僧祇》：雖在一比丘處，半月應請",
    "T40n1804_03d:0153a20": "問布薩；卒無者，三由旬內有僧處，通結取。五",
    "T40n1804_03d:0153a21": "自恣法。《四分》：尼夏安居竟，聽差一比丘尼，為",
    "T40n1804_03d:0153a22": "尼僧故，往大僧中說自恣。當白二差之，文如",
    "T40n1804_03d:0153a23": "常也，又差二三人為伴。往大僧中，禮足已，曲",
    "T40n1804_03d:0153a24": "身低頭合掌，作如是語：「比丘尼僧夏安居竟，",
    "T40n1804_03d:0153a25": "比丘僧夏安居竟。比丘尼僧，說三事自恣，見、",
    "T40n1804_03d:0153a26": "聞、疑；大德慈愍故，語我；我若見罪，當如法懺",
    "T40n1804_03d:0153a27": "悔三說。僧中上座告勅，如上〈自恣〉中」。彼尼受教已，當於明日，尼自",
    "T40n1804_03d:0153a28": "恣時，鳴椎，尼僧集已；如前教誡中，白尼僧，傳",
    "T40n1804_03d:0153a29": "自恣時大僧所告之語，乃至諸尼頂戴訖；依",
    "T40n1804_03d:0153b01": "上大僧自恣法，然後散去。律云：僧十四日自",
    "T40n1804_03d:0153b02": "恣，比丘尼僧十五日自恣。若大僧病、別眾、眾",
    "T40n1804_03d:0153b03": "不和眾、不滿等，尼應遣問訊。尼眾病，乃至不",
    "T40n1804_03d:0153b04": "滿，亦須問訊大僧。《十誦》云：差二勦了知法尼，",
    "T40n1804_03d:0153b05": "往大僧中。問：何故制尼依大僧？答：《愛道經》",
    "T40n1804_03d:0153b06": "云：女人但欲惑色、益壽、畜弟子，亦不欲學問，",
    "T40n1804_03d:0153b07": "但知須臾之事。故依大僧。六明隨戒相。尼八",
    "T40n1804_03d:0153b08": "重中，前四戒大同僧中，故不出。摩觸戒。六緣",
    "T40n1804_03d:0153b09": "成犯：一是人男子。二作人男子想。三彼此有",
    "T40n1804_03d:0153b10": "染心。律云：謂意相染著也。四腋以下，膝以上，",
    "T40n1804_03d:0153b11": "腕以後身分。甄去輕境，染心既微，必無陵逼",
    "T40n1804_03d:0153b12": "之過，故犯輕罪。若尼以輕觸男重境，男以輕",
    "T40n1804_03d:0153b13": "境觸尼重境，此二皆重；不要取二重境相觸",
    "T40n1804_03d:0153b14": "也。五身相觸。除一有衣，一無衣；二俱有衣，不",
    "T40n1804_03d:0153b15": "犯重。六隨觸多少，一一結重。尼摩觸戒，與大",
    "T40n1804_03d:0153b16": "僧四種不同：一大僧就壞行中制，莫問死活，",
    "T40n1804_03d:0153b17": "但觸著便犯，據有淫心；尼就陵逼中制，死者",
    "T40n1804_03d:0153b18": "不犯。律云：染污心男子也。二僧則不簡女人",
    "T40n1804_03d:0153b19": "大小；尼觸男子，取能行淫事。《十誦》：人男者，謂",
    "T40n1804_03d:0153b20": "能作淫事。三僧隨觸境便犯；尼簡境有上下。",
    "T40n1804_03d:0153b21": "四僧不問境染淨；尼觸必俱染心。《僧祇》：若尼",
    "T40n1804_03d:0153b22": "輕處有瘡癰，得使男子治之，先令二女急捉，",
    "T40n1804_03d:0153b23": "令不覺男子手；若重處者，使女人師治。《善見》：",
    "T40n1804_03d:0153b24": "若比丘觸尼，尼身不動，受樂，隨處得罪。《四分》，",
    "T40n1804_03d:0153b25": "同僧中。《十誦》：不犯者，父兄弟兒想，若水火刀",
    "T40n1804_03d:0153b26": "杖惡緣等，一切無著心故；非無吉羅。八事成",
    "T40n1804_03d:0153b27": "重。五緣：一人男，二人男想，三有染心，四犯",
    "T40n1804_03d:0153b28": "前七事未懺，五八事作，犯。八事：一捉手者，乃",
    "T40n1804_03d:0153b29": "至腕以後是重。二捉衣者，身上衣。三入屏處者，謂",
    "T40n1804_03d:0153c01": "離伴見聞處。四屏處立、語、行等；三事，亦爾。七",
    "T40n1804_03d:0153c02": "身相倚者，二身相及。八共期者，共行淫處。若",
    "T40n1804_03d:0153c03": "尼男俱染，犯上七事，七偷蘭；若不懺，犯八事，",
    "T40n1804_03d:0153c04": "波羅夷。準此，犯八捉手，不成重；若一男犯八、",
    "T40n1804_03d:0153c05": "一時犯八、八年犯八、八男成八，但成八，重；亦",
    "T40n1804_03d:0153c06": "無次第。《僧祇》如此。不犯者，若有所施與、若禮",
    "T40n1804_03d:0153c07": "拜、若悔過、若受法入屏處，不作惡事，不犯，由",
    "T40n1804_03d:0153c08": "俱無染心故。下入闇室犯墮者，由無所為，事",
    "T40n1804_03d:0153c09": "涉譏醜故犯。覆藏他重罪戒。六緣成：一是大",
    "T40n1804_03d:0153c10": "尼。二犯八重已。三知他犯重。四作覆藏心。五",
    "T40n1804_03d:0153c11": "不發露。六明相出便犯。若獨住無人等，不成",
    "T40n1804_03d:0153c12": "覆，如〈懺罪〉中。《十誦》：若尼被舉，狂亂心，覆者不",
    "T40n1804_03d:0153c13": "犯；若狂止仍覆者，犯。《僧祇》：若尼，見尼犯重，應",
    "T40n1804_03d:0153c14": "向人說。若犯罪人兇惡有勢力，恐有命梵難",
    "T40n1804_03d:0153c15": "者，作念云：彼行業罪，報自當知；喻如失火燒",
    "T40n1804_03d:0153c16": "舍，但自救身，焉知他事。得捨心相應。準此，無",
    "T40n1804_03d:0153c17": "記心亦不犯；雖非捨心，無記不作覆心故。覆",
    "T40n1804_03d:0153c18": "藏者，不善心中，藏匿前罪，恐人外聞，故成也。",
    "T40n1804_03d:0153c19": "若欲發露，故不成者，謂非清淨者。若對先知",
    "T40n1804_03d:0153c20": "不肯發者，二俱有過，各須發露，故不成。如向",
    "T40n1804_03d:0153c21": "有犯者懺，不成故。又識人名、罪名、種相者，須",
    "T40n1804_03d:0153c22": "發露；反上不合。若前人受竟，更不須說，恐有",
    "T40n1804_03d:0153c23": "無窮之過。若彼犯者已發竟，餘人雖覆，不成，",
    "T40n1804_03d:0153c24": "根本無過故。《十誦》：尼不得比丘前發露，還向",
    "T40n1804_03d:0153c25": "尼前。若不識種相，至比丘所，汎問取解，還至",
    "T40n1804_03d:0153c26": "尼邊悔。《四分》：若尼，知尼犯八重，食前知，食後",
    "T40n1804_03d:0153c27": "時說，偷蘭；乃至初中後夜時分，不說，並偷蘭；",
    "T40n1804_03d:0153c28": "明相出，犯重。不犯中，若不知；若無人可向說；",
    "T40n1804_03d:0153c29": "意欲說而未說，明相出；若說時恐有命梵等",
    "T40n1804_03d:0154a01": "難，不犯。十七僧殘中。媒嫁、二謗，如大僧中。言",
    "T40n1804_03d:0154a02": "人戒。四緣成：一詣俗官所，二言白衣，三辭列",
    "T40n1804_03d:0154a03": "其事，四下手疏，犯。《四分》：詣官共爭曲直，若斷",
    "T40n1804_03d:0154a04": "事人下手疏者，犯；口說者，偷蘭。《善見》：尼共居",
    "T40n1804_03d:0154a05": "士往官所，語居士言，汝說理，若說，尼吉羅；居",
    "T40n1804_03d:0154a06": "士說已，尼後說，偷蘭；居士復說，尼得理不得",
    "T40n1804_03d:0154a07": "理，皆殘。若居士言尼，官喚來，官自判與奪，尼",
    "T40n1804_03d:0154a08": "不犯。若尼至官所言人，令官罰物；隨多少，犯",
    "T40n1804_03d:0154a09": "罪，應償。若被奪物，就官乞護，不道名字，官自",
    "T40n1804_03d:0154a10": "訪得、治罰，無犯。若人入寺，斫伐樹木，不得奪",
    "T40n1804_03d:0154a11": "刀斧，應還直。《五分》：若尼為人輕陵，語父母、親",
    "T40n1804_03d:0154a12": "里有力者，援護之。《十誦》：在斷事人前，瞋恨呵",
    "T40n1804_03d:0154a13": "罵本所打人，僧殘；若向餘人說，偷蘭。四獨戒。",
    "T40n1804_03d:0154a14": "獨度河四緣：一是河水。《四分》云：獨不能度，不",
    "T40n1804_03d:0154a15": "云深廣。今準道行之戒，但使褰衣度水，異陸",
    "T40n1804_03d:0154a16": "行威儀，皆犯；大界內河亦犯。有橋者，如常開",
    "T40n1804_03d:0154a17": "之。二者獨度。前尼疾疾入水，偷蘭；雙脚上岸，",
    "T40n1804_03d:0154a18": "僧殘。後尼獨入水，犯蘭；上岸得前尼為伴，不",
    "T40n1804_03d:0154a19": "犯。若乘車船度，皆不犯。律云：彼尼當求一尼",
    "T40n1804_03d:0154a20": "共度，應入水隨深淺褰衣，至彼岸漸下衣已，",
    "T40n1804_03d:0154a21": "然後一時上岸；若不待後伴，偷蘭。三無緣。除",
    "T40n1804_03d:0154a22": "命梵等難，伴命終也。四獨度河，犯。謂後伴隔",
    "T40n1804_03d:0154a23": "河，便犯，無相援故。獨入村四緣。一是俗人村。",
    "T40n1804_03d:0154a24": "不問界內外，伽藍中俗人住處，獨入亦犯。《四",
    "T40n1804_03d:0154a25": "分》：尼獨行詣村，隨所至村，僧殘；若空野無道",
    "T40n1804_03d:0154a26": "處，一鼓聲間，亦僧殘；村中獨行一界，吉羅約此，",
    "T40n1804_03d:0154a27": "坊內、家內，獨行犯吉。《僧祇》：若尼共伴行，至城邑界，當相去",
    "T40n1804_03d:0154a28": "在申手內共過界；若在申手外過界，偷蘭。二",
    "T40n1804_03d:0154a29": "者獨行。三無緣。四越界，犯。昔云：若欲入村，隨",
    "T40n1804_03d:0154b01": "有橫道，但使越過便犯。諸部無文。準律云：若",
    "T40n1804_03d:0154b02": "無界獨行，一鼓聲間，離伴見聞處，犯。若至村",
    "T40n1804_03d:0154b03": "門，不待後伴，雙足入限，僧殘；若村中先有尼，",
    "T40n1804_03d:0154b04": "不犯，以前尼為伴故。若出村，亦約門限為分",
    "T40n1804_03d:0154b05": "齊，犯之得罪。獨宿三緣：一離申手外宿，不問",
    "T40n1804_03d:0154b06": "俗僧兩處。兩處置床，在申手內，互相檢校，方",
    "T40n1804_03d:0154b07": "能離過。若本在申手內，後因睡相離者，不犯；",
    "T40n1804_03d:0154b08": "本作離意，隨轉側，犯。故文云：若舒手不相及，",
    "T40n1804_03d:0154b09": "隨轉，一一僧殘。《僧祇》：當在申手內，一夜中，三",
    "T40n1804_03d:0154b10": "度以手相尋，不得一時頓三；當初中後夜，各",
    "T40n1804_03d:0154b11": "一度相尋。《五分》：若在不相及處，初中後夜，偷",
    "T40n1804_03d:0154b12": "蘭；明相出，僧殘。二無緣，除命、梵、樂靜等。三隨",
    "T40n1804_03d:0154b13": "臥，一一結。獨在後行。或根本獨去，或中間作",
    "T40n1804_03d:0154b14": "意，離伴見聞處行；又伴無諸難緣，故犯。《四分》",
    "T40n1804_03d:0154b15": "云：見聞俱離，殘；見聞互離，蘭。不犯中，開度水",
    "T40n1804_03d:0154b16": "者，若共伴漸度，不失威儀；乘船、橋上、躡梁、躡",
    "T40n1804_03d:0154b17": "石；伴尼死、休道、遠行、及諸雜難不得作伴，並",
    "T40n1804_03d:0154b18": "開。《五分》：水淺，無畏男子處，不犯。開入村緣，如",
    "T40n1804_03d:0154b19": "前具緣中。開獨宿者，律云：共二尼宿，舒手相",
    "T40n1804_03d:0154b20": "及處；若一尼出大小便，或出受經誦經，若樂",
    "T40n1804_03d:0154b21": "靜獨處誦經，或為病尼煮羹粥作飯，乃至餘",
    "T40n1804_03d:0154b22": "難緣，並開。《僧祇》：若病，賊亂圍城，獨宿不犯。開",
    "T40n1804_03d:0154b23": "獨行中，應在不離見聞處；若一尼大小便、諸",
    "T40n1804_03d:0154b24": "難，皆開。《僧祇》：不得出聚落界，除道行便利，邂",
    "T40n1804_03d:0154b25": "逅失伴，未及中間，不犯；病亦如是。《五分》：若恐",
    "T40n1804_03d:0154b26": "怖走時，老病不及伴者，不犯。單墮中，紡績一",
    "T40n1804_03d:0154b27": "戒，律文：隨擘引縈織等，一一墮；成衣，不合懺",
    "T40n1804_03d:0154b28": "著。餘上下戒，非無種相；行稀用寡，且略而已。",
    "T40n1804_03d:0154b29": "七相攝諸行。尼以無伴，多度非法之人；但希",
    "T40n1804_03d:0154c01": "利己，不準道教；故律中二十餘戒，偏結和尚",
    "T40n1804_03d:0154c02": "之罪。故律云：度弟子已，應以衣食及法攝取。",
    "T40n1804_03d:0154c03": "《五分》：師僧應六年自攝、若教他攝弟子，違犯",
    "T40n1804_03d:0154c04": "墮。《僧祇》：和尚尼欲授弟子具戒，應先求善比",
    "T40n1804_03d:0154c05": "丘，不得臨時選眾；若不可得者，當求半許、若",
    "T40n1804_03d:0154c06": "過半而作法不犯重者，秉法；自餘可可，足數。《四分》云：受戒已，不得",
    "T40n1804_03d:0154c07": "輒離和尚。《五分》：當六年依承和尚。餘有師徒",
    "T40n1804_03d:0154c08": "教授、報恩供養、呵責治罰，並如上卷〈師資相攝〉",
    "T40n1804_03d:0154c09": "中。次明諸要行，勿過八敬。《善見》：佛初不度女",
    "T40n1804_03d:0154c10": "人出家，為滅正法五百年；後為說八敬，聽出",
    "T40n1804_03d:0154c11": "家，依教行故，還得千年；今時不行，隨處法滅；",
    "T40n1804_03d:0154c12": "故須勵意。今列其名：一者百歲比丘尼，見初",
    "T40n1804_03d:0154c13": "受戒比丘，當起迎逆、禮拜、問訊、請令坐。二比",
    "T40n1804_03d:0154c14": "丘尼不得罵謗比丘。三不得舉比丘罪，說其",
    "T40n1804_03d:0154c15": "過失；比丘得說尼過。四式叉摩那，已學於戒，",
    "T40n1804_03d:0154c16": "應從眾僧求受大戒。五尼犯僧殘，應半月在",
    "T40n1804_03d:0154c17": "二部僧中行摩那埵。六尼半月內，當於僧中",
    "T40n1804_03d:0154c18": "求教授人。七不應在無比丘處夏安居。八夏",
    "T40n1804_03d:0154c19": "訖，當詣僧中求自恣人。如此八法，應尊重恭",
    "T40n1804_03d:0154c20": "敬讚歎，盡形不應違。《五分》：應遣三尼，來僧中",
    "T40n1804_03d:0154c21": "自恣。《中含》：八尊師法中，若比丘聽尼問經律",
    "T40n1804_03d:0154c22": "毘曇，然後得問；不聽者，犯第五尊師法。《僧祇》：",
    "T40n1804_03d:0154c23": "尼入僧寺，應頭面一一禮比丘足；若老病不",
    "T40n1804_03d:0154c24": "堪，隨力多少；不遍者，總禮，口云：「我尼某甲，頭",
    "T40n1804_03d:0154c25": "面禮一切僧足。」若比丘入尼寺，尼禮亦爾。不",
    "T40n1804_03d:0154c26": "得云：是犯戒、是醫師、是摩呵羅、無所知，及虛",
    "T40n1804_03d:0154c27": "實罪。比丘得說尼實罪。尼若憍慢，不敬起迎",
    "T40n1804_03d:0154c28": "禮足老，越敬法。《十誦》：見大僧不起者，墮。《五分》",
    "T40n1804_03d:0154c29": "亦爾。《僧祇》：若親里尼，得軟語語，不得呵責。若",
    "T40n1804_03d:0155a01": "年少者，語云：汝今不學待老耶？汝後當教弟",
    "T40n1804_03d:0155a02": "子，弟子亦學汝，是故應隨順受經、誦經。《四分》：",
    "T40n1804_03d:0155a03": "尼輒入僧寺，墮。《五分》：若立不見比丘，不得不",
    "T40n1804_03d:0155a04": "白而入；白時，比丘籌量，可聽以不。如上明之。",
    "T40n1804_03d:0155a05": "二明式又摩那法此云學法女，不別得戒也，先以立志，六法練心，為受緣。《四",
    "T40n1804_03d:0155a06": "分》：十八童女，應二歲學戒。又云：小年曾嫁，年",
    "T40n1804_03d:0155a07": "十歲者，與六法。《薩婆多》：年十二，得受具者，為",
    "T40n1804_03d:0155a08": "夫家所使，任忍眾苦，加厭本事。《僧祇》亦同。《十",
    "T40n1804_03d:0155a09": "誦》中，六法者，練心也，試看大戒受緣；二年者，",
    "T40n1804_03d:0155a10": "練身也，可知有胎無胎。廣文如彼。故文中，盡",
    "T40n1804_03d:0155a11": "形，為法故；二歲堪受，無胎故。應立離聞處，著",
    "T40n1804_03d:0155a12": "見處，白四受法後，召來與說六法名字。乃至",
    "T40n1804_03d:0155a13": "答言能持，如常說。此式叉尼，具學三法：一學",
    "T40n1804_03d:0155a14": "根本，謂四重是。二學六法，即羯磨所為。謂染",
    "T40n1804_03d:0155a15": "心相觸，盜人四錢，斷畜生命，小妄語，非時食，飲",
    "T40n1804_03d:0155a16": "酒也。文中列淫、盜、殺、妄者，隨十戒而言，沙彌",
    "T40n1804_03d:0155a17": "已學。三學行法，謂一切大尼戒行，並須學之。",
    "T40n1804_03d:0155a18": "若學法中犯者，更與二年羯磨；若犯根本者，",
    "T40n1804_03d:0155a19": "滅擯；犯餘行法，但名缺行，直令改悔。若滿二",
    "T40n1804_03d:0155a20": "年已犯者，更與二年。律云：式叉尼，一切大尼",
    "T40n1804_03d:0155a21": "戒應學。除自手取食，授食與他；若自取食食，",
    "T40n1804_03d:0155a22": "律亦制犯。無沙彌尼者，開之；有者，得授與尼，",
    "T40n1804_03d:0155a23": "自須受取。《僧祇》云：應學十八法：一在大尼下，",
    "T40n1804_03d:0155a24": "沙彌尼上坐。二式叉不淨食，大尼淨；大尼不",
    "T40n1804_03d:0155a25": "淨食，彼亦不淨。三大尼得與三宿，自與沙彌",
    "T40n1804_03d:0155a26": "尼三宿。四得與大尼授食，除火淨五生種、取",
    "T40n1804_03d:0155a27": "金銀錢；自從沙彌尼受食。五尼不得為說七",
    "T40n1804_03d:0155a28": "聚名。六得語云：不淫盜殺妄，如是等憶持。七、",
    "T40n1804_03d:0155a29": "八至布薩自恣日，入僧中，互跪合掌云：「阿梨",
    "T40n1804_03d:0155b01": "耶僧，我某甲清淨，僧憶持！」三說而退。九、十、十",
    "T40n1804_03d:0155b02": "一、十二，後四波羅夷，犯者更從始學。十三、十",
    "T40n1804_03d:0155b03": "九，僧殘已下，若犯，一一作吉羅悔。餘如彼說。",
    "T40n1804_03d:0155b04": "《四分》：不知戒相故，造作非法；制與學法，盡行",
    "T40n1804_03d:0155b05": "學之。《十誦》：為度妊娠女人，後起過，佛令二歲",
    "T40n1804_03d:0155b06": "學，可知。三沙彌尼法。大略與沙彌法同。若據",
    "T40n1804_03d:0155b07": "行往法，式叉不與大尼為伴，以戒不滿故；自",
    "T40n1804_03d:0155b08": "不得以沙彌尼為伴，以非同學故。若二尼兼",
    "T40n1804_03d:0155b09": "一式叉，若二式叉兼一沙彌尼，得為伴。餘人",
    "T40n1804_03d:0155b10": "不合。",
    "T40n1804_03d:0155b11": "30 諸部別行篇(下四)諸部別行篇第三十",
    "T40n1804_03d:0155b12": "古云：博學為濟貧，此言誠驗。若《四分》缺於事",
    "T40n1804_03d:0155b13": "法，他部自有明文；理必準行，不乖二是。然則",
    "T40n1804_03d:0155b14": "棄急從緩，捨有求無，損輕重之是非，任愚懷",
    "T40n1804_03d:0155b15": "之取捨；此乃自貽負愧，罪豈他科。當隨本受",
    "T40n1804_03d:0155b16": "為宗，《鈔》序具顯；若全未預法，則隨入一部為",
    "T40n1804_03d:0155b17": "依持，順文謹用行之，可以為準的。然事乃萬",
    "T40n1804_03d:0155b18": "途，尋條難反；且疏要約者，用示規模。就中分",
    "T40n1804_03d:0155b19": "七：一明僧數多少，二聖法通塞，三重犯不同，",
    "T40n1804_03d:0155b20": "四攝事寬狹，五心境差別，六捨懺有異，七隨",
    "T40n1804_03d:0155b21": "相階別。初中，《僧祇》：和尚受戒，十人之外；捨墮",
    "T40n1804_03d:0155b22": "法，入五人僧攝。以懺主單白和僧，問僧許可，",
    "T40n1804_03d:0155b23": "自不足數；至還財之時，是僧作法，還得足數；",
    "T40n1804_03d:0155b24": "類同五人自恣中。《四分》無文。諸師：四人捨墮，",
    "T40n1804_03d:0155b25": "第五所為，不入僧數；以律列四僧中不言，故",
    "T40n1804_03d:0155b26": "知得用。若準通教，上解者非；五人受懺，始終",
    "T40n1804_03d:0155b27": "無妨。餘如中卷〈懺聚法〉中。《十誦》：無和尚人，受",
    "T40n1804_03d:0155b28": "戒得戒，作法僧犯罪。《薩婆多》云：先請和尚，受",
    "T40n1804_03d:0155b29": "十戒時，和尚不現前，亦得十戒；若聞死者，不",
    "T40n1804_03d:0155c01": "得。受具，不現前不得戒；若僧數滿，設無和尚，",
    "T40n1804_03d:0155c02": "亦得戒。《善見》：無和尚受者，得戒，得罪；黃門為",
    "T40n1804_03d:0155c03": "和尚，亦爾。《伽論》云：白衣為和尚，與白衣受，得",
    "T40n1804_03d:0155c04": "戒，得罪；非出家人，亦爾。《薩婆多》云：不除鬚髮、",
    "T40n1804_03d:0155c05": "無衣鉢，受者得戒，得罪。若準《四分》，並不開之；",
    "T40n1804_03d:0155c06": "律云：不名受具足戒也。《十誦》：男子作女人威",
    "T40n1804_03d:0155c07": "儀，如男子受，得戒，得罪；女想反上。《五分》：若自",
    "T40n1804_03d:0155c08": "截男根，若留一卯，得受；全無者，滅擯。《五百問》",
    "T40n1804_03d:0155c09": "云：壇上師僧，或著俗服、或犯禁戒，若受戒人",
    "T40n1804_03d:0155c10": "知是非法，不得；不知者，得。弟子著俗服，當時",
    "T40n1804_03d:0155c11": "不問者，得。《伽論》云：不知和尚是賊住，依彼受",
    "T40n1804_03d:0155c12": "戒，得戒；諸比丘犯吉羅。本犯戒人、本不和合",
    "T40n1804_03d:0155c13": "人、非出家人為和尚，亦爾。《十誦》：一界內，四人",
    "T40n1804_03d:0155c14": "一時受具者，得四處展轉與欲。若一比丘一",
    "T40n1804_03d:0155c15": "處坐，足四處僧數；一處一人，作羯磨被四眾",
    "T40n1804_03d:0155c16": "者，如以材木床榻，連接四界，坐上足四處數；",
    "T40n1804_03d:0155c17": "得被四人一切羯磨，皆如法也。《摩得伽》云：頗",
    "T40n1804_03d:0155c18": "有比丘，與四處人說戒、受戒、作羯磨，為不得？答：",
    "T40n1804_03d:0155c19": "得；乃至五處亦爾；八人、十二人、十五人、十八",
    "T40n1804_03d:0155c20": "人，亦爾。《善見》：沙彌犯重，得出家；除壞尼淨行，",
    "T40n1804_03d:0155c21": "不得。準此，開學悔也。不得受具。二聖法通局。",
    "T40n1804_03d:0155c22": "《四分》：羯磨略則三種，廣則八品。加減不成，聖",
    "T40n1804_03d:0155c23": "印一定；如單白，不得加白二；白二，不得作單",
    "T40n1804_03d:0155c24": "白等。《僧祇》、《十誦》：加得成就；應作單白，白二、白",
    "T40n1804_03d:0155c25": "四者彌善。減則不成。《僧祇》：加一中間羯磨，亦",
    "T40n1804_03d:0155c26": "名求聽羯磨。《明了論》中間亦同。解云：謂在單",
    "T40n1804_03d:0155c27": "白、白二之間，又加白羯磨，唱所立事，不問聽",
    "T40n1804_03d:0155c28": "許不遮。餘三羯磨同《四分》。又云：中間、直白，此",
    "T40n1804_03d:0155c29": "二羯磨，三人等通作；餘三必四人已上。《四分》：",
    "T40n1804_03d:0155c30": "羯磨唯加三人，不得僧舉僧；若諫，法通多少。",
    "T40n1804_03d:0156a01": "《十誦》中，羯磨得加四人以上受具。《僧祇》：不聽",
    "T40n1804_03d:0156a02": "與欲人多，坐僧少者，不成。《五分》：聽多人集，少",
    "T40n1804_03d:0156a03": "持欲來。《僧祇》：轉欲即失。三明重犯。《四分》：戒有",
    "T40n1804_03d:0156a04": "重受，亦有重犯。文云：如前，後亦如是。尼摩觸",
    "T40n1804_03d:0156a05": "云：隨觸，一一波羅夷。《十誦》：不重犯，由戒不重",
    "T40n1804_03d:0156a06": "受故。犯淫戒已，更犯淫者，吉羅；犯盜、殺人、大",
    "T40n1804_03d:0156a07": "妄，還得三重。文云：學悔尼犯僧殘，請比丘來，",
    "T40n1804_03d:0156a08": "與我摩那埵、出罪等。下篇，隨輕重也；初篇，後",
    "T40n1804_03d:0156a09": "犯但吉羅。《僧祇》亦爾。四明攝事者。且論受日，",
    "T40n1804_03d:0156a10": "諸部不同。《四分》三品，如上已明。《僧祇》有二：初",
    "T40n1804_03d:0156a11": "明七日，同於《四分》。後明事訖，便用中間別法；",
    "T40n1804_03d:0156a12": "任前緣事未了，法在，不還者得；必非破戒，三",
    "T40n1804_03d:0156a13": "寶正緣故。文云：「大德僧聽！某甲比丘，於此處",
    "T40n1804_03d:0156a14": "雨安居。若僧時到僧忍聽：某甲比丘於此處",
    "T40n1804_03d:0156a15": "雨安居，為塔事、僧事出果行，還此中住。」「諸大",
    "T40n1804_03d:0156a16": "德！某甲比丘，為僧事、塔事出界行，還此處安",
    "T40n1804_03d:0156a17": "居；僧忍，默然故。是事如是持。」《十誦》受日有二：",
    "T40n1804_03d:0156a18": "七夜之法，同《四分》，而兼夜。又用三十九夜法，",
    "T40n1804_03d:0156a19": "用白二羯磨，文不同《四分》。故彼律云：「大德僧",
    "T40n1804_03d:0156a20": "聽！某甲比丘，受三十九夜，僧事故出界，是處",
    "T40n1804_03d:0156a21": "安居自恣。若僧時到僧忍聽：某甲比丘，受三",
    "T40n1804_03d:0156a22": "十九夜，僧事故出界，是處安居自恣。如是白。」",
    "T40n1804_03d:0156a23": "「大德僧聽！某甲比丘，受三十九夜僧事出界，是",
    "T40n1804_03d:0156a24": "處安居自恣竟，誰諸長老忍，某甲比丘受三",
    "T40n1804_03d:0156a25": "十九夜僧事故出界，是處安居自恣者，默然；",
    "T40n1804_03d:0156a26": "誰不忍便說。僧已忍，聽某甲比丘受三十九",
    "T40n1804_03d:0156a27": "夜僧事故出界，是處安居自恣；僧忍，默然故。",
    "T40n1804_03d:0156a28": "是事如是持。」《十誦》：因梨昌設供在露地，佛令",
    "T40n1804_03d:0156a29": "白二作淨內中。後外道譏言，禿居士舍，作食",
    "T40n1804_03d:0156a30": "及倉簞，與白衣何異？佛令僧坊外作食，後為",
    "T40n1804_03d:0156b01": "煙火起，人來索，食少。從今日後，不聽作淨地",
    "T40n1804_03d:0156b02": "羯磨；若作，犯吉羅；先作，應捨。出二十四卷中。",
    "T40n1804_03d:0156b03": "人便妄用，云不須更結。五心境不同。《四分》，心、",
    "T40n1804_03d:0156b04": "境、想、疑，如〈持犯方軌〉中。《五分》，無疑心，以疑通",
    "T40n1804_03d:0156b05": "是非故，有犯結正；彼《律》云：是女疑、蟲疑、草木",
    "T40n1804_03d:0156b06": "疑，皆隨犯殘、提。想是決徹，若境心不相當者，",
    "T40n1804_03d:0156b07": "不犯；如《四分》破僧、淫戒、受戒，不開知疑，餘則",
    "T40n1804_03d:0156b08": "通開，餘如〈隨相〉。《僧祇》，性惡罪上，無疑想故；彼",
    "T40n1804_03d:0156b09": "云：女作黃門想觸，僧殘。悉從境制。若遮惡罪",
    "T40n1804_03d:0156b10": "上，得有想疑故；文云：生，非生想、非生疑，吉羅。",
    "T40n1804_03d:0156b11": "《十誦》，若前有方便心者，具除想疑，並結正罪；",
    "T40n1804_03d:0156b12": "彼云：有主物，無主想、及疑，皆重。亦不問前境",
    "T40n1804_03d:0156b13": "遮、性。若前無方便心者，具有想疑，結罪。且引",
    "T40n1804_03d:0156b14": "大途；非無五三不同者。六捨懺不同。《十誦》：二",
    "T40n1804_03d:0156b15": "寶，少者永捨；多者，捨付同心淨人，淨人令捨，",
    "T40n1804_03d:0156b16": "作四方僧臥具；罪僧中悔。餘同《四分》。《五分》五",
    "T40n1804_03d:0156b17": "種：一入僧永棄。二寶捨與僧，僧差人永棄；",
    "T40n1804_03d:0156b18": "若僧不棄，淨人為僧貿衣食，與僧食用；唯本",
    "T40n1804_03d:0156b19": "主不得用，恐遂本心故。二永入僧。五敷具，入",
    "T40n1804_03d:0156b20": "常住用；唯本主不得坐臥。三入俗僧。捨藥與",
    "T40n1804_03d:0156b21": "僧，僧捨與俗人、沙彌，塗足然燈；本主亦不得",
    "T40n1804_03d:0156b22": "用；一切比丘不得食。餘同。《僧祇》五別：一捨入",
    "T40n1804_03d:0156b23": "僧無盡財中。謂畜貿二寶，若生息利，作僧房",
    "T40n1804_03d:0156b24": "舍中衣；僧不得分用及食，為折伏本主貪心",
    "T40n1804_03d:0156b25": "故。二捨入僧用。謂五臥具、迴僧物，隨僧作何",
    "T40n1804_03d:0156b26": "等用；其中純黑憍奢耶，僧不得著用，得作地",
    "T40n1804_03d:0156b27": "敷，及作嚮慊、悵慢等；六年不揲，不得為地敷，",
    "T40n1804_03d:0156b28": "僧得著用，不得𭣋身；白毛臥具，好者如前，不",
    "T40n1804_03d:0156b29": "好者如後。餘同。《善見》中，金銀若無淨人，可教",
    "T40n1804_03d:0156b30": "擲去；僧羯磨差一比丘知五法者，使閉自擲",
    "T40n1804_03d:0156c01": "去，莫記處所。《明了論》中，若轉車衣、待一月衣、",
    "T40n1804_03d:0156c02": "過十日衣、過十日鉢、雨衣、急施，捨與僧已；僧",
    "T40n1804_03d:0156c03": "問須者，應還，得用；若自無用，永捨入僧。受非",
    "T40n1804_03d:0156c04": "親尼衣，捨還本尼；若本尼無，捨與尼僧。使尼",
    "T40n1804_03d:0156c05": "浣衣、迴僧物，永捨與僧。從非親居士乞衣，一",
    "T40n1804_03d:0156c06": "二居士，應捨還彼；彼若不在，或不取，捨與僧。",
    "T40n1804_03d:0156c07": "過足、三反、一切敷具、使織師衣，盡捨與僧。瞋",
    "T40n1804_03d:0156c08": "心奪衣，還捨與所瞋比丘。七日藥，二用，文如",
    "T40n1804_03d:0156c09": "彼具。《薩婆多》云：販賣物，若無同心淨人，應作",
    "T40n1804_03d:0156c10": "四方僧臥具，為止誹謗。若作入佛，外道當言：",
    "T40n1804_03d:0156c11": "瞿曇沙門，多貪利故，令弟子捨物，持用自入。",
    "T40n1804_03d:0156c12": "又除佛福田，無過四方僧；不問受法不受法，",
    "T40n1804_03d:0156c13": "持戒毀戒，法語非法語，一切無遮。七隨戒雜",
    "T40n1804_03d:0156c14": "相。《十誦》：犯僧殘隨覆罪，不行別住六夜，直與",
    "T40n1804_03d:0156c15": "出罪，得名出罪，眾僧得罪；乃至不行別住，直",
    "T40n1804_03d:0156c16": "行六夜，直與出罪，得出、得罪。更有六人，全不",
    "T40n1804_03d:0156c17": "作法，直爾清淨：一者上座犯僧殘，諸人生慢；",
    "T40n1804_03d:0156c18": "佛言：若一心生念，從今日更不作，即得清淨。",
    "T40n1804_03d:0156c19": "二大德多知識。三多慚愧，若遣行者寧反戒。",
    "T40n1804_03d:0156c20": "四病重，不能互跪，無力能懺。五住處不滿二",
    "T40n1804_03d:0156c21": "十，道路遇賊死。六眾不清淨，往至他方，道路",
    "T40n1804_03d:0156c22": "遇賊死。佛言：一心生念，如法懺悔；是人清淨，",
    "T40n1804_03d:0156c23": "得生天上。律子注云：此六懺法，不可妄用，及",
    "T40n1804_03d:0156c24": "有僥倖；唐為自欺，罪不得除。要須廣問明律",
    "T40n1804_03d:0156c25": "者，能斷之耳。",
    "T40n1804_03d:0156c26": "四分律刪繁補闕行事鈔卷下",
    "T40n1804_03d:0156c27": "余於唐武德九年六月內，爾時搜揚僧伍，",
    "T40n1804_03d:0156c28": "無傷俗譽，且閉戶依所學撰次。但意在行",
    "T40n1804_03d:0156c29": "用，直筆書通，不事虬文，故言多蹇陋。想有",
    "T40n1804_03d:0156c30": "識通士，知余記志焉。"
}