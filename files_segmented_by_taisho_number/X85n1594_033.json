{
    "X85n1594_033:0648b04": "佛祖綱目卷第三十三(雲字號)",
    "X85n1594_033:0648b06": "甲子(唐武宗會昌四年起)丁卯(宣宗大中元年)庚辰(懿宗咸通元年)甲午(僖宗",
    "X85n1594_033:0648b07": "乾符元年)庚子(改廣明)辛丑(改中和)乙巳(改光啟)戊申(改文德)己",
    "X85n1594_033:0648b08": "酉(昭宗龍紀元年)庚戌(改大順)壬子(改景福)甲寅(改乾寧)戊午(改光",
    "X85n1594_033:0648b09": "化)辛酉(改天復)癸亥(唐昭宗天復三年止)",
    "X85n1594_033:0648b10": "(甲子)善道禪師隱居石室(長髭曠法嗣)",
    "X85n1594_033:0648b11": "善道。初依長髭曠。曠遣令受戒。謂曰。汝回日須到石",
    "X85n1594_033:0648b12": "頭和尚處禮拜。道受戒後。乃參希遷。一日隨遷遊山",
    "X85n1594_033:0648b13": "次。遷曰。汝與吾斫却面前樹子免礙我。道曰。不將刀",
    "X85n1594_033:0648b14": "來。遷乃抽刀倒與。道曰。何不過那頭來。曰你用那頭",
    "X85n1594_033:0648b15": "作甚麼。道即大悟。便歸長髭。曠問。汝到石頭否。曰到",
    "X85n1594_033:0648b16": "即到。只是不通。號曰。從甚受戒。曰不依他。曰在彼即",
    "X85n1594_033:0648b17": "恁麼來我這裏作麼生。曰不違背。曰太忉忉生。曰舌",
    "X85n1594_033:0648b18": "頭未曾點著在。曠喝曰。沙彌出去。道便出。曠曰。爭得",
    "X85n1594_033:0648b19": "不遇於人。尋值會昌沙汰。道乃作行者。居於石室。慧",
    "X85n1594_033:0648b20": "寂問。佛之與道。相去幾何。曰道如展手。佛似握拳。曰",
    "X85n1594_033:0648b21": "還假看教否。曰三乘十二分教。是分外事。若與他作",
    "X85n1594_033:0648b22": "對。即是心境兩法。能所雙行。便有種種見解。亦是狂",
    "X85n1594_033:0648b23": "慧。未足為道。若不與他作對。一事也無。所以祖師道。",
    "X85n1594_033:0648b24": "本來無一物。汝不見小兒出胎時。可道我解看教。不",
    "X85n1594_033:0648c01": "解看教。當恁麼時。亦不知有佛性義。無佛性義。及至",
    "X85n1594_033:0648c02": "長大。便學種種知解出來。便道我能我解不知總是",
    "X85n1594_033:0648c03": "客塵煩惱。十六行中。嬰兒行為最。哆哆和和時。喻學",
    "X85n1594_033:0648c04": "道之人離分別取捨心。故讚歎嬰兒。可況喻取之。若",
    "X85n1594_033:0648c05": "謂嬰兒是道。今時人錯會。",
    "X85n1594_033:0648c06": "(乙丑)慧恭參宣鑒禪師",
    "X85n1594_033:0648c07": "慧恭。福州羅氏子。年十七舉進士。因覩祖師遺像。便",
    "X85n1594_033:0648c08": "出家。二十二受戒。謁宣鑒。鑒曰會麼。曰作麼。曰請相",
    "X85n1594_033:0648c09": "見。曰識麼。鑒大笑。遂入室。後住天台瑞龍院○高亭",
    "X85n1594_033:0648c10": "簡參鑒。隔江纔見。便云不審。鑒乃搖扇招之。簡忽開",
    "X85n1594_033:0648c11": "悟。乃橫趨而去。更不回顧。",
    "X85n1594_033:0648c12": "(丁卯)慧忠禪師隱居龜洋",
    "X85n1594_033:0648c13": "武宗廢教。龜洋慧忠。述偈嘆曰。勅命如雷下翠微。風",
    "X85n1594_033:0648c14": "前垂淚脫禪衣。雲中有寺不容住。塵裏無家何處歸。",
    "X85n1594_033:0648c15": "明月分形處處新。白衣寧墜解空人。誰言在俗妨修",
    "X85n1594_033:0648c16": "道。金粟曾為居士身。忍仙林下坐禪時。曾被哥王割",
    "X85n1594_033:0648c17": "截肢。況我聖朝無此事。祇令休道亦何悲。丁卯宣宗",
    "X85n1594_033:0648c18": "即位。詔復天下寺宇。佛教大興。忠笑曰。仙去者未必",
    "X85n1594_033:0648c19": "受籙。成佛者未必須僧。復作偈曰。雪後始知松柏操。",
    "X85n1594_033:0648c20": "雲收方見濟淮分。不因世主令還俗。那辨雞群與鶴",
    "X85n1594_033:0648c21": "群。多年塵土自騰騰。雖著伽黎未是僧。今日歸來酬",
    "X85n1594_033:0648c22": "本志。不妨留髮候然燈。形容雖變道常存。混俗心源",
    "X85n1594_033:0648c23": "亦不昏。試讀善財巡禮偈。當時豈例是沙門。遂過中",
    "X85n1594_033:0648c24": "不食。不宇而禪。迹不出山者二十年。",
    "X85n1594_033:0649a01": "○宣鑒禪師開法德山",
    "X85n1594_033:0649a02": "大中元年。武陵太守薛廷望。再崇德山精舍。號古德",
    "X85n1594_033:0649a03": "禪院。請宣鑒住持。鑒居之。大闡玄風。上堂。若也於己",
    "X85n1594_033:0649a04": "無事。則勿妄求。妄求而得。亦非得也。汝但無事於心。",
    "X85n1594_033:0649a05": "無心於事。則虗而靈。寂而妙。若毫端許言本末者。皆",
    "X85n1594_033:0649a06": "為自欺。何故。毫釐繫念。三塗業因。瞥爾情生。萬劫羈",
    "X85n1594_033:0649a07": "鎻。聖名凡號。盡是虗聲。殊相劣形。皆為幻色。汝欲求",
    "X85n1594_033:0649a08": "之。得無累乎。及其厭之。又成大患。終為無益。又云。別",
    "X85n1594_033:0649a09": "無禪道可學。若有學得者。即是外道見解。亦無神通",
    "X85n1594_033:0649a10": "變現可得。汝道神通是聖。諸天龍神五通神仙外道",
    "X85n1594_033:0649a11": "修羅亦有神通。應可是佛也。孤峯獨宿。一食卯齋。長",
    "X85n1594_033:0649a12": "坐不臥。六時禮念。疑他生死。老胡有言。諸行無常。是",
    "X85n1594_033:0649a13": "生滅法。若言入定凝神靜慮得者。尼乾子等諸外道",
    "X85n1594_033:0649a14": "師。亦入得八萬劫大定。莫是佛否。一念妄心不盡。即",
    "X85n1594_033:0649a15": "是生死相續。仁者。時不待人。莫因循過日○全奯。泉",
    "X85n1594_033:0649a16": "州柯氏子。少落髮稟戒。習經律諸部。優游禪苑。值會",
    "X85n1594_033:0649a17": "昌沙汰。於鄂州湖邊。作渡子。兩岸各挂一板。有人過",
    "X85n1594_033:0649a18": "渡。打板一下。奯曰阿誰。或曰。要過那邊去。奯乃舞棹",
    "X85n1594_033:0649a19": "迎之。一日因一婆抱一孩兒來。乃曰。呈橈舞棹即不",
    "X85n1594_033:0649a20": "問。且道婆手中兒甚處得來。奯便打。婆曰。婆生七子。",
    "X85n1594_033:0649a21": "六箇不遇知音。祇這一箇也不消得。便拋向水中。後",
    "X85n1594_033:0649a22": "參宣鑒。執坐具。上法堂瞻視。鑒曰作麼。奯便喝。鑒曰。",
    "X85n1594_033:0649a23": "老僧過在甚麼處。曰兩重公案。乃下參堂。鑒曰。這箇",
    "X85n1594_033:0649a24": "阿師。稍似箇行脚人。至來日上問訊。鑒曰。闍黎是昨",
    "X85n1594_033:0649b01": "日新到否。曰是。曰甚麼處學得這虗頭來。曰全奯終",
    "X85n1594_033:0649b02": "不自謾。曰他後不得孤負老僧。",
    "X85n1594_033:0649b03": "(戊辰)希運禪師說法宛陵",
    "X85n1594_033:0649b04": "希運。初於黃檗。捨眾入大安寺。混跡勞侶。掃洒殿堂。",
    "X85n1594_033:0649b05": "裴休刺洪州。一日入寺。見壁畵問寺主。是何圖相。曰",
    "X85n1594_033:0649b06": "高僧真儀。曰真儀可觀。高僧何在。僧皆無對。休曰。此",
    "X85n1594_033:0649b07": "間有禪人否。曰近有一僧。投寺執役。頗似禪者。休遂",
    "X85n1594_033:0649b08": "請相見。曰休適有一問。諸德吝辭。今請上人代詶一",
    "X85n1594_033:0649b09": "語。曰請相公垂問。休即舉前問。運朗聲曰相公。休應",
    "X85n1594_033:0649b10": "諾。運曰。在甚麼處。休當下知旨。如獲髻珠。曰吾師真",
    "X85n1594_033:0649b11": "善知識也。何示人尅的若是。遂延入府署。執弟子禮。",
    "X85n1594_033:0649b12": "屢辭不已。復堅請住黃檗山。大中二年。休鎮宛陵。建",
    "X85n1594_033:0649b13": "大禪院。請運開法。以運酷愛舊山。還以黃檗名之。又",
    "X85n1594_033:0649b14": "迎運至郡。以所解一編示運。運接置於座。略不披閱。",
    "X85n1594_033:0649b15": "良久曰會麼。曰不會。曰若便恁麼會得。猶較些子。若",
    "X85n1594_033:0649b16": "也形於紙墨。何有吾宗。休乃以頌讚曰。自從大士傳",
    "X85n1594_033:0649b17": "心印。額有圓珠七尺身。挂錫十年棲蜀水。浮杯今日",
    "X85n1594_033:0649b18": "渡漳濵。一千龍象隨高步。萬里香花結勝因。擬欲事",
    "X85n1594_033:0649b19": "師為弟子。不知將法付何人。運但曰。心如大海無邊",
    "X85n1594_033:0649b20": "際。口吐紅蓮養病身。自有一雙無事手。不曾低揖等",
    "X85n1594_033:0649b21": "閑人○裴休。字公美。聞喜人。父肅。字中明。任越州觀",
    "X85n1594_033:0649b22": "察使。應三百年讖記。重建龍興寺大佛殿。自撰碑銘。",
    "X85n1594_033:0649b23": "休遂篤志內典。深入法會。有發願文。傳於世。作相六",
    "X85n1594_033:0649b24": "年。次歷諸鎮節度。既通徹祖意。復博綜教相。著釋氏",
    "X85n1594_033:0649c01": "書數萬言。又親書大藏經五百函號○楚南。自武宗",
    "X85n1594_033:0649c02": "廢教。深竄林谷。大中初。隨希運出山。自是抵姑蘇報",
    "X85n1594_033:0649c03": "恩寺。精修禪定。二十餘載。足不踰閾。",
    "X85n1594_033:0649c04": "(己巳)文喜參文殊大士",
    "X85n1594_033:0649c05": "文喜。嘉興朱氏子。七歲出家。習律聽教。會昌沙汰。反",
    "X85n1594_033:0649c06": "服韜晦。宣宗初。再度。後謁寰中。中曰。子何不徧參乎。",
    "X85n1594_033:0649c07": "於是喜直往五臺。至金剛窟。禮謁文殊。遇一老翁牽",
    "X85n1594_033:0649c08": "牛而行。邀喜入寺。翁呼均提。有童子應聲出迎。翁縱",
    "X85n1594_033:0649c09": "牛。引喜陞堂。翁踞床。指繡墩命坐。曰近自何來。曰南",
    "X85n1594_033:0649c10": "方。曰南方佛法如何住持。曰末法比丘少奉戒律。曰",
    "X85n1594_033:0649c11": "多少眾。曰或三百或五百。喜却問。此間佛法如何住",
    "X85n1594_033:0649c12": "持。曰龍蛇混雜。凡聖同居。曰多少眾。曰前三三後三",
    "X85n1594_033:0649c13": "三。翁呼童子致茶。拈起玻璃盞問曰。南方還有這箇",
    "X85n1594_033:0649c14": "否。曰無。曰尋常將甚麼喫茶。喜無對。及辭退。翁令童",
    "X85n1594_033:0649c15": "子相送。喜問童子。前三三後三三是多少。童子召大",
    "X85n1594_033:0649c16": "德。喜應諾。童子曰。是多少。喜復問。此為何處。曰此金",
    "X85n1594_033:0649c17": "剛窟般若寺也。喜悽然悟。彼翁即是文殊。稽首童子。",
    "X85n1594_033:0649c18": "願乞一言為別。童子說偈曰。面上無嗔供養具。口裏",
    "X85n1594_033:0649c19": "無嗔吐妙香。心裏無嗔是珍寶。無垢無染是真常。言",
    "X85n1594_033:0649c20": "訖。均提與寺俱隱。喜因駐錫五臺。",
    "X85n1594_033:0649c21": "(庚午)弘辯禪師說法王宮",
    "X85n1594_033:0649c22": "弘辯。住薦福。宣宗詔入內。問禪宗何有南北之名。曰",
    "X85n1594_033:0649c23": "禪門本無南北。昔如來以正法眼。付大迦葉。展轉相",
    "X85n1594_033:0649c24": "傳。至二十八祖菩提達磨。來遊此方。為初祖。暨第五",
    "X85n1594_033:0650a01": "祖弘忍。在蘄州東山。開法時。有二弟子。一名惠能。受",
    "X85n1594_033:0650a02": "衣法居嶺南為六祖。一名神秀。在北揚化。其後神秀",
    "X85n1594_033:0650a03": "門人普寂。立秀為第六祖。而自稱七祖。其所得法雖",
    "X85n1594_033:0650a04": "一。而開導發悟。是頓漸之異。故曰南頓北漸。非禪宗",
    "X85n1594_033:0650a05": "本有南北之號也。曰何名戒定慧。曰防非止惡。名戒。",
    "X85n1594_033:0650a06": "六根涉境。心不隨緣。名定。心境俱空。照鑒無惑。曰慧。",
    "X85n1594_033:0650a07": "曰何為方便。曰方便者。隱實覆相權巧之門也。被接",
    "X85n1594_033:0650a08": "中下。曲施誘廸。謂之方便。設為上根。言捨方便。但說",
    "X85n1594_033:0650a09": "無上道者。斯亦方便之譚。乃至祖師玄言。忘功絕謂。",
    "X85n1594_033:0650a10": "亦無出方便之迹。曰何為佛心。曰佛者覺也。謂人有",
    "X85n1594_033:0650a11": "智慧覺照為佛心。心者佛之別名。有百千異號。體惟",
    "X85n1594_033:0650a12": "其一。本無形狀。非青黃赤白男女等相。在天非天。在",
    "X85n1594_033:0650a13": "人非人。而現天現人。能男能女。非始非終。無生無滅。",
    "X85n1594_033:0650a14": "故號靈覺之性。如陛下日應萬機。即是陛下佛心。假",
    "X85n1594_033:0650a15": "使千佛共傳。應無別有所得。曰今有人念佛如何。曰",
    "X85n1594_033:0650a16": "如來出世。為天人師善知識。隨根器而說法。為上根",
    "X85n1594_033:0650a17": "者。開最上乘。頓悟至理。中下者。未能頓曉。是以佛為",
    "X85n1594_033:0650a18": "韋提希。權開十六觀門。令念佛生於極樂。故經云。是",
    "X85n1594_033:0650a19": "心是佛。是心作佛。心外無佛。佛外無心。曰有人持經",
    "X85n1594_033:0650a20": "持呪如何。曰如來種種開讚。皆為最上一乘。如百川",
    "X85n1594_033:0650a21": "眾流。莫不朝宗於海。如是差別諸數。皆歸薩婆若海。",
    "X85n1594_033:0650a22": "曰祖師既契會心印。金剛經云無所得法。如何。曰佛",
    "X85n1594_033:0650a23": "之一化。實無一法與人。但示眾人。各各自性。同一法",
    "X85n1594_033:0650a24": "寶藏。當時燃燈如來。但印釋迦本法。而無所得。方契",
    "X85n1594_033:0650b01": "然燈本意。故云。無我無人無眾生無壽者。是法平等。",
    "X85n1594_033:0650b02": "修一切善法。不住於相。曰禪師既會祖意。還禮佛轉",
    "X85n1594_033:0650b03": "經否。曰沙門釋子。禮佛轉經。蓋是住持常法。有四報",
    "X85n1594_033:0650b04": "焉。然依佛戒修身。參尋知識。漸修梵行。履踐如來所",
    "X85n1594_033:0650b05": "行之迹。曰何為頓見。何為漸修。曰頓明自性。與佛同",
    "X85n1594_033:0650b06": "儔。然有無始染習。故假漸修對治。令順性起用。如人",
    "X85n1594_033:0650b07": "喫飯。不一口便飽。是日對談七刻。帝大悅。賜號圓智。",
    "X85n1594_033:0650b08": "勅修天下祖塔。各令守護○五臺秘魔巖。乃永泰湍",
    "X85n1594_033:0650b09": "嗣。常持一木乂。每見僧來禮拜。即乂却頸曰。那箇魔",
    "X85n1594_033:0650b10": "魅。教汝出家。那箇魔魅。教汝行脚。道得也乂下死。道",
    "X85n1594_033:0650b11": "不得也乂下死。速道。學徒鮮有對者。霍山通來訪。不",
    "X85n1594_033:0650b12": "禮拜。便攛入懷裏。巖拊通背三下。通起拍手曰。師兄",
    "X85n1594_033:0650b13": "三千里外賺我來。便回○湖南祇林。亦湍嗣。每叱文",
    "X85n1594_033:0650b14": "殊普賢。皆為精魅。手持木劍。自謂降魔。纔見僧來。便",
    "X85n1594_033:0650b15": "曰。魔來也。魔來也。以劍亂揮。歸方丈。如是十二年。置",
    "X85n1594_033:0650b16": "劍無言。僧問十二年前。為什麼降魔。曰賊不打貧兒",
    "X85n1594_033:0650b17": "家。曰十二年後。為什麼不降魔。曰賊不打貧兒家。",
    "X85n1594_033:0650b18": "○黃檗希運禪師示寂(百丈海法嗣)",
    "X85n1594_033:0650b19": "希運。住黃檗。提唱宗乘。皆被上機。中下之流。莫窺涯",
    "X85n1594_033:0650b20": "涘。大中四年八月示寂。諡斷際禪師。",
    "X85n1594_033:0650b21": "(壬申)寰中禪師復僧相",
    "X85n1594_033:0650b22": "寰中。蒲坂盧氏子。頂骨圓聳。其聲如鐘。少丁母憂。廬",
    "X85n1594_033:0650b23": "墓服闋。思報罔極。乃出家登戒。參百丈受心印。住杭",
    "X85n1594_033:0650b24": "州大慈山。素缺水。中擬他適。夜夢神人止之。詰朝見",
    "X85n1594_033:0650c01": "二虎以爪跑地。泉自涌出。有僧自岳至曰。童子泉涸",
    "X85n1594_033:0650c02": "矣。移來在此。屬武宗廢教。短褐隱居。壬申復剃染。",
    "X85n1594_033:0650c03": "(癸酉)溈山靈祐禪師示寂(百丈海法嗣溈仰第一世)",
    "X85n1594_033:0650c04": "靈祐。住溈山。敷揚宗教。凡四十餘年。達者不可勝數。",
    "X85n1594_033:0650c05": "入室弟子四十一人。大中七年正月日。盥漱敷坐。怡",
    "X85n1594_033:0650c06": "然而寂。壽八十三。臘六十四。諡大圓禪師。塔曰清淨",
    "X85n1594_033:0650c07": "○襄州常侍王敬初。初見睦州。一日州問。今日何故",
    "X85n1594_033:0650c08": "入院遲。曰看打毬來。曰人打毬。馬打毬。曰人打毬。曰",
    "X85n1594_033:0650c09": "人困麼。曰困。曰馬困麼。曰困。曰露柱困麼。初惘然無",
    "X85n1594_033:0650c10": "對。歸至私第。中夜忽然有省。明日見州曰。某甲會得",
    "X85n1594_033:0650c11": "昨日事也。曰露柱困麼。曰困。州遂許之。後參靈祐。遂",
    "X85n1594_033:0650c12": "受心印。一日視事次。米和尚至。初舉筆示之。米曰。還",
    "X85n1594_033:0650c13": "判得虗空否。初擲筆入宅。更不復出。米致疑。明日憑",
    "X85n1594_033:0650c14": "鼓山供養主。入探其意。米亦隨至。潛在屏蔽間偵伺。",
    "X85n1594_033:0650c15": "主纔坐。問曰。昨日米和尚有甚麼言句。便不相見。曰",
    "X85n1594_033:0650c16": "獅子咬人。韓獹逐塊。米聞此語。即省前謬。遽出朗笑",
    "X85n1594_033:0650c17": "曰。我會也。我會也。曰會即不無。你試道看。曰請常侍",
    "X85n1594_033:0650c18": "舉。初乃竪起一隻筯曰。這野狐精。曰這漢徹也。無等",
    "X85n1594_033:0650c19": "禪師密受馬祖心印。嘗謁初。既退將出門。初後呼之",
    "X85n1594_033:0650c20": "曰。和尚。等迴顧。初敲柱三下。等以手作圓相。復三撥",
    "X85n1594_033:0650c21": "之。便行。甞與義玄到僧堂。初問。這一堂僧還看經麼。",
    "X85n1594_033:0650c22": "曰不看經。曰還習禪麼。曰不習禪。曰既不看經。又不",
    "X85n1594_033:0650c23": "習禪。畢竟作箇甚麼。曰總教伊成佛作祖去。曰金屑",
    "X85n1594_033:0650c24": "雖貴。落眼成翳。曰我將謂是箇俗漢○鄭十三娘。年",
    "X85n1594_033:0651a01": "十二時。隨師姑。到溈山。纔禮拜起。祐便問。這師姑甚",
    "X85n1594_033:0651a02": "處住。曰南臺江邊住。祐便喝出。又問。背後老婆甚處",
    "X85n1594_033:0651a03": "住。十三娘放身近前。叉手立。祐再問。鄭曰。早過呈似",
    "X85n1594_033:0651a04": "和尚了也。祐曰去。十三娘纔下到法堂。姑曰。十三娘",
    "X85n1594_033:0651a05": "尋常道我會禪。口似利劍。今日被大師問著。總無語。",
    "X85n1594_033:0651a06": "鄭曰。苦哉苦哉。作這箇眼目。也道我行脚。脫取衲衣",
    "X85n1594_033:0651a07": "來。與十三娘著。鄭後舉似羅山。祇如某參見溈山恁",
    "X85n1594_033:0651a08": "麼祗對。還得平穩也無。曰不得無過。曰過在甚處羅",
    "X85n1594_033:0651a09": "之。鄭曰。錦上添花。一日保福與甘贄相看。纔坐定。便",
    "X85n1594_033:0651a10": "問。承聞十三娘參見溈山是否。曰是。福曰。溈山遷化。",
    "X85n1594_033:0651a11": "向甚麼處去。鄭起身偏牀而立。贄曰。閑時說禪。口似",
    "X85n1594_033:0651a12": "懸河。何不道取。鄭曰。鼓這兩片皮。堪作甚麼。贄曰。不",
    "X85n1594_033:0651a13": "鼓這兩片皮。又堪作甚麼。鄭曰。合取狗口○大安。別",
    "X85n1594_033:0651a14": "號懶安。福州陳氏子。甞自念。我雖勤苦。未聞玄極之",
    "X85n1594_033:0651a15": "理。乃孤錫遊方。將往龍井。路逢一叟。謂曰。師往南昌。",
    "X85n1594_033:0651a16": "當有所得。遂造百丈。問懷海曰。學人欲求識佛。何者",
    "X85n1594_033:0651a17": "即是。海曰。大似騎牛覔牛。曰識得後如何。曰如人騎",
    "X85n1594_033:0651a18": "牛至家。曰未審始終如何保任。曰如牧牛人。執杖視",
    "X85n1594_033:0651a19": "之。不令犯人苗稼。安自茲領旨。更不馳求。靈祐創居",
    "X85n1594_033:0651a20": "溈山。安躬耕助道。祐歿。眾請安補住○無學。初問天",
    "X85n1594_033:0651a21": "然。如何是諸佛師。然咄曰。幸自可憐生。須要執巾帚",
    "X85n1594_033:0651a22": "作麼。學退身三步。然曰錯。學進前。然曰錯錯。學翹一",
    "X85n1594_033:0651a23": "足。旋身一轉而出。然曰。得即得。孤他諸佛師。學自是",
    "X85n1594_033:0651a24": "領旨。住京兆翠微。大同問。二祖初見達磨。有何所得。",
    "X85n1594_033:0651b01": "曰汝今見吾。復何所得。同頓悟玄旨。一日學在法堂",
    "X85n1594_033:0651b02": "內行。同進前接禮問。西方密旨。和尚如何示人。學駐",
    "X85n1594_033:0651b03": "步少時。同曰。乞師垂示。曰更要第二杓惡水那。同便",
    "X85n1594_033:0651b04": "禮謝。學曰。莫垛根。同曰。時至根苗自生。",
    "X85n1594_033:0651b05": "(甲戌)義玄禪師開法臨濟",
    "X85n1594_033:0651b06": "義玄。自傳黃檗心印。後還鄉黨。住鎮州臨濟。學侶雲",
    "X85n1594_033:0651b07": "集。一日謂普化克符曰。我欲於此建立黃檗宗旨。汝",
    "X85n1594_033:0651b08": "且成褫我。二人珍重下去。三日後。化却上來。問和尚",
    "X85n1594_033:0651b09": "三日前說甚麼。玄便打。三日後符上來。問和尚前日",
    "X85n1594_033:0651b10": "打普化作甚麼。玄亦打。至晚小參曰。有時奪人不奪",
    "X85n1594_033:0651b11": "境。有時奪境不奪人。有時人境兩俱奪。有時人境俱",
    "X85n1594_033:0651b12": "不奪。符問。如何是奪人不奪境。曰煦日發生鋪地錦。",
    "X85n1594_033:0651b13": "嬰兒垂髮白如絲。曰如何是奪境不奪人。曰王令已",
    "X85n1594_033:0651b14": "行天下徧。將軍塞外絕烟塵。曰如何是人境俱奪。曰",
    "X85n1594_033:0651b15": "并汾絕信。獨處一方。曰如何是人境俱不奪。曰王登",
    "X85n1594_033:0651b16": "寶殿。野老謳歌。符於言下領旨。諸方目為四料揀。示",
    "X85n1594_033:0651b17": "眾。如諸方學人。來山僧此間。作三種根器斷。如中下",
    "X85n1594_033:0651b18": "根器來。我便奪其境。而不除其法。或中上根器來。我",
    "X85n1594_033:0651b19": "便境法俱奪。如上上根器來。我便境法人俱奪。如有",
    "X85n1594_033:0651b20": "出格見解人來山僧此間。便全體作用。不歷根器。自",
    "X85n1594_033:0651b21": "達磨大師從西土來。祇是覔箇不受人惑底人。後遇",
    "X85n1594_033:0651b22": "二祖。一言便了。始知從前虗用工夫。山僧今日見處。",
    "X85n1594_033:0651b23": "與祖佛不別。若第一句中薦得。堪與佛祖為師。若第",
    "X85n1594_033:0651b24": "二句中薦得。堪與人天為師。若第三句中薦得。自救",
    "X85n1594_033:0651c01": "不了。僧便問。如何是第一句。曰三要印開朱點窄。未",
    "X85n1594_033:0651c02": "容擬議主賓分。曰如何是第二句。曰妙解豈容無著",
    "X85n1594_033:0651c03": "問。漚和爭負截流機。曰如何是第三句。曰但看棚頭",
    "X85n1594_033:0651c04": "弄傀儡。抽牽全藉裏頭人。乃曰。大凡演唱宗乘。一句",
    "X85n1594_033:0651c05": "中須具三玄門。一玄門須具三要。有權有寶。有照有",
    "X85n1594_033:0651c06": "用。汝等諸人作麼生會。又示眾。有時一喝。如金剛王",
    "X85n1594_033:0651c07": "寶劒。有時一喝。如踞地師子。有時一喝。如探竿影草。",
    "X85n1594_033:0651c08": "有時一喝。不作一喝用。汝作麼生會。又云。山僧無一",
    "X85n1594_033:0651c09": "法與人。祇是治病解縛。你取山僧口裏語。不如休歇",
    "X85n1594_033:0651c10": "無事去。又云。一念緣起無生。超出三乘權學。又云。你",
    "X85n1594_033:0651c11": "若能歇得念念馳求心。便與祖佛不別。大德。三界無",
    "X85n1594_033:0651c12": "安。猶如火宅。此不是你久停住處。無常殺鬼。一剎那",
    "X85n1594_033:0651c13": "間。不擇貴賤老少。你要與祖佛不別。但莫外求。你一",
    "X85n1594_033:0651c14": "念清淨心光。是你屋裏法身佛。一念無分別心光。是",
    "X85n1594_033:0651c15": "你屋裏報身佛。一念無差別心光。是你屋裏化身佛。",
    "X85n1594_033:0651c16": "此三種身。是你即今目前聽法底人。只為不向外馳",
    "X85n1594_033:0651c17": "求。有此功用。又云。今時且要識取四種無相境。免被",
    "X85n1594_033:0651c18": "境緣擺撲。如何是四種無相境。一念心愛被水溺。一",
    "X85n1594_033:0651c19": "念心嗔被火燒。一念心疑被地礙。一念心喜被風飄。",
    "X85n1594_033:0651c20": "若能如是辨得。不被境轉。處處用境。東涌西沒。南涌",
    "X85n1594_033:0651c21": "北沒。中涌邊沒。邊涌中沒。履水如地。履地如水。緣何",
    "X85n1594_033:0651c22": "如此。為達四大如夢如幻故。有一般學人。向五臺山。",
    "X85n1594_033:0651c23": "求文殊現。早錯了也。五臺山無文殊。欲識文殊麼。只",
    "X85n1594_033:0651c24": "你目前用處。始終不異。處處不礙。此箇是活文殊。一",
    "X85n1594_033:0652a01": "念心無差別光。處處總是普賢。一念心能自在隨處",
    "X85n1594_033:0652a02": "解脫。此是觀音三昧法。互為主伴。顯即一時顯。隱即",
    "X85n1594_033:0652a03": "一時隱。一即三。三即一。如是解得。方始好看教。一日",
    "X85n1594_033:0652a04": "上堂曰。汝等諸人。赤肉團上。有一無位真人。常向汝",
    "X85n1594_033:0652a05": "諸人面門出入。未證據者看看。時有僧問。如何是無",
    "X85n1594_033:0652a06": "位真人。玄下禪床把住云。道道。僧擬議。玄托開云。無",
    "X85n1594_033:0652a07": "位真人。是什麼乾屎橛。便歸方丈○普化。不知何許",
    "X85n1594_033:0652a08": "人。師事盤山。密受記莂。而[狂-王+羊]狂。出言無度。山歿。乃於",
    "X85n1594_033:0652a09": "北行化。或城市塚間。振一鐸曰。明頭來明頭打。暗頭",
    "X85n1594_033:0652a10": "來暗頭打。四方八面來旋風打。虗空來連架打。一日",
    "X85n1594_033:0652a11": "義玄令僧捉住曰。總不恁麼來時如何。化拓開曰。來",
    "X85n1594_033:0652a12": "日大悲院裏有齋。僧回舉似玄。玄曰。我從來疑著這",
    "X85n1594_033:0652a13": "漢。化凡見人。無高下。皆振鐸一聲。或將鐸就人耳邊",
    "X85n1594_033:0652a14": "振之。或拊其背。有回顧者。即展手曰。乞我一錢。一日",
    "X85n1594_033:0652a15": "見馬步使出喝道。化亦喝道。作相撲勢。馬步使令人",
    "X85n1594_033:0652a16": "打五棒。化曰。似即似。是即不是。嘗於闤闠間。搖鐸唱",
    "X85n1594_033:0652a17": "曰。覔箇去處不可得。時宗智遇之。把住曰。汝擬去甚",
    "X85n1594_033:0652a18": "麼處。曰汝從甚麼處來。智無語。化掣手便去。甞暮入",
    "X85n1594_033:0652a19": "臨濟院。喫生菜。玄曰。這漢大似一頭驢。化便作驢鳴。",
    "X85n1594_033:0652a20": "玄謂直歲曰。細抹草料著。化曰。少室人不識。金陵又",
    "X85n1594_033:0652a21": "再來。臨濟一隻眼。到處為人開。一日玄與河陽木塔。",
    "X85n1594_033:0652a22": "同在僧堂地罏內坐。因說。化每日在街市。掣風掣顛。",
    "X85n1594_033:0652a23": "知他是凡是聖。言猶未了。化入來。玄便問。汝是凡是",
    "X85n1594_033:0652a24": "聖。化曰。汝且道我是凡是聖。玄便喝。化以手指曰。河",
    "X85n1594_033:0652b01": "陽新婦子。木塔老婆禪。臨濟小廝兒。却具一隻眼。玄",
    "X85n1594_033:0652b02": "曰這賊。化曰賊賊。便出去○尅符作四料簡偈曰。奪",
    "X85n1594_033:0652b03": "人不奪境。緣自帶誵訛。擬欲求玄旨。思量反責麼。驪",
    "X85n1594_033:0652b04": "珠光燦爛。蟾桂影婆娑。覿體無差互。還應滯網羅。奪",
    "X85n1594_033:0652b05": "境不奪人。尋言何處真。問禪禪是妄。究理理非親。日",
    "X85n1594_033:0652b06": "照寒光淡。山遙翠色新。直饒玄會得。也是眼中塵。人",
    "X85n1594_033:0652b07": "境兩俱奪。從來正令行。不論佛與祖。那說聖凡情。擬",
    "X85n1594_033:0652b08": "犯吹毛劍。還如值木盲。進前求妙會。特地斬精靈。人",
    "X85n1594_033:0652b09": "境俱不奪。思量意不偏。主賓言不異。問答理俱全。踏",
    "X85n1594_033:0652b10": "破澄潭月。穿開碧落天。不能明妙用。淪溺在無緣。又",
    "X85n1594_033:0652b11": "僧問。如何是賓中賓。曰倚門傍戶猶如醉。出言吐氣",
    "X85n1594_033:0652b12": "不慚惶。曰如何是賓中主。曰口念彌陀雙拄杖。目瞽",
    "X85n1594_033:0652b13": "瞳人不出頭。曰如何是主中賓。曰高提祖印當機用。",
    "X85n1594_033:0652b14": "利物應知語帶悲。曰如何是主中主。曰橫按鏌鎁全",
    "X85n1594_033:0652b15": "正令。太平寰宇斬癡頑。曰既是太平寰宇。為甚麼却",
    "X85n1594_033:0652b16": "斬癡頑。曰不許夜行剛把火。直須當道與人看○義",
    "X85n1594_033:0652b17": "玄示眾。我有時先照後用。有時先用後照。有時照用",
    "X85n1594_033:0652b18": "同時。有時照用不同時。先照後用有人在。先用後照",
    "X85n1594_033:0652b19": "有法在。照用同時。驅耕夫之牛。奪飢人之食。敲骨取",
    "X85n1594_033:0652b20": "髓。痛下鍼錐。照用不同時。有問有答。立賓立主。合水",
    "X85n1594_033:0652b21": "和泥。應機接物。若是過量人。向未舉已前。撩起便行。",
    "X85n1594_033:0652b22": "猶較些子。又示眾。參學之人。大須子細。如賓主相見。",
    "X85n1594_033:0652b23": "便有言論往來。或應物現形。或全體作用。或把機權",
    "X85n1594_033:0652b24": "喜怒。或現半身。或乘師子。或乘象王。如有真正學人",
    "X85n1594_033:0652c01": "便喝。先拈出一箇膠盆子。善知識不辨是境。便上他",
    "X85n1594_033:0652c02": "境上。作模作樣。便被學人又喝。前人不肯放下。此是",
    "X85n1594_033:0652c03": "膏肓之病。不堪醫治。喚作賓看主。或是善知識不拈",
    "X85n1594_033:0652c04": "出物。祇隨學人問處即奪。學人被奪。抵死不肯放。此",
    "X85n1594_033:0652c05": "是主看賓。或有學人。應一箇清淨境。出善知識前。知",
    "X85n1594_033:0652c06": "識辨得是境。把得拋向坑裏。學人言大好善知識。知",
    "X85n1594_033:0652c07": "識即云。咄哉不識好惡。學人便禮拜。此喚作主看主。",
    "X85n1594_033:0652c08": "或有學人。披枷帶鎻。出善知識前。知識更與安一重",
    "X85n1594_033:0652c09": "枷鎻。學人歡喜。彼此不辨。喚作賓看賓。大德。山僧所",
    "X85n1594_033:0652c10": "舉。皆是辨魔揀異。知其邪正。上堂次。兩堂首座相見。",
    "X85n1594_033:0652c11": "同時下喝。僧問玄。還有賓主也無。曰賓主歷然。乃召",
    "X85n1594_033:0652c12": "眾曰。要會臨濟賓主句。問取堂中二首座。玄應機多",
    "X85n1594_033:0652c13": "用喝。會下參徒。亦學師喝。師曰。汝等總學我喝。我今",
    "X85n1594_033:0652c14": "問汝。有一人從東堂出。一人從西堂出。兩人齊喝一",
    "X85n1594_033:0652c15": "聲。這裏分得賓主麼。汝且作麼生分。若分不得。已後",
    "X85n1594_033:0652c16": "不得學老僧喝。示眾。道流。切要求取真正見解。且莫",
    "X85n1594_033:0652c17": "求佛。佛是名句。你還識馳求底麼。三世十方佛祖出",
    "X85n1594_033:0652c18": "來。也只為求法。如今參學道流。也只為求法。得法始",
    "X85n1594_033:0652c19": "了。未得依前輪迴五道。云何是法。法者是心法。心法",
    "X85n1594_033:0652c20": "無形。通貫十方。目前現用。人信不及。便乃認名認句。",
    "X85n1594_033:0652c21": "向文字中求其意度。與佛法天地懸隔。山僧說法。說",
    "X85n1594_033:0652c22": "心地法。便能入淨入穢。入凡入聖。入真入俗。要且不",
    "X85n1594_033:0652c23": "是。你真俗凡聖。能與一切真俗凡聖安名。真俗凡聖",
    "X85n1594_033:0652c24": "安這箇名字不得。道流。把得便用。更莫安排。方契玄",
    "X85n1594_033:0653a01": "旨。今時學禪者。總不識法。猶如觸鼻羊逢著物。安在",
    "X85n1594_033:0653a02": "口裏。奴郎不辨。賓主不分。如是之流。邪心入道。即不",
    "X85n1594_033:0653a03": "得名為真出家人。正是真俗家人。夫出家者。須辨得",
    "X85n1594_033:0653a04": "平常真正見解。辨佛辨魔。辨真辨偽。辨凡辨聖。若如",
    "X85n1594_033:0653a05": "是辨。得名真出家人。若魔佛不辨。正是出一家入一",
    "X85n1594_033:0653a06": "家。乃喚作造業眾生。未得名為真出家人。只如今有",
    "X85n1594_033:0653a07": "箇佛魔同體。若明眼道流。魔佛俱打。你若愛聖憎凡。",
    "X85n1594_033:0653a08": "生死海裏沉浮。未有了日。如何是佛魔。你一念心疑",
    "X85n1594_033:0653a09": "處是佛魔。你若達得萬法無生。心如幻化。更無一塵",
    "X85n1594_033:0653a10": "一法。處處清淨。即無佛魔。佛與眾生。是染淨二境。約",
    "X85n1594_033:0653a11": "山僧見處。無佛無眾生。無古無今。得者便得。不勤時",
    "X85n1594_033:0653a12": "節。亦無修證。無得無失。一切時中。更無別法。設有一",
    "X85n1594_033:0653a13": "法遇此。我說如夢如幻○若是真正學道人。不見世",
    "X85n1594_033:0653a14": "間過。切急要求真正見解。但一切入凡入聖。入染入",
    "X85n1594_033:0653a15": "淨。入諸佛國土。入彌勒樓閣。入毗盧遮那世界。處處",
    "X85n1594_033:0653a16": "皆現國土成住壞空。佛出於世。轉大法輪。入無餘涅",
    "X85n1594_033:0653a17": "槃。不見有去來相貌。求其生死。了不可得。便入無生",
    "X85n1594_033:0653a18": "法界。處處游履國土。入華藏世界。盡見諸法空相。皆",
    "X85n1594_033:0653a19": "無實法。惟有聽法無依道人。是諸佛之母。所以佛從",
    "X85n1594_033:0653a20": "無依生。若悟無依。佛亦無得。若如是見得。是真正見",
    "X85n1594_033:0653a21": "解○諸方說。有道可修。有法可證。你且說證何法。修",
    "X85n1594_033:0653a22": "何道。你今用處。欠少甚麼物。修補何處。所以言。若人",
    "X85n1594_033:0653a23": "修道道不行。萬般邪境競頭生。智劍出來無一物。明",
    "X85n1594_033:0653a24": "頭未顯暗頭明○若言三十二相八十種好是佛。轉",
    "X85n1594_033:0653b01": "輪聖王應是如來。明知是幻化。古人云。如來舉身相。",
    "X85n1594_033:0653b02": "為順世間情。恐人生斷見。權且立虗名。假言三十二。",
    "X85n1594_033:0653b03": "八十也空聲。有身非覺體。無相乃真形○一念心歇",
    "X85n1594_033:0653b04": "得處。喚作菩提樹。一念心不能歇得處。喚作無明樹。",
    "X85n1594_033:0653b05": "無明無住處。無明無始終。若念念心歇不得。便上他",
    "X85n1594_033:0653b06": "無明樹。便入六道四生。披毛戴角。若歇得。便是清淨",
    "X85n1594_033:0653b07": "身界。一念不生。便是上菩提樹。三界神通變化。意生",
    "X85n1594_033:0653b08": "化身。有一老宿參。便問。禮拜即是。不禮拜即是。玄便",
    "X85n1594_033:0653b09": "喝。宿便拜。玄曰。好箇草賊。宿曰賊賊。便出去。玄曰。莫",
    "X85n1594_033:0653b10": "道無事好。時首座侍立。玄曰。還有過也無。座曰有。玄",
    "X85n1594_033:0653b11": "曰。賓家有過。主家有過。曰二俱有過。曰過在甚麼處。",
    "X85n1594_033:0653b12": "座便出去。玄曰。莫道無事好。大覺到參。玄舉起拂子。",
    "X85n1594_033:0653b13": "覺敷坐具。玄擲下拂子。覺收坐具。參堂去。僧眾曰。此",
    "X85n1594_033:0653b14": "僧莫是和尚親。不禮拜。又不喫棒。玄聞。令喚覺。覺至。",
    "X85n1594_033:0653b15": "玄曰。大眾道。汝不禮拜。又不喫棒。莫是長老親故。覺",
    "X85n1594_033:0653b16": "乃珍重下去。覺後臨絕時。謂眾曰。我有一隻箭。要付",
    "X85n1594_033:0653b17": "與人。時有一僧出曰。請和尚箭。覺曰。汝喚甚麼作箭。",
    "X85n1594_033:0653b18": "僧喝。覺打數下。便歸方丈。却喚其僧入來。問曰。汝適",
    "X85n1594_033:0653b19": "來會麼。曰不會。覺又打數下。擲拄杖曰。已後遇明眼",
    "X85n1594_033:0653b20": "人。分明舉似人。便告寂。僧問玄。如何是佛法大意。玄",
    "X85n1594_033:0653b21": "竪起拂子。僧便喝。玄便打。乃曰。大眾。夫為法者。不避",
    "X85n1594_033:0653b22": "喪身失命。我於黃檗先師處。三度問佛法的的大意。",
    "X85n1594_033:0653b23": "三度被打。如蒿枝拂相似。如今更思一頓。誰為下手。",
    "X85n1594_033:0653b24": "時有僧出曰。某甲下手。玄度與拄杖。僧擬接。玄便打。",
    "X85n1594_033:0653c01": "(戊寅)從諗禪師住趙州",
    "X85n1594_033:0653c02": "大中戊寅。從諗。住趙州觀音院。上堂。兄弟莫久立。有",
    "X85n1594_033:0653c03": "事商量。無事向衣鉢下坐。窮理好。老僧行脚時。除二",
    "X85n1594_033:0653c04": "時齋粥。是雜用心。餘外更無別用心處。若不如此。出",
    "X85n1594_033:0653c05": "家大遠在。又云。老僧此間。即以本分事接人。若教老",
    "X85n1594_033:0653c06": "僧隨伊根機接人。自有三乘十二分教。接他了也。若",
    "X85n1594_033:0653c07": "是不會。是誰過歟。已後遇著作家漢。也道老僧不辜",
    "X85n1594_033:0653c08": "他。又云。夢幻空華。徒勞把捉。心若不異。萬法亦然。既",
    "X85n1594_033:0653c09": "不從外得。更拘執作麼。又云。千人萬人。盡是覔佛漢",
    "X85n1594_033:0653c10": "子。覔一箇道人也無。若與空王為弟子。莫教心病最",
    "X85n1594_033:0653c11": "難醫。僧問。十二時中。如何用心。諗曰。汝被十二時辰",
    "X85n1594_033:0653c12": "使。老僧使得十二時。上堂示眾。如明珠在掌。胡來胡",
    "X85n1594_033:0653c13": "現。漢來漢現。老僧把一枝草。為丈六金身用。把丈六",
    "X85n1594_033:0653c14": "金身。為一枝草用。佛是煩惱。煩惱是佛。時有僧問。未",
    "X85n1594_033:0653c15": "審佛是誰家煩惱。曰與一切人煩惱。曰如何免得。曰",
    "X85n1594_033:0653c16": "用免作麼。諗掃地。有人問云。和尚是善知識。為什麼",
    "X85n1594_033:0653c17": "有塵。曰外來。又僧問。清淨伽藍。為什麼有塵。曰又有",
    "X85n1594_033:0653c18": "點也。大眾晚參。諗曰。今夜答話去也。有解問者出來。",
    "X85n1594_033:0653c19": "時有一僧。便出禮拜。諗曰。比來拋磚引玉。却引得箇",
    "X85n1594_033:0653c20": "墼子。有僧遊五臺。問一婆子曰。臺山路向什麼處去。",
    "X85n1594_033:0653c21": "曰驀直去。僧便去。婆子曰。又恁麼去也。其僧舉似諗。",
    "X85n1594_033:0653c22": "諗曰。待我去勘破這婆子。諗至明日。便去問。臺山路",
    "X85n1594_033:0653c23": "向什麼處去。曰驀直去。諗便去。婆子曰。又恁麼去也。",
    "X85n1594_033:0653c24": "諗歸院。謂僧曰。我為汝勘破這婆子了也。有僧問。學",
    "X85n1594_033:0654a01": "人乍入叢林。乞師指示。曰喫粥也未。曰喫粥了也。曰",
    "X85n1594_033:0654a02": "洗鉢盂去。僧問。如何是祖師西來意。曰庭前柏樹子。",
    "X85n1594_033:0654a03": "曰和尚莫將境示人。曰我不將境示人。曰如何是祖",
    "X85n1594_033:0654a04": "師西來意。曰庭前栢樹子。問新到曾到此間麼。曰曾",
    "X85n1594_033:0654a05": "到。曰喫茶去。又問僧。僧曰。不曾到。曰喫茶去。院主問",
    "X85n1594_033:0654a06": "曰。為甚曾到也云喫茶去。不曾到也云喫茶去。諗召",
    "X85n1594_033:0654a07": "院主。主應諾。諗曰。喫茶去。僧問。狗子還有佛性也無。",
    "X85n1594_033:0654a08": "曰無。曰上至諸佛。下至螻蟻。皆有佛性。狗子為甚却",
    "X85n1594_033:0654a09": "無。曰為伊有業識在。又僧問。狗子還有佛性也無。曰",
    "X85n1594_033:0654a10": "有。曰既有。為甚入這皮袋裏。曰知而故犯。有官人問。",
    "X85n1594_033:0654a11": "和尚還入地獄否。曰老僧末上入。曰大善知識為甚",
    "X85n1594_033:0654a12": "麼入地獄。曰我若不入。阿誰教化汝。一日與文遠侍",
    "X85n1594_033:0654a13": "者行。乃指一片地曰。這裏好造箇巡舖。遠便去路旁",
    "X85n1594_033:0654a14": "立曰。把將公驗來。諗與一摑。遠曰。公驗分明。過一日",
    "X85n1594_033:0654a15": "與遠論義曰。鬪劣不鬪勝。勝者輸果子。曰請和尚立",
    "X85n1594_033:0654a16": "義。曰我是一頭驢。曰我是驢胃。曰我是驢糞。曰我是",
    "X85n1594_033:0654a17": "糞中蟲。曰在彼中作麼。曰在彼中過夏。諗曰。把將果",
    "X85n1594_033:0654a18": "子來。一日在東司上。見遠過。驀召文遠。遠應諾。諗曰。",
    "X85n1594_033:0654a19": "東司上不可與汝說佛法。上堂。金佛不度爐。木佛不",
    "X85n1594_033:0654a20": "度火。泥佛不度水。真佛內裏坐。菩提涅槃。真如佛性。",
    "X85n1594_033:0654a21": "盡是貼體衣服。亦名煩惱。實際理地。甚麼處著。一心",
    "X85n1594_033:0654a22": "不生。萬法無咎。汝但究理坐看三二十年。若不會。截",
    "X85n1594_033:0654a23": "取老僧頭去。又云。你若一生不離叢林。不語五年十",
    "X85n1594_033:0654a24": "載。無人嗔你作瘂漢。已後佛也不柰你何。僧問。萬法",
    "X85n1594_033:0654b01": "歸一。一歸何處。曰我在青州。作得一領布衫。重七斤。",
    "X85n1594_033:0654b02": "問承聞和尚親見南泉是否。曰鎮州出大蘿蔔頭。馬",
    "X85n1594_033:0654b03": "大夫問。和尚還修行也無。曰老僧若修行即禍事。曰",
    "X85n1594_033:0654b04": "和尚若不修行。教甚麼人修行。曰大夫是修行底人。",
    "X85n1594_033:0654b05": "曰某甲何名修行。曰若不修行。爭得撲在人王位中。",
    "X85n1594_033:0654b06": "餧得來。赤凍紅地。無有解出期。大夫乃下淚拜謝。",
    "X85n1594_033:0654b07": "(己卯)良价禪師開法洞山",
    "X85n1594_033:0654b08": "良价。初住新豐山。次盛化於洞山。作五位君臣頌曰。",
    "X85n1594_033:0654b09": "正中偏。三更初夜月明前。莫恠相逢不相識。隱隱猶",
    "X85n1594_033:0654b10": "懷舊日嫌。偏中正。失曉老婆逢古鏡。分明覿面別無",
    "X85n1594_033:0654b11": "真。休更迷頭還認影。正中來。無中有路隔塵埃。但能",
    "X85n1594_033:0654b12": "不觸當今諱。也勝前朝斷舌才。兼中至。兩刃交鋒不",
    "X85n1594_033:0654b13": "須避。好手猶如火裏蓮。宛然自有衝天志。兼中到。不",
    "X85n1594_033:0654b14": "落有無誰敢和。人人盡欲出常流。折合還歸炭裏坐。",
    "X85n1594_033:0654b15": "一日价問僧。名甚麼。曰某甲。曰阿那箇是闍黎主人",
    "X85n1594_033:0654b16": "公。曰見祗對次。曰苦哉苦哉。今時人例皆如此。祇認",
    "X85n1594_033:0654b17": "得驢前馬後底。將為自己。佛法平沉。此之是也。賓中",
    "X85n1594_033:0654b18": "主尚未分。如何辨得主中主。僧便問。如何是主中主。",
    "X85n1594_033:0654b19": "曰闍黎自道取。曰某甲道得。即是賓中主。如何是主",
    "X85n1594_033:0654b20": "中主。曰恁麼道即易。相續也大難。遂示頌曰。嗟見今",
    "X85n1594_033:0654b21": "時學道流。千千萬萬認門頭。恰似入京朝聖主。祇到",
    "X85n1594_033:0654b22": "潼關即便休。又曰。向時作麼生。奉時作麼生。功時作",
    "X85n1594_033:0654b23": "麼生。共功時作麼生。功功時作麼生。問如何是向。曰",
    "X85n1594_033:0654b24": "喫飯時作麼生。曰如何是奉。曰背時作麼生。曰如何",
    "X85n1594_033:0654c01": "是功。曰放下钁頭時作麼生。曰如何是共功。曰不得",
    "X85n1594_033:0654c02": "色。曰如何是功功。曰不共。頌曰。(向)聖主繇來法帝堯。",
    "X85n1594_033:0654c03": "御人以禮曲龍腰。有時閙市頭邊過。到處文明賀聖",
    "X85n1594_033:0654c04": "朝。(奉)淨洗濃粧為阿誰。子規聲裏勸人歸。百花落盡",
    "X85n1594_033:0654c05": "啼無盡。更向亂峯深處啼。(功)枯木花開劫外春。倒騎",
    "X85n1594_033:0654c06": "玉象趂麒麟。而今高隱千峯外。月皎風清好日辰。(共功)",
    "X85n1594_033:0654c07": "眾生諸佛不相侵。山自高兮水自深。萬別千差明底",
    "X85n1594_033:0654c08": "事。鷓鴣啼處百花新。(功功)頭角纔生已不堪。擬心求佛",
    "X85n1594_033:0654c09": "好羞慙。迢迢空劫無人識。肯向南詢五十三。有僧不",
    "X85n1594_033:0654c10": "安要見价。价遂往。僧曰。和尚何不救取人家男女。曰",
    "X85n1594_033:0654c11": "你是甚麼人家男女。曰是大闡提人家男女。价良久。",
    "X85n1594_033:0654c12": "僧曰。四山相逼時如何。曰老僧日前也向人家屋簷",
    "X85n1594_033:0654c13": "下過來。曰回互不回互。曰不回互。曰教某甲向甚處",
    "X85n1594_033:0654c14": "去。曰粟畬裏去。僧噓一聲曰珍重。便坐脫。价以拄杖",
    "X85n1594_033:0654c15": "敲頭三下曰。汝祇解與麼去。不解與麼來○道膺。幽",
    "X85n1594_033:0654c16": "州王氏子。兒稚中骨氣深穩。言少理多。十歲出家。二",
    "X85n1594_033:0654c17": "十五成大僧。其師令習毗尼。非其好。棄之遊方。至翠",
    "X85n1594_033:0654c18": "微。參無學。會有僧自豫章來。盛稱洞山法席。於是造",
    "X85n1594_033:0654c19": "新豐。謁良价。价問甚處來。曰翠微來。曰翠微有何言",
    "X85n1594_033:0654c20": "句。曰翠微供養羅漢。某甲問。供養羅漢。羅漢還來否。",
    "X85n1594_033:0654c21": "微曰。你每日噇箇甚麼。价曰。實有此語否。曰有。曰不",
    "X85n1594_033:0654c22": "虗參見作家來。遂問。汝名甚麼。曰道膺。曰何不向上",
    "X85n1594_033:0654c23": "更道。曰向上即不名道膺。曰與老僧祗對道吾底語",
    "X85n1594_033:0654c24": "一般。膺問。如何是祖師意。曰闍黎他後有把茅蓋頭。",
    "X85n1594_033:0655a01": "忽有人問。如何祗對。曰道膺罪過。一日价曰。吾聞思",
    "X85n1594_033:0655a02": "大和尚生倭國作王。是否。曰若是思大。佛亦不作。价",
    "X85n1594_033:0655a03": "然之。一日問膺。甚處去來。曰蹋山來。曰那箇山堪住。",
    "X85n1594_033:0655a04": "曰那箇山不堪住。曰恁麼則國內總被闍黎占却。曰",
    "X85n1594_033:0655a05": "不然。曰恁麼則子得箇入路。曰無路。曰若無路。爭得",
    "X85n1594_033:0655a06": "與老僧相見。曰若有路。即與和尚。隔山去也。价乃曰。",
    "X85n1594_033:0655a07": "此子已後。千人萬人把不住去在。",
    "X85n1594_033:0655a08": "(庚申)普化禪師示寂(盤山積法嗣)",
    "X85n1594_033:0655a09": "咸通元年。普化將示滅。乃入市。謂人曰。乞我一箇直",
    "X85n1594_033:0655a10": "裰。人或與披襖。或與布裘。皆不受。振鐸而去。義玄令",
    "X85n1594_033:0655a11": "人送與一棺。化笑曰。臨濟廝兒饒舌。便受之。乃辭眾",
    "X85n1594_033:0655a12": "曰。普化明日去東門死也。至明日。郡人相率。送化出",
    "X85n1594_033:0655a13": "城。化厲聲曰。今日塟不合青烏。乃曰。明日南門遷化。",
    "X85n1594_033:0655a14": "至明日。出南門。人又隨之。化又曰。明日出西門方吉。",
    "X85n1594_033:0655a15": "至日人出漸稀。出已還返。人意稍怠。第四日自擎棺。",
    "X85n1594_033:0655a16": "出北門外。振鐸入棺而逝。郡人奔走出城。揭棺視之。",
    "X85n1594_033:0655a17": "已不見。惟聞空中鐸聲漸遠。莫測其繇○本寂。又名",
    "X85n1594_033:0655a18": "躭章。莆田黃氏子。幼而奇逸。習儒業。不甘處俗。年十",
    "X85n1594_033:0655a19": "九出家。二十五登戒。咸通初。至洞山。參良价。价問。闍",
    "X85n1594_033:0655a20": "黎名甚麼。曰本寂。曰那箇聻。曰不名本寂。价深契之。",
    "X85n1594_033:0655a21": "以為堪任大法。自此入室。",
    "X85n1594_033:0655a22": "(辛巳)慧寂禪師開法仰山",
    "X85n1594_033:0655a23": "慧寂。初領眾住王莾山。一日禪床陷入地中。地神告",
    "X85n1594_033:0655a24": "曰。此山不任和尚居止。東南有大仰山。乃人間福地。",
    "X85n1594_033:0655b01": "遂遷仰山。上堂。汝等諸人。各自回光返照。莫記吾言。",
    "X85n1594_033:0655b02": "汝無始劫來。背明投暗。妄想根深。卒難頓拔。所以假",
    "X85n1594_033:0655b03": "設方便。奪汝麤識。如將黃葉止啼。有甚麼是處。亦如",
    "X85n1594_033:0655b04": "人將百種貨物與金寶。作一鋪貨賣。祇擬輕重來機。",
    "X85n1594_033:0655b05": "所以道。石頭是真金鋪。我這裏是雜貨舖。有人來覔",
    "X85n1594_033:0655b06": "鼠糞。我亦拈與他。來覔真金。我亦拈與他。時有僧問。",
    "X85n1594_033:0655b07": "鼠糞即不要。請和尚真金。曰齧鏃擬開口。驢年亦不",
    "X85n1594_033:0655b08": "會。僧無對。寂曰。索喚則有交易。不索喚則無。我若說",
    "X85n1594_033:0655b09": "禪宗。身邊要一人相伴亦無。豈況有五百七百眾耶。",
    "X85n1594_033:0655b10": "我若東說西說。則爭頭向前采拾。如將空拳誑小兒。",
    "X85n1594_033:0655b11": "都無實處。我今分明向汝說聖邊事。且莫將心湊泊。",
    "X85n1594_033:0655b12": "但向自己性海。如實而修。不要三明六通。何以故。此",
    "X85n1594_033:0655b13": "是聖末邊事。如今且要識心達本。但得其本。不愁其",
    "X85n1594_033:0655b14": "末。他時後日。自具去在。若未得本。縱饒將情學他亦",
    "X85n1594_033:0655b15": "不得。汝豈不見溈山和尚云。凡聖情盡。體露真常。事",
    "X85n1594_033:0655b16": "理不二。即如如佛。一日因歸溈山。省覲靈祐。祐問。子",
    "X85n1594_033:0655b17": "既稱善知識爭辨得諸方來者。知有不知有。有師承",
    "X85n1594_033:0655b18": "無師承。是義學。是玄學。子試說看。曰慧寂有驗處。但",
    "X85n1594_033:0655b19": "見僧來。便竪起拂子問伊。諸方還說這箇不說。又曰。",
    "X85n1594_033:0655b20": "這箇且置。諸方老宿意作麼生。祐歎曰。此是從上宗",
    "X85n1594_033:0655b21": "門中牙爪。劉侍御問。了心之旨。可得聞乎。曰若要了",
    "X85n1594_033:0655b22": "心。無心可了。無了之心。是名真了。陸希聲相公欲來",
    "X85n1594_033:0655b23": "見。先作此○相封呈。寂開封。於圓相下面。書云。不思",
    "X85n1594_033:0655b24": "而知。落第二頭。思而知之。作第三首。遂封回。聲見即",
    "X85n1594_033:0655c01": "入山。寂乃門迎。聲纔入門。便問。三門俱開。從何入門。",
    "X85n1594_033:0655c02": "曰從信門入。至法堂又問。不出魔界。便入佛界時如",
    "X85n1594_033:0655c03": "何。寂以拂子倒點三下。聲便設禮。又問。和尚還持戒",
    "X85n1594_033:0655c04": "否。曰不持戒。曰還坐禪否。曰不坐禪。聲良久。寂曰會",
    "X85n1594_033:0655c05": "麼。曰不會。曰聽老僧一頌。滔滔不持戒。兀兀不坐禪。",
    "X85n1594_033:0655c06": "釅茶兩三碗。意在钁頭邊。寂却問。承聞相公看經得",
    "X85n1594_033:0655c07": "悟。是否。曰弟子因看涅槃經。有云不斷煩惱而入涅",
    "X85n1594_033:0655c08": "槃。得箇安樂處。寂竪起拂子曰。祇如這箇。作麼生入。",
    "X85n1594_033:0655c09": "曰入之一字。也不消得。曰入之一字。不為相公。聲便",
    "X85n1594_033:0655c10": "起去。有僧參次。問和尚還識字否。曰隨分。僧以手畫",
    "X85n1594_033:0655c11": "此○相拓呈。寂以衣袖拂之。僧又作此○相拓呈。寂",
    "X85n1594_033:0655c12": "以兩手作背拋勢。僧以目視之。寂低頭。僧遶寂一匝。",
    "X85n1594_033:0655c13": "寂便打。僧遂出去。又寂坐次。見一僧從外來。便問訊",
    "X85n1594_033:0655c14": "了。向東邊乂手立。目視寂。寂乃垂下左足。僧却過西",
    "X85n1594_033:0655c15": "邊乂手立。寂垂下右足。僧向中間乂手立寂收雙足",
    "X85n1594_033:0655c16": "僧禮拜。寂曰老。僧自住。此未曾打著一人。拈拄杖便",
    "X85n1594_033:0655c17": "打。僧便騰空而去。又寂坐次。有僧來作禮。寂不顧。僧",
    "X85n1594_033:0655c18": "乃問寂。識字否。曰隨分。僧乃右旋一匝曰。是甚麼字。",
    "X85n1594_033:0655c19": "寂於地上書十字酬之。僧又左旋一匝曰。是甚麼字。",
    "X85n1594_033:0655c20": "寂改十字作卍字。僧畫此○相。以兩手拓。如修羅掌",
    "X85n1594_033:0655c21": "日月勢。曰是甚麼字。寂乃畫此[○@卍]相對之。僧乃作婁",
    "X85n1594_033:0655c22": "至德勢。寂曰。如是如是。此是諸佛之所護念。汝亦如",
    "X85n1594_033:0655c23": "是。吾亦如是。善自護持。僧禮謝。騰空而去。時有一道",
    "X85n1594_033:0655c24": "者見。經五日後。遂問寂。寂曰。汝還見否。曰某甲見出",
    "X85n1594_033:0656a01": "門騰空而去。曰此是西天羅漢。故來探吾道。曰某雖",
    "X85n1594_033:0656a02": "覩種種三昧。不辨其理。曰吾以義為汝解釋。此是八",
    "X85n1594_033:0656a03": "種三昧。是覺海變為義海。體則同然。此義合有因有",
    "X85n1594_033:0656a04": "果。即時異時。總別不離隱身三昧也。又有梵僧。從空",
    "X85n1594_033:0656a05": "而至。寂曰。近離甚處。曰西天。曰幾時離彼。曰今早。曰",
    "X85n1594_033:0656a06": "何太遲生。曰遊山翫水。曰神通遊戲則不無闍黎。佛",
    "X85n1594_033:0656a07": "法須還老僧始得。曰特來東土。禮文殊。却遇小釋迦。",
    "X85n1594_033:0656a08": "遂出梵書貝多葉與寂。作禮乘空而去。自此號小釋",
    "X85n1594_033:0656a09": "迦。有僧問。禪宗頓悟。畢竟入門的意如何。曰此意極",
    "X85n1594_033:0656a10": "難。若上根上智。一聞千悟。得大總持。此根人極難得。",
    "X85n1594_033:0656a11": "其有根微智劣。所以道。若不安禪靜處。到這裏。總須",
    "X85n1594_033:0656a12": "茫然。曰除此格外。還別有方便。令學人得入也無。曰",
    "X85n1594_033:0656a13": "別有別無。令汝心不安。汝是甚處人。曰幽州人。曰汝",
    "X85n1594_033:0656a14": "還思彼處否。曰常思。曰彼處樓臺林苑。人馬駢闐。汝",
    "X85n1594_033:0656a15": "還思思底。還有許多般也無。曰某甲到這裏。一切不",
    "X85n1594_033:0656a16": "見有。曰汝解猶在境。信位即是。人位即未是。據汝所",
    "X85n1594_033:0656a17": "解。祇得一玄。得坐披衣。向後自看。僧禮謝而去。",
    "X85n1594_033:0656a18": "(壬午)大慈山寰中禪師入寂(百丈海法嗣)",
    "X85n1594_033:0656a19": "寰中。住大慈。一日有僧辭。中問。甚處去。曰江西去。曰",
    "X85n1594_033:0656a20": "我勞汝一段事。得否。曰和尚有什麼事。曰將取老僧",
    "X85n1594_033:0656a21": "去。曰更有過於和尚者。亦不能將得去。中便休。僧後",
    "X85n1594_033:0656a22": "舉似良价。价曰。闍黎爭合恁麼道。曰和尚作麼生。曰",
    "X85n1594_033:0656a23": "得。价又問。大慈別有甚言句。曰有時示眾曰。說得一",
    "X85n1594_033:0656a24": "丈。不如行取一尺。說得一尺。不如行取一寸。曰我不",
    "X85n1594_033:0656b01": "恁麼道。曰和尚作麼生。曰說取行不得底。行取說不",
    "X85n1594_033:0656b02": "得底。咸通三年二月十五日。不疾而逝。壽八十三○",
    "X85n1594_033:0656b03": "文喜。至洪州觀音院。參慧寂。頓了心契。寂令充典座。",
    "X85n1594_033:0656b04": "文殊現於粥鑊上。喜以攪竹篦。便打曰。文殊自文殊。",
    "X85n1594_033:0656b05": "文喜自文喜。殊乃說偈曰。苦瓠連根苦。甜瓜徹蒂甜。",
    "X85n1594_033:0656b06": "修行三大劫。却被老僧嫌。一日有異僧。來求齋食。喜",
    "X85n1594_033:0656b07": "減己分饋之。寂預知。問曰。適來果位人至。汝給食否。",
    "X85n1594_033:0656b08": "曰輟己回施。曰汝大利益○義存。泉州曾氏子。家世",
    "X85n1594_033:0656b09": "奉佛。襁褓中。聞鐘鼓聲。或見幡花像設。必為動容。出",
    "X85n1594_033:0656b10": "家受戒。久歷禪會。到洞山作飯頭。淘米次。良价問。淘",
    "X85n1594_033:0656b11": "沙去米。淘米去沙。曰沙米一時去。曰大眾喫箇甚麼。",
    "X85n1594_033:0656b12": "存遂覆却米盆。价曰。據子因緣合在德山。一日辭价。",
    "X85n1594_033:0656b13": "价曰。子甚處去。曰歸嶺中去。曰當時從甚麼路出。曰",
    "X85n1594_033:0656b14": "從飛猿嶺出。曰今回向甚麼路去。曰從飛猿嶺去。曰",
    "X85n1594_033:0656b15": "有一人不從飛猿嶺去。子還識麼。曰不識。曰為甚麼",
    "X85n1594_033:0656b16": "不識。曰他無面目。曰子既不識。爭知無面目。存無對。",
    "X85n1594_033:0656b17": "於是謁德山宣鑒。問從上宗乘。學人還有分也無。鑒",
    "X85n1594_033:0656b18": "打一棒曰。道甚麼。曰不會。至明日請益。鑒曰。我宗無",
    "X85n1594_033:0656b19": "語句。實無一法與人。存有省○鑒宗。長興錢氏子。父",
    "X85n1594_033:0656b20": "晟有疾。割股食之。紿曰。他畜之肉。父病因愈。乃求出",
    "X85n1594_033:0656b21": "家。後謁齊安。頓契心要。咸通三年。至徑山。見言宇荒",
    "X85n1594_033:0656b22": "凉。僧徒分散。宗意欲追還舊觀。遂駐錫焉。",
    "X85n1594_033:0656b23": "(癸未)道膺禪師住雲居",
    "X85n1594_033:0656b24": "道膺。自受良价心印。結菴於三峯。經旬不赴堂。价問。",
    "X85n1594_033:0656c01": "子近日何不赴齋。曰每日自有天神送食。曰我將謂",
    "X85n1594_033:0656c02": "汝是箇人。猶作這箇見解在。汝晚間來。膺晚至。价召",
    "X85n1594_033:0656c03": "膺菴主。膺應諾。价曰。不思善不思惡。是甚麼。膺回菴",
    "X85n1594_033:0656c04": "寂然宴坐。天神自此竟尋不見。如是三日乃絕。然猶",
    "X85n1594_033:0656c05": "月一來謁价。价呵其未忘情。於道為雜。遂焚菴去海",
    "X85n1594_033:0656c06": "昏。登歐阜。乃廬山西北崦。冠世絕境就樹縛屋而居。",
    "X85n1594_033:0656c07": "號雲居。衲子亦追求而集。散處山間樹下。久成苫架。",
    "X85n1594_033:0656c08": "說法其下。示眾。佛法有什麼多事。行得即是。但知心",
    "X85n1594_033:0656c09": "是佛。莫愁佛不解語。欲得如是事。還須如是人。若是",
    "X85n1594_033:0656c10": "如是人。愁箇甚麼。若云如是事即難。自古先德醇素",
    "X85n1594_033:0656c11": "任真。元來無巧。他根本脚下實有力。即是不思議人。",
    "X85n1594_033:0656c12": "握土成金。若無如是事。饒汝說得。簇花簇錦相似。人",
    "X85n1594_033:0656c13": "總不信受。又曰。暫時不在。如同死人。豈況如今論年",
    "X85n1594_033:0656c14": "論月不在。如人常在愁。什麼家事不辦。欲知久遠事。",
    "X85n1594_033:0656c15": "祇在如今。如今若得。久遠亦得。如人千鄉萬里歸家",
    "X85n1594_033:0656c16": "行到即是。是即一切總是。不是即一切總不是。又曰。",
    "X85n1594_033:0656c17": "升天底事。須對眾掉却。十成底事。須對眾去却擲地",
    "X85n1594_033:0656c18": "作金聲。不須回頭顧著。自餘有什麼用處。不見二祖",
    "X85n1594_033:0656c19": "當時詩書博覧。三藏聖教。如觀掌中。因什麼更求達",
    "X85n1594_033:0656c20": "磨安心。將知此門中事。不是等閑。所以道。智人不向",
    "X85n1594_033:0656c21": "言中取。得人豈向說中求。又曰。一切是須向這裏及",
    "X85n1594_033:0656c22": "盡。始得無過。若一毫去不盡。即被塵累。豈況更多。差",
    "X85n1594_033:0656c23": "之毫釐。過犯山嶽。古人道。學處不玄。盡是流俗。閨閤",
    "X85n1594_033:0656c24": "中物捨不得。俱為滲漏。一日令侍者送袴。與一住菴",
    "X85n1594_033:0657a01": "道者。道者曰。自有娘生袴。竟不受。膺再令侍者問。娘",
    "X85n1594_033:0657a02": "未生時。著箇甚麼。道者無語。後遷化。有舍利。持似膺。",
    "X85n1594_033:0657a03": "膺曰。直饒得八斛四斗。不如下得一轉語好○大同。",
    "X85n1594_033:0657a04": "懷寧劉氏子。參無學得悟。一日問學。如何是佛理。曰",
    "X85n1594_033:0657a05": "佛即不理。曰莫落空否。曰真空不空。復示讖偈曰。佛",
    "X85n1594_033:0657a06": "理何曾理。真空又不空。大同居寂住。敷演我師宗。同",
    "X85n1594_033:0657a07": "住投子山。院名寂住。義存到。同指菴前一片石曰。三",
    "X85n1594_033:0657a08": "世諸佛。總在裏許。曰須知有不在裏許者。同乃歸菴",
    "X85n1594_033:0657a09": "中坐。遊龍眠。有兩路。存問。那箇是龍眠路。同以杖指",
    "X85n1594_033:0657a10": "之。存曰。東去西去。曰不快漆桶。存問。一槌便就時如",
    "X85n1594_033:0657a11": "何。曰不是性燥漢。曰不假一槌時如何。曰不快漆桶。",
    "X85n1594_033:0657a12": "存問。此間還有人參也無。同將钁頭拋向存面前。存",
    "X85n1594_033:0657a13": "曰。恁麼則當處掘去也。曰不快漆桶○存在德山。作",
    "X85n1594_033:0657a14": "飯頭。一日飯遲。山擎鉢下法堂。存曬飯巾次。見山乃",
    "X85n1594_033:0657a15": "曰。鐘未鳴。鼓未響。拓鉢向甚處去。山歸方丈。存舉似",
    "X85n1594_033:0657a16": "全奯。奯曰。大小德山。未會末後句在。山聞令侍者喚。",
    "X85n1594_033:0657a17": "問曰。汝不肯老僧那。奯密啟其意。明日陞堂。果與尋",
    "X85n1594_033:0657a18": "常不同。奯拊掌大笑曰。且喜堂頭老漢。會末後句。他",
    "X85n1594_033:0657a19": "後天下人。不柰伊何。雖然也祇得三年活。",
    "X85n1594_033:0657a20": "(甲申)全奯禪師住鄂州巖頭",
    "X85n1594_033:0657a21": "全奯。住巖頭。示眾。但明取綱宗。本無實法。不見道無",
    "X85n1594_033:0657a22": "實無虗。若向事上覰即疾。若向意根下尋。卒摸索不",
    "X85n1594_033:0657a23": "著。又曰。此是向上人活計。只露目前些子。如同電拂。",
    "X85n1594_033:0657a24": "如擊石火。截斷兩頭。靈然自在。若道向上有法有事。",
    "X85n1594_033:0657b01": "真椀鳴聲。荼猢汝。繫罩汝。古人喚作繫驢橛。若將實",
    "X85n1594_033:0657b02": "法與人。土亦消不得。又曰。欲得易會。但知於聲色前。",
    "X85n1594_033:0657b03": "不被萬境惑亂。自然露倮倮地。自然無事。送向聲色",
    "X85n1594_033:0657b04": "前蕩蕩地。恰似一團火燄相似。觸著便燒。更有甚麼",
    "X85n1594_033:0657b05": "事。不見道。非是塵不侵。自是我無心。又曰。若是有筋",
    "X85n1594_033:0657b06": "骨底。不用多諸處行脚。也須帶眼始得。莫被人謾。不",
    "X85n1594_033:0657b07": "見道依法生解。猶落魔界。夫唱教須一一從自己胸",
    "X85n1594_033:0657b08": "襟中。吐得出來。與人為榜樣。又曰。是句亦剗。非句亦",
    "X85n1594_033:0657b09": "剗。自然轉轆轆地。露倮倮地。飽齁齁地。不解却不解",
    "X85n1594_033:0657b10": "齩。不見道却物為上。逐物為下。又曰。纔有所重。便成",
    "X85n1594_033:0657b11": "窠臼。古人喚作貼體衣病。最難治。又曰。無依無欲。便",
    "X85n1594_033:0657b12": "是能仁。古人道。置毒藥安乳中。乃至醍醐亦能殺人。",
    "X85n1594_033:0657b13": "這箇不是汝習學得底。莫錯認門頭戶口賺汝。臘月",
    "X85n1594_033:0657b14": "三十日。赤閧閧地無益。",
    "X85n1594_033:0657b15": "(乙酉)智廣禪師居九座山",
    "X85n1594_033:0657b16": "智廣。隱居巖谷。宣宗時。復出南山。咸通六年至九座",
    "X85n1594_033:0657b17": "山。忽逢巨蟒。欲來吞廣。廣錫先飛。撑拄蟒口。趺坐入",
    "X85n1594_033:0657b18": "定。其中神來謝罪。廣不顧。逮出定。蟒化為石矣既而",
    "X85n1594_033:0657b19": "雷雨湧沙。夷成院基。山神移山。八維蔭映○慧忠。楊",
    "X85n1594_033:0657b20": "州柳氏子。住龜洋。二十年不出山。咸通六年。一日謂",
    "X85n1594_033:0657b21": "弟子曰。眾生不能解脫者。情累爾。悟道易。明道難。問",
    "X85n1594_033:0657b22": "如何得明道去。忠曰。但脫情見。其道自明矣。夫明之",
    "X85n1594_033:0657b23": "為言。信也。如禁蛇人。信其呪力藥力。以蛇綰弄。揣懷",
    "X85n1594_033:0657b24": "袖中無難。未知呪藥等力者。怖駭棄去。但諦見自心。",
    "X85n1594_033:0657c01": "情見便破。今千疑萬慮。不得用者。是未見自心者也。",
    "X85n1594_033:0657c02": "忽索香焚罷。安坐而化。諡歸寂。",
    "X85n1594_033:0657c03": "○德山宣鑒禪師示寂(龍潭信法嗣)",
    "X85n1594_033:0657c04": "咸通六年十二月日。宣鑒因示疾。有僧問。還有不病",
    "X85n1594_033:0657c05": "者無。曰有。曰如何是不病者。曰阿爺阿爺。復告眾曰。",
    "X85n1594_033:0657c06": "捫空追響。勞汝心神。夢覺覺非。竟有何事。言訖。安坐",
    "X85n1594_033:0657c07": "而化。壽八十六。臘六十五。諡見性禪師。",
    "X85n1594_033:0657c08": "(丙戌)鑒宗禪師入寂(鹽官安法嗣徑山第二代)",
    "X85n1594_033:0657c09": "鑒宗。住徑山。法席之盛。冠於江淛。咸通七年三月五",
    "X85n1594_033:0657c10": "日。集眾說法。端坐而化。諡無上○洪諲。烏程吳氏子。",
    "X85n1594_033:0657c11": "少依鑒宗。削髮受具戒。初習律乘。棄之游心經論。機",
    "X85n1594_033:0657c12": "辯風生。耆宿下之。歸覲宗。宗問。汝於時中。將何以報",
    "X85n1594_033:0657c13": "答四恩。諲茫然無對。廢食三日。宗曰。佛祖正法。直截",
    "X85n1594_033:0657c14": "亡詮。汝算海沙。於理何益。但能莫存知見。泯絕外緣。",
    "X85n1594_033:0657c15": "離一切心。即汝真性。諲於言下有省。即呈偈云。這箇",
    "X85n1594_033:0657c16": "非他物。元來不昧機。達而全體現。應處不思議。宗曰。",
    "X85n1594_033:0657c17": "汝問取察師兄。察曰。師弟高見。非吾境界。諲乃辭。徧",
    "X85n1594_033:0657c18": "參諸方。初謁雲巖。不契。後參靈祐頓釋蒙滯。會昌沙",
    "X85n1594_033:0657c19": "汰。眾皆悲惋。諲曰。大丈夫遭此厄會。豈非命也。何乃",
    "X85n1594_033:0657c20": "效兒女子態乎大中初。復沙門相。咸通七年。上徑山。",
    "X85n1594_033:0657c21": "宗委以住持事。諲辭甚力。宗曰。吳中佛法。藉於子耳。",
    "X85n1594_033:0657c22": "何辭之有。宗入滅。四眾請諲。補第三世。法嗣溈山。佛",
    "X85n1594_033:0657c23": "日本空來訪。諲問。承聞長老獨化一方。何以薦遊峯",
    "X85n1594_033:0657c24": "嵿。曰朗月當空挂。氷霜不自寒。曰莫便是長老家風",
    "X85n1594_033:0658a01": "麼。曰峭峙萬重關。於中含寶月。曰此猶是文言。作麼",
    "X85n1594_033:0658a02": "生是長老家風。曰今日賴遇佛日。空却問。隱密全真。",
    "X85n1594_033:0658a03": "時人知有道不得。太省無辜。時人知有道得。於此二",
    "X85n1594_033:0658a04": "途。猶是時人昇降處。未審長老親道自道如何道。曰",
    "X85n1594_033:0658a05": "我家道處無可道。曰如來路上無私曲。便請玄音和",
    "X85n1594_033:0658a06": "一場。曰任汝二輪更互照。碧潭雲外不相關。曰為報",
    "X85n1594_033:0658a07": "白頭無限客。此回年少莫歸鄉。曰老少同輪無向背。",
    "X85n1594_033:0658a08": "我家玄路勿參差。曰一言定天下。四句為誰宣。諲因",
    "X85n1594_033:0658a09": "示偈曰。東西不相顧。南北為誰留。汝言有三四。我道",
    "X85n1594_033:0658a10": "一也無。許州金明上座。聞諲說法類石霜。乃曰。我往",
    "X85n1594_033:0658a11": "問之。彼若果合。當為渠作園頭。如其不然。我則掀倒",
    "X85n1594_033:0658a12": "禪床。遂問諲曰。一毫穿眾穴時如何。曰直須老去。曰",
    "X85n1594_033:0658a13": "老去後如何。曰光靴任汝光靴。結褁任汝結褁。明乃",
    "X85n1594_033:0658a14": "作禮。為之治圃三年○漳州羅漢。參關南常。問如何",
    "X85n1594_033:0658a15": "是大道之源。常打漢一拳。漢遂有省。乃為歌曰。咸通",
    "X85n1594_033:0658a16": "七載初參道。到處逢言不識言。心裏疑團若栲栳。三",
    "X85n1594_033:0658a17": "春不樂止林泉。忽遇法王氈上座。便陳疑懇向師前。",
    "X85n1594_033:0658a18": "師從氈上那伽起。袒膊當胸打一拳。駭散疑團獦狚",
    "X85n1594_033:0658a19": "落。舉頭看見日初圓。從茲蹬蹬以碣碣。直至如今常",
    "X85n1594_033:0658a20": "快活。只聞肚裏飽膨脝。更不東西去持鉢○石梯。嗣",
    "X85n1594_033:0658a21": "茱萸。一日因侍者請浴。梯曰。既不洗塵。亦不洗體。汝",
    "X85n1594_033:0658a22": "作麼生。曰和尚先去。某甲將皂角來。梯呵呵大笑。一",
    "X85n1594_033:0658a23": "日見侍者托鉢赴堂。乃喚侍者。侍者應諾。梯曰。甚處",
    "X85n1594_033:0658a24": "去。曰上堂齋去。曰我豈不知汝上堂齋去。曰除此外。",
    "X85n1594_033:0658b01": "別道箇甚麼。曰我祇問汝本分事。曰和尚若問本分",
    "X85n1594_033:0658b02": "事。某甲實是上堂齋去。曰汝不繆為我侍者○金華",
    "X85n1594_033:0658b03": "俱胝。住菴時。有一尼。名實際。戴笠子到菴直入。更不",
    "X85n1594_033:0658b04": "下笠。持錫遶禪床三匝曰。道得即下笠。如是三問。胝",
    "X85n1594_033:0658b05": "皆無對。尼便去。胝曰。日勢稍晚。何不且住。曰道得即",
    "X85n1594_033:0658b06": "住。胝又無對。尼便行。胝歎曰。我雖處丈夫之形。而無",
    "X85n1594_033:0658b07": "丈夫之氣。不如棄菴往諸方。參尋知識去。遂打疊行",
    "X85n1594_033:0658b08": "脚。其夜山神告曰。不須離此。來日有肉身菩薩。來為",
    "X85n1594_033:0658b09": "和尚說法。次日天龍到菴。胝迎禮。具陳前事。龍只竪",
    "X85n1594_033:0658b10": "一指示之。胝忽然大悟。後學者參問。胝惟舉一指。菴",
    "X85n1594_033:0658b11": "中有一童子。人問。和尚尋常以何法示人。童子亦竪",
    "X85n1594_033:0658b12": "起指。人謂胝曰。和尚童子亦會佛法。凡有問。皆如和",
    "X85n1594_033:0658b13": "尚竪指。一日胝袖刀。問童子曰。聞你會佛法是否。曰",
    "X85n1594_033:0658b14": "是。曰如何是佛。童子竪指。胝以刀斷其指。童子呌喚",
    "X85n1594_033:0658b15": "走出。胝召童子。童子回首。胝曰。如何是佛。童子舉手。",
    "X85n1594_033:0658b16": "不見指頭。豁然大悟。胝將順世。謂眾曰。吾得天龍一",
    "X85n1594_033:0658b17": "指禪。一生用不盡。要會麼。竪起指頭。便脫去。",
    "X85n1594_033:0658b18": "(丁亥)楚南禪師住千頃",
    "X85n1594_033:0658b19": "楚南。住千頃慈雲院。示眾。諸子設使解得三世佛教。",
    "X85n1594_033:0658b20": "如缾注水。及得百千三昧。不如一念修無漏道。免被",
    "X85n1594_033:0658b21": "人天因果繫絆。時有僧問。無漏道如何修。曰未有闍",
    "X85n1594_033:0658b22": "黎時體取。曰未有某甲時誰人體。曰體者亦無。又曰。",
    "X85n1594_033:0658b23": "微有念生。便具五陰。三界輪迴生死。皆從汝一念生。",
    "X85n1594_033:0658b24": "所以佛教諸菩薩云佛所護念。",
    "X85n1594_033:0658c01": "○臨濟義玄禪師示寂(黃檗運法嗣臨濟第一世)",
    "X85n1594_033:0658c02": "義玄。住臨濟。高提三玄三要。大振黃檗宗風。咸通八",
    "X85n1594_033:0658c03": "年四月十日。將示寂。上堂。吾滅後不得滅却吾正法",
    "X85n1594_033:0658c04": "眼藏。時慧然出曰。爭敢滅却和尚正法眼藏。玄曰。已",
    "X85n1594_033:0658c05": "後有人問你。向他道什麼。然便喝。玄曰。誰知吾正法",
    "X85n1594_033:0658c06": "眼藏向這瞎驢邊滅却。遂說傳法偈曰。沿流不止問",
    "X85n1594_033:0658c07": "如何。真照無邊說似他。離相離名人不稟。吹毛用了",
    "X85n1594_033:0658c08": "急須磨。頌畢。端坐而逝○義存與全奯。至鰲山鎮阻",
    "X85n1594_033:0658c09": "雪。奯每日打睡。存一向坐禪。一日喚曰。師兄師兄。且",
    "X85n1594_033:0658c10": "起來。曰作甚麼。曰今生不著便。共文邃箇漢行脚。到",
    "X85n1594_033:0658c11": "處被他帶累。今日到此。又祇管打睡。奯喝曰。噇眠去。",
    "X85n1594_033:0658c12": "每日床上坐。恰似七村裏土地。他時後日。魔魅人家",
    "X85n1594_033:0658c13": "男女去在。存點胸曰。我這裏未穩在。不敢自謾。曰將",
    "X85n1594_033:0658c14": "謂你他日向孤峯嵿上。盤結草菴。播揚大教。猶作這",
    "X85n1594_033:0658c15": "箇語話。曰我實未穩在。曰若實如此。據你見處。一一",
    "X85n1594_033:0658c16": "通來。是處與你證明。不是與你剗却。曰我初到鹽官",
    "X85n1594_033:0658c17": "見上堂舉色空義。得箇入處。曰此去三十年。切忌舉",
    "X85n1594_033:0658c18": "著。又見洞山過水偈曰。切忌從他覔。迢迢與我踈。渠",
    "X85n1594_033:0658c19": "今正是我。我今不是渠。曰若與麼。自救也未徹在。曰",
    "X85n1594_033:0658c20": "後問德山。從上宗乘中事。學人還有分也無。德山打",
    "X85n1594_033:0658c21": "一棒曰。道甚麼。我當時如桶底脫相似。奯乃喝曰。不",
    "X85n1594_033:0658c22": "聞道。從門入者。不是家珍。他後若欲播揚大教。一一",
    "X85n1594_033:0658c23": "從自己胸襟中流出將來。與我蓋天蓋地去。存於言",
    "X85n1594_033:0658c24": "下大悟。便作禮。起連聲呌曰。師兄今日始是鰲山成",
    "X85n1594_033:0659a01": "道。今日始是鰲山成道。",
    "X85n1594_033:0659a02": "(戊子)良价禪師傳法本寂",
    "X85n1594_033:0659a03": "本寂。自入室洞山。盤桓數載。乃辭去。良价囑曰。吾在",
    "X85n1594_033:0659a04": "雲巖先師處。親印寶鏡三昧。事窮的要。今付於汝。詞",
    "X85n1594_033:0659a05": "曰。如是之法。佛祖密付。汝今得之。宜善保護。銀盌盛",
    "X85n1594_033:0659a06": "雪。明月藏鷺。類之弗齊。混則知處。意不在言。來機亦",
    "X85n1594_033:0659a07": "赴。動成窠臼。差落顧佇。背觸俱非。如大火聚。但形文",
    "X85n1594_033:0659a08": "彩。即屬染污。夜半正明。天曉不露。為物作則。用拔諸",
    "X85n1594_033:0659a09": "苦。雖非有為。不是無語。如臨寶鏡。形影相覩。汝不是",
    "X85n1594_033:0659a10": "渠。渠正是汝。如世嬰兒。五相完具。不去不來。不起不",
    "X85n1594_033:0659a11": "住。婆婆和和。有句無句。終不得佛。語未正故。重離六",
    "X85n1594_033:0659a12": "爻。偏正回互。疊而為三。變盡成五。正中來。偏中至。正",
    "X85n1594_033:0659a13": "中偏。偏中正。兼中到。如莖草味。如金剛杵。正中妙挾。",
    "X85n1594_033:0659a14": "敲唱雙舉。通宗通塗。挾帶挾路。錯然則吉。不可犯忤。",
    "X85n1594_033:0659a15": "天真而妙。不屬迷悟。因緣時節。寂然昭著。細入無間。",
    "X85n1594_033:0659a16": "大絕方所。毫忽之差。不應律呂。今有頓漸。緣立宗趣。",
    "X85n1594_033:0659a17": "宗趣分矣。即是規矩。宗通趣極。真常流注。外寂中搖。",
    "X85n1594_033:0659a18": "係駒伏鼠。先聖悲之。為法檀度。隨其顛倒。以緇為素。",
    "X85n1594_033:0659a19": "顛倒想滅。肯心自許。要合古轍。請觀前古。佛道垂成。",
    "X85n1594_033:0659a20": "十劫觀樹。如虎之缺。如馬之馵。以有下劣。寶几珍御。",
    "X85n1594_033:0659a21": "以有驚異。貍奴白牯。羿以巧力。射中百步。箭鋒相直。",
    "X85n1594_033:0659a22": "巧力何預。木人方歌。石女起舞。非情識到。寧容思慮。",
    "X85n1594_033:0659a23": "臣奉於君。子順於父。不順非孝。不奉非輔。潛行密用。",
    "X85n1594_033:0659a24": "如愚若魯。但能相續。名主中主。价又曰。末法時代。人",
    "X85n1594_033:0659b01": "多乾慧。要辨真偽。有三種滲漏。一曰見滲漏。機不離",
    "X85n1594_033:0659b02": "位。墮在毒海。二曰情滲漏滯在向背。見處偏枯。三曰",
    "X85n1594_033:0659b03": "語滲漏。究玅失宗。機昧終始。濁智流轉。於此三種。子",
    "X85n1594_033:0659b04": "宜知之。既授宗旨。復問寂曰。子向甚麼處去。曰不變",
    "X85n1594_033:0659b05": "異處去。曰不變異處。豈有去耶。曰去亦不變異○居",
    "X85n1594_033:0659b06": "遁。南城郭氏子。初參無學。問如何是祖師西來意。學",
    "X85n1594_033:0659b07": "曰。與我將禪板來。遁遂過禪板。學接得便打。遁曰。打",
    "X85n1594_033:0659b08": "即任打。要且無祖師西來意。又參義玄。問如何是祖",
    "X85n1594_033:0659b09": "師西來意。玄曰。與我將蒲團來。遁遂過蒲團。玄接得",
    "X85n1594_033:0659b10": "便打。遁曰。打即任打。要且無祖師西來意。又參宣鑒。",
    "X85n1594_033:0659b11": "問學人仗鏌鎁劍。擬師頭時如何。鑒引頸曰[囗@力]。遁曰。",
    "X85n1594_033:0659b12": "師頭落也。鑒微笑。後參良价。价問。近離甚處。曰德山。",
    "X85n1594_033:0659b13": "曰德山有何言句。遁舉前話。价曰。他道什麼。曰他無",
    "X85n1594_033:0659b14": "語。曰莫道無語。且試將德山落底頭。呈似老僧看。遁",
    "X85n1594_033:0659b15": "於此有省。遂焚香遙望德山。禮拜懺悔。鑒聞之曰。洞",
    "X85n1594_033:0659b16": "山老漢。不識好惡。這漢死來多少時。救得有什麼用",
    "X85n1594_033:0659b17": "處。從他擔老僧頭。遶天下走。遁乃止洞山。又問。學人",
    "X85n1594_033:0659b18": "自到法席。不蒙示誨一法。意在於何。曰爭怪得老僧。",
    "X85n1594_033:0659b19": "一日問。如何是祖師西來意。曰待洞水逆流。即向汝",
    "X85n1594_033:0659b20": "道。遁始悟厥旨。頌曰。學道如鑽火。逢烟未可休。直待",
    "X85n1594_033:0659b21": "金星現。歸家始到頭。又曰。學道先須有悟繇。還如慣",
    "X85n1594_033:0659b22": "鬪快龍舟。雖然舊閣閑田地。一度嬴來方始休。",
    "X85n1594_033:0659b23": "(己丑)慶諸禪師復住石霜",
    "X85n1594_033:0659b24": "慶諸。初住石霜。後隱長沙。瀏陽人。莫識者。因僧舉洞",
    "X85n1594_033:0659c01": "山解制上堂。秋初夏末。兄弟東去西去。直須向萬里",
    "X85n1594_033:0659c02": "無寸草處去。諸曰。何不道出門便是草。良价聞之。驚",
    "X85n1594_033:0659c03": "曰。瀏陽乃有古佛耶。自是僧眾迎諸。再住石霜。",
    "X85n1594_033:0659c04": "○洞山良价禪師示寂(雲巖晟法嗣曹洞第一世)",
    "X85n1594_033:0659c05": "咸通十年三月。良价示疾。令沙彌傳語道膺。囑曰。他",
    "X85n1594_033:0659c06": "或問。和尚安樂否。但道。雲巖路相次絕也。汝下此語。",
    "X85n1594_033:0659c07": "須遠立。恐他打汝。沙彌領旨去傳語。聲未絕。早被膺",
    "X85n1594_033:0659c08": "打一棒。僧問。和尚違和。還有不病者無。曰有。曰不病",
    "X85n1594_033:0659c09": "者還看和尚否。曰老僧看他有分。曰未審和尚如何",
    "X85n1594_033:0659c10": "看他。曰老僧看時。不見有病。价乃問僧。離此殻漏子。",
    "X85n1594_033:0659c11": "向甚麼處。與吾相見。僧無對。因示頌曰。學者恒沙無",
    "X85n1594_033:0659c12": "一悟。過在尋他舌頭路。欲得忘形泯蹤跡。努力慇懃",
    "X85n1594_033:0659c13": "空裏步。遂命剃髮澡身披衣。聲鐘辭眾。儼然坐化。時",
    "X85n1594_033:0659c14": "大眾號慟。移晷不止。价忽開目曰。出家人。心不附物。",
    "X85n1594_033:0659c15": "是真修行。勞生息死。於悲何有。復令主事僧辦愚癡",
    "X85n1594_033:0659c16": "齋。眾猶戀慕不已。延七日食具方備。价亦隨眾齋畢。",
    "X85n1594_033:0659c17": "乃曰。僧家無事。大率臨行之際。勿須喧動。遂歸丈室。",
    "X85n1594_033:0659c18": "端坐長往。諡悟本禪師。塔曰慧覺○道全。初參良价。",
    "X85n1594_033:0659c19": "問如何是出離之要。曰闍黎足下烟生。全當下契悟。",
    "X85n1594_033:0659c20": "价歿。眾請全住持。海眾悅服。",
    "X85n1594_033:0659c21": "○本寂禪師開法曹山",
    "X85n1594_033:0659c22": "本寂。辭良价。遂造曹溪禮塔。還止臨川。有佳山水。因",
    "X85n1594_033:0659c23": "定居焉。以志慕六祖。乃名山為曹。示眾。僧家在此等",
    "X85n1594_033:0659c24": "衣線下。理須會通向上事。莫作等閑。若也承當處分",
    "X85n1594_033:0660a01": "明。即轉他諸聖。向自己背後。方得自繇。若也轉不得。",
    "X85n1594_033:0660a02": "直饒學得十成。却須向他背後乂手。說什麼大話。若",
    "X85n1594_033:0660a03": "轉得自己。則一切麤重境來。皆作得主宰。假如泥裏",
    "X85n1594_033:0660a04": "倒地。亦作得主宰。如有僧問藥山曰。二乘教中。還有",
    "X85n1594_033:0660a05": "祖意也無。曰有。既有。達磨又來作麼。曰只為有。所以",
    "X85n1594_033:0660a06": "來。豈非作得主宰。轉得歸自己乎。如經曰。大通智勝",
    "X85n1594_033:0660a07": "佛。十劫坐道場。佛法不現前。不得成佛道。言劫者滯",
    "X85n1594_033:0660a08": "也。謂之十成。亦曰斷滲漏也。只是十道頭絕矣。不忘",
    "X85n1594_033:0660a09": "大果。故云守住躭著。名為取次承當。不分貴賤。不見",
    "X85n1594_033:0660a10": "南泉曰。饒汝十成。猶較王老師一線道。也大難事。到",
    "X85n1594_033:0660a11": "此直須子細。始得明白自在。不論天堂地獄餓鬼畜",
    "X85n1594_033:0660a12": "生。但是一切處不移易。元是舊時人。只是不行舊時",
    "X85n1594_033:0660a13": "路。若有欣心。還成滯著。如今人說箇淨潔處。愛說向",
    "X85n1594_033:0660a14": "去事。此病最難治。若是世間麤重事。却是輕。淨潔病",
    "X85n1594_033:0660a15": "為重。只如佛味祖味。盡為滯著。先師曰。擬心是犯戒。",
    "X85n1594_033:0660a16": "若也得味是破齋。且喚作什麼作味。只是佛味祖味。",
    "X85n1594_033:0660a17": "纔有欣心。便是犯戒。祖師出世。亦只為這箇。亦不獨",
    "X85n1594_033:0660a18": "為汝。今時莫作等閑。黧奴白牯。修行却快。不是有禪",
    "X85n1594_033:0660a19": "有道。如汝種種馳求覔佛覔祖。乃至菩提涅槃。幾時",
    "X85n1594_033:0660a20": "休歇成辦乎。皆是生滅心。所以不如黧奴白牯。兀兀",
    "X85n1594_033:0660a21": "無知。不知佛。不知祖。乃至菩提涅槃。及以善惡因果。",
    "X85n1594_033:0660a22": "但飢來喫草。渴來飲水。若能恁麼。不愁不成辦。僧問",
    "X85n1594_033:0660a23": "五位君臣旨訣。寂曰。正位即空界。本來無物。偏位即",
    "X85n1594_033:0660a24": "色界。有萬形象。正中偏者。背理就事。偏中正者。捨事",
    "X85n1594_033:0660b01": "入理。兼帶者。冥應眾緣。不墮諸有。非染非淨。非正非",
    "X85n1594_033:0660b02": "偏。故曰。虗玄大道。無著真宗。從上先德。推此一位。最",
    "X85n1594_033:0660b03": "妙最玄。當詳審辨明。君為正位。臣為偏位。臣向君是",
    "X85n1594_033:0660b04": "偏中正。君視臣是正中偏。君臣道合。是兼帶語。問如",
    "X85n1594_033:0660b05": "何是君。曰妙德尊寰宇。高明朗太虗。曰如何是臣。曰",
    "X85n1594_033:0660b06": "靈機宏聖道。真知利群生。曰如何是臣向君。曰不墮",
    "X85n1594_033:0660b07": "諸異趣。凝情望聖容。曰如何是君視臣。曰妙容雖不",
    "X85n1594_033:0660b08": "動。光燭本無偏。曰如何是君臣道合。曰混然無內外。",
    "X85n1594_033:0660b09": "和融上下平。又曰。以君臣偏正言者。不欲犯中。故臣",
    "X85n1594_033:0660b10": "稱君。不敢斥言。是也。此吾法之宗要。乃作偈曰。學者",
    "X85n1594_033:0660b11": "先須識自宗。莫將真際雜頑空。妙明體盡知傷觸。力",
    "X85n1594_033:0660b12": "在逢緣不借中。出語直教燒不著。潛行須與古人同。",
    "X85n1594_033:0660b13": "無身有事超岐路。無事無身落始終。僧問。十二時中。",
    "X85n1594_033:0660b14": "如何保任。曰如過蠱毒之鄉水。也不得沾他一滴○",
    "X85n1594_033:0660b15": "義存。與文邃全奯。自湘入江南。至新吳。山邃濯足。澗",
    "X85n1594_033:0660b16": "側見菜葉。喜曰。此山必有道人。可沿流尋之存怒曰。",
    "X85n1594_033:0660b17": "汝智眼太濁。他日如何辨人。彼不惜福如此。住山何",
    "X85n1594_033:0660b18": "為。咸通年中。存回閩。登象骨山雪峰創院。玄侶駢集。",
    "X85n1594_033:0660b19": "僧問。和尚見德山。得箇甚麼。便休去。曰我空手去。空",
    "X85n1594_033:0660b20": "手歸。上堂。諸上座。望州亭。與汝相見了也。烏石嶺與",
    "X85n1594_033:0660b21": "汝相見了也。僧堂前與汝相見了也。又云。盡大地撮",
    "X85n1594_033:0660b22": "來。如粟米粒。大拋向面前漆桶。不會。打鼓普請看。",
    "X85n1594_033:0660b23": "(庚寅)善會禪師開法夾山",
    "X85n1594_033:0660b24": "善會。廣州廖氏子。自得法船子。遯世幽棲。學者鱗萃。",
    "X85n1594_033:0660c01": "咸通十一年。開席夾山。上堂。有祖以來。時人錯會。相",
    "X85n1594_033:0660c02": "承至今。以佛祖言句。為人師範。若或如此。却成狂人",
    "X85n1594_033:0660c03": "無智人去。他祇指示汝無法本是道。道無一法。無佛",
    "X85n1594_033:0660c04": "可成。無道可得。無法可取。無法可捨。所以老僧道。目",
    "X85n1594_033:0660c05": "前無法。意在目前。他不是目前法。若向佛祖邊學。此",
    "X85n1594_033:0660c06": "人未具眼在。何故皆屬所依。不得自在。本祇為生死。",
    "X85n1594_033:0660c07": "茫茫識性。無自繇分。千里萬里。求善知識須具正眼。",
    "X85n1594_033:0660c08": "求脫虗繆之見。定取目前生死。為復實有。為復實無。",
    "X85n1594_033:0660c09": "若有人定得許汝出頭上根之人。言下明道。中下根",
    "X85n1594_033:0660c10": "器。波波浪走。何不向生死中定當取。何處更疑佛祖。",
    "X85n1594_033:0660c11": "替汝生死。有智人笑汝。汝若不會。更聽一頌。勞持生",
    "X85n1594_033:0660c12": "死法。惟向佛邊求。目前迷正理。撥火覔浮漚。僧問。從",
    "X85n1594_033:0660c13": "上立祖意。教意和尚為甚麼言無。曰三年不喫飯。目",
    "X85n1594_033:0660c14": "前無飢人。曰既是無飢人。某甲為甚麼不悟。曰祇為",
    "X85n1594_033:0660c15": "悟迷却闍黎。復示偈曰。明明無悟法。悟法却迷人。長",
    "X85n1594_033:0660c16": "舒兩脚睡。無偽亦無真。僧問。撥塵見佛時如何。曰直",
    "X85n1594_033:0660c17": "須揮劍。若不揮劍。漁父棲巢。",
    "X85n1594_033:0660c18": "(壬辰)慧然禪師開法三聖",
    "X85n1594_033:0660c19": "慧然。得臨濟正傳。後辭徧遊。到處叢林。皆以高賓待",
    "X85n1594_033:0660c20": "之。先造雪峰。後至仰山。山問。汝名甚麼。曰慧寂。曰慧",
    "X85n1594_033:0660c21": "寂是我名。曰我名慧然。山呵呵大笑。一日有官人參",
    "X85n1594_033:0660c22": "山。山問。官居何位。曰推官。山竪起拂子曰。還推得這",
    "X85n1594_033:0660c23": "箇麼。官人無對。山令眾下語。皆不契。時然病在延壽",
    "X85n1594_033:0660c24": "堂山。令侍者去請下語。曰和尚今日有事問。未審有",
    "X85n1594_033:0661a01": "甚麼事。曰再犯不容。山深肯之。一日辭去。山以拄杖",
    "X85n1594_033:0661a02": "拂子付然。然曰。某甲已有師。到德山。纔展坐具。山曰。",
    "X85n1594_033:0661a03": "莫展炊巾。這裏無殘羹餿飯。曰縱有也無著處。山便",
    "X85n1594_033:0661a04": "打。然接住棒。推向禪床上。山大笑。然哭蒼天。便下參",
    "X85n1594_033:0661a05": "堂。堂中首座。號踢天泰。問行脚高士。須得本道公驗。",
    "X85n1594_033:0661a06": "作麼生是本道公驗。曰道甚麼。泰再問。然打一坐具",
    "X85n1594_033:0661a07": "曰。這漆桶。前後觸忤。多少賢良。泰擬人事。然便過第",
    "X85n1594_033:0661a08": "二座人事。後住三聖。上堂。我逢人即出。出則不為人。",
    "X85n1594_033:0661a09": "便下座。存獎聞之曰。我逢人則不出。出則便為人。",
    "X85n1594_033:0661a10": "○義存禪師傳法文偃",
    "X85n1594_033:0661a11": "文偃。嘉興張氏子。生知天縱。落髮受具。侍本師數年。",
    "X85n1594_033:0661a12": "探窮律部。以己事未明。往參道明。明纔見來。便閉却",
    "X85n1594_033:0661a13": "門。偃乃扣門。明曰誰。曰某甲。曰作甚麼。曰己事未明。",
    "X85n1594_033:0661a14": "乞師指示。明開門。一見便閉。偃如是連三日。扣門至",
    "X85n1594_033:0661a15": "第三日。開門。偃乃拶入。明便擒住曰。道道。偃驚。不暇",
    "X85n1594_033:0661a16": "答。明便推出曰。秦時[車*度]轢鑽。遂掩門。損偃右足。偃從",
    "X85n1594_033:0661a17": "此悟入。明乃指見雪峰。到莊。見一僧問上座。今日上",
    "X85n1594_033:0661a18": "山去那。曰是。曰寄一則因緣。問堂頭和尚祗是不得",
    "X85n1594_033:0661a19": "道是別人語。上座到山。見和尚上堂。眾纔集。便出。握",
    "X85n1594_033:0661a20": "腕立地曰。這老漢項上鐵枷。何不脫却。僧一依教。峰",
    "X85n1594_033:0661a21": "見這僧與麼道。便下座。攔胸把住曰。速道速道。僧無",
    "X85n1594_033:0661a22": "對。峰拓開曰。不是汝語。曰是某甲語。曰侍者將繩棒",
    "X85n1594_033:0661a23": "來。曰是莊上一浙中。上座教某甲來道。曰大眾去莊",
    "X85n1594_033:0661a24": "上。迎取五百人善知識來。偃次日上山。峰纔見便曰。",
    "X85n1594_033:0661b01": "因甚得到與麼田地。偃乃禮拜。溫研積稔。遂傳宗印。",
    "X85n1594_033:0661b02": "(甲午)存獎禪師開法興化",
    "X85n1594_033:0661b03": "存獎。初在臨濟為侍者。元安來參義玄。玄問。甚處來。",
    "X85n1594_033:0661b04": "曰鑾城來。曰有事相借問得麼。曰新戒不會。曰打破",
    "X85n1594_033:0661b05": "大唐國。覔箇不會底人。也無。參堂去。獎隨後請問曰。",
    "X85n1594_033:0661b06": "適來新到是成褫他。不成褫他。曰我誰管你。成褫不",
    "X85n1594_033:0661b07": "成褫。曰和尚祇解將死雀就地彈。不解將一轉語蓋",
    "X85n1594_033:0661b08": "覆却。曰你又作麼生。曰請和尚作新到。玄遂曰。新戒",
    "X85n1594_033:0661b09": "不會。曰却是老僧罪過。曰你語藏鋒。獎擬議。玄便打。",
    "X85n1594_033:0661b10": "至晚玄又曰。我今日問新到。是將死雀就地彈。就窠",
    "X85n1594_033:0661b11": "子裏打。及至你出得語。又喝起了向青雲裏打。曰草",
    "X85n1594_033:0661b12": "賊大敗。玄便打。後在三聖會裏為首座。常曰。我向南",
    "X85n1594_033:0661b13": "方行脚。一遭拄杖頭。不曾撥著一箇會佛法底人。慧",
    "X85n1594_033:0661b14": "然曰。你具甚麼眼。便恁麼道。獎便喝。然曰。須是你始",
    "X85n1594_033:0661b15": "得。後大覺聞舉。遂曰。作麼生得風吹。到大覺門裏來。",
    "X85n1594_033:0661b16": "獎後到大覺。為院主。一日覺喚院主。我聞你道向南",
    "X85n1594_033:0661b17": "方行脚。一遭拄杖頭。不曾撥著一箇會佛法底人。你",
    "X85n1594_033:0661b18": "憑甚麼道理。便與麼道。獎便喝。覺便打。獎又喝。覺又",
    "X85n1594_033:0661b19": "打。獎再喝。覺亦打。獎曰。某甲於三聖師兄處。學得箇",
    "X85n1594_033:0661b20": "賓主句。總被師兄折倒了也。願與某甲箇安樂法門。",
    "X85n1594_033:0661b21": "曰這瞎漢來這裏納敗缺。脫下衲衣。痛打一頓。獎於",
    "X85n1594_033:0661b22": "言下。薦得先師。於黃檗處。喫棒底道理。住興化拈香。",
    "X85n1594_033:0661b23": "此一炷香。本為三聖師兄。三聖於我太孤。本為大覺",
    "X85n1594_033:0661b24": "師兄。大覺於我太賒。不如供養臨濟先師。示眾。我聞",
    "X85n1594_033:0661c01": "前廊下也喝。後架裏也喝。諸子汝莫盲喝亂喝。直饒",
    "X85n1594_033:0661c02": "喝得興化。向虗空裏撲下。來一點氣也無。待我蘇息",
    "X85n1594_033:0661c03": "起來。向汝道未在。何故。我未曾向紫羅帳裏撒真珠。",
    "X85n1594_033:0661c04": "興汝諸人去。在胡喝亂喝作麼。一日謂克賓維那曰。",
    "X85n1594_033:0661c05": "汝不久為唱導之師。曰不入這保社。曰會了不入。不",
    "X85n1594_033:0661c06": "會了不入。曰總不與麼。獎便打曰。克賓維那。法戰不",
    "X85n1594_033:0661c07": "勝。罸錢五貫。設饡飯一堂。次日獎自白椎曰。克賓維",
    "X85n1594_033:0661c08": "那法戰不勝。不得喫飯。即便出院。僧問。四面八方來",
    "X85n1594_033:0661c09": "時如何。曰打中間底。僧禮拜。獎曰。昨日赴箇村齋中",
    "X85n1594_033:0661c10": "途。遇一陣卒風暴雨。却向古廟裏。躲避得過。",
    "X85n1594_033:0661c11": "(乙未)本空參道膺禪師",
    "X85n1594_033:0661c12": "本空。初遊天台。甞曰。如有人奪得我機者。即我師矣。",
    "X85n1594_033:0661c13": "尋抵江西。謁道膺。作禮而問曰。二龍爭珠。誰是得者。",
    "X85n1594_033:0661c14": "膺曰。卸却業身來。與子相見。曰業身已卸。曰珠在甚",
    "X85n1594_033:0661c15": "麼處。空無對。遂投誠入室。時空年始十三○本寂。住",
    "X85n1594_033:0661c16": "曹山。一日有紙衣道者來參。寂問。莫是紙衣道者否。",
    "X85n1594_033:0661c17": "曰不敢。曰如何是紙衣下事。曰一裘纔挂體。萬法悉",
    "X85n1594_033:0661c18": "皆如。曰如何是紙衣下用。紙衣近前拱立曰。諾。便脫",
    "X85n1594_033:0661c19": "去。寂笑曰。汝祇解與麼去。何不解恁麼來。紙衣忽開",
    "X85n1594_033:0661c20": "眼問曰。一靈真性。不假胞胎時如何。曰未是妙。曰如",
    "X85n1594_033:0661c21": "何是妙。曰不借借。紙衣退坐。堂中而化。寂示偈曰。覺",
    "X85n1594_033:0661c22": "性圓明無相身。莫將知見妄踈親。念異便於玄體昧。",
    "X85n1594_033:0661c23": "心差不與道為隣。情分萬法沉前境。識鑒多端喪本",
    "X85n1594_033:0661c24": "真。如是句中全曉會。了然無事昔時人。",
    "X85n1594_033:0662a01": "(丙申)師備禪師開法玄沙",
    "X85n1594_033:0662a02": "師備。閩縣謝氏子。父以漁為業。因夜泛船墮水。備鼓",
    "X85n1594_033:0662a03": "棹而救。見水中月。乃云。先達有言。一切諸法皆如水",
    "X85n1594_033:0662a04": "月。若父存與其同殺。只益三途之苦。今既不可救。莫",
    "X85n1594_033:0662a05": "若捨緣出家報父恩也。於是斷髮受具。芒鞵布衲。食",
    "X85n1594_033:0662a06": "纔接氣。宴坐終日。與義存親近。存以其苦行。呼為頭",
    "X85n1594_033:0662a07": "陀。甞携囊出嶺。擬欲遍參。忽到險峻之處。築著脚指",
    "X85n1594_033:0662a08": "血流痛楚。嘆曰。是身非有。痛從何來。是身是苦。畢竟",
    "X85n1594_033:0662a09": "無生。休休。遂不出嶺。依存咨決心要。一日存召曰。備",
    "X85n1594_033:0662a10": "頭陀何不徧參去。曰達磨不來東土。二祖不往西天。",
    "X85n1594_033:0662a11": "存然之。稱曰備頭陀再來人也。後忽夢父來謝曰。荷",
    "X85n1594_033:0662a12": "子出家。我得生天。故來報汝。存登象骨山。備入室。又",
    "X85n1594_033:0662a13": "閱楞嚴。發明心地。自是應機敏捷。與修多羅冥契。諸",
    "X85n1594_033:0662a14": "方玄學。有所未決。必從之請益。一日辭存曰。啟和尚",
    "X85n1594_033:0662a15": "人人自繇自在。師備如今下山去。曰是誰與麼道。曰",
    "X85n1594_033:0662a16": "是和尚與麼道。曰汝作麼生。曰不自繇自在。曰知。自",
    "X85n1594_033:0662a17": "是結屋。玄沙眾相尋而至。遂成叢林。上堂佛道閑曠",
    "X85n1594_033:0662a18": "無有程塗。無門為解脫之門。無意作道人之意。不在",
    "X85n1594_033:0662a19": "三際。故不可升沉。建立乖真。非屬造化。動則起生死",
    "X85n1594_033:0662a20": "之本。靜則醉昏沉之鄉。動靜雙泯。即落空亡。動靜雙",
    "X85n1594_033:0662a21": "收。顢頇佛性。必須對塵對境。如枯木寒灰。臨時應用。",
    "X85n1594_033:0662a22": "不失其宜。鏡照諸像。不亂光輝。鳥飛空中。不雜空色。",
    "X85n1594_033:0662a23": "所以十方無影像。三界絕行蹤。不墮往來機。不住中",
    "X85n1594_033:0662a24": "間意。鐘中無鼓響。鼓中無鐘聲。鐘鼓不相交。句句無",
    "X85n1594_033:0662b01": "前後。如壯士展臂。不借他力。師子遊行。豈求伴侶。九",
    "X85n1594_033:0662b02": "霄絕翳。何用穿通。一段光明。未曾昏昧。夫佛出世者。",
    "X85n1594_033:0662b03": "元無出入。蓋名相無體。道本如如。法爾天真。不同修",
    "X85n1594_033:0662b04": "證。祇要虗閑不昧。作用不涉。塵泥箇中。若纖毫不盡。",
    "X85n1594_033:0662b05": "即為魔王眷屬。句前句後。是學人難處。所以道一句",
    "X85n1594_033:0662b06": "當機。八萬法門永絕生死。直饒得似秋潭月影。靜夜",
    "X85n1594_033:0662b07": "鐘聲。隨扣擊以無虧。觸波瀾而不散。猶是生死岸頭",
    "X85n1594_033:0662b08": "事。道人行處。如火銷氷。終不却成氷。箭既離弦。無返",
    "X85n1594_033:0662b09": "回勢。所以牢籠不肯住。呼喚不回頭。古聖不安排。至",
    "X85n1594_033:0662b10": "今無處所。若到這裏。步步登玄。不屬邪正。識不能識。",
    "X85n1594_033:0662b11": "智不能知。動便失宗。覺即迷旨。二乘膽戰。十地魂驚。",
    "X85n1594_033:0662b12": "語路處絕。心行處滅。直得釋迦掩室於摩竭。淨名杜",
    "X85n1594_033:0662b13": "口於毗耶。須菩提唱無說而顯道。釋梵絕聽而雨花。",
    "X85n1594_033:0662b14": "若與麼現前。更疑何事。沒棲泊處離去來。今限約不",
    "X85n1594_033:0662b15": "得。心思路絕。不因莊嚴。本來清淨。動用語笑。隨處明",
    "X85n1594_033:0662b16": "了。更無欠少。古德云。情存聖量。猶落法塵。已見未忘。",
    "X85n1594_033:0662b17": "還成滲漏。不可道持齋持戒。長坐不臥。住意觀空。凝",
    "X85n1594_033:0662b18": "神入定。便當去也。有甚麼交涉。西天外道。入得八萬",
    "X85n1594_033:0662b19": "劫定。劫數滿後。不免輪迴。蓋為道眼不明。生死根源",
    "X85n1594_033:0662b20": "不破。夫出家兒即不然。不可同他外道也。如今甚麼",
    "X85n1594_033:0662b21": "處不是汝。甚麼處不分明。甚麼處不露現。何不與麼",
    "X85n1594_033:0662b22": "會去。如實未有發明。切須在急時中。忘餐失寢。似救",
    "X85n1594_033:0662b23": "頭然。如喪身命。冥心自救。放捨閑緣。歇却心識。方有",
    "X85n1594_033:0662b24": "少許相親。若不如是。明朝後日。盡被識情帶將去。有",
    "X85n1594_033:0662c01": "甚麼自繇分。又諸行無常。是生滅法。世間難信之法。",
    "X85n1594_033:0662c02": "具大根器。方能明達。今生若徹。萬劫亦然。古德云。直",
    "X85n1594_033:0662c03": "向今生須了却。誰能累劫受餘殃。又曰。玄沙遊徑別。",
    "X85n1594_033:0662c04": "時人切須知。三冬陽氣盛。六月降霜時。有語非關舌。",
    "X85n1594_033:0662c05": "無言切要詞。會我最後句。出世少人知○志勤。福州",
    "X85n1594_033:0662c06": "人。參懶安。因見桃花悟道。安囑曰。從緣悟達。永無退",
    "X85n1594_033:0662c07": "失。善自護持。久之歸福州。因到玄沙看師備。備曰。那",
    "X85n1594_033:0662c08": "裏何似這裏。曰也只是桑梓。別無他故。曰在也無。曰",
    "X85n1594_033:0662c09": "常然。曰何不道。曰有甚難。曰便請。曰三十年來尋劍",
    "X85n1594_033:0662c10": "客。幾回葉落幾抽枝。自從一見桃花後。直至如今更",
    "X85n1594_033:0662c11": "不疑。曰甚生桑梓之能。曰向道固非外物。曰如是。曰",
    "X85n1594_033:0662c12": "不敢。曰諦當甚諦當。敢保老兄未徹在。曰和尚還徹。",
    "X85n1594_033:0662c13": "也未。曰與麼始得。曰亘古亘今。曰甚好。備遂作偈曰。",
    "X85n1594_033:0662c14": "三十年來只如常。幾回落葉放毫光。自此一出雲霄",
    "X85n1594_033:0662c15": "外。體性圓音應法王。住靈雲。上堂。諸仁者所有長短。",
    "X85n1594_033:0662c16": "盡至不常。且觀四時草木。葉落花開。何況塵劫來。天",
    "X85n1594_033:0662c17": "人七趣。地水火風。成壞輪轉。因果將盡。三惡道苦。毛",
    "X85n1594_033:0662c18": "髮不曾添減。惟根蔕神識。常存上根者。遇善友伸明。",
    "X85n1594_033:0662c19": "當處解脫。便是道場。中下愚癡不能覺照。沉迷三界。",
    "X85n1594_033:0662c20": "流轉生死。釋尊為伊天上人間。設教證明。顯發智道。",
    "X85n1594_033:0662c21": "汝等還會麼。僧問。如何得出離生死。勤曰。青山元不",
    "X85n1594_033:0662c22": "動。浮雲任去來。",
    "X85n1594_033:0662c23": "(丁酉)睦州道明禪師入寂(黃檗運法嗣)",
    "X85n1594_033:0662c24": "道明。住睦州。示眾。汝等諸人。還得箇入頭處。也未。若",
    "X85n1594_033:0663a01": "未得箇入頭處。須覔箇入頭處。若得箇入頭處已後。",
    "X85n1594_033:0663a02": "不得孤負老僧。時有僧出禮拜曰。某甲終不敢孤負",
    "X85n1594_033:0663a03": "和尚。曰早是孤負我了也。尋常見衲僧來。即閉門。或",
    "X85n1594_033:0663a04": "見講僧。乃召曰座主。主應諾。明曰。擔板漢。上堂裂開",
    "X85n1594_033:0663a05": "也在我。揑聚也在我。時有僧問。如何是裂開。曰三九",
    "X85n1594_033:0663a06": "二十七菩提涅槃。真如解脫。即心即佛。我且與麼道。",
    "X85n1594_033:0663a07": "你又作麼生。曰某甲不與麼道。曰盞子撲落地。碟子",
    "X85n1594_033:0663a08": "成七片。曰如何是揑聚。明乃斂手而坐。一日陞坐曰。",
    "X85n1594_033:0663a09": "首座[妳-女+口]曰在。寺主[妳-女+口]。曰在。維那[妳-女+口]曰在。曰三段不同",
    "X85n1594_033:0663a10": "今當第一。向下文長。付在來日。下座。又示眾。大事未",
    "X85n1594_033:0663a11": "明。如喪考妣。大事既明。如喪考妣。是年臨終。召門人",
    "X85n1594_033:0663a12": "曰。此處緣息。吾當逝矣。乃跏趺而寂。火焚。舍利如雨。",
    "X85n1594_033:0663a13": "收靈骨建塔。壽九十八。臘七十六○陳操尚書。參道",
    "X85n1594_033:0663a14": "明得悟。一日操問明曰。和尚看甚麼經。曰金剛經。曰",
    "X85n1594_033:0663a15": "六朝翻譯。此當第幾。明舉經曰。一切有為法。如夢幻",
    "X85n1594_033:0663a16": "泡影。一日齋僧次。拈起餬餅。問曰。江西湖南。還有這",
    "X85n1594_033:0663a17": "箇麼。曰尚書適來喫什麼。曰敲鐘謝響。又一日齋僧",
    "X85n1594_033:0663a18": "次。躬行餅。僧展手接。操乃縮手。僧無語。操曰。果然果",
    "X85n1594_033:0663a19": "然。一日與僚屬登樓。望見數僧來。一官人曰。來者總",
    "X85n1594_033:0663a20": "是行脚。禪僧曰不是。曰焉知不是。曰待近來與你勘",
    "X85n1594_033:0663a21": "過。僧至樓前。操驀召曰上座。僧皆迴首。操謂諸官曰。",
    "X85n1594_033:0663a22": "不信道。惟有雲門一人。他勘不得。參見睦州來。",
    "X85n1594_033:0663a23": "(戊戌)本空謁善會禪師",
    "X85n1594_033:0663a24": "本空。得法道膺。後四年到夾山。纔入門見維那。維那",
    "X85n1594_033:0663b01": "曰。此間不著後生。曰某甲不求挂搭。暫來禮謁和尚。",
    "X85n1594_033:0663b02": "維那白善會。會許相見。空未升階。會便問。甚處來。曰",
    "X85n1594_033:0663b03": "雲居來。曰即今在甚處。曰在夾山頂[寧*頁]上。曰老僧行",
    "X85n1594_033:0663b04": "年在坎。五鬼臨身。空擬上堦。會曰。三道寶堦。從何而",
    "X85n1594_033:0663b05": "上。曰三道寶堦。曲為今時。向上一路。請師直指。會便",
    "X85n1594_033:0663b06": "揖。空乃上堦禮拜。會問。闍黎與甚麼人同行。曰木上",
    "X85n1594_033:0663b07": "座。曰何不來相看老僧。曰和尚看他有分。曰在甚麼",
    "X85n1594_033:0663b08": "處。曰在堂中。會便同空下到堂中。空遂取拄杖。擲在",
    "X85n1594_033:0663b09": "會面前。會曰。莫從天台得否。曰非五嶽之所生。曰莫",
    "X85n1594_033:0663b10": "從須彌得否。曰月宮亦不逢。曰恁麼則從人得也。曰",
    "X85n1594_033:0663b11": "自己尚是冤家。從人得堪作甚麼。曰冷灰裏有一粒",
    "X85n1594_033:0663b12": "豆子爆。乃喚維那。令明窓下安排著。空曰。未審明窓",
    "X85n1594_033:0663b13": "還解語。也無。曰待明窓解語。即向汝道。會到來日。上",
    "X85n1594_033:0663b14": "堂。問昨日新到。在甚麼處。空乃出應諾。會曰。子未到",
    "X85n1594_033:0663b15": "雲居已前。在甚麼處。曰天台國清。曰吾聞天台有潺",
    "X85n1594_033:0663b16": "潺之瀑。淥淥之波。謝子遠來。此意如何。曰久居巖谷。",
    "X85n1594_033:0663b17": "不挂松羅。曰此猶是春意秋意。又作麼生。空乃良久。",
    "X85n1594_033:0663b18": "會曰。看君祇是撑船漢。終歸不是弄潮人。來日普請",
    "X85n1594_033:0663b19": "次。維那令空送茶。空曰。某甲為佛法來。不為送茶來。",
    "X85n1594_033:0663b20": "維那曰。奉和尚處分。曰和尚尊命即得。乃將茶去作",
    "X85n1594_033:0663b21": "務處。搖茶甌作聲。會回顧空曰。釅茶三五碗。意在钁",
    "X85n1594_033:0663b22": "頭邊。曰瓶有傾茶勢。籃中幾箇甌。曰瓶有傾茶勢。籃",
    "X85n1594_033:0663b23": "中無一甌。便傾茶行之時。大眾皆舉目。空曰。大眾鶴",
    "X85n1594_033:0663b24": "望請師一言。會曰。路逢死蛇莫打殺。無底籃子盛將",
    "X85n1594_033:0663c01": "歸。曰手執夜明符。幾箇知天曉。曰大眾有人。也歸去",
    "X85n1594_033:0663c02": "來歸去來。遂住。普請歸院。眾皆仰嘆。空後住杭州佛",
    "X85n1594_033:0663c03": "日○稽山章。亦道膺嗣。甞在投子。作柴頭。一日與大",
    "X85n1594_033:0663c04": "同喫茶次。同曰。森羅萬象總在裏許。章乃潑却茶。曰",
    "X85n1594_033:0663c05": "森羅萬象在甚麼處。同曰。可惜一碗茶。章後謁義存。",
    "X85n1594_033:0663c06": "存問。莫是章柴頭麼。章乃作輪椎勢。存深肯之○慧",
    "X85n1594_033:0663c07": "稜。鹽官孫氏子。年十二出家受具。歷參禪院。初問志",
    "X85n1594_033:0663c08": "勤。如何是佛法大意。曰驢事未去。馬事到來。稜不契",
    "X85n1594_033:0663c09": "參義存。舉前語。存曰。汝豈不是杭州人。曰某甲豈不",
    "X85n1594_033:0663c10": "知是杭州人。存舉似師備。備曰。恐他因緣不在和尚",
    "X85n1594_033:0663c11": "處。教向下來。某向他說。稜到備處。舉前話。備曰。你是",
    "X85n1594_033:0663c12": "稜道者。作麼生不會。曰不知靈雲與麼道意作麼生。",
    "X85n1594_033:0663c13": "曰只是稜道者不可外覔。曰和尚作麼生。與麼說。某",
    "X85n1594_033:0663c14": "名不可不識。乞和尚說道理。曰你是兩浙人。我是福",
    "X85n1594_033:0663c15": "州人。作麼生不會。曰實不會。乞和尚說破。曰我豈不",
    "X85n1594_033:0663c16": "是向你說也。曰某甲特地來。乞和尚說。莫與麼相弄。",
    "X85n1594_033:0663c17": "曰你聞鼓聲。也無。曰某不可不識鼓聲也。曰若聞鼓",
    "X85n1594_033:0663c18": "聲即是你。曰不會。曰且喫粥去了便來。稜喫粥了便",
    "X85n1594_033:0663c19": "上。曰乞和尚說破。曰不是喫粥了也。曰乞和尚說破。",
    "X85n1594_033:0663c20": "莫相弄某甲。且辭歸去。曰你來時。從那裏路來。曰大",
    "X85n1594_033:0663c21": "目路來。曰你去也從大目路去。作麼生說相弄。",
    "X85n1594_033:0663c22": "(庚子)子湖利蹤禪師入寂(南泉願法嗣)",
    "X85n1594_033:0663c23": "利蹤。住子湖巖。示眾。諸法蕩蕩。何絆何拘。汝等於中",
    "X85n1594_033:0663c24": "自生難易。心源一統。綿亘十方。上上根人。自然明白。",
    "X85n1594_033:0664a01": "歷歷分明。無有不是。只少箇丈夫之志。致見如斯。疲",
    "X85n1594_033:0664a02": "勞欲得。易會麼。自古及今。未有一箇凡夫。聖人出現",
    "X85n1594_033:0664a03": "汝前。亦無有一善語惡語。到汝分上。為甚麼。故為善。",
    "X85n1594_033:0664a04": "善無形。為惡。惡無相。既已無我。把甚麼為善惡。立那",
    "X85n1594_033:0664a05": "箇是凡聖。汝信否。還保任否。有甚麼迴避處。恰似日",
    "X85n1594_033:0664a06": "中逃影。還逃得麼。廣明元年。無疾而逝。初子湖山下",
    "X85n1594_033:0664a07": "有陶家。無子。夫婦日夕焚禱。蹤一日過。而問曰。爾何",
    "X85n1594_033:0664a08": "所祈。陶告之故。蹤曰。汝施我竹。我施汝子。陶遂施竹。",
    "X85n1594_033:0664a09": "其夕感異夢。隨舉一男。眾因號神力禪師。",
    "X85n1594_033:0664a10": "(辛丑)文喜禪師住仁王",
    "X85n1594_033:0664a11": "文喜。自得法慧寂。依止七年。回浙西。止千頃山。築室",
    "X85n1594_033:0664a12": "而居。會巢寇之亂。避地湖州。住仁王院○善會。住夾",
    "X85n1594_033:0664a13": "山。中和元年十一月七日。將示寂。召主事僧曰。吾與",
    "X85n1594_033:0664a14": "眾僧。話道累歲。佛法深旨。各應自知。吾今幻質。時盡",
    "X85n1594_033:0664a15": "即去。汝等善保護。如吾在日。勿得雷同世人。輙生惆",
    "X85n1594_033:0664a16": "悵。言訖奄然而逝。壽七十七。諡曰傳明。塔曰永濟。",
    "X85n1594_033:0664a17": "韶山普寰。善會法嗣。住後有遵布衲。來訪寰。在山下",
    "X85n1594_033:0664a18": "相見。遵問。韶山路向甚麼處去。寰乃以手指曰。鳴那",
    "X85n1594_033:0664a19": "青青黯黯處去。遵便近前把住曰。久嚮韶山。莫便是",
    "X85n1594_033:0664a20": "否。曰是即是。闍黎有甚麼事。曰擬伸一問。師還答否。",
    "X85n1594_033:0664a21": "曰看君不是金牙作。爭解彎弓射尉遲。曰鳳凰直入",
    "X85n1594_033:0664a22": "烟霄去。誰怕林間野雀兒。曰當軒畫鼓從君擊。試展",
    "X85n1594_033:0664a23": "家風似老僧。曰一句逈超千聖外。松蘿不與月輪齊。",
    "X85n1594_033:0664a24": "曰饒君直出威音外。猶較韶山半月程。曰過在甚麼",
    "X85n1594_033:0664b01": "處。曰倜儻之辭。時人知有。曰恁麼則真玉泥中異。不",
    "X85n1594_033:0664b02": "撥萬機塵。曰魯班門下徒施巧妙。曰學人即恁麼。未",
    "X85n1594_033:0664b03": "審師意如何。曰玉女夜拋梭。織錦於西舍。曰莫便是",
    "X85n1594_033:0664b04": "和尚家風。也無。曰耕夫製玉漏。不是行家作。曰此猶",
    "X85n1594_033:0664b05": "是文言。如何是和尚家風。曰橫身當宇宙。誰是出頭",
    "X85n1594_033:0664b06": "人。遵無語。於是同遵歸山。纔人事了。寰召遵曰。近前",
    "X85n1594_033:0664b07": "來。乃曰。闍黎有衝天之氣。老僧有入地之謀。闍黎橫",
    "X85n1594_033:0664b08": "吞巨海。老僧背負須彌。闍黎按劍上來。老僧掗鎗相",
    "X85n1594_033:0664b09": "待。向上一路速道。速道曰明鏡當臺。請師一鑒。曰不",
    "X85n1594_033:0664b10": "鑒。曰為甚麼不鑒。曰水淺無魚。徒勞下釣。遵無對。寰",
    "X85n1594_033:0664b11": "便打○元安。鳳翔淡氏子。受具戒。通經論。初參翠微。",
    "X85n1594_033:0664b12": "北至臨濟。為侍者。濟稱之曰。此臨濟門下一隻箭。誰",
    "X85n1594_033:0664b13": "敢當鋒。安自謂已足。一日濟問。從上來一人行棒。一",
    "X85n1594_033:0664b14": "人行喝。阿那箇親曰總不親。曰親處作麼生。安便喝。",
    "X85n1594_033:0664b15": "濟便打。又侍立次。有座主參濟。濟問。有一人於三乘",
    "X85n1594_033:0664b16": "十二分教明得。有一人不於三乘十二分教明得。且",
    "X85n1594_033:0664b17": "道此二人是同是別。曰明得即同。明不得即別。曰這",
    "X85n1594_033:0664b18": "裏是甚麼所在。說同說別。乃顧安曰。汝又作麼生。安",
    "X85n1594_033:0664b19": "便喝。濟送座主。回問安。汝豈不是適來喝老僧者。曰",
    "X85n1594_033:0664b20": "是。濟便打。後辭濟。問甚處去。曰南方去。濟以拄杖畫",
    "X85n1594_033:0664b21": "一畫曰。過得這箇。便去。安乃喝。濟便打。安作禮而去。",
    "X85n1594_033:0664b22": "濟明日升堂曰。臨濟門下。有箇赤梢鯉魚。搖頭擺尾。",
    "X85n1594_033:0664b23": "向南方去。不知向誰家虀甕裏淹殺。安遊歷罷。直往",
    "X85n1594_033:0664b24": "夾山嵿上卓菴。經年不訪善會。會乃修書。令僧馳往。",
    "X85n1594_033:0664c01": "安接得便坐却。再展手索。僧無對。安便打曰。歸去舉",
    "X85n1594_033:0664c02": "似和尚。僧回舉似會。會曰。這僧若開書。三日內必來。",
    "X85n1594_033:0664c03": "若不開書。斯人救不得也。會却令人伺。安出菴。便與",
    "X85n1594_033:0664c04": "燒却。越三日。安果出菴來。人報菴中火起。安亦不顧",
    "X85n1594_033:0664c05": "直到夾山。不禮拜。乃當面叉手而立。會曰。雞棲鳳巢",
    "X85n1594_033:0664c06": "非。其同類出去。曰自遠趨風。請師一接。曰目前無闍",
    "X85n1594_033:0664c07": "黎。此間無老僧。安便喝。會曰。住住且莫。草草怱怱。雲",
    "X85n1594_033:0664c08": "月是同。溪山各異。截斷天下人舌頭。即不無闍黎。爭",
    "X85n1594_033:0664c09": "教無舌人。解語安佇思。會便打。安遂繇此服膺。一日",
    "X85n1594_033:0664c10": "問會。佛魔不到處如何體會。曰燭明千里像。闇室老",
    "X85n1594_033:0664c11": "僧迷。問朝陽已昇夜月不現時如何。曰龍銜海珠。遊",
    "X85n1594_033:0664c12": "魚不顧。安於言下大悟。會將示滅。垂語曰。石頭一枝",
    "X85n1594_033:0664c13": "看看。即滅矣。曰不然。曰何也。曰他家自有青山在。曰",
    "X85n1594_033:0664c14": "苟如是吾宗不墜矣。會歿。眾請安。補住夾山。",
    "X85n1594_033:0664c15": "(壬寅)慶諸禪師傳法傳法普聞",
    "X85n1594_033:0664c16": "普聞。唐僖宗第三子。慕石霜法道。夢寐想見。中和元",
    "X85n1594_033:0664c17": "年。僖宗幸蜀。親王宗室皆逃亡。聞斷髮逸游。人無知",
    "X85n1594_033:0664c18": "者。造石霜謁慶諸。諸與語嘆異曰。汝乘願力而來。乃",
    "X85n1594_033:0664c19": "生帝王家。脫身從我。火中蓮也。一夕入室。懇曰。祖師",
    "X85n1594_033:0664c20": "別傳事。肯以相付乎。曰莫謗祖師。曰天下宗旨盛傳。",
    "X85n1594_033:0664c21": "豈妄為之耶。曰是實事。曰師意如何。曰待案山點頭",
    "X85n1594_033:0664c22": "即向汝道。聞俯而惟曰。大奇汗下。再拜。遂依止石霜。",
    "X85n1594_033:0664c23": "○通玄。郢州程氏子。出家受具。即遊洛習毗尼。棄去",
    "X85n1594_033:0664c24": "參宣鑒。鑒時已臘高。門風益峻。會下未有遘之者。獨",
    "X85n1594_033:0665a01": "奇玄。然玄不大徹。辭謁良价。价與語喜撫之曰。掌有",
    "X85n1594_033:0665a02": "神珠。白晝示人。人且按劍。況玄夜乎。子可貴也。曰但",
    "X85n1594_033:0665a03": "不識珠耳。儻識亦無晝夜。价稱為俊士。价入滅。玄廬",
    "X85n1594_033:0665a04": "塔旁三年。學者依從日盛。玄曰太平時世。飢餐困臥。",
    "X85n1594_033:0665a05": "復有何事。吾本無事。汝與麼來相尋。是無事生事。無",
    "X85n1594_033:0665a06": "事生事。道人所忌。何不各自歇去。中和初。辭塔北游。",
    "X85n1594_033:0665a07": "久之南還。寓止豫章。南平鍾王執弟子禮。玄厭城居。",
    "X85n1594_033:0665a08": "王為買末山。建精舍。號隆濟。以延之。學者雲集。示眾。",
    "X85n1594_033:0665a09": "佛意祖意。如手展握。先師安立五位。發明雲巖宗旨。",
    "X85n1594_033:0665a10": "譬如神醫治病。其藥只是尋甞用者。語忌十成。不欲",
    "X85n1594_033:0665a11": "斷絕。機忌觸犯。不欲染汙。但學者機思不妙。惟尋九",
    "X85n1594_033:0665a12": "轉靈丹。云能起死。是大不然。法華經有化城一品。佛",
    "X85n1594_033:0665a13": "祖密說。熟讀分明。大通智勝佛。壽五百四十萬億那",
    "X85n1594_033:0665a14": "繇他劫。其坐道場。破魔軍已。垂得阿耨多羅三藐三",
    "X85n1594_033:0665a15": "菩提。而諸佛法不現在前。如是一小劫。乃至十小劫。",
    "X85n1594_033:0665a16": "結跏趺坐。身心不動。而諸佛法。猶不在前。言垂成者。",
    "X85n1594_033:0665a17": "言一小劫十小劫者。是染汙。是斷絕。又曰。爾時忉利",
    "X85n1594_033:0665a18": "諸天。先為彼佛。於菩提樹下。敷師子座。高一繇旬。佛",
    "X85n1594_033:0665a19": "於此座。當得阿耨多羅三藐三菩提。適坐此座時。諸",
    "X85n1594_033:0665a20": "梵天王。雨眾天花。面百繇旬。香風時來。吹去萎花。更",
    "X85n1594_033:0665a21": "雨新者。如是不絕。滿十小劫。供養於佛。甞擊天鼓。其",
    "X85n1594_033:0665a22": "餘諸天。作天伎樂。常雨此華。四王諸天。為供養佛。甞",
    "X85n1594_033:0665a23": "擊天鼓。其餘諸天。作天伎樂。滿十小劫。至於滅度。亦",
    "X85n1594_033:0665a24": "復如是。諸比丘大通智勝佛。過十小劫。諸佛之法。乃",
    "X85n1594_033:0665b01": "現在前。成阿耨多羅三藐三菩提。言過十小劫者。偏",
    "X85n1594_033:0665b02": "正回互之旨也。祖師曰。藉教悟宗者。夫豈不然哉。",
    "X85n1594_033:0665b03": "(癸卯)大安禪師入寂(百丈海法嗣)",
    "X85n1594_033:0665b04": "大安。住溈山大化閩城。三十餘載。示眾。汝諸諸總來。",
    "X85n1594_033:0665b05": "就安求覔甚麼。若欲作佛。汝自是佛。擔佛傍家走。如",
    "X85n1594_033:0665b06": "渴鹿趂陽燄相似。何時得相應去。汝欲作佛。但無許",
    "X85n1594_033:0665b07": "多顛倒攀緣妄想惡覺垢欲不淨眾生之心。便是初",
    "X85n1594_033:0665b08": "心正覺佛。更向何處。別討所以。安在溈山。三十來年。",
    "X85n1594_033:0665b09": "喫溈山飯。屙溈山屎。不學溈山禪。祇看一頭水牯牛。",
    "X85n1594_033:0665b10": "若落路入草。便把梟孔拽轉來。纔犯人苗稼。即便鞭",
    "X85n1594_033:0665b11": "撻。調伏既久。可憐生受人言語。如今變作箇露地白",
    "X85n1594_033:0665b12": "牛。常在面前。終日露逈逈地。趂亦不去。汝諸人各自",
    "X85n1594_033:0665b13": "有無價大寶。從眼門放光。照見山河大地。耳門放光。",
    "X85n1594_033:0665b14": "領釆一切善惡音響。如是六門晝夜。常放光明。亦名",
    "X85n1594_033:0665b15": "放光三昧。汝自不識取影。在四大身中。內外扶持。不",
    "X85n1594_033:0665b16": "教傾側。如人負重擔。從獨木橋上過。亦不教失脚。且",
    "X85n1594_033:0665b17": "道是甚麼物任持。便得如是。且無絲髮可見。豈不見",
    "X85n1594_033:0665b18": "誌公和尚云。內外追尋。覔總無境。上施為渾。大有珍",
    "X85n1594_033:0665b19": "重。中和三年十月日。示寂。諡圓智。塔曰證真○大隨",
    "X85n1594_033:0665b20": "法真。徧參知識次。至懶安會下。數載清苦鍊行。安深",
    "X85n1594_033:0665b21": "器之。一日問曰。闍黎在老僧。此間不曾問一轉語。曰",
    "X85n1594_033:0665b22": "教某甲向某處下口。曰何不道如何是佛。真便作手",
    "X85n1594_033:0665b23": "勢。掩安口。安嘆曰。子真得其髓。後住大隨。諸方畏憚。",
    "X85n1594_033:0665b24": "忽一日上堂。眾集定。乃作患風勢。告眾曰。還有人醫",
    "X85n1594_033:0665c01": "得老僧口麼。眾競送藥。真竝不受。經七日。真自摑口",
    "X85n1594_033:0665c02": "令正。復云。如許多時鼓這兩片皮。至今無人醫得。於",
    "X85n1594_033:0665c03": "是齋前。陞座辭眾。儼然端坐而寂。住菴時。有僧問。劫",
    "X85n1594_033:0665c04": "火洞然。大千俱壞。未審這箇壞不壞。曰壞。曰恁麼則",
    "X85n1594_033:0665c05": "隨他去也。曰隨他去。僧不肯。後參投子大同。舉前話。",
    "X85n1594_033:0665c06": "同遂裝香遙禮曰。西川古佛出世。謂其僧曰。汝速回",
    "X85n1594_033:0665c07": "去懺悔。僧回大隨。真已歿。再至投子。同亦遷化。",
    "X85n1594_033:0665c08": "(丙午)元安禪師住洛浦",
    "X85n1594_033:0665c09": "元安。移居洛浦。上堂。末後一句。始到牢關。把斷要津。",
    "X85n1594_033:0665c10": "不通凡聖。尋常向諸人道。任從天下樂欣欣。我獨不",
    "X85n1594_033:0665c11": "肯。欲知上流之士。不將佛祖言教。貼在額頭上。如龜",
    "X85n1594_033:0665c12": "負圖。自取喪身之兆。鳳縈金網趨霄漢。以何期直須",
    "X85n1594_033:0665c13": "旨外明宗。莫向言中取。則是以石人機似汝也。解唱",
    "X85n1594_033:0665c14": "巴歌。汝若似石人雪曲也應和。指南一路。智者知疏。",
    "X85n1594_033:0665c15": "(丁未)巖頭全奯禪師入寂(德山鑒法嗣)",
    "X85n1594_033:0665c16": "全奯。住巖頭。甞謂眾曰。老漢去時。大吼一聲了去。光",
    "X85n1594_033:0665c17": "啟年間。中原盜起。眾皆避地。奯獨端居宴如也。丁未",
    "X85n1594_033:0665c18": "四月八日。賊大至。責以無供饋。遂剚刃焉。奯神色自",
    "X85n1594_033:0665c19": "若。大呌一聲而終。聲聞數十里。茶毗獲舍利四十九",
    "X85n1594_033:0665c20": "粒。諡清嚴。塔曰出塵○瑞巖師彥。嗣巖頭。閩縣許氏",
    "X85n1594_033:0665c21": "子。初參奯。問曰。如何是本常理。曰動也。曰動時如何。",
    "X85n1594_033:0665c22": "曰不是本常理。彥佇思。奯曰。肯即未脫根塵。不肯即",
    "X85n1594_033:0665c23": "永沉生死。彥遂領悟。後居丹丘瑞巖。坐盤石上。終日",
    "X85n1594_033:0665c24": "如愚。每自喚主人公。復應諾。乃曰。惺惺著他。後莫受",
    "X85n1594_033:0666a01": "人瞞。一日忽有三僧。胡形清峭。目若流電。差肩竝足。",
    "X85n1594_033:0666a02": "來禮彥。彥問。子從何來。曰天竺來。曰何時發。曰朝行",
    "X85n1594_033:0666a03": "適至。曰得無勞乎。曰為法忘勞。諦視之。三僧足皆不",
    "X85n1594_033:0666a04": "蹈地。彥乃令入堂。上位安置。至明旦忽焉不見。又一",
    "X85n1594_033:0666a05": "日有村媼來禮拜。彥曰。汝莫拜。可急歸救取數百物",
    "X85n1594_033:0666a06": "命。媼因歸。見其婦方拾田螺還。媼遂亟投水中。又一",
    "X85n1594_033:0666a07": "日數家召齋。一一同時見彥來赴至。示寂闍維。有一",
    "X85n1594_033:0666a08": "巨蛇。從樹杪投身火聚。及薪盡火滅。舍利散飛。風動",
    "X85n1594_033:0666a09": "草木。紛紛而墜○羅山道閑。初參慶諸。問曰。起滅不",
    "X85n1594_033:0666a10": "停時如何。曰直須寒灰枯木去。一念萬年去。函蓋相",
    "X85n1594_033:0666a11": "應去。全清絕點去。閑不契。謁奯。復如前問。奯喝曰。是",
    "X85n1594_033:0666a12": "誰起滅。閑於此有省。一日閑游漳州。見三平碑云。和",
    "X85n1594_033:0666a13": "尚遷化時。眾請韓某作喪主。韓將一條手巾。蓋一面",
    "X85n1594_033:0666a14": "[金*沙]鑼。以一口露刃劍。橫放[金*沙]鑼上。直到龕前。放下云。",
    "X85n1594_033:0666a15": "還有人道得麼。若道得。某即作喪主。若道不得。即不",
    "X85n1594_033:0666a16": "作喪主。道道。眾無對。韓便趯却[金*沙]鑼。哭云。蒼天蒼天。",
    "X85n1594_033:0666a17": "先師遠矣。閑曰。噫大奇大奇。三平門下六百來人。總",
    "X85n1594_033:0666a18": "被這俗漢吞却也。陳老師當時若在。未放他過。僧問。",
    "X85n1594_033:0666a19": "祇如他與麼來作麼生。祇對曰。我當時若在。只將三",
    "X85n1594_033:0666a20": "尺布蓋却頭。橫亞一把露刃劍。以手揭起孝幕當門。",
    "X85n1594_033:0666a21": "而坐看韓家箇漢。要作喪主也未得。要不作喪主也",
    "X85n1594_033:0666a22": "未得。進之須有禮。退之須有禮。閑後住羅山。臨遷化",
    "X85n1594_033:0666a23": "上堂。集眾良久。展左手。主事罔測。乃令東邊師僧退",
    "X85n1594_033:0666a24": "後。又展右手。又令西邊師僧退後。乃曰。欲報佛恩無",
    "X85n1594_033:0666b01": "過。流通大教。歸去也。歸去也。珍重。言訖。莞爾而寂○",
    "X85n1594_033:0666b02": "慶諸。住石霜。會下一千五百人。時齊己貫休泰布衲",
    "X85n1594_033:0666b03": "等。以詩筆為佛事。惟泰悟心。秀才張拙。甞與三僧道",
    "X85n1594_033:0666b04": "話。一日謂三僧曰。三師中何不選一人為長老。意少",
    "X85n1594_033:0666b05": "諸不善詩筆。泰曰。先輩失言也。堂頭和尚肉身菩薩。",
    "X85n1594_033:0666b06": "會下一千五百人。如我輩者七百餘人。勝我輩者七",
    "X85n1594_033:0666b07": "百餘人。拙愧服。乃同上拜謁。諸問。先輩何姓。曰姓張",
    "X85n1594_033:0666b08": "名拙。曰覔巧了不可得。拙自何來。拙遂有省。獻詩曰。",
    "X85n1594_033:0666b09": "光明寂照遍河沙。凡聖含靈共我家。一念不生全體",
    "X85n1594_033:0666b10": "現。六根纔動被雲遮。斷除煩惱重增病。趣向真如亦",
    "X85n1594_033:0666b11": "是邪。隨順眾緣無罣礙。涅槃生死是空華。諸肯之。",
    "X85n1594_033:0666b12": "(戊申)石霜慶諸禪師入寂(道吾智法嗣)",
    "X85n1594_033:0666b13": "慶諸。不出霜華二十年。學眾多有常坐不臥。屹若株",
    "X85n1594_033:0666b14": "杌。天下謂之枯木眾。文德元年二月日。安坐而化。壽",
    "X85n1594_033:0666b15": "八十二。臘五十九　雲蓋志元。遊方時。問道膺曰。志",
    "X85n1594_033:0666b16": "元不柰何時如何。曰祗為闍黎。功力不到。元不禮拜。",
    "X85n1594_033:0666b17": "造石霜亦如前問諸曰。非但闍黎老僧亦不柰何。曰",
    "X85n1594_033:0666b18": "和尚為甚不柰何。曰老僧若柰何。拈過汝不柰何。元",
    "X85n1594_033:0666b19": "便禮拜。一日僧問。諸萬戶俱閉即不問。萬戶俱開時",
    "X85n1594_033:0666b20": "如何。曰堂中事作麼生。僧無對。經半年。始下一轉語",
    "X85n1594_033:0666b21": "曰。無人接得渠。曰道即忒煞道。却祗道得八成。曰和",
    "X85n1594_033:0666b22": "尚又如何。曰無人識得渠。元知乃禮拜。乞為舉。諸不",
    "X85n1594_033:0666b23": "肯。元乃抱諸。上方丈曰。和尚若不道。打和尚去。諸曰",
    "X85n1594_033:0666b24": "得在。元頻禮拜。諸曰。無人識得渠。元於言下頓省○",
    "X85n1594_033:0666c01": "湧泉景欣。亦石霜嗣。有彊德二禪客。於路次見欣騎",
    "X85n1594_033:0666c02": "牛。不識欣。忽曰。蹄角甚分明。爭柰騎者不鑒。欣驟牛",
    "X85n1594_033:0666c03": "而去。二人憩於樹下煎茶。欣回却下牛。問曰。二禪客",
    "X85n1594_033:0666c04": "近離甚處。曰那邊。曰那邊事作麼生。彊提起茶盞。欣",
    "X85n1594_033:0666c05": "曰。此猶是這邊事。那邊事作麼生。彊無對。欣曰。莫道",
    "X85n1594_033:0666c06": "騎者不鑒。示眾。我四十九年在這裏。尚自有時走作。",
    "X85n1594_033:0666c07": "汝等諸人莫開大口。見解人多。行解人萬中無一箇",
    "X85n1594_033:0666c08": "見解。言語總要知通。若識不盡。敢道輪迴去在。為何",
    "X85n1594_033:0666c09": "如此。蓋為識漏未盡。汝但盡却。今時始得成立。亦喚",
    "X85n1594_033:0666c10": "作立中功。轉功就他去。亦喚作就中功。親他去我。所",
    "X85n1594_033:0666c11": "以道親人不得度。渠不度親人○道虔。侯官劉氏子。",
    "X85n1594_033:0666c12": "參慶諸。諸一見謂人曰。此道人從上宗門爪牙也。遂",
    "X85n1594_033:0666c13": "命侍香。及諸歿。眾請首座補住。虔白眾曰。須明得先",
    "X85n1594_033:0666c14": "師意。乃可耳。座曰。先師有何意。曰先師道。休去歇去。",
    "X85n1594_033:0666c15": "冷湫湫地去。一念萬年去。寒灰枯木去。古廟香爐去。",
    "X85n1594_033:0666c16": "一條白練去。其餘即不問。如何是一條白練去。曰只",
    "X85n1594_033:0666c17": "是明一色邊事。曰果然不會先師意。曰你不肯我。那",
    "X85n1594_033:0666c18": "但裝香來。我若會香烟。滅則脫去。若去不得。即不會",
    "X85n1594_033:0666c19": "先師意。遂焚香烟。未斷而脫去。虔拊其背曰。坐脫立",
    "X85n1594_033:0666c20": "亡。則不無先師意。未夢見在○楚南。住千頃。雖應機",
    "X85n1594_033:0666c21": "無倦。而常儼然處定。或踰月。或浹旬。吳越王請下山",
    "X85n1594_033:0666c22": "供養。文德元年五月。辭眾奄然而化。後寇兵發塔。覩",
    "X85n1594_033:0666c23": "爪髮俱長。謝罪而去○普聞。依石霜數年。乃請遍遊",
    "X85n1594_033:0666c24": "名山。霜曰。逢乾即止。遇陳便住。於是遠遊。過邵武抵。",
    "X85n1594_033:0667a01": "大乾。遙望山巔。鬱然深秀。問父老。彼有居者否。曰有",
    "X85n1594_033:0667a02": "一陳嗣者。久隱其中。即撥草至山。嗣一見分座同住。",
    "X85n1594_033:0667a03": "因乞菜種。入山墾種。後谷口之人相謂。前僧入山。經",
    "X85n1594_033:0667a04": "今不出。必為虎噬。往視之。見茅蘆一所行者。數人重",
    "X85n1594_033:0667a05": "岡複嶺。菜已青矣。嗣嘆曰。吾居此。每苦惡獸毒蟲之",
    "X85n1594_033:0667a06": "多。公來皆屏跡。道德吾所不及。五種之緣。其屬公乎。",
    "X85n1594_033:0667a07": "言訖飄然而逝。聞住數年。緇徒雲集。遂成巨剎。一日",
    "X85n1594_033:0667a08": "忽有老人。拜謁聞曰。住在何處。至此欲何求。曰我乃",
    "X85n1594_033:0667a09": "龍也。家於此山。以行雨不職。上天有罰。當死。願師救",
    "X85n1594_033:0667a10": "護。曰汝得罪上帝。我何能致力。雖然汝可易形而來。",
    "X85n1594_033:0667a11": "俄化小蛇。在座榻旁聞。以錫杖引入淨瓶。暮夜風雷",
    "X85n1594_033:0667a12": "挾坐榻。山岳搖震聞燕坐。達旦既澄霽。蛇自瓶出。有",
    "X85n1594_033:0667a13": "頃復為老人形。謝曰。非師法力。則血肉腥穢此地矣。",
    "X85n1594_033:0667a14": "無以報德。山中無水。當以水延師道場。即斷地涌泉",
    "X85n1594_033:0667a15": "號為龍湖。洹寒不氷。大旱不竭。灌溉田數百頃。邦人",
    "X85n1594_033:0667a16": "建祠祀焉。每遇聞誕辰。龍必朝謝。有祥雲瑞氣之應。",
    "X85n1594_033:0667a17": "自是歸依益眾。院之右十五里。有隋義寧歐陽太守",
    "X85n1594_033:0667a18": "之廟。邦人烹宰享祭無虗日。聞杖策至。與神約曰。能",
    "X85n1594_033:0667a19": "食素持不殺戒。乃可為隣。不然道不同。不相為謀。何",
    "X85n1594_033:0667a20": "山不可居乎。是夕父老夢神云。我受禪師戒。不復血",
    "X85n1594_033:0667a21": "食祭我。當如比丘飯足矣。自是顯異護持此山。",
    "X85n1594_033:0667a22": "(庚戌)仰山慧寂禪師示寂(溈山祐法嗣溈仰第二世)",
    "X85n1594_033:0667a23": "慧寂。開法自仰山遷觀音。接機利物。為禪宗標準。將",
    "X85n1594_033:0667a24": "遷化前數年。有偈曰。年滿七十七。老去是今日。日輪",
    "X85n1594_033:0667b01": "正當午。兩手攀膝屈。至大順庚戌時。在韶州東平山。",
    "X85n1594_033:0667b02": "將入滅。有數僧侍立。寂示偈曰。一二二三子。平目復",
    "X85n1594_033:0667b03": "仰視。兩口無一舌。此是吾宗旨。言訖。以兩手抱膝而",
    "X85n1594_033:0667b04": "逝。年七十七。諡智通。塔號妙光○從諗。住趙州。甘心",
    "X85n1594_033:0667b05": "枯槁。僧堂無前後架。旋營齋食繩床。偶折一脚。但以",
    "X85n1594_033:0667b06": "燒斷柴薪。用繩繫之。住持垂四十年。未甞賷一封書",
    "X85n1594_033:0667b07": "告檀越。然天下叢林。莫不尊為古佛。庚戌。河北燕王",
    "X85n1594_033:0667b08": "領兵。收鎮州到界。有觀氣象者。奏曰。趙州所居有聖",
    "X85n1594_033:0667b09": "人。戰必不勝。二王遂議和。因展筵會。乃問。趙之金地",
    "X85n1594_033:0667b10": "上士何人。或曰。有講華嚴大師。節行孤邈。歲大旱。命",
    "X85n1594_033:0667b11": "往臺山祈雨。師未迴甘澤。如瀉。王曰。恐未盡善。或曰。",
    "X85n1594_033:0667b12": "此去一百二十里。趙州觀音院。有禪師年臘高邈。道",
    "X85n1594_033:0667b13": "眼明白。曰此足以應兆矣。於是二王命駕往謁。既至。",
    "X85n1594_033:0667b14": "諗端坐不起。燕王問曰。人王尊耶。法王尊耶。曰若在",
    "X85n1594_033:0667b15": "人王。人王中尊。若在法王。法王中尊。二王遂禮拜。諗",
    "X85n1594_033:0667b16": "為說法。來日將迴。燕王下先鋒。默使聞之。諗安坐不",
    "X85n1594_033:0667b17": "起。凌晨入院。責以傲睨君侯。諗聞遽出迎接先鋒。問",
    "X85n1594_033:0667b18": "曰。昨日見二王來不起。今日見某甲來。因何起接。曰",
    "X85n1594_033:0667b19": "待都衙得似大王。老僧亦不起。接先鋒乃再拜而去。",
    "X85n1594_033:0667b20": "(辛亥)光湧遷慧寂塔",
    "X85n1594_033:0667b21": "光湧。豐城章氏子。母乳之夕。神光照庭。廐馬皆驚。因",
    "X85n1594_033:0667b22": "以光湧名之。父事仰山得度。年十九受具戒。北游謁",
    "X85n1594_033:0667b23": "義玄。玄曰。汝師明眼。乃不事之。遠遊何為。湧因南歸。",
    "X85n1594_033:0667b24": "慧寂問曰。來作麼。曰禮覲和尚。曰還見和尚麼。曰見。",
    "X85n1594_033:0667c01": "曰和尚何似驢。曰光湧見和尚。亦不似佛。曰若不似",
    "X85n1594_033:0667c02": "佛。似箇什麼。曰若更有所似。與驢何別。寂大驚曰。凡",
    "X85n1594_033:0667c03": "聖兩忘。情盡體露。吾以此語驗人。已二十年。無決了",
    "X85n1594_033:0667c04": "者。噫子真利根。當自保任。每指謂人曰。此子肉身佛",
    "X85n1594_033:0667c05": "也。寂歿。湧燃第三指。以報法。又燃第二指。以報親。辛",
    "X85n1594_033:0667c06": "亥。湧遷寂。靈骨歸仰山塔。集雲峰下○常通。初參景",
    "X85n1594_033:0667c07": "岑。岑問。何處人。曰邢州人。岑曰。我道汝不從彼來。曰",
    "X85n1594_033:0667c08": "和尚還曾住此否。岑然之。乃容入室。咸通末。開山瑞",
    "X85n1594_033:0667c09": "聖院。光啟中。宼起。通領徒至四明。大順二年。主雪竇",
    "X85n1594_033:0667c10": "僧問。如何是三世諸佛出身處。曰伊不肯知汝有三",
    "X85n1594_033:0667c11": "世。僧良久。通曰。汝薦否。不然者。且向著佛不得處。體",
    "X85n1594_033:0667c12": "取時中。常在識盡。功亡瞥然而起。即是傷他。而況言",
    "X85n1594_033:0667c13": "句乎○道虔。侍石霜。霜歿。虔勘首座。於是廬於塔旁。",
    "X85n1594_033:0667c14": "經行末山之下。住崇福。示眾。諸兄弟還識得命麼。欲",
    "X85n1594_033:0667c15": "知命。流泉是命。湛寂是身。千波競起。是文殊境界。一",
    "X85n1594_033:0667c16": "亘晴空。是普賢床榻。其次借一句子。是指月於中事",
    "X85n1594_033:0667c17": "是話月從上宗門中事。如節度使。信旗相似。且如諸",
    "X85n1594_033:0667c18": "方先德。未建許多名目。指陳已前諸。兄弟約甚麼。體",
    "X85n1594_033:0667c19": "格商量。到這裏不假三寸試話會看。不假耳試釆聽",
    "X85n1594_033:0667c20": "看。不假眼試辨白看。所以道聲前拋不出。句後不藏",
    "X85n1594_033:0667c21": "形。盡乾坤大地都來。是汝當人箇體。向甚處安眼耳",
    "X85n1594_033:0667c22": "鼻舌。若向意根下。圖度作解。盡未來際。亦未有休歇。",
    "X85n1594_033:0667c23": "分。所以洞山道。擬將心意學玄宗。大似西行脚向東。",
    "X85n1594_033:0667c24": "僧問。人人盡言請益。未審師將何法拯濟。曰汝道巨",
    "X85n1594_033:0668a01": "嶽還曾乏寸土麼。曰恁麼則四海參尋。當為何事。曰",
    "X85n1594_033:0668a02": "演若迷頭心自狂。曰還有不狂者麼。曰有。曰如何是",
    "X85n1594_033:0668a03": "不狂者。曰突曉途中眼不開。僧問。如何是頭。曰開眼",
    "X85n1594_033:0668a04": "不覺曉。曰如何是尾。曰不坐萬年床。曰有頭無尾時",
    "X85n1594_033:0668a05": "如何。曰終是不貴。曰有尾無頭時如何。曰雖飽無力",
    "X85n1594_033:0668a06": "曰直得頭尾相稱時如何。曰兒孫得力。室內不知。乃",
    "X85n1594_033:0668a07": "曰。古人說箇頭。只令汝知有說箇尾。只教汝盡却。今",
    "X85n1594_033:0668a08": "時有如許多不相應底事。所以教汝向這裏屏當却",
    "X85n1594_033:0668a09": "消磨却。令汝今日相應去。成辦去若是當人體爾。真",
    "X85n1594_033:0668a10": "實恒如。不可更恁麼說話也。雖然如是。須是箇人始",
    "X85n1594_033:0668a11": "得。且莫異口同音。快須努力。僧問。承古有言。向外紹",
    "X85n1594_033:0668a12": "則臣位。向內紹則王種是否。曰是。曰如何是外紹。曰",
    "X85n1594_033:0668a13": "若不知事極頭。祇得了事。喚作外紹。是為臣種。曰如",
    "X85n1594_033:0668a14": "何是內紹。曰知向裏許承當擔荷。是為內紹。曰如何",
    "X85n1594_033:0668a15": "是王種。曰須見無承當底人。無擔荷底人。始得同一",
    "X85n1594_033:0668a16": "色。同一色了。所以借為誕生。是為王種。曰恁麼則內",
    "X85n1594_033:0668a17": "紹亦須得轉。曰灼然有承當擔荷。爭得不轉。汝道內",
    "X85n1594_033:0668a18": "紹便是人王種。你且道。如今還有紹底道理麼。所以",
    "X85n1594_033:0668a19": "古人道。紹是功紹。了非是功。轉功位了。始喚作人王",
    "X85n1594_033:0668a20": "種。曰未審外紹還轉。也無。曰外紹全未知有。且教渠",
    "X85n1594_033:0668a21": "知有。曰如何是知有。曰天明不覺曉。又僧問。如何是",
    "X85n1594_033:0668a22": "外紹。曰不借別人家裏事。曰如何是內紹。曰推爺向",
    "X85n1594_033:0668a23": "裏頭。曰二語之中。那語最親。曰臣在門裏。王不出門。",
    "X85n1594_033:0668a24": "曰恁麼則不出門者不落二邊。曰渠也不獨坐世界",
    "X85n1594_033:0668b01": "裏紹王種名。外紹王種姓。所以道紹是功名臣。是偏",
    "X85n1594_033:0668b02": "中正。紹了轉功名君。是正中偏。問誕生還更知聞。也",
    "X85n1594_033:0668b03": "無。曰更知聞阿誰。曰恁麼則莫便是否。曰若是為甚",
    "X85n1594_033:0668b04": "麼。古人道誕生王有父。曰既有父。為甚麼不知聞。曰",
    "X85n1594_033:0668b05": "同時不識祖。問古人道。直得不恁麼來者。猶是兒孫",
    "X85n1594_033:0668b06": "意旨如何。曰古人不謾語。曰如何是來底兒孫。曰猶",
    "X85n1594_033:0668b07": "守珍御在。曰如何是父。曰無家可坐。無世可興。",
    "X85n1594_033:0668b08": "(癸丑)吳越王賜洪諲號法濟",
    "X85n1594_033:0668b09": "初吳越王錢鏐微時。洪諲住徑山。一日謂其徒曰。翼",
    "X85n1594_033:0668b10": "曰有異人至。當厚禮以待之。詰朝鏐至。諲門迎。延之",
    "X85n1594_033:0668b11": "丈室。特異於他。堂眾俱訝。諲乃密謂鏐曰。他日獨覇",
    "X85n1594_033:0668b12": "吳越。當須護持佛法。無忘此言。鏐恭謝而去。及立軍",
    "X85n1594_033:0668b13": "功收杭州。執弟子禮以事諲。勤厚無比。景福二年。鏐",
    "X85n1594_033:0668b14": "封吳越王。表賜諲。號法濟大師。",
    "X85n1594_033:0668b15": "(乙卯)灌溪志閑禪師入寂(臨濟玄法嗣臨濟第二世)",
    "X85n1594_033:0668b16": "志閑。舘陶史氏子。參義玄。玄驀胸搊住。閑曰。領領玄",
    "X85n1594_033:0668b17": "拓開。曰且放汝一頓。後至末山。尼了然遣侍者。問上",
    "X85n1594_033:0668b18": "座遊山來。為佛法來。曰為佛法來。然乃陞座。問閑上",
    "X85n1594_033:0668b19": "座今日離何處。曰路口。曰何不蓋却。閑無對。始禮拜。",
    "X85n1594_033:0668b20": "問如何是末山。曰不露頂。曰如何是末山主。曰非男",
    "X85n1594_033:0668b21": "女相。閑乃喝曰。何不變去。曰不是神。不是鬼。變箇甚",
    "X85n1594_033:0668b22": "麼。閑乃伏膺作園頭。三年後住灌溪。上堂。我在臨濟",
    "X85n1594_033:0668b23": "處得半杓。末山處得半杓。共成一杓。喫了直至。如今",
    "X85n1594_033:0668b24": "飽不飢。乾寧二年五月。問侍者曰。坐死者誰。曰僧伽。",
    "X85n1594_033:0668c01": "問立死者誰。曰僧會。閑乃行七步。垂手而逝○洪諲。",
    "X85n1594_033:0668c02": "住徑山。乙卯九月日。院前檉樹忽萎。厨內飯如金色。",
    "X85n1594_033:0668c03": "諲令鳴鐘集眾。陞座曰。牟尼掩足。迦葉藏峯。彼彼不",
    "X85n1594_033:0668c04": "落。見聞一句。莫教人說。汝須急切。各自知時。法界雖",
    "X85n1594_033:0668c05": "長。世人景促。佛法非遠。大道不迷。孝順住持。如吾在",
    "X85n1594_033:0668c06": "日。久立珍重。遂入滅。",
    "X85n1594_033:0668c07": "(丙辰)九峯通玄禪師入寂(洞山价法嗣曹洞第二世)",
    "X85n1594_033:0668c08": "乾寧三年二月十七日。通玄誡眾曰。無虗度光陰。無",
    "X85n1594_033:0668c09": "虗消信施。既已出家。惟道是履。名大丈夫。言訖遂寂。",
    "X85n1594_033:0668c10": "然在定至三月二十日乃化○從諗。坐禪次。趙王來",
    "X85n1594_033:0668c11": "謁。主事報曰。大王來禮拜。諗安坐不起。左右問故。曰",
    "X85n1594_033:0668c12": "你不會老僧這裏下等人來出三門。接中等人來下",
    "X85n1594_033:0668c13": "禪床接。上等人來禪床上接。不可喚大王中下等人",
    "X85n1594_033:0668c14": "也。王大喜。堅請入內供養。諗許之。王歸後。遣使迎請",
    "X85n1594_033:0668c15": "正位而坐。諗良久。以手斫額曰。堦下立者是何官長。",
    "X85n1594_033:0668c16": "左右曰。是諸院尊宿并大師大德。諗曰。他各是一方",
    "X85n1594_033:0668c17": "化主。若在堦下。老僧亦起。王乃命上殿。齋筵將罷。僧",
    "X85n1594_033:0668c18": "官排定。從上至下。一人一問佛法。諗望見乃問。作什",
    "X85n1594_033:0668c19": "麼。曰問佛法。曰這裏已坐却老僧那裏。問什麼法二",
    "X85n1594_033:0668c20": "尊不竝化。王乃令止。時王與后俱侍立。后曰。請禪師",
    "X85n1594_033:0668c21": "師為大王摩頂授記。諗以手摩王頂曰。願大王與老",
    "X85n1594_033:0668c22": "僧齊年。王欲卜時擇地。建造禪宮。諗聞之。令人謂王",
    "X85n1594_033:0668c23": "曰。若動著一莖草。老僧却歸趙州。有竇行軍者。願捨",
    "X85n1594_033:0668c24": "菓園一所。諗乃受之。號為真際禪院。亦名竇家園。入",
    "X85n1594_033:0669a01": "院後。海眾雲臻○慧稜。往來雪峯玄沙。二十年。坐破",
    "X85n1594_033:0669a02": "七箇蒲團。不明此事。一日捲簾。忽大悟。有頌曰。也大",
    "X85n1594_033:0669a03": "差也大差。捲起簾來見天下。有人問我是何宗。拈起",
    "X85n1594_033:0669a04": "拂子劈口打。峰舉謂沙曰。此子徹去也。曰未可此是",
    "X85n1594_033:0669a05": "意識著述。更須勘過始得。至晚。眾僧上來問訊。峰謂",
    "X85n1594_033:0669a06": "稜曰。備頭陀未肯汝在。汝實有正悟。對眾舉來。稜乃",
    "X85n1594_033:0669a07": "頌曰。萬象之中獨露身。惟人自肯乃方親昔時謬向",
    "X85n1594_033:0669a08": "途中覔。今日看來火裏氷。峰乃曰。不可更是意識著",
    "X85n1594_033:0669a09": "述。稜問峰曰。從上諸聖傳授一路。請師垂示。峰良久。",
    "X85n1594_033:0669a10": "稜設禮而退。峰微笑。稜入方丈。峰曰。是甚麼。曰今日",
    "X85n1594_033:0669a11": "天晴好曬麥。自此酬問。未甞爽於玄旨。",
    "X85n1594_033:0669a12": "(戊午)趙州從諗禪師示寂(南泉願法嗣)",
    "X85n1594_033:0669a13": "從諗。住趙州竇家園。二年戊午十一月。將入滅時。謂",
    "X85n1594_033:0669a14": "弟子曰。吾去世後。焚燒了。不用淨淘舍利。宗師弟子",
    "X85n1594_033:0669a15": "不同浮俗。且身是幻。舍利何生。斯不可也。令小師送。",
    "X85n1594_033:0669a16": "拂子一枝與趙王。傳語云。此是老僧一生用不盡底。",
    "X85n1594_033:0669a17": "遂於十一月十日。端坐而寂。壽一百二十。諡曰真際",
    "X85n1594_033:0669a18": "神師光祖之塔○元安。住洛浦。戊午八月。誡門人曰",
    "X85n1594_033:0669a19": "出家之法。長物不留。播種之時。切宜減省。締搆之務。",
    "X85n1594_033:0669a20": "悉從廢停。流光迅速。大道玄深。苟或因循。曷繇體悟。",
    "X85n1594_033:0669a21": "切須在念。時不待人。雖激勵懇切。眾以為常。略不相",
    "X85n1594_033:0669a22": "儆。至冬示微疾。亦不倦參請。十二月一日。告眾曰。吾",
    "X85n1594_033:0669a23": "旦夕行矣。今有一事。問汝諸人若對得分付鉢袋子。",
    "X85n1594_033:0669a24": "乃曰。若道這箇是即頭上安頭。若道不是即斬頭求",
    "X85n1594_033:0669b01": "活。第一座曰。青山不舉足。日下不挑燈。曰是甚麼時",
    "X85n1594_033:0669b02": "節。作這箇語話。汝扶吾宗不起。彥從曰。離此二途。請",
    "X85n1594_033:0669b03": "和尚不問。曰未在更道。曰彥從道不盡。曰我不管汝",
    "X85n1594_033:0669b04": "道不盡。曰彥從無侍者。祇對和尚。安便休。至夜令侍",
    "X85n1594_033:0669b05": "者喚從至曰。闍黎今日祇對甚有道理。據汝合體得",
    "X85n1594_033:0669b06": "先師意旨。先師道。目前無法。意在目前不是目前法。",
    "X85n1594_033:0669b07": "非耳目之所到。且道那句是賓。那句是主。若擇得出。",
    "X85n1594_033:0669b08": "分付鉢袋子。曰彥從不會。曰汝合會。曰彥從實不會。",
    "X85n1594_033:0669b09": "安喝出。乃曰苦苦。至二日午時。別僧舉前話問安。安",
    "X85n1594_033:0669b10": "曰。慈舟不棹清波上。劍峽徒勞放木鵞。便遷寂。",
    "X85n1594_033:0669b11": "(己未)無著文喜禪師入寂(仰山寂法嗣溈仰第三世)",
    "X85n1594_033:0669b12": "光化二年。文喜示微疾。十月二十七日。夜子時告眾",
    "X85n1594_033:0669b13": "曰。三界心盡。即是涅槃。言訖。跏趺而逝。白光照室。竹",
    "X85n1594_033:0669b14": "樹同色。塔於靈隱西塢。壽八十。臘六十。天祐二年。叛",
    "X85n1594_033:0669b15": "兵發塔。肉身不壞。髮爪俱長。吳越王重加卦瘞。",
    "X85n1594_033:0669b16": "(辛酉)曹山本寂禪師示寂(洞山价法嗣曹洞第二世)",
    "X85n1594_033:0669b17": "南平鍾王。雅重本寂。致禮敦請。寂但書隱山山居頌",
    "X85n1594_033:0669b18": "一首。付使者曰。摧殘枯木倚寒林。幾度逢春不變心。",
    "X85n1594_033:0669b19": "樵客遇之猶不顧。郢人那得苦追尋。天復辛酉六月",
    "X85n1594_033:0669b20": "日。問知事今日是幾何日月。曰六月十五。曰曹山平",
    "X85n1594_033:0669b21": "生行脚到處。只管九十日為一夏。明日辰時吾行脚",
    "X85n1594_033:0669b22": "去。及時焚香宴坐而化○了悟。得法本寂。住荷玉。寂",
    "X85n1594_033:0669b23": "歿乃補住曹山。僧侍立。悟曰。道者可煞熱。曰是。曰只",
    "X85n1594_033:0669b24": "如熱向甚處迴避。曰向鑊湯爐炭裏迴避。曰鑊湯爐",
    "X85n1594_033:0669c01": "炭裏作麼生迴避得。曰眾苦不能到。悟默識之○從",
    "X85n1594_033:0669c02": "志。號玄明。嗣本寂。住金峰。上堂。事存函蓋合。理應箭",
    "X85n1594_033:0669c03": "鋒拄。還有人道得麼。如有人道得金峰分半院。與他",
    "X85n1594_033:0669c04": "住時。有僧出禮。志曰。相見易得好。共住難為人。",
    "X85n1594_033:0669c05": "(壬戌)雲居道膺禪師入寂(洞山价法嗣曹洞第二世)",
    "X85n1594_033:0669c06": "道膺。住雲居三十年。道徧天下。眾至千五百人。南昌",
    "X85n1594_033:0669c07": "鍾王師尊之。願為世世師。天復元年秋示微疾。十二",
    "X85n1594_033:0669c08": "月日。為大眾開最後方便。敘出世始卒之意。眾皆愴",
    "X85n1594_033:0669c09": "然。壬戌正月日。問侍者。今日是幾。曰初三。曰三十年",
    "X85n1594_033:0669c10": "後。但云祇這是。乃端然告寂。諡弘覺○道簡。范陽人。",
    "X85n1594_033:0669c11": "童子剃落。受滿分戒。徧游叢席。後謁道膺膺與語連",
    "X85n1594_033:0669c12": "三日。大奇之。誡令刻苦事眾。於是簡躬操井臼。司樵",
    "X85n1594_033:0669c13": "爨。徧掌寺務。不妨商略古今。眾莫有知者。以臘高為",
    "X85n1594_033:0669c14": "堂中第一座。先是高安洞山。有神靈甚。膺住三峯時。",
    "X85n1594_033:0669c15": "神受服役。既來雲居。神亦隨至。舍於枯樹之下。而樹",
    "X85n1594_033:0669c16": "茂號安樂樹神。膺將順寂。主事僧白曰。和尚即不諱。",
    "X85n1594_033:0669c17": "誰可繼者。曰堂中簡。主事意不在簡謂當揀擇堪說",
    "X85n1594_033:0669c18": "法者。僉曰。第二座可然。姑請簡。意簡必辭。簡既夙受",
    "X85n1594_033:0669c19": "記莂。即攝眾演法。主事大沮。簡察知之。一夕遯去。其",
    "X85n1594_033:0669c20": "夕安樂樹神號泣。詰旦眾追至麥莊。悔過迎歸。聞空",
    "X85n1594_033:0669c21": "中連聲唱曰。和尚來也。僧問。如何是和尚家風。曰隨",
    "X85n1594_033:0669c22": "處得自在。問維摩豈不是金粟如來。曰是。曰為甚麼",
    "X85n1594_033:0669c23": "却在釋迦會下聽法。曰他不爭人我。問路逢猛虎時",
    "X85n1594_033:0669c24": "如何。曰千人萬人不逢。為甚麼闍黎偏逢。問孤峰獨",
    "X85n1594_033:0670a01": "宿時如何。曰閑却七間僧堂不宿。阿誰教汝孤峰獨",
    "X85n1594_033:0670a02": "宿。問古人云若欲保任此事。直須向高高山嵿立。深",
    "X85n1594_033:0670a03": "深。海底行意旨如何。曰高峯深海。逈絕孤危。似汝閨",
    "X85n1594_033:0670a04": "閤中軟煖麼。簡契悟精深。履踐明驗。而對機應物。度",
    "X85n1594_033:0670a05": "越格量。天下宗師之。壽八十餘。無疾而化。",
    "X85n1594_033:0670a06": "(癸亥)義存師備說法王宮",
    "X85n1594_033:0670a07": "天復癸亥。閩王王審知請義存師備入內。問佛祖究",
    "X85n1594_033:0670a08": "竟修何因果乃得成佛。曰須是見性方得成佛。曰爭",
    "X85n1594_033:0670a09": "得見性。曰悟即剎那間。不悟塵沙劫。此事未可造次。",
    "X85n1594_033:0670a10": "山僧各有千百人眾。竝二三十年。密用此事。未有一",
    "X85n1594_033:0670a11": "二人承當。得況大王為俗天子日。為萬民判斷山河。",
    "X85n1594_033:0670a12": "爭搆得此真實法門。願大王且為佛法主宰。救護生",
    "X85n1594_033:0670a13": "靈。王大悅○瑞恭。住天台瑞龍。癸亥十二月日。命聲",
    "X85n1594_033:0670a14": "鐘。顧左右曰去。遂跏趺而化。壽八十四。臘六十二。",
    "X85n1594_033:0670a16": "佛祖綱目卷第三十三"
}