{
    "X63n1244_007:0461b10": "百丈叢林清規證義記卷第七之上",
    "X63n1244_007:0461b12": "唐洪州百丈山沙門　懷海　集編",
    "X63n1244_007:0461b13": "清杭州真寂寺苾蒭　儀潤　證義",
    "X63n1244_007:0461b14": "越城戒珠寺住持　妙永　校閱",
    "X63n1244_007:0461b15": "大眾章第七之上",
    "X63n1244_007:0461b16": "述曰。歸虗之水。鄧林之木。以聚者。眾也。今夫大",
    "X63n1244_007:0461b17": "坊居眾千百。倒廩而炊。赭山而爨。亦其所聚也。",
    "X63n1244_007:0461b18": "而四方之來如歸。若己所固有者。果何為哉。葢",
    "X63n1244_007:0461b19": "佛以人之流轉三界。出沒生死。思㧞其苦。而與",
    "X63n1244_007:0461b20": "其樂。故傳其徒。以垂其教。蚩蚩民生。雖不能盡",
    "X63n1244_007:0461b21": "遵其教。而心嚮其道之足以怙恃於我。又因其",
    "X63n1244_007:0461b22": "道。以尊其徒。於是經營屋宇以奠厥居。輸粟裹",
    "X63n1244_007:0461b23": "糧以足其食。雖摩肩接踵而至。惟恐奉之不及。",
    "X63n1244_007:0461b24": "不以其眾。而少怠也。不然。則有以尺地斗粟。而",
    "X63n1244_007:0461c01": "相爭者多矣。豈其獨愚。甘委其貲。以廣吾居。輟",
    "X63n1244_007:0461c02": "其飱。以食吾徒。吾徒之食于斯。居于斯。果何為",
    "X63n1244_007:0461c03": "哉。果何為哉。",
    "X63n1244_007:0461c04": "剃度正範",
    "X63n1244_007:0461c05": "重校此範。大分分四。初。遵律十例。二。崇正辯譌。三。五",
    "X63n1244_007:0461c06": "戒元基。四。十支正範。初。遵律十例(分十)。一。師遴德",
    "X63n1244_007:0461c07": "臘。二。機擇信志。三。剃度白僧。四。護世譏嫌。五。稱量老",
    "X63n1244_007:0461c08": "小。六。防禁越濟。七。濟度無私。八。道業元基。九。訓策苦",
    "X63n1244_007:0461c09": "行。十。敷設儀式。",
    "X63n1244_007:0461c10": "一。師遴德臘者(五德克備。二攝可依。十臘靡周。眾徒難畜。若也自乳未斷。安得令人斷乳。",
    "X63n1244_007:0461c11": "聖制森嚴。人師詎易。准律藏第二分。受戒犍度中。時諸比邱。未滿十夏。輙便度人。不知教授。有十夏滿。復愚癡",
    "X63n1244_007:0461c12": "故。弟子不被教誡。威儀莫諳。而諸比丘。具陳白佛。佛言。聽僧與度人授具者。白二羯磨。彼欲度人者。應徃僧中",
    "X63n1244_007:0461c13": "偏祖右肩。脫革屣。禮僧足。長跪合掌。至誠三乞。若不堪教授。復無法。及衣食攝取者。僧當語云。大德且止。慎勿",
    "X63n1244_007:0461c14": "度人。若有智慧。又以二事攝者。僧當和集。與度人法。白二羯磨。故知人師。必欽佛制。與法。全憑僧忍。律中豈但",
    "X63n1244_007:0461c15": "度人授具。遴選若斯。即依止闍黎。亦復如是。葢為不坑陷他家男兒。俾生長法身。琢磋道器。所謂師恩罔極。法",
    "X63n1244_007:0461c16": "乳難酬者。良由此也。其乞白羯磨。詳明律藏)。",
    "X63n1244_007:0461c17": "二。機擇信志者(出家事業。靡類尋常。必須深信彌堅。可企入道。且德行文章。尚不負庠中",
    "X63n1244_007:0461c18": "士子。況戒定慧學。豈無逐世外丈夫。第恐浮信出家。不恒念道。形同釋子。意注俗緣。皓首唐喪光陰。甘心坐待",
    "X63n1244_007:0461c19": "老死。如斯之流。縱度千萬。何益法門。是故凡求出家。先審因地。苟信志決定。誓願不更。再詰履歷分明。方可尅",
    "X63n1244_007:0461c20": "期濟度。若機中下。念涉躊躇者。暫寄行寮密察動止。或一載三年。俟信增堅。懇乞情切。剃髮未晚。所以師家。貴",
    "X63n1244_007:0461c21": "乎具眼。苟一子㧞萃。何在眾多馬鳴菩薩云。彼師及弟子。當互審其器。若不先觀察。同得越法罪)。",
    "X63n1244_007:0461c22": "三。剃度白僧者(師資緣契。皈禮待時。教法隨機。應用復別。若獨止無侶。法在其師。苟與眾",
    "X63n1244_007:0461c23": "同居。教有明制。按律中。時諸比邱。輙私度人。共住苾芻。咸無知者。彼親往尋。詰問未獲。遂後見子。削髮為僧。入",
    "X63n1244_007:0461c24": "里分衛。故生譏嫌。佛知制云。若欲在僧伽藍中剃髮者。先當白一切僧。若僧不得和集。可房房語令知。然後剃",
    "X63n1244_007:0462a01": "髮。若僧得和集者。單白已竟。次方剃髮。既今叢林紊糅。度人乖準。願崇律制。誠為末運。善能住持正法也。所云",
    "X63n1244_007:0462a02": "單白羯磨者。乃不現前法。於下儀中自顯)。",
    "X63n1244_007:0462a03": "四。護世譏嫌者(僧倫肅靜。內衛無瑕。至道昌宏。外歸有德。須即世法。以建立佛法。必由出",
    "X63n1244_007:0462a04": "家。而慈護在家。若但知化導出俗。苟不勸白辭君親者。則招世譏誚。取辱梵侶。於道何昌。於僧何益。是故凡遇",
    "X63n1244_007:0462a05": "爵位貴人。名族子弟。禮師求度。樂作沙門者。應先委婉詢情。察確緣起。若果君親放游。世纏獲脫。可登四級重",
    "X63n1244_007:0462a06": "樓。接入六和清眾。而於臨時作辦。遙空拜辭。一者。不忘君親深重之恩。二者。以盡臣子最後之禮。斯則不越佛",
    "X63n1244_007:0462a07": "法。顯揚世法。若問俗緣未訖。理宜勸慰歸家。雖弗允受出家三聚。生定發慧以修行。亦可爾稟居家五禁。剪惡",
    "X63n1244_007:0462a08": "積善而植德。斯則不離世法。建立佛法。如是方便護世。可謂光顯法門。按律中。時有波斯匿王。勇健大臣。不白",
    "X63n1244_007:0462a09": "君主。私入伽藍。求僧出家。比邱輙度。王後知已。嚴立國禁。又諸比邱。多度釋種親愛童子。白淨飯王。啟白世尊。",
    "X63n1244_007:0462a10": "父母於子。多所饒益乳養瞻視。待其成長。奉侍終身。繼嗣不乏。願佛大慈。敕諸比邱。父母不聽。不得剃度。以是",
    "X63n1244_007:0462a11": "因緣。佛制不得度王臣。父母不聽子。亦不得度準僧祇律。王臣有四。或有名無祿。或有祿無名。或有名有祿。或",
    "X63n1244_007:0462a12": "無名無祿。是中有名無祿。有名有祿者。此國不聽出家。餘國亦不聽度。有祿無名者。此間不聽。餘處可聽。無名",
    "X63n1244_007:0462a13": "無祿者。此處聽度。餘處亦聽。子有三種。一。親子。父母所生。二。養子。從小畜養。三。自來子。依附作兒。是中親子。此",
    "X63n1244_007:0462a14": "國不聽出家。餘國亦不聽度。其養子。自來子。此間不聽。餘處得度。若準義例者。就親子中。亦可開四。方便濟㧞。",
    "X63n1244_007:0462a15": "聖必垂慈。或父母在堂子多。或父存母亡一子。或母存父亡子多。或父母雙亡一子。是中父母在堂。母存父亡",
    "X63n1244_007:0462a16": "多子者若有一二。遠至他方。具信出家。求師剃髮。初去。雖未稟命於親。後歸。仍復陳情乞允。親悅放捨。師度無",
    "X63n1244_007:0462a17": "咎。其父存母亡一子者。事義亦爾。若父母雙亡一子者。既無二親可白。修行願報深恩。斯則彼此俱聽。任意出",
    "X63n1244_007:0462a18": "家。然四分律。君親未允。不聽剃度。依僧祇律。臣子料揀。內開出家。凡知律明師。須善故敪。切勿就開逃遮。循情",
    "X63n1244_007:0462a19": "侮制)。",
    "X63n1244_007:0462a20": "五。稱量老小者(剃髮異俗。棄利捐名。不矜其貴。唯重於德。所以侍師執役。與眾服勞。受經",
    "X63n1244_007:0462a21": "問義坐禪習觀。若太小者不諳。太老者難堪。精進。則萬行俱成。懈怠。則百事靡。辦按僧祇律云。若減七歲。若滿",
    "X63n1244_007:0462a22": "七歲。解知好惡。若過七十。若滿七十。能修善業者。咸聽僧度。若減七歲。若滿七歲。不知好惡。若過七十。若滿七",
    "X63n1244_007:0462a23": "十。臥起須人者。俱不聽度。是則朽木不雕。良珵可琢。嗟今時當法秋。聖訓罔聆。真淨法門。遂成流弊。或因執勞",
    "X63n1244_007:0462a24": "須使。薙髮莫分老稚。或以賄售貧丁。出家不為修行。乃至攢單養老。借教安身。濫廁緇衣。諍矯清眾。如斯之儔。",
    "X63n1244_007:0462b01": "根器既非龍象。種姓實是獅蟲。又何況分寮別院。就市依城。愛畜戀乳嬰兒。喜度思親孺子。盧同勤策。未諳息",
    "X63n1244_007:0462b02": "慈。致使欲昇返墜捨苦入苦。儻有好心出家。實為生死者。幸諸同仁如律剃度)。",
    "X63n1244_007:0462b03": "六。防禁越濟者(發心剃度。如上所明。外道出家。更宜酌量。必須邪毒吐盡。甘露可飲。異執",
    "X63n1244_007:0462b04": "不除。正信奚發。若率爾允肯薙染。猶恐仍尚邪宗。斯則因佛出家。壞佛正法。名曰越濟。亦云破內外道。按律中。",
    "X63n1244_007:0462b05": "有一裸形尼乾子。善能論義。逢舍利弗。以深義詰問。遂莫能答。因是求度。願作沙門。彼獲剃度。受具戒已。後著",
    "X63n1244_007:0462b06": "袈裟。還入外道。諸比邱僧。啟白世尊。佛言。聽與外道。僧中四月共住。白二羯磨若於共住中。厭離外道。及白衣",
    "X63n1244_007:0462b07": "法。聞人說外道過。毀訾不善者。彼亦毀訾不善。聞人說三寶德。讚歎歡喜者。彼亦歡喜讚善。如是可與受具為",
    "X63n1244_007:0462b08": "僧。若仍習外道。及白衣法。聞說外道事業不善。三寶事業善者。彼復嗔恚。返不喜悅。如是不聽受具為僧。然今",
    "X63n1244_007:0462b09": "此方。雖未有六師徒黨。偏邪等論。顯異導化。憎障法門。然不無五部六冊白蓮等教。冥集宣唱。愚惑人心。由其",
    "X63n1244_007:0462b10": "邇來。邪風廣扇。城野受熏。須欽聖制。善加自衛。苟法道端嚴。則王化有補)。",
    "X63n1244_007:0462b11": "七。濟度無私者(出家割愛。在俗存情。解脫至道。不立人我。無諍法門。泯滅疎親。所以羅云",
    "X63n1244_007:0462b12": "禮鶖子為師。慶喜拜采菽作範。法王子弟。垂式若斯。況後代沙門反無遵效。良由去聖時遙。人多情愛。或以五",
    "X63n1244_007:0462b13": "邪貪積。慮其物廣乏承。或因孑影獨居。憂其身老無顧。遂爾頻頻剃度。數數招徒。如是既無佛法傳宏。慧命云",
    "X63n1244_007:0462b14": "何繼續。究其所由。過歸為己。自悞害他。深可慨息。僧祇律云。比邱不得立心為己故度人。應念當使彼人。因我",
    "X63n1244_007:0462b15": "度故。修諸善業。得證道果。此則聽度。若自不能降。欲降伏他。不能自調。令他調伏。不能自解。令他解者。無有是",
    "X63n1244_007:0462b16": "處)。",
    "X63n1244_007:0462b17": "八。道業元基者(居家汩沒。昏煩不覺。出家虗寂。覺照有基。謂基即戒。定慧依生。定具則昏",
    "X63n1244_007:0462b18": "煩澄。慧發。則惑障斷。所以大聖設化。首重毗尼。又戒攝七眾。四級漸登真俗雖殊。元基無二。薩婆多律論云。若",
    "X63n1244_007:0462b19": "不受五戒。不得受十戒。不得受具足戒。若不受如是三種戒。不得受菩薩戒。五分律中。佛敕舍利弗度羅睺羅。",
    "X63n1244_007:0462b20": "令先與授優婆塞五戒。後與剃髮。授沙彌十戒。應知階列四級。示行布之不紊。授制二時。顯真俗之有分。若夫",
    "X63n1244_007:0462b21": "剃落。未沾戒品。雖云出家。但名形同沙彌。必也削髮。從師稟戒。方真出家。名曰法同沙彌。苟淨戒未具。體是白",
    "X63n1244_007:0462b22": "衣。非堪福田。四事艱納。設能勤修。三界難出。首楞嚴經云。縱有多智禪定現前。若不嚴持禁戒。必落魔邪等道。",
    "X63n1244_007:0462b23": "故知戒為元基。凡學佛之徒。詎可輕棄而不信受)。",
    "X63n1244_007:0462b24": "九。訓策苦行者(恣縱身心。耽染五欲。怯怖勞苦。惜養四支。乃多劫之習氣。世愚之常情。故",
    "X63n1244_007:0462c01": "知在家樂事。俱屬苦因。出家苦行。必致樂果。律云。若初欲出家者。先為說出家苦事。一食。一住。一眠。多學問。若",
    "X63n1244_007:0462c02": "答能者。聽僧剃度。否則不聽。所以為師度人。先應依律訓勉。觀機策進。寧可始難。不可初易。譬若欲采海寶。決",
    "X63n1244_007:0462c03": "不憚風波之險。況求佛道。豈可畏苦行之難。苟不諄切開發朦朧。咎則歸師。既聆詳訓指示。彼當奮發精勤。庶",
    "X63n1244_007:0462c04": "無自負靈根。不違慈命)。",
    "X63n1244_007:0462c05": "十。敷設儀式者(就中有二。一。即事顯法。二。設座安位凡求剃度之處。當擇露地。中徃四方。",
    "X63n1244_007:0462c06": "各去七步。散灑香水。蠲除塵垢。四角樹幢。周匝懸旛。其壇所設諸議。言即事表法者。以香表信。水表淨潔。非清",
    "X63n1244_007:0462c07": "淨之信。莫克消除諸煩惱故。須擇露地者。表出三界故。四角周匝。樹懸幢旛者。表住。行。向。地位。漸歷周圓故。四",
    "X63n1244_007:0462c08": "方各七步者。表出家修行。經四十賢聖位。福慧兩足故。涅槃經云。佛初生時。即周行七步。唱如是言。我於天人",
    "X63n1244_007:0462c09": "阿修羅中。最尊最上。南行七步。示現欲為眾生。作上福田故。西行七步。示現生盡。永斷老死。是最後身故。北行",
    "X63n1244_007:0462c10": "七步。示現已度諸有。喪生死故。東行七步。示現欲為眾生。而作導首故。二設座安位者。其壇中央。供本師釋迦",
    "X63n1244_007:0462c11": "牟尼佛。正東敷聖僧座。正西敷和尚座。正北設國王位。正南設父母位。各列香花燈燭之供。若逢天雨。乃有餘",
    "X63n1244_007:0462c12": "緣。不能露地敷設者。或於法堂。或就方丈。其五處座位。列供精嚴。必不可少。而斯求度剃髮者。謂之捨世俗家。",
    "X63n1244_007:0462c13": "生如來家。諸凡整肅僧體方尊。一事苟簡。出家泛常。所以發心勝固。全籍助緣)。",
    "X63n1244_007:0462c14": "二崇正辯譌",
    "X63n1244_007:0462c15": "所謂崇正辯譌者。(剃度一事。緇流首務。佛有明制。祖有程規。後代多舛因循罔究。律中",
    "X63n1244_007:0462c16": "有一外道。求度出家。比邱輙度。與之授具。遂後厭惡。不欲為僧。諸比邱具陳白佛。佛言。若欲度人。與剃髮者。應",
    "X63n1244_007:0462c17": "於頂上。留一周羅。問。若能出家者。方為剃去。梵語周羅。此云小結。亦云頂髻。謂以頂心留少許髮。綰一小結也。",
    "X63n1244_007:0462c18": "藏有清規。是唐百丈海禪師所集。葢為埀訓叢林。梵修典要。原師初訂。自必事義周圓。後因歷朝。重增修補。遂",
    "X63n1244_007:0462c19": "致事義。多違佛制。且舉沙彌得度篇中。略述譌謬。以證將來。彼云。擇期既定。隔宿剃頭。頂心留髻。次日集眾請",
    "X63n1244_007:0462c20": "師。令剃頭者。禮拜長跪。維那作梵舉唱。大眾接和云。神仙五通人。造設於呪術。為彼慚愧者。攝諸不慚愧。如來",
    "X63n1244_007:0462c21": "立禁戒。半月半月說。已說戒功德。稽首禮諸佛。作是唱和訖。與剃髮竟。即將袈裟。置彼頂上。以沙彌十戒相。與",
    "X63n1244_007:0462c22": "近事五戒。即一時頓受。深乖律制。必非祖規原儀至所云隔宿剃頭。頂心留髻。次日請師。與剃髻者亦復謬誤。",
    "X63n1244_007:0462c23": "須知事在當朝。理無隔宿。應於剃髮之日。始自請師陞座。乃至開導竟。拜辭君親已。令以水灌其髮。師未舉刀。",
    "X63n1244_007:0462c24": "先與綰髻。次則從下。周旋剃上。至頂髻邊。師乃停刀。叮嚀三問。彼亦三答能出家者。與斷頂髻。始為形同沙彌。",
    "X63n1244_007:0463a01": "又維那舉唱之偈。出自四分律藏首卷。一百八十六句頌文。彼截末後八句。用為剃髮之偈。然此偈。是優波離",
    "X63n1244_007:0463a02": "尊者。同五百羅漢僧。結集律藏時。先禮三寶。祈求加被。頌敘戒益。弁之卷首。謂佛在世。以正法戒。攝取於僧。令",
    "X63n1244_007:0463a03": "慚愧守持。具足梵行。非若外道。造設呪術。邪引迷癡。增長貪愛。是故如來制立布薩。令諸比邱。半月半月。和合",
    "X63n1244_007:0463a04": "一處。如制說戒。說戒。即誦戒也。彼以此布薩誦戒之偈。而用為剃度沙彌舉唱者。為再誤也。又剃度竟。以五戒",
    "X63n1244_007:0463a05": "十戒相。一時授受者。由於未甞考五分律中。佛令於未剃髮前。先授在家優婆塞五戒。恐彼返悔。令植善根。儻",
    "X63n1244_007:0463a06": "信志不退。道念愈堅。方與剃髮。後授沙彌十戒。故不以在家五戒。而與沙彌十戒同授也。又既剃髮。形同沙彌。",
    "X63n1244_007:0463a07": "非是居俗優婆塞故。上來論事。則所辦之事有殊。論人。所應之人有別。論法。是剃度法。非布薩法。即此一事。人",
    "X63n1244_007:0463a08": "法事三。皆輕違聖制。干非不少。今如有初發道心。求師剃髮者。當遵五分律制。亦不可以誦戒之偈。舉唱。若是",
    "X63n1244_007:0463a09": "已受五戒。來求剃度者。當遵四分。僧祇。十誦。根本等律。即為授沙彌十戒。亦不必再授五戒。後授十戒。而謬行",
    "X63n1244_007:0463a10": "五分。應知正制難紊。譌規須覈)。",
    "X63n1244_007:0463a11": "三五戒元基(分十)。第一導引",
    "X63n1244_007:0463a12": "(詳閱毗尼。諸有所作。若順情彼許。多須乞詞。今剃度沙彌。依五分律。佛言。先授優婆塞五戒。後與剃髮。授",
    "X63n1244_007:0463a13": "沙彌十戒。所以准義加儀。便於行用。若有發心求度允彼出家。尅期既定。於前一日。知賓師。應將求度者",
    "X63n1244_007:0463a14": "至維那。及引禮諸師所。令彼作禮三拜。起立合掌。白云)。",
    "X63n1244_007:0463a15": "我(某甲)知身是苦。了世皆空。不逐塵緣。願歸佛道。心",
    "X63n1244_007:0463a16": "雖如是無更。於儀尚未慣習。今懇諸師。曲垂示訓。方",
    "X63n1244_007:0463a17": "便導引。△維那師云。",
    "X63n1244_007:0463a18": "善哉可爾。汝既法門初入。儀規罔諳。今當為汝。啟白",
    "X63n1244_007:0463a19": "方丈。述誠懇請。汝應端意肅恭。隨我而往。",
    "X63n1244_007:0463a20": "(彼求度者。聞已。一觸禮而起。維那及引禮師先行。彼",
    "X63n1244_007:0463a21": "隨於後)。",
    "X63n1244_007:0463a22": "第二啟白",
    "X63n1244_007:0463a23": "(諸師導彼。至於方丈。安住門外。先通侍者。即於方丈。拂嚴法座。香花燭供。請佛升座。次則二引禮鳴手磬。",
    "X63n1244_007:0463a24": "請和尚出室。和尚出已。禮佛。陞座。拈香。就座而坐。維那向和尚。展具三拜。長跪。合掌。白云)。",
    "X63n1244_007:0463b01": "彼(某甲)曾蒙慈允。尅期剃度厭世之心已決。學道之",
    "X63n1244_007:0463b02": "志愈堅。故今恭詣座前。焚香頂禮。惟願和尚。大悲攝",
    "X63n1244_007:0463b03": "受。先施優婆塞戒。令彼由初級。而登四級之址。後乞",
    "X63n1244_007:0463b04": "薙髮披緇。自居家以入出家之眾。行布靡躐。如律奉",
    "X63n1244_007:0463b05": "持。下情無任懇禱之至。",
    "X63n1244_007:0463b06": "(作是一白訖。一拜起具復還本位而立)。",
    "X63n1244_007:0463b07": "第三請師",
    "X63n1244_007:0463b08": "(此儀不同戒期受戒。而令執香。今則維那為彼啟白。彼身住立門外。但呼近座。拈香三派。若求度者多。雖",
    "X63n1244_007:0463b09": "呼同進。亦以一人。近座拈香。餘皆兩列。立定已。引禮師呼云)。",
    "X63n1244_007:0463b10": "善男子。緣右而進。(彼進已)近法座前。(至已)合掌鞠躬。　長",
    "X63n1244_007:0463b11": "跪。　拈香三瓣。",
    "X63n1244_007:0463b12": "(維那舉香讚。眾同唱。引禮呼彼)。聞磬聲。頂禮三",
    "X63n1244_007:0463b13": "拜。",
    "X63n1244_007:0463b14": "佛慈廣大。普度悲深信者方能釆法音。三歸體納心。",
    "X63n1244_007:0463b15": "求稟五禁。爐爇妙香雲。",
    "X63n1244_007:0463b16": "(香讚畢。三拜竟。引禮師呼彼)。長跪。合掌。一心諦",
    "X63n1244_007:0463b17": "聽。",
    "X63n1244_007:0463b18": "(維那師云)。",
    "X63n1244_007:0463b19": "夫居家具信。似火裏蓮生。戴髮歸依。如水中月現。汝",
    "X63n1244_007:0463b20": "今欲受三歸五戒。而為出世之元基者。理須恭請明",
    "X63n1244_007:0463b21": "師。護諸德本。今為汝焚香敷座。伸請(某)堂上(某)和尚",
    "X63n1244_007:0463b22": "為汝作三歸五戒本師。請師之語。汝合自陳。恐汝未",
    "X63n1244_007:0463b23": "能。我今教汝。稱自己名。(稱已)。其餘言詞。皆隨我道。",
    "X63n1244_007:0463b24": "大德一心念。我弟子(某甲)。今請大德。為三歸五戒本",
    "X63n1244_007:0463c01": "師願大德。為我作三歸五戒本師。我依大德故。得受",
    "X63n1244_007:0463c02": "請淨戒。慈愍故(三請。三叩。未遍稱大慈愍故)。",
    "X63n1244_007:0463c03": "第四開導(和尚鳴尺云)。",
    "X63n1244_007:0463c04": "善男子。汝既至誠三請。可以為汝作五戒本師。所有",
    "X63n1244_007:0463c05": "語言。汝當諦聽。原夫戒德難思。冠超眾象。為五乘之",
    "X63n1244_007:0463c06": "軌道。實三寶之舟航。禪定智慧。以戒為基。菩提涅槃。",
    "X63n1244_007:0463c07": "以戒為本。發趣方行戒為宗主。戒為却惡之前鋒。入",
    "X63n1244_007:0463c08": "道之初章。譬如世間造樓閣相似。必先固其基址。若",
    "X63n1244_007:0463c09": "無基址。徒架虗空。必不成就。遺教經云。當尊重波羅",
    "X63n1244_007:0463c10": "提木叉。如暗遇明貧人得寶。戒是正順解脫之本。若",
    "X63n1244_007:0463c11": "人能持淨戒。諸善功德。皆悉得生。當知戒為安隱功",
    "X63n1244_007:0463c12": "德之所住處。然戒有多品。汝今求受五禁。乃是趣善",
    "X63n1244_007:0463c13": "之元首。出苦之要津也。善生經云。此戒甚難得。能為",
    "X63n1244_007:0463c14": "沙彌。大比邱及菩薩戒。而作根本。是故我今。未與汝",
    "X63n1244_007:0463c15": "剃髮出家。先授汝優婆塞五戒。不可以輕慢之心領",
    "X63n1244_007:0463c16": "受。應當生恭敬之心守持。汝能依教而行否。(答)能依",
    "X63n1244_007:0463c17": "教奉行。",
    "X63n1244_007:0463c18": "第五請聖(和尚鳴尺云)。",
    "X63n1244_007:0463c19": "善男子。汝既能依教奉行。欲受此根本五戒者。理須",
    "X63n1244_007:0463c20": "迎請　三寶。慈悲證盟。次屈萬靈。威神鎮衛。汝起立",
    "X63n1244_007:0463c21": "合掌。隨我言音。作觀運想。一心啟請。稱自己名。",
    "X63n1244_007:0463c22": "(和尚起座。拈香。作梵伸請維那。引禮。同聲唱利。專注",
    "X63n1244_007:0463c23": "一境。以。求感通)。",
    "X63n1244_007:0463c24": "香花迎。香花請。弟子(某甲)一心奉請",
    "X63n1244_007:0464a01": "娑婆教主。本師釋迦牟尼佛。西方接引。阿彌陀佛。當",
    "X63n1244_007:0464a02": "來下生。彌勒尊佛。盡虗空遍法界。一切諸佛。惟願不",
    "X63n1244_007:0464a03": "違本誓。慈光攝照。證盟受戒(三請。三叩。下請準此)。",
    "X63n1244_007:0464a04": "香花迎。香花請。弟子(某甲)一心奉請",
    "X63n1244_007:0464a05": "大小二乘。毗尼律藏。五篇三聚。解脫木叉。十二分經。",
    "X63n1244_007:0464a06": "權實教典。離欲真淨。甚深法寶。謹運一心。歸命頂禮。",
    "X63n1244_007:0464a07": "香花迎。香花請。弟子(某甲)一心奉請",
    "X63n1244_007:0464a08": "觀音勢至。文殊普賢。清淨海眾。諸大菩薩。律藏會上。",
    "X63n1244_007:0464a09": "優波離尊者。西天東土。歷代祖師。傳南山宗。諸大律",
    "X63n1244_007:0464a10": "師。中興律祖慧雲馨公大和尚。(以下再入座上師得戒本師和尚諱)惟",
    "X63n1244_007:0464a11": "願不違本誓。慈光攝照。證盟受戒。",
    "X63n1244_007:0464a12": "香花迎。香花請。(某甲)一心奉請(此請不稱弟子)",
    "X63n1244_007:0464a13": "光明會上。寄位諸天。梵釋四王。天龍八部。伽藍土地。",
    "X63n1244_007:0464a14": "護戒神王。金剛力士。幽顯靈祇。唯願不違本誓。監壇",
    "X63n1244_007:0464a15": "護戒　(如是一一三請。三叩首已。和尚就座而坐)",
    "X63n1244_007:0464a16": "　(引禮呼彼)。長跪　合掌。誠諦而聽。",
    "X63n1244_007:0464a17": "第六懺悔(和尚鳴尺云)。",
    "X63n1244_007:0464a18": "適間迎請三寶。證盟受戒。今則三寶垂慈。光明攝照。",
    "X63n1244_007:0464a19": "如鏡當臺。靡不徹鑑。竊恐汝從曠劫至今。造諸惡業。",
    "X63n1244_007:0464a20": "為戒障緣。不堪領受。宜增深信。向三寶前。求哀懺悔。",
    "X63n1244_007:0464a21": "譬如染新色。而浣洗垢衣。盛甘露而蕩除穢器。懺悔",
    "X63n1244_007:0464a22": "之語。汝合自陳。恐汝不能。我今教汝。稱自己名。(稱已)所",
    "X63n1244_007:0464a23": "有言詞。隨我求悔。(下偈。和尚舉二句。引禮教彼說二句。每二句一叩首。言音明了)。",
    "X63n1244_007:0464a24": "我弟子(某甲)　從於無始　以至今生(叩)毀壞三寶。",
    "X63n1244_007:0464b01": "　作一闡提　　謗大乘經　　斷學般若　　弑害父母",
    "X63n1244_007:0464b02": "　出佛身血　　污僧伽藍　　破他梵行　　焚毀墖寺",
    "X63n1244_007:0464b03": "　盜用僧物　　起諸邪見　　撥無因果　　狎近惡友",
    "X63n1244_007:0464b04": "　違背良師　　自作教他　　見聞隨喜　　如是等罪",
    "X63n1244_007:0464b05": "　無量無邊　　故於今日　　生大慚愧　　克誠披露",
    "X63n1244_007:0464b06": "　求哀懺悔　　惟願三寶　　慈悲攝受　　放淨光明",
    "X63n1244_007:0464b07": "　照觸我身　　諸惡消滅　　三障蠲除　　復本心源",
    "X63n1244_007:0464b08": "　究竟清淨　　(如是三遍懺悔)",
    "X63n1244_007:0464b09": "南無普賢王菩薩摩訶薩(三稱三拜)。",
    "X63n1244_007:0464b10": "(此偈乃廣陳懺悔。若時促。仍用大經四句。見下正範。",
    "X63n1244_007:0464b11": "誠敬則四句消除。不誠則縱廣難懺)。",
    "X63n1244_007:0464b12": "第七問遮難(和尚鳴尺云)。",
    "X63n1244_007:0464b13": "汝今既已懺悔往愆竟。當遵善生經。先問七種遮難。",
    "X63n1244_007:0464b14": "然後與汝受戒。有無實答。勿得覆隱。",
    "X63n1244_007:0464b15": "第一。汝曾盜現前僧物否(若無。當答無。若有當答有。下皆准此)。",
    "X63n1244_007:0464b16": "第二。汝曾於六親男女中行婬否。",
    "X63n1244_007:0464b17": "第三。汝曾污破僧尼梵行否。",
    "X63n1244_007:0464b18": "第四。汝曾於父有病時。捨去不顧否。",
    "X63n1244_007:0464b19": "第五。汝曾於母有病時。捨去不顧否。",
    "X63n1244_007:0464b20": "第六。汝曾於師長有病時。捨去不顧否。",
    "X63n1244_007:0464b21": "第七。汝曾殺害發菩提心眾生否。",
    "X63n1244_007:0464b22": "第八授歸戒(和尚鳴尺云)。",
    "X63n1244_007:0464b23": "善男子。汝於現生之中。既無七種遮難。身心皎潔。道",
    "X63n1244_007:0464b24": "器完美。我可以為汝。先授三歸發體。次宣五戒令持。",
    "X63n1244_007:0464c01": "所言三歸者。薩婆多律論云。以三寶為所歸。欲得救",
    "X63n1244_007:0464c02": "護。不得侵凌故。歸依佛者。歸依法身。謂一切智。無學",
    "X63n1244_007:0464c03": "功德。五分所成也。歸依法者。歸於自他淨處。謂斷欲",
    "X63n1244_007:0464c04": "離欲。滅諦涅槃也。歸依僧者。歸於第一義僧。謂良祐",
    "X63n1244_007:0464c05": "福田。聲聞學無學功德也。而此三寶。真淨德用。能清",
    "X63n1244_007:0464c06": "淨三業。能障閉三塗。能破除三障。能不漏三有。能超",
    "X63n1244_007:0464c07": "越三界。能趨證三乘。所以佛法。以斯三歸為本。通發",
    "X63n1244_007:0464c08": "一切戒品。成就一切功德故。汝當以殷重慈護心。遍",
    "X63n1244_007:0464c09": "緣法界情非情境。於所緣境上。誓斷一切修惡。誓一",
    "X63n1244_007:0464c10": "切善。誓度一切眾生。若果能發如是廣大上品心。其",
    "X63n1244_007:0464c11": "所受者。是上品三歸五戒。今正是汝受三歸。感發戒",
    "X63n1244_007:0464c12": "體之時。汝當至誠運想。緣境發心。隨我語受。先稱自",
    "X63n1244_007:0464c13": "己名(稱已。待和尚說一句畢。引禮教新戒隨說一句。不得參差快接)。",
    "X63n1244_007:0464c14": "我。(某甲)盡形壽歸依佛　盡形壽歸依法　盡形壽",
    "X63n1244_007:0464c15": "歸依僧　(如是三番皈依。三叩首畢)　(和尚鳴尺云)。",
    "X63n1244_007:0464c16": "上來三歸。正是納體。更加三結。謂之羯磨。汝當至心。",
    "X63n1244_007:0464c17": "隨我語道。(向下結文。待和尚說一句。新戒隨說一句。准善生經。說畢一叩首佛法僧。各三遍)。",
    "X63n1244_007:0464c18": "我(某甲)歸依佛竟。寧捨身命。終不歸依自在天魔等。",
    "X63n1244_007:0464c19": "歸依如來至真等正覺。是我世尊。慈愍故。",
    "X63n1244_007:0464c20": "我(某甲)歸依法竟。寧捨身命。終不歸依外道典籍。歸",
    "X63n1244_007:0464c21": "依如來所說。三藏十二部。一切經典。是我所尊(慈愍故)",
    "X63n1244_007:0464c22": "我(某甲)歸依僧竟。寧捨身命。終不歸依外道邪眾。歸",
    "X63n1244_007:0464c23": "依清淨福田僧。是我所尊。慈愍故。",
    "X63n1244_007:0464c24": "(次正宣戒相　和尚鳴尺云)。",
    "X63n1244_007:0465a01": "我已為汝。結顯三歸竟。汝已得五戒之體。再為宣五",
    "X63n1244_007:0465a02": "戒之相。而令汝識相守持。謹護其體稱自己名。(稱已)。",
    "X63n1244_007:0465a03": "第一不殺生",
    "X63n1244_007:0465a04": "第二不偷盜",
    "X63n1244_007:0465a05": "第三不邪婬",
    "X63n1244_007:0465a06": "第四不妄語",
    "X63n1244_007:0465a07": "第五不飲酒",
    "X63n1244_007:0465a08": "是優婆室戒。汝盡形壽能持否。答　能持(如是三宣戒相。三叩首已。再總結一問答)。",
    "X63n1244_007:0465a09": "善男子。此五戒是諸戒之根本。入道之階梯。趨解脫",
    "X63n1244_007:0465a10": "門。證菩提果。始從不殺。乃至第五不飲酒。汝能具足",
    "X63n1244_007:0465a11": "持否。(答)能具足持。",
    "X63n1244_007:0465a12": "第九發願(和尚鳴尺云)。",
    "X63n1244_007:0465a13": "阿含經云。受五戒已。當教發願。良以行願相資。福慧",
    "X63n1244_007:0465a14": "方成。猶如寶車。若無其輪。終難運載。是故我今教汝。",
    "X63n1244_007:0465a15": "汝隨我語觀想　三寶。恭對佛前。志心發願。稱自己",
    "X63n1244_007:0465a16": "名。(稱已即云)　我(某甲)志心發願。　願此五戒功德。　不",
    "X63n1244_007:0465a17": "墮三塗八難。　持此功德。　惠施法界一切眾生。",
    "X63n1244_007:0465a18": "　皆發菩提心。　同生極樂國。　花開見佛。　得聞佛",
    "X63n1244_007:0465a19": "乘。　蒙佛授記。　還入娑婆。　化導有情。　俱生淨",
    "X63n1244_007:0465a20": "土。　永離諸苦。　上品上生(待和尚說一句。新戒隨一句。如是三番。三叩首)。",
    "X63n1244_007:0465a21": "第十誡囑回向(和尚鳴尺云)。",
    "X63n1244_007:0465a22": "善男子。由汝宿植德本。今遇良緣。而於五濁惡世。得",
    "X63n1244_007:0465a23": "生正信人家。歸依三寶。受持五戒。謹慎愛護。不可違",
    "X63n1244_007:0465a24": "犯。如驪龍護珠。犛牛愛尾。如守護堤塘。勿令滲漏。防",
    "X63n1244_007:0465a25": "禦城壍。勿使毀缺。若犯斯五中前四重者。譬如死屍。",
    "X63n1244_007:0465b01": "大海不納。破戒之人。戒海不容。更不得受沙彌十戒。",
    "X63n1244_007:0465b02": "比邱具戒。菩薩大戒。以根本破壞故。善法難生故。汝",
    "X63n1244_007:0465b03": "今能一一守持否。(答)能如法守持。(和尚云)既能如法守",
    "X63n1244_007:0465b04": "持者。來朝僧中。為汝剃髮。自火宅而拔至清涼。從迷",
    "X63n1244_007:0465b05": "途而接歸正道　(和尚鳴尺。起座。合掌。回向云)。",
    "X63n1244_007:0465b06": "以此授戒功德。布周沙界。大眾同音。念佛回向(念佛號數",
    "X63n1244_007:0465b07": "百聲)。",
    "X63n1244_007:0465b08": "(引禮呼受戒者。禮謝三拜。起立一傍)　(維那師舉回向)　(大眾齊聲同和)。",
    "X63n1244_007:0465b09": "授戒功德殊勝行　無邊勝福皆回向　普願沉溺",
    "X63n1244_007:0465b10": "諸有情　速往無量光佛剎　十方三世一切佛",
    "X63n1244_007:0465b11": "　一切菩薩摩訶薩　摩訶般若波羅密。",
    "X63n1244_007:0465b12": "(和尚下座禮佛畢。回向偈竟。二引禮前行。受戒者次之。送和尚歸方丈。禮儀如常。復至座前。拜謝引禮已。",
    "X63n1244_007:0465b13": "徐各還本所△知客師領新戒。到祖師前禮拜。及一切尊長比邱等。俱應作禮而畢。又律中女人出家。",
    "X63n1244_007:0465b14": "請尼師說五戒十戒。維那。引禮。俱尼師。正範中善男子改善女人。沙彌下添一尼字)。",
    "X63n1244_007:0465b15": "四。十支正範(分十)。第一。通白敷座",
    "X63n1244_007:0465b16": "(已上授優婆塞五戒。此下剃髮。授沙彌十戒。期有前後。法作二時。是以別立科目。便於設座集眾。若遇餘",
    "X63n1244_007:0465b17": "緣。與夫時促。只可一日者。亦須別寅午二時△彼求剃髮者。次日晨朝。先至維那。及引禮師所三拜。起立。",
    "X63n1244_007:0465b18": "合掌白云)。",
    "X63n1244_007:0465b19": "我(某甲)昨承諸師引導。得入近事之名位。五戒已登。",
    "X63n1244_007:0465b20": "欲脫居家之俗儀。十戒未進。今復懇請。再施方便。令",
    "X63n1244_007:0465b21": "(某甲)鬚髮剃落。僧相早成。佩德無涯。終身荷感。",
    "X63n1244_007:0465b22": "(維那師云)。",
    "X63n1244_007:0465b23": "善男子。律已楷定。法當次第。我今為汝。擇處敷座。鳴",
    "X63n1244_007:0465b24": "椎集僧。恭請和尚。臨座證盟。與汝剃髮授戒。汝聞犍",
    "X63n1244_007:0465c01": "椎聲時。以俟作辦。",
    "X63n1244_007:0465c02": "(彼復一拜而却。維那即同引禮。擇處敷座。或於露地。",
    "X63n1244_007:0465c03": "或在法堂。或就方丈。命淨人灑掃淨潔。其所敷座。如",
    "X63n1244_007:0465c04": "前設儀中明)。",
    "X63n1244_007:0465c05": "第二集眾請師",
    "X63n1244_007:0465c06": "(彼求度者。聞犍椎聲。持縵五七二衣及鉢。隨所依剃髮師。與眾俱集已。維那將彼所持衣鉢。置之聖僧座",
    "X63n1244_007:0465c07": "右。戒刀淨瓶。安於和尚座上。洗髮盆器。一一備之)。",
    "X63n1244_007:0465c08": "(維那師云)。",
    "X63n1244_007:0465c09": "善男子。法座已敷。大眾已集。汝當至中向上。恭謹作",
    "X63n1244_007:0465c10": "觀。一心頂禮。",
    "X63n1244_007:0465c11": "十方三寶。三拜。以求慈悲攝受(彼拜訖。又云)。",
    "X63n1244_007:0465c12": "向東聖僧座前。頂禮三拜。以求證盟(彼拜訖。又云)。",
    "X63n1244_007:0465c13": "向左右現前。雲集大僧。各禮三拜(彼拜訖。又云)。",
    "X63n1244_007:0465c14": "汝於一傍立定。其為剃髮師者。出眾執香。往詣方丈。",
    "X63n1244_007:0465c15": "迎請和尚。",
    "X63n1244_007:0465c16": "(二引禮鳴手磬前行。執香者隨次。入室。禮儀如常。和尚受請。出室。至座前。二引禮近佛座前。左右對列。執",
    "X63n1244_007:0465c17": "香者在前側立。和尚展具禮佛三拜畢起具。至聖僧座前。展具三拜畢。侍者起具。和尚陞座。拈香。維那舉。",
    "X63n1244_007:0465c18": "眾同和)。",
    "X63n1244_007:0465c19": "南無雲來集菩薩摩訶薩(三稱)(引禮師云)。",
    "X63n1244_007:0465c20": "執香者。近佛座前。(到已)長跪。上香。(插香已)復位。居中。聞磬",
    "X63n1244_007:0465c21": "聲。至誠頂禮三拜。　起具。　向東聖僧座前。(到已)展具。",
    "X63n1244_007:0465c22": "聞磬聲。作禮三拜。(拜訖)起具。向西和尚座前。(到已)展具。",
    "X63n1244_007:0465c23": "　聞磬聲。作禮三拜。(拜訖)起具。復歸本位(却退於左班而立)。",
    "X63n1244_007:0465c24": "第三遣求度者出(維那師云)。",
    "X63n1244_007:0466a01": "善男子。今者和尚陞座。海眾雲臻。將秉羯磨。和僧作",
    "X63n1244_007:0466a02": "法。汝且出。至見處不聞處立。待呼召時。方可入眾。",
    "X63n1244_007:0466a03": "(彼度者至中一拜而起一引禮導於見處不聞處立",
    "X63n1244_007:0466a04": "定。引禮復還眾中。聽僧羯磨。此遵律制。名曰不現前",
    "X63n1244_007:0466a05": "羯磨法)。",
    "X63n1244_007:0466a06": "第四和僧羯磨(和尚鳴尺云)。",
    "X63n1244_007:0466a07": "僧集否。(維那答云僧已集)和合否。(答云和合)未受大戒人出否。(答云",
    "X63n1244_007:0466a08": "已出)不來諸比邱。說欲來。(若無說欲者。答云。無。若有者。彼受欲比邱。即答云。有。出眾",
    "X63n1244_007:0466a09": "向上一拜。長跪。合掌。說云)(大德僧聽某甲)比邱。我受彼欲。彼如法。",
    "X63n1244_007:0466a10": "(僧事。與欲羯磨　座上和尚答云。善　　彼應云。爾。",
    "X63n1244_007:0466a11": "一叩而起。却還本位)　(所謂欲者。欲。即急事。不能隨眾。故托人代說。某甲欲有事)。",
    "X63n1244_007:0466a12": "僧今和合。何所作為。(答云。與剃髮羯磨)今此眾中。誰能羯磨。",
    "X63n1244_007:0466a13": "(其羯磨師。於眾中合掌。答云　我某甲比邱堪能)長老既能。出眾秉白。",
    "X63n1244_007:0466a14": "(羯磨之制。坐則俱坐。立則俱立。若羯磨者立。聽者坐。若聽者立。羯磨者坐。皆犯非法。羯磨不成。行臥亦爾。",
    "X63n1244_007:0466a15": "是以和尚。問知有羯磨人。應起立而聽。其羯磨者。出眾向中。三拜起立。合掌作白云)。",
    "X63n1244_007:0466a16": "大德僧聽。彼(某甲)欲求(某甲)比邱剃髮。若僧時到。僧",
    "X63n1244_007:0466a17": "忍。聽與(某甲)剃髮。白如是。作白成否。(現前大僧。合掌齊答云)成。",
    "X63n1244_007:0466a18": "(羯磨師如是白竟於中向上一拜而起。復歸原位。其為剃髮師者。聞僧忍可。允聽剃度。即當出眾。向中對",
    "X63n1244_007:0466a19": "佛座。展具三拜。復向東西二座。各三拜。起具。退立本位)。",
    "X63n1244_007:0466a20": "第五召求度者入",
    "X63n1244_007:0466a21": "(僧和作法竟。維那移步向外。對求度者。招手召云)。",
    "X63n1244_007:0466a22": "善男子汝來。(彼隨召而來至一傍立定)適間秉白羯磨。僧皆忍聽。",
    "X63n1244_007:0466a23": "可令汝於僧伽藍中剃髮。汝應至中向上。(至中已)近佛",
    "X63n1244_007:0466a24": "座前。至誠長跪。拈香三瓣。懇禱十方三寶。慈悲庇祐。",
    "X63n1244_007:0466b01": "(彼近前長跪。拈香。維那舉香讚。大眾合掌齊和。引禮呼彼起立。轉下居中。聞磬聲。至誠頂禮三拜)。",
    "X63n1244_007:0466b02": "佛生西域。教法流東。奧旨深談物我空。因信出樊籠",
    "X63n1244_007:0466b03": "君親允同。遭際實難逢。",
    "X63n1244_007:0466b04": "南無香雲葢菩薩摩訶薩。(三稱。三拜畢。香讚竟。呼云)長跪　合掌。",
    "X63n1244_007:0466b05": "(次正請師)(維那師云)。",
    "X63n1244_007:0466b06": "夫凡心。即聖證之體。唯覺乃知。幻軀。為載道之器。非",
    "X63n1244_007:0466b07": "脩莫任。汝今。既具信出家。樂脩梵行者。理應乞求明",
    "X63n1244_007:0466b08": "師依慂慈範。今為汝恭請(某)堂上。(某)和尚。為汝作證",
    "X63n1244_007:0466b09": "盟剃髮受戒本師。而況此師精嚴毗尼。善訓後學。汝",
    "X63n1244_007:0466b10": "當端秉一心。隨我伸請。請師之語。汝合自陳。恐汝未",
    "X63n1244_007:0466b11": "能。我今教汝。稱自己名。(稱已)其餘言詞。皆隨我道。",
    "X63n1244_007:0466b12": "大德。一心念我弟子(某甲)。今請大德。為證盟剃髮受",
    "X63n1244_007:0466b13": "戒本師。願大德為我作證盟剃髮受戒本師。我依大",
    "X63n1244_007:0466b14": "德故。得剃髮受戒。慈愍故(三請。三叩首。末遍稱大慈愍故)。",
    "X63n1244_007:0466b15": "第六開導(文出古壇儀)(和尚鳴尺云)。",
    "X63n1244_007:0466b16": "善男子。今汝殷勤三請。可以為汝。作證盟剃髮受戒",
    "X63n1244_007:0466b17": "本師。所有語言。汝當諦聽。原夫心源湛寂。法海淵深。",
    "X63n1244_007:0466b18": "迷之者。永劫沉淪。悟之者。當處解脫。欲傳妙道。無越",
    "X63n1244_007:0466b19": "出家。放曠喻如虗空。清淨同如皎月。脩行緣具。道果",
    "X63n1244_007:0466b20": "非遙。始從尅念之功。畢證無為之地。所以大覺世尊。",
    "X63n1244_007:0466b21": "捨金輪之寶位。子夜踰城。脫珍御之龍衣。青山斷髮。",
    "X63n1244_007:0466b22": "容鵲巢於頂上。掛珠網於眉間。脩寂滅而證真常。斷",
    "X63n1244_007:0466b23": "塵勞而成正覺。三世諸佛。不說在家成道。歷代祖師。",
    "X63n1244_007:0466b24": "阿誰行染度人。所以佛佛授手。祖祖傳心。不染世緣。",
    "X63n1244_007:0466c01": "方成法器。故得天魔傾伏。外道歸降。上酬四重之恩。",
    "X63n1244_007:0466c02": "下濟羣生之苦。所謂。流轉三界中。恩愛不能捨。棄恩",
    "X63n1244_007:0466c03": "入無為。真是報恩者。出家之後。禮越常情。不拜君王。",
    "X63n1244_007:0466c04": "不拜父母。汝今可離我座。想念君親恩德。專精拜辭。",
    "X63n1244_007:0466c05": "然此一拜謂之最後拜也。",
    "X63n1244_007:0466c06": "第七辭謝君親(引禮師云)。",
    "X63n1244_007:0466c07": "善男子。一拜而起。隨我詣南北位前。先以世俗之禮。",
    "X63n1244_007:0466c08": "辭謝君親。次以出世之儀。歸投佛教。",
    "X63n1244_007:0466c09": "(一引禮。導彼求度者。至北位前立。呼云)。",
    "X63n1244_007:0466c10": "善男子。汝可端身望北。存想國王水土深恩。至誠鞠",
    "X63n1244_007:0466c11": "躬。作禮四拜　(彼四拜畢。復導至南位前立。呼云)。",
    "X63n1244_007:0466c12": "善男子。汝可端身向南。注念父母生成厚德。至誠鞠",
    "X63n1244_007:0466c13": "躬。作禮四拜　(彼四拜畢。復導至正中而立。呼云)。",
    "X63n1244_007:0466c14": "善男子。汝已辭謝君王。拜別父母。歸投三寶。為佛弟",
    "X63n1244_007:0466c15": "子。應端身合掌。至誠作觀。聞磬聲。頂禮十方常住三",
    "X63n1244_007:0466c16": "寶九拜　(彼九拜畢。復至和尚座前立。引禮皈本位",
    "X63n1244_007:0466c17": "已。呼云)。",
    "X63n1244_007:0466c18": "善男子。向和尚座前。聞磬聲。至誠作禮三拜。長跪。合",
    "X63n1244_007:0466c19": "掌。",
    "X63n1244_007:0466c20": "第八剃髮(和尚鳴尺云)。",
    "X63n1244_007:0466c21": "善男子。斯時諸緣皆具。眾僧同慶。我今離座。先以甘",
    "X63n1244_007:0466c22": "露灌汝之頂。令汝心地清涼。煩惱不侵。次以戒刀。斷",
    "X63n1244_007:0466c23": "汝之髮。令汝情塵永滅。梵行增長。此乃曠劫多生之",
    "X63n1244_007:0466c24": "善因。非今朝偶爾之僥俸。汝當愈加深信。生大歡喜。",
    "X63n1244_007:0467a01": "(和尚手擕淨瓶。離座。至求度者前。用前瓶水。以指三滴其頂已。一侍者接和尚淨瓶。一侍者取座上戒刀",
    "X63n1244_007:0467a02": "奉和尚。尚接刀在手。舉偈祝之。大眾接和)。",
    "X63n1244_007:0467a03": "　善哉大丈夫　　能了世無常　　棄俗趣泥洹",
    "X63n1244_007:0467a04": "　希有難思議(此偈出古儀中)　　(和尚舉偈祝竟。以刀過與求",
    "X63n1244_007:0467a05": "　度者捧之。和尚復坐　維那師云)。",
    "X63n1244_007:0467a06": "善男子。今座上和尚。以刀付汝。汝當一拜而起。至汝",
    "X63n1244_007:0467a07": "剃髮師前。雙膝著地。兩手捧刀。求師剃度(拜起。至剃髮師前已",
    "X63n1244_007:0467a08": "　引禮師云)。",
    "X63n1244_007:0467a09": "一拜。長跪。奉刀與汝師。所有乞詞。恐汝未能。我今教",
    "X63n1244_007:0467a10": "汝。隨我言道。(不必作梵。但直說明了)大德。一心念。我弟子(某甲)。",
    "X63n1244_007:0467a11": "今求大德。為剃髮阿闍黎。願大德為我作剃髮阿闍",
    "X63n1244_007:0467a12": "黎。我依大德故。得出家。慈愍故(三乞。三叩首)(剃髮師云)。",
    "X63n1244_007:0467a13": "善男子。待我先禮。",
    "X63n1244_007:0467a14": "本師釋迦牟尼世尊。及東西座已。與汝剃度。汝且起",
    "X63n1244_007:0467a15": "一傍。以水洗髮　(彼起洗髮。其師禮中佛座。及東西",
    "X63n1244_007:0467a16": "二座。各三拜畢。長跪和尚座前。合掌白云)。",
    "X63n1244_007:0467a17": "今承和尚主座開導。灌頂證盟。我比丘(某甲)。正為(某",
    "X63n1244_007:0467a18": "甲)剃髮。(和尚答云)善哉。如法。(其師答云)爾(一拜而起。轉下至中。居左而立。其求度者。",
    "X63n1244_007:0467a19": "洗髮已。手捧髮板。長跪師前。師當以彼頂中少許髮。綰一小髻。舉刀從下。周旋剃上。維那師舉淨髮偈。每",
    "X63n1244_007:0467a20": "句舉已。大眾接和)。",
    "X63n1244_007:0467a21": "剃除鬚髮　當願眾生　遠離煩惱　究竟寂滅。",
    "X63n1244_007:0467a22": "唵　悉殿都　漫多囉　跋陀耶　娑婆訶",
    "X63n1244_007:0467a23": "(三舉。三和。剃髮至頂。偈畢。停刀。師問彼云)。",
    "X63n1244_007:0467a24": "我已為汝。削除頭髮唯有頂髻。汝當諦審決定。若不",
    "X63n1244_007:0467b01": "能忘身進道。忍苦脩行者。少髮猶存。仍同俗侶。放汝",
    "X63n1244_007:0467b02": "歸家。未為晚也。故我今於大眾之前問汝。汝果能決",
    "X63n1244_007:0467b03": "志出家。後無悔退否。(彼答云　決志出家。後無悔退)汝果能決志出",
    "X63n1244_007:0467b04": "家。後無悔退否。(如是三問。彼亦如是三答)既能決志出家。而無悔",
    "X63n1244_007:0467b05": "退者。斷頂髻於刀下。愛纏永絕。脩梵行於僧倫。福慧",
    "X63n1244_007:0467b06": "漸增(彼師與剃髮竟。復至和尚座前。手捧戒刀。白云)。",
    "X63n1244_007:0467b07": "我比邱(某甲)。今仗和尚慈悲證盟。為彼(某甲)剃髮已",
    "X63n1244_007:0467b08": "竟。(和尚答云)善(作是白已。將刀送至座上。一觸禮而起。退歸原位)。",
    "X63n1244_007:0467b09": "(彼得度者。一拜而起。至於一傍。抖盡殘髮。整理衣服",
    "X63n1244_007:0467b10": "訖。仍於本處。長跪。合掌。一引禮近東座聖僧前。取先",
    "X63n1244_007:0467b11": "所置二縵衣及鉢。送安和尚座上)。",
    "X63n1244_007:0467b12": "第九授沙彌戒(和尚鳴尺云)。",
    "X63n1244_007:0467b13": "善男子。汝頭髮既除。儀表異俗。但名形同沙彌。若受",
    "X63n1244_007:0467b14": "十支淨戒。身居伽藍。依師而學。食共大僧。著衣而[(歹*又)/食]。",
    "X63n1244_007:0467b15": "方名法同沙彌。是故我今先示汝沙彌衣鉢。次授汝",
    "X63n1244_007:0467b16": "沙彌十戒。以便行用。不乖律儀。(和尚手持縵五衣云)此是汝沙",
    "X63n1244_007:0467b17": "彌所著縵條五衣。縵者。謂非割截縫成。而無長短條",
    "X63n1244_007:0467b18": "相。此衣汝凡出入往來寺中執役。與眾服勞。一切時",
    "X63n1244_007:0467b19": "中恒披。不離其身。所以名曰作務衣。(放下五衣。持七衣示云)此",
    "X63n1244_007:0467b20": "是汝沙彌所著縵條七衣。凡一切入眾清淨時應披。",
    "X63n1244_007:0467b21": "所以名曰入眾衣。(放下七衣。持鉢示云)此是汝沙彌所持之鉢。",
    "X63n1244_007:0467b22": "梵語鉢多羅。翻云應量器。凡受食時應用。往來出入。",
    "X63n1244_007:0467b23": "當掛右肩。護隱在腋。(放下鉢云)善男子。汝衣鉢如法。戒可",
    "X63n1244_007:0467b24": "以受。汝自無始。乃至今生。妄想障覆心源。識情貪愛",
    "X63n1244_007:0467c01": "塵境。不知諸法。本無自性。於中種種取捨。廣造惡業。",
    "X63n1244_007:0467c02": "身心既穢。淨戒安受。是以汝今。恭對。",
    "X63n1244_007:0467c03": "十方三寶前。求哀拔濟。願無始未脩之善。從今精脩。",
    "X63n1244_007:0467c04": "一往所作之惡。更不再作。三寶垂慈。庶幾納戒。汝隨",
    "X63n1244_007:0467c05": "我語。生大慚愧。洗心懺悔。稱自己名(稱已。上舉偈。下隨懺。一句一叩)。",
    "X63n1244_007:0467c06": "往昔所造諸惡業。┌─一切罪障皆懺悔。",
    "X63n1244_007:0467c07": "皆由無始貪瞋癡。├─今對佛前求懺悔。",
    "X63n1244_007:0467c08": "從身語意之所生。┴─一切罪根皆懺悔。(如是三懺。十二叩首)。",
    "X63n1244_007:0467c09": "懺悔已竟。我今先為汝。秉宣三歸。正是汝納體之時。",
    "X63n1244_007:0467c10": "汝當發上品心。受上品戒。所言上品心者。今對三寶",
    "X63n1244_007:0467c11": "前。發斷惡脩善利他之心。遍緣法界。一切情與非情",
    "X63n1244_007:0467c12": "境。而於所緣境上。誓斷一切惡。無惡不斷。誓脩一切",
    "X63n1244_007:0467c13": "善。無善不脩。誓度一切眾生。無生不度。能發如是心。",
    "X63n1244_007:0467c14": "為之上品心。所得沙彌戒。為之上品戒。汝當內發如",
    "X63n1244_007:0467c15": "是心。緣如是境。外隨我語。諦想領受。不得餘覺餘思。",
    "X63n1244_007:0467c16": "稱自己名(稱已。待和尚說一句已。求度者隨說一句。勿得錯亂)。",
    "X63n1244_007:0467c17": "我(某甲)盡形壽。歸依佛　歸依法　歸依僧　我今",
    "X63n1244_007:0467c18": "隨佛出家　某甲為本師(本師者。即座上和尚。自說己名)　如來至",
    "X63n1244_007:0467c19": "真等正覺　是我世尊　慈愍故(如是三說。三叩。末遍加大慈愍)",
    "X63n1244_007:0467c20": "　上來三歸。正是納體於心。再加三結。得法圓滿。謂之",
    "X63n1244_007:0467c21": "三番羯磨。稱自己名。(稱已)隨我所道。",
    "X63n1244_007:0467c22": "我(某甲)歸依佛竟　歸依法竟　歸依僧竟　我今",
    "X63n1244_007:0467c23": "隨佛出家已　某甲為本師　如來至真等正覺",
    "X63n1244_007:0467c24": "　是我世尊　慈愍故(如是三結。三叩)。",
    "X63n1244_007:0468a01": "善男子。三歸三結竟。汝已得清淨戒體。今為汝宣",
    "X63n1244_007:0468a02": "十戒之相。令汝識相守持。以護其體。稱自己名(稱",
    "X63n1244_007:0468a03": "已)。",
    "X63n1244_007:0468a15": "(和尚云)。",
    "X63n1244_007:0468a16": "受戒既畢。汝今已具沙彌之性體。應著縵五七二衣",
    "X63n1244_007:0468a17": "持鉢。以表沙彌之外相。引禮大德。可為彼著衣誦偈。",
    "X63n1244_007:0468a18": "教知行持(引禮將座上衣鉢取與。彼先自掛鉢肩。次著縵五衣。教誦偈云)。",
    "X63n1244_007:0468a19": "善哉解脫服。無上縵五衣。我今頂戴受。世世不捨離。",
    "X63n1244_007:0468a20": "唵。悉陀耶娑訶　(又為著縵七衣。教誦偈云)",
    "X63n1244_007:0468a21": "善哉解脫服。無上縵七衣。我今頂戴受。世世常得披。",
    "X63n1244_007:0468a22": "唵。度波度波娑訶　(又教彼向座展具。誦偈云)",
    "X63n1244_007:0468a23": "臥具尼師壇。長養心苗性。展開登聖地。奉持如來命。",
    "X63n1244_007:0468a24": "唵。檀波檀波娑訶　(令彼三拜。維那師舉。大眾同音齊和云)",
    "X63n1244_007:0468b01": "南無寶曇華菩薩摩訶薩(三稱三拜)。",
    "X63n1244_007:0468b02": "第十勸誡回向(和尚鳴尺云)。",
    "X63n1244_007:0468b03": "汝沙彌。今得鬢髮落地。袈裟著身。入於善法聚中。出",
    "X63n1244_007:0468b04": "其塵囂境內。日新道業。永捨攀緣。我今示汝五德十",
    "X63n1244_007:0468b05": "數。壯悅道志。依而奉行。所言五德者。福田經云。一者。",
    "X63n1244_007:0468b06": "發心出家。懷佩道故。二者。毀其形好。應法服故。三者。",
    "X63n1244_007:0468b07": "永割親愛。無適莫故。四者。委棄身命。遵崇道故。五者。",
    "X63n1244_007:0468b08": "志求大乘。為度人故。所言十數者。僧祇律云。一者。一",
    "X63n1244_007:0468b09": "切眾生。皆依飲食。(今者食存五觀。戒貪瞋癡故)二者。(知)名色。(是假悟我",
    "X63n1244_007:0468b10": "法二空故)三者。(識)痛癢想。(是妄心分別斷煩惱障。及所知障故)四者(明)四諦。",
    "X63n1244_007:0468b11": "(知苦。斷集。慕滅。脩道故)五者。(照見)五陰(皆空故)六者。(知身虛偽猶如空聚)六入",
    "X63n1244_007:0468b12": "(村落。結賊所住故)七者。(善用)七覺支(故)。八者(常行)八正道(故)。九者。",
    "X63n1244_007:0468b13": "(了)九界眾生居。(皆不免苦。空無常無我故)十者。(觀)十一切入。(本自不生。",
    "X63n1244_007:0468b14": "性無和合故)此是沙彌。法應如是。既聞知已。恒記莫忘。若",
    "X63n1244_007:0468b15": "能精學躬行。沙彌十支戒淨。二十四門威儀。五德漸",
    "X63n1244_007:0468b16": "立。十數通脩。將來十師登壇。白四受具成比邱僧。入",
    "X63n1244_007:0468b17": "三寶數。紹隆聖種。功德難思。從斯已去。倍增淨信。勿",
    "X63n1244_007:0468b18": "得怠惰。恣縱身心。能如是依教奉行否。(答)依教奉行。",
    "X63n1244_007:0468b19": "(和尚云)既能依教奉行。以此剃髮受戒功德。上報四恩。",
    "X63n1244_007:0468b20": "下濟三有。大眾同音。念佛回向。(和尚鳴尺一聲起座。合掌念佛。引禮呼彼",
    "X63n1244_007:0468b21": "沙彌禮謝和尚。三拜。起立於傍)維那師。舉回向偈(大眾齊和)。",
    "X63n1244_007:0468b22": "授戒功德殊勝行　無邊勝福皆回向　普願沈溺",
    "X63n1244_007:0468b23": "諸眾生　速往無量光佛剎　十方三世一切佛",
    "X63n1244_007:0468b24": "　一切菩薩摩訶薩　摩訶般若波羅密(和尚下座禮佛訖。如常儀",
    "X63n1244_007:0468c01": "送和尚歸方丈。隨喜雲集大眾。禮佛三拜。彼沙彌仍到座前。禮謝左右大眾。及維那引禮師竟。候大眾去",
    "X63n1244_007:0468c02": "畢。彼剃髮師將沙彌。回至祖堂禮祖已。即徃客堂庫房等。處處拜謝畢。即收拾壇場)。",
    "X63n1244_007:0468c03": "證義曰。如來涅槃時。扶律談常。囑諸比邱。以戒為",
    "X63n1244_007:0468c04": "師。所謂續僧伽命脉。正法得久住。全在持戒也。然",
    "X63n1244_007:0468c05": "制律之初。首創五戒。出家之始。先說十支。百丈集",
    "X63n1244_007:0468c06": "錄於清規中。為剃度正範。真至要也。邇來藏本多",
    "X63n1244_007:0468c07": "譌。久置高閣。流通善本。世亦罕見。剃度說戒。閴寂",
    "X63n1244_007:0468c08": "無聞。何怪乎佛法衰微也。茲者幸獲真規。得覩斯",
    "X63n1244_007:0468c09": "範。係金陵。寶華山見月律師校正。宜廣流通。挽回",
    "X63n1244_007:0468c10": "時弊。俾剃度沙彌。得聞正範。即老戒比邱。亦須玩",
    "X63n1244_007:0468c11": "省。咸遵佛敕。毋使遺忘。所冀見聞受持。共為苦海",
    "X63n1244_007:0468c12": "津梁。傳佛正行。永作法門柱石。內崇聖教。得正法",
    "X63n1244_007:0468c13": "以恒隆。外翊王化。保山河而永固。幸勿輕視斯儀。",
    "X63n1244_007:0468c14": "致同搬演故事。此篇但便作法授受。故不贅錄證",
    "X63n1244_007:0468c15": "義記文。所貴體達佛意名實相應。則不負君親允",
    "X63n1244_007:0468c16": "度之深恩矣。",
    "X63n1244_007:0468c17": "(附)剃度規約(凡八條)",
    "X63n1244_007:0468c18": "夫叢林之設。本為十方衲子。辦道脩行。不畜驅烏徒",
    "X63n1244_007:0468c19": "眾。恐成流弊。故童年剃落。多在菴堂靜室。但請叢林",
    "X63n1244_007:0468c20": "住持。為說戒本師耳。若或壯年志道。欲為衲子。求叢",
    "X63n1244_007:0468c21": "林剃度。此沙彌得度。即大眾之始事也。所關既重。則",
    "X63n1244_007:0468c22": "不得不慎為檢擇。以立賢聖之基。所有條約。備列於",
    "X63n1244_007:0468c23": "左。父母不許者。不留。(如果真心出家。須囑其祈請父母允許後。再度)。",
    "X63n1244_007:0468c24": "犯法脫逃者。不留。身為他拘者。不留(如有職役乃至",
    "X63n1244_007:0469a01": "僮僕之類。若道心堅固。或令其求主恩放。或代為告其主人。行慈成就。必須主允。方度)。身",
    "X63n1244_007:0469a02": "歸邪教。混入佛門敗壞正法者。不留(邪教。如無為。白蓮。長生。天主之",
    "X63n1244_007:0469a03": "類。若其人真悔前非。留寺年餘。察其確實。方允剃度。如係道家。改從釋教。勘無他心。即可落髮)。",
    "X63n1244_007:0469a04": "無親人送來。履歷不明。無保薦者。觀機定奪。若不遠",
    "X63n1244_007:0469a05": "千里。真心求出家者。與其三歸。延數月。加其五戒。延",
    "X63n1244_007:0469a06": "一年。或至三年。方許剃度。允留後。熟讀課誦。勤",
    "X63n1244_007:0469a07": "儉無過。方為剃髮。考審不應者。不許。既來求度。",
    "X63n1244_007:0469a08": "於禮儀清規等。當一一遵守。若縱恣放逸。匪類為朋。",
    "X63n1244_007:0469a09": "屢誡不改者。不留。叢林出家。遵古禁例唯依住",
    "X63n1244_007:0469a10": "持一人。僧眾並不得各受。違者。師徒俱出院。○年月",
    "X63n1244_007:0469a11": "日○住持某甲重錄。",
    "X63n1244_007:0469a12": "(附)上供疏式",
    "X63n1244_007:0469a13": "伏以。世尊斷髮。視王位如弁髦。聖僧出家。似翔鳥而",
    "X63n1244_007:0469a14": "脫絆。俾從凡以入聖。願自度而利生。上宏佛祖家風。",
    "X63n1244_007:0469a15": "永作人天眼目。爰有大清國。某省。某府。某縣。某寺。依",
    "X63n1244_007:0469a16": "止。奉佛剃度比丘某甲。求度沙彌某甲。是日至心拈",
    "X63n1244_007:0469a17": "香。歸依娑婆教主。釋迦文佛。靈山會上。諸佛聖賢。金",
    "X63n1244_007:0469a18": "蓮座下。恭通情旨。蓋因求度沙彌。俗姓(某名)(某甲)。年",
    "X63n1244_007:0469a19": "幾歲幾月幾日(某)時建生。於今(某某)年月日。在於(某)",
    "X63n1244_007:0469a20": "寺。歸依(某甲)比丘為弟子。改名(某甲)。剃染受戒。切念",
    "X63n1244_007:0469a21": "新度沙彌(某甲)。久滯世羅。未曉出塵之徑。近參大教。",
    "X63n1244_007:0469a22": "漸知入道之門。嗟業繫於凡籠。愧身羈於俗網。發心",
    "X63n1244_007:0469a23": "脫白。立志染緇。幸遇勝緣。遂茲深願。由是敬獻清齋",
    "X63n1244_007:0469a24": "一簋。聊陳葵藿寸衷。伏望洪慈。俯垂昭格。所願慈光",
    "X63n1244_007:0469b01": "圓照。法雨普滋。使新度沙彌。披衣持鉢。作佛法之棟",
    "X63n1244_007:0469b02": "梁。聽教參禪。翻死生之窠臼。色身康健。魔障無侵。真",
    "X63n1244_007:0469b03": "操實履。到不思議之妙門。出世為人。振向上機之元",
    "X63n1244_007:0469b04": "旨。如斯陳願果遂是期。右疏恭請三寶證明剃度受",
    "X63n1244_007:0469b05": "戒文疏。年月日。剃度比丘(某甲)。率新染沙彌(某甲)具",
    "X63n1244_007:0469b06": "疏。",
    "X63n1244_007:0469b07": "證義曰。古人謂。出家乃大丈夫之事。非將相所能",
    "X63n1244_007:0469b08": "為。雲棲蓮池師云。將以武功定禍亂。相以文學興",
    "X63n1244_007:0469b09": "太平。天下之事皆出將相之手。而曰出家非其所",
    "X63n1244_007:0469b10": "能。然則出家。豈細故哉。按雲棲之言。引而不發。葢",
    "X63n1244_007:0469b11": "將以越生死流。登菩提岸。曠劫覊鎻。一朝解脫。自",
    "X63n1244_007:0469b12": "利利他。度生無盡。而創始於出家一著。此所以非",
    "X63n1244_007:0469b13": "細故也。古之高人。以有見於此。故出家為莫大因",
    "X63n1244_007:0469b14": "緣。十分慶幸。如魚縱壑。似鳥飛空。既具斯心。故縱",
    "X63n1244_007:0469b15": "於一切行門。乃至十戒。二百五十戒。十重。四十八",
    "X63n1244_007:0469b16": "輕等。遵奉行持。無有疲厭。今則不然。或父母因貧",
    "X63n1244_007:0469b17": "苦。而捨之空門。或本身為事故所迫。而勉求剃染。",
    "X63n1244_007:0469b18": "其初原未嘗發真實心。故其後亦不樂真實行。全",
    "X63n1244_007:0469b19": "賴為師者。先納之於戒律之中。而又時加訓誨。俾",
    "X63n1244_007:0469b20": "之習氣漸除。則道心漸固。中人之性由教而入者",
    "X63n1244_007:0469b21": "居多。庶幾可望其習與性成。而日進於高上耳。五",
    "X63n1244_007:0469b22": "分律。佛敕舍利弗度羅睺羅。先與授優婆塞五戒。",
    "X63n1244_007:0469b23": "後與剃髮。授沙彌十戒。此剃度授戒最初之模範。",
    "X63n1244_007:0469b24": "柰何今之出家者。既多非發心之人。而為師者。復",
    "X63n1244_007:0469c01": "不代為根本之慮。師之所以教。弟子之所以學。仍",
    "X63n1244_007:0469c02": "是名聞利養之心。應酬世故之事。求其實為生死",
    "X63n1244_007:0469c03": "自度度人者。尠矣。即間有之。無如始基不立。終歸",
    "X63n1244_007:0469c04": "廢棄。語以受戒一事。則以當俟三壇總授為辭。無",
    "X63n1244_007:0469c05": "論衣鉢無資。或事故耽擱。年復一年未沾戒品者",
    "X63n1244_007:0469c06": "不少。即幸而身登戒壇。而習慣非法。反以法事為",
    "X63n1244_007:0469c07": "故事。旅進旅退。勉強支持。至於滿散而已。噫。受戒",
    "X63n1244_007:0469c08": "千百。得戒幾人。法門之衰。由是之故。竊謂此中。師",
    "X63n1244_007:0469c09": "徒均有過咎。而師之過咎。似為偏重。禪林寶訓。黃",
    "X63n1244_007:0469c10": "龍云。父嚴則子敬。今日之規訓。後日之模範也。譬",
    "X63n1244_007:0469c11": "治諸地。隆者下之。窪者平之。彼將登於千仞之山。",
    "X63n1244_007:0469c12": "吾亦與之俱。困而極於九淵之下。吾亦與之俱。伎",
    "X63n1244_007:0469c13": "之窮。妄之盡。彼則自休也。又云。姁之。嫗之。春夏所",
    "X63n1244_007:0469c14": "以生育也。霜之。雪之。秋冬所以成熟也。師無訓約",
    "X63n1244_007:0469c15": "可乎。按目連問佛經云。迦葉佛時。有比丘度弟子。",
    "X63n1244_007:0469c16": "不教誡。多作非法。命終生火龍中。火龍法。七日一",
    "X63n1244_007:0469c17": "對。火燒其身。肉盡骨在。尋後還復。復則更燒。不能",
    "X63n1244_007:0469c18": "堪苦。即觀宿命。自見本作沙門。不持禁戒。師亦不",
    "X63n1244_007:0469c19": "教。便瞋本師。念欲傷害。後師與五百人渡海。龍來",
    "X63n1244_007:0469c20": "捉船。眾問。何為捉船。答曰。汝等下此比丘。放汝使",
    "X63n1244_007:0469c21": "去。問曰。此比丘。何預汝事。都不索餘人。而獨索此。",
    "X63n1244_007:0469c22": "答言。本是我師。不教誡我。今受苦痛。是故索之眾",
    "X63n1244_007:0469c23": "見勢不可已。將捉比丘。以著水中。比丘言。我自入",
    "X63n1244_007:0469c24": "水。不須見捉。投水喪命。眾乃得全。以此騐之。不教",
    "X63n1244_007:0470a01": "徒眾。為害非細。又優婆塞經云。寧受惡戒一日中",
    "X63n1244_007:0470a02": "斷無量命根。終不畜養弊惡弟子。不能調伏。善戒",
    "X63n1244_007:0470a03": "經云。旃陀羅等。及以屠兒。雖行惡業。不能破壞如",
    "X63n1244_007:0470a04": "來正法。不必定墮三惡道中。為師不能教呵弟子。",
    "X63n1244_007:0470a05": "則破佛法。必墮地獄。由此觀之。沙彌受戒。誠為法",
    "X63n1244_007:0470a06": "門之切緣。受而不持。尚有失教之過。況師不教授。",
    "X63n1244_007:0470a07": "但令形同沙彌。實是白衣。不特始基不立。終無岑",
    "X63n1244_007:0470a08": "樓巨閣之望。行將日弊日壞。而有偭規越矩之行。",
    "X63n1244_007:0470a09": "豈非為師者之大咎哉。今此剃度正範。乃江南華",
    "X63n1244_007:0470a10": "山見月律師所校正。上合佛敕。下合時宜。意美法",
    "X63n1244_007:0470a11": "良。凡我釋門。當共寶而遵行之。",
    "X63n1244_007:0470a12": "付戒(戒列三壇。先一壇為未受沙彌戒者而設。若已受沙彌剃度十戒。則一切佛事",
    "X63n1244_007:0470a13": "仍隨眾。唯初壇懺摩。即須另審十戒　貼報單　預備禮物　預請諸執　預習佛",
    "X63n1244_007:0470a14": "事　酌定戒期　右師派白)。",
    "X63n1244_007:0470a15": "初。貼報單○本寺。謹擇　月　　日。開新戒堂。傳授",
    "X63n1244_007:0470a16": "千佛大戒。凡欲求戒者。預備　三衣。鉢。具。經。律等。宜",
    "X63n1244_007:0470a17": "早來山。進堂演習律儀。毋使臨期倉卒。特此預",
    "X63n1244_007:0470a18": "聞　　　　　　○○寺監院(某甲)告白。",
    "X63n1244_007:0470a19": "證義曰。此章報單。數月前。實貼山門外。乃古規也。",
    "X63n1244_007:0470a20": "近來遠近遍貼。咸使周知。亦屬可行。報單上。有加",
    "X63n1244_007:0470a21": "兩序恭請方丈傳戒者。或有請本常住(某)和尚者。",
    "X63n1244_007:0470a22": "書明亦可。若但貼今(春冬)傳戒四字。似屬太簡矣。",
    "X63n1244_007:0470a23": "次預備禮物○凡求戒者。自預備三衣。經。律。鉢。具。衣",
    "X63n1244_007:0470a24": "囊。鉢囊。鉢箒。布。食巾。鉢墊等。又備和尚香信三錢。二",
    "X63n1244_007:0470b01": "師香信二錢。戒堂香信二錢。知客香儀一錢。照客使",
    "X63n1244_007:0470b02": "金三分。戒牒十師齋銀共三錢。刻印戒錄六分。戒堂",
    "X63n1244_007:0470b03": "燈油五分。禮佛香燭三錢二分。通共一兩五錢六分",
    "X63n1244_007:0470b04": "正。俗呼攢單銀。是也。若在常住允執日久者。攢單銀",
    "X63n1244_007:0470b05": "減一半。餘俱照例。其餘小食。剃頭。燒浴。納坡。堂內香",
    "X63n1244_007:0470b06": "燈。值壇。乃至應用物件。應各諒力。不得勉強。其十師",
    "X63n1244_007:0470b07": "齋銀。至期。教授諒其多少。令本堂送入庫房。香燭牒",
    "X63n1244_007:0470b08": "銀等項。教授與本堂合辦。戒堂內小食等項。一應開",
    "X63n1244_007:0470b09": "堂辦理。若設齋設腐等事。俱交庫房辦理。不涉本堂",
    "X63n1244_007:0470b10": "之事。",
    "X63n1244_007:0470b11": "證義曰。他本首列常住應備物件。即戒期所用莊",
    "X63n1244_007:0470b12": "嚴法器之類。次列堂內香燭茶點等物。乃新戒所",
    "X63n1244_007:0470b13": "用。然此二條。各處各色不同。難以劃一。故茲佚之。",
    "X63n1244_007:0470b14": "唯錄求戒預備禮物香信等項。并先備三衣等物",
    "X63n1244_007:0470b15": "件。此等之必求備者。是堅其志耳。華山見祖著一",
    "X63n1244_007:0470b16": "夢漫言。自述云。昔朝鷄足山。宿寂光寺。訪問山中",
    "X63n1244_007:0470b17": "明師。聞獅子岩。有大力白雲二位老和尚。精脩淨",
    "X63n1244_007:0470b18": "業。三十年不下山。於十八日。同妙宗闇初。到岩禮",
    "X63n1244_007:0470b19": "拜。哀乞剃髮。力老和尚詳詰根由。幸垂慈允。令備",
    "X63n1244_007:0470b20": "衣鉢。闇初云。既承攝授還極。其衣鉢齋供。俱在弟",
    "X63n1244_007:0470b21": "子。白雲老和尚言。吾觀此人。終成大器。不可草草",
    "X63n1244_007:0470b22": "恐出家易。持戒不堅。須是自己沿門乞化。折其我",
    "X63n1244_007:0470b23": "慢。驗其心志。化得衣鉢。再來披剃。思二善知識。一",
    "X63n1244_007:0470b24": "攝一折。令人敬畏。據此。可見三衣鉢具等。必須預",
    "X63n1244_007:0470c01": "備齊全。方許求戒律中止許自辦。嚴禁借貸破損",
    "X63n1244_007:0470c02": "等。良有以也。近來戒期如此等物。或借或貰。得之",
    "X63n1244_007:0470c03": "甚易。求戒既易。則輕忽之心生。而不樂為持戒之",
    "X63n1244_007:0470c04": "難。佛法衰微。其先兆矣。",
    "X63n1244_007:0470c05": "次預請諸執執有尊卑大小。法是合辦。要在和合。況",
    "X63n1244_007:0470c06": "共任一期之事。上下俱互相商。在戒期前。演習純熟",
    "X63n1244_007:0470c07": "至於臨堂。循循導引。使新戒誠敬篤恭。生其正信。為",
    "X63n1244_007:0470c08": "人師範。不可辜負後學也。倘有錯處。宜互相維持。不",
    "X63n1244_007:0470c09": "得當場呵責。殊不雅觀。凡唱導須响喨。音清語緩。使",
    "X63n1244_007:0470c10": "彼聞者。入耳熏心。永為道種。諸師異稱。謹辯於左。○",
    "X63n1244_007:0470c11": "梵語和尚。此云力生。或稱長老。或稱住持。或稱方丈。",
    "X63n1244_007:0470c12": "俗呼堂頭。亦名壇主。○羯磨梵語。此翻作法。即輔座。",
    "X63n1244_007:0470c13": "俗呼二師。亦名左師。或稱左寮。與禪堂首座同。○教",
    "X63n1244_007:0470c14": "授唐言。即弼座位。亦稱二師。或呼右師。又稱右寮。與",
    "X63n1244_007:0470c15": "禪堂西堂同。○尊證。是班首位。亦名七師。或稱七證。",
    "X63n1244_007:0470c16": "亦稱諸師。與禪堂後堂堂主同。○開堂。即大引禮。或",
    "X63n1244_007:0470c17": "稱本堂。亦號首師。為一堂首領。與禪堂維那同。○倍",
    "X63n1244_007:0470c18": "堂。即二引禮。亦稱本堂。或名次師。與禪堂參頭同。○",
    "X63n1244_007:0470c19": "大作法。即三引禮。或稱左班。與禪堂悅眾同。○二作",
    "X63n1244_007:0470c20": "法。即四引禮。或稱右班。與侍寮同。○其餘引禮。不論",
    "X63n1244_007:0470c21": "多寡。通名引讚。俗呼站班引禮。亦隨五六七八次序",
    "X63n1244_007:0470c22": "而稱師傅。皆序執位。○香燈值壇。位在列執。凡新戒。",
    "X63n1244_007:0470c23": "亦稱某師傅。○凡執事小一級。見大一級。起立。讓坐。",
    "X63n1244_007:0470c24": "行則讓行。○凡沙彌見老戒。如敬上座。清眾見列執。",
    "X63n1244_007:0471a01": "列執見序執。俱分上下。具如前兩序章說。○凡戒堂",
    "X63n1244_007:0471a02": "有事。先白本堂開堂。平論不服。方白兩序。再三事大。",
    "X63n1244_007:0471a03": "分斷不下。可投方丈。如不白開堂。亂驚兩序。擅白方",
    "X63n1244_007:0471a04": "丈。并高聲驚眾者重罰。",
    "X63n1244_007:0471a05": "證義曰。古時傳戒唯律宗。自列朝頒敕後。禪教並",
    "X63n1244_007:0471a06": "開。正座代時宣揚。一方主位。兩序分三等。二師七",
    "X63n1244_007:0471a07": "師是聖執。菩薩戒中文殊彌勒所為故。引禮是賢",
    "X63n1244_007:0471a08": "執。十方菩薩為同學伴侶故。香燈值壇。及諸佐助",
    "X63n1244_007:0471a09": "為能執。能辦眾事故。江南焦山。性海禪師拾遺集",
    "X63n1244_007:0471a10": "持犯論。或問。時居末法。授戒者。博和尚之名。受戒",
    "X63n1244_007:0471a11": "者。博戒僧之名。其戒俱置之不論。其犯戒不可勝",
    "X63n1244_007:0471a12": "數。果有罪也耶。抑無罪也耶。答曰。無戒而授戒。如",
    "X63n1244_007:0471a13": "非冢宰而假八柄。以置天下之吏。受戒而犯戒。如",
    "X63n1244_007:0471a14": "受官職而方命以虐民。天下將置之不問乎。抑必",
    "X63n1244_007:0471a15": "置之於刑罰乎。吾知其必置之於刑罰矣。是故授",
    "X63n1244_007:0471a16": "戒者。已有一戒。方可授人一戒。已有二戒。方可授",
    "X63n1244_007:0471a17": "人二戒。無戒而授戒。一戒必招一戒之報。如白衣",
    "X63n1244_007:0471a18": "而弄天子之權。豈有不遭誅戮者乎。受戒者。受一",
    "X63n1244_007:0471a19": "戒。必持一戒。犯一戒。則招一戒之報。如為官而不",
    "X63n1244_007:0471a20": "治其事。豈有不遭黜罰者乎。斯理易明。不待智者",
    "X63n1244_007:0471a21": "而知也。是故已有一戒。則可授人一戒。無則不必",
    "X63n1244_007:0471a22": "授人戒也。能持一戒。則可受一戒。度其不能。則可",
    "X63n1244_007:0471a23": "還於其師。佛有明訓。所當依從。不可貪虗名而招",
    "X63n1244_007:0471a24": "實禍。",
    "X63n1244_007:0471b01": "次預習佛事今先總舉三壇。初壇。一。教鉢。二。請戒。",
    "X63n1244_007:0471b02": "三。查騐次鉢。四。懺摩。五。回復。六。說戒。七。發願。八。背誦",
    "X63n1244_007:0471b03": "毗尼日用。二壇。一。授沙彌律。二。教威儀門。三。散籤。",
    "X63n1244_007:0471b04": "四。請戒。五。示衣鉢名相。六。投柬。七。懺摩。八。回復。九。上",
    "X63n1244_007:0471b05": "供。十。請齋。十一。說戒。十二。發願。十三。授四分戒本。",
    "X63n1244_007:0471b06": "三壇。一。請戒。二。懺摩。三。回復。四。開示苦行。五。燃香。六。",
    "X63n1244_007:0471b07": "說戒。七。發願。八。授梵網。九。給牒。十。回復。(共三十一事)見三",
    "X63n1244_007:0471b08": "壇傳戒正範等書。",
    "X63n1244_007:0471b09": "次別分四△一。正座。初壇。發露復命。請戒。回復。說戒",
    "X63n1244_007:0471b10": "　二壇。請戒。投柬。回復。上供請齋。說戒　三壇。請戒。",
    "X63n1244_007:0471b11": "回復。示苦行。說戒。普示。(共十六事)尼眾。(別發露。別說八棄別說八敬。別開示)",
    "X63n1244_007:0471b12": "在家。(則說五戒。加說六重二十八輕)見三壇內集　二。輔座。初壇。發",
    "X63n1244_007:0471b13": "露。請戒。懺摩。回復說戒　二壇。請比丘戒。投柬。懺摩。",
    "X63n1244_007:0471b14": "回復。說戒。(贊禮偈八句。和僧偈四句。請聖四則。差右師單白。乞詞後單白。問遮難全篇。白四番",
    "X63n1244_007:0471b15": "羯磨。以上皆須熟記)　三壇。請菩薩戒。懺摩。回復。說戒。(共十四事)尼",
    "X63n1244_007:0471b16": "眾。(別發露。三次皆別懺摩。別問尼遮難)見三壇輔事　三。弼座。初壇。教",
    "X63n1244_007:0471b17": "鉢。(禮儀緣起。俱要熟記)請戒。查騐衣鉢。說戒。授律。背毗尼。散簽",
    "X63n1244_007:0471b18": "　二壇請比丘戒。示衣鉢名相。投柬。上供。請齋。說戒。",
    "X63n1244_007:0471b19": "(贊禮偈八句。和僧偈四句。請聖四則。遮難全篇。向白二行。呼拈香二行。壇上呼拜乞詞。俱要熟記)授",
    "X63n1244_007:0471b20": "四分戒本　三壇。請戒。說錫杖經。唱偈下壇。傳杖。授",
    "X63n1244_007:0471b21": "梵網經。給牒。(共十九事)尼眾(別教鉢。別過律。別過尼戒本。別過梵網。別給牒)凡期",
    "X63n1244_007:0471b22": "內辦白詞。齋銀。戒錄稿。二道榜文。十師柬。戒牒。佛位",
    "X63n1244_007:0471b23": "等。俱宜留心。親眼騐過。見三壇弼事　四。引禮。引禮",
    "X63n1244_007:0471b24": "之執有五。一。開堂。二。陪堂。三。大作法。四。二作法。從五",
    "X63n1244_007:0471c01": "以下。皆名弘讚。開堂引禮者。教導新戒禮儀也。先自",
    "X63n1244_007:0471c02": "將諸同寮。赴教授寮。禮右師。請教禮儀。所謂排班。站",
    "X63n1244_007:0471c03": "班。出入。拜立。合掌。觀鼻雁行。翔步。胡跪。起立。問訣。分",
    "X63n1244_007:0471c04": "班出堂。回堂。恭立。端坐。抄手。觀心。取筷。取碗。安筷。安",
    "X63n1244_007:0471c05": "碗。吃粥不响。掩口挑牙。嚼楊枝。嚼畢禮佛。禮誦。穿衣。",
    "X63n1244_007:0471c06": "大便。小解。各稱法名。答師尊諱。合掌欲拜。恭立讓路。",
    "X63n1244_007:0471c07": "應阿彌陀佛。行十方禮。鳴鐘起落。板魚起落。引磬小",
    "X63n1244_007:0471c08": "魚拜式。搭衣。摺衣。開四摺具。一字具。(又名隨具。即觸具也)展大",
    "X63n1244_007:0471c09": "具。展半具。掩具。應鉢。拈香方法上香儀式。多人圓禮。",
    "X63n1244_007:0471c10": "入堂寮法。請詞音調。白詞音調。答頂戴受持。答依教",
    "X63n1244_007:0471c11": "奉行。一拜而起。一拜起具。散杯。收杯。乃至輪交當值",
    "X63n1244_007:0471c12": "監值等事。一一俱在右師前演習。演習純熟。時至。進",
    "X63n1244_007:0471c13": "堂。教諸新戒　又引禮者。引磬最重。取其禮。誦。止。作。",
    "X63n1244_007:0471c14": "得整齊也。凡一切引磬。(左在勺打)急緩得中。和尚拜。二師",
    "X63n1244_007:0471c15": "拜。大眾拜。引禮拜。新戒拜。引磬俱同。第一拜。第二拜。",
    "X63n1244_007:0471c16": "均一擊則拜。一擊則起。(第三拜。起兩擊)問訊四擊(拜緩擊亦緩。拜急擊",
    "X63n1244_007:0471c17": "亦急)　唱請詞。(宜和緩响喨)每句畢四擊。慈愍故句。引磬煞",
    "X63n1244_007:0471c18": "尾前緩喨。後急咽。約十三四擊。(凡引磬煞落皆同此)　迎請來",
    "X63n1244_007:0471c19": "去鳴磬法。在作法處動身。二人齊向上問訊。四擊。路",
    "X63n1244_007:0471c20": "上行。二人輪擊。聲絕方續。到了不問訊。四擊。師起身。",
    "X63n1244_007:0471c21": "一擊。請到作法處。歸位。不問訊。四擊歸位　凡分請。",
    "X63n1244_007:0471c22": "路上不鳴引磬。到師寮。自先禮佛。次向師見禮已。方",
    "X63n1244_007:0471c23": "取出引磬。呼班禮佛及拜師。用引磬三擊。用過仍袖。",
    "X63n1244_007:0471c24": "到法堂。歸位　巡寮鳴法。每一拜。一擊。問訊。二擊。路",
    "X63n1244_007:0472a01": "上行。與迎請同　凡自拜佛。頭要著地。引磬在頭頂",
    "X63n1244_007:0472a02": "前。鳴小魚子。亦同此　凡戒堂引禮。法堂動身。不用",
    "X63n1244_007:0472a03": "引磬。到本堂門口。新戒進堂已。袖中取引磬在手。拜",
    "X63n1244_007:0472a04": "起。問訊。用過仍袖　凡捧鉢。捧律。捧衣。捧完站班。鳴",
    "X63n1244_007:0472a05": "引磬二擊。即出堂。不用舉。亦不問訊。若回堂。安手中",
    "X63n1244_007:0472a06": "物件。再站班。方圓禮　凡止靜。三拜。每拜一擊。問訊",
    "X63n1244_007:0472a07": "一擊。凡開小靜。二擊。開大靜。共(十一擊半)　凡講經律。凡",
    "X63n1244_007:0472a08": "上堂。小參等。香讚完。對面輪鳴三陣。須寬緩為度。三",
    "X63n1244_007:0472a09": "通畢。方啟口　凡請聖。供佛。齋天等。俱一字一擊",
    "X63n1244_007:0472a10": "　凡上殿。過堂。路上不鳴引磬　凡做佛事出堂。入堂。",
    "X63n1244_007:0472a11": "雁行。除路上迎請。不用引磬　凡法堂呼班。聲要自",
    "X63n1244_007:0472a12": "在高亮。左右輪呼。若左邊停口多時。仍左邊先呼",
    "X63n1244_007:0472a13": "　凡隨具。不呼撩衣　凡集法堂大殿。齋堂。方丈。槩不",
    "X63n1244_007:0472a14": "問訊。若當問訊處。引禮仍呼　凡懺摩。併初壇第三",
    "X63n1244_007:0472a15": "壇正說。眾引禮到。先禮佛　凡新戒集法堂。不禮佛",
    "X63n1244_007:0472a16": "　開堂引禮。乃一期權執。凡戒期禮儀佛事。當須精",
    "X63n1244_007:0472a17": "熟。上白三師定時。中會同寮熟演。下教新戒如法",
    "X63n1244_007:0472a18": "　陪堂。引禮者。領眾上殿。過堂。眠。起。凡戒期做佛事。總",
    "X63n1244_007:0472a19": "聽開堂作主。或有未妥。和言商議。眾有不調。善調警",
    "X63n1244_007:0472a20": "勸　大作法引禮者。一切首領。呼班節次。初壇請戒",
    "X63n1244_007:0472a21": "白詞。說戒白詞。請詞。請聖。懺悔。二壇請戒內。語答上。",
    "X63n1244_007:0472a22": "投柬三則白詞。說戒白詞。請詞。讚禮偈。和僧偈。呼班。",
    "X63n1244_007:0472a23": "呼照位。請聖。遣歸堂。乃至末後。先領眾跪送等。三壇",
    "X63n1244_007:0472a24": "請戒白詞。說戒白詞。請詞。請聖。乞戒語。錫杖偈。俱要",
    "X63n1244_007:0472b01": "熟記　二作法引禮者。此執與站班引禮同。唯加接",
    "X63n1244_007:0472b02": "呼班。與大作法合。其中節次。必須熟記　站班引禮",
    "X63n1244_007:0472b03": "者。亦名引讚。三壇香讚。禮祖單及讚。三次懺悔文。請",
    "X63n1244_007:0472b04": "聖正詞。論派白詞。錫杖偈呪。三師引磬。迎請引磬。一",
    "X63n1244_007:0472b05": "切音調。新戒引磬。分請儀式。迎請儀式。以上俱須熟",
    "X63n1244_007:0472b06": "演熟記。見三壇補遺。及引禮廣儀等書具明。此引禮",
    "X63n1244_007:0472b07": "師。即五種阿闍黎。第四授經阿闍黎也(五種闍黎者。一。剃度阿闍",
    "X63n1244_007:0472b08": "黎。即剃度本師。及說剃度戒者。二。羯磨阿闍黎。即受戒壇上得作羯磨者。三。教授阿闍黎。凡受戒中教授威儀",
    "X63n1244_007:0472b09": "等事者。四。授經阿闍黎。教誦經律。講明義理。即引禮之類也。五。依止阿闍黎。即諸方住持。吾曾在彼座下。受其",
    "X63n1244_007:0472b10": "法益。或受食益。乃至依住一宿者。按瑜伽師地論。第七十卷中。謂戒師須具五德。一。戒行無失德。寧捨身命。終",
    "X63n1244_007:0472b11": "不毀犯淨戒。常能堅持無失故。二。善建立法德。於佛說律藏。善能採集。取捨投機。立諸妙法。令人易學。可無違",
    "X63n1244_007:0472b12": "犯故。三。善制立所學德。於經律中。當學之法。善能裁制安立。註釋明顯。令無差謬故。四。善斷疑惑德。於經律論。",
    "X63n1244_007:0472b13": "所立法中。隨人所學。并所問。善能開講。令彼斷疑。合如來正制故。五。教授出離德。以佛經律。教授於人。令人如",
    "X63n1244_007:0472b14": "法受持。成就聖道。出離生死故。比丘具此五德。如來聽其為人阿闍黎。所謂〔五〕德師也。又四分律藏。第三十四",
    "X63n1244_007:0472b15": "卷。有五法不得授人戒。一。無信。戒必不堅。萬善之本既無。眾德之基何立。二。無慚。必肆情破戒。慚恥之心尚無。",
    "X63n1244_007:0472b16": "正見之念何有。三。無愧。必顯露造業。犯戒不悔。羞愧既無。何能改過。四。懶惰。必無脩行。不識經律。邪正尚迷。持",
    "X63n1244_007:0472b17": "犯何曉。五。多忘。必不強記。忘諸戒法。讀誦尚缺。解義何存。比丘犯此五法。佛不聽其為人師)。",
    "X63n1244_007:0472b18": "證義曰。三壇傳戒正範。原係律藏。山律藏文富。古",
    "X63n1244_007:0472b19": "人撮其要文要義。成茲正範。無柰年久有訛。華山",
    "X63n1244_007:0472b20": "見祖。重將古本正範。較定刻行耳。杭州新板。題上",
    "X63n1244_007:0472b21": "加見祖二字。失攷。按見祖自述一夢漫言中有云。",
    "X63n1244_007:0472b22": "崇禎十年。余在丹徒。海潮菴。三昧和尚座下受戒。",
    "X63n1244_007:0472b23": "無錢請律讀。終日默坐單上。聽同戒眾讀律。不犯",
    "X63n1244_007:0472b24": "堂規。引禮呵曰見月。此處非坐。不語禪。為何不請",
    "X63n1244_007:0472c01": "律熟念云云。至臨背時。執籤九人。至教授師前。拜",
    "X63n1244_007:0472c02": "已。余一氣朗聲背終云云。據此。見祖自說。可知見",
    "X63n1244_007:0472c03": "祖受戒時。亦從此正範事儀而行也。至於正範外。",
    "X63n1244_007:0472c04": "三壇輔弼。補遺廣儀等。亦是活套。在作為臨事變",
    "X63n1244_007:0472c05": "通。何也。如華山等大壇場。人眾既多。可以如法敷",
    "X63n1244_007:0472c06": "衍。若人眾寡少之處。豈可泥定。但熟煉訓儀。令新",
    "X63n1244_007:0472c07": "戒策發道心。得上品戒。即是金繩覺路。若師資怠",
    "X63n1244_007:0472c08": "惰。上下偷安。有名無實。即是黑繩邪業。然有不可",
    "X63n1244_007:0472c09": "改者。則萬不可苟簡擅改也。又邇來請戒。說戒。赴",
    "X63n1244_007:0472c10": "齋等事。禪律有異。律宗輔弼。至法座前。待和尚出",
    "X63n1244_007:0472c11": "室。或登座已。輔弼展具。三拜已。正座坐。輔弼立。禪",
    "X63n1244_007:0472c12": "宗。但觸具一拜。或三師前後立定同拜。輔弼側坐。",
    "X63n1244_007:0472c13": "此中各有所宜。不可拘泥。若正座是師長。輔弼是",
    "X63n1244_007:0472c14": "小輩。三拜。登座側立。以示後學。敬事師長之義。則",
    "X63n1244_007:0472c15": "可。若正座與輔弼同輩。或同參。或正座小而補弼",
    "X63n1244_007:0472c16": "長。只宜捉具一禮或三人品字立。同拜。登座側坐",
    "X63n1244_007:0472c17": "正以見佐助法化之重。又如臨齋。正座是長輩。九",
    "X63n1244_007:0472c18": "師俱小輩。相見告退等。正座可受拜。新戒禮九師。",
    "X63n1244_007:0472c19": "九師應遜待。以尊長在前。不敢受禮也。若九師中",
    "X63n1244_007:0472c20": "有數位與正座同輩。或長。或客。相見告退等。正座",
    "X63n1244_007:0472c21": "應答禮。新戒拜九師。九師應受禮。以師資道尊故。",
    "X63n1244_007:0472c22": "次酌定戒期按律中。並無三壇頓受之期。亦無拘定",
    "X63n1244_007:0472c23": "之日。但隨師資緣會授受。又律中佛說比丘戒。只許",
    "X63n1244_007:0472c24": "三人一壇。若四人。即不得戒。關係非小。應遵佛制。我",
    "X63n1244_007:0473a01": "東土。多三壇頓受。故立期從權。分為春冬。春期者。二",
    "X63n1244_007:0473a02": "月初八日開堂。先令值壇香燈。洒掃舖設已。知客領",
    "X63n1244_007:0473a03": "引禮上方丈隨送進堂。(禪門開堂陪堂。和尚送位)次求戒進堂。引",
    "X63n1244_007:0473a04": "禮細問來歷。查清籍貫。至三月十四日。二師寮掛號。",
    "X63n1244_007:0473a05": "晚課畢巡寮。晚二板。本堂發露。十五日。左師發露。方",
    "X63n1244_007:0473a06": "丈呈罪。十六日起懺。辦理香燭等物件。掛初壇懺摩。",
    "X63n1244_007:0473a07": "請戒。受戒牌。至二十日。右寮派引禮白詞。二十一日。",
    "X63n1244_007:0473a08": "完懺。送牒錄銀。取莊嚴。二十二日。復命。教鉢。私演請",
    "X63n1244_007:0473a09": "戒。受戒。二十三日。請戒。查騐衣鉢。開示除蓄。是晚演",
    "X63n1244_007:0473a10": "受戒儀。二十四日。剃頭沐浴。是晚懺摩。禮通宵。二十",
    "X63n1244_007:0473a11": "五日。回復。舖戒壇莊嚴。說戒。發願。巡寮。開示堂規。(戒堂",
    "X63n1244_007:0473a12": "規約見後)二十六日。送戒錄稿。散遮難文。背所讀律。發願。",
    "X63n1244_007:0473a13": "巡寮。二十七日。過沙彌律。掛二壇牌。發願。巡寮。二十",
    "X63n1244_007:0473a14": "八日。送壇籤。演投柬。演請齋。二十七日。貼圓具榜。七",
    "X63n1244_007:0473a15": "師榜。散籤。大演儀。三十日請戒。示衣鉢名相。投柬。送",
    "X63n1244_007:0473a16": "柬。沐浴。剃頭。懺摩。禮通宵。巡寮。(若月小。俱上前一日)四月初一",
    "X63n1244_007:0473a17": "日。回復。上供。請齋。舖戒壇莊嚴。是夜說戒。發願。巡寮。",
    "X63n1244_007:0473a18": "收莊嚴。初二日。過四分戒本。掛三壇牌。初四日。大演",
    "X63n1244_007:0473a19": "儀。初五日。請戒。備香頭。貼出入用賬。懺摩。禮通宵。初",
    "X63n1244_007:0473a20": "六日。回復。剃頭。沐浴。初七日。開示苦行燃香。舖戒壇",
    "X63n1244_007:0473a21": "莊嚴。初八日。說戒。發願巡寮。過梵網。初九日。給牒送",
    "X63n1244_007:0473a22": "錄。開蓄。回復。告假。巡寮。一期事畢。",
    "X63n1244_007:0473a23": "冬期。十月十八日。開堂。(事宜見前說)至十一月初十日。二",
    "X63n1244_007:0473a24": "師掛號。晚課畢。巡寮。晚二板。本堂發露。十一日。左師",
    "X63n1244_007:0473b01": "發露。方丈呈罪。十二日。起懺。辦香燭物件。掛初壇牌。",
    "X63n1244_007:0473b02": "十四日。右師派白詞。十七日。懺完。私演儀。十八日。復",
    "X63n1244_007:0473b03": "命。取莊嚴。教鉢。演儀。開示除蓄。十九日。請戒。查騐衣",
    "X63n1244_007:0473b04": "鉢。剃頭。沐浴懺摩。禮通宵二十日。回復。鋪莊嚴說戒。",
    "X63n1244_007:0473b05": "發願。巡寮。開示堂規。二十一日。背律。送牒錄銀。掛二",
    "X63n1244_007:0473b06": "壇牌。二十二日。送錄稿散遮難文。二十三日。送壇簽。",
    "X63n1244_007:0473b07": "取柬。二十四日。補辦物件。二十五日。演投柬。二十六",
    "X63n1244_007:0473b08": "日。送齋銀。私演儀。二十七日。演獻齋。二十九日。貼圓",
    "X63n1244_007:0473b09": "具榜。散籤。大演儀。三十日請戒。貼七證榜。示衣鉢名",
    "X63n1244_007:0473b10": "相投柬。送柬。(若月小。俱上前一日)十二月初一日。上供。請齋懺",
    "X63n1244_007:0473b11": "摩。禮通宵。初二日。回復剃頭。沐浴。舖莊嚴。是夜說戒。",
    "X63n1244_007:0473b12": "發願。巡寮。收莊嚴。初三日。掛三壇牌。過四分戒本。初",
    "X63n1244_007:0473b13": "五日。備香頭。初六日。請戒。懺摩。禮通宵。貼出入用賬。",
    "X63n1244_007:0473b14": "初七日。回復。剃頭。沐浴。開示苦行。燃香。初八日。鋪戒",
    "X63n1244_007:0473b15": "壇莊嚴。說戒發願巡寮。過梵網。收莊嚴。初九日。給牒。",
    "X63n1244_007:0473b16": "送錄開蓄。回復。告假巡寮。一期事畢(冬期少十日)。",
    "X63n1244_007:0473b17": "證義曰。比丘戒。佛制三人一壇。乃至白四羯磨竟。",
    "X63n1244_007:0473b18": "其四棄。四依等。仍合眾同說。唯尼另說也。此春冬",
    "X63n1244_007:0473b19": "二期。亦古人所定依一夢漫言所說。見祖在丹徒。",
    "X63n1244_007:0473b20": "海潮菴。三昧和尚座下求戒。亦是二月初八日起。",
    "X63n1244_007:0473b21": "至四月初八日圓戒。是也。若依佛制。隨時可受。如",
    "X63n1244_007:0473b22": "崇禎十年。泰興縣。毗尼菴請三昧和尚開戒。是八",
    "X63n1244_007:0473b23": "月十五日起期。至十一月十五日圓滿。是也。次受",
    "X63n1244_007:0473b24": "高郵承天寺請。即十二月初一日起期。至開春正",
    "X63n1244_007:0473c01": "月十五日圓滿。又正月二十日。在善慶菴起期。至",
    "X63n1244_007:0473c02": "三月中圓滿。據此。可見古人有定在春冬者亦有",
    "X63n1244_007:0473c03": "不定時期者。但隨宜從緣。可矣。",
    "X63n1244_007:0473c04": "次右師派白新戒起懺已。右師預書白詞題目。開堂",
    "X63n1244_007:0473c05": "師。備點心四色人多兩桌。令新戒打茶。於右寮處。集",
    "X63n1244_007:0473c06": "眾引禮。吃茶派詞。并問藉貫。以登冊也。其白詞。從大",
    "X63n1244_007:0473c07": "作法派起。至末引禮止。凡說戒。及小白詞等。一切呼",
    "X63n1244_007:0473c08": "班。俱在(大二)作法合辦。凡跪白詞。輪到那一位。就那位",
    "X63n1244_007:0473c09": "跪在中間。拜過。仍歸本位。凡站立白詞。即在本位。站",
    "X63n1244_007:0473c10": "白。但合掌。不問訊。所有詞題開後。初壇請戒。白左師。",
    "X63n1244_007:0473c11": "(亦)白右師。查騐衣鉢。白右師。懺摩。白左師。說戒。白和",
    "X63n1244_007:0473c12": "尚　二擅請戒。白和尚。(亦)白左右師。示衣鉢名相。白",
    "X63n1244_007:0473c13": "右師。投柬。白和尚。(亦)白二師。(亦)白七師。懺摩。白左師。",
    "X63n1244_007:0473c14": "說戒。白和尚　三壇請戒。白二師。(亦)白和尚。懺摩。白左",
    "X63n1244_007:0473c15": "師。示苦行。白和尚。說戒。白和尚。共十九白詞。輪次熟白。",
    "X63n1244_007:0473c16": "證義曰。此亦約引禮多位言也。若人寡。亦隨宜變",
    "X63n1244_007:0473c17": "通。可矣。請十師齋。定在說具戒之前。午時之初為",
    "X63n1244_007:0473c18": "正。邇來或有先說戒。而後請齋者非。在午後請齋",
    "X63n1244_007:0473c19": "者大非。為右師者。宜力正之。",
    "X63n1244_007:0473c20": "受戒堂規(凡十四條)",
    "X63n1244_007:0473c21": "三世諸佛。皆曰出家成道。六度菩薩。無弗珍敬尸羅。",
    "X63n1244_007:0473c22": "誠以嚴淨毗尼。方能宏範三界。楞嚴經云。攝心為戒。",
    "X63n1244_007:0473c23": "因戒生定。因定發慧。是名三無漏學。乃成佛正因。萬",
    "X63n1244_007:0473c24": "行根本。是故求戒者。如人採寶。心心戀慕。念念思得。",
    "X63n1244_007:0474a01": "當勤持誦。時束身心。倘有故犯。現罰不恕。攝心模範。",
    "X63n1244_007:0474a02": "開列於後。受戒之法。應持經律。三衣鉢具。進堂。",
    "X63n1244_007:0474a03": "若舊破貰借槩不准納。其餘衣物雖舊。瀚淨亦可。",
    "X63n1244_007:0474a04": "五更聞四板一响。當值者揭起帳幔齊起。著衣下",
    "X63n1244_007:0474a05": "單。倘有疾病。須告假。令眾人知。日間無事。不得放下",
    "X63n1244_007:0474a06": "帳幔。違者罰跪香。四時止靜。齊集站班。威儀整",
    "X63n1244_007:0474a07": "肅。不得戲笑雜話。行禮畢。方歸位坐。違者跪香。",
    "X63n1244_007:0474a08": "演習時。留心熟記。暇即讀律。不得閑談雜話。凡輪流",
    "X63n1244_007:0474a09": "值日。關心看票。莫相推委。違者跪香。諸師出入。",
    "X63n1244_007:0474a10": "站起。合掌。師坐。方坐。桌上唯有經律。不得安置",
    "X63n1244_007:0474a11": "衣服雜物。吃茶飯時。必掩經律。不得正食說話。不得",
    "X63n1244_007:0474a12": "高聲咳吐。違者跪香。安單各有東西。行坐各有",
    "X63n1244_007:0474a13": "本位。不得東西亂闖。不得穿堂直過。及言語高聲。",
    "X63n1244_007:0474a14": "上單脫鞋。撥近擺好。不得廣佔他席。不得脫裡衣",
    "X63n1244_007:0474a15": "睡。不得鄰單共語。及器响動眾。臥必右脇。不得酣呼。",
    "X63n1244_007:0474a16": "抽解出入。須輕行。違者跪香。不得抖被作聲衣",
    "X63n1244_007:0474a17": "被摺齋。上單下單。不得粗莽。違者跪香。上殿過",
    "X63n1244_007:0474a18": "堂。及一切佛事。依次序行。不得攙前落後。須眼觀鼻。",
    "X63n1244_007:0474a19": "端身正肅。違者跪香。私事出堂。路遇和尚。或二",
    "X63n1244_007:0474a20": "師。諸師。乃至老戒。俱禮拜。合掌。側立讓路。即同戒共",
    "X63n1244_007:0474a21": "行。亦須威儀靜默。違者跪香。淨面。不得水濺旁",
    "X63n1244_007:0474a22": "人。禮佛。不得久佔時位。看堂要小心。同戒須照應。不",
    "X63n1244_007:0474a23": "得爭閙。違者罰。尊長進堂。須起立。當拜。即拜。令",
    "X63n1244_007:0474a24": "坐。乃坐。為己事出入。須告假消假。在外不得閑",
    "X63n1244_007:0474b01": "闖堂寮。及失威儀。違者跪香。○以上規條。當須謹遵。",
    "X63n1244_007:0474b02": "如有違犯。本堂行罰。○年月日○住持某甲重錄(實貼",
    "X63n1244_007:0474b03": "戒堂)。△(具載沙彌律儀。二十四威儀門。及大比丘三千威儀門等律。五夏以內。當一一具學)。",
    "X63n1244_007:0474b04": "證義曰。經云。尸羅不清淨。三昧不現前。又云。無礙",
    "X63n1244_007:0474b05": "清淨慧。皆依禪定生。故知戒為定慧之前茅。戒行",
    "X63n1244_007:0474b06": "不淨。則定慧無由而生。所以佛制五夏以前。專精",
    "X63n1244_007:0474b07": "戒律。專精者。豈徒威儀而已。律中第一要務。在常",
    "X63n1244_007:0474b08": "攝其心。念無錯亂。謂四念處行道也。四念處慧佛",
    "X63n1244_007:0474b09": "法總關。靈峯宗論云。無念處慧。著袈裟。如木頭幡",
    "X63n1244_007:0474b10": "禮拜。如碓上下。六度萬行。皆同外道苦行。無與真",
    "X63n1244_007:0474b11": "脩。何故。不攝心非戒也。若依念處行道。則持戒功",
    "X63n1244_007:0474b12": "德。現能獲四沙門果。乃至圓十地。尅獲無難。何故",
    "X63n1244_007:0474b13": "因攝心而易得也。第二要務。在洞明二百五十戒",
    "X63n1244_007:0474b14": "開遮持犯之致。否則二六時中。徒有持戒之名。反",
    "X63n1244_007:0474b15": "多誤犯之罪。或曰。小乘所制。大乘悉開。比丘所執",
    "X63n1244_007:0474b16": "菩薩悉融。此說從何。答曰。靈峯宗論云。開者。開其",
    "X63n1244_007:0474b17": "小乘自度之心。而發大乘誓願心也。融者。融其未",
    "X63n1244_007:0474b18": "化法執。而歸無量諦理也。所以出家菩薩。無別戒",
    "X63n1244_007:0474b19": "法。同秉比丘律儀。但發心自度。即名二乘。發心度",
    "X63n1244_007:0474b20": "人。斯名菩薩耳。邇來謬解。多違律意。昔釋尊涅槃",
    "X63n1244_007:0474b21": "之時。囑諸比丘。以戒為師。又曰。吾法若壞。始自毗",
    "X63n1244_007:0474b22": "尼。誠先見矣。柰何誤解開融。致同謗法也哉。",
    "X63n1244_007:0474b23": "布薩節要(分十)。綱目十節第一",
    "X63n1244_007:0474b24": "黑白半月。兩乘布薩另本。江南寶華山。司律學沙門。",
    "X63n1244_007:0474c01": "讀體之所重訂也。原本兩卷。上卷綱目。(二十七頁)下卷正",
    "X63n1244_007:0474c02": "範。(四十四頁)今於綱目中。再撮大綱。錄其十節之要。一。總",
    "X63n1244_007:0474c03": "論兩乘者(一。大乘。二小乘。其小乘七眾者。一曰真諦。即比丘。比丘尼。式义摩那。沙彌。沙彌尼之",
    "X63n1244_007:0474c04": "五眾也。二曰俗諦。即優婆塞。優婆夷之二眾也。其大乘七眾者。即前真俗二諦。發大菩提心。受菩薩大戒。是也)。",
    "X63n1244_007:0474c05": "二。崇正辯訛者(佛制每月。以十五日。為白半月布薩。以三十日。為黑半月布薩。若月小。以",
    "X63n1244_007:0474c06": "二十九日。為黑半月布薩。今一徃以來。每月朔望二日。為黑白布薩者。則白半月兩番誦戒。於黑半月。全不布",
    "X63n1244_007:0474c07": "薩矣。究來斯規。未審錯自何時。致令先行後效。習以成風。按律中說戒犍度云。犯者不得誦戒。犯亦不得聞戒。",
    "X63n1244_007:0474c08": "不得向犯者求懺。犯亦不得受他悔。應向清淨者。懺悔誦聽。此蓋明未布薩之前。應作露過羯磨之法儀也。故",
    "X63n1244_007:0474c09": "余準律正訛恒以白半月。十四日先懺悔。十五日正布薩。黑半月。二十九先懺悔。三十日正布薩。若逢月小。則",
    "X63n1244_007:0474c10": "以二十八日先懺悔。二十九日正布薩。為定例)。",
    "X63n1244_007:0474c11": "三。如教遵古者(若比丘住處。違制而棲者。則布薩誦戒。諸凡作辦之事。咸無成濟之功。反",
    "X63n1244_007:0474c12": "招越法之罪。以所依既非。而能依亦非矣。故四分律云。若作羯磨。必先結界。其僧祇。五分。十誦。根本等。雖五部",
    "X63n1244_007:0474c13": "各尚其宗。至於羯磨一法。莫不皆依結界為之首務。然界有二。一。作法界。以集眾立標。唱相。問和。秉白。忍可。先",
    "X63n1244_007:0474c14": "結受戒場。次結大界畔。後準大界標相。而結不失衣界也。二。自然界有四。一。聚落。二。蘭若。三道行。四。水處。此四",
    "X63n1244_007:0474c15": "各有自然勢分所及為限。不用標相白忍而成也。其比丘尼僧所依之界。亦準如上。若夫菩薩比丘等結界亦",
    "X63n1244_007:0474c16": "如上。按地持經云。菩薩比丘僧。不結界者。則輕慢佛言。若不護僧制。且凡所作辨。皆不成矣。何也。以不結戒場。",
    "X63n1244_007:0474c17": "則十師白四。無有受戒公所故。不結大界。則布薩誦戒。不能和僧說欲故。不結衣界。則人依不攝。如鳥無其羽",
    "X63n1244_007:0474c18": "翅故。由是故知菩薩比丘僧等。凡所住集之處。以例比丘僧法。二白羯磨結界也。其三小眾。隨屬二大僧界內)。",
    "X63n1244_007:0474c19": "四。稱德量人者(黑白布薩。為明作法之定期。僧集誦戒。須擇堪能之模範。若德臘雙兼。學",
    "X63n1244_007:0474c20": "滿五夏誌識不昧。辯决眾疑者。聽僧中白二羯磨差之。是故凡司兩乘戒法者。必須熟研四分。梵網。其兩乘選",
    "X63n1244_007:0474c21": "差。既諳如是。又于中通局成善。各有不同。局則小乘七眾。偶緣共集。誦本所受戒者。若在比丘僧界內。即差請",
    "X63n1244_007:0474c22": "一能誦比丘誦之。其比丘尼。乃至優婆夷。悉無誦聽之分。若在比丘尼僧界內。即差請一能誦比丘尼誦之。其",
    "X63n1244_007:0474c23": "比丘乃至優婆夷等。悉無誦聽之分。故曰局也。通則大乘七眾。偶緣共集誦梵網者。不論何界。須請菩薩比丘",
    "X63n1244_007:0474c24": "眾中一人誦之。若無比丘。唯次六眾者。即請菩薩比丘尼眾中。一人誦之。乃至若無上六眾。唯是菩薩優婆夷",
    "X63n1244_007:0475a01": "者。即請彼中一人誦之。以其大乘七眾。皆許誦聽。故曰通也)。",
    "X63n1244_007:0475a02": "五。淨堂和眾者(按律中令布薩日。掃洒敷座。備燈火。水器。舍羅。為上座者。當教年少比丘。",
    "X63n1244_007:0475a03": "而年少者。依教如法作辨。若上不教。下不辦。皆犯越毗尼罪。其所敷座有二種。一是高座。為誦者登。一是下座。",
    "X63n1244_007:0475a04": "為聽者設。其高座當以香花莊嚴法席。燈火須防夜暗。水器有二。一。洗足。一。淨手。舍羅云籌。乃記數之軌。知僧",
    "X63n1244_007:0475a05": "數而受襯食也)。",
    "X63n1244_007:0475a06": "六。敬法謙人者(雖大小同住誦菩薩戒時。依大乘戒次。若誦比丘戒時。仍依僧臘序之。釋",
    "X63n1244_007:0475a07": "籤云。菩薩在小乘眾。還依小乘戒次而坐。在大乘眾則依大乘戒次而坐也。又其人先受比丘戒。後受菩薩戒",
    "X63n1244_007:0475a08": "者。即用比丘戒臘。若先受菩薩戒。後受比丘戒者。於大乘中。依先菩薩戒次。於小乘中。依後比丘戒次。其比丘",
    "X63n1244_007:0475a09": "尼。亦復如是。其三小眾。則有二種。小乘論生年。大乘論戒次。在家二眾。亦復如是。若七眾菩薩。一界共集者。先",
    "X63n1244_007:0475a10": "菩薩比丘。次比丘尼。次式义。次沙彌。次沙彌尼。次優婆塞。次優婆夷。其戒序尊[(白-日+田)/廾]之禮如是。然堂規出入之儀。",
    "X63n1244_007:0475a11": "已詳前說)。",
    "X63n1244_007:0475a12": "七。集同揀異者(約有五種。一者世諦俗人誤入伽藍。若遇布薩宜將禮却。二者。淨信士女。",
    "X63n1244_007:0475a13": "如界內演經豎義。當誘之聞而思脩。若僧中誦戒羯磨。必訓之遠為自避。三者出家小眾。雖云剃染。猶未近圓",
    "X63n1244_007:0475a14": "是以凡作羯磨。宜遣之見不聞處。不得盜聽。四者犯戒比丘。不得聽誦。必俟悔已清淨。方可忍也。五者尼稱亞",
    "X63n1244_007:0475a15": "僧。而布薩之堂則與比丘僧異。所以半月往請教誡。正是比丘布薩之晨次期復問可否。始是尼眾誦戒之日。",
    "X63n1244_007:0475a16": "律云。比丘十五日布薩比丘尼十六日布薩是也)。",
    "X63n1244_007:0475a17": "八。奉法請教者(按律自佛成道後。十四年間。姨母等五百釋女求度佛令阿難。傳宣八敬。",
    "X63n1244_007:0475a18": "度尼已。咸令比丘尼。半月布薩日。應往比丘僧中。求請教誡。復問可否。而比丘僧於誦戒時。應問誰遣尼來請",
    "X63n1244_007:0475a19": "教誡。若有。則如法差之。詳後自見。若能依教奉行者。正法還得住世千年)。",
    "X63n1244_007:0475a20": "九。界成法應者(以界為事法所託之地。僧乃能秉法事之人。小乘所宗。曇無德部約有一",
    "X63n1244_007:0475a21": "百八十四種羯磨法。攝盡一切時非時事。若夫大乘比丘僧。其半月布薩之儀。亦同小乘其所異者。大乘尼等",
    "X63n1244_007:0475a22": "七眾。皆可同聽梵網也。苟厭其繁瑣遂置小乘法而不學者。則終非佛子。實是癡人。地藏十輪經云。癡慢號大",
    "X63n1244_007:0475a23": "乘。無有智慧力。尚迷二乘法。況能解大乘。是則菩薩僧。未有不遵比丘僧法者也。其正誦戒。有四種別一。惟大",
    "X63n1244_007:0475a24": "兼小。二。惟小兼大。三。惟小無大。四。惟大無小。今約當機。且置前三。第四惟大無小者。若一界中咸是菩薩比丘",
    "X63n1244_007:0475b01": "僧共住。逢布薩日。先集布薩堂。誦比丘戒。次於佛殿內誦菩薩戒。設遇難緣。去界尚遠。則先略誦比丘戒。次廣。",
    "X63n1244_007:0475b02": "誦菩薩戒。若難垂近。兩乘俱略。若難逼近。即略誦亦不得者。當云。諸大德。今十五日布薩。各正身口意。莫放逸。",
    "X63n1244_007:0475b03": "如是說已。各隨意去。此為難緣尚爾然絕未聞受戒而不誦戒。得名菩薩比丘者也。梵網經云。若受菩薩戒。不",
    "X63n1244_007:0475b04": "誦此戒者。非菩薩。非佛種子。蓋住持僧寶。非比丘毗尼。則不能紹隆佛種。逾菩薩。木义則不獲矣)。",
    "X63n1244_007:0475b05": "十。大儀小例者(欲持淨戒。須精其十支無染從此三聚始圓。故薩婆多論云。若受五戒犯",
    "X63n1244_007:0475b06": "已。不得更受五戒十戒。若犯十戒者。不得更受具足戒。是故沙彌雖遇布薩之期。實無誦戒之法。至於省察持",
    "X63n1244_007:0475b07": "犯。誡勉脩行。半月一集。允為當也。是以準義。凡遇布薩之前懺悔。應先召入沙彌。逐一審過僧集誦戒之時。亦",
    "X63n1244_007:0475b08": "召沙彌入堂禮僧。及遣出已。然後起集白誦。使彼小眾亦例大僧半月一集。警策進修。而令憶所持之戒也)。",
    "X63n1244_007:0475b09": "○(以上綱目十節竟。以下布薩正範)。",
    "X63n1244_007:0475b10": "證義曰。毗尼要務。半月布薩。是為總持。善見律言",
    "X63n1244_007:0475b11": "云何得知正法久住。布薩法不壞是。此布薩法。律",
    "X63n1244_007:0475b12": "藏世希。難以搆得。今杭州昭慶經房。有沙彌律儀",
    "X63n1244_007:0475b13": "述義兩冊。毗尼切要香乳記兩冊羯磨儀式兩冊",
    "X63n1244_007:0475b14": "梵網初津四冊。又江南華山有布薩綱目黑白正",
    "X63n1244_007:0475b15": "範。共二卷。又有大乘元義十二門等律。並宜請閱。",
    "X63n1244_007:0475b16": "略明懺悔羯磨法第二",
    "X63n1244_007:0475b17": "(若一界內。惟比丘共住者。遇白半月。於十四日先懺悔。黑半月。於二十九日先懺悔。逢黑半月小。於二十",
    "X63n1244_007:0475b18": "八日先懺悔。應差一二年少比丘。詣羯磨堂敷座燃燈。於正座後。傍設一桌。一書記候錄人事。恐名同事",
    "X63n1244_007:0475b19": "異。以便詳察。至開晚靜時。鳴椎集眾。一首領執香。請堪能羯磨一清淨上座為眾懺悔。至堂陞座。眾禮三",
    "X63n1244_007:0475b20": "拜。起立一傍。若有五戒。十戒沙彌依住者。維那呼云。　諸沙彌進堂。向上排班。頂禮大僧三拜。長跪。合掌)。",
    "X63n1244_007:0475b21": "上座鳴尺云。",
    "X63n1244_007:0475b22": "諸沙彌。汝等既捨五欲親緣。受持十支禁戒。為佛弟",
    "X63n1244_007:0475b23": "子。號曰息慈。理宜嚴護身口業道過非。精學隨律威",
    "X63n1244_007:0475b24": "儀教法。戒體若淨。眾善方生。少有染污。至道難入。今",
    "X63n1244_007:0475c01": "乃(黑白)半月布薩之前。僧集會懺悔之際。汝等各於本",
    "X63n1244_007:0475c02": "所受持戒品。應當諦審忖思。從前半月以來。至今半",
    "X63n1244_007:0475c03": "月中間。若有犯者。向我一一說露。以便依律作法。浣",
    "X63n1244_007:0475c04": "染成淨。若有犯而不言者。則自欺增罪。非釋種子。(鳴尺",
    "X63n1244_007:0475c05": "一下問云)諸沙彌。第一不殺生戒有犯否(無則答無。有則答有。下九戒。皆",
    "X63n1244_007:0475c06": "如是問答)。(△五戒。十戒。見前剃度正範內)。",
    "X63n1244_007:0475c07": "(一一直言答竟。座上師稱量人事及法。若有犯前四性業者。依律作不現前。白四羯磨法。以滅擯之。彼非",
    "X63n1244_007:0475c08": "釋子。非沙彌。不得共清淨沙彌同事。亦不得依附比丘僧住。若作而不成者。與應懺突吉羅。作對首羯磨",
    "X63n1244_007:0475c09": "法悔除。若遭命難事緣者。律有明訓。若犯後六遮菜者。有心則輕慢佛語。與應懺突吉羅。作對首羯磨法",
    "X63n1244_007:0475c10": "悔除。無心悞犯。則不善持守。與責心突吉羅。作心念羯磨法悔除。若犯二百五十隨律威儀戒者。須審犯",
    "X63n1244_007:0475c11": "緣。仍分故悞而懺除之。若無犯者當默然。　一一作法畢。　維那呼云。諸沙彌等。一齊三禮。次第出堂。聽",
    "X63n1244_007:0475c12": "揵椎聲。同眾上殿禮佛。　然此法範。預列於此。有沙彌則用。若無五戒十戒。唯集比丘懺悔)。",
    "X63n1244_007:0475c13": "座上鳴尺問云。",
    "X63n1244_007:0475c14": "僧集否。(維那答已集)和合否。(答和合)未受具戒者。出否。(答已出)。",
    "X63n1244_007:0475c15": "僧今和合。何所作為。(答)。懺悔羯磨(此集問。與常所行事。作法無異",
    "X63n1244_007:0475c16": "但不問說欲也。律制發露。必須自言。若不自言。不應治罰。是以不問與欲為異)。",
    "X63n1244_007:0475c17": "諸大德。今是(黑白)半月未布薩之先。我等和集一處。人",
    "X63n1244_007:0475c18": "各撫臆。自忖三思。從前半月誦戒以來。乃至於今十",
    "X63n1244_007:0475c19": "四日中。(若黑月小。改云十三日中)若有千犯佛制。污染戒身者。當",
    "X63n1244_007:0475c20": "生慚愧。速求清淨。向我直言發露。切勿覆隱。故未曾",
    "X63n1244_007:0475c21": "有經云。前心作惡。如雲覆日。後心起善。如炬消暗。是",
    "X63n1244_007:0475c22": "知淨染由心。懺悔憑律。若不能生深信之心。具大怖",
    "X63n1244_007:0475c23": "之念。縱佛在世。亦難懺除。汝諸大德。願淨五篇。成就",
    "X63n1244_007:0475c24": "五分法身。冀嚴三聚。不繫三界生死者。有犯則出眾",
    "X63n1244_007:0476a01": "說過。無犯則默然清淨。(鳴尺一下。問云)今問諸大德。現前有",
    "X63n1244_007:0476a02": "犯者否(戒相名目。見三壇傳戒正範等書。凡有犯者。次第出班。向上三拜。長跪。合掌。說所犯事。而",
    "X63n1244_007:0476a03": "座上師。詳究因心。及所犯事緣。書記一一錄明)。",
    "X63n1244_007:0476a04": "(維那白云。大眾普禮三拜。舉懺悔功德殊勝行云云。大眾同和。禮拜回向竟。師同維那書記將犯者引至",
    "X63n1244_007:0476a05": "方丈。羯磨師先禮住持一拜。維那書記同一拜。呈上所犯人名及事。住持看明。維那呼發露者。作禮三拜。",
    "X63n1244_007:0476a06": "長跪。合掌。住持再問羯磨師已。依律輕重制斷。如教令悔已。更令犯者。隨自意加持念誦。仗佛慈悲力。羯",
    "X63n1244_007:0476a07": "磨懺悔力。俾罪障冰消。善法日茂。如是教之已。禮辭而退。其無犯者。聞揵椎。一齊上佛殿。禮本師釋迦牟",
    "X63n1244_007:0476a08": "尼佛。若有倍加精猛者。隨各方便。通宵禮誦而為善。不厭其繁。則愈佳矣)。",
    "X63n1244_007:0476a09": "(若作法界中。皆菩薩比丘僧居者。於斯半月布薩之先懺悔。準義分二。一者。雖半月恒集。菩薩僧懺悔。仍",
    "X63n1244_007:0476a10": "依比丘僧法。羯磨寧有身戒不淨。而云心戒清白者耶。非謂棄大就小。而菩薩善護僧制故。　二者果是",
    "X63n1244_007:0476a11": "大機淨戒。偶爾習種突發。而於熟境難禁。設有犯者。方遵梵網地持二經。作大乘懺悔。　如大乘十二門",
    "X63n1244_007:0476a12": "分別中所明。此不繁引)。",
    "X63n1244_007:0476a13": "先明僧法羯磨誦戒第三",
    "X63n1244_007:0476a14": "(若作法界。黑白半月。正布薩日。四人以上僧。乃至百千人僧共住者。恐臨時難聚。律制先白集已。後便往",
    "X63n1244_007:0476a15": "會。一上座於大食小食上白云)。",
    "X63n1244_007:0476a16": "大德僧聽。今(黑白)月十五日(黑月小十四日)布薩。白眾僧集某",
    "X63n1244_007:0476a17": "處誦戒　(一說。即止。而為上座者。應差二三年少比丘。至布薩堂。掃洒敷座。設供香燈。辦",
    "X63n1244_007:0476a18": "舍羅。安水器。時至。鳴楗椎集眾。凡聞聲者。來則速來。不來與欲。斯謂一界法食。皆同六和。不聽別眾故。其",
    "X63n1244_007:0476a19": "與欲法。實有三寶。及病因緣等事所覊。不能親至僧中者。應詣一清淨堪能受欲比丘所。作禮三拜。長跪",
    "X63n1244_007:0476a20": "合掌。如是白云)。",
    "X63n1244_007:0476a21": "大德一心念。我某甲比丘。如法僧事。與欲清淨。",
    "X63n1244_007:0476a22": "(一說即止。一拜起去。若與欲者是上座。受欲者是下座。一拜起立。作如是白。白已。一拜而去。僧祇律云。不",
    "X63n1244_007:0476a23": "應趣爾與人欲。應與堪能持欲至僧中說者。行事鈔云。凡作僧法。必須身心俱集方成和合。設有緣。不開",
    "X63n1244_007:0476a24": "心集。則機教不投。何以濟㧞。故須傳心口。以應僧前事。方能彼此具辦。緣此故開與欲。唯結界。及滅諍羯",
    "X63n1244_007:0476b01": "磨。不聽與欲。餘一切羯磨。皆聽與欲　於垂誦戒時。鳴椎三下。大眾整儀。普集布薩堂。各依戒次序坐。為",
    "X63n1244_007:0476b02": "首領者執香。請一清淨具德臘上座誦戒。入堂陞座已。其迎請者。作禮三拜。却就本位。律云。僧集已。比座",
    "X63n1244_007:0476b03": "比丘。共相檢校。知來者不來者。若有沙彌。　維那呼云。　諸沙彌等。次第進堂。向上排班。聞磬聲禮大僧",
    "X63n1244_007:0476b04": "三拜。長跪。合掌)　座上鳴尺教誡云。",
    "X63n1244_007:0476b05": "諸沙彌等諦聽。人身難得。戒法難逢。時光易過。道業",
    "X63n1244_007:0476b06": "難成。汝等各淨身口意。勤學經律論。慎勿放逸。(沙彌答云)。",
    "X63n1244_007:0476b07": "如教奉行　(維那呼云。　諸沙彌等。一拜而起。次序出堂。沙彌出已。大眾各揭開四分戒本。",
    "X63n1244_007:0476b08": "維那舉。大眾同和云)。",
    "X63n1244_007:0476b09": "南無本師釋迦牟尼佛(三稱。即舉開律偈云)。",
    "X63n1244_007:0476b10": "別解脫經難得聞　經於無量俱胝劫　讀誦受",
    "X63n1244_007:0476b11": "持亦如是　如說行者更難遇　(座上鳴尺問云)。",
    "X63n1244_007:0476b12": "僧集否。(答已集)和合否。(答和合)未受具戒者出否。(答已出)不",
    "X63n1244_007:0476b13": "來諸比丘說欲及清淨。(若無答無。若有說欲及清淨者。彼受欲比丘應云。有。",
    "X63n1244_007:0476b14": "即離本位。至座前。向上一拜。長跪合掌。作如是說)　　大德僧聽。某甲比丘。",
    "X63n1244_007:0476b15": "我受彼欲清淨。彼如法僧事。與欲清淨。(一說。座上應云)善。",
    "X63n1244_007:0476b16": "(說欲比丘。一拜起已。復歸本位。坐聽誦戒。　若能憶姓種名相者。隨意許受多少人欲。若不能記者。但云。",
    "X63n1244_007:0476b17": "眾多比丘。與欲清淨。　若持欲比丘。自有事起。不及詣僧中。聽轉與餘比丘欲。應至一清淨比丘前。具儀",
    "X63n1244_007:0476b18": "說云。　大德一心念。我某甲比丘與眾多比丘受欲清淨。彼及我身。如法僧事。與欲清淨。一說。其受轉欲",
    "X63n1244_007:0476b19": "者。至僧中。亦如上說)。",
    "X63n1244_007:0476b20": "誰遣比丘尼來請教誡(若無。答云。此處無尼來請教誡。若有者。彼受囑授比丘。從",
    "X63n1244_007:0476b21": "本位起。至座前。向上一拜。長跪。合掌。而為尼眾傳請云。　大德僧聽某處比丘尼僧和合。僧差比丘尼某",
    "X63n1244_007:0476b22": "甲。半月頂禮比丘僧足。求請教尼人。如是三白。一拜。起已。至第一上座前。請云。大德慈濟。能教授比丘尼",
    "X63n1244_007:0476b23": "否。若此上座能教者。答能。若不能教者。答不能。自二十夏以上。一一俱問。若皆無能者。還至第一上座前。",
    "X63n1244_007:0476b24": "一拜。跪白云。我比丘某甲。遍問僧中。無有堪能教誡比丘尼者。而上座。即應說略教誡法。告彼受囑比丘",
    "X63n1244_007:0476c01": "云。　大德。此眾既無堪教尼師。明日尼來請可否時。應報彼言。昨夜為尼僧中遍請。無有堪能教誡尼者。",
    "X63n1244_007:0476c02": "雖然。上座有語。告諸比丘尼眾。精勤行道。謹慎莫放逸。其受囑比丘答云。爾。一拜歸位。蓋律制具德。方許",
    "X63n1244_007:0476c03": "教尼也。今但取座上問請。以明當時軌則。其尼僧差使。白二羯磨往請等法。廣詳四分律藏第二分中。茲",
    "X63n1244_007:0476c04": "不全錄)。",
    "X63n1244_007:0476c05": "僧今和合。何所作為(答曰。誦戒羯磨　誦戒者先單白和僧。作如是白云)。",
    "X63n1244_007:0476c06": "大德僧聽。今僧(黑白)月十五日。(黑月小十四日)布薩誦戒。若僧",
    "X63n1244_007:0476c07": "時到。僧忍。聽和合誦戒。白如是。(鳴尺一下)　諸大德。春分。",
    "X63n1244_007:0476c08": "三月日為一時。半月日已過。(正月十五日誦戒為半月日已過。正月盡誦。為",
    "X63n1244_007:0476c09": "一月日已過。二月十五日誦。為一月半日已過。二月盡誦。為兩月日已過。三月十五日誦。為兩月半日已",
    "X63n1244_007:0476c10": "過。三月盡誦。為三月日已過。其餘夏秋冬三時。準此改之)　少一夜。餘有一夜。",
    "X63n1244_007:0476c11": "二月半在(少一夜者。逢其月小誦戒。無三十日。在二十九日誦者。可言少一夜。若遇月大。在三",
    "X63n1244_007:0476c12": "十日誦者。此句不必言矣。　餘有一夜者。若於白晝誦戒。本日之夜。還在未盡。可言餘有一夜。若有因緣。",
    "X63n1244_007:0476c13": "白晝不誦。於初夜分誦。應改云。餘有半夜。若初夜分不誦。於中夜分亥時誦者。此句亦不必言。以布薩本",
    "X63n1244_007:0476c14": "日夜分已盡。故律制不得後夜布薩也　言二月半在者。是應上文正月十五日誦戒。春分既過半月。唯",
    "X63n1244_007:0476c15": "存兩月半在。若正月盡誦。應云二月在。二月十五日誦。應云一月在。二月盡誦。一月在。三月十五日誦。",
    "X63n1244_007:0476c16": "半月在。三月盡誦。此句全不用。其夏秋冬。例此可知)。",
    "X63n1244_007:0476c17": "老死至近。佛法欲滅。諸大德。為得道故。一心勤求精",
    "X63n1244_007:0476c18": "進。所以者何。諸佛一心。勤求精進故。得阿耨多羅三",
    "X63n1244_007:0476c19": "藐三菩提。何況餘善法。各趣強徤時。努力勤脩善。如",
    "X63n1244_007:0476c20": "何不求道。安可須待老。欲何樂乎。是日已過。命亦隨",
    "X63n1244_007:0476c21": "減。如少水魚。期有何樂。",
    "X63n1244_007:0476c22": "(座上如是從戒經序。四波羅夷。乃至卷終。一一朗誦。令聽眾領解。回向下座。　維那舉偈。眾同和云)。",
    "X63n1244_007:0476c23": "誦戒功德殊勝行云云(其先迎請者。起座。作禮三拜。送師歸寮已。大眾各各安詳",
    "X63n1244_007:0476c24": "出堂。原受差敷座辦具者。一一收拾。勿得遺失。若有請教誡僧。堪能教授者。誦戒已竟。眾未起座。即白二",
    "X63n1244_007:0477a01": "羯磨差使。如常問和說欲。善羯磨者。作如是白大德僧聽。若僧時到。僧忍。聽僧差某甲比丘。教誡比",
    "X63n1244_007:0477a02": "丘尼。白如是　大德僧聽。僧差某甲比丘。教誡比丘尼。誰諸長老忍。僧差某甲教誡比丘尼者默然。誰不",
    "X63n1244_007:0477a03": "忍者說。僧已忍。差比丘某甲教誡比丘尼竟。僧忍。默然故。是事如是持)。",
    "X63n1244_007:0477a04": "復明僧法略誦戒第四",
    "X63n1244_007:0477a05": "(律中佛言。若有王。賊。水。火。病。人。非人等難。及餘緣者。若床座小。露濕。天雨。布薩夜分將盡。或鬪諍說法等",
    "X63n1244_007:0477a06": "久。聽略誦戒。其誦者。善知時宜。稱量難緣。今依毗尼母論云。若誦戒序竟問清淨訖。應告眾云)。",
    "X63n1244_007:0477a07": "諸大德是。",
    "X63n1244_007:0477a08": "四波羅夷",
    "X63n1244_007:0477a09": "十三僧伽婆尸沙",
    "X63n1244_007:0477a10": "二不定",
    "X63n1244_007:0477a11": "三十尼薩耆波逸提",
    "X63n1244_007:0477a12": "九十波逸提",
    "X63n1244_007:0477a13": "四波羅提提舍尼",
    "X63n1244_007:0477a14": "一百眾學(即應當學)",
    "X63n1244_007:0477a15": "七滅諍",
    "X63n1244_007:0477a16": "法。僧常聞。半月半月說戒經中來。今問諸大德。是中清淨否(三問)。諸大德。是中清淨默然故。是事如是持。",
    "X63n1244_007:0477a17": "(已上依文。告略問淨之法。若是難事因緣卒至。不能略誦至七滅諍者。應隨告至處云)。",
    "X63n1244_007:0477a18": "諸大德。已誦至(某)處。餘者僧常聞(各隨意去)。",
    "X63n1244_007:0477a19": "(若遇難緣不違。將逼近誦戒時。其戒序亦不能誦者。當準摩訶僧祇律云)。",
    "X63n1244_007:0477a20": "諸大德。今(黑　白)月(十五　十五)日布薩。各正身語意。莫放逸。",
    "X63n1244_007:0477a21": "(一說即止。各隨意去　然斯略誦。乃布薩之切要。成善之奇方。若於初受具戒。不熟背四分戒本者。縱使",
    "X63n1244_007:0477a22": "全誦。領解且難。况但提綱。而能諦了。是故受後當學。學已須行。若作應事一期之會。終無二利之益。今此",
    "X63n1244_007:0477a23": "三略明制。我佛方便時機。而為僧者。孰謂事緣無暇。以廢布薩也)。",
    "X63n1244_007:0477a24": "次明對首法羯磨誦戒第五",
    "X63n1244_007:0477a25": "(律制一比丘住處。於布薩日。應淨潔堂中。敷座辦具。若客比丘來。若四人。四人以上。準前作僧法羯磨誦",
    "X63n1244_007:0477a26": "戒。若但三人。不得受欲。先以一比丘具儀。向餘二比丘三拜。長跪合掌云)。",
    "X63n1244_007:0477b01": "二大德。憶念。今僧十五日誦戒。我某甲清淨(三說)。",
    "X63n1244_007:0477b02": "(餘二比丘亦如是。展轉對首三說。若二比丘共住。亦準斯法。若中有犯者。應向清淨者。發露懺悔已。文中",
    "X63n1244_007:0477b03": "方加清淨二字。若有罪不發露者。不應加清淨之句)。",
    "X63n1244_007:0477b04": "後明心念法羯磨誦戒第六",
    "X63n1244_007:0477b05": "(律云。若一比丘。於布薩日。如前洒掃辦具待。若無來者。自具威儀。作如是言)。",
    "X63n1244_007:0477b06": "今僧十五日誦戒。我某甲清淨(三說如前。加法可知)。",
    "X63n1244_007:0477b07": "比丘律顯是明非第七",
    "X63n1244_007:0477b08": "(律明比丘所行。一百八十四羯磨法。於法法之中。各具七非。以非則違制。名曰緣壞。作法不成。是則如制。",
    "X63n1244_007:0477b09": "名曰緣成。作法有濟。所謂稱量人。及法。事。須應為當為。可爾。今就布薩羯磨一法之中。略明從是揀非。俾",
    "X63n1244_007:0477b10": "之生善遮惡也)第一人非。(謂一界共住。聞椎集眾。應來者不來。應與欲不與欲來。不揀人眾。將",
    "X63n1244_007:0477b11": "尼滿數。或誦聽有犯集白問和。或三人高座。同誦作梵。或各己房中。別眾私誦等。名之緣壞。布薩不成。反",
    "X63n1244_007:0477b12": "此緣成。誦戒有益)第二法非。(謂四人僧。先白集。後和。誦過四人不白集。唯和誦。或以三人。受",
    "X63n1244_007:0477b13": "第四人欲。及僧雖眾多。說欲過半。不同集和。戒次顛倒。文句脫落。言音不解。無緣在開。隨情告略等。名曰",
    "X63n1244_007:0477b14": "緣壞。布薩不成。反此緣成。誦戒如法)第三事非。(謂眾僧同居。不結法界。或先結大界。後結戒場。",
    "X63n1244_007:0477b15": "若地等伽藍。唱結衣界。乃至小界。立標永存。大界不立標相。雖界如法。誦戒缺具等。名曰緣壞。布薩不成。",
    "X63n1244_007:0477b16": "反此緣成。誦戒有託)第四人法非。(謂事合律制。人法兩乖。例前自曉。故不再陳)第",
    "X63n1244_007:0477b17": "五事法非。(謂人和應緣。事法俱壞。取上證斯。布薩不成)第六人事非。(謂法",
    "X63n1244_007:0477b18": "無干過。人事又違。如先所定。終無善益)第七人法事非(謂三俱犯制。一無所成。縱",
    "X63n1244_007:0477b19": "集布薩。空勞無功)。△(對首布薩。亦顯七非。若有僧不集。故意別秉。名人非。二人及三。廣誦告略。名法",
    "X63n1244_007:0477b20": "非。三人及二。別結小界。名事非。其第四人法非。第五事法非。第六人事非。第七人法事非。取前三非。合後",
    "X63n1244_007:0477b21": "四壞。反此緣成。布薩如律)。○(心念布薩仍具七非。若眾多人。各各別秉。是為人非。自問和集廣略",
    "X63n1244_007:0477b22": "獨誦。是為法非。在佛像前。作斯心念。是為事非。其四。五。六。七之非。合取成壞。對揀可知)。",
    "X63n1244_007:0477b23": "正明菩薩僧法羯磨誦戒第八",
    "X63n1244_007:0477b24": "(若一界內。大小同居者。其菩薩比邱僧。先與比邱僧等。同集布薩堂。如前僧法。誦四分戒本竟。回向下座",
    "X63n1244_007:0477c01": "各散。復於異時。在佛殿中敷座。辦具。集大乘眾。誦梵網經布薩。　若無比邱眾。惟是菩薩眾者。亦先集菩",
    "X63n1244_007:0477c02": "薩比邱僧詣布薩堂。誦四分戒。然後再集菩薩眾。於佛殿誦大乘戒。設遇開緣。則先略誦四分戒本。次廣",
    "X63n1244_007:0477c03": "誦梵網經。若難事卒至。不能兩時集眾。二部各誦者。即於佛殿。先集小略誦四分。後集大略誦梵網。然雖",
    "X63n1244_007:0477c04": "在佛殿誦比邱戒。乃方便開除。豈謂恒軌也　其無難緣。廣誦大乘戒者。一菩薩比邱上座。於大食小食",
    "X63n1244_007:0477c05": "上。先白集眾云)。",
    "X63n1244_007:0477c06": "大德菩薩僧聽。今(黑　白)月(十五　十五)日布薩。白菩薩眾。集某",
    "X63n1244_007:0477c07": "佛殿誦菩薩戒(一說　如是白已。即差菩薩沙彌。或年少菩薩比邱亦可。徃誦戒殿中。莊",
    "X63n1244_007:0477c08": "嚴敷座。備以香。燈。水器。舍羅已。於正誦之時。大乘小眾。鳴椎已下。聚大乘眾。其菩薩比邱等。先整儀入殿。",
    "X63n1244_007:0477c09": "序臘就位畢。一首領執香請一菩薩比邱具德學者。誦戒。彼臨座。禮佛就位已。迎請者。作禮三拜。各歸本",
    "X63n1244_007:0477c10": "座。維那舉眾同和云)。",
    "X63n1244_007:0477c11": "南無千華臺上盧舍那佛(三稱。即舉開經偈云)　無上甚深微",
    "X63n1244_007:0477c12": "　妙法云云(倡畢)　座上鳴尺問云。",
    "X63n1244_007:0477c13": "菩薩比邱僧集否。(維那答已集)和合否。(答和合)未受菩薩戒",
    "X63n1244_007:0477c14": "者出否。(答已出)不來諸菩薩說欲及清淨(無則答無。有則同前說欲",
    "X63n1244_007:0477c15": "法。但改比邱。為菩薩比邱耳。此中不必問尼請教誡。設逢有比邱尼者。若未受菩薩戒。理宜先揀去之。若",
    "X63n1244_007:0477c16": "已受菩薩戒比邱尼。仍攝所集菩薩僧中。若菩薩比邱尼。住近比邱僧界及逢菩薩僧。集誦比邱戒時。半",
    "X63n1244_007:0477c17": "月不往請教誡者。則犯三過。一。是輕慢佛語。故違八敬。犯波逸提罪。二。若病。及餘緣。不往禮僧。犯越毗尼",
    "X63n1244_007:0477c18": "罪。三。則隨情廢小。不護僧制。犯輕垢罪。須知菩薩比丘尼。在小則當問。當請。在大則不問不請也)。",
    "X63n1244_007:0477c19": "僧今和合。何所作為(答誦菩薩戒羯磨。　誦者先單白和僧。作如是白)。",
    "X63n1244_007:0477c20": "大德僧聽。今僧(黑　白)月(十五　十五)日布薩。若僧時到。僧忍。聽",
    "X63n1244_007:0477c21": "和合誦戒。白如是　　(單白已。維那呼云。諸已受菩薩戒沙彌等進。聞磬聲。作禮三拜",
    "X63n1244_007:0477c22": "各就本戒次序位而坐)　座上鳴尺云。",
    "X63n1244_007:0477c23": "諸佛子等。合掌至心聽。我今欲說諸佛大戒序。眾集。",
    "X63n1244_007:0477c24": "默然聽。自知有罪當懺悔。懺悔則安樂。不懺悔罪益",
    "X63n1244_007:0478a01": "深。無罪者默然。默然故。當知眾清淨。諸大德諦聽。佛",
    "X63n1244_007:0478a02": "滅度後。於像法中。應當尊敬波羅提木叉。波羅提木",
    "X63n1244_007:0478a03": "叉者。即是此戒。持此戒者。如暗遇明。如貧得寶。如病",
    "X63n1244_007:0478a04": "者得瘥。如囚繫出獄。如遠行者得歸。當知此戒。則是",
    "X63n1244_007:0478a05": "眾等大師。若佛住世。無異此也。怖心難生。善心難發。",
    "X63n1244_007:0478a06": "故經云。勿輕小罪。以為無殃。水滴雖微。漸盈大器。剎",
    "X63n1244_007:0478a07": "那造罪。殃墮無間。一失人身。萬劫不復。壯色不停。猶",
    "X63n1244_007:0478a08": "如奔馬。人命無常。過於山水。今日雖存。明亦難保。眾",
    "X63n1244_007:0478a09": "等各各一心。勤脩精進。慎勿懈怠嬾墮。睡眠縱意。夜",
    "X63n1244_007:0478a10": "即攝心。存念三寶。莫以空過。徒設疲勞。後生深悔。眾",
    "X63n1244_007:0478a11": "等各各一心。謹依此戒。如法脩行。應當學。",
    "X63n1244_007:0478a12": "歸命盧舍那。十方金剛佛。亦禮前論主。當覺慈氏尊。",
    "X63n1244_007:0478a13": "今說三聚戒。菩薩咸共聽。戒如大明燈。能消長夜暗。",
    "X63n1244_007:0478a14": "戒如珍寶鏡。照法盡無遺。戒如摩尼珠。雨物濟貧窮。",
    "X63n1244_007:0478a15": "離世速成佛。唯此法為最。是故諸菩薩。應常勤護持。",
    "X63n1244_007:0478a16": "(其座上。如法朗誦梵網經下卷。從始至終已。回向下座已。維那同眾舉讚畢。結末云)。",
    "X63n1244_007:0478a17": "南無千華臺上盧舍那佛(三稱。復舉回向偈云)　誦戒功德殊",
    "X63n1244_007:0478a18": "勝行云云(偈畢。原迎請者。起位出眾。向上三拜。分班兩立。誦者下座。禮佛三拜。送歸本寮。",
    "X63n1244_007:0478a19": "餘諸聽眾。序班禮佛三拜。各各安詳次第。從東西兩門頰出。其初敷設者仍須收拾座器。不得有失僧物。",
    "X63n1244_007:0478a20": "在後而去)。",
    "X63n1244_007:0478a21": "菩薩律顯是明非第九",
    "X63n1244_007:0478a22": "(其大乘七非。更須酌量。苟無所犯。方成應法)第一人非。(謂不揀未受菩薩比丘眾而驅。",
    "X63n1244_007:0478a23": "已稟菩薩戒沙彌等。當集不集應與欲不與。戒次不分尊[(白-日+田)/廾]。坐位猶如兵奴。容俗參入。許小在中等。名曰",
    "X63n1244_007:0478a24": "緣壞。布薩難成若反斯者。是為如律。誦戒有功)第二法非。(謂不問集和。詢請教誡同菩薩式义",
    "X63n1244_007:0478b01": "摩那。菩薩沙彌沙彌尼。菩薩優婆塞。優婆夷輩。單白羯磨和僧。或誦聽不解。文句顛倒。或三人登座。和唱",
    "X63n1244_007:0478b02": "美音。一期無緣。略誦任意。或普同跪讀經文。廢絕座誦制範。及作對首心念。三單更互。倒同小等。各曰緣",
    "X63n1244_007:0478b03": "壞。誦戒難濟。若反斯者是為應法。布薩乃成)第三事非。(謂地未作法。界無所依。或防學難緣。",
    "X63n1244_007:0478b04": "雖結小界。立標唱相。結而不解等。名曰緣壞。布薩不淨。若反斯者。是為護制。誦戒善能)第四",
    "X63n1244_007:0478b05": "人法非。(謂事界善護。人法皆違。準上知成。如壞稱量)第五人法非。(謂人無其",
    "X63n1244_007:0478b06": "過。事法俱乖。例前明曉。作辦獲益)第六人事非。(謂法如聖教。人事輕侮。取先得失。自了成",
    "X63n1244_007:0478b07": "壞)第七人法事非。(謂一無合律。三皆有過。反前如制。布薩可成。斯例比丘毗尼。定",
    "X63n1244_007:0478b08": "揀成壞。其諸對首。心念。大乘無此。故不繁引。過招臆說。律檢之過也)。",
    "X63n1244_007:0478b09": "附居家二眾布薩第十",
    "X63n1244_007:0478b10": "(其大乘在家二眾。所受戒相有殊。一是梵網十重四十八輕。此則真俗菩薩。七眾同受。一是優婆塞戒經。",
    "X63n1244_007:0478b11": "六重二十八輕。惟攝居家。不收出家。而世尊應機制止。施法由人。若受十重並輕者。半月布薩。當詣有菩",
    "X63n1244_007:0478b12": "薩僧界聽誦。倘如近處無有僧界。本宅佛堂。許自誦之。若受六重二十八輕者。唯於己舍像前跪誦。縱是",
    "X63n1244_007:0478b13": "近有僧界。不得聽誦。以戒相不同故。是以先列十重輕戒。後序六重輕戒。俾知明條便於布薩也。○兩經",
    "X63n1244_007:0478b14": "戒相並載三壇傳戒正範內)布薩竟。",
    "X63n1244_007:0478b15": "五篇六聚(比丘僧二百五十戒。加偷蘭遮十七尼三百四十八戒加偷蘭遮二十五)。",
    "X63n1244_007:0478b16": "第一篇。四波羅夷法比丘尼有八波羅夷法。是根本",
    "X63n1244_007:0478b17": "性重。又名第一聚也(配死属土)持此則生他化天上。犯此",
    "X63n1244_007:0478b18": "則墮燄熱地獄。第二篇。十三僧伽婆尸沙法尼有",
    "X63n1244_007:0478b19": "十七僧伽婆尸沙法。又名第二聚也(配流属水)持此則生",
    "X63n1244_007:0478b20": "化樂天上。犯此則墮大嘷呌地獄。第三聚偷蘭遮",
    "X63n1244_007:0478b21": "法僧有十七法(非四分律之尼薩耆波逸提三十法)尼有二十五法(非四",
    "X63n1244_007:0478b22": "分律三十)斯唯以從生之名論聚也。持此則生兜率天上",
    "X63n1244_007:0478b23": "犯此則墮嘷呌地獄。第三篇。波逸提法僧有一百",
    "X63n1244_007:0478b24": "二十法。(四分律。分二前三十。名尼薩耆波逸提)尼有二百零八法。(四分律。亦",
    "X63n1244_007:0478c01": "分二前三十與比丘同)又名第四聚也。(配徒属金)持此則生夜摩天",
    "X63n1244_007:0478c02": "上犯此則墮眾合地獄。第四篇。四波羅提提舍尼",
    "X63n1244_007:0478c03": "法尼有八法。又名第五聚也。(配杖属火)持此則生忉利天",
    "X63n1244_007:0478c04": "上犯此則墮黑繩地獄。第五篇。一百式叉迦羅法",
    "X63n1244_007:0478c05": "即眾學法。(亦名應當學)比丘尼所制同此。又名第六聚也。",
    "X63n1244_007:0478c06": "(配笞屬木)持此則生四王天上。犯此則墮等活地獄。",
    "X63n1244_007:0478c07": "證義曰。華山見祖。釋五篇六聚義云。諸部毗尼。並",
    "X63n1244_007:0478c08": "無正譯。但用義翻。按僧祗律。唯明五篇。準四分律",
    "X63n1244_007:0478c09": "開為六聚。又云七眾持律者。須知篤聚。方能開遮",
    "X63n1244_007:0478c10": "得所守護有方。淨三業業。斯為首務。所言篇者。篇",
    "X63n1244_007:0478c11": "乃遍也。謂出情舖事。明而遍也。所言聚者。聚會也",
    "X63n1244_007:0478c12": "謂收諸等流。合而會也　第一波羅夷。此云棄。謂",
    "X63n1244_007:0478c13": "僧於此四棄中。隨犯一戒。即棄出佛海邊外。永無",
    "X63n1244_007:0478c14": "道果分也尼有八棄。僧祇律義當極惡。以三意釋",
    "X63n1244_007:0478c15": "之。一者退沒。由犯此戒。道果無分故。二者不共住",
    "X63n1244_007:0478c16": "非但失道果。亦不得於說戒羯磨二種僧中住故。",
    "X63n1244_007:0478c17": "三者墮落。捨此身已。墮在阿鼻地獄故。根本有部",
    "X63n1244_007:0478c18": "又名波羅市迦義翻他勝。謂暫犯之時。被他淨行",
    "X63n1244_007:0478c19": "者。所欺勝故。又被他煩惱所摧勝故。出家受具戒",
    "X63n1244_007:0478c20": "為除煩惱。今破禁戒。反被他降伏。銷滅善品故。又",
    "X63n1244_007:0478c21": "復能生惡趣之罪。故名他勝也五百問經云。犯波",
    "X63n1244_007:0478c22": "羅夷罪。如他化自在天壽。十六千歲墮燄熱地獄。",
    "X63n1244_007:0478c23": "中。以人間一千六百年。彼天一晝夜。準此數筭。則",
    "X63n1244_007:0478c24": "墮地獄中。年歲可知矣所謂思地獄苦。應發菩提",
    "X63n1244_007:0479a01": "心。持戒者。豈不慎歟。此第一聚也　第二僧伽婆",
    "X63n1244_007:0479a02": "尸沙。此云初殘。若犯此罪。初於僧前。與覆藏羯磨",
    "X63n1244_007:0479a03": "未後與出罪羯磨也。毗尼母論云。僧殘者。如人為",
    "X63n1244_007:0479a04": "他所斫殘。有咽喉故。名為殘。理須早救也。經云。犯",
    "X63n1244_007:0479a05": "僧殘罪。如不憍天壽八千歲。墮大嘷呌地獄中。以",
    "X63n1244_007:0479a06": "人間八百年。彼天一晝夜。準此數算。則墮獄年歲",
    "X63n1244_007:0479a07": "可知。名第二聚也。　第三聚。偷蘭遮此云大障言",
    "X63n1244_007:0479a08": "障善道後墮惡道也。明了論云。偷蘭遮。此翻粗過。",
    "X63n1244_007:0479a09": "謂不依佛所立戒而行。明過粗有二種。一是重罪",
    "X63n1244_007:0479a10": "方便。由其成初二兩篇罪故。二能斷善根體是鄙",
    "X63n1244_007:0479a11": "惡不善也。又有獨頭偷蘭遮。分輕重九品。如隨機",
    "X63n1244_007:0479a12": "羯磨懺悔篇說四。分律之尼薩耆波逸提。此云捨",
    "X63n1244_007:0479a13": "墮謂此三十法。多從貪愛而墮。若捨此貪愛。即不",
    "X63n1244_007:0479a14": "墮。故名捨墮。經云犯偷蘭遮罪。如兜率天壽四千",
    "X63n1244_007:0479a15": "歲。墮嘷呌地獄中。以人間四百年。彼天一晝夜準",
    "X63n1244_007:0479a16": "此數算。墮獄年歲可知矣　第三篇。波逸提此云",
    "X63n1244_007:0479a17": "墮。十誦律云。墮在燒煑覆障地獄。八熱通為燒煑",
    "X63n1244_007:0479a18": "八寒黑暗等。通為覆障。前之三十捨墮。合此九十",
    "X63n1244_007:0479a19": "單墮。成一百二十。經云。犯波逸提罪。如夜摩天壽",
    "X63n1244_007:0479a20": "二千歲墮眾合地獄中。以人間二百年。彼天一晝",
    "X63n1244_007:0479a21": "夜。准此數算。獄中年歲可知矣此第四聚也。　第",
    "X63n1244_007:0479a22": "四篇。波羅提提舍尼。此云向彼悔。僧祇律云。此罪",
    "X63n1244_007:0479a23": "應發露。言發露者。向一一比丘說悔也。經云。犯波",
    "X63n1244_007:0479a24": "羅提提舍尼。罪如忉利天壽一千歲。墮黑繩地獄",
    "X63n1244_007:0479b01": "中。以人間一百年。彼天一晝夜準此算數墮獄年",
    "X63n1244_007:0479b02": "歲可知矣。此第五聚也　第五篇。眾學法。亦名突",
    "X63n1244_007:0479b03": "吉羅。此云惡作。或翻守戒。謂此一百戒。微細。持之",
    "X63n1244_007:0479b04": "極難。故隨學隨守。名應當學也。經云。犯突吉羅罪",
    "X63n1244_007:0479b05": "如四天王天壽五百歲。墮等活地獄中。以人間五",
    "X63n1244_007:0479b06": "十年。彼天一晝夜。準此數算墮獄年歲可知矣。此",
    "X63n1244_007:0479b07": "第六聚也。或為七聚者。即將此第六聚。分為二聚",
    "X63n1244_007:0479b08": "在身名惡作。當第六聚。在口名惡說。即當第七聚",
    "X63n1244_007:0479b09": "也。又其中二不定法。攝於前三篇。及上四聚中。最",
    "X63n1244_007:0479b10": "後七滅諍。攝於九十波逸提中。又此中第三聚偷",
    "X63n1244_007:0479b11": "蘭遮法。出於四。分律二百五十戒之外又此五篇",
    "X63n1244_007:0479b12": "戒相。判分三破者。若犯初二兩篇名破戒。若犯後",
    "X63n1244_007:0479b13": "三篇。名破威儀。若犯九十中。第六十八邪見生謗",
    "X63n1244_007:0479b14": "戒。名破見也。廣如毗尼作持。及毗尼止持。布薩綱",
    "X63n1244_007:0479b15": "目正範等詳釋又蕅益大師。有重治毗尼事義集",
    "X63n1244_007:0479b16": "要行世。又另有四分戒本津要如釋。摭要等書行",
    "X63n1244_007:0479b17": "世。又有梵網直解。合註。發隱等書。雖未入藏。俱宜",
    "X63n1244_007:0479b18": "尋閱也。",
    "X63n1244_007:0479b19": "護戒",
    "X63n1244_007:0479b20": "梵語布薩。此翻我對說。謂相向說罪。乃約半月懺摩",
    "X63n1244_007:0479b21": "而翻也又翻淨住善宿。謂捨濁惡而證淨善。得身心",
    "X63n1244_007:0479b22": "清淨。如戒而住也亦翻說戒。謂半月集眾說戒。能長",
    "X63n1244_007:0479b23": "善法。持自心故。故知布薩。實為護戒之要則。梵網經",
    "X63n1244_007:0479b24": "云。我今半月半月。自誦諸佛法戒。汝等一切發心菩",
    "X63n1244_007:0479c01": "薩亦誦。乃至十發趣。十長養。十金剛。十地諸菩薩亦",
    "X63n1244_007:0479c02": "誦。是故戒光從口出。有緣非無因故光。光非青黃赤",
    "X63n1244_007:0479c03": "白黑。非色非心。非有非無。非因果法。是諸佛之本源",
    "X63n1244_007:0479c04": "行菩薩道之根本。是大眾諸佛子之根本。是故大眾",
    "X63n1244_007:0479c05": "諸佛子。應受持。應讀誦。應善學。茲所謂護戒也。護戒",
    "X63n1244_007:0479c06": "有體。相之別。半月布薩乃至道具。護其。相也。受戒只",
    "X63n1244_007:0479c07": "一期。持戒在終身。新戒於諸戒條。如沙彌之十戒。二",
    "X63n1244_007:0479c08": "十四威儀。比丘之二百五十戒。梵網之十重四十八",
    "X63n1244_007:0479c09": "輕等。在戒堂已經熟讀開遮持犯。亦聞講演。稍發心",
    "X63n1244_007:0479c10": "者。豈不遵守。所慮出堂之後。漸近匪人。漸聞邪說違",
    "X63n1244_007:0479c11": "背布薩。而不持戒梏喪真心。遂成魔事。始非時食。繼",
    "X63n1244_007:0479c12": "而飲酒。甚而食肉。又甚而婬賭。無所不為。悲哉。袈裟",
    "X63n1244_007:0479c13": "之下。竟失人身矣回思出家受戒。所為何事。是故佛",
    "X63n1244_007:0479c14": "言。汝等比丘。當自摩頭也。摩頭者。自思我是佛子。當",
    "X63n1244_007:0479c15": "依佛語。以戒為師依四念處住。寧有法死。不無法生。",
    "X63n1244_007:0479c16": "尸羅清淨。善法自生。故經云精進持淨戒。猶如護明",
    "X63n1244_007:0479c17": "珠。是為依。相而護戒也。次言依體而義戒者。始是五",
    "X63n1244_007:0479c18": "戒。終至三聚。一切戒相。等同一體。故律制凡說戒前。",
    "X63n1244_007:0479c19": "皆云。今為汝秉宣三歸羯磨。令汝感發戒體。乃至結",
    "X63n1244_007:0479c20": "末云。上來三歸。正是納體於心故知三歸為一切戒",
    "X63n1244_007:0479c21": "體。所謂體者。三歸正範云。以實相慧。覺了諸法。非空",
    "X63n1244_007:0479c22": "非有。亦空亦有雙忘雙照。三智圓覺。是自性佛寶。所",
    "X63n1244_007:0479c23": "覺法性之理。三諦具足。是自性法寶。此覺慧與理事",
    "X63n1244_007:0479c24": "和合。是自性僧寶。如是三歸。名為戒體。又請比丘戒",
    "X63n1244_007:0480a01": "正範云。即是來朝。於十師座前。正秉羯磨時。爾等發",
    "X63n1244_007:0480a02": "上品心之思業力用。運想法界。遍緣一切塵境。而境",
    "X63n1244_007:0480a03": "從心現。然所現之境。非有表色即法界一切塵境之",
    "X63n1244_007:0480a04": "體。亦得戒之因。若未緣想領受已前。此塵境體。於汝",
    "X63n1244_007:0480a05": "無繫。但一發心緣想領受已後此法界塵境體。恒依",
    "X63n1244_007:0480a06": "汝等自心。念念不忘。時時守護是以戒為能依。心是",
    "X63n1244_007:0480a07": "所依。心法和合。名為戒體。此體即梵網所謂。非青黃",
    "X63n1244_007:0480a08": "赤白黑非色非心。非有非無。非因果法。本無可護。由",
    "X63n1244_007:0480a09": "皆覺合塵迷失本真著於邪見所謂身見。邊見邪見",
    "X63n1244_007:0480a10": "戒取見取。因此五見生六十二見。因是諸見。生死不",
    "X63n1244_007:0480a11": "絕是故持戒。防之不近。是為依體而護戒也。其中十",
    "X63n1244_007:0480a12": "纏十使。乃至八萬四千塵勞妄想。皆當守護。令其寂",
    "X63n1244_007:0480a13": "滅楞嚴經云。一切眾生。皆由不知常住真心。用諸妄",
    "X63n1244_007:0480a14": "想。此想不真。故受輪轉華嚴經云。我今普見一切眾",
    "X63n1244_007:0480a15": "生。具有如來。智慧德相。但以妄想執著。不能證得。若",
    "X63n1244_007:0480a16": "離妄想一切智無師智。自然現前。所謂知見立知。即",
    "X63n1244_007:0480a17": "無明本。知見無見。斯即涅槃。如是覺察。是為護戒。其",
    "X63n1244_007:0480a18": "或未能臻極。且依四念處觀。亦庶幾可矣。",
    "X63n1244_007:0480a19": "證義曰。戒有七眾。今舉比丘一眾。而例諸眾也。此",
    "X63n1244_007:0480a20": "中以戒為師依四念處住。寧有法死。不無法生。四",
    "X63n1244_007:0480a21": "語已括盡一切戒條。今更略舉數條。以明護戒一",
    "X63n1244_007:0480a22": "事。於巨細重輕之間。均當加意精持。而不可忽。如",
    "X63n1244_007:0480a23": "楞嚴經。佛告阿難。汝脩三昧。本出塵勞。婬心不除",
    "X63n1244_007:0480a24": "塵不可出。縱有多智禪定現前。如不斷婬。必落魔",
    "X63n1244_007:0480b01": "道。上品魔王。中品魔民。下品魔女彼等諸魔各各",
    "X63n1244_007:0480b02": "自謂成無上道云云。又言。汝脩三昧。本出塵勞。殺",
    "X63n1244_007:0480b03": "心不除。塵不可出。縱有多智禪定現前。如不斷殺。",
    "X63n1244_007:0480b04": "必落神道。上品之人。為大力鬼。中品則為飛行夜",
    "X63n1244_007:0480b05": "叉。諸鬼帥等。下品當為地行羅剎。彼諸鬼神亦有",
    "X63n1244_007:0480b06": "徒眾。各各自謂成無上道云云。又言。汝脩三昧。本",
    "X63n1244_007:0480b07": "出塵勞偷心不除。塵不可出縱有多智禪定現前",
    "X63n1244_007:0480b08": "如不斷偷。必落邪道上品精靈。中品妖魅。下品邪",
    "X63n1244_007:0480b09": "人。諸魅所著。彼等羣邪。亦有徒眾。各各自謂成無",
    "X63n1244_007:0480b10": "上道云云。又言。三行已圓若大妄語。即三摩地。不",
    "X63n1244_007:0480b11": "得清淨。成愛見魔。失如來種。所謂未得謂得。未證",
    "X63n1244_007:0480b12": "言證。是一顛迦消滅佛種。如人以刀斷多羅木。佛",
    "X63n1244_007:0480b13": "說是人。永殞善根云云。此護戒之最巨最重者也。",
    "X63n1244_007:0480b14": "禪宗秘要云。昔五雲伏虎逢禪師。一日晏坐。倐有",
    "X63n1244_007:0480b15": "一神人。跪膝於前。師問。汝其誰乎曰。護戒神也。師",
    "X63n1244_007:0480b16": "曰。吾患有宿愆未殄。汝知之乎。曰。師有何罪。惟一",
    "X63n1244_007:0480b17": "小過耳師曰。何也。曰。凡折鉢水。亦施主物。師乃傾",
    "X63n1244_007:0480b18": "棄。非所宜也。言訖而隱。師自此洗鉢水盡飲之。又",
    "X63n1244_007:0480b19": "大智度論。有一比丘。在林中蓮花池邊經行。聞蓮",
    "X63n1244_007:0480b20": "花香鼻受心著池神現形言。汝何捨禪偷香。以著",
    "X63n1244_007:0480b21": "香故。諸結使臥者。今皆覺起時更有人。取花掘根",
    "X63n1244_007:0480b22": "而去。神無所言。比丘云此人破池取花。汝都無言。",
    "X63n1244_007:0480b23": "我但聞香。便見呵責。池神云。世間惡人。常在罪垢",
    "X63n1244_007:0480b24": "糞中。不淨沒頭。我不共語也。汝是禪行好人。而著",
    "X63n1244_007:0480c01": "此香。破汝好事。是故呵汝。譬如白[疊*毛]鮮淨。而被黑",
    "X63n1244_007:0480c02": "物點污。人見皆惜。彼惡人者。譬如黑衣點墨。誰見",
    "X63n1244_007:0480c03": "惜耶。此護戒之極微極細者也。噫。必如是。始可謂",
    "X63n1244_007:0480c04": "之持戒。始無負求戒之初心矣。至如依體而護。當",
    "X63n1244_007:0480c05": "廣學般若。及華嚴梵行品。大涅槃梵行品。乃至台",
    "X63n1244_007:0480c06": "宗教典。俱宜習行。所謂因戒生定。因定發慧。其或",
    "X63n1244_007:0480c07": "未臻先觀四念處者。一。觀身不淨。二。觀受是苦。三",
    "X63n1244_007:0480c08": "觀心無常。四觀法無我。此四念處觀。乃脩行之根",
    "X63n1244_007:0480c09": "本。護戒之器仗。故為結勸也。",
    "X63n1244_007:0480c10": "道具",
    "X63n1244_007:0480c11": "道具菩薩比丘戒僧之資生。順道增善之具。按梵網",
    "X63n1244_007:0480c12": "經十八種。與律稍異。今當合而述之。一。安陀會。(即五衣)",
    "X63n1244_007:0480c13": "二。鬱多羅僧。(即七衣)三。僧伽黎。(即大衣。有三品。上品廿五條。廿三條。廿一條。中",
    "X63n1244_007:0480c14": "品十九條。十七條。十五條。下品十三條。十一條九條田衣緣起。僧祇律云。佛住帝釋石窟前見稻田畦畔分明。",
    "X63n1244_007:0480c15": "語阿難云。過去諸佛。衣相如是。從今依此作相。增輝記云。田畦貯水。生長嘉苗。以養形命法衣之田。潤以四利",
    "X63n1244_007:0480c16": "之水。增其三善之苗。以養法身慧命。故云福田衣也)四。尼師壇。(即坐具。亦名隨坐衣五分律云",
    "X63n1244_007:0480c17": "為護身。護衣。護僧床褥。故蓄坐具)五。僧祇支。(即偏衫。亦名覆膊衣。又號掩腋衣)六。泥",
    "X63n1244_007:0480c18": "縛些羅。(即禪裙。俗呼金剛褲。坐禪衲子。尤為利用)七。直綴(俗呼袍子。亦名海青。以上三物。",
    "X63n1244_007:0480c19": "出比丘律)八。鉢多羅(此云應量器。葢西域僧。皆以托鉢乞食。此鉢隨自量。而應大小。以一鉢食",
    "X63n1244_007:0480c20": "飽為度。故云應量器也)九。隙棄羅。(即錫杖。按經有二種。一種四股十二環。今時所用。一種二股六",
    "X63n1244_007:0480c21": "環。形細小。重一斤許。佛世比丘所用)十。拄杖(毗柰耶云。佛聽蓄拄杖。為老瘦無力。或病苦嬰身所用也)",
    "X63n1244_007:0480c22": "十一。拂子。(律云。比丘患草蟲。聽作拂子。僧祇云。佛聽作線拂。椶拂。若馬尾并金銀寶物裝柄者。",
    "X63n1244_007:0480c23": "皆不可執也)十二。數珠。(俗呼念佛珠。多用木槵子。一百八粒為一掛。隨身也。○以上三物。出比丘",
    "X63n1244_007:0480c24": "律)十三。捃雉迦。(即軍遲。常貯水隨身。以用淨手。寄歸傳云軍遲有二。甆瓦瓶是淨用。銅鐵",
    "X63n1244_007:0481a01": "瓶是觸用)十四。澡豆。(即皂角洗淨用)十五手巾。十六。火燧。(即火刀。火石。火",
    "X63n1244_007:0481a02": "紙等)十七。濾水囊。(增輝記云。為器雖小。其功甚大。為護生命故。用細密絹為之。水蟲可濾淨",
    "X63n1244_007:0481a03": "也)十八。戒刀。(即剃刀類)依梵網經加楊枝。(擦牙齒用)繩床。(東土即椶",
    "X63n1244_007:0481a04": "蒲。團。以代繩床)鑷子。香爐奩。經。律。佛像。菩薩像。(梵網重在行脚遠遊。故用",
    "X63n1244_007:0481a05": "經律佛像等。律藏重在分衛乞食。故用拄杖拂子數珠等。合用之。共二十六物)凡行脚僧。此",
    "X63n1244_007:0481a06": "二十六物。如鳥二翼。常隨其身。故名道具也。",
    "X63n1244_007:0481a07": "證義曰。律學綱維云。護戒道具。十八種物。常隨身",
    "X63n1244_007:0481a08": "者。楊枝淨口。澡荳潔身。超俗染。則三衣蔽形。斷邪",
    "X63n1244_007:0481a09": "食。則一鉢支命。具開聖地。缾注法泉。錫杖豎賢聖",
    "X63n1244_007:0481a10": "之標。香爐。示清淨之體。漉囊救物。巾布拂塵。刀用",
    "X63n1244_007:0481a11": "降魔。燧資破暗。鑷子㧞除煩惱。繩床脫略貢高經",
    "X63n1244_007:0481a12": "契一心律規三業。佛像表果。菩薩明因。又按蕅益",
    "X63n1244_007:0481a13": "戒衣辯譌云。出家有戒衣。猶居官有公服也。戒既",
    "X63n1244_007:0481a14": "七眾不同。衣豈一槩無別佛制三衣。一僧伽黎。本",
    "X63n1244_007:0481a15": "九條。或十三條。貧窶無措。事不獲已。乃用二十五",
    "X63n1244_007:0481a16": "條。名後後品。非上上品也。二。鬱多羅僧。唯用七條",
    "X63n1244_007:0481a17": "三。安陀會。唯用五條此三。皆名袈裟。以是壞色。非",
    "X63n1244_007:0481a18": "彩色故。又名福田衣。以其形似水田。又僧為人世",
    "X63n1244_007:0481a19": "福田也。為比丘尼。須具五衣三衣如上。加掩腋衣。",
    "X63n1244_007:0481a20": "覆肩衣也。為沙彌則制二衣。一。上衣。即無縫袈裟",
    "X63n1244_007:0481a21": "亦名縵條衣。色與比丘同。制與比丘異。但直縫之。",
    "X63n1244_007:0481a22": "不許刺葉。律云求寂之徒。縵條是服。輙披割截。深",
    "X63n1244_007:0481a23": "為罪濫。葢沙彌雖已出家。尚未人僧寶數是故五",
    "X63n1244_007:0481a24": "條。猶不割截。況七條。九條等乎。二。內衣。即尼加掩",
    "X63n1244_007:0481b01": "腋覆肩也。為菩薩近事。即優婆塞。夷。則令畜無縫",
    "X63n1244_007:0481b02": "五衣。制與沙彌同。惟入壇行道。方許披之。平日不",
    "X63n1244_007:0481b03": "得披著。所以與沙彌別也。今僧衣違制。其譌有九",
    "X63n1244_007:0481b04": "受沙彌戒。便令具足三衣。一譌也。沙彌擅披割截",
    "X63n1244_007:0481b05": "七條。竟與比丘無別。二譌也。前人無知妄作。輙令",
    "X63n1244_007:0481b06": "近事得披三衣。後人矯枉過正。并禁近事不畜縵",
    "X63n1244_007:0481b07": "五衣。三譌也。一切衣制。皆以竪三肘。橫五肘為度",
    "X63n1244_007:0481b08": "縱稍稍增減。咸須隨身隨手。今豎三橫六。謬云摺",
    "X63n1244_007:0481b09": "時取方。四譌也。田衣但取形似畦畔。今謬云須通",
    "X63n1244_007:0481b10": "水路。五譌也。五條七條等。乃隨所得舊布大小。而",
    "X63n1244_007:0481b11": "成條多寡。今謬云某塊表須彌。某塊表日。某塊月",
    "X63n1244_007:0481b12": "某塊表四天王等。六譌也。僧伽黎。本翻大衣。或名",
    "X63n1244_007:0481b13": "合重衣。或翻雜碎衣。亦隨所得布而作。今謬用綾",
    "X63n1244_007:0481b14": "紬。或更繡華於上。名千華衣。七譌也。三衣之制。千",
    "X63n1244_007:0481b15": "佛所同。故即名千佛衣。雲棲正訛已辯。今有繡佛",
    "X63n1244_007:0481b16": "於衣者。八譌也。一切出家所用衣服臥具。俱用壞",
    "X63n1244_007:0481b17": "色。今反以五彩紬為之。九譌也。又按尼師壇。西域",
    "X63n1244_007:0481b18": "唯有坐臥之別。東土專為禮拜所用。未知起於何",
    "X63n1244_007:0481b19": "時。按四分律第十五捨墮中。凡作新坐具。須用故",
    "X63n1244_007:0481b20": "舊具貼上障新。今譌用鮮色新布。貼四角上。名四",
    "X63n1244_007:0481b21": "天王。其誤甚矣鉢多羅翻應量器。乃隨僧食量也",
    "X63n1244_007:0481b22": "佛許用鐵瓦所成。今譌用銅錫。或磁或木。皆違佛",
    "X63n1244_007:0481b23": "制。又律載鉢用藥物薰者。盛物不餿。不染油膩故",
    "X63n1244_007:0481b24": "今徒知噉羮不得污鉢。而不知預用藥薰之條。遂",
    "X63n1244_007:0481c01": "有曲箸從鉢下轉入口者。更失儀也。又戒條禁持",
    "X63n1244_007:0481c02": "金銀寶物。故大乘曼殊校量數珠經中。以蓮子本",
    "X63n1244_007:0481c03": "槵子。菩提子為最妙。今數珠多用金銀寶物以為",
    "X63n1244_007:0481c04": "分嵌莊飾。長自貪愛。易於盜失凡此皆譌誤之不",
    "X63n1244_007:0481c05": "可不辨正者也。至於其餘道具絕而不用。內無護",
    "X63n1244_007:0481c06": "戒之心。外無護戒之儀。奈何僧規不淪替耶。願我",
    "X63n1244_007:0481c07": "釋子。共扶正法挽回流弊。化導僧倫。咸遵佛制。期",
    "X63n1244_007:0481c08": "於自利利人。勿謂此是著相。躲身於無相坑中。亦",
    "X63n1244_007:0481c09": "勿謂我是禪宗奚用此頭陀物也。審如是。大迦葉",
    "X63n1244_007:0481c10": "為禪宗初祖。何故行頭陀行為第一也。",
    "X63n1244_007:0481c11": "附式叉摩那辯正",
    "X63n1244_007:0481c12": "今時傳戒譌誤頗多。至於式义摩那一種。尤為譌誤",
    "X63n1244_007:0481c13": "之甚。茲不可以不辯。按佛世諸尼。輙度人出家受具。",
    "X63n1244_007:0481c14": "以不知戒相故。造作非法。佛言。應與二歲學戒羯磨。",
    "X63n1244_007:0481c15": "令先習學已。然後受具。一切大尼戒。皆應學之。除自",
    "X63n1244_007:0481c16": "手取食。授食與他。故諸經律。及梁皇懺中。出家五眾",
    "X63n1244_007:0481c17": "次第。式叉尼居沙彌之上。以其具學大尼戒故。所謂",
    "X63n1244_007:0481c18": "比丘。比丘尼。式叉摩那。沙彌。沙彌尼是也。至眾集會",
    "X63n1244_007:0481c19": "時。佛以儀式不便。雖大尼亦列沙彌之後。式叉尼列",
    "X63n1244_007:0481c20": "大尼後。故僧祇律云。在比丘尼下。沙彌尼上坐。自有",
    "X63n1244_007:0481c21": "明中葉。封閉戒壇。尸羅軌則。幾不可聞。不唯學戒之",
    "X63n1244_007:0481c22": "法久廢。而式叉名義。亦罔聞知。至謂未剃髮閨女。求",
    "X63n1244_007:0481c23": "受五戒者。為式叉摩那。以訛傳訛。至今不改。按大智",
    "X63n1244_007:0481c24": "度論。佛在世時。有一長者婦不覺懷妊。出家受具足",
    "X63n1244_007:0482a01": "戒。其後身大轉現。諸長者譏嫌比丘尼。因此。制有二",
    "X63n1244_007:0482a02": "年學戒受六法。然後受具足。(文)據此。則婦亦可作式",
    "X63n1244_007:0482a03": "叉摩那。不專指童女言矣。又論云。式叉摩那有二種",
    "X63n1244_007:0482a04": "一者十八歲童女受六法。二者。夫家十歲。得受六法。",
    "X63n1244_007:0482a05": "(文)此則指童女言。夫家十歲。解者謂。或因母兦。或母",
    "X63n1244_007:0482a06": "家貧苦。不能護養。即將小女。歸於夫家。已養十年。情",
    "X63n1244_007:0482a07": "竇漸開。又在夫家。難無欲事。又十八童女。雖未嫁而",
    "X63n1244_007:0482a08": "年已長。故須預防也。然不必論是女是婦。其為已出",
    "X63n1244_007:0482a09": "家者。則決定無疑。至其位次。在沙彌之上。比丘尼之",
    "X63n1244_007:0482a10": "下者。以其出家。志求具足。不過因妨嫌之意暫遲二",
    "X63n1244_007:0482a11": "年。以為學戒之地。不比沙彌等之尚無具足志也又",
    "X63n1244_007:0482a12": "此受六法。不同優婆夷只有五戒。今備錄式叉尼學",
    "X63n1244_007:0482a13": "戒法。以存其本(按道宣師。所集四分律隨機羯磨。第三諸戒受法篇。尼眾授戒法內。亦載",
    "X63n1244_007:0482a14": "受沙彌尼戒已。次授式义摩那尼法。再於尼十師前授本法。往大僧中。受具足戒。但隨機羯磨。授式义之",
    "X63n1244_007:0482a15": "戒。校此為順。稱本法者。即大比丘尼。本所受持之戒法是學戒女。為比丘尼之前階。故改稱本法尼。又升",
    "X63n1244_007:0482a16": "進式义尼一位也。曹魏沙門曇諦。所集羯磨卷下。在方冊藏婦字函第九卷沙彌尼受戒後云。聽童女十",
    "X63n1244_007:0482a17": "八。受沙彌尼戒者。二年學具戒。年滿二十。僧中受大戒云云。又式义摩那受六法文云)沙彌",
    "X63n1244_007:0482a18": "尼。應往比丘尼眾中。偏露右肩。脫革屣禮比丘尼",
    "X63n1244_007:0482a19": "僧足已右膝著地(合掌白如是言)。",
    "X63n1244_007:0482a20": "大姊僧聽。我沙彌尼(某甲)。今從僧。乞二歲學戒。和尚",
    "X63n1244_007:0482a21": "尼(某甲)。願僧濟度我。慈愍故。與我二歲學戒。",
    "X63n1244_007:0482a22": "(第二。第三。亦如是說。應將沙彌尼。至離聞處。著見處已眾中差堪能作羯磨者白言)。",
    "X63n1244_007:0482a23": "大姊僧聽。此(某甲)沙彌尼。今從僧。乞二歲學戒。和尚",
    "X63n1244_007:0482a24": "尼(某甲)。若僧時到。僧忍。聽僧今與(某甲)。沙彌尼二歲",
    "X63n1244_007:0482b01": "學戒。和尚尼(某甲)。白如是。(此是單曰)　(以下三白)。",
    "X63n1244_007:0482b02": "大姊。僧聽。此(某甲)沙彌尼。今從僧。乞二歲學戒。和尚",
    "X63n1244_007:0482b03": "尼(某甲)。僧今與(某甲)。沙彌尼二歲學戒。和尚尼(某甲)。",
    "X63n1244_007:0482b04": "誰諸大姊忍。僧與(某甲)沙彌尼二歲學戒。和尚尼(某",
    "X63n1244_007:0482b05": "甲)。者默然。誰不忍者說。是(初二三)羯磨。(如是三說)。",
    "X63n1244_007:0482b06": "僧已忍。與(某甲)沙彌尼二歲學戒。和尚尼(某甲)竟。僧",
    "X63n1244_007:0482b07": "忍默然故。是事如是持　(應如是與六法)。",
    "X63n1244_007:0482b08": "某甲諦聽。如來無所著等正覺。說六法。不得犯不淨。",
    "X63n1244_007:0482b09": "行婬欲法。若式叉摩那。行婬欲法非式叉摩那。非釋",
    "X63n1244_007:0482b10": "種女。與染污心男子。共身相磨觸。缺戒。應更與受戒。",
    "X63n1244_007:0482b11": "是中盡形壽不得犯。能持否。(答)能。",
    "X63n1244_007:0482b12": "不得偷盜。乃至草葉。若式叉摩那。取人五錢。若過五",
    "X63n1244_007:0482b13": "錢。若自取。教人取。若自斫。教人斫。若自破。教人破。若",
    "X63n1244_007:0482b14": "燒。若埋。若壞色。非式叉摩那。非釋種女。若取減五錢",
    "X63n1244_007:0482b15": "缺戒。應更與受戒。是中盡形壽不得犯。能持否。(答)能",
    "X63n1244_007:0482b16": "不得過斷眾生命。乃至蟻子。若式叉摩那。故自手斷",
    "X63n1244_007:0482b17": "人命。持刀授與人。教死。勸死。讚死。若與非藥。若墮胎",
    "X63n1244_007:0482b18": "&#;禱呪術。自作。教人作者。非式叉摩那。非釋種女。若",
    "X63n1244_007:0482b19": "斷畜生不能變化者命。缺戒應更與受戒。是中盡形",
    "X63n1244_007:0482b20": "壽不得犯能持否。(答)能。",
    "X63n1244_007:0482b21": "不得妄語乃至戲笑若。式叉摩那。不真實。非己有。自",
    "X63n1244_007:0482b22": "稱言得上人法。言得禪。得解脫。得三昧正受。得須陀",
    "X63n1244_007:0482b23": "洹果。斯陀含果阿那含果。言天來龍來。鬼神來。供養",
    "X63n1244_007:0482b24": "我。此非式叉摩那。非釋種女。若於眾中故作妄語。缺",
    "X63n1244_007:0482c01": "戒。應更與戒。是中盡形壽不得犯。能持否。(答)能。",
    "X63n1244_007:0482c02": "不得非時食。若式叉摩那非時食。缺戒。應更與戒。是",
    "X63n1244_007:0482c03": "中盡形壽。不得犯。能持否。(答)能。",
    "X63n1244_007:0482c04": "不得飲酒。若式叉摩那。飲酒。犯戒。應更與戒。是中盡",
    "X63n1244_007:0482c05": "形壽不得犯能持否。(答)能。　式叉摩那。於一切尼戒。",
    "X63n1244_007:0482c06": "中應學。除為比丘尼過食。自受食食。此中前四若有",
    "X63n1244_007:0482c07": "犯。名四重。應滅擯。若犯與染心男身相觸。盜減五錢",
    "X63n1244_007:0482c08": "斷畜生命。小妄語。非時食。飲酒者。名為缺戒。以前所",
    "X63n1244_007:0482c09": "行行法皆壞。應懺悔已。更乞二年羯磨。重復行之。若",
    "X63n1244_007:0482c10": "犯大尼所學諸戒。悉應如法懺悔。於二年中學戒。清",
    "X63n1244_007:0482c11": "淨已。方於二部僧中受具足戒。",
    "X63n1244_007:0482c12": "證義曰。若犯六法。乃至悉應如法懺悔者。三壇傳",
    "X63n1244_007:0482c13": "戒正範。第三次審戒遮前例中。審第二種人云。若",
    "X63n1244_007:0482c14": "是式叉摩那。此云學戒女。佛制令學三法故。若審",
    "X63n1244_007:0482c15": "懺時。應一一逐問。一。學根本。四重戒是。二。學六法",
    "X63n1244_007:0482c16": "謂染心相觸。盜減五錢。斷畜命。小妄語。非時食。故",
    "X63n1244_007:0482c17": "飲酒是。三。學行法謂大尼諸戒。中威儀是也。若是",
    "X63n1244_007:0482c18": "沙彌沙彌尼唯審本戒十章。其七遮重罪。三眾俱",
    "X63n1244_007:0482c19": "問。如斯三眾之中。或根本七遮有犯。一一依律擯。",
    "X63n1244_007:0482c20": "除。若學戒女六法不淨。更與二年羯磨。由彼既受",
    "X63n1244_007:0482c21": "式叉摩那戒。即非沙彌尼眾所攝。復於式叉摩那",
    "X63n1244_007:0482c22": "缺學。又非真淨學戒之女。而兩無攸歸。三聚基乏。",
    "X63n1244_007:0482c23": "故不能進受菩薩戒也。其小三眾。唯此學戒女所",
    "X63n1244_007:0482c24": "制。倍嚴於沙彌沙彌尼。唯其階近大尼戒故也葢",
    "X63n1244_007:0483a01": "律制將受菩薩戒前。審戒分四種。一。出家比丘比",
    "X63n1244_007:0483a02": "丘尼。二。出家式叉摩那。沙彌沙彌尼。三。居家男女",
    "X63n1244_007:0483a03": "樂脩十善。或受五戒。從階級而進。謂之漸受。四。忽",
    "X63n1244_007:0483a04": "發大心。受菩薩戒。謂之頓受。據律所制。式叉摩那。",
    "X63n1244_007:0483a05": "的係出家尼。非在家閨女戒也。按華嚴經。善財詣",
    "X63n1244_007:0483a06": "安住王都大城。欲參不動優婆夷。不知處所。無量",
    "X63n1244_007:0483a07": "人眾。咸告之言。不動優婆夷。身是童女。在其家內。",
    "X63n1244_007:0483a08": "父母守護(云云)。據此。可見童女。亦稱優婆夷。明矣。",
    "X63n1244_007:0483a09": "附尼八敬法",
    "X63n1244_007:0483a10": "按事鈔尼眾篇。引善見律云。佛初不度女人出家。",
    "X63n1244_007:0483a11": "為減正法五百年。後為說八敬。聽出家。依教行故",
    "X63n1244_007:0483a12": "還得千年。今時不行。隨處法滅。會正記云。佛成道",
    "X63n1244_007:0483a13": "十四年。姨母大愛道。同五百釋女。來求出家。佛不",
    "X63n1244_007:0483a14": "許度。阿難為陳三請。佛令阿難傳八敬。向說。若能",
    "X63n1244_007:0483a15": "行者。聽汝出家彼云。頂戴受持。是以白四羯磨竟。",
    "X63n1244_007:0483a16": "說八棄戒已。即說八敬法　八敬法者。一者。百歲",
    "X63n1244_007:0483a17": "比丘尼。見初受戒比丘。當起迎接。禮拜。問訊。請令",
    "X63n1244_007:0483a18": "坐。二者。比丘尼不得罵謗比丘。三者。不得舉比丘",
    "X63n1244_007:0483a19": "罪。說其過失。比丘得說尼過。四者。式叉摩那已學",
    "X63n1244_007:0483a20": "於戒。應從眾僧求受大戒。五者。尼犯僧殘。應半月",
    "X63n1244_007:0483a21": "在二部僧眾。行摩那埵。六者。尼半月內。當於僧中",
    "X63n1244_007:0483a22": "求教授人。七者。不應在無比丘處夏安居。八者。安",
    "X63n1244_007:0483a23": "居竟。應詣比丘僧中求三事自恣。謂見。聞。疑。如此",
    "X63n1244_007:0483a24": "八法。應尊重恭敬讚歎。盡形壽不應違。",
    "X63n1244_007:0483b01": "證義曰。此乃度尼眾最初垂範也今之授受者。尚",
    "X63n1244_007:0483b02": "不知此法。況行持乎。然第七敬。謂不應在無比丘",
    "X63n1244_007:0483b03": "處夏安居者。此約大界而言。葢律中制結大界。方",
    "X63n1244_007:0483b04": "十里。或至四十里內。無比丘大叢林者。不得夏安",
    "X63n1244_007:0483b05": "居耳。故第八敬。謂安居竟。應詣比丘僧中。求三事",
    "X63n1244_007:0483b06": "自恣。謂見聞疑。據此第八敬所云。尼與大僧。不在",
    "X63n1244_007:0483b07": "一寺同住可知矣昭慶書玉律師。述二部僧授戒",
    "X63n1244_007:0483b08": "儀式緣起云。丁未春。崑山密照尼和尚。同徐太夫",
    "X63n1244_007:0483b09": "人上華山設供。眾學戒女。隨來求具。行持半月。略",
    "X63n1244_007:0483b10": "諳威儀。先老人命密照尼為和尚。揚州超塵尼為",
    "X63n1244_007:0483b11": "羯磨。真州圓證尼為教授。遴選德臘尼為七證統",
    "X63n1244_007:0483b12": "諸受戒尼四十餘位。出界往山南一葉菴。集彼部",
    "X63n1244_007:0483b13": "尼僧。先授本法。次日。和尚尼鳴槌集眾。通白如來",
    "X63n1244_007:0483b14": "教敕已。同壇上九師。領眾尼登山。乞受大戒。老人",
    "X63n1244_007:0483b15": "即集二部僧尼。為彼作法圓具。此是先老人遵佛",
    "X63n1244_007:0483b16": "制二部僧。為尼授戒之儀式也。即引禮值壇皆尼",
    "X63n1244_007:0483b17": "眾。據此。出界往山南一葉菴。集彼尼眾。可見第七",
    "X63n1244_007:0483b18": "敬。不應在無比丘處夏安居。乃指大界內而言。非",
    "X63n1244_007:0483b19": "謂比丘同處安居也。又一夢漫言下卷云。順治十",
    "X63n1244_007:0483b20": "年二月中。楚漢陽府。尼心聞。年五旬。志在持戒。同",
    "X63n1244_007:0483b21": "徒等九人。不憚險遠。十眾登山。乞求安居三月。供",
    "X63n1244_007:0483b22": "米六十石。銀二十兩。觀彼意誠言切。遂憐愍。許之。",
    "X63n1244_007:0483b23": "於設齋日。不肯入堂禮拜齋畢。集眾。呼彼語云。汝",
    "X63n1244_007:0483b24": "發心遠來學戒。為何不進齋堂禮僧。律制比丘尼。",
    "X63n1244_007:0483c01": "縱年百歲。當禮初夏比丘。今自大慢僧。非學戒者。",
    "X63n1244_007:0483c02": "彼云。某在楚中。若有善知識。俱往設齋。方丈皆以",
    "X63n1244_007:0483c03": "客禮相欵。並不禮拜。余云。彼貪圖利養。敗壞法門。",
    "X63n1244_007:0483c04": "凡見有緣法尼。敬如生母。以望更得厚供。是獅子",
    "X63n1244_007:0483c05": "蟲。非真善知識。吾華山。今雖淡薄。寧絕粮斷飡必",
    "X63n1244_007:0483c06": "不敢違制邀利。今日所設之齋。作常住自用。其銀",
    "X63n1244_007:0483c07": "還汝。米在下院。可將別去。彼作無明會。接銀領徒。",
    "X63n1244_007:0483c08": "即下後山住出水洞靜室。有弟子古潬。入室白云。",
    "X63n1244_007:0483c09": "彼尼。遠來。常住空虗。和尚且方便攝受。一則不退",
    "X63n1244_007:0483c10": "彼心。次則大眾有半月之供。余正色云。但肯真實",
    "X63n1244_007:0483c11": "修行。大眾自不懸鉢。樹立法門。正在淡薄時操履",
    "X63n1244_007:0483c12": "律師行律。豈見利而違聖制耶。古潭愧顏。作禮而",
    "X63n1244_007:0483c13": "退。至三日後。心聞復領徒上山齊跪方丈門外。涕",
    "X63n1244_007:0483c14": "泣。謂在楚朦朧如此。實非自大慢僧。懇和尚慈悲",
    "X63n1244_007:0483c15": "容懺悔。所有言教。盡行遵依。諸首領為其拜求。由",
    "X63n1244_007:0483c16": "是令在鹿山庄。結界安居遣闍黎等。半月往彼教",
    "X63n1244_007:0483c17": "誡。為講本部毗尼。因此發起集教誡比丘尼正範",
    "X63n1244_007:0483c18": "一卷流通。古德風規。堅決詳慎如此。聞之令人興",
    "X63n1244_007:0483c19": "起。",
    "X63n1244_007:0483c21": "百丈叢林清規證義記卷第七之上",
    "X63n1244_007:0484a01": "百丈叢林清規證義記卷第七之下",
    "X63n1244_007:0484a02": "唐洪州百丈山沙門　懷海　集編",
    "X63n1244_007:0484a03": "清杭州真寂寺苾蒭　儀潤　證義",
    "X63n1244_007:0484a04": "越城戒珠寺住持　妙永　校閱",
    "X63n1244_007:0484a05": "　　大眾章第七之下",
    "X63n1244_007:0484a06": "掛單",
    "X63n1244_007:0484a07": "掛單。即古之掛搭。葢僧行脚。唯帶衣鉢。故名掛搭。即",
    "X63n1244_007:0484a08": "掛所搭之衣也。今之參學。兼帶行李。改名掛單。凡掛",
    "X63n1244_007:0484a09": "單僧至。客堂以禮接待。詢問來歷明白。隨宜送單。如",
    "X63n1244_007:0484a10": "諸方班首。兩序。送尊客寮。客堂欵待。參學禪和。送上",
    "X63n1244_007:0484a11": "客。堂。隨眾過堂。上殿。如無衣鉢戒牒行李。以及面貌",
    "X63n1244_007:0484a12": "可疑之人。槩不留單。具見客堂規約。及寮元條說。",
    "X63n1244_007:0484a13": "證義曰。按梵網經冐難遊行戒中。衲子行脚有二",
    "X63n1244_007:0484a14": "時。一。從正月十五。至三月十五。二。從八月十五。至",
    "X63n1244_007:0484a15": "十月十五。是二時中。原為學道而遊。不遠千里。參",
    "X63n1244_007:0484a16": "師訪道。出一叢林。入一招提乃至窮遊遍歷。曾不",
    "X63n1244_007:0484a17": "休息。掛單之事。由是來也為知客者。隨宜送單不",
    "X63n1244_007:0484a18": "得輕慢。為住持者。具慈悲心。勿輕止單。常住道風",
    "X63n1244_007:0484a19": "佛法久住。全在於此雲棲蓮師云。予單丁行脚時",
    "X63n1244_007:0484a20": "忍飢渴。衝寒暑。備歷諸苦。今幸得把茆葢頭。雖不",
    "X63n1244_007:0484a21": "識修行。而識慚愧。雲水乍到。供事唯勤。己身受用。",
    "X63n1244_007:0484a22": "不敢過分。所謂曾為浪子偏憐客也。",
    "X63n1244_007:0484a23": "安單",
    "X63n1244_007:0484a24": "安單。即大掛搭。歸堂之僧。一宿三飧。(一二)日即行。名曰",
    "X63n1244_007:0484b01": "掛搭。若在客單留住數旬。名大掛搭。因久掛搭。知其",
    "X63n1244_007:0484b02": "行履。可以共住。即送歸堂。名安單。遇此等求住者。客",
    "X63n1244_007:0484b03": "堂詢問來歷明白。可留則留。送客單。客堂請齋。令隨",
    "X63n1244_007:0484b04": "喜上殿。或一日。二日。三日後。請白和尚允可。隔宿通",
    "X63n1244_007:0484b05": "知維那。始掛號簿(記云。某甲字某甲。年幾十幾歲。係某省府縣藉。某氏子。在俗何業。於",
    "X63n1244_007:0484b06": "某年月日。在某處出家。禮某諦為徒。於某年月日。在某寺某和尚。座下受具。今於某年月日至本寺云云)。",
    "X63n1244_007:0484b07": "次日早粥二板後。具香儀。領上方丈門外立。侍者通",
    "X63n1244_007:0484b08": "白住持。住持臨座。知客合掌白云。(有某甲師。特來親",
    "X63n1244_007:0484b09": "近和尚)。次新客進。展具三拜。拜畢。住持有問。實答。問",
    "X63n1244_007:0484b10": "答畢。領至禪堂門首。鳴報板三下。監值捲簾。眾皆站",
    "X63n1244_007:0484b11": "定。知客先行十方禮已向新進堂師云。同參師。進堂",
    "X63n1244_007:0484b12": "行禮。禮圓。(知客退歸)維那接具送位。一東一西送單。即隨",
    "X63n1244_007:0484b13": "眾行坐。候開小靜。維那問號。登簿。令挑行李進堂安",
    "X63n1244_007:0484b14": "單。晚課。新參帶具上殿課畢。維那云。新進堂師(出眾",
    "X63n1244_007:0484b15": "行禮)禮畢。回堂。悅眾領上方丈。禮畢。回堂。維那。領至",
    "X63n1244_007:0484b16": "本寮。敘話。晚二板。方丈請新參茶。悅眾陪。次日上安",
    "X63n1244_007:0484b17": "單牌。至起香後。三板止靜前。交散香。眾坐畢。維那呼",
    "X63n1244_007:0484b18": "云。(新進堂師。出位行)禮新參禮佛三拜。向住持座三",
    "X63n1244_007:0484b19": "拜。禮圓。向兩邊各一拜。眾皆照應。不下位。禮畢。維那",
    "X63n1244_007:0484b20": "領到班首。悅眾。香燈。司水處作禮畢。即拜維那。歸位",
    "X63n1244_007:0484b21": "止靜。若方丈請齋。悅眾陪。或隨住持別請陪者。",
    "X63n1244_007:0484b22": "證義曰。安單。本為求道而來。賓主。須兩不辜負。住",
    "X63n1244_007:0484b23": "持要有真實道德。看騐惟勤。學者要有真實參求。",
    "X63n1244_007:0484b24": "忍心耐苦。摭古云。昔汝州。葉縣。廣教院。歸省禪師。",
    "X63n1244_007:0484c01": "為住持。嚴冷枯淡。衲子畏敬之。浮山遠。天衣懷。聞",
    "X63n1244_007:0484c02": "其高風。特往參叩。時值雪寒。省呵罵驅逐。至以水",
    "X63n1244_007:0484c03": "潑地。衣服皆濕。他僧怒去。唯遠與懷。復坐。少頃。師",
    "X63n1244_007:0484c04": "又呵曰。你更不去。待我打你。遠曰。遠懷二人。數千",
    "X63n1244_007:0484c05": "里。特來參和尚禪豈以一杓水潑之。便去。師笑曰。",
    "X63n1244_007:0484c06": "你兩個果來要參禪。令知客送單。遠充典座。眾苦",
    "X63n1244_007:0484c07": "枯淡。省出寺。遠取油麫作五味粥。方熟。省歸。粥罷",
    "X63n1244_007:0484c08": "召典座。遠至。省云。汝取油麫。係盜用常住。遠曰實",
    "X63n1244_007:0484c09": "取油麫。願乞責罰。省令估衣鉢償所值。復仗三十",
    "X63n1244_007:0484c10": "逐之。省一日出外。見遠在寺廊下。省曰。此是院門",
    "X63n1244_007:0484c11": "廊下。你在此復久。曾還。屋租否。復追租。遠無難色",
    "X63n1244_007:0484c12": "乞諸市還之。仍不去省謂眾曰。遠。真意參禪。遂令",
    "X63n1244_007:0484c13": "歸。上堂。對眾付衣云云。噫。古人親師擇友。曉夕不",
    "X63n1244_007:0484c14": "敢自怠。至於執爨負舂。陸沉執役。未嘗憚勞。今人",
    "X63n1244_007:0484c15": "茶飯淡薄。便思他徙。坡事勞苦。別圖安逸。又安能",
    "X63n1244_007:0484c16": "學道乎。至若今之住持。惟以俗務自纏竟不知勘",
    "X63n1244_007:0484c17": "驗造勵學人。如上高風。不可復覩。誠為賓主兩辜",
    "X63n1244_007:0484c18": "負矣。可勝慨哉。",
    "X63n1244_007:0484c19": "普請",
    "X63n1244_007:0484c20": "凡普請出坡。客堂先掛牌。(牌云)大眾師聞梆聲。至某處",
    "X63n1244_007:0484c21": "為(某某)坡事。普請出坡。○庫司。監收先將所用器物",
    "X63n1244_007:0484c22": "齊備。待聞梆聲三陣畢。禪堂若遇二板。站板。抽解。即",
    "X63n1244_007:0484c23": "照規止。如早。維那即卓香板出坡。前後次第出堂。不",
    "X63n1244_007:0484c24": "得閒語嬉笑放逸。各守自己本分話頭。坡畢回堂。",
    "X63n1244_007:0485a01": "證義曰。普請之法。上下均力也。山中梵剎。坡事尤",
    "X63n1244_007:0485a02": "多。遇期。鳴梆齊行。雖住持。亦不得好逸推勞。有病",
    "X63n1244_007:0485a03": "則不勉強。至老方可歇息。同居大眾。開遮亦爾。按",
    "X63n1244_007:0485a04": "唐。同州。志超。馮翊人。依并州開化寺讚禪師出家。",
    "X63n1244_007:0485a05": "旋為木寺住持。潔正身心。勤理眾務。安僧數百。衣",
    "X63n1244_007:0485a06": "食恒備。每有苦役。必以身先噫。古之住持。類多如",
    "X63n1244_007:0485a07": "是。故叢林興盛。今之住持。則養尊處優。勞人自逸。",
    "X63n1244_007:0485a08": "欲得叢林復整。難矣哉。",
    "X63n1244_007:0485a09": "日用軌範",
    "X63n1244_007:0485a10": "日用軌範者。前之六卷。已顯別別各業。此大眾章。乃",
    "X63n1244_007:0485a11": "示人人當行。不拘何人何執總當一一無犯。那管內",
    "X63n1244_007:0485a12": "單外單。咸須各各遵守。一。敦尚戒德。為菩提之根本。",
    "X63n1244_007:0485a13": "作涅槃之基址。二。須甘淡泊。安貧樂道。保護道心。三。",
    "X63n1244_007:0485a14": "寂淨純一。省緣務本。無分其心。四。去私擯邪。奉公守",
    "X63n1244_007:0485a15": "正。五。桑和忍辱。慎事敬人。六。隨眾聽命。威儀整肅。七。",
    "X63n1244_007:0485a16": "勤修行業。無怠無荒。八。遵規處眾。耿直不阿。九。安分",
    "X63n1244_007:0485a17": "小心。無得妄為。十。隨順規制。共勷法門。上來十種略",
    "X63n1244_007:0485a18": "總善法大綱。不厭委陳。尚有禁例條日。謹列如左。",
    "X63n1244_007:0485a19": "證義曰。古云。說得一丈。不如行取一尺。說得一尺。",
    "X63n1244_007:0485a20": "不如行取一寸。鳥窠謂白居易曰諸惡莫作。眾善",
    "X63n1244_007:0485a21": "奉行。居易曰。三歲孩兒。也恁麼道。師曰。三歲孩兒",
    "X63n1244_007:0485a22": "雖道得。八十老翁行不得。至言哉。",
    "X63n1244_007:0485a23": "不得破根本大戒　不得於誦戒時。無故不隨眾",
    "X63n1244_007:0485a24": "　不得不孝父母　不得欺陵師長　不得故違朝廷",
    "X63n1244_007:0485b01": "公府禁令　不得習近女人　不得於受戒之後。不",
    "X63n1244_007:0485b02": "知戒相　不得親近邪師　不得飲酒賭戲　右九",
    "X63n1244_007:0485b03": "事不犯。名敦尚戒德。若犯輕者罰。重者出院。",
    "X63n1244_007:0485b04": "證義曰。如來最後。以扶律談常為宗。苟廢事談理。",
    "X63n1244_007:0485b05": "理成烏有。禪教諸家。無不戒行冰霜。方堪垂範千",
    "X63n1244_007:0485b06": "古。豈可以毒器令貯醍醐。是故欲扶佛法不衰。持",
    "X63n1244_007:0485b07": "戒為急。所謂千里之行。始於一步。一步未足。不名",
    "X63n1244_007:0485b08": "到家。謂千里只一步。可也從今身。至佛身。即此一",
    "X63n1244_007:0485b09": "步。然決不容守而不進葢進。則此一步。念念保全",
    "X63n1244_007:0485b10": "止。則此一步。當下衰息。非一步即千里也。夫進步",
    "X63n1244_007:0485b11": "之法。在捨無始故步。故步即貪癡瞋等。其中各有",
    "X63n1244_007:0485b12": "偏滯。當須自悟。自調伏也。",
    "X63n1244_007:0485b13": "不得營辦美食　不得著艶麗衣服　不得泛攬經",
    "X63n1244_007:0485b14": "事　不得爭嚫錢　不得田蚕牧養　不得聚集男",
    "X63n1244_007:0485b15": "女。做世法齋會　右六事不犯。名為安貧樂道。若犯",
    "X63n1244_007:0485b16": "輕者罰。重者出院。",
    "X63n1244_007:0485b17": "證義曰。此之六條。房頭赴應僧住靜室僧有慚愧。",
    "X63n1244_007:0485b18": "者尚不敢犯況住叢林乎。葢食美食。被味塵所拘",
    "X63n1244_007:0485b19": "著艶服。被色塵所縛攬經爭嚫。溺於貪毒田蚕牧",
    "X63n1244_007:0485b20": "養大破殺戒。集眾作會。百弊俱生。又前四事眾僧",
    "X63n1244_007:0485b21": "易犯。後二事。唯戒主事者。此等皆是怨根苦本梁",
    "X63n1244_007:0485b22": "皇懺云。何者怨恨苦本。眼貪色。耳貪聲鼻貪香舌",
    "X63n1244_007:0485b23": "貪味。身貪細滑。常。為五塵之所繫縛所以歷劫長",
    "X63n1244_007:0485b24": "夜。不得解脫故須安貧樂道也。",
    "X63n1244_007:0485c01": "不得無故在外閑遊。數歸俗舍　不得習學應赴詞",
    "X63n1244_007:0485c02": "章吹唱雜藝　不得習學天文地理。符水爐火等外",
    "X63n1244_007:0485c03": "事　不得習學閉氣坐功。及無為白蓮等邪道　不",
    "X63n1244_007:0485c04": "得好興無益工作等　右五事不犯名為省緣務本",
    "X63n1244_007:0485c05": "若犯輕者罰。重者出院。",
    "X63n1244_007:0485c06": "證義曰。古人云一寸光陰一寸金此警學道人。當",
    "X63n1244_007:0485c07": "知時光易過。不可孤負也。若犯此五事。匪惟唐喪",
    "X63n1244_007:0485c08": "光陰。實乃自壞心術。豈可不戒歟。梁皇懺云。宜各",
    "X63n1244_007:0485c09": "人人。起覺悟意。念世無常。形不久住。少壯必衰。勿",
    "X63n1244_007:0485c10": "恃容姿。自處污行。萬物無常。皆當歸死。若非勤行",
    "X63n1244_007:0485c11": "勝業。無由出離故須省緣務本也。",
    "X63n1244_007:0485c12": "不得非理募化　不得侵尅信施　不得擅用招提",
    "X63n1244_007:0485c13": "之物　不得廢壞器用不賠償　不得背眾食　不",
    "X63n1244_007:0485c14": "得不白眾動無主僧物　右六事不犯。名奉公守正。",
    "X63n1244_007:0485c15": "若犯輕者罰。重者出院。",
    "X63n1244_007:0485c16": "證義曰。公則不私。約財利而言正則不邪約愛欲",
    "X63n1244_007:0485c17": "而言。然此六條。多約財物而說者經律所言。若物",
    "X63n1244_007:0485c18": "屬他。他所守護於他物中。一草一葉。不與不取。何",
    "X63n1244_007:0485c19": "況竊盜。蓋由眾生唯見現利。故以種種不道而取。",
    "X63n1244_007:0485c20": "致使未來。多受殃累。是故常須存公正之心。守此",
    "X63n1244_007:0485c21": "六例。古偈云。吾心似秤錘。斯乃謂之公。吾心如壁",
    "X63n1244_007:0485c22": "立。斯乃謂之正。公正令人服。公正乃道基。奉公守",
    "X63n1244_007:0485c23": "正者其潔誰能緇。",
    "X63n1244_007:0485c24": "不得破口相罵。交拳相打　不得受辱不忍見於辭",
    "X63n1244_007:0486a01": "色　不得威力欺壓人　不得侮慢耆宿　右四事",
    "X63n1244_007:0486a02": "不犯。名柔和忍辱。若犯輕者罰。重者出院。",
    "X63n1244_007:0486a03": "證義曰。修行障道。莫若瞋慢。所謂一念瞋心起。百",
    "X63n1244_007:0486a04": "萬障門開。慢如高山。法水不停。又非理瞋粗而易",
    "X63n1244_007:0486a05": "除。執理瞋細而難斷。世出世事莫不成於慈忍。敗",
    "X63n1244_007:0486a06": "於瞋忿。故君子以慈育德。以忍養心。小不能忍。大",
    "X63n1244_007:0486a07": "謀斯亂。刀兵劫濁。積瞋所招。皆由我執。所以積瞋。",
    "X63n1244_007:0486a08": "然何嘗有實我哉。識得我執本空。瞋慢自斷。現前",
    "X63n1244_007:0486a09": "當來。必證無我之體矣。摭古云。紹興雲門。散木澄",
    "X63n1244_007:0486a10": "和尚。有僧依座下者幾十年。優以殊禮。至於延譽",
    "X63n1244_007:0486a11": "分座。初不以左右言。一移其顧盻之眷。後僧信讒",
    "X63n1244_007:0486a12": "致書不遜。極其詆醜。師對眾焚之曰。是非臧否。惟",
    "X63n1244_007:0486a13": "神知之。竟不問。噫。昔與其恩。今酬以怨。我譽彼德",
    "X63n1244_007:0486a14": "彼詆我醜。能忍不辯。可謂忍辱柔和之至矣。梁皇",
    "X63n1244_007:0486a15": "懺云。於諸眾生。等無差別。入平等觀。無怨親想。常",
    "X63n1244_007:0486a16": "以愛眼。視諸眾生。若眾生懷怨於菩薩起惡逆心",
    "X63n1244_007:0486a17": "者。菩薩為真善知識。善調伏心為說深法。譬如大",
    "X63n1244_007:0486a18": "海。一切眾毒。所不能壞。菩薩亦爾。愚癡無智。不知",
    "X63n1244_007:0486a19": "報恩。如是眾生。起無量惡。不能動亂菩薩道心。是",
    "X63n1244_007:0486a20": "名忍辱柔和也。",
    "X63n1244_007:0486a21": "不得戲笑無度　不得高聲談論　不得裝模作樣",
    "X63n1244_007:0486a22": "　不得坐立斜倚　右四事不犯名威儀整肅。若犯",
    "X63n1244_007:0486a23": "輕者罰。重者出院。",
    "X63n1244_007:0486a24": "證義曰。威以德顯。非勢力之威也。儀為心表。非詐",
    "X63n1244_007:0486b01": "現之儀也。又威者。由嚴持戒行。則眾德威嚴。儀者",
    "X63n1244_007:0486b02": "由動靜合式則進退安詳。所謂淨行成於道儀。清",
    "X63n1244_007:0486b03": "白圓於戒品。比邱雍容行道。感俗土以信樂出家。",
    "X63n1244_007:0486b04": "佛子安詳乞食。攝外道而反邪歸正。故曰威儀。乃",
    "X63n1244_007:0486b05": "無言之教也。又威儀。名為調御。謂調身不妄動。口",
    "X63n1244_007:0486b06": "不妄言。心不妄想。如是三業調善。則六根自攝矣。",
    "X63n1244_007:0486b07": "摭古云。法雲本禪師。平居作止。直視不瞬。臨眾三",
    "X63n1244_007:0486b08": "十年。未嘗輕發一笑。凡所住。見行立聖像即不坐。",
    "X63n1244_007:0486b09": "饌以魚肉名者即不食。葢一身威儀整肅。不愧出",
    "X63n1244_007:0486b10": "家相狀。內軌範僧眾。外利益歸信。則威儀二字。豈",
    "X63n1244_007:0486b11": "可忽哉。",
    "X63n1244_007:0486b12": "不得無故不禮誦　不得執事怠慢　不得惡人警",
    "X63n1244_007:0486b13": "策　不得作無益害有益　右四事不犯。名勤修行",
    "X63n1244_007:0486b14": "業。若犯輕者罰。重者出院。",
    "X63n1244_007:0486b15": "證義曰。勤修行業者。勤則不怠。修則修功補過。時",
    "X63n1244_007:0486b16": "不虗棄。精進度也。行業有世出世之分。而以出世",
    "X63n1244_007:0486b17": "行業。為本為要。經言。莫輕小善以為無福。水滴雖",
    "X63n1244_007:0486b18": "微。漸盈大器。小善不積。無以成聖。莫輕小惡。以為",
    "X63n1244_007:0486b19": "無罪。小惡所積。足以滅身。此是諸佛所說。誰敢不",
    "X63n1244_007:0486b20": "信。故須勤修出世善行業也。",
    "X63n1244_007:0486b21": "不得挑唆鬬爭　不得樹立朋黨　不得機詐不實",
    "X63n1244_007:0486b22": "　不得謗訕名德　不得誣毀清眾　不得狥私偏",
    "X63n1244_007:0486b23": "袒　右六事不犯。名遵規處眾。犯輕者罰。重者出院。",
    "X63n1244_007:0486b24": "證義曰。梁皇懺云。所餘口過。復是一切怨禍之門。",
    "X63n1244_007:0486c01": "故諸佛誡不得兩舌惡口。妄言綺語。當知謟曲華",
    "X63n1244_007:0486c02": "辭。搆扇是非。為患不輕。招報實重。夫人處世。心懷",
    "X63n1244_007:0486c03": "毒念。口施毒言。身行毒行。以此三事。加害眾生。眾",
    "X63n1244_007:0486c04": "生被毒。即結怨恨。誓心欲報。或現世從願。或終後",
    "X63n1244_007:0486c05": "從心。如此怨對皆資三業。三業之中。口業實重。乃",
    "X63n1244_007:0486c06": "至獲報。備諸楚毒。是故處眾。當依古偈云。第一和",
    "X63n1244_007:0486c07": "為貴。方能人眾安。莫開兩舌口。須戒無益言。凡為",
    "X63n1244_007:0486c08": "執事者。切莫狥人情。請託紛紛至。叢林百弊生。凡",
    "X63n1244_007:0486c09": "為執事者。莫市一人好。市了一人好。各事皆顛倒。",
    "X63n1244_007:0486c10": "不得大胆生事　不得謬說經論　不得妄拈古德",
    "X63n1244_007:0486c11": "機緣　不得無知著述誤人　不得招納非人　不",
    "X63n1244_007:0486c12": "得自立徒眾　不得擅留童幼及沙彌　不得己事",
    "X63n1244_007:0486c13": "不明。好為人師　不得哄誘他人弟子。背其本師",
    "X63n1244_007:0486c14": "　不得無大故擅入公門　不得妄識時政得失是非",
    "X63n1244_007:0486c15": "　不得輕心謗斥先聖先賢　不得以常住產業等",
    "X63n1244_007:0486c16": "與人　不得侵佔人產業　不得另為烟爨　右一",
    "X63n1244_007:0486c17": "十五事不犯。名安分小心。若犯輕者罰。重者出院。",
    "X63n1244_007:0486c18": "證義曰。安分小心。更有二十語。僧院以無事為興",
    "X63n1244_007:0486c19": "盛修行以合機為穩當。精進。以持戒為第一。疾病。",
    "X63n1244_007:0486c20": "以減食為湯藥。煩惱。以忍辱為妙解。是非。以不辯",
    "X63n1244_007:0486c21": "為解脫。待人。以誠實為真情。執事。以盡心為有功。",
    "X63n1244_007:0486c22": "語言。以減少為直截。上下。以慈和為進德。學問。以",
    "X63n1244_007:0486c23": "勤習為入門。因果。以明白為無過。老病。以無常為",
    "X63n1244_007:0486c24": "警策佛事。以精虔為切要。敬客。以謙益為供養。門",
    "X63n1244_007:0487a01": "庭。以朴實為莊嚴。凡事。以預辦為不勞。處眾。以慎",
    "X63n1244_007:0487a02": "言為常禮。遇險。以不亂為章程。濟物。以慈悲為根",
    "X63n1244_007:0487a03": "本。如是小心。則寡過矣。古偈云。吾等出家兒。大半",
    "X63n1244_007:0487a04": "田家子。須記貧苦時。謹守安分事。縱是富貴人。落",
    "X63n1244_007:0487a05": "在空門裏。當識空門義。原要你心死。人恐不死心。",
    "X63n1244_007:0487a06": "死心貧也好。守得安分貧。終身無煩惱。",
    "X63n1244_007:0487a07": "不得令之不行。禁之不止　不得有過。罰而不服",
    "X63n1244_007:0487a08": "　不得在寺名不入僧次　不得挭法。不容執事人行",
    "X63n1244_007:0487a09": "事　不得為執事。更變成規　不得不白師友。恣意",
    "X63n1244_007:0487a10": "妄為　不得故與有過擯出人文　右七事不犯。名",
    "X63n1244_007:0487a11": "隨順規制。若犯輕者罰。重者出院。",
    "X63n1244_007:0487a12": "證義曰。通前十科。共六十七事。皆持而不犯。名隨",
    "X63n1244_007:0487a13": "順規制。又詳言之。自三歸。五戒。沙彌戒。比邱戒。菩",
    "X63n1244_007:0487a14": "薩戒。百丈清規。乃至禮儀三百。威儀三千。六度萬",
    "X63n1244_007:0487a15": "行。世間律例無犯總名隨順規制。不僅此七事也。",
    "X63n1244_007:0487a16": "附蓮池修身十事(出雲棲法彙)",
    "X63n1244_007:0487a17": "不得欺心。不得貪財。不得使奸。不得用謀。不得惹",
    "X63n1244_007:0487a18": "禍。不得侈費。不得近女。不得外騖。不得避懶。不得",
    "X63n1244_007:0487a19": "失時。(原注云。所謂欺心者。凡盜常住物。騙施主物。裝佛。印經。齋僧。起會造寺。鑄鐘。脩橋。砌路。如",
    "X63n1244_007:0487a20": "是財物。私己用度。乃至瞞人瞞官。瞞天瞞神。暗昧等事。皆名欺心。雖不盜騙如前所言。但好積財帛慳吝",
    "X63n1244_007:0487a21": "不施。置產收息。放債取利。皆名貪財。當言之時。隱忍不言。當諫之過坐視不諫。外示癡呆。內藏譏貶。皆名",
    "X63n1244_007:0487a22": "使奸。不安天命唯運人謀。或謀住居。或謀徒眾。或謀經懺。或謀檀施。或謀作法主。或謀作戒師。乃至交結",
    "X63n1244_007:0487a23": "惡友。出入衙門。情識厚薄。私心好惡。策畫營為。悖理等事。皆名用謀。輕人笑人。叱人謗人。妬人之能。揚人",
    "X63n1244_007:0487a24": "之惡。收人走失。佔人產業。好興詞訟。不肯讓人。皆名惹禍。廣造房屋。豐富飲食。華麗衣服。多置產業。精製",
    "X63n1244_007:0487b01": "器用。輕賤五穀。恣意佚遊。畜養奴僕。賄厚狂朋等。有一不知慚愧。皆名侈費。年少尼僧。結為道友。人間婦",
    "X63n1244_007:0487b02": "女。拜作乾娘。數往族家探親望眷。不避譏嫌。皆名近女。趣蹡富室。干謁貴門。或乞詩文。或求匾額。或假權",
    "X63n1244_007:0487b03": "勢。或索錢財。終日奔波。不思靜守皆名外騖。晨昏禮誦。屢致愆違。行務勤勞。慢不隨眾。皆名避懶。命存呼",
    "X63n1244_007:0487b04": "吸。時不待人。大事未明。寸陰可惜漠然空過。是名失時。此前九事。切宜戒之。最後一言。努力加勉)。",
    "X63n1244_007:0487b05": "附出家人(戒)不祥事(三十二條。出雲棲法彙遺稿中)",
    "X63n1244_007:0487b06": "佛前安坐。受人禮拜。不祥　佛前罵人。不祥　法",
    "X63n1244_007:0487b07": "座上。呵叱人。及輕口斥前賢錯謬。不祥　褻衣受",
    "X63n1244_007:0487b08": "人禮拜。不祥　當食罵人。不祥　對食分別好惡。",
    "X63n1244_007:0487b09": "起憎嫌心。不祥　綾羅錦綺。作僧家日用衣服。不",
    "X63n1244_007:0487b10": "祥　臥床用重褥。重席。綾絹被。紗羅帳。不祥　清",
    "X63n1244_007:0487b11": "晨罵詈人。不祥　憎嫌信施輕少。不祥　買奴僕",
    "X63n1244_007:0487b12": "供役使。如富貴家。不祥　人勞。我獨逸。不祥　人",
    "X63n1244_007:0487b13": "窮。我獨富饒。不祥　年少作講法師。作施食師。作",
    "X63n1244_007:0487b14": "住持師。不祥　少年恃小聰明。輕忽老宿。不祥",
    "X63n1244_007:0487b15": "　恃年臘高。輕忽後進。不祥　無故得重施。不祥",
    "X63n1244_007:0487b16": "　人以至誠待我。我以巧詐對之。不祥　好談他人",
    "X63n1244_007:0487b17": "過失。及隱微事。不祥　以常住公物。利濟俗家。不",
    "X63n1244_007:0487b18": "祥　寵厚沙彌弟子華衣美食。不祥　出言動輙",
    "X63n1244_007:0487b19": "麤重。令人難當受。不祥　多諸護法。多諸信施。即",
    "X63n1244_007:0487b20": "便妄自尊大。不祥　無病使人出溺器。不祥　病",
    "X63n1244_007:0487b21": "中瞋怒服事人。不祥　著褊衫小解。不祥　逢水",
    "X63n1244_007:0487b22": "旱等。怨恨天地。不祥　欠人債負。聞其死。心生喜",
    "X63n1244_007:0487b23": "悅。不祥　未語先笑。不祥　無事時作愁嘆。不祥",
    "X63n1244_007:0487b24": "　麤通教理。妄議古人。藐視時人。不祥　具少知",
    "X63n1244_007:0487c01": "見。以宗師自任。不祥　以上折福折壽。多招殃咎。",
    "X63n1244_007:0487c02": "故云不祥。當相與共戒之。",
    "X63n1244_007:0487c03": "證義曰。禪宗秘要云。玉泉承皓禪師。參北塔。發明",
    "X63n1244_007:0487c04": "心要。得大自在三昧。製犢鼻。俗呼牛頭褲。書歷代",
    "X63n1244_007:0487c05": "祖師名字。乃曰。唯有文殊普賢。較些子。且書於帶",
    "X63n1244_007:0487c06": "上。故叢林因呼晧布裩。元豐間。首眾於襄陽谷隱",
    "X63n1244_007:0487c07": "有鄉僧亦俲之。師見詬曰。汝具何道理。敢以為戲",
    "X63n1244_007:0487c08": "事耶。嘔血無及耳。尋於鹿門。如所言而逝。噫此即",
    "X63n1244_007:0487c09": "不祥之榜樣也。齊玉法師。宣和六年。居上竺。一僧",
    "X63n1244_007:0487c10": "失規。責之曰。汝無知。乃畜生耳。已而悔曰。彼雖不",
    "X63n1244_007:0487c11": "肖。罵為畜生。有玷三寶。自是三年。對佛悔過。如此",
    "X63n1244_007:0487c12": "庶幾能轉不祥而為祥者。然何如當初之慎言耶。",
    "X63n1244_007:0487c13": "學者鑑之。",
    "X63n1244_007:0487c14": "共住規約(實貼齋堂)",
    "X63n1244_007:0487c15": "棲心息影。端藉名藍。脩道循規。必須同志。久參耆宿。",
    "X63n1244_007:0487c16": "以遊歷深。而百緒從生。後進時流。因知見淺。而初心",
    "X63n1244_007:0487c17": "漸退。以致網宗失旨。模範多乖。習以為然。積成流弊。",
    "X63n1244_007:0487c18": "(某甲)住持茲山。自慚薄德。空懷佛制。無報法門。欲挽",
    "X63n1244_007:0487c19": "已往頺風。惟冀方來賢眾。共遵佛說戒律。祖制規繩。",
    "X63n1244_007:0487c20": "調治三業。折伏過非。住斯叢林。原為遵行。如或不然。",
    "X63n1244_007:0487c21": "無勞共住。犯根本大戒者出院。禪貴真參",
    "X63n1244_007:0487c22": "實悟。弄口頭禪者。出院。三五成羣。山門外遊戲",
    "X63n1244_007:0487c23": "雜話。并閑坐者罰。不服者。出院。吃葷酒看戲者。",
    "X63n1244_007:0487c24": "罰已出院。若重病。非酒莫療者。白眾方服。(新增)吃烟者",
    "X63n1244_007:0488a01": "罰。故與有過人往復。思害叢林。攪亂好人者。出",
    "X63n1244_007:0488a02": "院。鬬爭是非。破口相罵。交拳相打。不論曲直出",
    "X63n1244_007:0488a03": "院。一理正而忍。一過犯而瞋。理正者不罰。過犯者責",
    "X63n1244_007:0488a04": "出院。米麥等物。不白住持。私賣用者。罰賠償已。",
    "X63n1244_007:0488a05": "出院。侵損常住財物。及砍竹木花菓送人者。賠",
    "X63n1244_007:0488a06": "已出院。施護入寺。執事私化緣者。量事輕重處",
    "X63n1244_007:0488a07": "罰。不服者。出院。無公事私走檀護及本俗者。定",
    "X63n1244_007:0488a08": "非潛脩人。即令出院。知而不舉者同罰。己眼不",
    "X63n1244_007:0488a09": "明。妄評他人見地。出語不自知非者。即令出院。",
    "X63n1244_007:0488a10": "課誦。坐香。出坡。不隨眾者罰。除公事。有病。不服者。出",
    "X63n1244_007:0488a11": "院。禪堂講話者罰。本堂不舉。待堂外舉者。堂內",
    "X63n1244_007:0488a12": "執事同罰。除公事。不在本寮。至各寮縱意放逸",
    "X63n1244_007:0488a13": "者罰。或博奕賭錢者。重罰出院。執事不舉者同罰。",
    "X63n1244_007:0488a14": "無事不得吃二堂。食時不得談笑。不得爭坐位。不",
    "X63n1244_007:0488a15": "得不照位坐。不得未結齋先起。不得自檇碗入厨取",
    "X63n1244_007:0488a16": "食。違者罰。遇普茶。聽規約。除公事不隨眾者罰。",
    "X63n1244_007:0488a17": "不得托人取茶果歸寮。與者。取者。同罰。常住經",
    "X63n1244_007:0488a18": "書。莊嚴器皿。槩不借出。違者罰。若不得已。白眾方借。",
    "X63n1244_007:0488a19": "輕視耆德。惡聞直言。妄生誹謗者出院。不",
    "X63n1244_007:0488a20": "聽執事人約束遣調。及不滿期告假者罰。非重",
    "X63n1244_007:0488a21": "病。背眾飲食者罰。私留親友歇宿者罰。各寮聞",
    "X63n1244_007:0488a22": "報鐘不起者罰。恃己有功。不順調伏者重罰。凡",
    "X63n1244_007:0488a23": "受信施物。不白執事人知照。即受者。倍罰。除親戚隣",
    "X63n1244_007:0488a24": "友。長養鬚髮。槩不留單。暑天赤膊。不縛褲脚。冬",
    "X63n1244_007:0488b01": "天烘火。并戴小帽者罰。常住錢物出入即登記。",
    "X63n1244_007:0488b02": "朔望兩序公算。失記及含糊者罰。堂中出外生",
    "X63n1244_007:0488b03": "事者嚴擯。借事起單。永不復入。保留有大過人。",
    "X63n1244_007:0488b04": "及年輕者。或私招徒眾者出院。叢林無僧值。則",
    "X63n1244_007:0488b05": "內外不正。弊何能除。法何能立。為僧值宜盡心紏察。",
    "X63n1244_007:0488b06": "不得狥情。如有犯者。照欵罰。失罰者僧值受罰。○以",
    "X63n1244_007:0488b07": "上條約。真實辦道之規則。同居大眾宜珍重。○年月",
    "X63n1244_007:0488b08": "日○住持(某甲)重錄。",
    "X63n1244_007:0488b09": "證義曰。佛祖設教。建立叢林。匡徒集眾。清淨焚脩。",
    "X63n1244_007:0488b10": "報答四恩。自淨三業。故住持不惜身命。拖泥帶水。",
    "X63n1244_007:0488b11": "所以養育才器。陶鑄聖凡。其門庭不得不峻。禮法",
    "X63n1244_007:0488b12": "不得不嚴。規矩不得不立。規矩立。則上下安。禮法",
    "X63n1244_007:0488b13": "嚴。則奸宄斂。門庭峻。則師道尊矣。夫謙光接物。山",
    "X63n1244_007:0488b14": "容海納者。住持之高風。至於臨機施設。不得不鐵",
    "X63n1244_007:0488b15": "面無情。防其微杜其漸。庶可使內外安。而無事後",
    "X63n1244_007:0488b16": "之變也。然欲調護他人。先須調護自己。調護得自",
    "X63n1244_007:0488b17": "己一分習氣。方調伏得他人一分習氣。視人猶己。",
    "X63n1244_007:0488b18": "捨己從人。老祖規矩。方始行也。摭古云。南蕩空禪",
    "X63n1244_007:0488b19": "師。天資精悍。知見甚高。律身精嚴。外請不赴。有欲",
    "X63n1244_007:0488b20": "迎師到舍受齋。施財造山門。師曰。荷公捨財固佳。",
    "X63n1244_007:0488b21": "然背眾而食。柰何自我破戒耶。竟不赴。愚菴頌曰。",
    "X63n1244_007:0488b22": "崇覺被回祿。勤劬事土木。請齋復許建山門。二事",
    "X63n1244_007:0488b23": "一舉雙輪福。汝所欲福。我所遵戒。山門成有壞。金",
    "X63n1244_007:0488b24": "剛戒無敗。一供事最微。浮囊損一芥。從茲一隙漏",
    "X63n1244_007:0488c01": "金堤。寶覺全身由汝賣。君不見。文殊再世清涼師。",
    "X63n1244_007:0488c02": "十律終身不敢懈。我為何等人。敢不為頂戴。",
    "X63n1244_007:0488c03": "禪堂規約。及坐禪恒規。見下第八節臘章。",
    "X63n1244_007:0488c04": "淨業堂規約(凡十五條)",
    "X63n1244_007:0488c05": "夫生死海深。非念佛焉能濟度。菩提路遠。非淨土孰",
    "X63n1244_007:0488c06": "可依凴。故今大眾同轍。但專持乎六字洪名。齊志合",
    "X63n1244_007:0488c07": "堂。唯致力乎一心不亂。第恐時長行久。懈怠易生。實",
    "X63n1244_007:0488c08": "喪名存。劬勞徒設。不加鞭策。無以約束身心。必有條",
    "X63n1244_007:0488c09": "章。方能齊一彼此。幸相規而相勸。無爭我以爭人。俾",
    "X63n1244_007:0488c10": "淨業速成。花臺早就。見彌陀於即世。證三昧於此身。",
    "X63n1244_007:0488c11": "誠如是則所願不虗矣謹開規約於左。每日課",
    "X63n1244_007:0488c12": "程。十時念佛。以九時作觀(作觀即念佛念字從心非徒口也既以心念即兼觀想)。一時禮懺。雖嚴寒酷暑。勿",
    "X63n1244_007:0488c13": "得暫虧。黑白半月。諦四分戒本。少頃。即諷誦梵",
    "X63n1244_007:0488c14": "網畢。長跪。誦發願文。回向西方。遇阿彌陀佛。及",
    "X63n1244_007:0488c15": "觀音勢至誕期。虔設供獻。(按思齊大師。加釋迦佛降生。成道日。涅槃日。僧自恣",
    "X63n1244_007:0488c16": "日)。每年於正臘兩月。俱起念佛七期。以新正萬",
    "X63n1244_007:0488c17": "物更新之象。臘晝寓人命無常之意也。每夜黃",
    "X63n1244_007:0488c18": "昏。將出生飯。持變食真言四十九遍。念佛千聲。以濟",
    "X63n1244_007:0488c19": "鬼神。每日念佛受齋俱搭衣。宜禁止遊行。",
    "X63n1244_007:0488c20": "不得出寺觀望。上街閒走。除為父母師長看病因緣。",
    "X63n1244_007:0488c21": "或可暫時告假。餘俱不可。告假須尅定日期。若",
    "X63n1244_007:0488c22": "過期還者。罰跪香。宜謝絕迎送。尊客相看。略敘",
    "X63n1244_007:0488c23": "道話數語。以寸香為度。若有問法因緣。不在此例。○",
    "X63n1244_007:0488c24": "一。宜屏棄雜務。凡經書筆墨詩偈文字。一切置之高",
    "X63n1244_007:0489a01": "擱。不應重理(他本增凡常住一切坡事俱免亦不派其執事)。不應酬外",
    "X63n1244_007:0489a02": "間經懺。縱到寺來。亦不輙許。設不得已。祇念彌陀經。",
    "X63n1244_007:0489a03": "禮淨土懺。念佛而已。堂中除念佛外。一切不應",
    "X63n1244_007:0489a04": "雜話。縱有要事問答。亦宜低聲。念佛昏沉時。用",
    "X63n1244_007:0489a05": "小旛一首巡香。互相警策。行旛至。不起身者罰香。",
    "X63n1244_007:0489a06": "有過不懺悔。屢諫不止者罰香。動氣發粗。彼此鬬",
    "X63n1244_007:0489a07": "爭者同罰。一人忍。一人瞋。瞋者罰香。凡有過。宜",
    "X63n1244_007:0489a08": "互相規諫。令其即時懺悔。不得隔日隔夜隔時。",
    "X63n1244_007:0489a09": "無故闖寮。聚談雜話者罰香。非要事。止靜不歸堂者",
    "X63n1244_007:0489a10": "罰香。○以上條約。有犯者。悅眾應舉。舉而不服。出堂。",
    "X63n1244_007:0489a11": "知而不舉。同罰跪香一枝。○年月日。住持(某甲)重錄。",
    "X63n1244_007:0489a12": "證義曰。淨業立宗我東土始於廬山慧遠法師。師",
    "X63n1244_007:0489a13": "勸人捨娑婆。而求淨土。其教以金銀為染心之穢",
    "X63n1244_007:0489a14": "物。以爵祿為覊身之苦具。以女色為伐命之斧斤。",
    "X63n1244_007:0489a15": "以華衣。美食。田園屋宅。為墮落三界之坑穽。唯願",
    "X63n1244_007:0489a16": "脫人世而胎九蓮當欣淨而厭穢。故集劉雷等十",
    "X63n1244_007:0489a17": "八高賢。刻蓮漏。禮。六時。精神捆切。臨終各獲所願。",
    "X63n1244_007:0489a18": "自此以後。遵其教。脩淨業。生樂國者。代不乏人。然",
    "X63n1244_007:0489a19": "其中。有名無實。唐器劬勞者。亦復不少。迨至今日。",
    "X63n1244_007:0489a20": "人根既漓。情偽日生。聚集多人。冒名蓮社。假求衣",
    "X63n1244_007:0489a21": "食者。或男女雜踏生出事端。往往有之。故蓮社中",
    "X63n1244_007:0489a22": "人。宜少不宜多。至於男女雜而同社。此則古所未",
    "X63n1244_007:0489a23": "有。女人自宜在家念佛。勿雜男羣。遠世譏嫌。護佛",
    "X63n1244_007:0489a24": "正法。不可忽也。按思齊大師。淨業堂銘曰。堂名淨",
    "X63n1244_007:0489b01": "業。其義唯何。唯精唯一。專念彌陀。心苟不一。業則",
    "X63n1244_007:0489b02": "不淨。唯昏與散。適生厥病。咨爾眾等。出入斯戶。宜",
    "X63n1244_007:0489b03": "時檢察。為勤為惰。惰宜發憤。勤宜進步。盡此一生",
    "X63n1244_007:0489b04": "彌陀決覩。又北京。紅螺山。資福寺。徹悟禪師云。心",
    "X63n1244_007:0489b05": "能造業。心能轉業業由心造業隨心轉。心不能轉",
    "X63n1244_007:0489b06": "業。即為業縛業不隨心轉。即能縛心。心何以能轉",
    "X63n1244_007:0489b07": "業。心與道合。心與佛合。即能轉業。業何以能縛心。",
    "X63n1244_007:0489b08": "心依常分。任運作受。即為業縛。一切現前境界。一",
    "X63n1244_007:0489b09": "切當來果報。皆唯業所感。唯心所現。唯業所感故。",
    "X63n1244_007:0489b10": "前境來報皆有一定。以業能縛心故。唯心所現故。",
    "X63n1244_007:0489b11": "前境來報。皆無一定。以心能轉業故。若人正當業",
    "X63n1244_007:0489b12": "能縛心。前境來報一定之時。而忽發廣大心。脩真",
    "X63n1244_007:0489b13": "實行。心與佛合。心與道合。則心能轉業。前境來報。",
    "X63n1244_007:0489b14": "定而不定。又心能轉業。前境來報不定之時。而大",
    "X63n1244_007:0489b15": "心忽退。實行有虧。則業能縛心。即前境來報。不定",
    "X63n1244_007:0489b16": "而定。然業乃造於已往。此則無可柰何。所幸發心。",
    "X63n1244_007:0489b17": "其機在我造業轉業。不由別人。如吾人即今發心",
    "X63n1244_007:0489b18": "念佛。求生極樂。或觀依正。或持名號。念念相續觀",
    "X63n1244_007:0489b19": "念之極。則心與佛合。合之又合。合之其極。則心能",
    "X63n1244_007:0489b20": "轉業。而前境之娑婆。轉為極樂胎獄之來報轉為",
    "X63n1244_007:0489b21": "蓮胞。便是樂邦自在人矣。若正恁麼時其心或偶",
    "X63n1244_007:0489b22": "然失照。或忽生退悔。不與佛合。則業能縛心。而前",
    "X63n1244_007:0489b23": "境仍舊來報依然還是忍土苦眾生也。然則我輩",
    "X63n1244_007:0489b24": "有志出離。求生淨土者。可弗惕然而警。奮然而發",
    "X63n1244_007:0489c01": "也。",
    "X63n1244_007:0489c02": "佛七規約(實貼本堂。凡二十二條)",
    "X63n1244_007:0489c03": "夫佛七者。原為了辦生死之期。七日為期。六時無間",
    "X63n1244_007:0489c04": "始於一七。二七。乃至三七。四七。四方緇素俱集。一時",
    "X63n1244_007:0489c05": "勝會宏開第恐懈怠易生。精勤難致。若無約束。何以",
    "X63n1244_007:0489c06": "策我身心。不有規模。何以生他敬信。謹酌事宜。略陳",
    "X63n1244_007:0489c07": "如左。七日之中。須將萬緣放下。必使功不唐捐。",
    "X63n1244_007:0489c08": "切要一心不亂。審如是。現前即蓮池一會也。五",
    "X63n1244_007:0489c09": "更聞鐘聲。一齊下單。洗面後。齊進堂念佛。無得安。臥。",
    "X63n1244_007:0489c10": "不起。避懶偷安。明相既出。即用粥。粥後嚼楊枝",
    "X63n1244_007:0489c11": "畢。即入堂念佛。候一寸香過。起身經行。打大木魚。至",
    "X63n1244_007:0489c12": "香餘一寸時。歸位。坐念。香到。緊念百餘聲。緊鐘魚三",
    "X63n1244_007:0489c13": "陣末。一齊止音。少頃。用茶畢打小魚子兩下。起身抽",
    "X63n1244_007:0489c14": "解。坐香過一寸。東西二首領起立。對面一問訊",
    "X63n1244_007:0489c15": "向上一問訊徐徐走上取旛雙手執好。兩邊相對而",
    "X63n1244_007:0489c16": "行。少頃。魚引二人。相照而行不得參差紊亂。見昏沉",
    "X63n1244_007:0489c17": "者。行旛人高聲念佛覺之。將旛與彼。彼即經行。其遞",
    "X63n1244_007:0489c18": "旛者。就坐彼位。接旛者行念遣睡。如是展轉警策至",
    "X63n1244_007:0489c19": "香餘一寸時。魚引先歸本位。旛亦歸位。從兩邊相對。",
    "X63n1244_007:0489c20": "至架插旛已。問訊歸位。香完如前。行旛要細看",
    "X63n1244_007:0489c21": "若見眼雖閉。端坐頭直。口隨眾念。此或係清昏。或正",
    "X63n1244_007:0489c22": "當得意之際。不必與旛。不應與而與者罰。若頭垂昏",
    "X63n1244_007:0489c23": "沉者。將旛與之。昏沉人。見遞旛到。瞋心不接旛",
    "X63n1244_007:0489c24": "者。罰跪念香一枝。接旛在手。任性亂走者罰。",
    "X63n1244_007:0490a01": "持旛見人昏散。當與不與者罰。行香須次第",
    "X63n1244_007:0490a02": "走。無得紊亂。挨前擠後。擺腦掉頭者罰。若避懶偷安。",
    "X63n1244_007:0490a03": "躲入堂寮閒談雜話者。倍罰。內外執事。除公事",
    "X63n1244_007:0490a04": "外。稍空即一例念佛。若聚首閒談者罰。若藉事出外",
    "X63n1244_007:0490a05": "閑遊者。查出重罰。倘有公事不能到者。須句首領等",
    "X63n1244_007:0490a06": "告假方去。違者罰。每一枝香完。當值者兩邊斟",
    "X63n1244_007:0490a07": "茶。次第吃茶。不得茶脚潑地違者罰。碎盃者賠償。吃",
    "X63n1244_007:0490a08": "茶已。方可起立。若先起者罰。抽大解。限香一寸。",
    "X63n1244_007:0490a09": "小解限香半寸。同人出入。不得戲笑交頭接耳等。違",
    "X63n1244_007:0490a10": "者罰香。坐香過二寸。兩邊悅眾巡查。有不到者。",
    "X63n1244_007:0490a11": "移彼蒲團在佛前。候其到時令合掌跪念。香完。開靜。",
    "X63n1244_007:0490a12": "起身拜佛。回身禮住持。自將蒲團歸本位。初學",
    "X63n1244_007:0490a13": "不能盤膝。支柯亦可。必須正身端坐。念佛聲音。",
    "X63n1244_007:0490a14": "要歷歷分明。不得太高高則不久。不得太低。低則昏",
    "X63n1244_007:0490a15": "沉。但字字出於唇舌之間。心念口稱。耳聽。乃至行住",
    "X63n1244_007:0490a16": "坐臥。無不是一句阿彌陀佛。如是始信有聲聲攝念",
    "X63n1244_007:0490a17": "念念攝聲的功夫。久久自然打成一片。堂中適",
    "X63n1244_007:0490a18": "有病緣。須信阿彌陀佛。是無上醫王。若能努力不懈",
    "X63n1244_007:0490a19": "病魔即退。如實不能支持。要歇息者。向主七等告假",
    "X63n1244_007:0490a20": "次總向大眾告假。撒去蒲團方出堂。不得故托病緣。",
    "X63n1244_007:0490a21": "虗費淨業。如有私出堂。不告假者重罰。眾中或",
    "X63n1244_007:0490a22": "有去就乖角語言相爭。攪羣亂眾者。移單出堂。",
    "X63n1244_007:0490a23": "眾中有過。悅眾舉。舉而不服者罰。知而不舉者同罰。",
    "X63n1244_007:0490a24": "會中有老病者。自應方便隨順。不拘規例。或隨",
    "X63n1244_007:0490b01": "喜念佛。暫來即去者。亦不在此例。粥後三枝香。",
    "X63n1244_007:0490b02": "用小食。四枝香用午飯。飯後四枝香用點。六枝香用",
    "X63n1244_007:0490b03": "晚食。夜間四枝香用點。五枝香半。即向上長跪。稱念",
    "X63n1244_007:0490b04": "刻許。乃稱觀音。勢至海眾各百聲。誦小淨土文禮彌",
    "X63n1244_007:0490b05": "陀佛十二拜。三菩薩各三拜。三皈依禮祖畢。飲茶。少",
    "X63n1244_007:0490b06": "頃(合掌經行)念觀佛(隨聲作觀。謂之觀佛)千聲。(聲聲如對佛前。加緊策勵。念畢)作梵",
    "X63n1244_007:0490b07": "跪念回向偈。各歸養息。默念而睡。餘日例此。尅定時",
    "X63n1244_007:0490b08": "候。不宜錯誤。第七夜圓滿回向。念西方文。跪念",
    "X63n1244_007:0490b09": "佛菩薩。各一炷香。禮佛四十八拜。三菩薩各三拜。三",
    "X63n1244_007:0490b10": "皈依畢。禮祖。上方丈。頂禮住持三拜。候開示畢。禮謝",
    "X63n1244_007:0490b11": "已。各回本處每七完放香半日。或坐或臥。俱默念佛。",
    "X63n1244_007:0490b12": "切忌閒談雜話。二七三七。皆例此。凡規中言罰",
    "X63n1244_007:0490b13": "俱是罰跪香念佛。所謂因地而倒。還因地而起也。但",
    "X63n1244_007:0490b14": "宜一倒即起。不可旋起旋倒。自誤不淺。○年月日○",
    "X63n1244_007:0490b15": "住持(某甲)重錄。",
    "X63n1244_007:0490b16": "證義曰。淨業堂規與佛七規約。雖分兩段警策。大",
    "X63n1244_007:0490b17": "概實無別異佛七則加行也。思齊大師曰。念佛無",
    "X63n1244_007:0490b18": "難事。所難在一心一心亦無難。難在斷愛根。當觀",
    "X63n1244_007:0490b19": "此身體。臭穢難具論。內外及中間。無一清淨物。己",
    "X63n1244_007:0490b20": "身既加此。他身亦復然。深生厭。惡心。慎勿生。貪著",
    "X63n1244_007:0490b21": "當觀極樂國。純是蓮花生。不假父母胎。壽命原無",
    "X63n1244_007:0490b22": "量。一念念佛時。蓮花即化生。若能無間。斷決定生。",
    "X63n1244_007:0490b23": "安養。又云。南無阿彌陀。何人不會念。雖念不相應",
    "X63n1244_007:0490b24": "母子難相見行住及坐臥。時將此心斂。念念自相",
    "X63n1244_007:0490c01": "續。念來成一片。如此念彌陀。彌陀自然現。西方決",
    "X63n1244_007:0490c02": "定生。終身無退轉。",
    "X63n1244_007:0490c03": "附佛七回向疏",
    "X63n1244_007:0490c04": "伏以。紺目澄清。剎塵覩青蓮之瑞玉毫宛轉。人天懸",
    "X63n1244_007:0490c05": "滿月之輝。廣開六八願門。無一機而不接。攝化恒沙",
    "X63n1244_007:0490c06": "品類。即十念而往生。妙應無方。慈緣普覆。爰有佛七",
    "X63n1244_007:0490c07": "告圓文疏。對佛披宣。仰望慈悲。俯垂證鑒。今據大清",
    "X63n1244_007:0490c08": "國。(某)省(某)府(某)。縣(某)寺。秉釋迦如來遺教奉行。主脩",
    "X63n1244_007:0490c09": "淨業法事。沙門(某甲)。據本府(某)縣(某)坊居住。奉佛脩",
    "X63n1244_007:0490c10": "齋供聖啟建佛七。住持比丘(某甲)。在會比丘(某某)優",
    "X63n1244_007:0490c11": "婆塞清信士(某某)若在尼菴改比丘尼優婆夷清信",
    "X63n1244_007:0490c12": "女(某某)暨在會人等。是日稽首拈香。一心皈命兩土",
    "X63n1244_007:0490c13": "聖主。彌陀釋迦。觀音勢至。諸大聖賢。金蓮座下。恭通",
    "X63n1244_007:0490c14": "情旨。葢因眾等身命不同心念是一。切思托生末法。",
    "X63n1244_007:0490c15": "流欲浪以忘歸。去聖時遙觸慈光而莫覩。爰依叢林。",
    "X63n1244_007:0490c16": "啟建佛七。期七日之要功。願一心而不亂。由是擇於",
    "X63n1244_007:0490c17": "某月(某)日起。(至)某日告竣。延請四眾。雲集本寺。持念",
    "X63n1244_007:0490c18": "阿彌陀佛萬德洪名七晝夜。伏願。經聲徹處淨除根",
    "X63n1244_007:0490c19": "塵。佛號宣時。頓增福慧。若僧若俗。咸結九品之因。或",
    "X63n1244_007:0490c20": "女或男。同期三輩之果。如斯願求。伏惟攝受。右疏恭",
    "X63n1244_007:0490c21": "請三寶證明。佛七回向文疏。年月日。住持(某甲)具疏。",
    "X63n1244_007:0490c22": "證義曰。按重訂西方公據云。乾隆五十三年五月",
    "X63n1244_007:0490c23": "朔。蘇州陸近堂。降壇示諸子曰。有一件最切己事。",
    "X63n1244_007:0490c24": "人人不能逃人人都忘却者。汝知之平。現前爾等。",
    "X63n1244_007:0491a01": "四大輕安。精神強徤。曾不思一旦臥病于牀。魂魄",
    "X63n1244_007:0491a02": "離散。東西不辨。南北不分。前路茫茫。毫無把握。隨",
    "X63n1244_007:0491a03": "業輪轉。受苦無窮。唯有平生虔脩淨業者。到時自",
    "X63n1244_007:0491a04": "見如來接引。生蓮花中。受諸快樂。壽命無量。諸子",
    "X63n1244_007:0491a05": "有志斯道者。當講信行願三端耳。信者。信西方之",
    "X63n1244_007:0491a06": "有淨土。猶此城之有閶胥。娑婆在東。猶此城之有",
    "X63n1244_007:0491a07": "婁葑。娑婆既實實是有。淨土豈不實實是有。同在",
    "X63n1244_007:0491a08": "圓明覺海之中。舉念可到亦猶同處一城之內。舉",
    "X63n1244_007:0491a09": "足可到也。既信得淨土決定可到。又須信念佛法",
    "X63n1244_007:0491a10": "門。如穿衣喫飯一般。穿衣免凍。喫飯免飢。念佛免",
    "X63n1244_007:0491a11": "生死。今日信。明日不信未為真信。終身信。一念忽",
    "X63n1244_007:0491a12": "然不信。未為真信。從今日去。直至命終。一信到底",
    "X63n1244_007:0491a13": "更無纖毫疑惑。方為真信。既信有西方矣。又信有",
    "X63n1244_007:0491a14": "念佛法門矣。空言贊歎。何益生死。故凡發信心者。",
    "X63n1244_007:0491a15": "即當如教奉行。今日信。今日即行。明日信。明日即",
    "X63n1244_007:0491a16": "行。乃至願之一字。尤為要緊。世間信佛念佛者。固",
    "X63n1244_007:0491a17": "不乏人。然或求現生富貴。或求來世福壽得好人",
    "X63n1244_007:0491a18": "身。不至墮落。此為背佛意旨。佛教你出生死。你偏",
    "X63n1244_007:0491a19": "要入生死。佛教你生極樂。你偏要住娑婆。一生信",
    "X63n1244_007:0491a20": "念付東流。譬如種田者。下了稗子。而望其生苗也。",
    "X63n1244_007:0491a21": "有是理乎。故發真信者。當行真行。行真行者。當發",
    "X63n1244_007:0491a22": "真願。盡此一生。決定不生天上人間。決定要生西",
    "X63n1244_007:0491a23": "方淨土。如此念佛方為隨順佛語。不至唐喪光陰",
    "X63n1244_007:0491a24": "諸子勉之。",
    "X63n1244_007:0491b01": "分衛",
    "X63n1244_007:0491b02": "按佛世。眾僧日以分衛乞食。東土未能遵此制。故叢",
    "X63n1244_007:0491b03": "林。或有田園為資。或藉收供以給。每冬季夏季或逢",
    "X63n1244_007:0491b04": "荒年。住持率眾托鉢一次。時至。知客維那監院。同上",
    "X63n1244_007:0491b05": "方丈。定日已。或早或晚。二板後。住持命侍者。請收供。",
    "X63n1244_007:0491b06": "知客。用茶。商議化齋點。客堂預日掛牌。(牌云)本月(某)日",
    "X63n1244_007:0491b07": "起。普請大眾師聞鐘聲。搭衣。齊詣大殿。候出寺托鉢",
    "X63n1244_007:0491b08": "　(某)日(某)處　護鉢(某甲某甲)　投帖知客(某甲)",
    "X63n1244_007:0491b09": "　担運淨人(某甲云云)。○每日早飯二板後。鳴大鐘三",
    "X63n1244_007:0491b10": "下。眾集大殿燒香傳爐。知客請住持拈香。維那舉香",
    "X63n1244_007:0491b11": "讚。住持禮佛。并禮韋天已。悅眾鳴引磬。大眾齊禮佛",
    "X63n1244_007:0491b12": "三拜畢。班首持錫杖前行。眾依次而走。侍者捧鉢在",
    "X63n1244_007:0491b13": "住持前。住持居未。而拄杖又在住持後。收供與知客",
    "X63n1244_007:0491b14": "兩岸募乞眾僧一線緩行。威儀庠序。站則齊站。行則",
    "X63n1244_007:0491b15": "齊行。不得參差。若須抽解。當先收衣。付於同參。擇幽",
    "X63n1244_007:0491b16": "僻處抽解已。洗淨盥掌。即追前搭衣入眾。若遇施主",
    "X63n1244_007:0491b17": "施茶點。或施午齋。臨坐受食。更須威儀次序。使彼觀",
    "X63n1244_007:0491b18": "者。生恭敬心。發喜捨願。乃至回寺。仍到大殿。如常站",
    "X63n1244_007:0491b19": "班。維那鳴磬。大眾齊唱香讚。住持拈香禮佛。禮韋天",
    "X63n1244_007:0491b20": "大眾齊禮佛三拜。回堂。是晚大眾腐飯。直至圓滿日。",
    "X63n1244_007:0491b21": "例此可知。担運挑米回。監院與米頭。點石記數。入倉。",
    "X63n1244_007:0491b22": "呈單白住持。并懸牌告大眾。此係眾僧慧命。路中執",
    "X63n1244_007:0491b23": "事。當鑒察。不致有弊。以錯因果。或常住足食。即止。",
    "X63n1244_007:0491b24": "證義曰。分衛者。西域每寺僧多。不能一家共食。須",
    "X63n1244_007:0491c01": "隨施主可以多少。而分散乞食。故名分衛也。乞食。",
    "X63n1244_007:0491c02": "之義。見兩序章。收供條證義說。葢能仁出世。誡諸",
    "X63n1244_007:0491c03": "釋子。不蓄餘物。預杜貪心。恐妨道業。唯存一鉢隨",
    "X63n1244_007:0491c04": "身。三衣着體。每逢食時。統諸弟子。人間乞食。不擇",
    "X63n1244_007:0491c05": "淨穢貴賤。平等行化。此先佛托鉢之遺風也。焦山",
    "X63n1244_007:0491c06": "性海云。比丘之戒。以四棄四依為本。四棄所當戒。",
    "X63n1244_007:0491c07": "四依所當守。所謂四依者。一曰常行乞食。二曰著",
    "X63n1244_007:0491c08": "糞掃衣。三曰蘭若樹下坐。四曰病以腐爛藥治。非",
    "X63n1244_007:0491c09": "乞食。則皆繫邪命自活。厥後涅槃經中。四僧以上",
    "X63n1244_007:0491c10": "其住。開受入不淨物。則僧中淨食。可以免於乞食。",
    "X63n1244_007:0491c11": "伽藍共住。可以免於樹下。施主施衣。可以免於糞",
    "X63n1244_007:0491c12": "掃。長施藥物。可以免於腐爛。則四依俱開雲棲蓮",
    "X63n1244_007:0491c13": "池云。佛世分衛乞食正家風也。東土叢林。不能復",
    "X63n1244_007:0491c14": "行。非敢廢墜。亦時勢使然也。夫城市囂塵。男女生",
    "X63n1244_007:0491c15": "聚。空山寂寞。衲子清脩分之則得。合之則溷。加以",
    "X63n1244_007:0491c16": "眾中。龍蛇混雜。易生事故。反累清名。故古來尊宿。",
    "X63n1244_007:0491c17": "每於寒岩絕壑中。耕田鋤地。一食資身。無別妄想。",
    "X63n1244_007:0491c18": "即城市叢林。亦各有專司募化。不致大眾逐日奔",
    "X63n1244_007:0491c19": "波。荒其道業。雖非佛制。亦合佛心。至於每年。托鉢",
    "X63n1244_007:0491c20": "一次。亦存其模範而已。若乃行脚遊僧。正不妨單",
    "X63n1244_007:0491c21": "丁行乞儀潤云叢林住持。謹遵佛制。常行持鉢者",
    "X63n1244_007:0491c22": "今舉其一。以例餘也。康熙間。南源信禪師。住維揚",
    "X63n1244_007:0491c23": "西方寺。領眾三十載。不登謁。不慶弔。不事世法。惟",
    "X63n1244_007:0491c24": "道是任。冬夏一衲。寒暑一鉢。平等乞食。率以為常。",
    "X63n1244_007:0492a01": "壽高古希之外。猶未甞一日稍怠。除語錄外。另有",
    "X63n1244_007:0492a02": "托鉢偈一卷行世。今錄十首。使後世學者。知夫先",
    "X63n1244_007:0492a03": "佛之儀式猶在云。△金仙所制唯持鉢。我效匡徒",
    "X63n1244_007:0492a04": "不二機。道本無傳誰解繼。月穿潭底浪花肥　薙",
    "X63n1244_007:0492a05": "草披緇不憚勞。效顰乞士慕孤高。如今老病頺初",
    "X63n1244_007:0492a06": "志。九鼎單絲望爾曹　天然乞食豈清貧。帶水拖",
    "X63n1244_007:0492a07": "泥不染塵。鉢裏蓮花非本草。眼中瞳子是何人",
    "X63n1244_007:0492a08": "　不慚薄福少材能。一鉢終年不外塵。朽質隨緣兼",
    "X63n1244_007:0492a09": "守分。了無劫外有長春　長街一鉢外親疎。動靜",
    "X63n1244_007:0492a10": "徐徐扣有無。貧富隨緣皆種福。功圓果滿只須臾",
    "X63n1244_007:0492a11": "　終年莫謂頻持鉢。粒米能消累劫狂。閙市無交",
    "X63n1244_007:0492a12": "塵自靜。閒中瀟灑念人忙　乞食人間豈憚勞。愩",
    "X63n1244_007:0492a13": "高我慢逐時消。事繁理靜惟持鉢。百倍家風願力",
    "X63n1244_007:0492a14": "饒　閙市初晴滑似油。專心乞化已亡愁。流通佛",
    "X63n1244_007:0492a15": "制無餘事。破惡降魔信自由　乞食宏宗成大智。",
    "X63n1244_007:0492a16": "門庭箇事賴堅心。非憑行力傳三界。誰信綱宗祖",
    "X63n1244_007:0492a17": "道深　智慧何曾別處來。傳家一鉢絕疑猜。所知",
    "X63n1244_007:0492a18": "煩惱都消盡。是我同參定不乖。　問。托鉢不礙參",
    "X63n1244_007:0492a19": "禪乎。答。正賴參禪。以表托鉢儀式。豈有礙耶。昔世",
    "X63n1244_007:0492a20": "尊一日。敕阿難。食時將至。汝當入城持鉢。阿難應",
    "X63n1244_007:0492a21": "諾。世尊云。汝既持鉢。當依過去七佛儀式。阿難遂",
    "X63n1244_007:0492a22": "問。如何是過去七佛儀式。佛喚阿難。阿難應諾。世",
    "X63n1244_007:0492a23": "尊云持鉢去。據此。佛以禪機為托鉢儀式明矣。今",
    "X63n1244_007:0492a24": "之有志於道者當托鉢時果能遵守力行。儀同佛",
    "X63n1244_007:0492b01": "世。何礙參禪也。",
    "X63n1244_007:0492b02": "拾遺",
    "X63n1244_007:0492b03": "凡僧眾拾得遺物。即白監院。付庫收貯。掛拾遺二字",
    "X63n1244_007:0492b04": "牌。以便失物人知之。若拾遺不送入庫房者。重罰出",
    "X63n1244_007:0492b05": "院。凡失物者貼票。票上寫。(我某甲。於某日遺失某物)",
    "X63n1244_007:0492b06": "如見拾遺牌。赴庫。審明付還。若冒認者。重罰出院。",
    "X63n1244_007:0492b07": "證義曰。拾遺者。偶有拾遺棄之物。歸庫掛牌。乃一",
    "X63n1244_007:0492b08": "時暫掛。非長懸耳。邇來叢林。於齋堂兩邊後柱。長",
    "X63n1244_007:0492b09": "貼拾遺二字。大非。應改貼餘序二字為正。葢佛制",
    "X63n1244_007:0492b10": "盜戒。一草一物。不與不取。若拾遺私藏。非與而取。",
    "X63n1244_007:0492b11": "亦犯盜戒。以長貪毒。違佛制也。儒道君子。尚不取",
    "X63n1244_007:0492b12": "無義之財物。況僧藏拾遺。而長貪乎。是故歸庫掛",
    "X63n1244_007:0492b13": "牌。令彼知也。雲棲崇行錄云。隋。僧富上。甞依益州",
    "X63n1244_007:0492b14": "淨德寺止宿。曰住路邊讀經。人以解脫名傳之。時",
    "X63n1244_007:0492b15": "陵州刺史趙仲舒聞之。故往試。騎馬過之。佯落貫",
    "X63n1244_007:0492b16": "錢。僧讀經自若。如未曾覩。去遠。舒令人取錢。僧亦",
    "X63n1244_007:0492b17": "不顧。少頃。舒回。問僧曰。貫錢在地。見人持去。何不",
    "X63n1244_007:0492b18": "止之。僧曰。非貧道物。何為妄認。舒下馬作禮。嘆服",
    "X63n1244_007:0492b19": "而去。",
    "X63n1244_007:0492b20": "(附)省行堂規(亦名涅槃堂。西域稱無常院。俗呼病堂。凡例共十五條)",
    "X63n1244_007:0492b21": "設此堂以處病者。因眾生貪著。至死不覺。佛教移處。",
    "X63n1244_007:0492b22": "令知無常將至。使興心念猛省過。而急脩行也。處斯",
    "X63n1244_007:0492b23": "堂者。當思人命無常。促於呼吸徤人尚爾。何況病乎。",
    "X63n1244_007:0492b24": "又當觀此身。四大不調。百骸欲散。飲食漸減。醫藥少",
    "X63n1244_007:0492c01": "靈。便利床敷。呻吟枕席。譬之魚遊釜內。倐忽焦糜。燈",
    "X63n1244_007:0492c02": "在風前。剎那熄滅。故知此身不久。必赴死門。前路茫",
    "X63n1244_007:0492c03": "茫。畢竟何往。若己事已辦。原不著忙。其或未然。早求",
    "X63n1244_007:0492c04": "淨土。決志往生放下萬緣。一心念佛。別有條例。開列",
    "X63n1244_007:0492c05": "於左。堂中長單安輕病。獨單安重病若紊亂者",
    "X63n1244_007:0492c06": "罰。病人放下帳幔。避風遮醜。如違者。乃無耻人。",
    "X63n1244_007:0492c07": "又受寒難醫。下帳立看病人。重病進堂者。佛前",
    "X63n1244_007:0492c08": "先備香燭。監院。書記。後堂。維那等送入。讀病人囑訖。",
    "X63n1244_007:0492c09": "即寫板帳。不照式寫。隨自增減者罰。病人不欲寫者",
    "X63n1244_007:0492c10": "不安單。若輕病不板帳。但佛前香燭。監院送入。",
    "X63n1244_007:0492c11": "病堂堂主。須壯健誠慈者為之。作簿記(某)月(某)日。(某",
    "X63n1244_007:0492c12": "甲)進堂。後記(某)月(某)日(某)愈出堂。或身故。若失記者",
    "X63n1244_007:0492c13": "罰。堂中宜隨時灑掃潔淨。病人衣裳宜隨時洗",
    "X63n1244_007:0492c14": "哂藥餌宜留心煎製。不可疎忽怠惰。堂中病人",
    "X63n1244_007:0492c15": "只一二。即香燈師帶看。如多。客堂即普請發心看病",
    "X63n1244_007:0492c16": "者。若三請無人。照執逐寮輪看。三日一換。或病人願",
    "X63n1244_007:0492c17": "出錢請人者聽。僧眾有明醫理者。立為執事。未",
    "X63n1244_007:0492c18": "明而妄用藥者罰。害人者出院。貪利者出院。病",
    "X63n1244_007:0492c19": "人所需湯藥飲食。庫頭。飯頭。典座湯藥。執吝不與者",
    "X63n1244_007:0492c20": "罰。若不當與而不與者。對眾辯明。若私意厚薄不公",
    "X63n1244_007:0492c21": "者罰。重病入堂。便應付託後事放下萬緣。一心",
    "X63n1244_007:0492c22": "念佛。又看重病。須二三人輪時。晝夜不離。凡出坡等",
    "X63n1244_007:0492c23": "亦免。若將臨終。即白客堂。知客即派數人念佛送終。",
    "X63n1244_007:0492c24": "並依藏中。無常經。臨終方訣辦。遵佛制。亡僧換",
    "X63n1244_007:0493a01": "淨服。入棺時。茶毗時。入墖時。俱撒毗盧呪沙在內。不",
    "X63n1244_007:0493a02": "得忘忽。此沙當預請高僧持呪。多多為妙。極少一千",
    "X63n1244_007:0493a03": "八十遍。呪曰。唵。旖暮伽。廢嚕者娜。摩訶畆捺囉麼抳。",
    "X63n1244_007:0493a04": "鉢頭麼。入縛攞。波囉野哆耶吽。按經文。以呪沙撒屍",
    "X63n1244_007:0493a05": "上亡者獲益。不可思議。輕病人宜靜住念佛。若",
    "X63n1244_007:0493a06": "不知保重。在外閒遊多事者出堂。病堂堂主。及",
    "X63n1244_007:0493a07": "看病人。莫嫌憎穢惡。莫違逆其意。以致增病。莫久離",
    "X63n1244_007:0493a08": "床榻。令有求不應。莫貪狡居心。或哄騙財物故。故與",
    "X63n1244_007:0493a09": "作難。即病人煩瑣。亦勿起瞋厭。唯一心作福。莫貪病",
    "X63n1244_007:0493a10": "人酬謝。須知八福田中。看病第一。須踴躍盡執。",
    "X63n1244_007:0493a11": "凡病重。每有臭惡之氣。須用艾葉蒼朮。松栢葉等。用",
    "X63n1244_007:0493a12": "文火微微煙薰。不致延害餘人。雲水僧。及他處",
    "X63n1244_007:0493a13": "輿疾至者。客堂審其來歷明白。方納。即寫板帳。另作",
    "X63n1244_007:0493a14": "簿記之。亡僧佛事。始自重病板賬。終於祖堂登",
    "X63n1244_007:0493a15": "位。俱見前住持章。略為增減斟酌用之。○年月日○",
    "X63n1244_007:0493a16": "住持(某甲)重錄。",
    "X63n1244_007:0493a17": "證義曰。昔超然居士趙令矜。撰南嶽法輪寺。省行",
    "X63n1244_007:0493a18": "堂記云。甞謂諸苦之中。病苦為深。作福之中。看病",
    "X63n1244_007:0493a19": "為最。是故古人。以有病為善知識。曉人以看病為",
    "X63n1244_007:0493a20": "福田。今叢林中。凡有病。使歸省行堂。不唯修省改",
    "X63n1244_007:0493a21": "行以退病。亦欲人於夜靜孤燈之際。究索大事。豈",
    "X63n1244_007:0493a22": "徒然哉。既命堂主以司藥餌。又誠常住以足供須。",
    "X63n1244_007:0493a23": "此先佛之規制。近世不然。病者不自省咎。或加煩",
    "X63n1244_007:0493a24": "惱。堂主則名存實廢。或反厭嫌常住則急於日用。",
    "X63n1244_007:0493b01": "殊不存撫。輕病由是變重。重病至死。不亦悲哉。故",
    "X63n1244_007:0493b02": "常住執事等。當知看病為福田。而慈悲方便。㧞苦",
    "X63n1244_007:0493b03": "回生。病者則當明因果。省躬念罪。悔心動處。即是",
    "X63n1244_007:0493b04": "生機。心既清寧。病將自已。更於頭痛額熱之時。聲",
    "X63n1244_007:0493b05": "冤呌苦之際。密密究思。是誰受病。人既不見。病從",
    "X63n1244_007:0493b06": "何來。人病雙忘。復是何物。直饒見得分明。正好為",
    "X63n1244_007:0493b07": "他將息。又規約中。亡僧撒毗盧呪沙者經云。以是",
    "X63n1244_007:0493b08": "真言。加持土沙。撒其身上。及以塔基。彼所亡者。若",
    "X63n1244_007:0493b09": "在惡趣。應時即得光明及身。除諸罪報。令所苦身。",
    "X63n1244_007:0493b10": "生極樂國云云。",
    "X63n1244_007:0493b11": "附看病人",
    "X63n1244_007:0493b12": "四分律。佛言。自今以去。應看病人。應作瞻病人。若欲",
    "X63n1244_007:0493b13": "供養我者。應先供養病人。及至路值五眾出家人病。",
    "X63n1244_007:0493b14": "佛制七眾。皆令往看。若捨而不看。皆結有罪。誠以四",
    "X63n1244_007:0493b15": "大難調。宿業難消。捨俗出家。孤遊獨宿。貧病交加。無",
    "X63n1244_007:0493b16": "人侍衛。若不互看。命將安寄。又僧祇律云。若道逢出",
    "X63n1244_007:0493b17": "家五眾病人。即應覔車乘馱載。如法供養。乃至死時。",
    "X63n1244_007:0493b18": "亦應闍維殯埋。不得棄捨。凡瞻病之人。恒與善語。勿",
    "X63n1244_007:0493b19": "傳惡言。以臨終時。多有惡業相現。不能立志排除。是",
    "X63n1244_007:0493b20": "故瞻病之人。特須方便。善巧誘言。令其念佛。或不能",
    "X63n1244_007:0493b21": "作聲。但令心念。并令念念相續。剎那不駐。乘此福力。",
    "X63n1244_007:0493b22": "作往生淨土之因。故智度論云。從生作善。臨終惡念。",
    "X63n1244_007:0493b23": "便生惡道從生作惡。臨終善念。而生天上。更將經像。",
    "X63n1244_007:0493b24": "(經須彌陀經。像須彌陀像)至病人所。題其經名像名。語令開目覩",
    "X63n1244_007:0493c01": "見。俾其惺悟。如是看病。功德宏矣。",
    "X63n1244_007:0493c02": "證義曰。按藏中。佛說生經。第二十六。疾病章云。給",
    "X63n1244_007:0493c03": "孤獨園。有一病比邱。獨自一身。無衣食醫藥。不能",
    "X63n1244_007:0493c04": "起居。污露自出。身臥其上。四向顧視。無來救濟者。",
    "X63n1244_007:0493c05": "時阿難見之。往白佛。佛即親往病比丘所。而問之",
    "X63n1244_007:0493c06": "曰。今得疾病。有瞻視醫藥牀臥具乎。病比丘白佛",
    "X63n1244_007:0493c07": "言。孤獨無人。無衣食醫藥。去家甚遠。佛言。卿強健",
    "X63n1244_007:0493c08": "時。頗瞻視訊問有疾者否。答曰。不也。佛言。卿強健",
    "X63n1244_007:0493c09": "時。不瞻視人。不訊問疾病。誰當瞻視卿乎。善惡有",
    "X63n1244_007:0493c10": "對。罪福有報。恩生往返。義絕希疎。佛扶起之。欲以",
    "X63n1244_007:0493c11": "水洗。時天帝欲洗浴之。佛言。卿在天上香潔之中。",
    "X63n1244_007:0493c12": "安能救洗穢濁病人天帝答曰。佛為十方一切之",
    "X63n1244_007:0493c13": "救。功德具足。尚瞻視病。況我罪福未斷而不興福",
    "X63n1244_007:0493c14": "耶。時佛手洗。天帝水灌。還復臥之。飲其醫藥。即時",
    "X63n1244_007:0493c15": "除愈。為說經法。即時得道。世尊說偈曰。人當瞻疾",
    "X63n1244_007:0493c16": "病。訊問諸危厄。善惡有報應。如種果獲實。又禪林",
    "X63n1244_007:0493c17": "寶訓。云昔高菴住雲居。聞衲子病。移省行堂。咨嗟",
    "X63n1244_007:0493c18": "歎息。如出諸己。朝夕問候。以至躬自煎煑。不嘗不",
    "X63n1244_007:0493c19": "與食。或遇天氣稍寒。拊其背曰。衣不單乎。或值時",
    "X63n1244_007:0493c20": "暑。察其色曰。莫太熱乎。不幸不救。不問彼之有無",
    "X63n1244_007:0493c21": "常住盡禮津送。執事或他辭。高菴叱之曰。昔百丈",
    "X63n1244_007:0493c22": "為老病者立常住。爾不病不死耶。雲棲蓮師云。經",
    "X63n1244_007:0493c23": "稱八種福田。看病第一。豈不以衲子無家。孤單湖",
    "X63n1244_007:0493c24": "海。伶仃疾苦。真可悲憐。作僧坊主。而病不於我調。",
    "X63n1244_007:0494a01": "死不於我殯。豈慈悲之道乎。凡住持者。宜自勉以",
    "X63n1244_007:0494a02": "勉人焉。",
    "X63n1244_007:0494a03": "大眾龜鏡文(慈覺大師賾公述)",
    "X63n1244_007:0494a04": "結集清規。大眾為本。其餘八門。皆從此生。故於卷末。",
    "X63n1244_007:0494a05": "總出其義。夫兩桂垂蔭。一花現瑞。自爾叢林之設。要",
    "X63n1244_007:0494a06": "之本為眾僧。是以開示眾僧。故有長老。表儀眾僧。故",
    "X63n1244_007:0494a07": "有首座。荷負眾僧。故有監院。調和眾僧。故有維那。供",
    "X63n1244_007:0494a08": "養眾僧。故有典座。為眾僧作務。故有值歲。為眾僧出",
    "X63n1244_007:0494a09": "納。故有庫頭。為眾僧典翰墨。故有書記。為眾僧守護",
    "X63n1244_007:0494a10": "聖教。故有藏主。為眾僧迎待檀那。故有知客。為眾僧",
    "X63n1244_007:0494a11": "請召。故有侍者。為眾僧守護衣鉢。故有寮主。為眾僧",
    "X63n1244_007:0494a12": "供侍湯藥故有堂主。為眾僧浣濯。故有浴主水頭。為",
    "X63n1244_007:0494a13": "眾僧禦寒。故有炭頭爐頭。為眾僧乞資。故有化主。為",
    "X63n1244_007:0494a14": "眾僧執勞。故有莊主。園頭。磨頭。為眾僧滌除。故有淨",
    "X63n1244_007:0494a15": "頭。為眾僧給侍。所有淨人。所以行道之緣。十分備足。",
    "X63n1244_007:0494a16": "資身之具。百色現成。萬事無憂。一心為道。世間尊貴。",
    "X63n1244_007:0494a17": "物外優閑。清淨無為。眾僧為最。迴念多人之力。寧不",
    "X63n1244_007:0494a18": "知恩報恩。晨參暮請。不捨寸陰。所以報長老也。尊卑",
    "X63n1244_007:0494a19": "有序。舉止安詳。所以報首座也。外遵法令。內守規繩",
    "X63n1244_007:0494a20": "所以報監院也。六和共聚。水乳相參。所以報維那也。",
    "X63n1244_007:0494a21": "為成道業。應受此食。所以報典座也。安處僧房。護惜",
    "X63n1244_007:0494a22": "什物。所以報值歲也。常住之物。一毫無犯。所以報庫",
    "X63n1244_007:0494a23": "頭也。手不把筆。專意道業。所以報書記也。明窗淨案。",
    "X63n1244_007:0494a24": "古教照心。所以報藏主也。韜光晦迹。不事追陪。所以",
    "X63n1244_007:0494b01": "報知客也。居必有常。請必先到。所以報侍者也。一瓶",
    "X63n1244_007:0494b02": "一鉢。處眾如山所以報寮主也。寧心病苦。粥藥隨宜。",
    "X63n1244_007:0494b03": "所以報堂主也。輕徐靜默。不昧水因。所以報浴主水",
    "X63n1244_007:0494b04": "頭也。緘言拱手。退己讓人。所以報炭頭爐頭也。忖己",
    "X63n1244_007:0494b05": "德行。自慚應供。所以報化主也。計功多少。量彼來處。",
    "X63n1244_007:0494b06": "所以報莊主。園頭。磨頭也。酌水運籌。所以報淨頭也。",
    "X63n1244_007:0494b07": "自愛惜福寬而易從簡而易事。所以報淨人也。是以",
    "X63n1244_007:0494b08": "叢林之下。道業惟新。上上之機。一生取辦。中流之士。",
    "X63n1244_007:0494b09": "長養聖胎。至如未悟心源。時中亦不虗棄。是真僧寶。",
    "X63n1244_007:0494b10": "為世福田。近為末世津梁。畢證二嚴極果。若或叢林",
    "X63n1244_007:0494b11": "不治。法輪不轉。非長老所以為眾也。三業不調。四儀",
    "X63n1244_007:0494b12": "不肅。非首座所以率眾也。容眾之量不寬。愛眾之心",
    "X63n1244_007:0494b13": "不厚。非監院所以護眾也。修行者不安。敗羣者不擯。",
    "X63n1244_007:0494b14": "非維那所以調眾也。六味不精。三德不潔。非典座所",
    "X63n1244_007:0494b15": "以奉眾也。寮舍不修。什物不備。非值歲所以安眾也",
    "X63n1244_007:0494b16": "畜積常住。減尅眾僧。非庫頭所以贍眾也。書札不工。",
    "X63n1244_007:0494b17": "文字蔑裂。非書記所以飾眾也。几案不嚴喧煩不息。",
    "X63n1244_007:0494b18": "非藏主所以助眾也。憎貧愛富。重俗輕僧。非知客所",
    "X63n1244_007:0494b19": "以贊眾也。禮貌不恭。尊卑失序非侍者所以通眾也。",
    "X63n1244_007:0494b20": "打疊不勤。守護不謹。非寮主所以居眾也。不閑供侍。",
    "X63n1244_007:0494b21": "惱亂病人。非堂主所以恤眾也湯水不足。寒煖失宜。",
    "X63n1244_007:0494b22": "非浴主。水頭。所以淨眾也。預備不全。眾人動念。非爐",
    "X63n1244_007:0494b23": "頭。炭頭。以煖眾也。臨財不公。宣力不盡。非化主所以",
    "X63n1244_007:0494b24": "供眾也。地有遺利。人無全功。非莊主。園頭。磨頭。所以",
    "X63n1244_007:0494c01": "代眾也。併除失時。諸緣不具。非淨頭所以事眾也。禁",
    "X63n1244_007:0494c02": "之不止。命之不行。非淨人所以順眾也。如其眾僧。輕",
    "X63n1244_007:0494c03": "師慢法。取性隨緣。非所以報長老也。坐臥參差。去就",
    "X63n1244_007:0494c04": "乖角。非所以報首座也。意輕王法。不顧叢林。非所以",
    "X63n1244_007:0494c05": "報監院也。上下不和。鬬諍堅固。非所以報維那也。貪",
    "X63n1244_007:0494c06": "婪美膳。毀訾粗飡。非所以報典座也。居處受用。不思",
    "X63n1244_007:0494c07": "後人。非所以報值歲也。多貪利養。不恤常住。非所以",
    "X63n1244_007:0494c08": "報庫頭也。好弄筆墨。馳騁文章。非所以報書記也。慢",
    "X63n1244_007:0494c09": "易經律。看習外典。非所以報藏主也。追陪俗士。交結",
    "X63n1244_007:0494c10": "貴人。非所以報知客也。遺忘召請。重勞傳命。非所以",
    "X63n1244_007:0494c11": "報侍者也。損壞什物。慢藏誨盜。非所以報寮主也。多",
    "X63n1244_007:0494c12": "瞋少喜。不順病緣。非所以報堂主也。桶杓作聲。用水",
    "X63n1244_007:0494c13": "無節。非所以報浴主。水頭也。自貪溫煖。有妨眾人。非",
    "X63n1244_007:0494c14": "所以報爐頭。炭頭也。不念修行。安然受供。非所以報",
    "X63n1244_007:0494c15": "化主也。飽食終日。無所用心。非所以報莊主。園頭磨",
    "X63n1244_007:0494c16": "頭也。涕吐墻壁。狼藉東司。非所以報淨頭也。聲色暴",
    "X63n1244_007:0494c17": "厲。使令無節。非所以報淨人也。以上羅列要文。未全",
    "X63n1244_007:0494c18": "凡聖之規。但願捨短從長。共辦出家之事。所冀師子",
    "X63n1244_007:0494c19": "窟中。盡成師子。栴檀林下。純是栴檀。令斯後五百年。",
    "X63n1244_007:0494c20": "再覩靈山一會。當知法門興衰。繫在僧徒。僧是福田。",
    "X63n1244_007:0494c21": "所應奉重。僧重則法重。僧輕則法輕。內護既嚴。外護",
    "X63n1244_007:0494c22": "斯謹。設使粥飯主人。一期旺化。叢林執事。偶爾當權。",
    "X63n1244_007:0494c23": "常宜敬待同袍。不得妄自尊大。若也貢高我慢。私事",
    "X63n1244_007:0494c24": "公酬。萬事無常。豈能長保。一朝歸眾。何面相看。因果",
    "X63n1244_007:0495a01": "無差。恐難迴避。夫僧為佛子。應供無殊。天上人間。咸",
    "X63n1244_007:0495a02": "所恭敬。世尊二千年遺蔭。葢覆兒孫。白毫光中一分",
    "X63n1244_007:0495a03": "功德。受用不盡。但知奉眾。不可憂貧。僧無凡聖。通會",
    "X63n1244_007:0495a04": "十方。既曰招提。悉皆有分。豈可妄生分別。輕厭客僧。",
    "X63n1244_007:0495a05": "旦過寮(即雲水堂)三朝權住。盡禮供養。僧堂前。暫爾求齋。",
    "X63n1244_007:0495a06": "等心供給。俗客尚肯逢迎。僧家豈不照管。若具無量",
    "X63n1244_007:0495a07": "之心。自有無窮之福。僧門和合。上下同心。互有短長。",
    "X63n1244_007:0495a08": "遞相葢覆。家中醜惡。莫使外聞。雖然於事無傷。畢竟",
    "X63n1244_007:0495a09": "減人瞻仰。譬如師子身中蟲。自食師子身中肉。非天",
    "X63n1244_007:0495a10": "魔外道所能壞也。若欲道風不墜。　　佛日長明。壯",
    "X63n1244_007:0495a11": "祖域之光輝。補　　皇朝之聖化。願以斯文為龜鏡",
    "X63n1244_007:0495a12": "焉。",
    "X63n1244_007:0495a13": "證義曰。明教嵩禪師尊僧篇云。教必尊僧。何謂也。",
    "X63n1244_007:0495a14": "僧也者。以佛為性。以如來為家。以法為身。以慧為",
    "X63n1244_007:0495a15": "命。以禪悅為食。故不恃俗氏。不營世家。不修形骸。",
    "X63n1244_007:0495a16": "不貪生。不懼死不溽乎五味。其防身有戒。攝心有",
    "X63n1244_007:0495a17": "定。辯明有慧。語其戒也。潔清三惑。而畢身不污。語",
    "X63n1244_007:0495a18": "其定也。恬思慮正神明。而終日不亂。語其慧也。崇",
    "X63n1244_007:0495a19": "德辨惑。而必然以此修之謂因。以此成之謂果。其",
    "X63n1244_007:0495a20": "於物也。有慈有悲。有大誓。有大惠。慈也者。常欲安",
    "X63n1244_007:0495a21": "萬物。悲也者。常欲竭眾苦。誓也者。誓與天下見真。",
    "X63n1244_007:0495a22": "諦。惠也者。惠羣生以正法。神而通之。天地不能掩。",
    "X63n1244_007:0495a23": "密而行之。鬼神不能測。其演法也。辯說不滯。其護",
    "X63n1244_007:0495a24": "法也。奮不顧身。能忍人之不可忍。能行人之不能",
    "X63n1244_007:0495b01": "行。其正命也。丐食而食。而不為耻。其寡欲也。衲衣",
    "X63n1244_007:0495b02": "綴鉢。而不為貧。其無爭也。可辱而不可輕。其無怨",
    "X63n1244_007:0495b03": "也。可動而不可損。以實相待物。以至慈修己。故於",
    "X63n1244_007:0495b04": "天下也普敬。其語無妄。故為信也至。其法無我。故",
    "X63n1244_007:0495b05": "為讓也誠。有威可警。有儀可則。天人望而儼然。能",
    "X63n1244_007:0495b06": "福於世。能導於俗。其忘形也。委禽獸而不悋。其讀",
    "X63n1244_007:0495b07": "誦也。冐寒暑而不廢。以法而出也。遊人間。遍聚落",
    "X63n1244_007:0495b08": "視名若谷響。視利若游塵。視物色。若陽焰。平瓦合",
    "X63n1244_007:0495b09": "輿儓而不為卑。以道而處也。雖深山窮谷。草衣木",
    "X63n1244_007:0495b10": "食。晏然自得。不可以利誘。不可以勢屈。謝天子諸",
    "X63n1244_007:0495b11": "侯而不為高。其獨立也。以道自勝。雖形影相弔而",
    "X63n1244_007:0495b12": "不孤。其羣居也。以法為屬。會四海之人而不為混。",
    "X63n1244_007:0495b13": "其所學也。雖三藏十二部。百家異道之書。無不知",
    "X63n1244_007:0495b14": "也。他方殊俗之言。無不通也。祖述其法。則有文有",
    "X63n1244_007:0495b15": "章也。行其中道。則不空不有也。其絕學也。離念清",
    "X63n1244_007:0495b16": "淨。純一真如。不復有所分別也。僧乎。其為人至。其",
    "X63n1244_007:0495b17": "為心普。其為德備。其為道大。其為賢。非世之所謂",
    "X63n1244_007:0495b18": "賢也。其為聖非世之所謂聖也。出世殊勝之賢聖",
    "X63n1244_007:0495b19": "也。僧也如此。可不尊乎。嗚呼。大法下衰。去聖逾遠。",
    "X63n1244_007:0495b20": "披緇雖眾。謀道者稀。競名利為己能。視佛法為兒",
    "X63n1244_007:0495b21": "戲。遂使法門罕開。教綱將頹。實賴後昆。克荷斯道。",
    "X63n1244_007:0495b22": "汝曹虗心請法。潔己依師。近期於立身揚名。遠冀",
    "X63n1244_007:0495b23": "於革凡成聖。再興像法。捨僧而誰。故須修身踐言。",
    "X63n1244_007:0495b24": "慎終如始。勤爾學問。謹爾行藏。避惡事良。奉師盡",
    "X63n1244_007:0495c01": "禮有善無自矜。起過務速改。守仁義而確乎不㧞。",
    "X63n1244_007:0495c02": "處貧賤則樂以忘憂。見賢思齊。當仁不讓。名利不",
    "X63n1244_007:0495c03": "足動於懷。死生不足憂其慮。智足以照惑。慈足以",
    "X63n1244_007:0495c04": "攝人。窮則獨善其身。達則兼善天下。便真風息而",
    "X63n1244_007:0495c05": "再振。慧炬滅而復明。可謂大丈夫也。可謂如來使",
    "X63n1244_007:0495c06": "矣。豈可身棲僧寶。跡混常徒。始則慕彼上賢。終則",
    "X63n1244_007:0495c07": "淪於下愚。如斯之輩。誠可悲哉。讀斯龜鏡。深當自",
    "X63n1244_007:0495c08": "思。佛法興衰。在僧行履。所謂僧重則法重。僧輕則",
    "X63n1244_007:0495c09": "法輕。欲出世報佛恩者。勉之。",
    "X63n1244_007:0495c10": "付法",
    "X63n1244_007:0495c11": "付法。原名付衣。從上祖祖相傳。藉衣表信。至東土六",
    "X63n1244_007:0495c12": "祖。以此為爭端。止而不付。近來付法。亦謂付衣者。持",
    "X63n1244_007:0495c13": "仍其名耳。法即是心。心不可見。豈有儀軌可彰。果其",
    "X63n1244_007:0495c14": "師資道合。以心契心。則付法已畢。至於授柬分座。其",
    "X63n1244_007:0495c15": "末務也。故茲不錄。惟略敘禪宗源流。俾後人知法源",
    "X63n1244_007:0495c16": "之有據。并以示鼓舞之意云。按禪宗源流。始於釋尊",
    "X63n1244_007:0495c17": "在靈山會上拈花。摩訶迦葉破顏微笑。世尊云。我今",
    "X63n1244_007:0495c18": "所有無上正法。涅槃妙心。實相無相。微妙法門。付囑",
    "X63n1244_007:0495c19": "於汝。汝當善自護持。毋令斷絕。偈云。法本法無法。無",
    "X63n1244_007:0495c20": "法法亦法。今付無法時。法法何曾法。遂為禪宗初祖。",
    "X63n1244_007:0495c21": "祖祖相傳。今當具述。初祖摩訶迦葉。傳阿難。難傳商",
    "X63n1244_007:0495c22": "那和修。修傳優波毱多。多傳提多迦。多迦傳彌遮迦。",
    "X63n1244_007:0495c23": "遮迦傳婆須密。密傳佛陀難提。提傳伏馱密多。多傳",
    "X63n1244_007:0495c24": "脇尊者。者傳富那夜奢。奢傳馬鳴。鳴傳迦毗摩羅。羅",
    "X63n1244_007:0496a01": "傳龍樹。樹傳迦那提婆。婆傳羅睺羅多。多傳僧伽難",
    "X63n1244_007:0496a02": "提。提傳伽耶舍多。舍多傳鳩摩羅多。羅多傳闍夜多。",
    "X63n1244_007:0496a03": "夜多傳婆修盤頭。頭傳摩拏羅。羅傳鶴勒那。那傳師",
    "X63n1244_007:0496a04": "子。子傳婆舍斯多。斯多傳不如密多。密多傳般若多。",
    "X63n1244_007:0496a05": "羅。羅傳第二十八代祖。菩提達磨。始至東土。為第一",
    "X63n1244_007:0496a06": "祖。祖傳慧可神光。光傳僧璨鑑智。智傳道信大醫。醫",
    "X63n1244_007:0496a07": "傳宏忍大滿。滿傳惠能大鑑。鑑傳二支。一支為(湖廣南岳)",
    "X63n1244_007:0496a08": "大慧懷讓。一支為(青州青原)行思。",
    "X63n1244_007:0496a09": "證義曰。付法源流。出付法藏經。達摩多羅禪經等。",
    "X63n1244_007:0496a10": "下續諸支。出諸禪書。南岳接臨濟。青原接洞山。禪",
    "X63n1244_007:0496a11": "宗行世。此二最盛。五家宗派一書。集法派偈。已掛",
    "X63n1244_007:0496a12": "一漏萬。更宜再集　續。不可茫忽。葢付法之傳。雖",
    "X63n1244_007:0496a13": "以心印心。若無法派偈。支次紊亂。傳持無準。致使",
    "X63n1244_007:0496a14": "法門失緒。行第顛錯。五家宗派一書。須各備焉。遡",
    "X63n1244_007:0496a15": "流尋源。須各究焉。具詳正名錄所辯。按潤州。金山。",
    "X63n1244_007:0496a16": "江天寺。志學通語錄第九卷。遡流尋源圖說云。",
    "X63n1244_007:0496a17": "祖道戒定宗。方廣證圓通。行超明實際。了達悟真",
    "X63n1244_007:0496a18": "空。此乃碧峰金禪師下。祖定禪師。入閩住雪峯寺。",
    "X63n1244_007:0496a19": "從碧峯下第四十七。祖字起。另立一支。計二十字",
    "X63n1244_007:0496a20": "並非臨濟本宗演出。及至幻有傳祖下。傑出天童",
    "X63n1244_007:0496a21": "悟。磬山脩二支。方用起圓字。以延今日。目下空字。",
    "X63n1244_007:0496a22": "將完。眾心不一。或用龍山祖派。或另立一支。或原",
    "X63n1244_007:0496a23": "偈從祖字再起。或於空字下贅續。然而終非至當",
    "X63n1244_007:0496a24": "吾宗諸大宗匠。互興衍唱。當思木本水源。務求其",
    "X63n1244_007:0496b01": "實。自有正宗正派。則源遠流長。不致祖牒混誵。得",
    "X63n1244_007:0496b02": "歸正派。此乃五家宗派一書可考。西湖經房。已久",
    "X63n1244_007:0496b03": "流通。非余臆見。是名遡流尋源也。謹錄臨濟正宗",
    "X63n1244_007:0496b04": "第二十四世。海舟永慈禪師。演出濟宗法派頌曰。",
    "X63n1244_007:0496b05": "普永智廣宏勝德。淨慧圓明正法興。性海澄清顯。",
    "X63n1244_007:0496b06": "密印。大乘妙道悟心燈。佛恩浩滿流芳遠。祖行超",
    "X63n1244_007:0496b07": "宗續嗣深。戒定彌堅通義理。規成謹守鎮常新。翼",
    "X63n1244_007:0496b08": "善昌榮因達本。禎祥隆盛復傳增。功勛寂照融真",
    "X63n1244_007:0496b09": "際。寶鏡高懸體用親。饒益靈文舒景秀。信持元記",
    "X63n1244_007:0496b10": "濟時珍。了然無繼空諸幻。覺樹開敷果自馨。",
    "X63n1244_007:0496b11": "(此頌一百十二字。從海舟慈祖。永字輩與碧峯派定字同輩。從定字到空字。與此頌清字同輩。冀後賢於",
    "X63n1244_007:0496b12": "了達悟真空字完。即從此頌。顯密印。顯字起是為臨濟正宗正派。不須贅續。及另立等。若從先祖傍出諸",
    "X63n1244_007:0496b13": "支。已另有法派偈。當知自派某字輩。應與此正宗派某字輩同。則遡流尋源。不致舛錯矣。至於書付法卷",
    "X63n1244_007:0496b14": "當從釋尊傳迦葉起。有從東土初祖起。乃至但從近代小支書起者。棄祖之罪甚大。兼且忘本。所以承嗣",
    "X63n1244_007:0496b15": "少賢。祖道日衰矣)。",
    "X63n1244_007:0496b16": "(次略辯源流者。宗門以一念不生為正見。斥文字為所知障。縱悟後為人。棒喝臨機。亦重見地。而輕事跡。",
    "X63n1244_007:0496b17": "適逢譌舛。亦不細究奸偽碑傳。由是出也。然偽舛謬妄。博學是識。禪宗源流。誤於佛祖通載中小註。載丘",
    "X63n1244_007:0496b18": "玄素碑記。另有天王悟。出馬祖下。雲門法眼。亦歸馬祖下。嗣後五燈會元。指月錄。皆小註附後存疑。元。至",
    "X63n1244_007:0496b19": "元間雲壑瑞輯心燈錄。引丘符諸碑。紊亂宗統。費隱容撰五燈嚴統。霽崙永集五燈全書。皆本此偽。又移",
    "X63n1244_007:0496b20": "南嶽在前。青原在後。先大慧杲。次虎丘隆。弟兄倒列。遠門柱集五燈續略。青原支誤將鹿門覺五代。系長",
    "X63n1244_007:0496b21": "翁如淨之下。祖孫倒置世次疊訛。繼燈纘續諸書。皆本此誤。南嶽支諢兩海舟為一。誤六無聞為一。噫源",
    "X63n1244_007:0496b22": "流世次。祖道攸關豈可紊亂。康熈甲戌幸有衡陽潞河。智楷禪師者。史筆秉直。出正名錄一書。乃廣悞",
    "X63n1244_007:0496b23": "祖父舊章。兼採後人新條。準以歷朝甲子編年。考其州郡分野。人代後先。師資授受。宗支來源。述古辯今",
    "X63n1244_007:0496b24": "事重言複不顧繁瑣。務期正訛。可謂用心之極。正大之辯。其筆勇硬。實無私謬。於霽崙永之五燈全書。若",
    "X63n1244_007:0496c01": "兩陣操戈。餘如木陳忞之禪。燈世譜。潭吉忍之五宗救。山曉晢之崇正錄。及寶積錄。濟水洸之顯正說。梅",
    "X63n1244_007:0496c02": "谷悅之臨濟正宗錄。石源雲之闢妄說。山茨際之東明祖燈錄。巨靈融之續僧寶傳。繼起儲之南嶽勒古。",
    "X63n1244_007:0496c03": "相雨蔭之宗統編年。樂讀先之續指月錄。箬菴問之續燈存稿。密雲悟之闢妄救。及夢說錄等凡涉海舟",
    "X63n1244_007:0496c04": "慈。寶峯瑄無聞聰等誤諢者。無不抗折。第一卷至第四卷。辯二支五宗來源考。移正青原思在前。南嶽讓",
    "X63n1244_007:0496c05": "在後。先兄後弟也。又辯天皇悟只一人。與藥山儼兄弟。同出石頭遷之門。悟傳龍潭信。信傳德山鑑。鑑傳",
    "X63n1244_007:0496c06": "雪。峯存存傳二人。曰元沙備曰雲門偃。所謂。雲門宗者。青原七世也。元沙備傳羅漢琛。琛傳清凉益。所謂",
    "X63n1244_007:0496c07": "法眼宗者。青原九世也藥山儼傳雲巖晟。晟傳洞山价。所謂洞山宗者。青原五世也。南嶽讓傳馬祖一。一",
    "X63n1244_007:0496c08": "傳百丈海。海傳二人。曰黃檗運。曰溈山祐。運傳臨濟元。所謂臨濟宗者。南嶽五世也。祐傳仰山寂。所謂溈",
    "X63n1244_007:0496c09": "仰宗者。亦南嶽五世也。此乃五宗的傳。真正根柢。第五卷至第七卷。辯洞宗世次備考。洞山至芙蓉楷。楷",
    "X63n1244_007:0496c10": "傳鹿門覺。覺傳青州辯。辯傳磁州寶。寶下一派。相傳至今。又楷傳丹霞淳。淳傳崇先了。了傳天童玨。玨傳",
    "X63n1244_007:0496c11": "雪竇足菴智鑑。鑑傳天童長翁如淨云云。此二支。宋至明末。五百餘年。從無異說。續略誤將鹿門覺五代。",
    "X63n1244_007:0496c12": "謬接如淨之下。此皆辯正。八卷至十四卷。辯濟宗世次備考。如興化於臨濟。雪巖於無準。明聰於天奇。皆",
    "X63n1244_007:0496c13": "遙嗣也。辯海舟普慈。是萬峯時蔚之嗣。與寶藏持。兄弟也。海舟永慈。是東明旵之嗣。係前海舟普慈法姪",
    "X63n1244_007:0496c14": "孫也。據正宗源流。應接萬峯之嗣前海舟普慈。慈傳寶峯明瑄。瑄傳天奇本瑞。今有源流。從寶藏持。東明",
    "X63n1244_007:0496c15": "旵而來。法派偈有翼善二字。是後海舟永慈。無疑矣翼善寺。後海舟永慈所住也源流既從寶藏持。是萬",
    "X63n1244_007:0496c16": "峯下傍出一支矣。然光澤無聞明聰。乃遙嗣天奇。則寶藏持。東明旵。後海舟永慈三代。是誤錄疊出。應刪",
    "X63n1244_007:0496c17": "又辯同名無聞聰者。有六七人。後世不識名同人異誤認他祖為自祖。隨使典藉偽舛。以訛傳訛。要而言",
    "X63n1244_007:0496c18": "之。傳笑巖之無聞明聰者。姓奚。閩之邵武府。光澤縣人也。據正宗錄。載邵武無聞。生明正德九年甲戌。十",
    "X63n1244_007:0496c19": "二月五日子時。年十七出家。在嘉靖九年庚寅。年二十受具。癸巳年三十三叅學丙午。又五載出世住隨",
    "X63n1244_007:0496c20": "州關子嶺龍泉寺。在嘉靖三十年辛亥。考五燈全書載。天奇示寂。在宏治十一年戊午。至嘉靖辛亥。計五",
    "X63n1244_007:0496c21": "十有四年。豈有親付邵武無聞明聰乎。故知明聰的係遙嗣。識此是遙嗣。一切訛謬傳載。判然自釋。不須",
    "X63n1244_007:0496c22": "爭論矣。須知此之無聞。决定不可加絕學二字。又諱是明聰。非正聰。不可渾濫。明聰傳笑巖月心德寶寶",
    "X63n1244_007:0496c23": "傳幻有。有下出四人。日天童密雲悟雲門雪蟜信磬山天隱脩。抱撲蓮。然嗣最盛。天童磬川。正名錄辯幻",
    "X63n1244_007:0496c24": "有非笑巖的傳其說雖有出處。其心貶斥太甚。雖無聯芳偈可凴。於笑巖有契悟。機緣。笑巖付有斗笠。不",
    "X63n1244_007:0497a01": "須貶斥也。問。正名既先青後南。何故此中。亦倒置耶。答。正名重傳燈世次。先兄後弟。禮也。今仍先南嶽後",
    "X63n1244_007:0497a02": "青原者。後世重清規之法。為天下師表。禪教律。皆重其書。先尊其祖。又問。寶藏。東明。後海舟。雖傍支疊出",
    "X63n1244_007:0497a03": "而不刪。前海舟普慈雖正宗漏失而不補。何也。答流傳既久且廣。在歷祖神位世次。及後世付法代數已",
    "X63n1244_007:0497a04": "遍宇內。在正名時。勢尚難改。况今又百餘年。更難改矣。歷祖雖無分別之心。在正名不得不辯。在付卷理",
    "X63n1244_007:0497a05": "宜改正。今原板不敢改。但略辯訛舛。於前而已矣)。",
    "X63n1244_007:0497a06": "○南岳支。讓傳(江西普照大寂)馬祖道一。一傳(洪州百丈)大智懷",
    "X63n1244_007:0497a07": "海。海傳(洪州黃檗)正覺斷際希運運傳(臨濟真常)慧照義玄。為",
    "X63n1244_007:0497a08": "臨濟宗第一世。濟傳(魔府興化)廣濟存獎。獎傳(汝州南院)慧顒",
    "X63n1244_007:0497a09": "顒傳(汝州風穴)延沼。沼傳(汝州首山)省念。念傳(汾州太子)無德善昭。",
    "X63n1244_007:0497a10": "昭傳(潭州石霜)慈明楚圓。圓傳(袁州楊岐)方會。會傳(舒州白雲)守端",
    "X63n1244_007:0497a11": "端傳(蘄州東山五祖)法演。演傳(成都昭覺)圓悟佛果克勤。勤傳(平江",
    "X63n1244_007:0497a12": "虎丘)紹隆。隆傳(明州天童)應菴曇華。華傳(明州天童)密菴咸傑。傑",
    "X63n1244_007:0497a13": "傳(夔州臥龍破菴)祖先密印。印傳(杭州徑山)無準師範佛鑑。鑑傳",
    "X63n1244_007:0497a14": "(袁州仰山雪巖)祖欽慧朗。朗傳(杭州天目)高峯原妙。妙傳(杭州天目)中",
    "X63n1244_007:0497a15": "峯明本。本傳(烏傷伏龍)千巖元長。長傳(蘇州鄧尉)高峯時蔚。蔚",
    "X63n1244_007:0497a16": "傳(蘇州鄧蔚)寶藏普持。持傳(杭州東明)虗白慧旵。旵傳(杭州東明)海",
    "X63n1244_007:0497a17": "舟永慈。慈傳(南京)寶峯明瑄。瑄傳(煢絕)天奇本瑞。瑞傳(隨州",
    "X63n1244_007:0497a18": "關子嶺)無聞明聰。聰傳(北京笑巖)月心德寶。寶傳(宜興龍池)幻有",
    "X63n1244_007:0497a19": "正傅。傳傳(明州天童)密雲圓悟。及(宜興磬山)天隱圓修(自大德起。至此",
    "X63n1244_007:0497a20": "為三十四世)。",
    "X63n1244_007:0497a21": "從圓悟克勤。傍出一枝。為(杭州徑山)大慧宗杲普覺。覺傳",
    "X63n1244_007:0497a22": "(福州西禪)懶菴鼎需。需傳(福州鼓山)木菴安永。永傳(杭州淨慈)晦翁",
    "X63n1244_007:0497a23": "悟明。明傳(太原)苦口良益。益傳(汾州)筏渡普慈。慈傳(洛京相國)",
    "X63n1244_007:0497a24": "一言道顯。顯傳(西京)小菴行密。密傳二仰圓欽。欽傳(壽州)",
    "X63n1244_007:0497b01": "無念智有。有傳荊山懷寶。寶傳(秦嶺)鐵牛德遠。遠傳(敘州",
    "X63n1244_007:0497b02": "朝陽)月明聯池。池傳(忠州聚雲)吹萬廣真。真傳(忠州治平慶忠)鐵壁",
    "X63n1244_007:0497b03": "慧機。機傳(忠州高峯)三山燈來(自大鑑起。為三十一世)。",
    "X63n1244_007:0497b04": "從無準師範。傍出一枝。為(杭州淨慈)斷橋妙倫。倫傳(台州瑞巖)",
    "X63n1244_007:0497b05": "方山寶堅。堅傳(台州華頂)無見先覩。覩傳(處州福林)白雲智度。",
    "X63n1244_007:0497b06": "度傳(金陵天界)古拙俊。俊傳(東普)無際明悟。悟傳月溪澂。澂",
    "X63n1244_007:0497b07": "傳夷峯寧。寧傳(杭州天目)寶方進。進傳(嘉興東塔)野翁曉。曉傳",
    "X63n1244_007:0497b08": "(嘉興)無趣如空。空傳(蘇州車溪)無幻古湛性冲。冲傳(嘉興興善)南",
    "X63n1244_007:0497b09": "明慧廣。廣傳(嘉興鴛湖)普明妙用。用傳雲峯鈎。(自大鑑起為三十五",
    "X63n1244_007:0497b10": "世)以上南岳支。",
    "X63n1244_007:0497b11": "青原支。思傳(衡山)石頭希遷。遷傳(澧州)藥山唯儼。儼傳(潭州)",
    "X63n1244_007:0497b12": "雲巖曇晟。晟傳(瑞州)洞山良价。為洞山宗第一世。价傳",
    "X63n1244_007:0497b13": "(洪州)雲居道膺。膺傳(洪州鳳棲山)同安丕。丕傳(洪州)同安志。志",
    "X63n1244_007:0497b14": "傳(鼎州)梁山緣觀。觀傳(郢州)太陽警玄。玄傳(舒州投予山)義青。",
    "X63n1244_007:0497b15": "青傳(山東泝州)芙蓉道楷。楷傳(襄州。鹿門山。萬壽寺)慧定自覺。覺傳",
    "X63n1244_007:0497b16": "(青州天寧)大覺普照希辯。辯傳(磁州)大明寶。寶傳(太原)王山體。",
    "X63n1244_007:0497b17": "體傳(磁州大明)雪巖滿。滿傳(燕京報恩)萬松琇。琇傳(少林萬壽)雪庭",
    "X63n1244_007:0497b18": "福裕。裕傳(嵩山)靈隱文泰。泰傳(寶應)還源福遇。遇傳(香嚴)淳",
    "X63n1244_007:0497b19": "拙文才。才傳(南陽萬安)松庭子嚴。嚴傳(嵩山)凝然了改。改傳",
    "X63n1244_007:0497b20": "(嵩山)俱空契斌。斌傳(西京定國)無方可從。從傳(嵩山)虗白月舟",
    "X63n1244_007:0497b21": "文載。載傳(北京小山)宗鏡大章宗書。書傳(嵩山)大千幻休常",
    "X63n1244_007:0497b22": "潤。及廩山常忠。(自大鑑起。為三十四世)以上青原支。",
    "X63n1244_007:0497b23": "證義曰。按五燈會。元續燈存稿。正源略集等書。濟",
    "X63n1244_007:0497b24": "洞二支。傍出諸家。不可勝記。茲者但錄正宗一派。",
    "X63n1244_007:0497c01": "以明源委。至南岳下。正宗外。復錄大慧杲。及斷橋",
    "X63n1244_007:0497c02": "倫二支者。以其人。為舉世所推重故。又從大鑑下",
    "X63n1244_007:0497c03": "四世。出溈山祐。祐傳仰山寂。是為溈仰宗。又從大",
    "X63n1244_007:0497c04": "鑑下七世。出雲門偃。是為雲門宗。又從大鑑下九",
    "X63n1244_007:0497c05": "世。出法眼文益。是為法眼宗。然此此三宗。俱已無",
    "X63n1244_007:0497c06": "傳故不出其源委。",
    "X63n1244_007:0497c07": "附天台教觀一宗",
    "X63n1244_007:0497c08": "天台一宗。盛宏法華。按智者觀心論云。歸命龍樹師。",
    "X63n1244_007:0497c09": "騐知智者。遙稟龍樹為初祖。近稟。北齊。慧文為二祖",
    "X63n1244_007:0497c10": "矣。文傳南岳。慧思為三祖。思傳智顗德安智者為四",
    "X63n1244_007:0497c11": "祖。(大宏一念三千空假中圓乘教觀。雖歷住瓦官光寶等諸剎。而歸老天台國清。故名天台宗)顗",
    "X63n1244_007:0497c12": "傳章安。灌頂非凡為五祖。凡傳法華。智威為六祖。威",
    "X63n1244_007:0497c13": "傳天宮。慧威為七祖。威傳左溪。玄朗慧明為八祖。朗",
    "X63n1244_007:0497c14": "傳荊溪。湛然為九祖。然傳國清。道邃興道為十祖。道",
    "X63n1244_007:0497c15": "傳國清。廣修至行為十一祖。行傳國清。物外正定為",
    "X63n1244_007:0497c16": "十二祖。定傳國清。元琇妙說為十三祖。說傳清竦高",
    "X63n1244_007:0497c17": "論為十四祖。論傳螺溪義寂。常照為十五祖。照傳明",
    "X63n1244_007:0497c18": "州寶雲。義通惟遠為十六祖。遠傳四明。知禮約言法",
    "X63n1244_007:0497c19": "智為十七祖。智傳南屏。梵臻為十八祖。臻傳從諫慈",
    "X63n1244_007:0497c20": "辯為十九祖。辯傳車溪擇卿為二十祖。卿傳竹菴宜",
    "X63n1244_007:0497c21": "翁可觀為二十一祖。觀傳北峯。元實宗印為二十二",
    "X63n1244_007:0497c22": "祖。印傳佛光法照為二十三祖。照傳子庭師訓為二",
    "X63n1244_007:0497c23": "十四祖。訓傳東溟。慧日為二十五祖。日傳普智無礙",
    "X63n1244_007:0497c24": "為二十六祖。礙傳南天竺。林慧為二十七祖。慧傳東",
    "X63n1244_007:0498a01": "禪。月亭德為二十八祖。德傳妙峯。真覺百松尊者為",
    "X63n1244_007:0498a02": "二十九祖。中興教觀。立(天台教觀法派偈云)真傳正受。靈嶽心",
    "X63n1244_007:0498a03": "宗。一乘頓觀。印定古今。念起寂然。修性朗照。如是智",
    "X63n1244_007:0498a04": "德。體本玄妙。因緣生法。理事即空。等名為有。中道圓",
    "X63n1244_007:0498a05": "融。清淨普遍感通應常。果慧大用。實相永芳。(又立表行偈云)",
    "X63n1244_007:0498a06": "大教演繹。祖道德宏。立定旨要。能所泯同。功成諦顯。",
    "X63n1244_007:0498a07": "了達則平。萬象海現孰分二三。初門悟入。化法遂行。",
    "X63n1244_007:0498a08": "己他益利。究極明彰。源深流遠。長整紀綱。百千之世。",
    "X63n1244_007:0498a09": "恒作舟航。(此下支繁今祇錄靈峯一枝)百松傳天台幽溪。無盡傳",
    "X63n1244_007:0498a10": "燈為三十世祖。燈傳曉峯靈峯。蕅益智旭素華為三",
    "X63n1244_007:0498a11": "十一世祖。(立靈峯教觀一支法派偈)智淨真如行。全性起妙修。滙",
    "X63n1244_007:0498a12": "本分河息。歸源覺海周。守信培因裕。宏願振先猷。扶",
    "X63n1244_007:0498a13": "律談常旨。法道永千秋旭傳蒼輝淨晟。晟傳警修真",
    "X63n1244_007:0498a14": "銘。銘傳履源如洪洪。傳素蓮行珠。珠傳慧覺全成。成",
    "X63n1244_007:0498a15": "傳宏海性輔(自龍樹起。為三十七世)。○(此乃略序台教正宗源委。其餘支繁。不及一一",
    "X63n1244_007:0498a16": "詳載)。",
    "X63n1244_007:0498a17": "證義曰。台宗源流一書。與指源集。諸祖均有小傳。",
    "X63n1244_007:0498a18": "唯第二十八祖。源流中為。禪傳明翁。指源中為。月",
    "X63n1244_007:0498a19": "亭德公。按東禪明翁。沒於萬歷初年。百松生於嘉",
    "X63n1244_007:0498a20": "靖丁酉。二十二歲。往東禪聽法華。雖同在一時。而",
    "X63n1244_007:0498a21": "東禪講主。乃月亭法師。非明翁也。故指源集。以百",
    "X63n1244_007:0498a22": "松出於月亭德公之門。唯源流。直接明翁為二十",
    "X63n1244_007:0498a23": "九世。尚須闕疑。再考嘉與漏澤寺。出台宗世系一",
    "X63n1244_007:0498a24": "書。直以妙峯百松為十八祖。上接四明。則以嗣興",
    "X63n1244_007:0498b01": "台宗為遙接矣。總之世代遙遠。兒孫失於紀載。以",
    "X63n1244_007:0498b02": "致系派。無從稽考。此不獨台宗為然。今台宗法派。",
    "X63n1244_007:0498b03": "均各盛傳。復有指源集。世系。源流。諸書可考。為其",
    "X63n1244_007:0498b04": "嗣法者。當隨時隨地。留意記錄。以綿延於無盡矣。",
    "X63n1244_007:0498b05": "至於百松法派偈。用以定名。表行偈。用以立號。故",
    "X63n1244_007:0498b06": "法派之真傳等。即表行之大教等。法表兩並。無先",
    "X63n1244_007:0498b07": "後也。",
    "X63n1244_007:0498b08": "附賢首教觀一宗",
    "X63n1244_007:0498b09": "賢首一宗。盛宏華嚴。自文殊結集。乃至龍樹。親往龍",
    "X63n1244_007:0498b10": "宮。遍讀華嚴。我東土。賢家五祖。遙相承接。則應如台",
    "X63n1244_007:0498b11": "宗。遙稟龍樹為初祖。杜順帝心。作華嚴法界觀為二",
    "X63n1244_007:0498b12": "祖。順傳雲華。智儼至相。製華嚴搜玄義鈔為三祖。相",
    "X63n1244_007:0498b13": "傳法藏。賢首國一。製晉譯華嚴探玄記。一乘教義分",
    "X63n1244_007:0498b14": "齊章等。著述百餘卷。大宏其教觀。名賢首宗。為四祖。",
    "X63n1244_007:0498b15": "藏傳澄觀。大休清涼國師。宗唐譯華嚴。製疏鈔為五",
    "X63n1244_007:0498b16": "祖。清涼傳圭峯宗密。著華嚴。行願品鈔為六祖。密傳",
    "X63n1244_007:0498b17": "玄珪。真奧徹微為七祖微。傳海印月朗炳然為八祖。",
    "X63n1244_007:0498b18": "然傳守燈德現為九祖。長水。子璿遙承為。十祖。淨源",
    "X63n1244_007:0498b19": "寂海潛叟為十一祖。希冲神鑒乘照為十二祖。妙觀",
    "X63n1244_007:0498b20": "道鳴湛仁為十三祖。師會歸元玉峯為十四祖。了心",
    "X63n1244_007:0498b21": "深道慧珠為十五祖。道悟本覺觀慧為十六祖。清介",
    "X63n1244_007:0498b22": "一如潔菴為十七祖。慧瓊良璧珍林為十八祖。妙萃",
    "X63n1244_007:0498b23": "超倫真翠為十九祖。際遇春谷力申為二十祖。大同",
    "X63n1244_007:0498b24": "一雲(普濟別峯)為二十一祖。明山賢仙古峯為二十二祖。",
    "X63n1244_007:0498c01": "棲巖慧進行成止翁為二十三祖。廣通達菴為二十",
    "X63n1244_007:0498c02": "四祖。魯菴普泰野菴為二十五祖。真圓大方遍融為",
    "X63n1244_007:0498c03": "二十六祖。雲棲蓮池殊宏佛慧為二十七祖。土橋紹",
    "X63n1244_007:0498c04": "覺廣承明理為二十八祖。蓮居新伊大真為二十九",
    "X63n1244_007:0498c05": "祖寶輪德水明源為三十祖(此乃略序賢教正宗源委。其餘支繁。不及一一",
    "X63n1244_007:0498c06": "詳載)。",
    "X63n1244_007:0498c07": "證義曰。束土講宗最顯者三宗。所謂天台。賢首。慈",
    "X63n1244_007:0498c08": "恩是也。今慈恩一宗。僅留所宏唯識之法。而無其",
    "X63n1244_007:0498c09": "人。其支派繁衍無盡。唯台賢二宗耳。而南方台宗",
    "X63n1244_007:0498c10": "尤盛。然名位顯達。多出北方賢宗。是亦運數之使",
    "X63n1244_007:0498c11": "然歟。",
    "X63n1244_007:0498c12": "附南山律宗",
    "X63n1244_007:0498c13": "南山律宗。盛宏毗尼。毗尼此云滅。能滅身口之惡故。",
    "X63n1244_007:0498c14": "亦律法也律唯佛制。而結集分合。不一其人。初大迦",
    "X63n1244_007:0498c15": "葉等。五百聖眾。於畢鉢羅窟內。命優波離結集。名上",
    "X63n1244_007:0498c16": "座部。次婆尸迦等。一千凡聖。窟外結集。名大眾部。此",
    "X63n1244_007:0498c17": "二通稱摩訶僧祇律也。自迦葉。阿難。末田地。商那和",
    "X63n1244_007:0498c18": "修。優波毱多五代體權通道。故不分教。後優波毱多。",
    "X63n1244_007:0498c19": "有五弟子。各執一見。遂分律藏為五部焉。(一)曇無德",
    "X63n1244_007:0498c20": "部即四分律。(二)薩婆多部。即十誦律。(三)迦葉遺部。即",
    "X63n1244_007:0498c21": "解脫律。(四)彌沙塞部。即五分律。(五)婆蹉富羅部。律本",
    "X63n1244_007:0498c22": "未來此土。妙樂云分一律藏。以為五部。如析金杖。不",
    "X63n1244_007:0498c23": "失金用也。按如來十大弟子。優波離持律第一。今我",
    "X63n1244_007:0498c24": "東土持律一宗。應以優波離尊者為初祖。輾轉相傳",
    "X63n1244_007:0499a01": "至曇摩迦羅。(此翻法時。西竺沙門)於魏嘉平二年。到東土翻譯",
    "X63n1244_007:0499a02": "四分律。是為東土傳律之始祖。北臺法聰。(元魏。孝文時人。學僧",
    "X63n1244_007:0499a03": "祇律。因考受體。首傳四分為二祖)聰傳雲中道覆。(覆最初撰疏科六卷。釋四分律。為三",
    "X63n1244_007:0499a04": "祖)覆傳大覺惠光(光通四分律。撰疏十卷。為四祖)光傳高齋道雲暉",
    "X63n1244_007:0499a05": "願。(撰疏鈔九卷。判釋廣文。為五祖)願傳河北道洪。(亦著疏文。為六祖)洪傳宏",
    "X63n1244_007:0499a06": "福智首。(撰疏二十卷。為七祖)首傳終南山西明寺道宣實相澄",
    "X63n1244_007:0499a07": "照。(律宗至此大盛。故時人咸。稱律。名南山宗。為八祖。以後遞遞相傳。而為祖位)照傳(京師)崇",
    "X63n1244_007:0499a08": "聖文綱。為九祖。綱傳崇福滿意。為十祖。意傳(長安觀音)大",
    "X63n1244_007:0499a09": "亮道省。為十一祖。省傳(紹興開元)曇一。為十二祖。一傳(蘇州",
    "X63n1244_007:0499a10": "開元)辯秀。為十二祖。秀傳章信道澄。為十四祖。澄傳(東京",
    "X63n1244_007:0499a11": "相國)澄楚。為十五祖。楚傳(杭州昭慶)允堪真悟。為十六祖。悟",
    "X63n1244_007:0499a12": "傳(西湖靈芝)元照湛然。為十七祖。然傳(京城大普慶寺)實相圓明",
    "X63n1244_007:0499a13": "光教。為十八祖。教傳(北京。西山。戒臺寺。萬壽寺)道孚如幻。為十九",
    "X63n1244_007:0499a14": "祖。幻傳(金陵天隆寺)如馨古心慧雲。為二十祖。(此時律法中興。煥然",
    "X63n1244_007:0499a15": "明備。相傳。為優波離應化云)雲傳(金陵寶華山隆昌寺)寂光三昧。為二十一",
    "X63n1244_007:0499a16": "祖。(律宗至此益盛。出法派偈云)如寂讀德真常實。福性圓明定慧",
    "X63n1244_007:0499a17": "昌。海印發光融戒月。優曇現瑞續天香。支岐萬派律",
    "X63n1244_007:0499a18": "源遠。果結千華宗本長。法紹南山宏正脈。燈傳心地",
    "X63n1244_007:0499a19": "永聯芳。昧傳讀體見月。為二十二祖。月傳德基定菴。",
    "X63n1244_007:0499a20": "為二十三祖。菴傳真義松隱。為二十四祖。隱傳常松",
    "X63n1244_007:0499a21": "閔。緣為二十五祖。緣傳實[王*永]珍輝。為二十六祖。輝傳",
    "X63n1244_007:0499a22": "福聚文海。為二十七祖。海傳性言理筠(乃略序律門正宗源委。其",
    "X63n1244_007:0499a23": "餘支繁。不及一一詳載)。",
    "X63n1244_007:0499a24": "證義曰。剃度者大眾之始事也。付法者。大眾之終",
    "X63n1244_007:0499b01": "事也。非剃度。無由而入僧倫。既為僧矣。乃徒以二",
    "X63n1244_007:0499b02": "時粥飯。隨例功課。唐喪光陰。而不為生死大事。直",
    "X63n1244_007:0499b03": "取向上一著。以期授記傳心可乎。故茲特殿以付",
    "X63n1244_007:0499b04": "法一事。而歷敘禪宗傳人。以示先型。所以提醒當",
    "X63n1244_007:0499b05": "人者。至矣。乃若教為明心之助。律為定慧之基。亦",
    "X63n1244_007:0499b06": "附列焉。合之而宗教律全。大眾之事斯備。",
    "X63n1244_007:0499b08": "百丈叢林清規證義記卷第七之下"
}