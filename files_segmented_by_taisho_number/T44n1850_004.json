{
    "T44n1850_004:0444b07": "大乘起信論裂網疏卷第四",
    "T44n1850_004:0444b09": "靈峯蕅益沙門智旭述",
    "T44n1850_004:0444b10": "二明染淨熏習四。初總標熏習義。二釋熏",
    "T44n1850_004:0444b11": "習染法。三釋熏習淨法。四結判斷與不斷。今",
    "T44n1850_004:0444b12": "初。",
    "T44n1850_004:0444b13": "復次以四種法熏習力故。染淨法起。無有斷",
    "T44n1850_004:0444b14": "絕。一淨法。謂真如。二染因。謂無明。三妄心",
    "T44n1850_004:0444b15": "謂業識。四妄境。謂六塵　一淨法謂真如者。",
    "T44n1850_004:0444b16": "舉凡無漏種子現行。及心心所所依理性。並",
    "T44n1850_004:0444b17": "名真如。蓋理性固即真如。而無漏種現。順真",
    "T44n1850_004:0444b18": "如故。亦即名真如也。二染因謂無明者。唯指",
    "T44n1850_004:0444b19": "不共無明。謂恒行不共。即第七識相應之法",
    "T44n1850_004:0444b20": "癡。獨行不共。即第六識相應之迷理無明。或",
    "T44n1850_004:0444b21": "是分別。或是俱生。通為一切染法所依。故名",
    "T44n1850_004:0444b22": "為染因也。三妄心謂業識者。通指八識心體。",
    "T44n1850_004:0444b23": "及彼相應心所之體。依之能起見相二分。以",
    "T44n1850_004:0444b24": "有動轉。故名業也。四妄境謂六塵者。通指心",
    "T44n1850_004:0444b25": "心所之相分。總不出於六塵。即是所緣緣也。",
    "T44n1850_004:0444b26": "熏習義者。如世衣服。非臭非香。隨以物熏。則",
    "T44n1850_004:0444b27": "有彼氣　衣服非臭非香。喻隨緣不變之性。",
    "T44n1850_004:0444b28": "本自非染非淨也。以臭物熏。則有臭氣。喻不",
    "T44n1850_004:0444b29": "變之性。隨於染緣。有染相也。以香物熏。則有",
    "T44n1850_004:0444c01": "香氣。喻不變之性。隨於淨緣。有淨用也。",
    "T44n1850_004:0444c02": "真如淨法。性非是染。無明熏故。則有染相",
    "T44n1850_004:0444c03": "　性德真如。雖非染淨。以無染故。且名淨法。譬",
    "T44n1850_004:0444c04": "如未熏之衣。意指無覆無記識而言之。本是",
    "T44n1850_004:0444c05": "全體真如。故即名真如也。無明熏故有染相",
    "T44n1850_004:0444c06": "者。從所熏染種。起染法現行。具如前文所明",
    "T44n1850_004:0444c07": "三相六相等也。",
    "T44n1850_004:0444c08": "無明染相。實無淨業。真如熏故。說有淨用",
    "T44n1850_004:0444c09": "　無明染相。通指無明所起心心所等。亦是真",
    "T44n1850_004:0444c10": "如舉體所成。性非染淨。特以既受染熏。譬如",
    "T44n1850_004:0444c11": "臭衣。故無淨業也。真如熏故者。是以修德無",
    "T44n1850_004:0444c12": "漏淨法而熏習之。如以香熏彼臭衣也。說有",
    "T44n1850_004:0444c13": "淨用者。譬如因除臭氣。方顯香之用也。夫有",
    "T44n1850_004:0444c14": "染相。必有染用。而染用流轉生死。過失深重。",
    "T44n1850_004:0444c15": "故不言之。夫有淨用。必有淨相。而淨相冥合",
    "T44n1850_004:0444c16": "淨體。非世所測。故不言之。初總標熏習義",
    "T44n1850_004:0444c17": "竟。",
    "T44n1850_004:0444c18": "二釋熏習染法二。初正明熏義。二釋義差",
    "T44n1850_004:0444c19": "別。今初。",
    "T44n1850_004:0444c20": "云何熏習染法不斷。所謂依真如故。而起無",
    "T44n1850_004:0444c21": "明。為諸染因。然此無明。即熏真如。既熏習",
    "T44n1850_004:0444c22": "已。生妄念心。此妄念心。復熏無明。以熏習",
    "T44n1850_004:0444c23": "故。不覺真法。以不覺故。妄境相現。以妄念心",
    "T44n1850_004:0444c24": "熏習力故。生於種種差別執著。造種種業。受",
    "T44n1850_004:0444c25": "身心等眾苦果報　眾生無始已來。法爾有",
    "T44n1850_004:0444c26": "八種識。此八種識及諸心所。真故相無別。其",
    "T44n1850_004:0444c27": "體即一法界。亦名真如。真如為迷悟依。由無",
    "T44n1850_004:0444c28": "始來從未悟故。第七識起迷理無明不如實",
    "T44n1850_004:0444c29": "知真法本一。故云依真如故而起無明。為諸",
    "T44n1850_004:0445a01": "染因也。若謂先有真如。方起無明。由有無明。",
    "T44n1850_004:0445a02": "方有阿賴耶識。由有阿賴耶識。方有前七轉",
    "T44n1850_004:0445a03": "識。則眾生有始。何異冥初生覺之外道耶。然",
    "T44n1850_004:0445a04": "此無明即熏真如者。謂一念無明現行。即熏",
    "T44n1850_004:0445a05": "於藏識中。成無明種。藏識體即真如。譬如動",
    "T44n1850_004:0445a06": "水之時。即動濕性。故云熏真如耳。此約識與",
    "T44n1850_004:0445a07": "真如非異言之。然水雖動。濕性不改乃是隨",
    "T44n1850_004:0445a08": "緣不變之體依於此義。唯識復言不熏真如。",
    "T44n1850_004:0445a09": "是約識與真如非一言之。正可互顯妙理。無",
    "T44n1850_004:0445a10": "違妨也。既熏習已生妄念心者。依生滅門。俗",
    "T44n1850_004:0445a11": "故相有別。則有八識及諸心所。體用四分。種",
    "T44n1850_004:0445a12": "現差別不同。然此差別。悉皆無性。由無明故。",
    "T44n1850_004:0445a13": "不達無性。生第六識相應之差別法執。名為",
    "T44n1850_004:0445a14": "妄念心也。此妄念心復熏無明者。第八識中。",
    "T44n1850_004:0445a15": "既本有無明種子。令第七識。念念起於迷理",
    "T44n1850_004:0445a16": "無明現行。而此第六識之法執妄念現行。熏",
    "T44n1850_004:0445a17": "於第八本識。自成妄念種子。又能助彼無明",
    "T44n1850_004:0445a18": "種子勢力。故即名為熏無明也。以熏習故不",
    "T44n1850_004:0445a19": "覺真法者。從於法癡。更起我癡等也。以不覺",
    "T44n1850_004:0445a20": "故妄境相現者。由我癡故。乃現三界分段生",
    "T44n1850_004:0445a21": "死六塵境也。以妄念心熏習力故。生於種種",
    "T44n1850_004:0445a22": "差別執著者。即界內界外見思諸惑也。造種",
    "T44n1850_004:0445a23": "種業者。有漏善惡不動業。無漏偏真等業也。",
    "T44n1850_004:0445a24": "受身心等眾苦果報者。分段變易二種生死",
    "T44n1850_004:0445a25": "也。然雖惑業苦三。循環不息。究其根原。止由",
    "T44n1850_004:0445a26": "無明迷真法界。而無明無體。不離真如本覺",
    "T44n1850_004:0445a27": "之性。如人眠夢。夢中受於無量輪迴。俄然睡",
    "T44n1850_004:0445a28": "醒。空無所得。若無醒時之心。安有夢心。若非",
    "T44n1850_004:0445a29": "研此夢心。何處別覓醒時之心也哉。",
    "T44n1850_004:0445b01": "二釋義差別",
    "T44n1850_004:0445b02": "妄境熏義。有二種別。一增長分別熏。二增長",
    "T44n1850_004:0445b03": "執取熏　妄境本唯心現。由不了故。還熏於",
    "T44n1850_004:0445b04": "心。一增長分別熏。即助界內界外見惑。二增",
    "T44n1850_004:0445b05": "長執取熏。唯助界內思惑。若助界內見思。令",
    "T44n1850_004:0445b06": "諸凡夫不出生死。若助界外見惑。令二乘人",
    "T44n1850_004:0445b07": "速求涅槃。",
    "T44n1850_004:0445b08": "妄心熏義。亦二種別。一增長根本業識熏。令",
    "T44n1850_004:0445b09": "阿羅漢辟支佛一切菩薩受生滅苦。二增長",
    "T44n1850_004:0445b10": "分別事識熏。令諸凡夫受業繫苦　界外見",
    "T44n1850_004:0445b11": "思。增長業識。受變易生死。名之為生滅苦。界",
    "T44n1850_004:0445b12": "內見思。增長事識。受分段生死。名之為業繫",
    "T44n1850_004:0445b13": "苦。",
    "T44n1850_004:0445b14": "無明熏義。亦二種別。一根本熏。成就業識義。",
    "T44n1850_004:0445b15": "二見愛熏。成就分別事識義　法癡名根本",
    "T44n1850_004:0445b16": "熏。我癡名見愛熏也。二釋熏習染法竟。",
    "T44n1850_004:0445b17": "三釋熏習淨法二。初正明熏義。二釋義差",
    "T44n1850_004:0445b18": "別今初。",
    "T44n1850_004:0445b19": "云何熏習淨法不斷。謂以真如熏於無明。以",
    "T44n1850_004:0445b20": "熏習因緣力故。令妄念心厭生死苦。求涅槃",
    "T44n1850_004:0445b21": "樂。以此妄心厭求因緣。復熏真如。以熏習故。",
    "T44n1850_004:0445b22": "則自信已身有真如法。本性清淨。知一切境",
    "T44n1850_004:0445b23": "界。唯心妄動。畢竟無有。以能如是如實知故。",
    "T44n1850_004:0445b24": "修遠離法。起於種種諸隨順行。無所分別。無",
    "T44n1850_004:0445b25": "所取著。經於無量阿僧祇劫。慣習力故。無明",
    "T44n1850_004:0445b26": "則滅。無明滅故。心相不起。心不起故。境界相",
    "T44n1850_004:0445b27": "滅。如是一切染因染緣。及以染果心相都滅。",
    "T44n1850_004:0445b28": "名得涅槃。成就種種自在業用　真如。指本",
    "T44n1850_004:0445b29": "識中無漏種子。及佛菩薩果中勝用。此二並",
    "T44n1850_004:0445c01": "順真如法性。故皆名真如也。種子內熏為因。",
    "T44n1850_004:0445c02": "諸佛菩薩外熏為緣。只此內因外緣。並不離",
    "T44n1850_004:0445c03": "於眾生現前介爾之心。以此心性。實無外故。",
    "T44n1850_004:0445c04": "以無始無漏種子。不離現前心性故。以十方",
    "T44n1850_004:0445c05": "諸佛菩薩。皆證眾生心性。不在眾生心性外",
    "T44n1850_004:0445c06": "故。言熏於無明者。一是諸佛菩薩外熏。熏第",
    "T44n1850_004:0445c07": "六識及前五識。令其見色。聞聲。嗅香。讀誦。",
    "T44n1850_004:0445c08": "身蒙光照。或手摩頭。或衣覆體。意識領受。以",
    "T44n1850_004:0445c09": "此現行熏成種子。二是無漏種子內熏。令其",
    "T44n1850_004:0445c10": "信受。不疑不謗也。令妄念心厭生死苦求涅",
    "T44n1850_004:0445c11": "槃樂者。即是起於有漏聞思修慧也。以此妄",
    "T44n1850_004:0445c12": "心厭求因緣復熏真如者。謂有漏聞思修慧。",
    "T44n1850_004:0445c13": "內則增長無漏種子勢力。外則感扣諸佛菩",
    "T44n1850_004:0445c14": "薩慈悲也。自信己身有真如法等者。信成就",
    "T44n1850_004:0445c15": "發心也。以能如是如實知故等者。解行發心",
    "T44n1850_004:0445c16": "也。無所分別等者。證發心也。無明滅故心相",
    "T44n1850_004:0445c17": "不起等者。證佛根本智也。成就種種差別業",
    "T44n1850_004:0445c18": "用者。證佛後得智也。",
    "T44n1850_004:0445c19": "二釋義差別二。初釋妄熏義別。二釋真熏",
    "T44n1850_004:0445c20": "義別。今初。",
    "T44n1850_004:0445c21": "妄心熏義有二種。一分別。事識熏。令一切凡",
    "T44n1850_004:0445c22": "夫二乘厭生死苦。隨已堪能。趣無上道。二意",
    "T44n1850_004:0445c23": "熏。令諸菩薩發心勇猛。速疾趣入無住涅槃",
    "T44n1850_004:0445c24": "　一分別事識熏者。謂或秉三乘共教。不知",
    "T44n1850_004:0445c25": "七八兩識。但以第六意識修生空觀。破見思",
    "T44n1850_004:0445c26": "惑而取涅槃。或秉大乘漸教。雖知七八兩識。",
    "T44n1850_004:0445c27": "但以見思重故。畏生死故。先依第六識修生",
    "T44n1850_004:0445c28": "空觀。次第乃修法空觀等。故云隨已堪能。然",
    "T44n1850_004:0445c29": "此外凡內凡菩薩。固是趣向菩提。即彼二乘。",
    "T44n1850_004:0446a01": "亦必從權入實。故總云趣無上道也。二意熏",
    "T44n1850_004:0446a02": "者謂或是漸教菩薩。入淨心地。轉第七識。令",
    "T44n1850_004:0446a03": "與平等性智相應。任運流入大涅槃海。或是",
    "T44n1850_004:0446a04": "頓教菩薩。從初便觀動心即不生滅。即得入",
    "T44n1850_004:0446a05": "真如門。所謂能觀一切妄念無相。則為證得",
    "T44n1850_004:0446a06": "如來智慧。雖此能觀之心。仍是第六意識。而",
    "T44n1850_004:0446a07": "即以根本無明為所觀境。故名為意熏也。",
    "T44n1850_004:0446a08": "二釋真熏義別三。初標。二釋。三結判。今",
    "T44n1850_004:0446a09": "初。",
    "T44n1850_004:0446a10": "真心熏義。亦二種別。一體熏。二用熏　只此",
    "T44n1850_004:0446a11": "心性真如之體。佛與眾生。平等無二。雖本無",
    "T44n1850_004:0446a12": "二而一一佛。一一眾生。乃至一一微塵。各全",
    "T44n1850_004:0446a13": "攬真如為體。非是真如少分。雖一一佛。一一",
    "T44n1850_004:0446a14": "眾生。乃至一一微塵。並是真如全體。然非有",
    "T44n1850_004:0446a15": "多真如。此乃不可思議一心法門。譬如千燈",
    "T44n1850_004:0446a16": "共照。互遍互含。無雜無障礙也。故約佛言。則",
    "T44n1850_004:0446a17": "一切眾生。並是佛心內之眾生。以佛心竪窮",
    "T44n1850_004:0446a18": "橫遍更無外故。約眾生言。則一切諸佛。並是",
    "T44n1850_004:0446a19": "眾生心內之佛。以眾生心竪窮橫遍。更無外",
    "T44n1850_004:0446a20": "故。約我只今現在介爾心言。則一切佛。一切",
    "T44n1850_004:0446a21": "眾生。並是我心內之佛生。以現前介爾之心。",
    "T44n1850_004:0446a22": "竪窮橫遍。更無外故。是謂心佛眾生。三無差",
    "T44n1850_004:0446a23": "別也。所以阿賴耶中本具無漏種子。即我心",
    "T44n1850_004:0446a24": "真如之體。內因欲發。名為體熏。諸佛菩薩果",
    "T44n1850_004:0446a25": "上慈悲大用。即我心真如之用。外緣資助。名",
    "T44n1850_004:0446a26": "為用熏也凡內外字。皆隨情說。並不在心外也。",
    "T44n1850_004:0446a27": "二釋二。初釋體熏。二釋用熏。初中二。初正",
    "T44n1850_004:0446a28": "釋。二釋疑。今初。",
    "T44n1850_004:0446a29": "體熏者。所謂真如從無始來。具足一切無量",
    "T44n1850_004:0446b01": "無漏。亦具難思勝境界用。常無間斷熏眾生",
    "T44n1850_004:0446b02": "心。以此力故。令諸眾生厭生死苦。求涅槃樂。",
    "T44n1850_004:0446b03": "自信己身有真實法。發心修行　真如者。體",
    "T44n1850_004:0446b04": "大也無量無漏者。相大也。勝境界用者。用大",
    "T44n1850_004:0446b05": "也。眾生之心。全攬真如體大為體。故本具此",
    "T44n1850_004:0446b06": "相大用大也。如人迷方。方仍不動。如水成氷。",
    "T44n1850_004:0446b07": "氷之濕性如故。則融相潤用亦復本具。即此",
    "T44n1850_004:0446b08": "名為阿賴耶中無漏種子。譬如氷中融潤之",
    "T44n1850_004:0446b09": "性。不離於氷。而與氷違。所以無漏道起。則捨",
    "T44n1850_004:0446b10": "賴耶及異熟名也。",
    "T44n1850_004:0446b11": "二釋疑二。初疑問。二答釋。今初。",
    "T44n1850_004:0446b12": "問。若一切眾生。同有真如。等皆熏習。云何而",
    "T44n1850_004:0446b13": "有信不信者。從初發意乃至涅槃。前後不同。",
    "T44n1850_004:0446b14": "無量差別。如是一切。悉應齊等　問意有二。",
    "T44n1850_004:0446b15": "一者同有真如。則不應有信不信。二者等皆",
    "T44n1850_004:0446b16": "熏習。則應一時發意。一時修行。乃至一時涅",
    "T44n1850_004:0446b17": "槃。不應復有前後。尤不應有退與不退。三乘",
    "T44n1850_004:0446b18": "一乘。若漸若頓。無量差別也。",
    "T44n1850_004:0446b19": "二答釋二。初直約無明煩惱厚薄釋。二更",
    "T44n1850_004:0446b20": "約因緣互相成辨釋。今初。",
    "T44n1850_004:0446b21": "答。雖一切眾生。等有真如。然無始來。無明厚",
    "T44n1850_004:0446b22": "薄。自性差別。過恒河沙。我見愛等。纏縛煩",
    "T44n1850_004:0446b23": "惱。亦復如是。唯如來智之所能知。故令信等",
    "T44n1850_004:0446b24": "前後差別　無明厚。則信心難生。無明薄。則",
    "T44n1850_004:0446b25": "信心易發。煩惱厚。則難斷。煩惱薄。則易除。",
    "T44n1850_004:0446b26": "而無明煩惱。又各有界外界內之不同。故唯",
    "T44n1850_004:0446b27": "如來能盡知也。",
    "T44n1850_004:0446b28": "二更約因緣互相成辨釋",
    "T44n1850_004:0446b29": "又諸佛法。有因有緣。因緣具足。事乃成辨。如",
    "T44n1850_004:0446c01": "木中火性。是火正因若無人知。或雖有知而",
    "T44n1850_004:0446c02": "不施功。欲令出火。焚燒木者。無有是處。眾",
    "T44n1850_004:0446c03": "生亦爾。雖有真如體熏因力。若不遇佛諸菩",
    "T44n1850_004:0446c04": "薩等善知識緣。或雖遇緣。而不修勝行。不生",
    "T44n1850_004:0446c05": "智慧不斷煩惱。能得涅槃。無有是處　木中",
    "T44n1850_004:0446c06": "火性。譬賴耶中無漏種也若無人知。譬不遇",
    "T44n1850_004:0446c07": "善知識緣也。不施功譬不修勝行也。出火。譬",
    "T44n1850_004:0446c08": "生智慧也。燒木。譬斷煩惱。壞和合識也。法合",
    "T44n1850_004:0446c09": "可知。",
    "T44n1850_004:0446c10": "又復雖有善知識緣。倘內無真實習因力。亦",
    "T44n1850_004:0446c11": "必不能厭生死苦。求涅槃樂　此如極濕之",
    "T44n1850_004:0446c12": "木。不能即鑽出火也。瑜伽依此。權立五性差",
    "T44n1850_004:0446c13": "別。以其無明煩惱尤厚。覆無漏種。雖有而竟",
    "T44n1850_004:0446c14": "似無故也。",
    "T44n1850_004:0446c15": "要因緣具足。乃能如是。云何具足。謂自相續",
    "T44n1850_004:0446c16": "中。有熏習力。諸佛菩薩。慈悲攝護乃能厭生",
    "T44n1850_004:0446c17": "死苦。信有涅槃。種諸善根。修習成熟。以是復",
    "T44n1850_004:0446c18": "值諸佛菩薩。示教利喜。令修勝行。乃至成佛。",
    "T44n1850_004:0446c19": "入於涅槃　自相續中。謂全攬真如以為阿",
    "T44n1850_004:0446c20": "賴耶識。此識無始展轉傳來。依之建立假名",
    "T44n1850_004:0446c21": "眾生。雖念念滅。即念念生。恒轉如流。故名自",
    "T44n1850_004:0446c22": "相續也。有熏習力者。一無始本住種性熏。二",
    "T44n1850_004:0446c23": "積劫聞所成種熏。此二皆名為內因也。諸",
    "T44n1850_004:0446c24": "佛菩薩慈悲攝護者。一平等緣攝護。二差別",
    "T44n1850_004:0446c25": "緣攝護。此二皆名為外緣也。須知必要差別",
    "T44n1850_004:0446c26": "攝護。及聞所成種熏。方能展轉增其勝因勝",
    "T44n1850_004:0446c27": "緣。以至成佛入大涅槃耳。初釋體熏竟。",
    "T44n1850_004:0446c28": "二釋用熏二。初略標。二各釋。今初。",
    "T44n1850_004:0446c29": "用熏者。即是眾生外緣之力。有無量義。略說",
    "T44n1850_004:0447a01": "二種。一差別緣。二平等緣　真如無二。亦無",
    "T44n1850_004:0447a02": "不二。以無二故。一切生佛。唯一真如。以無不",
    "T44n1850_004:0447a03": "二故。一一生。一一佛。各皆全體真如。以無二",
    "T44n1850_004:0447a04": "故。即無能熏所熏。以無不二故。得論能熏所",
    "T44n1850_004:0447a05": "熏。又設唯無二。固無能熏所熏。設唯無不二。",
    "T44n1850_004:0447a06": "亦無能熏所熏。以生與佛一向二故。生不能",
    "T44n1850_004:0447a07": "感。佛不能應。今由不二而二。乃得論用熏也。",
    "T44n1850_004:0447a08": "又由無二即無不二。所以有差別緣。由無不",
    "T44n1850_004:0447a09": "二即是無二。所以有平等緣。又由有差別緣。",
    "T44n1850_004:0447a10": "故佛不能度無緣者。有平等緣。故佛度生終",
    "T44n1850_004:0447a11": "不休息也。",
    "T44n1850_004:0447a12": "二各釋二。初釋差別緣。二釋平等緣。今初。",
    "T44n1850_004:0447a13": "差別緣者。謂諸眾生從初發心乃至成佛。蒙",
    "T44n1850_004:0447a14": "佛菩薩等諸善知識。隨所應化而為現身。或",
    "T44n1850_004:0447a15": "為父母。或為妻子。或為眷屬。或為僕使。或為",
    "T44n1850_004:0447a16": "知友。或作冤家。或復示現天等形。或以四攝。",
    "T44n1850_004:0447a17": "或以六度。乃至一切菩薩提行緣。以大悲柔",
    "T44n1850_004:0447a18": "軟心。廣大福智藏。熏所應化一切眾生。令其",
    "T44n1850_004:0447a19": "見聞。乃至憶念如來等形。增長善根。此緣有",
    "T44n1850_004:0447a20": "二。一近緣。速得菩提故。二遠緣。久遠方得",
    "T44n1850_004:0447a21": "故。此二差別。復各二種。一增行緣。二入道",
    "T44n1850_004:0447a22": "緣　從初發心乃至成佛。即是無漏種現體",
    "T44n1850_004:0447a23": "熏。內因為能感也。隨所應化而為現身。即是",
    "T44n1850_004:0447a24": "果上真如用熏。外緣為能應也。或為父母。乃",
    "T44n1850_004:0447a25": "至天王等形。令其見也。或以四攝乃至菩提",
    "T44n1850_004:0447a26": "行緣。令其見且聞也。或作冤家者。如提婆達",
    "T44n1850_004:0447a27": "多等。餘皆可知。四攝。謂布施。愛語。利行。同",
    "T44n1850_004:0447a28": "事。六度。謂施。戒忍進禪慧。菩提行。謂四",
    "T44n1850_004:0447a29": "種三昧。三十七道品等。無量行門。大悲柔軟",
    "T44n1850_004:0447b01": "心者。同體大悲。視諸眾生。猶如自己。無粗獷",
    "T44n1850_004:0447b02": "也。廣大福智藏者。圓極修德。等真法性。恒作",
    "T44n1850_004:0447b03": "利益。無窮盡也。熏所應化令其見聞者。即是",
    "T44n1850_004:0447b04": "感應道交也。乃至憶念如來等形增長善根",
    "T44n1850_004:0447b05": "者。不唯見聞應化事法。能為增上勝緣。即如",
    "T44n1850_004:0447b06": "來及菩薩等所有形像。令人憶念瞻禮。並屬",
    "T44n1850_004:0447b07": "真如用熏。良以三身宛然。四德無減故也。速",
    "T44n1850_004:0447b08": "得菩提。名近緣。久遠方得。名遠緣。可見從初",
    "T44n1850_004:0447b09": "發心乃至成佛。並賴善知識緣也。從初發心。",
    "T44n1850_004:0447b10": "即賴此緣增行入道。乃至成佛。亦賴此緣增",
    "T44n1850_004:0447b11": "行入道。可見若欲增行入道。並賴善知識緣",
    "T44n1850_004:0447b12": "也。福德緣因。名增行緣。智慧了因。名入道",
    "T44n1850_004:0447b13": "緣。",
    "T44n1850_004:0447b14": "二釋平等緣",
    "T44n1850_004:0447b15": "平等緣者。謂一切諸佛及諸菩薩。以平等智",
    "T44n1850_004:0447b16": "慧。平等志願。普欲拔濟一切眾生。任運相續。",
    "T44n1850_004:0447b17": "常無斷絕。以此智願熏眾生故。令其憶念諸",
    "T44n1850_004:0447b18": "佛菩薩。或見或聞而作利益令其入淨三昧。隨",
    "T44n1850_004:0447b19": "所斷障。得無礙眼。於念念中。一切世界。平等",
    "T44n1850_004:0447b20": "現見無量諸佛及諸菩薩　平等智慧。即了",
    "T44n1850_004:0447b21": "達一切生佛唯一真如之智慧也。有此平等",
    "T44n1850_004:0447b22": "智慧。則必有平等志願。所謂無作四弘誓也。",
    "T44n1850_004:0447b23": "發僧那於始心。終大悲以赴難。所以任運無",
    "T44n1850_004:0447b24": "斷。熏眾生也。淨三昧。即是真如三昧。隨所斷",
    "T44n1850_004:0447b25": "障等者。如初地斷異生性障。能見百世界中",
    "T44n1850_004:0447b26": "諸佛菩薩。二地斷邪行障。能見千世界中諸",
    "T44n1850_004:0447b27": "佛菩薩。乃至地地轉增。具如華嚴十地品中",
    "T44n1850_004:0447b28": "所明也。二釋真熏義別中。初標。二釋竟。",
    "T44n1850_004:0447b29": "三結判",
    "T44n1850_004:0447c01": "此體用熏復有二別。一未相應二已相應。未",
    "T44n1850_004:0447c02": "相應者。謂凡夫二乘。初行菩薩。以依意意識",
    "T44n1850_004:0447c03": "熏。唯依信力修行。未得無分別心修行。未與",
    "T44n1850_004:0447c04": "真如體相應故。未得自在業修行。未與真如",
    "T44n1850_004:0447c05": "用相應故　凡夫。謂三乘外凡。二乘。謂有學",
    "T44n1850_004:0447c06": "無學。初行菩薩。謂內凡也。二乘不知有第七",
    "T44n1850_004:0447c07": "識。唯依第六修生空觀。名為依意識熏。菩薩",
    "T44n1850_004:0447c08": "已知有第七識。雖依第六修法空觀。即名依",
    "T44n1850_004:0447c09": "意及意識熏。然第七識。未能轉與平等性智",
    "T44n1850_004:0447c10": "相應。第六識。未能轉與法空無漏妙觀察智",
    "T44n1850_004:0447c11": "相應。雖得生空妙觀察智。未是大乘根本無",
    "T44n1850_004:0447c12": "分別智。以其未證法空所顯真如體故。既未",
    "T44n1850_004:0447c13": "證體。何能起後得無分別智。而成真如自在",
    "T44n1850_004:0447c14": "業用也哉。",
    "T44n1850_004:0447c15": "已相應者。謂法身菩薩。得無分別心。與一切",
    "T44n1850_004:0447c16": "如來自體相應故。得自在業。與一切如來智",
    "T44n1850_004:0447c17": "用相應故。唯依法力。任運修行。熏習真如。滅",
    "T44n1850_004:0447c18": "無明故　法身菩薩。謂漸教初歡喜地。頓教",
    "T44n1850_004:0447c19": "初發心住也。所證真如。即是一切如來自體。",
    "T44n1850_004:0447c20": "無二體故。既已分證其體。即必分同其用。故",
    "T44n1850_004:0447c21": "華嚴云。初發心時。便成正覺。清淨妙法身。湛",
    "T44n1850_004:0447c22": "然應一切也。此後並是無功用道。故云任運",
    "T44n1850_004:0447c23": "修行等。三釋熏習淨法竟。",
    "T44n1850_004:0447c24": "四結判斷與不斷",
    "T44n1850_004:0447c25": "復次染熏習。從無始來不斷。成佛乃斷。淨熏",
    "T44n1850_004:0447c26": "習。盡於未來。畢竟無斷以真如法熏習故。妄",
    "T44n1850_004:0447c27": "心則滅。法身顯現。用熏習起故無有斷　染",
    "T44n1850_004:0447c28": "至成佛乃斷。所謂無明無始而有終也。淨則",
    "T44n1850_004:0447c29": "畢竟無斷。所謂始覺有始而無終也。染淨皆",
    "T44n1850_004:0448a01": "依真如本覺。所謂本覺無始而無終也。譬如",
    "T44n1850_004:0448a02": "依方故迷。迷與方皆無始。依迷有悟。悟與",
    "T44n1850_004:0448a03": "方皆無終。方外別無迷悟。迷悟之外亦別無",
    "T44n1850_004:0448a04": "方。以不變之方。必隨迷悟兩緣。故真如即生",
    "T44n1850_004:0448a05": "滅。以迷悟兩緣。終不能令方改。故生滅即真",
    "T44n1850_004:0448a06": "如。然迷則違方而舉足咸非。悟則順方而去",
    "T44n1850_004:0448a07": "來如意。故須返迷歸悟也。問。唯識論云。佛果",
    "T44n1850_004:0448a08": "更無能熏所熏。今云用熏習起故無有斷。如",
    "T44n1850_004:0448a09": "何會通。答。今言妄心滅法身顯。即唯識佛無",
    "T44n1850_004:0448a10": "能熏所熏義也。唯識論言。所化有情為盡期",
    "T44n1850_004:0448a11": "故。窮未來際。四智心品無斷無盡。即今用熏",
    "T44n1850_004:0448a12": "習無斷義也。思之。初正釋生滅因緣相竟。",
    "T44n1850_004:0448a13": "二顯示大乘體相用者。由前立義分云。此心",
    "T44n1850_004:0448a14": "生滅因緣相。能顯示大乘體相用故。今釋此",
    "T44n1850_004:0448a15": "心生滅因緣相既畢。故須顯示此心大乘體",
    "T44n1850_004:0448a16": "相用也。文為二。初顯示體相。二顯示用。初中",
    "T44n1850_004:0448a17": "二。初正顯示。二釋疑。今初。",
    "T44n1850_004:0448a18": "復次真如自體相者。一切凡夫。聲聞。緣覺。菩",
    "T44n1850_004:0448a19": "薩諸佛。無有增減。非前際生。非後際滅。常",
    "T44n1850_004:0448a20": "恒究竟　此先示大乘體也。一切凡夫。即六",
    "T44n1850_004:0448a21": "凡法界。并聲聞等。則成十法界也。一一凡夫。",
    "T44n1850_004:0448a22": "乃至一一諸佛。無不各具真如全體。而亦無",
    "T44n1850_004:0448a23": "二真如。在迷不減。在悟不增。前際無始。後際",
    "T44n1850_004:0448a24": "無終。故云常恒究竟也。",
    "T44n1850_004:0448a25": "從無始來。本性具足一切功德。謂大智慧光",
    "T44n1850_004:0448a26": "明義。遍照法界義。如實了知義。本性清淨義。",
    "T44n1850_004:0448a27": "常樂我淨義。寂靜不變自在義。如是等過恒",
    "T44n1850_004:0448a28": "沙義。非同非異不思議佛法。無有斷絕。依此",
    "T44n1850_004:0448a29": "義故。名如來藏。亦名法身　此示大乘自體",
    "T44n1850_004:0448b01": "相也。一切眾生心。既本具真如體。即本具真",
    "T44n1850_004:0448b02": "如相。非俟成佛而後有之。故名真如自體相",
    "T44n1850_004:0448b03": "也。非同非異者。約翻染差別。故非同。約唯一",
    "T44n1850_004:0448b04": "真如。故非異也。依真如體。本具如此真實德",
    "T44n1850_004:0448b05": "相。故約凡夫日用不知。但名為如來藏。約諸",
    "T44n1850_004:0448b06": "佛出障圓明。轉名為法身也。初正顯示竟。",
    "T44n1850_004:0448b07": "二釋疑",
    "T44n1850_004:0448b08": "問。上說真如離一切相。云何今說具足一切",
    "T44n1850_004:0448b09": "諸功德相　上說真如離一切相。即指真如",
    "T44n1850_004:0448b10": "門中所說義也。",
    "T44n1850_004:0448b11": "答。雖實具有一切功德。然無差別相。彼一切",
    "T44n1850_004:0448b12": "法。皆同一味。一真。離分別相。無二性故　同",
    "T44n1850_004:0448b13": "一味者。同無漏味也。同一真者。如如及如如",
    "T44n1850_004:0448b14": "智。即是一真法界也。離分別相者。非諸凡夫",
    "T44n1850_004:0448b15": "二乘權位菩薩所能測識也。無二性故者。唯",
    "T44n1850_004:0448b16": "是圓成實性所攝也。",
    "T44n1850_004:0448b17": "以依業識等生滅相。而立彼一切差別之相。",
    "T44n1850_004:0448b18": "此云何立。以一切法。本來唯心。實無分別。以",
    "T44n1850_004:0448b19": "不覺故。分別心起。見有境界。名為無明然而心",
    "T44n1850_004:0448b20": "性本淨。無明不起是故即於真如。立大智慧光",
    "T44n1850_004:0448b21": "明義也若心生見境。則有不見之相然而心性無",
    "T44n1850_004:0448b22": "見。則無不見是故即於真如。立遍照法界義也若",
    "T44n1850_004:0448b23": "心有動。則非真了知。非本性清淨。非常樂我",
    "T44n1850_004:0448b24": "淨。非寂靜。是變異。不自在。由是具起過於恒",
    "T44n1850_004:0448b25": "沙虛妄雜染然而以心性無動故是故即立真實了",
    "T44n1850_004:0448b26": "知義。乃至過於恒沙清淨功德相義也若心有",
    "T44n1850_004:0448b27": "起。見有餘境可分別求。則於內法有所不足",
    "T44n1850_004:0448b28": "然而以無邊功德。即一心自性。不見有餘法而",
    "T44n1850_004:0448b29": "可更求。是故滿足過於恒沙非異非一不可",
    "T44n1850_004:0448c01": "思議之法。無有斷絕由其本具如此德相故說真如名如",
    "T44n1850_004:0448c02": "來藏由其證此本具德相亦復名為如來法身　因該果海。",
    "T44n1850_004:0448c03": "名如來藏。亦可名為理即法身。果徹因源。名",
    "T44n1850_004:0448c04": "為法身。亦可名為究竟如來藏也。初顯示體",
    "T44n1850_004:0448c05": "相竟。",
    "T44n1850_004:0448c06": "二顯示用三。初正明用即真如。二廣明隨",
    "T44n1850_004:0448c07": "機見別。三結示真如妙用。今初。",
    "T44n1850_004:0448c08": "復次真如用者。謂一切諸佛在因地時。發大",
    "T44n1850_004:0448c09": "慈悲。修行諸度四攝等行。觀物同已。普皆救",
    "T44n1850_004:0448c10": "脫。盡未來際。不限劫數。如實了知自他平等。",
    "T44n1850_004:0448c11": "而亦不取眾生之相。以如是大方便智。滅無",
    "T44n1850_004:0448c12": "始無明。證本法身。任運起於不思議業。種種",
    "T44n1850_004:0448c13": "自在差別作用。周遍法界。與真如等。而亦無",
    "T44n1850_004:0448c14": "有用相可得。何以故。一切如來。唯是法身第",
    "T44n1850_004:0448c15": "一義諦。無有世諦境界作用　一切諸佛在",
    "T44n1850_004:0448c16": "因地時者。即與我等同為凡夫時也。由信自",
    "T44n1850_004:0448c17": "心有真如法。便能發大慈悲四弘誓願。修行",
    "T44n1850_004:0448c18": "六度四攝等行。普救眾生。盡一切劫。即是修",
    "T44n1850_004:0448c19": "行觀門如實了知自他平等。而亦不取眾生",
    "T44n1850_004:0448c20": "之相。即是修行止門。止觀二門。修必並運。後",
    "T44n1850_004:0448c21": "修信中。是約自行之功。故先明止。今文為顯",
    "T44n1850_004:0448c22": "化他之用。故先明觀也。又此中觀物同已。即",
    "T44n1850_004:0448c23": "般若中發廣大心。普皆救脫。即般若中發第",
    "T44n1850_004:0448c24": "一心。了知自他平等。即般若中發愛攝心。亦",
    "T44n1850_004:0448c25": "名常心。而亦不取眾生之相。即般若中不顛",
    "T44n1850_004:0448c26": "倒心。只此四心念念相應。名為大方便智。故",
    "T44n1850_004:0448c27": "能證體而起用也。然此自在差別作用。在凡",
    "T44n1850_004:0448c28": "夫人所見。則名世諦。以其有分別故。在聖人",
    "T44n1850_004:0448c29": "心中所見。即唯第一義諦。以其無分別故。故",
    "T44n1850_004:0449a01": "曰。所言二諦。其實是一。譬如醉人。妄見屋",
    "T44n1850_004:0449a02": "轉。謂有轉屋及不轉屋。其實醉人所見轉屋。",
    "T44n1850_004:0449a03": "即是醒人所見不轉之屋。無二屋也。",
    "T44n1850_004:0449a04": "二廣明隨機見別二。初約所依識以判二",
    "T44n1850_004:0449a05": "身。二約機所見以判粗細。今初。",
    "T44n1850_004:0449a06": "但隨眾生見聞等故。而有種種作用不同。此",
    "T44n1850_004:0449a07": "用有二。一依分別事識。謂凡夫二乘心所見",
    "T44n1850_004:0449a08": "者。是名化身。此人不知轉識影現。見從外來。",
    "T44n1850_004:0449a09": "取色分限。然佛化身。無有限量　應有問曰。",
    "T44n1850_004:0449a10": "如來既無世諦境界作用。云何眾生見佛各",
    "T44n1850_004:0449a11": "各差別。乃至去來坐臥。示生涅槃等事。非世",
    "T44n1850_004:0449a12": "諦耶。故今釋曰。但隨眾生見聞等也。轉識影",
    "T44n1850_004:0449a13": "現者。八識現行轉時。於見分上。現佛身影為",
    "T44n1850_004:0449a14": "相分也。即彼凡夫二乘心之所見。並由共相",
    "T44n1850_004:0449a15": "識轉。所以現此影像。原不從心外來。但彼凡",
    "T44n1850_004:0449a16": "夫二乘。不知有藏識故。不知眾生心內諸佛",
    "T44n1850_004:0449a17": "所現之身。能與諸佛心內眾生而作本質。不",
    "T44n1850_004:0449a18": "知諸佛心內眾生所見佛身。即托眾生心內",
    "T44n1850_004:0449a19": "諸佛所現之身而自變為影像。故云見從外",
    "T44n1850_004:0449a20": "來。取色分限也。然彼雖妄計外來。其實原不",
    "T44n1850_004:0449a21": "在外。彼雖妄取分限。其實化身原無限量。以",
    "T44n1850_004:0449a22": "此化身。即真如用。則便即報即法。非離真如",
    "T44n1850_004:0449a23": "體相。得有真如用故。所以應持不見其頂。目",
    "T44n1850_004:0449a24": "連不窮其聲。乃至合土。範金。刻木。畫紙。所",
    "T44n1850_004:0449a25": "有佛像。咸悉三身宛然。四德無減。不可謬隨",
    "T44n1850_004:0449a26": "凡夫生盲。二乘眇目。謂非真佛。自墮曲見中",
    "T44n1850_004:0449a27": "也。",
    "T44n1850_004:0449a28": "二依業識。謂諸菩薩從初發心。乃至菩薩究",
    "T44n1850_004:0449a29": "竟地。心所見者。名受用身。身有無量色。色有",
    "T44n1850_004:0449b01": "無量相。相有無量好。所住依果。亦具無量功",
    "T44n1850_004:0449b02": "德莊嚴。隨所應見。無量無邊。無際無斷。非於",
    "T44n1850_004:0449b03": "心外如是而見　即彼菩薩所見佛身。亦必",
    "T44n1850_004:0449b04": "由眼識見。意識觀察。但由知有藏識。全攬真",
    "T44n1850_004:0449b05": "如為體。本與如來非一非異。故隨所見。即知",
    "T44n1850_004:0449b06": "是托自心中佛之身以為本質。還於自心變",
    "T44n1850_004:0449b07": "影而緣。本質不在我心性外。影像不在能緣",
    "T44n1850_004:0449b08": "心外。故名依業識也。初發心。即頓教初發心",
    "T44n1850_004:0449b09": "住。以其分證真如。能見佛受用身。此受用身。",
    "T44n1850_004:0449b10": "稱法性故。所以有無量色。隨一一色。亦復稱",
    "T44n1850_004:0449b11": "法性故。所以有無量相。隨一一相。亦復稱法",
    "T44n1850_004:0449b12": "性故。所以有無量好。所住依果。即是實報無",
    "T44n1850_004:0449b13": "障礙土。亦復稱法性故。所以具無量功德莊",
    "T44n1850_004:0449b14": "嚴也。然此亦是托佛自受用身及土以為本",
    "T44n1850_004:0449b15": "質。自變相分為親所緣。是故名為他受用身",
    "T44n1850_004:0449b16": "及土。是故各隨菩薩心之分量。初地見百世",
    "T44n1850_004:0449b17": "界。二地見千世界等。種種不同。乃至菩薩究",
    "T44n1850_004:0449b18": "竟地。見之方盡。並名他受用身土也。譬如燈",
    "T44n1850_004:0449b19": "光。雖光光相入。而互為能照。互為所照。重重",
    "T44n1850_004:0449b20": "無盡。仍各無雜故也。思之思之。勿謂有本有",
    "T44n1850_004:0449b21": "影。便非具分唯識。非即事事無礙法界也。問。",
    "T44n1850_004:0449b22": "發心住前菩薩。所見云何。答。若在漸教。即同",
    "T44n1850_004:0449b23": "凡夫二乘所見。若在頓教。能同初住所見。但",
    "T44n1850_004:0449b24": "未能任運恒見耳。",
    "T44n1850_004:0449b25": "此諸功德。皆因波羅蜜等無漏行熏。及不",
    "T44n1850_004:0449b26": "思議熏之所成就。具無邊喜樂功德相故。亦",
    "T44n1850_004:0449b27": "名報身　一一功德。雖皆性具。仍須稱性起",
    "T44n1850_004:0449b28": "修。修德圓滿。方獲成就。雖云成就。而於性德",
    "T44n1850_004:0449b29": "亦無所加。但對修因。故名報果。在佛分中。即",
    "T44n1850_004:0449c01": "自受用報身。與法身合。無二無別。菩薩仗之",
    "T44n1850_004:0449c02": "為本質境。變影而見。即名他受用報身也。初",
    "T44n1850_004:0449c03": "約所依識以判二身竟。",
    "T44n1850_004:0449c04": "二約機所見以判粗細",
    "T44n1850_004:0449c05": "又凡夫等所見。是其粗用。隨六趣異。種種差",
    "T44n1850_004:0449c06": "別。無有無邊功德樂相。名為化身。初行菩薩。",
    "T44n1850_004:0449c07": "見中品用。以深信真如。得少分見。知如來身。",
    "T44n1850_004:0449c08": "無去無來。無有斷絕。唯心影現。不離真如。然",
    "T44n1850_004:0449c09": "此菩薩。猶未能離微細分別。以未入法身位",
    "T44n1850_004:0449c10": "故。淨心菩薩。見微細用。如是轉勝。乃至菩",
    "T44n1850_004:0449c11": "薩究竟地中。見之方盡。此微細用。是受用身。",
    "T44n1850_004:0449c12": "以有業識。見受用身。若離業識。則無可見。一",
    "T44n1850_004:0449c13": "切如來。皆是法身。無有彼此差別色相互相",
    "T44n1850_004:0449c14": "見故　凡夫等者。等取二乘。及漸教外凡也。",
    "T44n1850_004:0449c15": "初行菩薩者。漸教內凡。及頓教內外凡也。淨",
    "T44n1850_004:0449c16": "心菩薩者。頓教初發心住。漸教初歡喜地也。",
    "T44n1850_004:0449c17": "粗用名化身者。劣應身也。中品用者。帶劣勝",
    "T44n1850_004:0449c18": "應身。亦名報化合身也。微細用者。他受用報",
    "T44n1850_004:0449c19": "身也。皆是法報所現之影。不離法報。佛豈有",
    "T44n1850_004:0449c20": "粗細哉。粗細並在機耳。又粗用者。大乘止觀",
    "T44n1850_004:0449c21": "名為清淨分別性。中用細用。皆名清淨依他",
    "T44n1850_004:0449c22": "性。若離業識。則證清淨真實性故。各各周遍",
    "T44n1850_004:0449c23": "法界。無雜無礙。更無彼此差別色相之可得",
    "T44n1850_004:0449c24": "也。二廣明隨機見別竟。",
    "T44n1850_004:0449c25": "三結示真如妙用",
    "T44n1850_004:0449c26": "問。若佛法身。無有種種差別色相。云何能現",
    "T44n1850_004:0449c27": "種種諸色。答。以法身是色實體。故能現種種",
    "T44n1850_004:0449c28": "色。謂從本已來。色心無二。以色本性。即心自",
    "T44n1850_004:0449c29": "性。說名智身。以心本性。即色自性。說名法",
    "T44n1850_004:0450a01": "身。依於法身。一切如來所現色身。遍一切處。",
    "T44n1850_004:0450a02": "無有間斷。十方菩薩。隨所堪任。隨所願樂。見",
    "T44n1850_004:0450a03": "無量受用身。無量莊嚴土。各各差別。不相障",
    "T44n1850_004:0450a04": "礙。無有斷絕。此所現色身。一切眾生心意識",
    "T44n1850_004:0450a05": "不能思量。以是真如自在甚深用故　法身即",
    "T44n1850_004:0450a06": "是真如。真如即是一切法之實體。故即是色",
    "T44n1850_004:0450a07": "實體。既即是色實體。何難現種種色。況從本",
    "T44n1850_004:0450a08": "已來。色心無二。非俟成佛。方無二也。謂色",
    "T44n1850_004:0450a09": "即真如。故即非色非心。亦即能色能心。心即",
    "T44n1850_004:0450a10": "真如。故亦非心非色。亦即能心能色。是以色",
    "T44n1850_004:0450a11": "即是心。即可名為智身。則一切唯心。心即是",
    "T44n1850_004:0450a12": "色。即可名為法身。則一切唯色。依此非色非",
    "T44n1850_004:0450a13": "心而色而心之法身。是以如來所現色身。橫",
    "T44n1850_004:0450a14": "遍竪窮。名為自受用報。菩薩托之為本質境。",
    "T44n1850_004:0450a15": "各見差別。名為他受用報。雖復互遍。亦無所",
    "T44n1850_004:0450a16": "在。是以不相障礙。無有斷絕也。言隨所堪任",
    "T44n1850_004:0450a17": "者。即所謂初地見百。二地見千等。言隨所願",
    "T44n1850_004:0450a18": "樂者。即所謂若以自在願力。復過於此百倍",
    "T44n1850_004:0450a19": "千倍。乃至百千億那由他倍。不可數知等。",
    "T44n1850_004:0450a20": "此所現色身。並是真如自在甚深妙用。雖原",
    "T44n1850_004:0450a21": "不離眾生心意識性。由其無明不覺。妄想自",
    "T44n1850_004:0450a22": "縈。所以不能思量也。二各釋二門竟。",
    "T44n1850_004:0450a23": "三結示不離二。初正示觀門。二喻顯不二。",
    "T44n1850_004:0450a24": "初中二。初標意。二明觀。今初。",
    "T44n1850_004:0450a25": "復次為令眾生從心生滅門。入真如門故",
    "T44n1850_004:0450a26": "　眾生無始已來。從未悟故。真如舉體而成生",
    "T44n1850_004:0450a27": "滅。捨生滅心。何處更有真如可觀。故須即從",
    "T44n1850_004:0450a28": "心生滅門。觀其生滅本不生滅。乃能入真如",
    "T44n1850_004:0450a29": "門也。",
    "T44n1850_004:0450b01": "二明觀",
    "T44n1850_004:0450b02": "令觀色等皆不成就。云何不成就　此總舉",
    "T44n1850_004:0450b03": "色等以為所觀境也。等者。等餘四蘊及無為",
    "T44n1850_004:0450b04": "法。",
    "T44n1850_004:0450b05": "謂分析粗色。漸至微塵。復以方分。析此微塵。",
    "T44n1850_004:0450b06": "是故若粗若細一切諸色。唯是妄心分別影",
    "T44n1850_004:0450b07": "像。實無所有　此先觀色蘊不成就也。微塵",
    "T44n1850_004:0450b08": "設有方分。便可分析。決非實有。若無方分。便",
    "T44n1850_004:0450b09": "是非色。故知粗細諸色。皆是妄心所現相分。",
    "T44n1850_004:0450b10": "心外實無色也。問。析色是小乘觀。云何大乘",
    "T44n1850_004:0450b11": "用之。答。小乘析色。但顯人空。大乘析色。即",
    "T44n1850_004:0450b12": "顯色法本空。故曰法無大小。大小在人。不龜",
    "T44n1850_004:0450b13": "手藥之喻。可深思也。",
    "T44n1850_004:0450b14": "推求餘蘊。漸至剎那。求此剎那。相別非一",
    "T44n1850_004:0450b15": "　次觀受想行識四蘊不成就也。四運推求剎",
    "T44n1850_004:0450b16": "那心法。謂未生。欲生。生。生已。無暫時住。毫",
    "T44n1850_004:0450b17": "無實法。但有名字而已。",
    "T44n1850_004:0450b18": "無為之法。亦復如是。離於法界。終不可得",
    "T44n1850_004:0450b19": "　次觀無為之法不成就也。色心念念生住異",
    "T44n1850_004:0450b20": "滅。名有為法。對此有為。假施設彼無為名字。",
    "T44n1850_004:0450b21": "有為尚不可得。無為止是十八界中法界所",
    "T44n1850_004:0450b22": "攝。乃第六識所緣影像。豈離色心之外。有實",
    "T44n1850_004:0450b23": "常法名無為哉。",
    "T44n1850_004:0450b24": "如是十方一切諸法。應知悉然　有為無為",
    "T44n1850_004:0450b25": "既不成就。則十方世界。更有何法可成就耶。",
    "T44n1850_004:0450b26": "此則生滅無性。當體即是真如明矣。初正示",
    "T44n1850_004:0450b27": "觀門竟。",
    "T44n1850_004:0450b28": "二喻顯不二",
    "T44n1850_004:0450b29": "猶如迷人。謂東為西。方實不轉。眾生亦爾。無",
    "T44n1850_004:0450c01": "明迷故。謂心為動。而實不動。若知動心即不",
    "T44n1850_004:0450c02": "生滅。即得入於真如之門　只此現前介爾",
    "T44n1850_004:0450c03": "之心。性即真如。眾生於真如中妄見生滅。猶",
    "T44n1850_004:0450c04": "如迷人謂東為西。則真如之外無生滅也。迷",
    "T44n1850_004:0450c05": "人雖復謂東為西。而東仍自東。則迷人之所",
    "T44n1850_004:0450c06": "謂西。原即悟人之東。可譬生滅之外無真如",
    "T44n1850_004:0450c07": "也。謂心為動。合前謂東為西。是即真如而成",
    "T44n1850_004:0450c08": "生滅。心實不動。合前東仍自東。是離生滅更",
    "T44n1850_004:0450c09": "無真如。故苟能知動心即不生滅。譬如能知",
    "T44n1850_004:0450c10": "所謂之西。原即是東。即入真如門也。一心而",
    "T44n1850_004:0450c11": "分迷悟兩門。兩門究竟只此一心。但貴以知",
    "T44n1850_004:0450c12": "翻彼迷謂而已。迷者。即無明也。謂者。即妄想",
    "T44n1850_004:0450c13": "也。知者。即始覺也。本應如是了知。更無別",
    "T44n1850_004:0450c14": "知。故云始覺即本覺也。初顯示實義竟。",
    "T44n1850_004:0450c15": "大乘起信論裂網疏卷第四"
}