{
    "T08n0258_001:0852c22": "No. 258",
    "T08n0258_001:0852c23": "佛說聖佛母小字般若波羅",
    "T08n0258_001:0852c24": "蜜多經",
    "T08n0258_001:0852c26": "西天中印度惹爛䭾羅國密林寺三藏",
    "T08n0258_001:0852c27": "賜紫沙門臣天息災奉　詔譯",
    "T08n0258_001:0852c28": "如是我聞：一時，世尊在王舍城鷲峯山中，與",
    "T08n0258_001:0852c29": "大比丘眾千二百五十人俱，并諸百千俱胝",
    "T08n0258_001:0853a01": "那庾多菩薩，復有百千俱胝那庾多梵王帝",
    "T08n0258_001:0853a02": "釋護世，諸大眾等，恭敬圍遶。",
    "T08n0258_001:0853a03": "爾時，世尊於吉祥寶藏師子座上結跏趺坐。",
    "T08n0258_001:0853a04": "是時聖觀自在菩薩摩訶薩即從座起，偏袒",
    "T08n0258_001:0853a05": "右肩，右膝著地，瞻仰尊頭目不暫捨，合掌恭",
    "T08n0258_001:0853a06": "敬，歡喜踊躍，頭面禮足而白佛言：「世尊！唯願",
    "T08n0258_001:0853a07": "世尊為我說是小字般若波羅蜜多經。令諸",
    "T08n0258_001:0853a08": "眾生得聞是法，獲大福德，一切業障決定消",
    "T08n0258_001:0853a09": "除，當來速獲無上菩提。若有眾生發至誠心，",
    "T08n0258_001:0853a10": "受持讀誦此真言者，隨所求願，決定成就，無",
    "T08n0258_001:0853a11": "諸魔難。」",
    "T08n0258_001:0853a12": "爾時，世尊告聖觀自在菩薩摩訶薩：「善哉，善",
    "T08n0258_001:0853a13": "說是言。善哉，善哉！善男子！汝能如是至心為",
    "T08n0258_001:0853a14": "諸眾生，令得安樂長壽。善男子！汝應諦聽，至",
    "T08n0258_001:0853a15": "心聽我說是小字般若波羅蜜多經。若諸眾",
    "T08n0258_001:0853a16": "生聞說是法，獲大福德，一切業障皆悉消除，",
    "T08n0258_001:0853a17": "決定速證無上正等菩提。若有眾生發心受",
    "T08n0258_001:0853a18": "持此真言者，無諸魔事，皆得成就。」",
    "T08n0258_001:0853a19": "是時，聖觀自在菩薩摩訶薩復白佛言：「世尊！",
    "T08n0258_001:0853a20": "善逝今說，為諸眾生令得安樂。」",
    "T08n0258_001:0853a21": "爾時，世尊而於一時入三摩地，名解脫一切",
    "T08n0258_001:0853a22": "眾生。從定起已，眉間毫相放百千俱胝那庾",
    "T08n0258_001:0853a23": "多光明。此大光明普照一切諸佛剎土，所有",
    "T08n0258_001:0853a24": "無量眾生蒙光照曜，皆得決定速證阿耨多",
    "T08n0258_001:0853a25": "羅三藐三菩提；所有地獄一切眾生皆獲安",
    "T08n0258_001:0853a26": "樂；諸佛剎土六種震動，於諸佛上又雨上妙",
    "T08n0258_001:0853a27": "栴檀、沈水、細粖之香，以用供養。",
    "T08n0258_001:0853a28": "爾時，世尊說此般若波羅蜜多經。是時，所有",
    "T08n0258_001:0853a29": "一切菩薩摩訶薩，各各發起平等之心，發起",
    "T08n0258_001:0853b01": "慈愍心，發起憶念利他心，發起遠離一切罪",
    "T08n0258_001:0853b02": "障心，發起種種利益之心，發起般若波羅蜜",
    "T08n0258_001:0853b03": "多心。是時，世尊告聖觀自在菩薩摩訶薩：「汝",
    "T08n0258_001:0853b04": "等諦聽，我今為汝說是聖佛母小字般若波",
    "T08n0258_001:0853b05": "羅蜜多真言曰：",
    "T08n0258_001:0853b06": "「曩莫入一　舍引吉也二合、反二　母曩曳引三　怛他去、引誐哆引",
    "T08n0258_001:0853b07": "野引四　㗚喝二合帝引五　三麼藥二合、反訖三二合沒䭾引野",
    "T08n0258_001:0853b08": "六　怛儞也二合、反他引八　母𩕳引母𩕳引九　摩賀引母",
    "T08n0258_001:0853b09": "曩曳引十　娑嚩二合、引賀引十一」",
    "T08n0258_001:0853b10": "佛告聖觀自在菩薩摩訶薩言：「此聖佛母小",
    "T08n0258_001:0853b11": "字般若波羅蜜多真言，一切諸佛由是得阿",
    "T08n0258_001:0853b12": "耨多羅三藐三菩提，我亦由是小字般若波",
    "T08n0258_001:0853b13": "羅蜜多真言故得成無上正等菩提。往昔有",
    "T08n0258_001:0853b14": "佛亦名釋迦牟尼如來，於彼佛所聞說是法，",
    "T08n0258_001:0853b15": "彼佛說言：『如是三世一切諸佛，由斯法故方",
    "T08n0258_001:0853b16": "得成佛。』」",
    "T08n0258_001:0853b17": "佛復告聖觀自在菩薩摩訶薩言：「我今為汝",
    "T08n0258_001:0853b18": "授其記別。汝於人間未來世中得成佛道，號",
    "T08n0258_001:0853b19": "普放光明吉祥寶峯王如來應正等覺。汝得",
    "T08n0258_001:0853b20": "聽聞如是妙法，應當受持讀誦，若自書寫，若",
    "T08n0258_001:0853b21": "教人書，思惟解了，復能為他一切眾生廣說",
    "T08n0258_001:0853b22": "其義，令彼書寫是經，於己舍宅受持讀誦，",
    "T08n0258_001:0853b23": "於未來世速成無上正等菩提。是時一切如",
    "T08n0258_001:0853b24": "來同證汝等。我今為汝復說般若波羅蜜多",
    "T08n0258_001:0853b25": "陀羅尼曰：",
    "T08n0258_001:0853b26": "「怛儞也二合、反他引一　唵引二　惹仁左反，下同野惹野二　鉢訥",
    "T08n0258_001:0853b27": "麼二合、引避引三　遏嚩無可反銘引四　薩囉來假反，下同薩哩抳",
    "T08n0258_001:0853b28": "尼貞反，下同五　尾哩尾哩六　尾囉引尾哩七　企哩企哩八",
    "T08n0258_001:0853b29": "　儞嚩哆去弩鼻音九　播引攞𡫸寧吉反十　沒度引哆引囉",
    "T08n0258_001:0853c01": "抳十一　布囉抳十二　布囉野十三　婆去誐嚩武末反帝十四　薩",
    "T08n0258_001:0853c02": "㗚嚩二合、引𠼬引十五　麼麼此處稱名十六　布囉野十七　薩㗚嚩",
    "T08n0258_001:0853c03": "二合薩怛嚩二合、引難上左十八　薩㗚嚩二合揭㗚麼二合、引十九",
    "T08n0258_001:0853c04": "　嚩囉拏引𡫸二十　尾戍引駄野二十一　尾戍引䭾野二十",
    "T08n0258_001:0853c05": "二　沒䭾引地瑟姹二合、引𩕳引曩二十三　娑嚩二合、引賀引二十四」",
    "T08n0258_001:0853c06": "佛告聖觀自在菩薩摩訶薩：「此勝妙法般若",
    "T08n0258_001:0853c07": "波羅蜜多陀羅尼，是能出生一切諸佛菩薩",
    "T08n0258_001:0853c08": "之母。若有眾生暫聞是法，所作罪障悉皆消",
    "T08n0258_001:0853c09": "滅。此法，一切諸佛及眾菩薩，經百俱胝劫說",
    "T08n0258_001:0853c10": "其功德不能得盡。若能受持讀誦此陀羅尼",
    "T08n0258_001:0853c11": "者，便同入一切曼拏攞中，得受灌頂。又如受",
    "T08n0258_001:0853c12": "持一切真言，皆獲成就。」是時，聖觀自在菩薩",
    "T08n0258_001:0853c13": "而白佛言：「世尊！何故復說此般若波羅蜜多",
    "T08n0258_001:0853c14": "陀羅尼？」世尊告言：「我為愍念一切少善方便",
    "T08n0258_001:0853c15": "懈怠眾生，是故說此般若波羅蜜多陀羅尼。",
    "T08n0258_001:0853c16": "令彼受持讀誦，若自書寫，若教他書。此等一",
    "T08n0258_001:0853c17": "切眾生，速疾證得無上菩提。」「如是，如是！世尊",
    "T08n0258_001:0853c18": "善說是般若波羅蜜多陀羅尼。」是時，聖觀自",
    "T08n0258_001:0853c19": "在菩薩摩訶薩復白佛言：「世尊！此法實未曾",
    "T08n0258_001:0853c20": "有。世尊！此法實未曾有。善逝世尊大慈，為欲",
    "T08n0258_001:0853c21": "救度一切少善方便懈怠眾生，令得利益安",
    "T08n0258_001:0853c22": "樂，說斯妙法。」是時，世尊說此經已，諸大聲聞",
    "T08n0258_001:0853c23": "并諸菩薩摩訶薩，一切世間天、人、阿蘇囉、彥",
    "T08n0258_001:0853c24": "達嚩等，聞佛所說，皆大歡喜，信受奉行，作禮",
    "T08n0258_001:0853c25": "而退。",
    "T08n0258_001:0853c26": "佛說聖佛母小字般若波羅蜜多經"
}