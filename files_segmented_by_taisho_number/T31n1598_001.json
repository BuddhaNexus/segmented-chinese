{
    "T31n1598_001:0380a21": "攝大乘論釋卷第一",
    "T31n1598_001:0380a23": "無性菩薩造",
    "T31n1598_001:0380a24": "三藏法師玄奘奉　詔譯",
    "T31n1598_001:0380a25": "總標綱要分第一",
    "T31n1598_001:0380a26": "　稽首大覺諸如來　　無上正法真聖眾",
    "T31n1598_001:0380a27": "　為利自他法久住　　故我略釋攝大乘",
    "T31n1598_001:0380a28": "論曰。阿毘達磨大乘經中。薄伽梵前已能善",
    "T31n1598_001:0380a29": "入大乘菩薩。為顯大乘體大故說。釋曰。欲",
    "T31n1598_001:0380b01": "以十義總攝大乘所有要義。彼義能顯此論",
    "T31n1598_001:0380b02": "體性。是聖教故。用此為門。而開發言。阿毘達",
    "T31n1598_001:0380b03": "磨大乘經等。擇法因故。或共了故阿毘達磨。",
    "T31n1598_001:0380b04": "想為幖幟。大乘經言。簡別餘處。若略釋者。",
    "T31n1598_001:0380b05": "亦乘亦大故名大乘。或乘大性故名大乘。因",
    "T31n1598_001:0380b06": "果大故。業具運故。果謂十地。若廣釋者。七種",
    "T31n1598_001:0380b07": "大性共相應故。謂菩提分波羅蜜多。學持相",
    "T31n1598_001:0380b08": "等。貫穿縫綴故名為經。此中即是隨墮八時。",
    "T31n1598_001:0380b09": "聞者識上直非直說。聚集顯現以為體性。若",
    "T31n1598_001:0380b10": "爾云何菩薩能說非聞者識。彼能說故。彼增",
    "T31n1598_001:0380b11": "上生故作是說。譬如天等增上力故。令於夢",
    "T31n1598_001:0380b12": "中得論呪等。若離識者。佛云何說諸契經句。",
    "T31n1598_001:0380b13": "語為自性。且不應理。由一一字能詮顯義。不",
    "T31n1598_001:0380b14": "應理故。次第而生不俱時住。無聚集故。如是",
    "T31n1598_001:0380b15": "不得彼之自性。語無有轉故不應理。又非無",
    "T31n1598_001:0380b16": "字轉有少名能詮。故諸契經名為自性。亦不",
    "T31n1598_001:0380b17": "應理。是故決定如所說經。自性應理。於此所",
    "T31n1598_001:0380b18": "說阿毘達磨大乘經中。薄伽梵者。破諸魔故。",
    "T31n1598_001:0380b19": "能破四種大魔怨故。名薄伽梵。四種魔者。一",
    "T31n1598_001:0380b20": "者煩惱魔。二者蘊魔。三者天魔。四者死魔。",
    "T31n1598_001:0380b21": "依空三摩地。能破煩惱魔一切麁重。轉依相",
    "T31n1598_001:0380b22": "住。無量善根隨順證得。或復依止精進慧力。",
    "T31n1598_001:0380b23": "能破蘊魔。依慈等持能破天魔。依修神足能",
    "T31n1598_001:0380b24": "破死魔。能破如是四大魔故。名薄伽梵。又",
    "T31n1598_001:0380b25": "自在等功德相應。是故說佛名薄伽梵。所以",
    "T31n1598_001:0380b26": "者何。以當宣說佛世尊故。於彼前者。顯佛",
    "T31n1598_001:0380b27": "開許。堪廣流通。親對大師無異言故。如十地",
    "T31n1598_001:0380b28": "經。已能善入大乘者。或依德迹。或共了知。",
    "T31n1598_001:0380b29": "謂彼已能善入大乘。或即於此已極善入。故",
    "T31n1598_001:0380c01": "名已能善入大乘顯此已得諸陀羅尼辯才功",
    "T31n1598_001:0380c02": "德。於大乘義能持能闡。故依此義說如是名。",
    "T31n1598_001:0380c03": "言菩薩者。菩提薩埵為所緣境故名菩薩。依",
    "T31n1598_001:0380c04": "弘誓語立菩薩聲。亦見餘處用所緣境。而說",
    "T31n1598_001:0380c05": "其名。如不淨等為所緣境。二三摩地。說名",
    "T31n1598_001:0380c06": "不淨。說名為空。或即彼心。為求菩提有志有",
    "T31n1598_001:0380c07": "能。故名菩薩。為顯大乘體大故者。甚深高廣",
    "T31n1598_001:0380c08": "無上故大。體聲即說自性作用。如世說言。火",
    "T31n1598_001:0380c09": "煖為體。毒害為體。此體大故說名體大。顯者。",
    "T31n1598_001:0380c10": "開示他所未了。為者。欲也。",
    "T31n1598_001:0380c11": "論曰。謂依大乘諸佛世尊。有十相殊勝殊勝",
    "T31n1598_001:0380c12": "語。一者所知依殊勝殊勝語。二者所知相殊",
    "T31n1598_001:0380c13": "勝殊勝語。三者入所知相殊勝殊勝語。四者",
    "T31n1598_001:0380c14": "彼入因果殊勝殊勝語。五者彼因果修差別",
    "T31n1598_001:0380c15": "殊勝殊勝語。六者即於如是修差別中增上",
    "T31n1598_001:0380c16": "戒殊勝殊勝語。七者即於此中增上心殊勝",
    "T31n1598_001:0380c17": "殊勝語。八者即於此中增上慧殊勝殊勝語。",
    "T31n1598_001:0380c18": "九者彼果斷殊勝殊勝語。十者彼果智殊勝",
    "T31n1598_001:0380c19": "殊勝語。由此所說。諸佛世尊契經諸句。顯",
    "T31n1598_001:0380c20": "於大乘真是佛語。釋曰。謂聲即是略摽所",
    "T31n1598_001:0380c21": "說十勝處義。依大乘者。所為所說非聲聞",
    "T31n1598_001:0380c22": "乘。亦非世間。復舉大乘為決定義。顯所依者。",
    "T31n1598_001:0380c23": "即此非餘。以依世間由餘相故。異於佛語。",
    "T31n1598_001:0380c24": "如有頌言。諦語而無忿。少施不悕求。如是等。",
    "T31n1598_001:0380c25": "若依聲聞。由餘相故異於大乘。如有頌言。諸",
    "T31n1598_001:0380c26": "行無常。有生滅法。如是等。是故重舉大乘應",
    "T31n1598_001:0380c27": "理。有十等者。以數顯數殊勝佛語。安立論體。",
    "T31n1598_001:0380c28": "相者。種也。即此展轉差別無雜。故名殊勝。或",
    "T31n1598_001:0380c29": "復望彼聲聞等法。極懸遠故。又增上故。名為",
    "T31n1598_001:0381a01": "殊勝。以能引發大菩提故。由此十相是殊勝",
    "T31n1598_001:0381a02": "故。彼語殊勝。是故說言。有十相殊勝殊勝",
    "T31n1598_001:0381a03": "語。佛世尊者。染污不染污。二癡睡盡故。於一",
    "T31n1598_001:0381a04": "切所知智。開發義故。說名為佛。如士夫寤。如",
    "T31n1598_001:0381a05": "蓮華開。如有說言。寤寤開發義。有時業佛界。",
    "T31n1598_001:0381a06": "如是等。",
    "T31n1598_001:0381a07": "論曰。復次云何能顯由此所說十處。於聲聞",
    "T31n1598_001:0381a08": "乘曾不見說。唯大乘中處處見說。謂阿賴耶",
    "T31n1598_001:0381a09": "識說名所知依體。三種自性。一依他起自性。",
    "T31n1598_001:0381a10": "二遍計所執自性。三圓成實自性。說名所知",
    "T31n1598_001:0381a11": "相體。唯識性說名入所知相體。六波羅蜜多",
    "T31n1598_001:0381a12": "說名彼入因果體。菩薩十地說名彼因果修",
    "T31n1598_001:0381a13": "差別體。菩薩律儀說名此中增上戒體。首楞",
    "T31n1598_001:0381a14": "伽摩虛空藏等諸三摩地。說名此中增上心",
    "T31n1598_001:0381a15": "體。無分別智說名此中增上慧體。無住涅槃",
    "T31n1598_001:0381a16": "說名彼果斷體。三種佛身。一自性身。二受",
    "T31n1598_001:0381a17": "用身。三變化身。說名彼果智體。由此所說十",
    "T31n1598_001:0381a18": "處。顯於大乘異聲聞乘。又顯最勝。世尊但",
    "T31n1598_001:0381a19": "為菩薩宣說。是故應知但依大乘。諸佛世尊",
    "T31n1598_001:0381a20": "有十相殊勝殊勝語。釋曰。所應可知故名",
    "T31n1598_001:0381a21": "所知。依謂所依。此所依聲簡取能依。雜染",
    "T31n1598_001:0381a22": "清淨諸有為法。不取無為。由彼無有所依義",
    "T31n1598_001:0381a23": "故。所依即是阿賴耶識。是彼因故。能引彼",
    "T31n1598_001:0381a24": "故。如其所應。若爾所知即所知依。由異熟識",
    "T31n1598_001:0381a25": "是所知性故不相違。此所知依即是殊勝。此",
    "T31n1598_001:0381a26": "殊勝故語亦殊勝。即前所說諸佛世尊。言一",
    "T31n1598_001:0381a27": "切處隨轉。所知相者。所知自性。是所相故。",
    "T31n1598_001:0381a28": "依業運說多置魯荼所知所斷所證等故。或",
    "T31n1598_001:0381a29": "依具運。以遍計所執。相無所相。表無性故。",
    "T31n1598_001:0381b01": "圓成實性是其共相。依他起性是其自相。我",
    "T31n1598_001:0381b02": "有情義識展轉別異故。如地界等。以其堅等",
    "T31n1598_001:0381b03": "為能表相。雖無異性而說為相。又如宣說大",
    "T31n1598_001:0381b04": "士夫相。經部等師。生等諸相。由此因緣。或",
    "T31n1598_001:0381b05": "所知即相。或所知之相故名所知相。說無異",
    "T31n1598_001:0381b06": "性故。異無異性故。如其所應此亦如是。入所",
    "T31n1598_001:0381b07": "知相者。謂此能入所應知相。或是所知相之",
    "T31n1598_001:0381b08": "能入。入謂現觀入所知相。即唯識性。此即殊",
    "T31n1598_001:0381b09": "勝。此殊勝故語亦殊勝。彼入因果者。謂唯識",
    "T31n1598_001:0381b10": "性。說名彼入勝解行地。修加行時。世間未",
    "T31n1598_001:0381b11": "淨波羅蜜多名彼入因。已證入時。即出世間",
    "T31n1598_001:0381b12": "波羅蜜多。清淨增上意樂攝故。名彼入果。彼",
    "T31n1598_001:0381b13": "入因果即是殊勝。此殊勝故語亦殊勝。彼因",
    "T31n1598_001:0381b14": "果修差別者。謂即唯識性之因果。數習此故",
    "T31n1598_001:0381b15": "說名為修。分分不同故名差別。彼入因果修",
    "T31n1598_001:0381b16": "差別性。即是十地。此即殊勝。此殊勝故語",
    "T31n1598_001:0381b17": "亦殊勝。即於諸地波羅蜜多修差別中。為攝",
    "T31n1598_001:0381b18": "取後復勤修學。即此為依。安立三學。一增上",
    "T31n1598_001:0381b19": "戒學。謂依止戒正勤修學。是故說名增上戒",
    "T31n1598_001:0381b20": "學。即諸地中菩薩律儀。遠離諸惡。饒益有",
    "T31n1598_001:0381b21": "情。攝一切善。三種淨戒。所受尸羅。防護過去",
    "T31n1598_001:0381b22": "已生住等身等諸業。如調御者極善調攝。故",
    "T31n1598_001:0381b23": "名律儀。如是即依增上尸羅。修學正行故名",
    "T31n1598_001:0381b24": "為學。此增上戒即是殊勝。此殊勝故語亦殊",
    "T31n1598_001:0381b25": "勝。二增上心學。謂依止心正勤修學。是故",
    "T31n1598_001:0381b26": "說名增上心學。此性即是虛空藏等諸三摩",
    "T31n1598_001:0381b27": "地。等者等取餘賢護等三摩地王。又於增上",
    "T31n1598_001:0381b28": "心學中言。",
    "T31n1598_001:0381b29": "　即諸三摩地　　大師說為心",
    "T31n1598_001:0381c01": "　由心彩畫故　　如所作事業",
    "T31n1598_001:0381c02": "三增上慧學。謂依止慧正勤修學。是故說名",
    "T31n1598_001:0381c03": "增上慧學。此性即是無分別智。對治一切戲",
    "T31n1598_001:0381c04": "論分別。此中加行無分別智根本依止。即此",
    "T31n1598_001:0381c05": "根本無分別智後得依止。如是依止。非次所",
    "T31n1598_001:0381c06": "說。如是三種戒定慧學是道體性。彼果二",
    "T31n1598_001:0381c07": "種。一斷二智。此殊勝故語亦殊勝。彼果斷者。",
    "T31n1598_001:0381c08": "彼諸學果名為彼果。彼果即斷名彼果斷。此",
    "T31n1598_001:0381c09": "性即是客障離繫。真如解脫無住涅槃。見彼",
    "T31n1598_001:0381c10": "寂靜故生死即涅槃。即彼為緣而無染著。非",
    "T31n1598_001:0381c11": "無餘依般涅槃界。是故無住此即殊勝。此殊",
    "T31n1598_001:0381c12": "勝故語亦殊勝。彼果智者彼諸學果名為彼",
    "T31n1598_001:0381c13": "果。彼果即智名彼果智。此性即是三種佛身。",
    "T31n1598_001:0381c14": "一自性身。即是無垢無罣礙智。是法身義。今",
    "T31n1598_001:0381c15": "此與彼無分別智有何差別。如是二種所有",
    "T31n1598_001:0381c16": "分別俱不行故。彼有對治當有所作。此是彼",
    "T31n1598_001:0381c17": "果所作已辦。如是差別。二受用身。即後得",
    "T31n1598_001:0381c18": "智。即由此智殊勝力故。與諸殊勝大菩薩眾",
    "T31n1598_001:0381c19": "共。受不共微妙法樂。成辦如是受用事故名",
    "T31n1598_001:0381c20": "受用身。若無如是外清淨智。菩薩所作所餘",
    "T31n1598_001:0381c21": "資糧應不圓滿。三變化身。即是後得智之差",
    "T31n1598_001:0381c22": "別。即能變化名變化身。此增上力之所顯現",
    "T31n1598_001:0381c23": "即智差別。謂由此故摧伏他論。與諸菩薩共",
    "T31n1598_001:0381c24": "受法樂。無有斷絕。成辦初業諸菩薩眾。諸",
    "T31n1598_001:0381c25": "聲聞等所應作事。譬如眼識了受諸色彼若",
    "T31n1598_001:0381c26": "無者此亦應無。此則殊勝。此殊勝故語亦殊",
    "T31n1598_001:0381c27": "勝。由此所說十處者。謂於此及餘總大乘義。",
    "T31n1598_001:0381c28": "處是事義。異聲聞乘者。於彼不說故。又顯最",
    "T31n1598_001:0381c29": "勝者。究竟宣說佛果道故。世尊但為菩薩宣",
    "T31n1598_001:0382a01": "說者。此中應言菩薩。但為菩薩宣說。由佛現",
    "T31n1598_001:0382a02": "見佛所開許而宣說故。名世尊說。如十地等。",
    "T31n1598_001:0382a03": "是故先說薄伽梵前。",
    "T31n1598_001:0382a04": "論曰。復次云何由此十相殊勝。殊勝如來語",
    "T31n1598_001:0382a05": "故顯於大乘。真是佛語遮聲聞乘。是大乘性。",
    "T31n1598_001:0382a06": "由此十處。於聲聞乘曾不見說。唯大乘中處",
    "T31n1598_001:0382a07": "處見說。謂此十處是最能引大菩提性。是善",
    "T31n1598_001:0382a08": "成立隨順無違。為能證得一切智智。此中二",
    "T31n1598_001:0382a09": "頌。",
    "T31n1598_001:0382a10": "　所知依及所知相　　彼入因果彼修異",
    "T31n1598_001:0382a11": "　三學彼果斷及智　　最上乘攝是殊勝",
    "T31n1598_001:0382a12": "　此說此餘見不見　　由此最勝菩提因",
    "T31n1598_001:0382a13": "　故許大乘真佛語　　由說十處故殊勝",
    "T31n1598_001:0382a14": "釋曰。復次云何由此等者。猶未信解故設此",
    "T31n1598_001:0382a15": "難何以故。非於聲聞乘中六句義等曾未見",
    "T31n1598_001:0382a16": "說。吠世師等論中處處見說。即令吠世師等",
    "T31n1598_001:0382a17": "論真是佛語。先答容他如是妨難。故後通言。",
    "T31n1598_001:0382a18": "謂此十處是最能引大菩提性等。亦覺亦大",
    "T31n1598_001:0382a19": "故名大菩提。或覺大性故名大菩提。此大菩",
    "T31n1598_001:0382a20": "提智斷殊勝以為自相。如說煩惱所知障斷。",
    "T31n1598_001:0382a21": "由彼斷故獲得無垢無罣礙智。如是四種總",
    "T31n1598_001:0382a22": "名菩提。是最能引者。謂此十處是能得性。非",
    "T31n1598_001:0382a23": "六句義。或最勝等。是故彼論非真佛語。是",
    "T31n1598_001:0382a24": "善成立者。謂如是十處正量所隨故。如廣當",
    "T31n1598_001:0382a25": "決擇。言隨順者。是能對向是能順義言無違",
    "T31n1598_001:0382a26": "者。無彼過故。非如六句義等邪智。或聲聞",
    "T31n1598_001:0382a27": "乘有過失故佛果相違。此中二頌者。謂頌已",
    "T31n1598_001:0382a28": "說及當說義。此說此餘見不見者。謂此十處",
    "T31n1598_001:0382a29": "殊勝語說。於此大乘處處見說。於餘小乘曾",
    "T31n1598_001:0382b01": "不見說。",
    "T31n1598_001:0382b02": "論曰。復次云何如是次第說此十處。謂諸菩",
    "T31n1598_001:0382b03": "薩於諸法因要先善已。方於緣起應得善巧。",
    "T31n1598_001:0382b04": "次後於緣所生諸法應善其相。善能遠離增",
    "T31n1598_001:0382b05": "益損減二邊過故。次後如是善修菩薩應正",
    "T31n1598_001:0382b06": "通達。善所取相令從諸障心得解脫。次後",
    "T31n1598_001:0382b07": "通達所知相已先加行位。六波羅蜜多由證",
    "T31n1598_001:0382b08": "得故。應更成滿增上意樂。得清淨故。次後",
    "T31n1598_001:0382b09": "清淨意樂所攝六波羅蜜多。於十地中。分分",
    "T31n1598_001:0382b10": "差別應勤修習。謂要經三無數大劫。次後於",
    "T31n1598_001:0382b11": "三菩提所學應令圓滿。既圓滿已彼果涅槃。",
    "T31n1598_001:0382b12": "及與無上正等菩提應現等證。故說十處如",
    "T31n1598_001:0382b13": "是次第。又此說中一切大乘皆得究竟。釋",
    "T31n1598_001:0382b14": "曰。為辯由此趣大菩提。故復開示次第方便",
    "T31n1598_001:0382b15": "及所須因。謂諸菩薩要先於因得善巧已。方",
    "T31n1598_001:0382b16": "於緣起應得善巧。知從此因而有彼果。復知",
    "T31n1598_001:0382b17": "彼果要從此因。是故非離此因言教能了知",
    "T31n1598_001:0382b18": "彼因者。即是阿賴耶識。由說此故。便捨無",
    "T31n1598_001:0382b19": "因不平等因。次後於緣所生諸法。應了其相。",
    "T31n1598_001:0382b20": "遠離增益損減邊故。於無無因強立為有。故",
    "T31n1598_001:0382b21": "名增益。於有無因強撥為無。故名損減。如",
    "T31n1598_001:0382b22": "是增益及與損減俱說為邊。是墜墮義。此二",
    "T31n1598_001:0382b23": "轉時失壞中道。由善數習真實觀故。於此二",
    "T31n1598_001:0382b24": "邊遠離善巧。於遍計所執唯有增益。而無",
    "T31n1598_001:0382b25": "損減。都無有故。以要於有方起損減。於依他",
    "T31n1598_001:0382b26": "起無有增益。以有體故。要於非有方有增益。",
    "T31n1598_001:0382b27": "亦無損減。唯妄有故。於圓成實無有增益。",
    "T31n1598_001:0382b28": "是實有故唯有損減。即由此故。或復於此。善",
    "T31n1598_001:0382b29": "能遠離增益損減二邊過者。謂於依他起性。",
    "T31n1598_001:0382c01": "增益實無遍計所執性。損減實有圓成實性。",
    "T31n1598_001:0382c02": "又如大般若波羅蜜多經中說。慈氏。於汝意",
    "T31n1598_001:0382c03": "云何。諸遍計所執中非實有性。為色非色不",
    "T31n1598_001:0382c04": "也世尊。諸依他起中唯有名想施設言說。性",
    "T31n1598_001:0382c05": "為色非色。不也世尊。諸圓成實中彼空無我",
    "T31n1598_001:0382c06": "性。為色非色。不也世尊。慈氏。由此門故應如",
    "T31n1598_001:0382c07": "是知。諸遍計所執性決定非有。諸依他起性。",
    "T31n1598_001:0382c08": "唯有名想施設言說。諸圓成實空無我性。是",
    "T31n1598_001:0382c09": "真實有。我依此故密意說言。彼無二數。謂是",
    "T31n1598_001:0382c10": "色等如是解脫二邊過失。於三自性得善巧",
    "T31n1598_001:0382c11": "已由。唯識性應善通達所知之相入。者即是",
    "T31n1598_001:0382c12": "通達作證。或由此故能順通達。次後即於順",
    "T31n1598_001:0382c13": "唯識性。通達體入所修六種波羅蜜多。由勝",
    "T31n1598_001:0382c14": "義故應更證得清淨意樂。應更攝受欲及勝",
    "T31n1598_001:0382c15": "解。名為意樂。此二爾時雖無增數。證淨攝故",
    "T31n1598_001:0382c16": "而說清淨。次後即彼於十地中。由於三學勤",
    "T31n1598_001:0382c17": "修學故。三無數劫數修習故應令圓滿。次後",
    "T31n1598_001:0382c18": "彼果煩惱所知二障永斷。及與無垢無有罣",
    "T31n1598_001:0382c19": "礙。一切智智應更證得。如是所辨次第方",
    "T31n1598_001:0382c20": "便。及所須因顯是能順大菩提性。即由如是",
    "T31n1598_001:0382c21": "所說次第。唯有十處不增不減。如是已釋主",
    "T31n1598_001:0382c22": "隨二論。是故當知聲聞乘道即佛乘道不應",
    "T31n1598_001:0382c23": "道理。若爾其果應無差別。又於一切聲聞乘",
    "T31n1598_001:0382c24": "中曾未有處。為諸菩薩廣說佛道。又亦不許",
    "T31n1598_001:0382c25": "佛與聲聞無有差別。師資建立應無有故。由",
    "T31n1598_001:0382c26": "此說有二道差別。是故說此名攝大乘盡。其",
    "T31n1598_001:0382c27": "所有大乘綱要無別說故。",
    "T31n1598_001:0382c28": "攝大乘論釋所知依分第二之一",
    "T31n1598_001:0382c29": "論曰。此中最初且說所知依。即阿賴耶識。世",
    "T31n1598_001:0383a01": "尊何處說阿賴耶識名阿賴耶識。謂薄伽梵",
    "T31n1598_001:0383a02": "於阿毘達磨大乘經伽他中說。",
    "T31n1598_001:0383a03": "　無始時來界　　一切法等依",
    "T31n1598_001:0383a04": "　由此有諸趣　　及涅槃證得",
    "T31n1598_001:0383a05": "釋曰。此引阿笈摩。證阿賴耶識名所知依。無",
    "T31n1598_001:0383a06": "始時者初際無故。界者因也。即種子也。是誰",
    "T31n1598_001:0383a07": "因種。謂一切法此唯雜染。非是清淨故。後當",
    "T31n1598_001:0383a08": "言多聞熏習所依。非阿賴耶識所攝。如阿賴",
    "T31n1598_001:0383a09": "耶識成種子。如理作意所攝。似法似義所起",
    "T31n1598_001:0383a10": "等。彼一切法等所依者。能任持故非因性故。",
    "T31n1598_001:0383a11": "能任持義。是所依義非因性義。所依能依性",
    "T31n1598_001:0383a12": "各異故。若不爾者。界聲已了無假依言。由",
    "T31n1598_001:0383a13": "此有諸趣及涅槃證得者。如決擇處當廣分",
    "T31n1598_001:0383a14": "別。謂生雜染等那落迦等。若離阿賴耶識皆",
    "T31n1598_001:0383a15": "不得有等生等。雜染畢竟止息名為涅槃。若",
    "T31n1598_001:0383a16": "離阿賴耶識不應證得。",
    "T31n1598_001:0383a17": "論曰。即於此中復說頌言。",
    "T31n1598_001:0383a18": "　由攝藏諸法　　一切種子識",
    "T31n1598_001:0383a19": "　故名阿賴耶　　勝者我開示",
    "T31n1598_001:0383a20": "釋曰。復引聖言所說。證阿賴耶識名阿賴耶。",
    "T31n1598_001:0383a21": "能攝藏諸法者。謂是所熏是習氣義。非如大",
    "T31n1598_001:0383a22": "等顯了法性。藏最勝中。阿賴耶識攝藏諸法",
    "T31n1598_001:0383a23": "亦復如是。為簡彼義。是故復言一切種子識。",
    "T31n1598_001:0383a24": "與一切種子俱生俱滅故。阿賴耶識與諸轉",
    "T31n1598_001:0383a25": "識互為緣故。展轉攝藏。是故說名阿賴耶識。",
    "T31n1598_001:0383a26": "非如最勝即顯了性。顯自簡劣故。復說言勝",
    "T31n1598_001:0383a27": "者我開示。即大菩薩有堪能故名為勝者。為",
    "T31n1598_001:0383a28": "彼開示非餘劣者。",
    "T31n1598_001:0383a29": "論曰。如是且引阿笈摩證。復何緣故此識說",
    "T31n1598_001:0383b01": "名阿賴耶識。一切有生雜染品法。於此攝藏",
    "T31n1598_001:0383b02": "為果性故。又即此識於彼攝藏為因性故。是",
    "T31n1598_001:0383b03": "故說名阿賴耶識。或諸有情攝藏此識。為自",
    "T31n1598_001:0383b04": "我故。是故說名阿賴耶識。釋曰。一切有生",
    "T31n1598_001:0383b05": "者謂諸有為。雜染品法者。簡清淨法。非清",
    "T31n1598_001:0383b06": "淨法是雜染性。一切雜染庫藏所治。種子體",
    "T31n1598_001:0383b07": "性之所攝藏。能治彼故非互相違。為因果性。",
    "T31n1598_001:0383b08": "是正道理然得為所依。若處有所治亦有能",
    "T31n1598_001:0383b09": "治故。於此攝藏者。顯能持習氣。由非唯習氣",
    "T31n1598_001:0383b10": "名阿賴耶識。要能持習氣如彼說意識。或諸",
    "T31n1598_001:0383b11": "有情攝藏此識為自我者。是執取義。",
    "T31n1598_001:0383b12": "論曰。復次此識亦名阿陀那識。此中阿笈摩",
    "T31n1598_001:0383b13": "者。如解深密經說。",
    "T31n1598_001:0383b14": "　阿陀那識甚深細　　一切種子如瀑流",
    "T31n1598_001:0383b15": "　我於凡愚不開演　　恐彼分別執為我",
    "T31n1598_001:0383b16": "釋曰。復引餘教所說異名。開示建立阿賴耶",
    "T31n1598_001:0383b17": "識。令極顯了。言甚深者。世聰叡者所有覺慧",
    "T31n1598_001:0383b18": "難窮底故。言甚細者。諸聲聞等難了知故。是",
    "T31n1598_001:0383b19": "故不為諸聲聞等開示此識。彼不求微細一",
    "T31n1598_001:0383b20": "切智智故。一切種子如瀑流者。剎那展轉",
    "T31n1598_001:0383b21": "相續不斷。如水瀑流。我於凡愚不開演者。",
    "T31n1598_001:0383b22": "懷我見者不為開示。恐彼分別計執為我。何",
    "T31n1598_001:0383b23": "容彼類分別計執窮生死際。行相一類無改",
    "T31n1598_001:0383b24": "易故。",
    "T31n1598_001:0383b25": "論曰。何緣此識亦復說名阿陀那識。執受一",
    "T31n1598_001:0383b26": "切有色根故。一切自體取所依故。所以者何。",
    "T31n1598_001:0383b27": "有色諸根。由此執受無有失壞盡壽隨轉。又",
    "T31n1598_001:0383b28": "於相續正結生時。取彼生故執受自體。是故",
    "T31n1598_001:0383b29": "此識亦復說名阿陀那識。釋曰。執受一切",
    "T31n1598_001:0383c01": "有色根故。等者顯聲轉因以能執受。一切眼",
    "T31n1598_001:0383c02": "等有色諸根。安危共同盡壽隨轉。是故說名",
    "T31n1598_001:0383c03": "阿陀那識。若不爾者應如死身即便失壞。一",
    "T31n1598_001:0383c04": "切自體取所依故。等者謂是一切。若一若多。",
    "T31n1598_001:0383c05": "所有自體取所依性。若色等根未已生起。若",
    "T31n1598_001:0383c06": "無色界自體生起名為相續。攝受彼故名正",
    "T31n1598_001:0383c07": "結生。受彼生故。精血合故。非無阿賴耶識而",
    "T31n1598_001:0383c08": "有執受一期自體。譬如室宅院攝光明。是一",
    "T31n1598_001:0383c09": "期自體習氣所熏故。",
    "T31n1598_001:0383c10": "論曰。此亦名心。如世尊說心意識三。此中",
    "T31n1598_001:0383c11": "意有二種。第一與作等無間緣所依止性。無",
    "T31n1598_001:0383c12": "間滅識能與意識作生依止。第二染污意與",
    "T31n1598_001:0383c13": "四煩惱恒共相應。一者薩迦耶見。二者我",
    "T31n1598_001:0383c14": "慢。三者我愛。四者無明。此即是識雜染所依",
    "T31n1598_001:0383c15": "識。復由彼第一依生。第二雜染了別境義",
    "T31n1598_001:0383c16": "故。等無間義故。思量義故。意成二種。釋曰。",
    "T31n1598_001:0383c17": "此亦名心者。復引餘教安立異名。令此堅固。",
    "T31n1598_001:0383c18": "第二染污意者。由四煩惱薩迦耶見等所染",
    "T31n1598_001:0383c19": "污故。此中薩迦耶見者。謂堅執著我我所性。",
    "T31n1598_001:0383c20": "由此勢力而起我慢。恃我我所而自高舉。此",
    "T31n1598_001:0383c21": "二有故便起我貪。說名我愛。此三皆用無明",
    "T31n1598_001:0383c22": "為因。言無明者即是無智。明所治故。此即是",
    "T31n1598_001:0383c23": "識雜染所依。於定不定善等位中。皆不相違",
    "T31n1598_001:0383c24": "恒現行故。其如何等。謂善心時亦執我故。由",
    "T31n1598_001:0383c25": "第一依生者。由等無間滅意故。由第二雜染",
    "T31n1598_001:0383c26": "者。由四煩惱相應意故。以計我等能作雜染。",
    "T31n1598_001:0383c27": "了別境義故者。是能取境似境現義。此釋識",
    "T31n1598_001:0383c28": "名等。無間義故思量義故意成二種者。此釋",
    "T31n1598_001:0383c29": "意名。若離訓釋聲義道理。終不能令他得解",
    "T31n1598_001:0384a01": "了。",
    "T31n1598_001:0384a02": "論曰。復次云何得知。有染污意。謂此若無",
    "T31n1598_001:0384a03": "不共。無明則不得有。成過失故。又五同法亦",
    "T31n1598_001:0384a04": "不得有。成過失故。所以者何。以五識身必有",
    "T31n1598_001:0384a05": "眼等俱有依故。又訓釋詞亦不得有。成過失",
    "T31n1598_001:0384a06": "故。又無想定與滅盡定差別無有。成過失故。",
    "T31n1598_001:0384a07": "謂無想定染意所顯。非滅盡定。若不爾者此",
    "T31n1598_001:0384a08": "二種定應無差別。又無想天一期生中應無",
    "T31n1598_001:0384a09": "染污。成過失故。於中若無我執我慢。又一",
    "T31n1598_001:0384a10": "切時我執現行。現可得故。謂善不善無記心",
    "T31n1598_001:0384a11": "中。若不爾者唯不善心彼相應。故有我我所",
    "T31n1598_001:0384a12": "煩惱現行。非善無記。是故若立俱有現行。非",
    "T31n1598_001:0384a13": "相應現行無此過失。此中頌曰。",
    "T31n1598_001:0384a14": "　若不共無明　　及與五同法",
    "T31n1598_001:0384a15": "　訓詞二定別　　無皆成過失",
    "T31n1598_001:0384a16": "　無想主應無　　我執轉成過",
    "T31n1598_001:0384a17": "　我執恒隨逐　　一切種無有",
    "T31n1598_001:0384a18": "　離染意無有　　二三成相違",
    "T31n1598_001:0384a19": "　無此一切處　　我執不應有",
    "T31n1598_001:0384a20": "　真義心當生　　常能為障礙",
    "T31n1598_001:0384a21": "　俱行一切分　　謂不共無明",
    "T31n1598_001:0384a22": "此意染污故。有覆無記性。與四煩惱常共相",
    "T31n1598_001:0384a23": "應。如色無色二纏煩惱。是其有覆無記性攝。",
    "T31n1598_001:0384a24": "色無色纏為奢摩他所攝藏故。此意一切時",
    "T31n1598_001:0384a25": "微細隨逐故。釋曰。為引正理成染污意故。",
    "T31n1598_001:0384a26": "復略舉直說伽他。謂此若無不共無明不得",
    "T31n1598_001:0384a27": "有等。若不說有染污意者。則不得有不共無",
    "T31n1598_001:0384a28": "明。不共無明當說其相。謂能障礙真智生愚。",
    "T31n1598_001:0384a29": "此於五識無容說有。是處無有能對治故。若",
    "T31n1598_001:0384b01": "處有能治。此處有所治。非五識中有彼能治。",
    "T31n1598_001:0384b02": "於此見道不生起故。非於不染意識中有。由",
    "T31n1598_001:0384b03": "彼此應成染性故。亦非染污意識中有。與餘",
    "T31n1598_001:0384b04": "煩惱共相應時。不共無明名不成故。若立意",
    "T31n1598_001:0384b05": "識由彼煩惱成染污者。即應畢竟成染污性。",
    "T31n1598_001:0384b06": "諸施等心應不成善。彼煩惱相恒相應故。若",
    "T31n1598_001:0384b07": "復有說善心俱轉有彼煩惱。是即一向與彼相",
    "T31n1598_001:0384b08": "應。餘不得有。此染意識引生對治不應道理。",
    "T31n1598_001:0384b09": "若有說言染污意俱有別善心。能引對治能",
    "T31n1598_001:0384b10": "治生故。所治即滅應正道理。若爾所立不共",
    "T31n1598_001:0384b11": "無明亦不成就。與身見等所餘煩惱恒相應",
    "T31n1598_001:0384b12": "故。汝難不平非我說彼。與餘煩惱不相應",
    "T31n1598_001:0384b13": "故名為不共。然說彼惑餘處所無故名不共。",
    "T31n1598_001:0384b14": "譬如十八不共佛法。前說與餘煩惱相應名",
    "T31n1598_001:0384b15": "不成者。觀他所立顯彼過故。又五同法亦不",
    "T31n1598_001:0384b16": "得有成過失者。此破唯立從六二緣六識轉",
    "T31n1598_001:0384b17": "義。眼等五識與彼意識有同法性。謂從二緣",
    "T31n1598_001:0384b18": "而得生起。彼染污意若無有者與此相違。所",
    "T31n1598_001:0384b19": "謂俱生增上緣依無別有故。又眼等識各具",
    "T31n1598_001:0384b20": "二緣皆是識性。如是識性並有眼等俱轉別",
    "T31n1598_001:0384b21": "依。唯增上緣非因緣等。此為能喻。意識亦爾。",
    "T31n1598_001:0384b22": "應有如是差別所依。阿賴耶識雖是意識俱",
    "T31n1598_001:0384b23": "生所依。然不應立為此別依。是共依故。因緣",
    "T31n1598_001:0384b24": "性故。經部所立。色為意識俱生別依。此不成",
    "T31n1598_001:0384b25": "就不應道理。以就思擇隨念分別。應一切時",
    "T31n1598_001:0384b26": "無分別故。由此道理餘部所立。胸中色物意",
    "T31n1598_001:0384b27": "識別依。亦不成就。如所說過恒隨逐故。譬如",
    "T31n1598_001:0384b28": "依止色根諸識。如是難通應廣決擇又訓釋",
    "T31n1598_001:0384b29": "詞亦不得有成過失者。如前所說訓釋意名依",
    "T31n1598_001:0384c01": "思量性。若不立有染污意者。此何所依六識",
    "T31n1598_001:0384c02": "已謝不應成意。體滅無故。又無想定與滅盡",
    "T31n1598_001:0384c03": "定差別無有成過失者。若有定立有染污意。",
    "T31n1598_001:0384c04": "此有此無在凡相續。在聖相續。如其次第二",
    "T31n1598_001:0384c05": "定差別道理成就。若不爾者。俱想受滅等有",
    "T31n1598_001:0384c06": "識行應無差別。不可說在第四靜慮。在第一",
    "T31n1598_001:0384c07": "有地差別故。出離靜住欲差別故。二定差別。",
    "T31n1598_001:0384c08": "由二自相無差別故。心及心法俱滅何異。今",
    "T31n1598_001:0384c09": "此決擇。對經部師少相近故。彼部所立。不相",
    "T31n1598_001:0384c10": "應行非實物有。何得二定實有差別。又無想",
    "T31n1598_001:0384c11": "天一期生中。無我執轉應成過失。言無想者。",
    "T31n1598_001:0384c12": "謂若生在無想天中。心心法滅。初續生時有",
    "T31n1598_001:0384c13": "彼暫起。從此已後相續隨轉。若不許彼有染",
    "T31n1598_001:0384c14": "污意。一期生中應無我執。曾不見有具煩惱",
    "T31n1598_001:0384c15": "者。一期生中都無我執。又諸聖賢同訶厭故。",
    "T31n1598_001:0384c16": "非生剎那現起意識。我執所依為勢引故。名",
    "T31n1598_001:0384c17": "有我執未永斷故。如有癎等應正道理。我執",
    "T31n1598_001:0384c18": "所依俱謝滅故。勢引亦無餘所依故。不應道",
    "T31n1598_001:0384c19": "理。我執習氣在身相續。亦不應理。色法受熏",
    "T31n1598_001:0384c20": "不應理故。無堪能故。又經部師不說唯色名",
    "T31n1598_001:0384c21": "為心法。等無間緣此所無故。心及心法四緣",
    "T31n1598_001:0384c22": "定故。若說別有常俱起心。我執所依此無過",
    "T31n1598_001:0384c23": "失。又一切時我執隨逐不應道理。謂若不說",
    "T31n1598_001:0384c24": "有染污意。於一切時義不符順。施等善位亦",
    "T31n1598_001:0384c25": "有我執。常所隨逐自謂我能修行施等。非離",
    "T31n1598_001:0384c26": "無明我執隨逐。非離依止而有無明。是心法",
    "T31n1598_001:0384c27": "故。此所依止離染污意定無所有。非即善心",
    "T31n1598_001:0384c28": "是無明依。應正道理如說。",
    "T31n1598_001:0384c29": "　如是染污意　　是識之所依",
    "T31n1598_001:0385a01": "　此未滅識縛　　終不得解脫",
    "T31n1598_001:0385a02": "無有二者。謂不共無明及與五同法。三成相",
    "T31n1598_001:0385a03": "違者。謂訓釋詞二定差別。無想天生我執隨",
    "T31n1598_001:0385a04": "逐。如是三種皆成相違。前已略舉不共無明。",
    "T31n1598_001:0385a05": "今為廣釋故說真義。心當生等。謂能障礙真",
    "T31n1598_001:0385a06": "實義見。彼若現有此不生故。俱行一切分者。",
    "T31n1598_001:0385a07": "是善不善無記位中。常隨轉義。",
    "T31n1598_001:0385a08": "論曰。心體第三。若離阿賴耶識無別可得。是",
    "T31n1598_001:0385a09": "故成就阿賴耶識以為心體。由此為種子意",
    "T31n1598_001:0385a10": "及識轉。釋曰。心體第三若離阿賴耶識無",
    "T31n1598_001:0385a11": "別可得者。謂如意聲說染污意。無間滅意識",
    "T31n1598_001:0385a12": "聲則說六種轉識。如是心聲離彼二種無體",
    "T31n1598_001:0385a13": "可得。非無有體而有能詮。亦非異門意識二",
    "T31n1598_001:0385a14": "聲。所詮異故。此中體聲意取所詮。是故成就",
    "T31n1598_001:0385a15": "阿賴耶識等者。顯阿賴耶識是心聲所詮道",
    "T31n1598_001:0385a16": "理決定。",
    "T31n1598_001:0385a17": "論曰。何因緣故亦說名心。由種種法熏習種",
    "T31n1598_001:0385a18": "子所積集故。釋曰。由種種法者。謂由種種",
    "T31n1598_001:0385a19": "品類轉識。所攝諸法熏習種子者。謂所熏成",
    "T31n1598_001:0385a20": "功能差別。所積集者。謂雜種類積集其中。",
    "T31n1598_001:0385a21": "故者即是門義依義。此則顯示心聲轉因。",
    "T31n1598_001:0385a22": "論曰。復次何故聲聞乘中。不說此心名阿賴",
    "T31n1598_001:0385a23": "耶識。名阿陀那識。由此深細境所攝故。所",
    "T31n1598_001:0385a24": "以者何。由諸聲聞不於一切境智處轉。是故",
    "T31n1598_001:0385a25": "於彼雖離此說。然智得成解脫成就故不為",
    "T31n1598_001:0385a26": "說。若諸菩薩定於一切境智處轉。是故為說。",
    "T31n1598_001:0385a27": "若離此智不易證得一切智智。釋曰。由此",
    "T31n1598_001:0385a28": "深細境所攝故者。此顯阿賴耶識亦是深細",
    "T31n1598_001:0385a29": "亦所知境。由深細故於諸聲聞不為宣說。彼",
    "T31n1598_001:0385b01": "是麁淺所知境攝。所應化故深細境智。於彼",
    "T31n1598_001:0385b02": "無恩。由諸聲聞不於一切境智處轉者。此則",
    "T31n1598_001:0385b03": "顯彼無有功能。悕願處相。是故於彼雖離此",
    "T31n1598_001:0385b04": "說等者。謂於聲聞雖離為說阿賴耶識。但由",
    "T31n1598_001:0385b05": "麁淺色等境界。苦集等性無常等行。正觀察",
    "T31n1598_001:0385b06": "時。便能永斷一切煩惱。彼為此義依世尊所。",
    "T31n1598_001:0385b07": "勤修梵行。言麁淺者。謂諸色法體相麁故。受",
    "T31n1598_001:0385b08": "等諸法所緣行相易可分別。行相麁故。與此",
    "T31n1598_001:0385b09": "相違如其所應阿賴耶識說名深細。如說我",
    "T31n1598_001:0385b10": "不說一法未達未遍知等者。此密意說。不斷",
    "T31n1598_001:0385b11": "煩惱以別相聲說總相處。非諸煩惱有各別",
    "T31n1598_001:0385b12": "斷。或取共相無常等行故不為說。阿賴耶識",
    "T31n1598_001:0385b13": "亦無過失。若諸菩薩定於一切境智處轉者。",
    "T31n1598_001:0385b14": "顯菩薩有種姓勢力。由與功能悕願處相具",
    "T31n1598_001:0385b15": "相應故。一切智性為所期處異。此不能作他",
    "T31n1598_001:0385b16": "義利。所以者何。非一切智無有堪能隨順知",
    "T31n1598_001:0385b17": "他意樂。隨眠界根勝劣有能無能。時分差別",
    "T31n1598_001:0385b18": "具作一切他之義利。如是等事菩薩所求。是",
    "T31n1598_001:0385b19": "故為說阿賴耶識。若離此智等者。若離阿賴",
    "T31n1598_001:0385b20": "耶識智不能永斷。於義遍計彼不斷故。無分",
    "T31n1598_001:0385b21": "別智則不得有執。有遍計所執義故。由此因",
    "T31n1598_001:0385b22": "緣不易證得一切智智。所以者何。能證一切",
    "T31n1598_001:0385b23": "所知共相。是分別智知遍計義自相分別。展",
    "T31n1598_001:0385b24": "轉不同以無邊故。決定無能具證一切。若知",
    "T31n1598_001:0385b25": "此唯阿賴耶識。能生習氣轉變力故。義有情",
    "T31n1598_001:0385b26": "我顯現而轉。爾時覺知無所取義。如是亦能",
    "T31n1598_001:0385b27": "知無能取。由此證得無分別智。次後得智如",
    "T31n1598_001:0385b28": "所串習通達法性。由一切法共相所顯。真如",
    "T31n1598_001:0385b29": "一味知一切法。於一剎那亦易證得。一切境",
    "T31n1598_001:0385c01": "智非無邊故。然復說言要經於三無數劫者。",
    "T31n1598_001:0385c02": "此顯積習廣大資糧方能證得廣大殊勝。一",
    "T31n1598_001:0385c03": "切種相微妙果智。如是所說。妙智資糧不離",
    "T31n1598_001:0385c04": "能證法無我境。故說頌言。",
    "T31n1598_001:0385c05": "　非於一切所知境　　不斷所執法分別",
    "T31n1598_001:0385c06": "　而能證得一切智　　是故宣說法無我",
    "T31n1598_001:0385c07": "不善通達如是理教故有頌言。",
    "T31n1598_001:0385c08": "　由彼相續有堪能　　當知如火食一切",
    "T31n1598_001:0385c09": "　如是應許一切智　　能作一切知一切",
    "T31n1598_001:0385c10": "是故於此阿賴耶識知不知者。易證難證一",
    "T31n1598_001:0385c11": "切智智。定依此宗作如是說。非知一切法無",
    "T31n1598_001:0385c12": "我者。名一切智彼雖一切智非一切種智。",
    "T31n1598_001:0385c13": "攝大乘論釋卷第一"
}