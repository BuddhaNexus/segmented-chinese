{
    "T10n0299_001:0884b03": "大方廣總持寶光明經卷第一",
    "T10n0299_001:0884b05": "西天中印度摩伽陀國那爛陀寺",
    "T10n0299_001:0884b06": "傳教大師三藏賜紫沙門臣法天",
    "T10n0299_001:0884b07": "奉　詔譯",
    "T10n0299_001:0884b08": "如是我聞：一時世尊在王舍城鷲峯山中，與",
    "T10n0299_001:0884b09": "大比丘眾百千人俱，圓滿一切白法，大師子",
    "T10n0299_001:0884b10": "吼，智慧無量，得大善利，并諸菩薩摩訶薩眾，",
    "T10n0299_001:0884b11": "其名曰：",
    "T10n0299_001:0884b12": "普賢菩薩摩訶薩、寶印手菩薩摩訶薩、常現",
    "T10n0299_001:0884b13": "菩薩摩訶薩、功德莊嚴菩薩摩訶薩、福德音",
    "T10n0299_001:0884b14": "菩薩摩訶薩、大慧菩薩摩訶薩、德嚴菩薩摩",
    "T10n0299_001:0884b15": "訶薩、金剛慧菩薩摩訶薩、金剛藏菩薩摩訶",
    "T10n0299_001:0884b16": "薩、金剛光菩薩摩訶薩、金剛器仗菩薩摩訶",
    "T10n0299_001:0884b17": "薩、妙金剛菩薩摩訶薩、持地菩薩摩訶薩、現",
    "T10n0299_001:0884b18": "一切法菩薩摩訶薩、觀自在菩薩摩訶薩、得",
    "T10n0299_001:0884b19": "大勢至菩薩摩訶薩、堅牢慧菩薩摩訶薩、金",
    "T10n0299_001:0884b20": "剛吉祥菩薩摩訶薩、金剛手菩薩摩訶薩、妙",
    "T10n0299_001:0884b21": "吉祥菩薩摩訶薩、滅惡趣菩薩摩訶薩、除一",
    "T10n0299_001:0884b22": "切煩惱慧菩薩摩訶薩、安詳步菩薩摩訶薩、",
    "T10n0299_001:0884b23": "離取捨菩薩摩訶薩、栴檀香菩薩摩訶薩、海",
    "T10n0299_001:0884b24": "慧菩薩摩訶薩、難勝菩薩摩訶薩、寶勝菩薩",
    "T10n0299_001:0884b25": "摩訶薩、慧行菩薩摩訶薩、辯積菩薩摩訶薩、",
    "T10n0299_001:0884b26": "妙香菩薩摩訶薩、慈氏菩薩摩訶薩，如是等",
    "T10n0299_001:0884b27": "無量菩薩摩訶薩，皆住不可思議解脫勇猛",
    "T10n0299_001:0884b28": "三摩地門，亦得不空無量音聲故，觀一切音",
    "T10n0299_001:0884b29": "聲諸佛剎土寂然憺怕，壽命無量，得大名稱，",
    "T10n0299_001:0884c01": "三界無著，亦無破壞，一切智者而為眷屬。出",
    "T10n0299_001:0884c02": "生無量諸三摩地三摩鉢底，能滿眾願，皆悉",
    "T10n0299_001:0884c03": "到於般若波羅蜜多故，獲得不空身語意業，",
    "T10n0299_001:0884c04": "得住一切智智無量行願，了達空、無相、無願",
    "T10n0299_001:0884c05": "解脫法門。如是等諸大菩薩眾，皆來會坐。",
    "T10n0299_001:0884c06": "爾時普賢菩薩摩訶薩，於眾會中，從座而起，",
    "T10n0299_001:0884c07": "頂禮佛足，而白佛言：「世尊！法界應云何知？」佛",
    "T10n0299_001:0884c08": "言：「善男子！此法界無性，無能知者。何以故？",
    "T10n0299_001:0884c09": "善男子！由如虛空，離諸戲論、非離戲論，非取、",
    "T10n0299_001:0884c10": "非捨，非性、非無性，亦無處所。善男子！是故法",
    "T10n0299_001:0884c11": "界應如是知。」",
    "T10n0299_001:0884c12": "爾時普賢菩薩，復白佛言：「世尊！法界應云何",
    "T10n0299_001:0884c13": "住？」佛言：「善男子！處所尚無，況復有住？善",
    "T10n0299_001:0884c14": "男子！此法界不可思、不可議、無自性、無能了",
    "T10n0299_001:0884c15": "知。善男子！彼法界性不可知、不可見。」普賢菩",
    "T10n0299_001:0884c16": "薩復白佛言：「世尊！菩提者為有幾何？」佛言：",
    "T10n0299_001:0884c17": "「善男子！菩提有無量相，不可測量。」普賢菩薩",
    "T10n0299_001:0884c18": "言：「世尊！法界復云何分別？」佛言：「善男子！法",
    "T10n0299_001:0884c19": "界本無分別。」普賢菩薩言：「世尊！若法界不可",
    "T10n0299_001:0884c20": "分別者，云何凡夫眾生而能解了？」佛言：「善男",
    "T10n0299_001:0884c21": "子！有分別者，即是一切愚迷眾生，於無分別",
    "T10n0299_001:0884c22": "而生分別。」普賢菩薩白佛言：「世尊！如來菩提",
    "T10n0299_001:0884c23": "如是甚深，微妙難解。」佛言：「善男子！如是，如是！",
    "T10n0299_001:0884c24": "如汝所說。」佛復告言：「善男子！菩提者即一切",
    "T10n0299_001:0884c25": "法也，離諸戲論，是故無有分別。」",
    "T10n0299_001:0884c26": "時彼眾中，妙吉祥童子亦在會坐，從座而起，",
    "T10n0299_001:0884c27": "頂禮佛足，白佛言：「世尊！願為我等，說此寶光",
    "T10n0299_001:0884c28": "明總持法門。」佛言：「善男子！汝今問彼一切法",
    "T10n0299_001:0884c29": "海辯才菩薩摩訶薩，彼為汝說。」於是妙吉祥",
    "T10n0299_001:0885a01": "童子，在如來前，合十指爪掌，白佛言：「世尊！",
    "T10n0299_001:0885a02": "如來是一切智者、一切見者，云何不說？」佛言：",
    "T10n0299_001:0885a03": "「善男子！為有如是大菩薩摩訶薩，以是義故，",
    "T10n0299_001:0885a04": "如來不說。」妙吉祥言：「唯然，世尊！如來何故不",
    "T10n0299_001:0885a05": "自說耶？棄捨我等。」佛言：「善男子！吾非棄捨有",
    "T10n0299_001:0885a06": "情界故。善男子！為欲顯示彼菩薩摩訶薩，所",
    "T10n0299_001:0885a07": "說校量不可思議故。」",
    "T10n0299_001:0885a08": "時妙吉祥童子，復白佛言：「世尊！唯願如來大",
    "T10n0299_001:0885a09": "慈無量，為我說是寶光明總持法門。」佛言：「善",
    "T10n0299_001:0885a10": "男子！汝今問此普賢菩薩摩訶薩，必當為汝",
    "T10n0299_001:0885a11": "說此法門。善男子！當知此菩薩摩訶薩智慧",
    "T10n0299_001:0885a12": "無量。」妙吉祥言：「如來若令我問彼普賢菩薩",
    "T10n0299_001:0885a13": "摩訶薩，我今當問。」佛言：「妙吉祥！汝自已得微",
    "T10n0299_001:0885a14": "塵等三摩地門，何故問於如來？」妙吉祥言：「世",
    "T10n0299_001:0885a15": "尊！我非但一佛所說之法，乃至一切如來所",
    "T10n0299_001:0885a16": "說真如實性，我能憶持不忘，由如今日。」佛言：",
    "T10n0299_001:0885a17": "「善哉，善哉！善男子！汝今善說。」佛言：「妙吉祥！",
    "T10n0299_001:0885a18": "汝當問此普賢菩薩摩訶薩總持法門。」時妙",
    "T10n0299_001:0885a19": "吉祥童子白佛言：「世尊！此普賢菩薩摩訶薩",
    "T10n0299_001:0885a20": "深達實相大乘法行。」佛言：「善男子！汝等皆是",
    "T10n0299_001:0885a21": "自在法王之子，豈得異乎？善男子！汝福德無",
    "T10n0299_001:0885a22": "量，了達空法，得不可思議解脫三摩地門。」于",
    "T10n0299_001:0885a23": "時妙吉祥童子，承佛聖旨，在普賢菩薩摩訶",
    "T10n0299_001:0885a24": "薩前，合十指爪掌，一心恭敬，白普賢菩薩摩",
    "T10n0299_001:0885a25": "訶薩言：「佛子！願為我說二字法門。」",
    "T10n0299_001:0885a26": "時普賢菩薩言：「善男子！汝今所問二字者",
    "T10n0299_001:0885a27": "何？」是時妙吉祥童子，白普賢菩薩言：「佛子！覺",
    "T10n0299_001:0885a28": "與覺者二字，為何等相？」普賢菩薩言：「佛子！覺",
    "T10n0299_001:0885a29": "本無相、無性、不可思議、無有等等、離諸戲論、",
    "T10n0299_001:0885b01": "非離戲論、非言議之所能及。善男子！是故諸",
    "T10n0299_001:0885b02": "佛覺性如是。」妙吉祥言：「佛子！若佛法非戲論",
    "T10n0299_001:0885b03": "者，云何佛法作如是說？」普賢菩薩告妙吉祥",
    "T10n0299_001:0885b04": "言：「佛子！離言說故作如是說。」妙吉祥言：「佛",
    "T10n0299_001:0885b05": "子！云何離言說？」普賢菩薩言：「妙吉祥！智離言",
    "T10n0299_001:0885b06": "說。」妙吉祥言：「佛子！智云何知？」普賢菩薩言：",
    "T10n0299_001:0885b07": "「妙吉祥！謂智無性，智非無性。」妙吉祥言：「佛子！",
    "T10n0299_001:0885b08": "云何智無性，智非無性？應云何說三乘法？」普",
    "T10n0299_001:0885b09": "賢菩薩言：「妙吉祥！法界離染，云何有說？」妙吉",
    "T10n0299_001:0885b10": "祥言：「云何一切法，此亦無性？云何說如來性",
    "T10n0299_001:0885b11": "無漏？」「五蘊性不可得故。」妙吉祥言：「云何菩提",
    "T10n0299_001:0885b12": "有戲論耶？」普賢菩薩言：「佛子！菩提無有戲論，",
    "T10n0299_001:0885b13": "非離戲論。此菩提有戲論、非戲論者，非言、非",
    "T10n0299_001:0885b14": "說也。」是時，世尊讚普賢菩薩摩訶薩言：「善哉，",
    "T10n0299_001:0885b15": "善哉！善男子！如汝所說，是不可思議法門，幽",
    "T10n0299_001:0885b16": "邃深遠，是真實言，天上人間無能解了。」時妙",
    "T10n0299_001:0885b17": "吉祥童子白佛言：「世尊！一切法不可知，不可",
    "T10n0299_001:0885b18": "見，無法可說。」佛言：「善男子，如是！如是！」時普賢",
    "T10n0299_001:0885b19": "菩薩摩訶薩，復白佛言：「世尊！今此清淨法門",
    "T10n0299_001:0885b20": "難解難知。」佛言：「善男子，如是！如是！」",
    "T10n0299_001:0885b21": "是時，海慧菩薩白佛言：「世尊！此普賢菩薩",
    "T10n0299_001:0885b22": "善說如是清淨法門。」佛言：「善男子，如是！如",
    "T10n0299_001:0885b23": "是！復次，善男子！一切諸法清淨若此，霔大",
    "T10n0299_001:0885b24": "法雨。」",
    "T10n0299_001:0885b25": "是時，平等寂靜婆羅大娑羅子，白佛言：「世尊！",
    "T10n0299_001:0885b26": "此不可思議平等菩提，離文字相，不可見，離",
    "T10n0299_001:0885b27": "諸色相。」佛言：「善男子！如是！如是！法界性離，泯",
    "T10n0299_001:0885b28": "絕諸相。」是時，妙吉祥童子白佛言：「世尊！空云",
    "T10n0299_001:0885b29": "何相？為聲、為色、為是相好？」佛言：「妙吉祥！空離",
    "T10n0299_001:0885c01": "聲色，離諸言說，非離言說。善男子！法性如是，",
    "T10n0299_001:0885c02": "空離文字故說空，又離言故說空。善男子！空",
    "T10n0299_001:0885c03": "者一切法法之自性故。」是時，長老舍利弗白",
    "T10n0299_001:0885c04": "佛言：「世尊！如來觀此得大變現不可思議",
    "T10n0299_001:0885c05": "解脫菩薩耶？」佛告長老舍利弗言：「此阿羅漢",
    "T10n0299_001:0885c06": "智慧，與初發心菩薩智慧甚遠，何況此菩薩",
    "T10n0299_001:0885c07": "故！所以者何？初發心菩薩當得成佛，阿羅漢",
    "T10n0299_001:0885c08": "終不能得。」是時，一切法自在王菩薩白佛言：",
    "T10n0299_001:0885c09": "「世尊！如佛所說，我悉了知。此聲聞應不得聲",
    "T10n0299_001:0885c10": "聞法？」佛言：「善男子！此聲聞非不得聲聞法。復",
    "T10n0299_001:0885c11": "次，善男子！若聲聞與菩薩對論，智慧有殊，是",
    "T10n0299_001:0885c12": "故所不能及。」是時，妙吉祥白佛言：「世尊！如來",
    "T10n0299_001:0885c13": "云何說此舍利弗得智慧第一？」佛告妙吉祥：",
    "T10n0299_001:0885c14": "「如我所說，實無所得。」是時，妙吉祥童子語長",
    "T10n0299_001:0885c15": "老舍利弗言：「長老！汝云何得聲聞法？」舍利弗",
    "T10n0299_001:0885c16": "言：「我所不任。」妙吉祥言：「汝豈非凡夫不？」「不",
    "T10n0299_001:0885c17": "也！善男子。」妙吉祥言：「舍利弗！汝應云何學？」",
    "T10n0299_001:0885c18": "舍利弗言：「我無所學。」妙吉祥言：「云何得智慧",
    "T10n0299_001:0885c19": "第一？」舍利弗言：「我亦不任。」妙吉祥復語長老",
    "T10n0299_001:0885c20": "舍利弗言：「汝既非凡夫，又非智慧第一，為是",
    "T10n0299_001:0885c21": "何人？」舍利弗言：「善男子！我亦不知。汝智慧無",
    "T10n0299_001:0885c22": "量，由如巨海，是故我今，非汝對論。」妙吉祥言：",
    "T10n0299_001:0885c23": "「長老舍利弗！莫作是說，汝自耆年宿德，何故",
    "T10n0299_001:0885c24": "謙讓？」舍利弗言：「善男子！我雖耆年，無德無",
    "T10n0299_001:0885c25": "證。復次，善男子！譬如一切差別萬法，由如巨",
    "T10n0299_001:0885c26": "嶽，金剛一擊，殞碎如塵。善男子！汝亦如是，於",
    "T10n0299_001:0885c27": "一毛孔所有智慧量等微塵數，一切眾生皆",
    "T10n0299_001:0885c28": "悉如我，亦所不及，善男子！況我一人乎？是故",
    "T10n0299_001:0885c29": "我今亦所不任。善男子！如大惡象，其身偉大，",
    "T10n0299_001:0886a01": "氣力便多，人用其鈎而能制伏，我亦如是。善",
    "T10n0299_001:0886a02": "男子！所以者何？汝有大智力，我力怯弱。善男",
    "T10n0299_001:0886a03": "子！汝等同於大龍，云何我力與仁者敵？」長老",
    "T10n0299_001:0886a04": "舍利弗白佛言：「世尊！如生盲人欲往他州，在",
    "T10n0299_001:0886a05": "道路中，決定不能見彼城邑，云何而能周遍",
    "T10n0299_001:0886a06": "遊歷？善男子！此亦如是，我對仁者如彼盲",
    "T10n0299_001:0886a07": "人，我今亦爾，佛道懸曠，由來甚遠，當云何",
    "T10n0299_001:0886a08": "知？」佛告舍利弗：「勿作是說！如來威德能令一",
    "T10n0299_001:0886a09": "切眾生，暫歷耳根，尚得此法。舍利弗！況汝已",
    "T10n0299_001:0886a10": "得此不可思議三摩地故。」是時，世尊說是法",
    "T10n0299_001:0886a11": "時，天上人間有九萬二千眾生皆得是法。",
    "T10n0299_001:0886a12": "是時，法慧菩薩承佛威神，即入三昧，名菩薩",
    "T10n0299_001:0886a13": "無邊相應寶光明三摩地。于時，法慧菩薩即",
    "T10n0299_001:0886a14": "便入於十方十千佛剎微塵等世界，於一一",
    "T10n0299_001:0886a15": "方，各各有十千佛剎微塵等諸佛世尊，皆現",
    "T10n0299_001:0886a16": "在前。時彼諸佛世尊，語法慧菩薩言：「一方如",
    "T10n0299_001:0886a17": "是，十方亦然。」彼佛世尊讚言：「善哉，善哉！法慧！",
    "T10n0299_001:0886a18": "汝能入此菩薩無邊相應三摩地故。復次，善",
    "T10n0299_001:0886a19": "男子！是時於一一方，有此一切十方十千佛",
    "T10n0299_001:0886a20": "剎微塵等如來位，彼如是等一切如來，皆同",
    "T10n0299_001:0886a21": "一號，皆是世尊毘盧遮那如來，最初威德本",
    "T10n0299_001:0886a22": "願力故，得大善利，乃至轉大法輪。彼如是等",
    "T10n0299_001:0886a23": "諸佛同說偈言：",
    "T10n0299_001:0886a24": "「『佛智本清淨，　　普周於法界，",
    "T10n0299_001:0886a25": "　　及觀眾生界，　　遍入無礙智，",
    "T10n0299_001:0886a26": "　　無等相應門，　　善一切言語，",
    "T10n0299_001:0886a27": "　　速得一切智，　　圓滿於諸法，",
    "T10n0299_001:0886a28": "　　三世智皆圓，　　善說如是法。』",
    "T10n0299_001:0886a29": "「善男子！汝今以佛威神力故，說此菩薩十住",
    "T10n0299_001:0886b01": "法門。」是時彼佛世尊各以無礙智，往照法慧",
    "T10n0299_001:0886b02": "菩薩，復得如是三摩地門，所謂無礙、無斷、不",
    "T10n0299_001:0886b03": "空法、不空智、無漏、無際、無盡、無來、無去、無邊、本",
    "T10n0299_001:0886b04": "性無著，得如是等三摩地門。是時彼佛世尊",
    "T10n0299_001:0886b05": "各伸右手，摩法慧菩薩頂。彼佛世尊摩菩薩",
    "T10n0299_001:0886b06": "頂已，即時法慧菩薩，從三摩地起，告諸菩薩",
    "T10n0299_001:0886b07": "言：「佛子！菩薩族類廣大無量，周遍法界、虛空",
    "T10n0299_001:0886b08": "界。佛子！菩薩摩訶薩，於過去如來族中已生，",
    "T10n0299_001:0886b09": "現在如來族中今生，未來如來族中當生。」是",
    "T10n0299_001:0886b10": "時，彼諸菩薩摩訶薩，告法慧菩薩言：「佛子！如",
    "T10n0299_001:0886b11": "汝所說，彼菩薩摩訶薩云何得過去、現在、未",
    "T10n0299_001:0886b12": "來諸如來族中生？復云何說彼菩薩得菩薩",
    "T10n0299_001:0886b13": "住故？」彼諸菩薩摩訶薩告法慧菩薩言：「佛子！",
    "T10n0299_001:0886b14": "善哉！願為我等說此菩薩十住法門，彼過去佛",
    "T10n0299_001:0886b15": "已說，現在佛今說，未來佛當說。」「佛子！云何說",
    "T10n0299_001:0886b16": "菩薩十住法行？所謂：一、發心住，二、治地住，三、",
    "T10n0299_001:0886b17": "相應住，四、生貴住，五、方便具足住，六、正心住，",
    "T10n0299_001:0886b18": "七、不退住，八、童真住，九、王子住，十、灌頂住。佛",
    "T10n0299_001:0886b19": "子！是為菩薩十住法行。此過去、未來、現在三",
    "T10n0299_001:0886b20": "世諸佛世尊已說、今說、當說。「佛子！云何彼菩",
    "T10n0299_001:0886b21": "薩發心住？謂此菩薩得覩諸佛世尊色相巍",
    "T10n0299_001:0886b22": "巍、殊特妙好、廣大無比、說法廣大、化眾生廣大。",
    "T10n0299_001:0886b23": "見如是等廣大變現，又聞廣大法故，得未曾",
    "T10n0299_001:0886b24": "有。復見如是苦惱眾生，是故菩薩發阿耨多",
    "T10n0299_001:0886b25": "羅三藐三菩提心，為求如來一切智、一切相",
    "T10n0299_001:0886b26": "智，是故名為初發心住。又學如是十力，何等",
    "T10n0299_001:0886b27": "為十？謂：一、處非處智力，二、過現未來福業報",
    "T10n0299_001:0886b28": "智力，三、禪定解脫三昧智力，四、至一切處道",
    "T10n0299_001:0886b29": "智力，五、無數種種界智力，六、無數種種勝解",
    "T10n0299_001:0886c01": "智力，七、根勝劣智力，八、宿住憶念智力，九、天",
    "T10n0299_001:0886c02": "眼智力，十、無漏智力。佛子！此初發心菩薩應",
    "T10n0299_001:0886c03": "學此十住力故，彼初發心菩薩於一切時，恭",
    "T10n0299_001:0886c04": "敬供養諸如來故，彼菩薩安住稱讚故，為世",
    "T10n0299_001:0886c05": "間最上第一世主故，求佛無量最上智慧故，",
    "T10n0299_001:0886c06": "為求寂靜相應三摩地故，遠離輪迴故，轉正",
    "T10n0299_001:0886c07": "法輪故，救度一切苦惱眾生故。何以故？為真",
    "T10n0299_001:0886c08": "實法發心故，聽受親近、離諸散亂、相續不斷",
    "T10n0299_001:0886c09": "故。佛子！是故名為菩薩初發心住。「佛子！復云",
    "T10n0299_001:0886c10": "何名菩薩治地住？佛子！此治地住菩薩，為諸",
    "T10n0299_001:0886c11": "眾生先發十種心。何等為十？謂信心、念心、",
    "T10n0299_001:0886c12": "精進心、慧心、願心、戒心、護法心、捨心、定心、",
    "T10n0299_001:0886c13": "迴向心。佛子！此治地住菩薩復發如是十種",
    "T10n0299_001:0886c14": "心故。佛子！此治地住菩薩常念多聞，相續不",
    "T10n0299_001:0886c15": "斷，常樂奉事善知識故，供承親近，於一切時",
    "T10n0299_001:0886c16": "能覺察故，發言謙敬故，求堅固無畏智故，發",
    "T10n0299_001:0886c17": "趣菩提智故，志求寂靜勇猛智故，志求妙法",
    "T10n0299_001:0886c18": "離諸虛假故，心不迷惑。何以故？謂發如是誠",
    "T10n0299_001:0886c19": "實心，求一切佛法故，乃至隨方有聖法處，躬",
    "T10n0299_001:0886c20": "自往彼，聽受親近，離諸散亂，相續不斷，未曾暫",
    "T10n0299_001:0886c21": "捨。佛子！是故名菩薩治地住。「佛子！復云何名",
    "T10n0299_001:0886c22": "菩薩相應住？佛子！此相應住菩薩，有十所觀",
    "T10n0299_001:0886c23": "求一切法。何等為十？謂求一切無上法故，遠",
    "T10n0299_001:0886c24": "離一切憂苦故，觀法無自性故，空無體相故，",
    "T10n0299_001:0886c25": "一切法無有常故，一切法不可度量故，離諸",
    "T10n0299_001:0886c26": "疑惑故，不可改變故，非有非無故，非取非捨",
    "T10n0299_001:0886c27": "故。佛子！相應住菩薩，復觀一切眾生界平等，",
    "T10n0299_001:0886c28": "法界平等，世界平等，地界平等，水界、火界、風界、",
    "T10n0299_001:0886c29": "虛空界、欲界、色界、無色界、如是諸界悉皆平等。",
    "T10n0299_001:0887a01": "何以故？謂如是一切法，自性平等故。為求勝",
    "T10n0299_001:0887a02": "法往詣十方，於諸佛前，親近聽受，離諸散亂，",
    "T10n0299_001:0887a03": "念念相續，無有間斷。佛子！是故名菩薩相應",
    "T10n0299_001:0887a04": "住。「佛子！復云何名菩薩生貴住？得生十種圓",
    "T10n0299_001:0887a05": "滿淨業解聖言說故。何等為十？謂此菩薩有",
    "T10n0299_001:0887a06": "所說法，眾必崇受，漸漸增長，堅固不退，了達",
    "T10n0299_001:0887a07": "諸法，觀諸世間無壞滅故，觀一切業性離妄想",
    "T10n0299_001:0887a08": "故，觀諸果報無取捨故，觀於輪迴無去來相",
    "T10n0299_001:0887a09": "故，觀於涅槃湛然寂靜故。佛子！此生貴住菩",
    "T10n0299_001:0887a10": "薩，得是十種圓滿淨業解聖言說故。復言佛",
    "T10n0299_001:0887a11": "子！生貴住菩薩，觀過去佛法平等，恒時憶念",
    "T10n0299_001:0887a12": "相續不斷故，觀未來佛法平等，願當學故，觀",
    "T10n0299_001:0887a13": "現在佛法平等，勤修習故。觀諸佛法如是平",
    "T10n0299_001:0887a14": "等，是故得過去際、未來際、現在際，於此三際",
    "T10n0299_001:0887a15": "皆得值遇，如是修習，憶持不忘，一切佛法慇",
    "T10n0299_001:0887a16": "懃恭敬。復觀過去佛法學，平等增長故，未來",
    "T10n0299_001:0887a17": "佛法亦如是學，平等增長故，觀現佛法亦如",
    "T10n0299_001:0887a18": "是學，平等增長故。佛子！此生貴住菩薩，如是",
    "T10n0299_001:0887a19": "觀察，趣向一切佛法，普皆平等，增長修習故。",
    "T10n0299_001:0887a20": "何以故？謂三世平等，最勝真實住，無虛假故，",
    "T10n0299_001:0887a21": "乃至聞彼他方有如是法，親自往詣，勤求精",
    "T10n0299_001:0887a22": "進，心不散亂，念念相續，無有間斷。佛子！是故",
    "T10n0299_001:0887a23": "此名菩薩生貴住。「佛子！復云何名菩薩方便",
    "T10n0299_001:0887a24": "具足住？佛子！此方便具足住菩薩，觀於無量",
    "T10n0299_001:0887a25": "無邊無數阿僧祇，不可思議無等等眾生界，",
    "T10n0299_001:0887a26": "由如虛空，不生不滅，自性清淨，同真際等法",
    "T10n0299_001:0887a27": "性，如是觀察一切眾生，是名菩薩方便具足",
    "T10n0299_001:0887a28": "住。佛子！此方便具足住菩薩，有十種事，所修",
    "T10n0299_001:0887a29": "善業，皆為方便利樂一切眾生故，謂令一切",
    "T10n0299_001:0887b01": "眾生於無上道心不退轉故，愛樂一切眾生",
    "T10n0299_001:0887b02": "不捨離故，饒益安樂一切眾生故，悲愍一切",
    "T10n0299_001:0887b03": "眾生故，欲令一切眾生皆得不可思議解脫",
    "T10n0299_001:0887b04": "道故，洗滌一切眾生業垢故，攝伏一切眾生",
    "T10n0299_001:0887b05": "故，欲令一切眾生歡喜無厭故，以諸方便引",
    "T10n0299_001:0887b06": "導一切眾生故，欲令一切眾生究竟涅槃寂",
    "T10n0299_001:0887b07": "滅樂故。佛子！此方便具足住菩薩，如是乃至",
    "T10n0299_001:0887b08": "聞彼他方說如是法，親自往詣，勤求修習，心",
    "T10n0299_001:0887b09": "不散亂，念念相續，無有間斷。佛子！是名菩薩",
    "T10n0299_001:0887b10": "方便具足住。「佛子！復云何名菩薩正心住？佛",
    "T10n0299_001:0887b11": "子！此正心住菩薩，有十種法，應當樂聞，勤求",
    "T10n0299_001:0887b12": "志意，於佛法中得正心住。佛子！何等為十？謂",
    "T10n0299_001:0887b13": "說佛有色、無色，於佛法中得正心住；說法有",
    "T10n0299_001:0887b14": "色、無色，於佛法中得正心住；說菩薩所行之",
    "T10n0299_001:0887b15": "行有色、無色，於佛法中得正心住；如是乃至",
    "T10n0299_001:0887b16": "說此眾生界、大生眾生界、有煩惱眾生界、無",
    "T10n0299_001:0887b17": "煩惱眾生界、易化眾生界、難化眾生界，乃至",
    "T10n0299_001:0887b18": "大法界、出生法界、有色世界、無色世界、有法",
    "T10n0299_001:0887b19": "世界、無法世界。佛子！此正心住菩薩，如是乃",
    "T10n0299_001:0887b20": "至於佛法中聞此法故，是為菩薩得正心",
    "T10n0299_001:0887b21": "住。佛子！此正心住菩薩，復聞此十種法故，",
    "T10n0299_001:0887b22": "入理勤求，乃至聞於一切無上法，亦皆修學。",
    "T10n0299_001:0887b23": "何等為十？謂無相、無性、無實、無染、遠離、無",
    "T10n0299_001:0887b24": "著、無自性、如幻、如夢、離諸疑惑。聞如是一",
    "T10n0299_001:0887b25": "切法故，應勤修習。何以故？為此正心住菩薩，",
    "T10n0299_001:0887b26": "入於真實法門故。如是乃至聞彼他方說如",
    "T10n0299_001:0887b27": "是法，親自往詣，勤求修習，心不散亂，念念相",
    "T10n0299_001:0887b28": "續，無有間斷。佛子！是名菩薩正心住。「佛子！復",
    "T10n0299_001:0887b29": "云何名菩薩不退住？佛子！此不退住菩薩，聞",
    "T10n0299_001:0887c01": "十無著法，於佛法中心不退轉故。何等為十？",
    "T10n0299_001:0887c02": "謂聞非有佛、非無佛，此菩薩於佛法中心不",
    "T10n0299_001:0887c03": "退轉故；非有法、非無法，於佛法中心不退轉",
    "T10n0299_001:0887c04": "故；非有菩薩、非無菩薩，於佛法中心不退轉",
    "T10n0299_001:0887c05": "故；非取菩薩、非不取菩薩，非離菩薩行、非不",
    "T10n0299_001:0887c06": "離菩薩行，菩薩非出生、非不出生，於佛法中",
    "T10n0299_001:0887c07": "心不退轉故；過去諸佛非去、非不去，未來諸",
    "T10n0299_001:0887c08": "佛非來、非不來，現在諸佛非住、非不住，如是",
    "T10n0299_001:0887c09": "三世諸佛，智慧平等，一相無相，非盡、非不盡，",
    "T10n0299_001:0887c10": "離諸罣礙。此菩薩聞如是法故，非佛法中心",
    "T10n0299_001:0887c11": "不退轉故。佛子！如是名菩薩不退住。佛子！此",
    "T10n0299_001:0887c12": "不退住菩薩，復聞十種法，而能修習，何等為",
    "T10n0299_001:0887c13": "十？謂聞一多眾生，於一切法精勤修習故，此",
    "T10n0299_001:0887c14": "勝義諦，為一多緣起，為勝義諦故，即性、即無",
    "T10n0299_001:0887c15": "性、即相、即無相、即有色、即無色、離諸相好，心得",
    "T10n0299_001:0887c16": "決定，慇懃修習。何以故？謂聞如是一切諸法，",
    "T10n0299_001:0887c17": "因果該徹，通達無礙，真實法故，成熟解了；如",
    "T10n0299_001:0887c18": "是乃至，聞彼他方說如是法，親自往詣，勤求",
    "T10n0299_001:0887c19": "修習，心不散亂，念念相續，無有間斷。佛子！是",
    "T10n0299_001:0887c20": "故此名菩薩不退住。「佛子！復云何名菩薩童",
    "T10n0299_001:0887c21": "真住？佛子！此童真住菩薩，得十種法。何等為",
    "T10n0299_001:0887c22": "十？謂得身業清淨、口業清淨、意業清淨，得察",
    "T10n0299_001:0887c23": "一切眾生起心動念，彼諸眾生凡所施為，悉",
    "T10n0299_001:0887c24": "能了知，能知眾生如是解脫，能知種種眾生",
    "T10n0299_001:0887c25": "界、種種法界、種種世界、及地界、水界、火界、風界、",
    "T10n0299_001:0887c26": "虛空界、欲界、色界、無色界，如是諸界悉能了",
    "T10n0299_001:0887c27": "知，神通奮迅，隨念而至。佛子！如是名菩薩童",
    "T10n0299_001:0887c28": "真住。佛子！此童真住菩薩，復聞十種法，而能",
    "T10n0299_001:0887c29": "修習。何等為十？謂聞一佛剎智，震動一切佛",
    "T10n0299_001:0888a01": "剎，觀一切佛剎，訪尋一切佛剎，遊行一切佛",
    "T10n0299_001:0888a02": "剎，往詣阿僧祇世界，問阿僧祇義趣，遠離種",
    "T10n0299_001:0888a03": "種自性差別，發一念心，而能周遍阿僧祇佛",
    "T10n0299_001:0888a04": "剎，聽聞修習故。何以故？謂聞如是真實法故，",
    "T10n0299_001:0888a05": "成熟解了第一義故。如是乃至，聞彼他方說",
    "T10n0299_001:0888a06": "如是法，親自往詣，勤求修習，心不散亂，念念",
    "T10n0299_001:0888a07": "相續，無有間斷。佛子！是故此名菩薩童真住。",
    "T10n0299_001:0888a08": "「佛子！復云何名菩薩法王子住？佛子！此法王",
    "T10n0299_001:0888a09": "子住菩薩，有十種法，皆能了知。何等為十？謂",
    "T10n0299_001:0888a10": "能知一切眾生所生之處，能知一切眾生煩",
    "T10n0299_001:0888a11": "惱，能知一切眾生戀著，能知一切眾生方所，",
    "T10n0299_001:0888a12": "能知諸佛深妙法故，能知諸佛方便真實性",
    "T10n0299_001:0888a13": "故，能知世界種種差別法故，能知過去未來",
    "T10n0299_001:0888a14": "現在三世諸佛智慧故，能知一切世間廣大",
    "T10n0299_001:0888a15": "不堅牢法故，能知真性如如湛然寂靜故。佛",
    "T10n0299_001:0888a16": "子！是故此名菩薩法王子住。佛子！此法王子",
    "T10n0299_001:0888a17": "住菩薩復有十種法，應勤修習。何等為十？謂",
    "T10n0299_001:0888a18": "善學一切王城種種作用故，善一切王城禮",
    "T10n0299_001:0888a19": "樂故，善一切王城安住故，善入一切王城故，",
    "T10n0299_001:0888a20": "善能自在遍遊歷一切王城故，住法王灌頂",
    "T10n0299_001:0888a21": "故，住法王觀察故，得法王自在力故，繼紹法",
    "T10n0299_001:0888a22": "王位故，得住法王辯說故。何以故？謂修習一",
    "T10n0299_001:0888a23": "切無礙真實法故。如是乃至聞彼他方說如",
    "T10n0299_001:0888a24": "是法，親自往詣，勤求修習，心不散亂，念念相",
    "T10n0299_001:0888a25": "續，無有間斷。佛子！是名菩薩法王子住。「佛子！",
    "T10n0299_001:0888a26": "復云何名菩薩灌頂住？此菩薩得十種神通。",
    "T10n0299_001:0888a27": "何等為十？謂能令阿僧祇世界種種動搖故；",
    "T10n0299_001:0888a28": "能照曜種種阿僧祇世界故；能觀察種種阿",
    "T10n0299_001:0888a29": "僧祇世界故；能於種種阿僧祇世界同時一",
    "T10n0299_001:0888b01": "心修習故；能於阿僧祇世界成就種種善業",
    "T10n0299_001:0888b02": "故；能於阿僧祇世界種種眾生差別心，同時",
    "T10n0299_001:0888b03": "能知故；能於阿僧祇世界一一眾生，種種心",
    "T10n0299_001:0888b04": "行能一時行故；能於阿僧祇世界一一眾生，",
    "T10n0299_001:0888b05": "有種種根器同時能解了故；能教化阿僧祇",
    "T10n0299_001:0888b06": "世界種種眾生故；能遍知阿僧祇一切眾生",
    "T10n0299_001:0888b07": "心所作用故。復次善男子！此灌頂住菩薩潛",
    "T10n0299_001:0888b08": "行密用，施為佛事，無人能知。所以者何？謂身",
    "T10n0299_001:0888b09": "業不能知，口業不能知，意業不能知，變現不",
    "T10n0299_001:0888b10": "能知，觀察種種變化不能知，觀過去所行之",
    "T10n0299_001:0888b11": "行不能知，於剎那頃所行之行皆不能知，觀",
    "T10n0299_001:0888b12": "智慧不能知，心意不能知，一切智用不能知。",
    "T10n0299_001:0888b13": "佛子！此灌頂住地菩薩，乃至法王子位菩薩，",
    "T10n0299_001:0888b14": "終不能知故。佛子！灌頂位菩薩，復聞佛世尊",
    "T10n0299_001:0888b15": "十住。何等為十？謂聞三世智、佛智、法智、法",
    "T10n0299_001:0888b16": "界分別智、法界中邊智、一切世界量等法界",
    "T10n0299_001:0888b17": "智、照察一切世界智、圓滿一切眾生智、一切",
    "T10n0299_001:0888b18": "法智、無邊佛智，此菩薩住一切諸佛智故。何",
    "T10n0299_001:0888b19": "以故？謂聞如是一切實際理智故。佛子！是故",
    "T10n0299_001:0888b20": "此名菩薩灌頂住。」",
    "T10n0299_001:0888b21": "大方廣總持寶光明經卷第一"
}