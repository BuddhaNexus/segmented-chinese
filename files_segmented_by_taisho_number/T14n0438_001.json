{
    "T14n0438_001:0110a12": "佛說大乘大方廣佛冠經卷上",
    "T14n0438_001:0110a14": "西天譯經三藏朝散大夫試鴻臚卿傳梵",
    "T14n0438_001:0110a15": "大師賜紫沙門臣法護等奉　詔譯",
    "T14n0438_001:0110a16": "如是我聞：一時，世尊在王舍城鷲峯山中，與",
    "T14n0438_001:0110a17": "大苾芻眾千二百五十人俱，皆是阿羅漢，諸",
    "T14n0438_001:0110a18": "漏已盡。",
    "T14n0438_001:0110a19": "復有諸大菩薩之眾，慈氏菩薩、妙吉祥菩薩",
    "T14n0438_001:0110a20": "而為上首，并餘無數天、龍、夜叉、乾闥婆，及持",
    "T14n0438_001:0110a21": "明仙天女眾等。",
    "T14n0438_001:0110a22": "爾時，世尊告尊者大迦葉言：「迦葉！我今為令",
    "T14n0438_001:0110a23": "諸初發心菩薩，成熟一切善根故，有所宣說；",
    "T14n0438_001:0110a24": "汝等諦聽，極善作意。」時大迦葉白佛言：「善哉！",
    "T14n0438_001:0110a25": "世尊！受教而聽。」佛言：「迦葉！東方去此佛剎，",
    "T14n0438_001:0110a26": "過一殑伽沙數等世界，有世界名曰定嚴，其",
    "T14n0438_001:0110a27": "土有佛，號定手最上吉祥如來、應供、正等正",
    "T14n0438_001:0110a28": "覺，今現住彼教化利益。其佛剎中有菩薩",
    "T14n0438_001:0110a29": "摩訶薩，名離塵步，次補彼佛，當成阿耨多",
    "T14n0438_001:0110b01": "羅三藐三菩提果，號常定手最上吉祥如來、",
    "T14n0438_001:0110b02": "應供、正等正覺，出現世間。",
    "T14n0438_001:0110b03": "「迦葉！若有住菩薩乘諸善男子及善女人，聞",
    "T14n0438_001:0110b04": "是定手最上吉祥如來名號，及離塵步菩薩摩",
    "T14n0438_001:0110b05": "訶薩名號，能稱念受持者，是人轉生得宿命",
    "T14n0438_001:0110b06": "智，百劫之中背於生死，而能攝集無量福蘊，",
    "T14n0438_001:0110b07": "近證阿耨多羅三藐三菩提果。",
    "T14n0438_001:0110b08": "「復次，迦葉！東方去此佛剎，過二殑伽沙數等",
    "T14n0438_001:0110b09": "世界，有世界名大菩提場莊嚴妙愛，其土有",
    "T14n0438_001:0110b10": "佛，號蓮華最上吉祥如來、應供、正等正覺，今",
    "T14n0438_001:0110b11": "現住彼教化利益。其佛剎中有菩薩摩訶薩，",
    "T14n0438_001:0110b12": "名蓮華手，次補彼佛，當成阿耨多羅三藐三",
    "T14n0438_001:0110b13": "菩提果，號蓮華上王如來、應供、正等正覺，出",
    "T14n0438_001:0110b14": "現世間。",
    "T14n0438_001:0110b15": "「迦葉！若有住菩薩乘諸善男子及善女人，聞",
    "T14n0438_001:0110b16": "是蓮華最上吉祥如來、應供、正等正覺名號，及",
    "T14n0438_001:0110b17": "蓮華手菩薩摩訶薩名號，能稱念受持者，是",
    "T14n0438_001:0110b18": "人轉生得宿命智，乃生常得蓮華化生，於諸",
    "T14n0438_001:0110b19": "世間而無染著，超越一切不善之法，猶如蓮",
    "T14n0438_001:0110b20": "華不著於水，當得不退轉於阿耨多羅三藐",
    "T14n0438_001:0110b21": "三菩提，三十千劫中背於生死，而能攝集無",
    "T14n0438_001:0110b22": "量福蘊，近證阿耨多羅三藐三菩提果。",
    "T14n0438_001:0110b23": "「復次，迦葉！東方去此佛剎，過三殑伽沙數等",
    "T14n0438_001:0110b24": "世界，有世界名離塵藏，其土有佛，號日輪",
    "T14n0438_001:0110b25": "光明最勝吉祥如來、應供、正等正覺，今現住",
    "T14n0438_001:0110b26": "彼教化利益。其佛剎中有菩薩摩訶薩，名日",
    "T14n0438_001:0110b27": "光明，次補彼佛，當成阿耨多羅三藐三菩提",
    "T14n0438_001:0110b28": "果，名諸聖吉祥圓滿最上眾相嚴身如來、應",
    "T14n0438_001:0110b29": "供、正等正覺，出現世間。",
    "T14n0438_001:0110c01": "「迦葉！若有住菩薩乘諸善男子及善女人，聞",
    "T14n0438_001:0110c02": "是日輪光明最勝吉祥如來、應供、正等正覺名",
    "T14n0438_001:0110c03": "號，及日光明菩薩摩訶薩名號，能稱念受持",
    "T14n0438_001:0110c04": "者，是人轉生得宿命智，乘日輪光照諸善法，",
    "T14n0438_001:0110c05": "不復更生墮三惡趣，疑惑怖畏，當得不退轉",
    "T14n0438_001:0110c06": "於阿耨多羅三藐三菩提，千劫之中背於生",
    "T14n0438_001:0110c07": "死，近證阿耨多羅三藐三菩提果。",
    "T14n0438_001:0110c08": "「復次，迦葉！東方去此佛剎，過四殑伽沙數等",
    "T14n0438_001:0110c09": "世界，有世界名得自在，其土有佛，號一寶",
    "T14n0438_001:0110c10": "蓋最上如來、應供、正等正覺，今現住彼教化",
    "T14n0438_001:0110c11": "利益。",
    "T14n0438_001:0110c12": "「迦葉！若有住菩薩乘諸善男子及善女人，聞",
    "T14n0438_001:0110c13": "是一寶蓋最上如來、應供、正等正覺名號，能",
    "T14n0438_001:0110c14": "稱念受持者，是人轉生得宿命智，不於下",
    "T14n0438_001:0110c15": "劣族姓中生，不於貧窶族姓中生，在在所生",
    "T14n0438_001:0110c16": "而悉於彼王宮中生，所生之處無母障難、無",
    "T14n0438_001:0110c17": "父障難，無富貴難、無疾病難，當得不退轉於",
    "T14n0438_001:0110c18": "阿耨多羅三藐三菩提，三十千劫中背於生",
    "T14n0438_001:0110c19": "死，近證阿耨多羅三藐三菩提果。",
    "T14n0438_001:0110c20": "「復次，迦葉！東方去此佛剎，過五殑伽沙數等",
    "T14n0438_001:0110c21": "世界，有世界名清淨藏，其土有佛號定最上",
    "T14n0438_001:0110c22": "吉祥如來、應供、正等正覺，今現住彼教化利",
    "T14n0438_001:0110c23": "益。",
    "T14n0438_001:0110c24": "「迦葉！彼定最上吉祥如來、應供、正等正覺，往",
    "T14n0438_001:0110c25": "昔修行菩薩道時發大誓願，願我當來得成",
    "T14n0438_001:0110c26": "佛時，若有住菩薩乘諸善男子及善女人，聞",
    "T14n0438_001:0110c27": "我名號能稱念受持者，是人世世生生常得",
    "T14n0438_001:0110c28": "出家，得出家已而悉獲於千三摩地，一一三",
    "T14n0438_001:0110c29": "摩地中復證百千俱胝那庾多三摩地門，彼",
    "T14n0438_001:0111a01": "之所得諸三摩地永不散失。能於過去已入",
    "T14n0438_001:0111a02": "涅槃十千佛所瞻禮聽法，所有現在未來世",
    "T14n0438_001:0111a03": "中見佛聽法，亦復如是，當得不退轉於阿耨",
    "T14n0438_001:0111a04": "多羅三藐三菩提，世世所生千劫之中背於",
    "T14n0438_001:0111a05": "生死，近證阿耨多羅三藐三菩提果。",
    "T14n0438_001:0111a06": "「迦葉，若有住菩薩乘諸善男子及善女人，聞",
    "T14n0438_001:0111a07": "是定最上吉祥如來、應供、正等正覺名號，能",
    "T14n0438_001:0111a08": "稱念受持者，是人於彼如是行相所求皆得。",
    "T14n0438_001:0111a09": "「復次，迦葉！東方去此佛剎，過六殑伽沙數等",
    "T14n0438_001:0111a10": "世界，有世界名寶莊嚴，其土有佛，號寶輪光",
    "T14n0438_001:0111a11": "明高勝吉祥王如來、應供、正等正覺，今現住",
    "T14n0438_001:0111a12": "彼教化利益。",
    "T14n0438_001:0111a13": "「迦葉！若有住菩薩乘諸善男子及善女人，聞",
    "T14n0438_001:0111a14": "是寶輪光明高勝吉祥王如來、應供、正等正覺",
    "T14n0438_001:0111a15": "名號，能稱念受持者，是人轉生得宿命智，",
    "T14n0438_001:0111a16": "有念有慧諸相圓滿，當得成就信順之語，獲",
    "T14n0438_001:0111a17": "得無斷語言辯才。迦葉！是人能於天人世間",
    "T14n0438_001:0111a18": "一切辯才之中，不為他所退怯間斷，常得語",
    "T14n0438_001:0111a19": "言辯才無斷。又善男子及善女人，若能稱念",
    "T14n0438_001:0111a20": "彼佛名者，是人聽法之時，得佛聖相為現其",
    "T14n0438_001:0111a21": "前，若於諸法昔所未聞，隨所受學，即時獲得",
    "T14n0438_001:0111a22": "無邊俱胝那庾多百千隨轉陀羅尼；又此閻",
    "T14n0438_001:0111a23": "浮提中，一切有情隨所樂求而悉能知，然後",
    "T14n0438_001:0111a24": "如其信解善為說法，當得不退轉於阿耨多",
    "T14n0438_001:0111a25": "羅三藐三菩提，阿僧祇俱胝那庾多百千劫",
    "T14n0438_001:0111a26": "中背於生死，而能攝集無量福蘊。",
    "T14n0438_001:0111a27": "佛說大乘大方廣佛冠經卷上"
}