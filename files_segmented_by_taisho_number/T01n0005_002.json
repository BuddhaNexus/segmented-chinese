{
    "T01n0005_002:0168a14": "佛般泥洹經卷下",
    "T01n0005_002:0168a15": "西晉河內沙門白法祖譯",
    "T01n0005_002:0168a16": "佛去淳家，呼阿難：「去至鳩夷那竭國。」阿難",
    "T01n0005_002:0168a17": "言：「諾。」即與比丘僧，從華氏國，至鳩夷那竭",
    "T01n0005_002:0168a18": "國。佛道得病，下道止坐，呼阿難。阿難言：「諾。」",
    "T01n0005_002:0168a19": "佛言：「近是間有溪水，名鳩對，持鉢往取水",
    "T01n0005_002:0168a20": "滿鉢來，我欲飲澡面。」阿難即往，到溪水邊，",
    "T01n0005_002:0168a21": "時，有五百乘車，上流厲度水大濁，阿難即",
    "T01n0005_002:0168a22": "取濁水，持來白佛：「溪上流有五百乘車，過",
    "T01n0005_002:0168a23": "水大濁，但可澡面澡足不可飲。是間更有一",
    "T01n0005_002:0168a24": "溪，名醯連，水大清，去是不遠，可往取飲。」",
    "T01n0005_002:0168a25": "佛即取濁水，澡面足，病即小差。時，有華氏",
    "T01n0005_002:0168a26": "國人中大臣名胞罠，隨道而來，遙見佛威",
    "T01n0005_002:0168a27": "神，形貌端正安靜而坐。大臣胞罠，前趣",
    "T01n0005_002:0168a28": "佛，為佛作禮却坐，佛為說經，胞罠淚出。",
    "T01n0005_002:0168a29": "佛言：「何等比丘，為若說經？若聞經，何以故",
    "T01n0005_002:0168b01": "哭啼？」胞罠言：「有一人名羅迦鹽，為我誦經，",
    "T01n0005_002:0168b02": "時，我淚出。」佛言：「為若誦何等經？」胞罠言：",
    "T01n0005_002:0168b03": "「羅迦鹽坐樹下，自思惟身體，有五百乘車過，",
    "T01n0005_002:0168b04": "未久有一人問言：『適有五百乘車過，寧聞車",
    "T01n0005_002:0168b05": "聲不？』答言：『我不聞。』其人言：『近在是間，哅哅",
    "T01n0005_002:0168b06": "如是，何以不聞？』答言：『忽然不聞。』其人言：『時",
    "T01n0005_002:0168b07": "比丘瞑耶？』答言：『不瞑。』人言：『何以不聞車聲？』",
    "T01n0005_002:0168b08": "答言：『我念道，自思惟身體五藏。』人言：『車過",
    "T01n0005_002:0168b09": "如是，不聞車聲。』」胞罠言：「我於道中逢一人，",
    "T01n0005_002:0168b10": "為我說經，比丘羅迦鹽持道深，不聞五百乘",
    "T01n0005_002:0168b11": "車聲，我用是故啼。」佛告胞罠：「五百乘車聲，",
    "T01n0005_002:0168b12": "何如雷聲？」胞罠言：「正使千乘車聲，不如雷",
    "T01n0005_002:0168b13": "聲。」佛告胞罠：「我昔在優曇聚，坐思天下生",
    "T01n0005_002:0168b14": "死之根本。時，天暴雨，雷電霹靂，殺四牛、耕",
    "T01n0005_002:0168b15": "者兄弟二人。時，有眾人往觀。有一人來到我",
    "T01n0005_002:0168b16": "所，前為我作禮，我問：『是間何以聚人？』其人",
    "T01n0005_002:0168b17": "言：『屬者霹靂，殺四牛、兄弟二人，佛何以不",
    "T01n0005_002:0168b18": "聞？佛時瞑耶？』佛言：『我不瞑，坐思道耳。』其人",
    "T01n0005_002:0168b19": "言：『佛道深乃如是，不瞑而不聞霹靂聲，佛思",
    "T01n0005_002:0168b20": "道甚深。』其人亦即淚出。」大臣胞罠言：「佛道",
    "T01n0005_002:0168b21": "深乃如是，從今以往，當持佛經戒。」胞罠",
    "T01n0005_002:0168b22": "即呼從者來，使歸取黃金織成[疊*毛]布一張來，",
    "T01n0005_002:0168b23": "我以上佛。從者即歸取來。胞罠持上佛，白",
    "T01n0005_002:0168b24": "佛言：「同知佛不用，當哀我，為受之。」佛即受",
    "T01n0005_002:0168b25": "之，胞罠為佛作禮而去。去未久，佛呼阿難：",
    "T01n0005_002:0168b26": "「持金織成[疊*毛]布來，色大好正黃。」阿難言：「我",
    "T01n0005_002:0168b27": "侍佛二十餘年，未曾見[疊*毛]好乃如是。」佛言：「有",
    "T01n0005_002:0168b28": "是甚好。」阿難言：「佛今日面色，如是[疊*毛]色。」佛",
    "T01n0005_002:0168b29": "告阿難：「佛有是曹色者有兩時，佛初得道為",
    "T01n0005_002:0168c01": "佛時，面色好如是，我今日夜半當般泥洹，",
    "T01n0005_002:0168c02": "面色好當復如是。」佛復呼阿難：「去至醯連溪",
    "T01n0005_002:0168c03": "水邊，我欲洗浴身體。」阿難言：「諾。」佛獨與阿",
    "T01n0005_002:0168c04": "難俱，至醯連溪水邊，佛解衣，自取水灌浴。",
    "T01n0005_002:0168c05": "佛告阿難：「朝華氏子淳家飯我，今日夜半，",
    "T01n0005_002:0168c06": "當般泥洹，若告淳言：『佛從若飯已，夜半當",
    "T01n0005_002:0168c07": "般泥洹，若當歡喜。』語淳：『莫啼哭，若一飯佛",
    "T01n0005_002:0168c08": "得五福，若飯佛，佛持若飯食氣力用般泥",
    "T01n0005_002:0168c09": "洹，淳得長壽，得端正，得富貴尊豪，得生天",
    "T01n0005_002:0168c10": "上。佛可敬，一飯佛得五福。』」阿難白佛：「有一",
    "T01n0005_002:0168c11": "比丘，名栴檀比丘，急性憙罵，數鬪諸比丘，",
    "T01n0005_002:0168c12": "佛般泥洹以後，我曹諸比丘，當云何共事佛",
    "T01n0005_002:0168c13": "經戒？」佛語阿難：「我般泥洹已，若曹莫復與語，",
    "T01n0005_002:0168c14": "諸比丘不與語，栴檀比丘，當思惟懷重慚",
    "T01n0005_002:0168c15": "愧悔數鬪諸比丘。」佛告阿難：「施牀使北首，",
    "T01n0005_002:0168c16": "我背大痛欲臥。」阿難即施牀著枕，佛偃右脇",
    "T01n0005_002:0168c17": "臥，屈膝累脚，臥思無為之道。佛臥呼阿難：",
    "T01n0005_002:0168c18": "「若知七意之事不？何等為七？一者有志，二",
    "T01n0005_002:0168c19": "者明經，三者不懈於經，四者不貪臥當憙經，",
    "T01n0005_002:0168c20": "五者政心，六者淨心，七者視身中惡露。比",
    "T01n0005_002:0168c21": "丘有是七法，以自知得度世道。」阿難意念",
    "T01n0005_002:0168c22": "佛懈臥，佛告阿難：「若意念佛懈臥耶？」佛告",
    "T01n0005_002:0168c23": "阿難：「人不懈於經，不懈於坐起欲作佛者，",
    "T01n0005_002:0168c24": "可得佛語已即起坐。」時，有一比丘名劫賓，來",
    "T01n0005_002:0168c25": "語阿難言：「我欲問一事。」阿難言：「佛聖體不",
    "T01n0005_002:0168c26": "和且莫。」佛即從裏知比丘欲問事，佛告阿難：",
    "T01n0005_002:0168c27": "「呼比丘來入。」入與佛相見，佛言：「所欲問者當",
    "T01n0005_002:0168c28": "問。」比丘言：「佛有疾且置經不須復說。佛說",
    "T01n0005_002:0168c29": "七事者，我曹以聞當持，佛且止莫說經。」佛告",
    "T01n0005_002:0169a01": "比丘：「我向臥，阿難念佛有懈墮之意，何以",
    "T01n0005_002:0169a02": "臥，我以是故起說七事。」比丘言：「佛是天上",
    "T01n0005_002:0169a03": "天下之尊，云何不從天請藥，可使病愈？」佛",
    "T01n0005_002:0169a04": "言：「如人舍宅，久故皆當壞，地續安如故。佛",
    "T01n0005_002:0169a05": "心安如地，身如故舍，心無病，但身有病耳。」佛",
    "T01n0005_002:0169a06": "言：「憂七事，憂身持戒。」比丘言：「今佛當般泥洹",
    "T01n0005_002:0169a07": "有身病，何況凡人？」比丘言：「燕生子，怙父母得",
    "T01n0005_002:0169a08": "食以生活，今佛捨我曹般泥洹，我曹當依誰？」",
    "T01n0005_002:0169a09": "世尊又曰：「吾經不說，無生不死者，比丘當念",
    "T01n0005_002:0169a10": "持佛重戒。」比丘旋出。佛告阿難：「疾去為佛於",
    "T01n0005_002:0169a11": "鹽呵沙，施牀使北首，今日夜半，佛當般泥",
    "T01n0005_002:0169a12": "洹。」阿難奉命，之彼施牀牀頭北首。畢，還白",
    "T01n0005_002:0169a13": "言：「施牀已竟。」佛起至鹽呵沙，得牀猗右脇",
    "T01n0005_002:0169a14": "臥。有一比丘，名優和洹，當佛前立。佛言：「無當",
    "T01n0005_002:0169a15": "吾前。」阿難白言：「自吾親侍二十五年，未曾見",
    "T01n0005_002:0169a16": "比丘直自來進不問阿難。」佛言：「是比丘，於彼",
    "T01n0005_002:0169a17": "諸天，最有威神，聞佛滅度故，直自前，貪欲見",
    "T01n0005_002:0169a18": "佛。」阿難問言：「獨是天知佛當滅度？復有餘天？」",
    "T01n0005_002:0169a19": "佛告阿難：「從鳩夷那竭國境界，四百八十里",
    "T01n0005_002:0169a20": "中，頭頭相附，間不容鍼，皆是諸天，聞佛當滅",
    "T01n0005_002:0169a21": "度，悲哭且來，中有挽頭髮者，自裂衣者，塞心",
    "T01n0005_002:0169a22": "絕尸視者，哀云：『奈何！佛捨我曹，滅度永逝，何",
    "T01n0005_002:0169a23": "其疾乎！佛為大明，三界中眼，今般泥洹，三",
    "T01n0005_002:0169a24": "界眼滅。』」佛告阿難：「吾本經不說，無生不死",
    "T01n0005_002:0169a25": "者，天地無不壞敗者，愚人以天地為常，佛以",
    "T01n0005_002:0169a26": "為虛空，天地有成敗，無不棄身者，善惡隨身，",
    "T01n0005_002:0169a27": "父有過惡，子不獲殃，子有過惡，父不獲殃，",
    "T01n0005_002:0169a28": "各自生死，善惡殃咎，各隨其身。」阿難白佛言：",
    "T01n0005_002:0169a29": "「佛滅度後，吾等葬佛身體，法當云何？」佛告阿",
    "T01n0005_002:0169b01": "難：「汝默無憂，當有逝心理家，共憂吾身。」阿",
    "T01n0005_002:0169b02": "難言：「彼以何法，憂佛尊體？」佛告阿難：「葬法",
    "T01n0005_002:0169b03": "如飛行皇帝殯葬之法，佛復踰彼。」阿難言：「葬",
    "T01n0005_002:0169b04": "聖帝法云何？」佛告阿難：「葬法用錦褻以纏",
    "T01n0005_002:0169b05": "身，劫波育千張，交纏其上，著假棺中，以",
    "T01n0005_002:0169b06": "澤香膏，灌劫波育上，其有好香，皆以著上，",
    "T01n0005_002:0169b07": "以梓薪樟薪柟薪，以葢覆棺，以薪著上下，",
    "T01n0005_002:0169b08": "蛇維訖畢，歛舍利，於四交道，起塔立剎，以",
    "T01n0005_002:0169b09": "槃著上，懸繒鼓，華香燃燈，飛行皇帝葬法",
    "T01n0005_002:0169b10": "若斯；佛復勝之。」佛說此時，阿難在後，慷",
    "T01n0005_002:0169b11": "慨啼以頭拄牀角，從後白言：「滅度太疾，亡",
    "T01n0005_002:0169b12": "天下眼。」四面郡國，諸比丘僧，聞佛欲滅度，",
    "T01n0005_002:0169b13": "啼哭且來，自相謂恐不見佛。比丘僧到，佛問",
    "T01n0005_002:0169b14": "比丘：「阿難所在乎？」對曰：「阿難近在牀後角，低",
    "T01n0005_002:0169b15": "頭哽噎。」諸比丘流淚而言：「世尊滅度，何其",
    "T01n0005_002:0169b16": "太疾！」佛言：「吾本行諸墟聚，豫告若曹，却九十",
    "T01n0005_002:0169b17": "日當般泥洹。」四輩弟子，在數千里外者悉",
    "T01n0005_002:0169b18": "至，佛告阿難：「若莫悲哀。所以然者？若盡心",
    "T01n0005_002:0169b19": "侍佛，二十餘年，慈仁於佛，敬身慎口，大孝",
    "T01n0005_002:0169b20": "於佛，過去佛侍者亦如阿難，當來佛侍者亦",
    "T01n0005_002:0169b21": "如阿難。若知佛意，若云某時可見，比丘比",
    "T01n0005_002:0169b22": "丘尼優婆塞優婆夷，某時不可見；所供飲食，",
    "T01n0005_002:0169b23": "若言可食可飲可臥可起，常合佛意未甞失",
    "T01n0005_002:0169b24": "儀；某比丘某逝心，樂經不樂經，若所言皆",
    "T01n0005_002:0169b25": "誠，於佛最孝，啼哭何為？」佛告：「諸比丘聽！飛",
    "T01n0005_002:0169b26": "行皇帝有四難及之德。何謂四德？諸小國王，",
    "T01n0005_002:0169b27": "及諸逝心理家，并諸黎民，詣帝闕下，飛行",
    "T01n0005_002:0169b28": "皇帝皆見之；和心軟教，為諸王說治國法，",
    "T01n0005_002:0169b29": "知足無求，逝心之行，清淨為首；理家及民，",
    "T01n0005_002:0169c01": "出詣佛廟，聽採沙門正真之化，歸當修孝；",
    "T01n0005_002:0169c02": "隨其所定，慈心賜之，諸王逝心理家庶民，",
    "T01n0005_002:0169c03": "靡不欣豫，稱嘆聖帝感動諸天；飛行皇帝有",
    "T01n0005_002:0169c04": "斯四德。阿難比丘亦有四德：其有除饉男",
    "T01n0005_002:0169c05": "除饉女清信士清信女，之阿難所從問經戒，",
    "T01n0005_002:0169c06": "阿難為具廣陳演之，四輩弟子，靡不欣懌，",
    "T01n0005_002:0169c07": "退坐出去，尋塗稱歎，斯謂阿難第一四德；",
    "T01n0005_002:0169c08": "復有四輩弟子，不解經奧，至阿難所啟質",
    "T01n0005_002:0169c09": "所疑，阿難釋結無不開解，聞者不厭出無不",
    "T01n0005_002:0169c10": "歎，斯謂阿難第二四德；四輩高德，覩阿難",
    "T01n0005_002:0169c11": "侍佛左側，無不吟詠，斯謂阿難第三四德；佛",
    "T01n0005_002:0169c12": "所說經，言無多少，阿難所聞，皆識諷誦，宣",
    "T01n0005_002:0169c13": "授四輩，一無增減，是為阿難第四四德。」阿",
    "T01n0005_002:0169c14": "難白佛言：「去是不遠有郡國，舍衛國、沙枝",
    "T01n0005_002:0169c15": "國、栴波國、王舍國、波羅[木*奈]國、維耶梨國，",
    "T01n0005_002:0169c16": "斯諸大國，明義備悉，佛當滅度，何不於彼？",
    "T01n0005_002:0169c17": "既於小縣，復處城外，薄聚鄙縣，而般泥洹？」",
    "T01n0005_002:0169c18": "佛告阿難：「無云小聚。所以然者？惟昔往古",
    "T01n0005_002:0169c19": "鳩夷那竭，名鳩夷越，王國大樂時無疹病，",
    "T01n0005_002:0169c20": "米穀豐沃黎民熾盛，家有孝子。城東西長四",
    "T01n0005_002:0169c21": "百八十里，南北廣二百八十里，其城七重，",
    "T01n0005_002:0169c22": "皆以焦墼累集作城，黃金白銀琉璃水精，",
    "T01n0005_002:0169c23": "以著城壁，亦以四寶為瓦覆城。城高六丈四",
    "T01n0005_002:0169c24": "尺，上廣二丈四尺，城中寶樹，華光五色；行",
    "T01n0005_002:0169c25": "有三道，兩邊皆以四寶，瓦覆其上；兩邊居",
    "T01n0005_002:0169c26": "家舍宅，彫文刻鏤，服如天上，琴瑟眾樂。男",
    "T01n0005_002:0169c27": "女不雜，歌音以德，道樂益明，民無憂怖，心",
    "T01n0005_002:0169c28": "常歡喜，頭上不飾，明香遠達。「其聖王名曰大",
    "T01n0005_002:0169c29": "快見，號飛行皇帝，勒兵光世，都無齊雙，相",
    "T01n0005_002:0170a01": "率以道，無違王法，民欲飛行，念即身往。王",
    "T01n0005_002:0170a02": "有七寶自然生：黃金飛輪，神力白象，紺色",
    "T01n0005_002:0170a03": "神馬，明月珠，天玉女妻，主寶聖臣，典兵聖",
    "T01n0005_002:0170a04": "臣。王有四德，為小兒時，為太子時，即帝位",
    "T01n0005_002:0170a05": "時，捐國絕欲為沙門時，各八萬四千歲，斯",
    "T01n0005_002:0170a06": "即大快見王一難及之德；飲食時化，體無長",
    "T01n0005_002:0170a07": "疾，寒溫調適身意常安，斯二德；容觀堂堂",
    "T01n0005_002:0170a08": "顏華絕世，微下帝釋，以為不如，斯三德；",
    "T01n0005_002:0170a09": "普天率土民無巨細慈愛於王，猶至孝之子",
    "T01n0005_002:0170a10": "願令親安，王亦赤心慈愛眾生，等之於子，",
    "T01n0005_002:0170a11": "貧給財寶，飢者飯之渴者飲之，窮老幼孤，",
    "T01n0005_002:0170a12": "令之合居為親為子，屋舍車乘，疾濟以藥，",
    "T01n0005_002:0170a13": "斯謂四德。「其國常聞十二種聲：象聲、馬聲、牛",
    "T01n0005_002:0170a14": "聲、車聲、螺聲、鼓聲、舞聲、歌聲，諸絃樂聲，誦仁",
    "T01n0005_002:0170a15": "義聲，歎佛尊行聲。黎民服飾，眾寶織成，明",
    "T01n0005_002:0170a16": "月雜珠，瓔珞光道，飲食伎樂，猶忉利天，居",
    "T01n0005_002:0170a17": "民欣樂，無日不喜。王欲出遊，呼御車臣，",
    "T01n0005_002:0170a18": "臣名須達，勅之曰：『令車徐行，吾久不見逝心",
    "T01n0005_002:0170a19": "理家，今欲見之。』逝心理家，聞王當出，有",
    "T01n0005_002:0170a20": "持明月珠者，白珠碧珠、青珠珊瑚、栴檀名香，",
    "T01n0005_002:0170a21": "輙貢聖王。王不欲受，皆稽首求哀，王乃受",
    "T01n0005_002:0170a22": "之。勅掌寶臣，倍顧其直。黎民巨細，亦以",
    "T01n0005_002:0170a23": "眾寶華香散地，稱壽無極。諸小國王，有八",
    "T01n0005_002:0170a24": "萬四千，聞飛行皇帝欲布施，皆來翼從，至",
    "T01n0005_002:0170a25": "大殿所。帝欲與諸王俱昇正殿，諸王辭曰：",
    "T01n0005_002:0170a26": "『臣等諸國皆有寶殿。』帝曰：『爾等小殿，未足以",
    "T01n0005_002:0170a27": "云，且觀明殿。』遂無敢昇者。諸王各有寶車，",
    "T01n0005_002:0170a28": "車高十丈，皆有四輪，自下以上，悉是七寶，",
    "T01n0005_002:0170a29": "上施幢幡，色明相照，車駕六馬，馬皆飛行。",
    "T01n0005_002:0170b01": "時有一車駕，兩駱象車，名俱羅竭，聖帝所",
    "T01n0005_002:0170b02": "乘矣。八萬四千車皆在前導，至明殿所。「殿",
    "T01n0005_002:0170b03": "名波羅沙檀，縱廣四十里，以黃金、白銀、琉璃、",
    "T01n0005_002:0170b04": "水精墼為壁；亦以四寶為柱；黃金瓦，白銀",
    "T01n0005_002:0170b05": "瓦，琉璃瓦，水精瓦；陛五十重，皆以黃金、",
    "T01n0005_002:0170b06": "白銀、琉璃、水精為陛；黃金梁，白銀梁，琉璃",
    "T01n0005_002:0170b07": "梁，水精梁；黃金[木*沓]，白銀[木*沓]，琉璃[木*沓]，水精[木*沓]。",
    "T01n0005_002:0170b08": "殿中有八萬四千床，黃金床、白銀床，琉璃床、",
    "T01n0005_002:0170b09": "水精床；黃金帳、白銀帳、琉璃帳、水精帳，黃",
    "T01n0005_002:0170b10": "金織成、白銀織成、琉璃織成、水精織成，赤罽",
    "T01n0005_002:0170b11": "織成，皆以布床上，以天上降織成為枕。「阿",
    "T01n0005_002:0170b12": "難！宮墻四重：黃金墻、白銀墻、琉璃墻、水精",
    "T01n0005_002:0170b13": "墻；作四寶浴池，周匝四十里，黃金池白銀",
    "T01n0005_002:0170b14": "陛，白銀池黃金陛，琉璃池水精陛，水精池",
    "T01n0005_002:0170b15": "琉璃陛，池中自然，生四色蓮華，青紅紫白",
    "T01n0005_002:0170b16": "華，冬夏常生池中，外有香華樹，殿下有四",
    "T01n0005_002:0170b17": "道，亦以四寶為步欄，欄各長二十里。殿陛",
    "T01n0005_002:0170b18": "之前，有四寶樹，樹高四十里，蔭地亦爾，黃",
    "T01n0005_002:0170b19": "金樹白銀葉，白銀樹黃金葉，琉璃樹水精葉，",
    "T01n0005_002:0170b20": "水精樹琉璃葉。帝於殿下，自思惟不宜上",
    "T01n0005_002:0170b21": "殿，辭讓諸王，諸王皆不敢昇。大快見勅令",
    "T01n0005_002:0170b22": "近臣，請諸沙門逝心明經持戒者先上殿，",
    "T01n0005_002:0170b23": "具設美食，重賜明寶。沙門逝心去，帝即深惟，",
    "T01n0005_002:0170b24": "壽命非常，與一侍人，俱昇明殿曰：『吾欲遣",
    "T01n0005_002:0170b25": "諸夫人伎女。』傍臣諸王，各遣令去。帝坐黃",
    "T01n0005_002:0170b26": "金床，足蹈白銀机，深自思念：『婬泆之行，何",
    "T01n0005_002:0170b27": "益於己，愚人多貪不知其禍。吾今雖壽三十",
    "T01n0005_002:0170b28": "三萬六千歲，夫盛有衰合會有離，身為朽種，",
    "T01n0005_002:0170b29": "會成灰土，斯四寶殿，孰能久保乎？』曰：『吾一",
    "T01n0005_002:0170c01": "身耳，小屋足安，何用四十里殿八萬四千",
    "T01n0005_002:0170c02": "床為？』從黃金床至白銀床，足蹈金机：『惟人",
    "T01n0005_002:0170c03": "作意，必當清潔貪、嫉、恚、癡、邪婬之心，以四",
    "T01n0005_002:0170c04": "非常滅令無餘，覩世無常，吾焉得久？』從白銀",
    "T01n0005_002:0170c05": "床至琉璃床，足蹈水精机曰：『吾後宮玉女，",
    "T01n0005_002:0170c06": "有八萬四千人，各遣令去，用之為拘，女聚",
    "T01n0005_002:0170c07": "惡盛，當棄穢意。』從琉璃床至水精床，足蹈",
    "T01n0005_002:0170c08": "琉璃机：『重思天下，眾事皆惡，唯無為快，除",
    "T01n0005_002:0170c09": "吾濁志，當求無為，今雖為飛行皇帝豪貴如",
    "T01n0005_002:0170c10": "斯，何潤於身？』侍者前白：『諸玉女寶，問王處",
    "T01n0005_002:0170c11": "殿，何其[旃-方+示]久，皆欲進前？』帝告侍者曰：『勅掌",
    "T01n0005_002:0170c12": "寶臣，遣諸夫人，各歸其家，著身眾珍名寶，",
    "T01n0005_002:0170c13": "皆各自隨；諸王群臣，天馬寶象，皆遣令去。』",
    "T01n0005_002:0170c14": "「大快見王，即昇高觀，遙聞眾聲，喧叫呼天，",
    "T01n0005_002:0170c15": "帝曰：『何聲？』侍者白言：『天玉女聲。』諸王群臣，",
    "T01n0005_002:0170c16": "頓蹌于地，舉哀呼天，寶象天馬，呼[口*睪]淚",
    "T01n0005_002:0170c17": "出，戀慕天王，靡不頓躃。帝曰：『持小机來，",
    "T01n0005_002:0170c18": "安置殿下。』請玉女寶，諸王群寮，進諸象馬",
    "T01n0005_002:0170c19": "寶車從者。第一嫡后就坐帝側，帝更以女妹",
    "T01n0005_002:0170c20": "之愛，侍諸夫人，嫡后舉手，指諸女寶曰：",
    "T01n0005_002:0170c21": "『天女之容，韑韑光世，着身天服，世所希覩，",
    "T01n0005_002:0170c22": "願留微心，以副其意；寶象天馬，馬名桓青，",
    "T01n0005_002:0170c23": "白珠夜光眾寶瓔珞，奕奕光國；四方諸王，",
    "T01n0005_002:0170c24": "皆有聖人之明，虔奉稱臣，孝順慈忠，愛慕",
    "T01n0005_002:0170c25": "天王。』快見王曰：『吾世世有慈心，於世女人，",
    "T01n0005_002:0170c26": "更相嫉妬，殃惡流被，延及王身，惟斯重禍，",
    "T01n0005_002:0170c27": "吾欲遠之，自今以往，若曹女等，皆我女妹。』",
    "T01n0005_002:0170c28": "諸夫人皆舉哀云：『當奈何生離棄我去。』皆脫",
    "T01n0005_002:0170c29": "身眾飾，投之于地。嫡后自搣椎心悲哭呼",
    "T01n0005_002:0171a01": "云：『天王！吾當依誰？』帝曰：『人命致短，爾憂反",
    "T01n0005_002:0171a02": "長，身為朽器，死在無期。自今執心，尚沙門",
    "T01n0005_002:0171a03": "德，遠女親賢，唯道是尊，修身自憂，不能憂",
    "T01n0005_002:0171a04": "餘。』告諸王曰：『命短憂長，當自愛身，無生",
    "T01n0005_002:0171a05": "不死，當正心行，慈愛孝順，榮難久保。』諸王",
    "T01n0005_002:0171a06": "稽首，至誠辭曰：『四天諸國，皆侍天王，常",
    "T01n0005_002:0171a07": "聞諸聖，咨嗟斯土，以為無喻，帝及群寮，",
    "T01n0005_002:0171a08": "無不神聖，國土珍寶，譬如天上，天王加哀，",
    "T01n0005_002:0171a09": "宜還聖思。』帝告諸王：『人壽致短，憂俗反長，",
    "T01n0005_002:0171a10": "當自憂身，命在呼吸，無生不死，當去貪婬",
    "T01n0005_002:0171a11": "穢濁之行。』帝起上殿，坐黃金床，持弘慈之",
    "T01n0005_002:0171a12": "心，向諸夫人，群寮諸王，庶民象馬，十方",
    "T01n0005_002:0171a13": "勤苦者，悲心傷之，欲使知佛，從金床至銀",
    "T01n0005_002:0171a14": "床，思無為之道，從銀床至琉璃床，思慈",
    "T01n0005_002:0171a15": "哀之行，以濟眾生，從琉璃床至水精床，思大",
    "T01n0005_002:0171a16": "孝行，欲度無數劫之親，自惟五藏九孔惡露。",
    "T01n0005_002:0171a17": "帝曰：『吾昔尚得一病，如有竹索絞頸，木鑿",
    "T01n0005_002:0171a18": "鑿身，身為苦器，安足可恃乎？』」佛告阿難：「飛",
    "T01n0005_002:0171a19": "行皇帝大快見者，吾身是也。王後壽終，昇",
    "T01n0005_002:0171a20": "生梵天，誰知佛身，作飛行皇帝，修行正法。",
    "T01n0005_002:0171a21": "又有四德，七寶自然，從鳩夷那竭境界，長",
    "T01n0005_002:0171a22": "四百八十里，廣二百八十里，皆在城中，吾前",
    "T01n0005_002:0171a23": "以七持身置此地中，今得斷求，念空無相",
    "T01n0005_002:0171a24": "之定，絕生死之原，自今之後，不復作身",
    "T01n0005_002:0171a25": "也。",
    "T01n0005_002:0171a26": "「阿難！汝往入城，告諸民云：『今日夜半，佛當",
    "T01n0005_002:0171a27": "般泥洹，若等所疑，急詣決之，慎無後悔，長",
    "T01n0005_002:0171a28": "懷瞢瞢恨。』」佛在小聚，違於稟戒，阿難如教，",
    "T01n0005_002:0171a29": "民僉然曰：「佛以何緣，處于小聚，滅度去乎？」",
    "T01n0005_002:0171b01": "民皆頓地，叩頭者搏頰者、搥心刮面搣髮，",
    "T01n0005_002:0171b02": "裂衣蹹地啼哭，呼當奈何！其王聞之，愕然曰：",
    "T01n0005_002:0171b03": "「斯者何哀？」王遣近臣問外何哀？民哽咽曰：",
    "T01n0005_002:0171b04": "「阿難勅言：『佛當滅度，心所疑結，令詣質之。』",
    "T01n0005_002:0171b05": "以斯哀矣。」臣還啟云：「阿難勅民，佛當般泥",
    "T01n0005_002:0171b06": "洹，令質所疑，以故哭耳。」王即召太子阿晨，",
    "T01n0005_002:0171b07": "命之曰：「爾詣佛所，[旃-方+示]首佛足，敬問消息，伏",
    "T01n0005_002:0171b08": "願世尊於正殿上，昇泥洹道，無於小聚般",
    "T01n0005_002:0171b09": "泥洹也。」太子白言：「若世尊遂不爾翔者，當云",
    "T01n0005_002:0171b10": "何？」王曰：「受教疾還。」太子到佛所，阿難白言：",
    "T01n0005_002:0171b11": "「鳩夷國王遣太子來，未敢通之。」佛言：「呼進。」",
    "T01n0005_002:0171b12": "太子五體投地，[旃-方+示]首佛足，却長跪諾：「王遣",
    "T01n0005_002:0171b13": "阿晨，[旃-方+示]首佛足，敬問消息，眾生沒淵，唯佛",
    "T01n0005_002:0171b14": "拯濟，今當滅度，何其大疾，當於宮中，而",
    "T01n0005_002:0171b15": "於小聚。」佛告阿晨：「謝爾父王，吾往以說，",
    "T01n0005_002:0171b16": "昔為飛行皇帝，最後聖帝，名大快見。吾以",
    "T01n0005_002:0171b17": "七反以身喪此，并今為八。吾今道成，不復以",
    "T01n0005_002:0171b18": "身著斯地中。謝爾父王，抂苦太子。」太子還",
    "T01n0005_002:0171b19": "宮，晻冥適至，太子見王，本末自陳。王愕然",
    "T01n0005_002:0171b20": "流涕，勅國黎民，率土皆往，受佛明法。王以",
    "T01n0005_002:0171b21": "人定時到佛所，與民十四萬眾俱住在外。王",
    "T01n0005_002:0171b22": "白阿難曰：「吾與民十四萬人，欲受佛戒。」阿",
    "T01n0005_002:0171b23": "難向佛，具陳王意，世尊即曰：「苦王及民。」",
    "T01n0005_002:0171b24": "阿難白言：「寧可遣王？」佛言：「不可。當與相見。」",
    "T01n0005_002:0171b25": "王與國中高德賢者俱進，皆以頭面[旃-方+示]首佛",
    "T01n0005_002:0171b26": "足，却叉手立。時，佛前無燈火，佛放頂中光，",
    "T01n0005_002:0171b27": "光照二千里。佛謝王及其臣民勞抂爾來。王",
    "T01n0005_002:0171b28": "[旃-方+示]首曰：「佛有何誡，所當奉行？」",
    "T01n0005_002:0171b29": "佛言：「吾告使者云，得佛說經，四十九歲，王",
    "T01n0005_002:0171c01": "國諸賢，皆自執行。王且還宮，吾今夜半當",
    "T01n0005_002:0171c02": "般泥洹。」王及臣民莫不舉哀，佛告王曰：「吾",
    "T01n0005_002:0171c03": "聞有生無不衰喪，啼哭何為？怒伏猛心，上",
    "T01n0005_002:0171c04": "法天閨，遠惡自愛，勤心修德親賢，事來重",
    "T01n0005_002:0171c05": "思，無加卒暴，人命難得，當哀萬姓；明者可",
    "T01n0005_002:0171c06": "責，愚者原赦，世多諸邪，自愛自慶。」王",
    "T01n0005_002:0171c07": "及賢者，皆自退出，王去佛五里，所止屯住。",
    "T01n0005_002:0171c08": "國有耆年，字曰須拔，年百二十，時在城中。",
    "T01n0005_002:0171c09": "夜臥覺寤，見佛光明，照一城中，家無一人",
    "T01n0005_002:0171c10": "即出城，疾到佛所，向阿難曰：「以吾啟聞，吾",
    "T01n0005_002:0171c11": "有疑心於世尊。」阿難曰：「夜以且半，佛當善",
    "T01n0005_002:0171c12": "逝，且莫煩擾。」須拔對曰：「不可以聞乎，吾",
    "T01n0005_002:0171c13": "聞無數世乃有一佛耳，今詣質疑，而不以聞。",
    "T01n0005_002:0171c14": "吾之所疑，唯佛而釋，餘莫能也。」阿難曰：「且",
    "T01n0005_002:0171c15": "止！不須問矣。」佛知須拔在外欲質所疑，呼",
    "T01n0005_002:0171c16": "阿難問：「何以不啟須拔疑事？」阿難對曰：「見",
    "T01n0005_002:0171c17": "夜且半，佛當滅度，懼其來入語言煩擾，佛",
    "T01n0005_002:0171c18": "今當棄三有欲界就無為道。」佛言：「將須拔入，",
    "T01n0005_002:0171c19": "有疑當問。」阿難即將須拔入。須拔聞當入，",
    "T01n0005_002:0171c20": "其心喜踊，身皆為動，前以頭面[旃-方+示]首佛足。佛",
    "T01n0005_002:0171c21": "見須拔年老息微，賜机使坐。佛問須拔：「爾",
    "T01n0005_002:0171c22": "有何疑？」對曰：「佛為三界天中之天，神聖無",
    "T01n0005_002:0171c23": "量，至尊難雙，開化導引四十九年，仙聖梵",
    "T01n0005_002:0171c24": "釋靡不[旃-方+示]首，吾有同志八人，有故龜氏、有",
    "T01n0005_002:0171c25": "無先氏、有志行氏、有白鷺子氏、有延壽氏、",
    "T01n0005_002:0171c26": "有計金樊氏、有多積願氏、有尼揵子，彼八",
    "T01n0005_002:0171c27": "人智，無螢燭之明，善無沛生絲髮之潤，內",
    "T01n0005_002:0171c28": "懷三毒，外為欲走，坐作虛論，妄書非真，不詣",
    "T01n0005_002:0171c29": "稟化將有緣乎？」佛告須拔：「子曹經意，與佛",
    "T01n0005_002:0172a01": "經違，為生死之路，求富貴之耶？吾道之志",
    "T01n0005_002:0172a02": "斷求念空，不願世榮淡泊無為，以斯為樂。」",
    "T01n0005_002:0172a03": "須拔曰：「何謂無為之道乎？」佛言：「滅有歸本，",
    "T01n0005_002:0172a04": "不復生死，謂之無為也。若曹志趣，皆有八",
    "T01n0005_002:0172a05": "惡。何謂為八？祠祀鬼神，卜問虛殺，是為一。",
    "T01n0005_002:0172a06": "處家貪餮，不奉孝道，貪愛萬邪，欲無舍止，",
    "T01n0005_002:0172a07": "是為二。兩舌、惡罵、妄言、綺語，未常陳善令",
    "T01n0005_002:0172a08": "愚去惡，是為三。殺盜婬泆，是為四。常懷怒",
    "T01n0005_002:0172a09": "心，不孝二親，輕慢兄弟、妻子九族，心邪行",
    "T01n0005_002:0172a10": "穢，無善勸導，常自憍大，欲人畏敬，是為五。",
    "T01n0005_002:0172a11": "晝夜懷邪，不畏法律，輕慢賢者，尊貴穢濁，",
    "T01n0005_002:0172a12": "遠避真正，交隨惡人，是為六。聞有賢智，明",
    "T01n0005_002:0172a13": "經沙門梵志，豫懷憎嫉，虛偽作謗，是為七。",
    "T01n0005_002:0172a14": "不敬先祖盡孝于親，弃賢明而反賊，毀仁",
    "T01n0005_002:0172a15": "正，不覺流俗穢濁可耻。斯謂八惡。若自陳云：",
    "T01n0005_002:0172a16": "『世尊說經，四十九載，有八人不詣稟化。』子曹",
    "T01n0005_002:0172a17": "皆懷斯八惡，豈樂清化乎？正使來者，佛亦",
    "T01n0005_002:0172a18": "不受。須拔！若心有斯八惡，慎無問佛：『執斯",
    "T01n0005_002:0172a19": "八戒可得溝港、頻來、不還、應真？』行斯八戒，當",
    "T01n0005_002:0172a20": "正爾心，乃為佛弟子。其有凡人，擅作師導",
    "T01n0005_002:0172a21": "教化之首，違斯八戒，皆是妖蠱，當遠棄避，慎",
    "T01n0005_002:0172a22": "無聽受。」世尊曰：「吾今於三界中，獨言獨步，",
    "T01n0005_002:0172a23": "莫有等雙；爾之所疑，便問無嫌。」須拔[旃-方+示]首，",
    "T01n0005_002:0172a24": "長跪而曰：「誠如佛言，幾亡吾身，又墮狂愚。」",
    "T01n0005_002:0172a25": "世尊又曰：「若解八戒未乎？」對曰：「已解。」重[旃-方+示]",
    "T01n0005_002:0172a26": "首曰：「吾欲捐下賤之操，執沙門清淨之行。」",
    "T01n0005_002:0172a27": "世尊又曰：「爾誠不？」對曰：「願佛加哀，受我為",
    "T01n0005_002:0172a28": "沙門。」須拔髮自然墮地，袈裟著體，精心思",
    "T01n0005_002:0172a29": "教，霍然無想，一心清淨，喻明月珠，即得應",
    "T01n0005_002:0172b01": "真道，重自思念：「吾不能使吾師於前泥洹也。」",
    "T01n0005_002:0172b02": "即時先佛，取泥洹道。",
    "T01n0005_002:0172b03": "佛呼比丘入言：「吾滅度後，其有世人，棄家",
    "T01n0005_002:0172b04": "去穢，欲作沙門，入比丘僧中，先試三月，知",
    "T01n0005_002:0172b05": "行高下。世有四輩人：一輩貧窮不能自活，欲",
    "T01n0005_002:0172b06": "為比丘；一輩負債無以償之，欲作比丘；一輩",
    "T01n0005_002:0172b07": "在役當時無用，欲作比丘；一輩高士行淨無",
    "T01n0005_002:0172b08": "穢，聞無數世乃有一佛，覩佛經典欣然心寤，",
    "T01n0005_002:0172b09": "捐家棄欲，不貪世榮，來作比丘。吾泥洹後，",
    "T01n0005_002:0172b10": "凡諸來者，觀于志趣，視于坐起，採于語言，",
    "T01n0005_002:0172b11": "察于躇步，知于施行，善惡所趣，求道用心，",
    "T01n0005_002:0172b12": "精進樂不？三月審察，志高行淨，可眾乃用",
    "T01n0005_002:0172b13": "作比丘。身既作比丘，當選耆舊明於法律，",
    "T01n0005_002:0172b14": "為之作師，授其十戒。奉戒三年，兢兢不虧，",
    "T01n0005_002:0172b15": "眾賢咸可，當授與二百五十戒，十戒為本，",
    "T01n0005_002:0172b16": "二百四十戒為禮儀。若曹後世，施行是法，",
    "T01n0005_002:0172b17": "天神地祇，靡不敬喜。佛所戒法，諸比丘熟",
    "T01n0005_002:0172b18": "思之，無得以佛般泥曰去，懈怠違法。佛",
    "T01n0005_002:0172b19": "之所行，弟子所思，長幼相奉，無為不孝，有",
    "T01n0005_002:0172b20": "不樂得道慕尊榮者，當讀是經，求壽欲生",
    "T01n0005_002:0172b21": "天上者，讀是經。佛之大要，趣無為道。吾泥",
    "T01n0005_002:0172b22": "曰後，無得以佛去故。言無所復怙，當怙經",
    "T01n0005_002:0172b23": "戒。吾泥曰後，轉相承用，翫經奉戒，執二百",
    "T01n0005_002:0172b24": "五十戒，轉相敬奉，猶孝事親。耆年比丘，當",
    "T01n0005_002:0172b25": "教後嗣，猶吾在時。後進比丘，若得疾病，耆",
    "T01n0005_002:0172b26": "舊比丘，當有乃心消息占視。明教讀經，喻",
    "T01n0005_002:0172b27": "誨以和，順持佛戒，吾道可久。吾泥曰後，賢",
    "T01n0005_002:0172b28": "者子賢者婦女，尋後思念：『吾世有佛，有妙",
    "T01n0005_002:0172b29": "經典。』佛於世始般泥洹日，子曹皆有至孝於",
    "T01n0005_002:0172c01": "佛，慈心于經，至其壽終，皆當昇天。爾等無",
    "T01n0005_002:0172c02": "得以吾去故不奉經戒，慎無懈慢。「諸比丘！爾",
    "T01n0005_002:0172c03": "等熟視佛顏色，佛不可復得起，却後十五億",
    "T01n0005_002:0172c04": "七千六十萬歲，乃復有佛耳。佛世難值，經法",
    "T01n0005_002:0172c05": "難聞，眾僧難值，唯佛難見也。閻浮提內有尊",
    "T01n0005_002:0172c06": "樹王，名優曇鉢，有實無華，優曇鉢樹，有金",
    "T01n0005_002:0172c07": "華者世乃有佛。吾正於今當般泥洹，爾曹於",
    "T01n0005_002:0172c08": "經有疑結者，及佛在時，當決所疑，今不釋",
    "T01n0005_002:0172c09": "結，後莫轉爭曼，我在時急質所疑。」阿難時",
    "T01n0005_002:0172c10": "在佛後，[旃-方+示]首白佛：「自佛教化，諸比丘僧無",
    "T01n0005_002:0172c11": "疑結者。」弟子自說：「吾等無疑。天中天！」佛告",
    "T01n0005_002:0172c12": "比丘：「夜已且半，勿復有聲。」佛起正坐，深思道",
    "T01n0005_002:0172c13": "原，棄是善惡，都及三界，年亦自至七十有",
    "T01n0005_002:0172c14": "九，惟斷生死迴流之淵。思惟深觀，從四天",
    "T01n0005_002:0172c15": "王上至不想入，從不想轉還身中，自惟身",
    "T01n0005_002:0172c16": "中四大惡露，無一可珍，北首枕手猗右脇",
    "T01n0005_002:0172c17": "臥，屈膝累脚，便般泥曰。天地大動，諸天",
    "T01n0005_002:0172c18": "散華香，悲哭呼冤：「法王滅度，吾等依誰？」國",
    "T01n0005_002:0172c19": "王十四萬眾，躃身呼佛：「眾生長衰，當奈痛",
    "T01n0005_002:0172c20": "何？」或有絕而復穌者。第二帝釋告諸天曰：",
    "T01n0005_002:0172c21": "「佛常云生無不死者，爾等當念非常苦空非",
    "T01n0005_002:0172c22": "身之諦，莫復啼哭。」第七天王亦奔下曰：「佛",
    "T01n0005_002:0172c23": "光以冥，佛尚棄身，爾曹何望？啼哭躃身者，",
    "T01n0005_002:0172c24": "寧可復得乎？」諸比丘有宛轉地，啼哭且云：",
    "T01n0005_002:0172c25": "「三界眼滅，何其疾乎！自今之後，世為長衰。」",
    "T01n0005_002:0172c26": "有住哭者，息絕尸視者，中有深思：「佛在常",
    "T01n0005_002:0172c27": "云：無生不死。啼哭為身，何益明法哉？」有一",
    "T01n0005_002:0172c28": "比丘，字阿那律，語阿難曰：「止諸比丘，無使",
    "T01n0005_002:0172c29": "重哀；止王及臣民，止上諸天，莫復哀慟。」阿",
    "T01n0005_002:0173a01": "難問曰：「視上諸天，能有幾人？」曰：「周匝四百",
    "T01n0005_002:0173a02": "八十里中，比首相附，皆是尊天，以一小鍼於",
    "T01n0005_002:0173a03": "上投之，鍼不墮地。」阿那律上止諸天，諸天哀",
    "T01n0005_002:0173a04": "慟倍悲。阿那律語阿難曰：「佛不使吾等棺",
    "T01n0005_002:0173a05": "斂，爾赴往告逝心理家，吾等自能殯斂，世",
    "T01n0005_002:0173a06": "尊有命，令逝心理家棺斂殯葬，無令有恨。」",
    "T01n0005_002:0173a07": "阿難即往，至逝心理家所，如其事說。逝心",
    "T01n0005_002:0173a08": "理家舉哀云：「世尊滅度，吾等孤露，智士嗷",
    "T01n0005_002:0173a09": "嗷，唯恃世尊。」某等五百人詣王訟曰：「乞",
    "T01n0005_002:0173a10": "獨殯葬。」王曰：「佛去眾生孤露，和心無諍，必",
    "T01n0005_002:0173a11": "盡孝心，佛愍諸子，令得景福。」王說斯事，無",
    "T01n0005_002:0173a12": "不哽噎。理家及民，舉佛金牀，還入王城。諸",
    "T01n0005_002:0173a13": "天以名寶蓋，覆佛床上，幢幡導從，華香雜",
    "T01n0005_002:0173a14": "寶，其下如雪，十二種樂，皆從後作，天人龍",
    "T01n0005_002:0173a15": "鬼，莫不舉哀。理家問曰：「世尊在時，勅令殯",
    "T01n0005_002:0173a16": "葬棺斂，其法云何？」阿難曰：「佛在時云：『如飛",
    "T01n0005_002:0173a17": "行皇帝法，佛復踰之。』」理家問曰：「聖帝殯法，",
    "T01n0005_002:0173a18": "其則云何？」曰：「用新褻錦，牢纏身體，新劫波",
    "T01n0005_002:0173a19": "育，復以纏上。著假棺中，以澤香膏，灌令",
    "T01n0005_002:0173a20": "徹身，以蓋覆上。栴檀香薪、櫁香薪、梓薪、樟薪，",
    "T01n0005_002:0173a21": "著棺上下，四面高廣，各三十丈，投火蛇維，",
    "T01n0005_002:0173a22": "十二部樂，同時俱作。以好香華皆以散上，",
    "T01n0005_002:0173a23": "斂取舍利擇去灰炭，以好香汁熟淨洗之，著",
    "T01n0005_002:0173a24": "金甖中。以甖著金床上，當著宮中齋戒殿上，",
    "T01n0005_002:0173a25": "九十日訖，當於四交道，起塔立剎，懸繒施",
    "T01n0005_002:0173a26": "幡，華香作樂，飛行皇帝葬法如是；佛當勝",
    "T01n0005_002:0173a27": "之。」諸逝心理家揮淚曰：「諾。必如明教，願假",
    "T01n0005_002:0173a28": "七日。」理家俱啟王：「吾等欲棺斂天尊聖體，",
    "T01n0005_002:0173a29": "願王臨之。」王曰：「敬諾。」理家俱舉佛黃金床，",
    "T01n0005_002:0173b01": "却還從城西門入，於城中央至七日，得三十",
    "T01n0005_002:0173b02": "萬眾，皆共棺斂，民眾皆持十二部樂，晝夜",
    "T01n0005_002:0173b03": "燃燈，燈火去城，面十二里，步步有之。第二",
    "T01n0005_002:0173b04": "帝釋，將十萬眾天人來下，持十二部天名",
    "T01n0005_002:0173b05": "樂來，華香眾寶，懸在空中，去地三里。帝釋",
    "T01n0005_002:0173b06": "獨下，問阿那律：「佛有何令？」阿那律具以佛",
    "T01n0005_002:0173b07": "教告釋。釋曰：「以具眾寶伎樂華香葬具，吾",
    "T01n0005_002:0173b08": "欲殯葬，其宜可乎？」答曰：「吾當質之。」阿那律",
    "T01n0005_002:0173b09": "具以釋意向阿難說，阿難答曰：「佛在時不",
    "T01n0005_002:0173b10": "有令乎諸天及王，無令棺斂，勅令逝心理",
    "T01n0005_002:0173b11": "家殯葬。謝諸梵釋，願明佛意。」即還，具以阿",
    "T01n0005_002:0173b12": "難意告諸天。諸天曰：「吾上帝葬具，不如民",
    "T01n0005_002:0173b13": "間乎？」答曰：「斯何言與？世尊疏逝有重貴令，",
    "T01n0005_002:0173b14": "慎無相非。」逝心理家即曰：「舉佛舍利床，欲",
    "T01n0005_002:0173b15": "從城西門入，床為不舉。」理家俱曰：「床不動",
    "T01n0005_002:0173b16": "搖，從得出城乎？」阿難問阿那律：「床何以不",
    "T01n0005_002:0173b17": "搖？」答曰：「諸天欲得棺斂故，令床不舉。」阿那",
    "T01n0005_002:0173b18": "律曰：「吾方上曉梵釋諸天。」即上告梵釋曰：",
    "T01n0005_002:0173b19": "「阿難謝諸天葬儀之趣，自是佛意。」梵釋諸天",
    "T01n0005_002:0173b20": "曰：「吾等以持葬具來至此，寧可令吾等於床",
    "T01n0005_002:0173b21": "右面，國王黎民于床左也，伎樂華香，送世",
    "T01n0005_002:0173b22": "尊乎？」答曰：「吾當還報。」阿那律還以天意具",
    "T01n0005_002:0173b23": "報阿難，阿難曰：「欲棺斂者，上違佛教；為孝",
    "T01n0005_002:0173b24": "送者可。」即報梵釋。其事見聽，諸天咸喜，皆",
    "T01n0005_002:0173b25": "下在佛金床右面，王及民眾，在床左面。理",
    "T01n0005_002:0173b26": "家問曰：「可舉佛床出西城門去。」阿難曰：「可。」",
    "T01n0005_002:0173b27": "帝釋前以手持床右面前足，梵王持床右面",
    "T01n0005_002:0173b28": "後足，阿難持床左面前足，國王持床左面後",
    "T01n0005_002:0173b29": "足，逝心理家以繒縛床前兩足，天人哀慟，",
    "T01n0005_002:0173c01": "共挽金床，諸天龍鬼神，散華雜寶名香伎樂",
    "T01n0005_002:0173c02": "幢幡華葢，各皆導從，王及黎民，供具亦爾。",
    "T01n0005_002:0173c03": "天人挽歌歎德於上，黎民紹之哀歌於下，天",
    "T01n0005_002:0173c04": "神鬼龍，帝王黎民，同時哀慟，搥心呼佛",
    "T01n0005_002:0173c05": "滅度如之，眾生何怙？出西城門，趣周黎波",
    "T01n0005_002:0173c06": "檀殿，有大講堂，以佛著堂上。逝心理家，如",
    "T01n0005_002:0173c07": "佛遺教，以褻錦纏身，劫波育千張，交纏其",
    "T01n0005_002:0173c08": "上，著假棺中，以澤香膏，灌令徹身，天蓋覆",
    "T01n0005_002:0173c09": "上，理家俱舉棺下殿，於其中庭，以栴檀香",
    "T01n0005_002:0173c10": "薪櫁香薪梓樟薪柟薪，高廣三十丈，天神",
    "T01n0005_002:0173c11": "鬼龍，諸王人民，皆以華香散薪上。理家燃",
    "T01n0005_002:0173c12": "薪，火為不燃。問阿那律曰：「火何緣燃之不",
    "T01n0005_002:0173c13": "燃？」答曰：「佛有耆舊弟子，名大迦葉，周行教",
    "T01n0005_002:0173c14": "化，今者來還，將弟子二千人，諸天無央數，",
    "T01n0005_002:0173c15": "欲完見佛，令火不燃。」理家曰：「諾。」教待。迦葉",
    "T01n0005_002:0173c16": "與四輩弟子各五百人俱來，於道止息。有",
    "T01n0005_002:0173c17": "異學者，名優為，從佛所來，持天華，華名曼",
    "T01n0005_002:0173c18": "陀勒，見大迦葉與弟子二千人相隨，優為進",
    "T01n0005_002:0173c19": "為大迦葉，[旃-方+示]首揖讓畢。迦葉問：「子從何來？」",
    "T01n0005_002:0173c20": "曰：「吾從那竭國來。」迦葉曰：「識吾大師佛不？」「諾。",
    "T01n0005_002:0173c21": "吾識之。滅度已來，今為七日，吾從彼得斯",
    "T01n0005_002:0173c22": "天神華也。」時諸弟子，有未見諦者，聞佛滅",
    "T01n0005_002:0173c23": "度，靡不驚愕，躃踊搥心，宛轉自滅，呼曰：",
    "T01n0005_002:0173c24": "「奈何，眾生何怙？」有見諦者，深存佛誡，世皆",
    "T01n0005_002:0173c25": "無常，恩愛猶幻，誰獲長存者。眾比丘中，",
    "T01n0005_002:0173c26": "有一比丘，年耆闇昧，不達聖意，見眾比丘",
    "T01n0005_002:0173c27": "哀慟痛至，住止之曰：「願莫哀也。世尊在時，",
    "T01n0005_002:0173c28": "法戒重沓，此非法也、彼非義矣，持此行是",
    "T01n0005_002:0173c29": "無違無犯。今世尊逝，吾等自由，不亦快乎。」",
    "T01n0005_002:0174a01": "眾比丘皆共非之，因共告天，天取老比丘，",
    "T01n0005_002:0174a02": "捐著眾外，大迦葉勅諸比丘：「使急就道。」四",
    "T01n0005_002:0174a03": "輩弟子，天人無數，悲哭且行，俱到佛所，繞",
    "T01n0005_002:0174a04": "殿三匝頭面著地，蹌面奄土，吐血而絕",
    "T01n0005_002:0174a05": "者。迦葉熟視佛黃金棺，意自念曰：「吾來晚",
    "T01n0005_002:0174a06": "矣，不及吾師，不知世尊頭足所在。」佛便應聲，",
    "T01n0005_002:0174a07": "雙出兩足。迦葉即以頭面著佛足，陳佛功德，",
    "T01n0005_002:0174a08": "說偈言：",
    "T01n0005_002:0174a09": "「彼為不生老，　　亦為不死，",
    "T01n0005_002:0174a10": "　彼為不復會，　　無有相逢憎。",
    "T01n0005_002:0174a11": "　彼為不復令，　　愛欲相別離，",
    "T01n0005_002:0174a12": "　當為求方便，　　令致得是處。",
    "T01n0005_002:0174a13": "　彼為是五陰，　　以畢不復受，",
    "T01n0005_002:0174a14": "　亦不復為為，　　有受是五陰。",
    "T01n0005_002:0174a15": "　苦為以盡畢，　　有本亦以除，",
    "T01n0005_002:0174a16": "　當為求方便，　　令致得是處。",
    "T01n0005_002:0174a17": "　佛為斷世間，　　愛欲為以畢，",
    "T01n0005_002:0174a18": "　便名為忍，　　亦捨所世間惱。",
    "T01n0005_002:0174a19": "　佛為自安，　　亦致世間安隱，",
    "T01n0005_002:0174a20": "　但當為叉手，　　當為謙禮佛。",
    "T01n0005_002:0174a21": "　佛為所說法，　　為世間最明，",
    "T01n0005_002:0174a22": "　佛為最見道，　　安隱無所礙。",
    "T01n0005_002:0174a23": "　亦為活天下，　　令不復老死，",
    "T01n0005_002:0174a24": "　當何為世間，　　人不受佛恩？",
    "T01n0005_002:0174a25": "　月為以出，　　但為夜去冥，",
    "T01n0005_002:0174a26": "　日為以出，　　但為晝作明，",
    "T01n0005_002:0174a27": "　電為以出，　　但能照明雲，",
    "T01n0005_002:0174a28": "　佛明為以出，　　令為明三界。",
    "T01n0005_002:0174a29": "　一切所河，　　為無過崐崙河，",
    "T01n0005_002:0174b01": "　一切所大水，　　為無過於海。",
    "T01n0005_002:0174b02": "　一切星宿明，　　月最為明，",
    "T01n0005_002:0174b03": "　佛為世間，　　天上天下最尊。",
    "T01n0005_002:0174b04": "　佛為以度世，　　為施福至今，",
    "T01n0005_002:0174b05": "　佛為教誡行，　　為至今分明。",
    "T01n0005_002:0174b06": "　亦為至今，　　為佛弟子受行，",
    "T01n0005_002:0174b07": "　一切天亦人，　　恭敬叉手行禮。」",
    "T01n0005_002:0174b08": "迦葉讚畢，天神鬼龍，帝王黎民，皆禮佛",
    "T01n0005_002:0174b09": "足，眾禮訖畢，足還入棺。天人鬼龍，見足還",
    "T01n0005_002:0174b10": "沒，踰為哽噎，同時悲哭。哭畢，迦葉與諸比",
    "T01n0005_002:0174b11": "丘，更相吊唁。逝心理家放火蛇維，天散",
    "T01n0005_002:0174b12": "華香，皆云：「當奈眾生為窮乎！」佛光徹照第七",
    "T01n0005_002:0174b13": "梵天，十方幽隱陰冥之處，生不相見，得佛",
    "T01n0005_002:0174b14": "光影，一時炳然，欣面談曰：「斯何明也？」諸",
    "T01n0005_002:0174b15": "理家商，佛肌肉盡，即以香乳，澆火令滅，熟",
    "T01n0005_002:0174b16": "洗舍利，盛以金甖，佛內外衣，續在如故，所",
    "T01n0005_002:0174b17": "纏身劫波育為燋盡。取舍利甖，著金床上，以",
    "T01n0005_002:0174b18": "還入宮，頓止正殿，天人散華伎樂，繞城步",
    "T01n0005_002:0174b19": "步燃燈，燈滿十二里地。阿難語阿那律：「謝諸",
    "T01n0005_002:0174b20": "天龍，且各還居。」天龍鬼神，各流淚云：「亡三",
    "T01n0005_002:0174b21": "界之日月，世為長衰，臨喪之絕當能幾間，",
    "T01n0005_002:0174b22": "急逐吾等令去，何為？」答曰：「民眾擾擾，欲上",
    "T01n0005_002:0174b23": "華香，且宜暫還，以展民心。」帝釋問阿那律：",
    "T01n0005_002:0174b24": "「何日當興世尊宗廟乎？」阿那律問阿難。阿難",
    "T01n0005_002:0174b25": "曰：「却後九十日，當於四交道中立剎興廟。」",
    "T01n0005_002:0174b26": "諸天咸曰：「待九十日，將有緣乎？」阿那律曰：",
    "T01n0005_002:0174b27": "「四輩弟子，其在遠者，必當奔赴，以副其望",
    "T01n0005_002:0174b28": "也。」諸天同時，頭面著地，帝釋處前，諸天翼",
    "T01n0005_002:0174b29": "從，繞殿三匝，悲哭而去。",
    "T01n0005_002:0174c01": "比丘二萬，留衛舍利，又謝國王，且自還宮，",
    "T01n0005_002:0174c02": "及群臣稽首于地悲哭，繞殿三匝還宮，勅諸",
    "T01n0005_002:0174c03": "夫人婇女，皆令奉戒畢九十日。逝心理家",
    "T01n0005_002:0174c04": "齊肅亦爾，四遠皆聞佛以滅度，鳩夷國四",
    "T01n0005_002:0174c05": "輩弟子，皆齎華香，悲哭塞路，繞殿三匝，[旃-方+示]首",
    "T01n0005_002:0174c06": "于地，頓蹌哀慟呼當奈何。千里內王，皆",
    "T01n0005_002:0174c07": "從太子，千里外者，遣其太子，率從臣民，皆",
    "T01n0005_002:0174c08": "詣佛所，繞殿哀慟華香供養，先至先退，後",
    "T01n0005_002:0174c09": "至後退。諸比丘俱問阿難：「葬法云何？」答曰：「當",
    "T01n0005_002:0174c10": "東出，去城三十里，彼土有鄉，鄉名衛致，有",
    "T01n0005_002:0174c11": "四衢峙剎立廟，以玉作墼，墼之縱廣其方",
    "T01n0005_002:0174c12": "三尺，塔縱廣丈五尺矣，舍利金甖，正著中",
    "T01n0005_002:0174c13": "央，興塔樹剎，高懸繒幡，燒香燃燈，淨掃散",
    "T01n0005_002:0174c14": "華，十二部樂，朝夕供養。逝心理家，當共成",
    "T01n0005_002:0174c15": "塔，釋梵鬼龍，王及臣民，送佛舍利。」理家敬",
    "T01n0005_002:0174c16": "諾，如阿難教。",
    "T01n0005_002:0174c17": "大迦葉及諸羅漢，與阿那律共議，斯三十萬",
    "T01n0005_002:0174c18": "眾，并王臣民，終當生兜術天上彌勒所。彌",
    "T01n0005_002:0174c19": "勒成佛，第一說經，九十六億比丘得羅漢，",
    "T01n0005_002:0174c20": "彌勒當為眾生說經云：「斯諸神通皆是釋迦",
    "T01n0005_002:0174c21": "文佛時作塔者，懸繒燒香燃燈，執行佛戒，",
    "T01n0005_002:0174c22": "皆清信士、清信女也。」大迦葉與阿難及諸應",
    "T01n0005_002:0174c23": "真共議：「鳩夷國王，壽終當趣何道？」大迦葉",
    "T01n0005_002:0174c24": "言：「斯王壽終，當生十二水微天上，後彌勒",
    "T01n0005_002:0174c25": "來下作佛時，當字須達，為彌勒興造宮殿，",
    "T01n0005_002:0174c26": "講受道堂，喻聞物精舍，孤獨聚園，衣食",
    "T01n0005_002:0174c27": "疾藥，供比丘僧。」阿難問大迦葉：「鳩夷國王，",
    "T01n0005_002:0174c28": "何以不於彌勒佛所取應真道？」大迦葉曰：「斯",
    "T01n0005_002:0174c29": "王欲心，未厭生老病死憂悲之苦故，不取應",
    "T01n0005_002:0175a01": "真道矣。」迦葉語阿難：「其有不厭生死患者，",
    "T01n0005_002:0175a02": "終不得道。」阿難答曰：「吾久厭之，何以不得",
    "T01n0005_002:0175a03": "道乎？」大迦葉曰：「爾但執戒，不惟內外身身",
    "T01n0005_002:0175a04": "之惡，轉流生死但以食故。」邊境八國，聞佛滅",
    "T01n0005_002:0175a05": "度，舍利在鳩夷國中，皆發兵來，索舍利分。",
    "T01n0005_002:0175a06": "鳩夷國王曰：「佛在吾國，今者滅度，吾當供",
    "T01n0005_002:0175a07": "養，遠苦抂顧，舍利不可得。」八王答曰：「吾等",
    "T01n0005_002:0175a08": "叉手，索舍利分，了不與我，必當以命抵取",
    "T01n0005_002:0175a09": "之耳。」天帝見八王共諍，欲得舍利還國供養，",
    "T01n0005_002:0175a10": "化為梵志，自名屯屈，叉手前曉八國王曰：",
    "T01n0005_002:0175a11": "「聽吾一言，惟佛在時，諸王奉尊教常慈惠，",
    "T01n0005_002:0175a12": "夫為民主，無宜有諍，當行四等，分佛舍利，",
    "T01n0005_002:0175a13": "令諸國土，皆有宗廟，開民盲冥，令知有佛，",
    "T01n0005_002:0175a14": "以為宗緒使得景福。」天神鬼龍、諸王黎民僉",
    "T01n0005_002:0175a15": "曰：「善哉！屯屈！普施眾生福田也。」共請屯屈作",
    "T01n0005_002:0175a16": "平八分。屯屈自以天上金甖，中以石蜜塗裏，",
    "T01n0005_002:0175a17": "成量舍利，各與一甖。諸王得之，悲喜交集，",
    "T01n0005_002:0175a18": "皆以香華、懸繒、雜綵、燒香、燃燈、朝夕作樂。屯屈",
    "T01n0005_002:0175a19": "長跪乞甖中餘著蜜舍利：「吾欲立廟。」諸王惠",
    "T01n0005_002:0175a20": "之遂入甖。道士名曰桓違，從王索舍利，王",
    "T01n0005_002:0175a21": "曰：「已分不可復得，唯有焦炭，便自往取。」道士",
    "T01n0005_002:0175a22": "取炭，香華供養。復有遮迦竭人，來索舍利。",
    "T01n0005_002:0175a23": "曰：「已分。唯有餘灰，可自往取。」即復取灰，奉九",
    "T01n0005_002:0175a24": "十日。",
    "T01n0005_002:0175a25": "大迦葉、阿那律、迦旃延共議：「阿難隨佛最",
    "T01n0005_002:0175a26": "久於佛獨親，佛所教化，施為弘摸，阿難貫",
    "T01n0005_002:0175a27": "心無微不照，可受阿難法律，委曲載之竹帛。」",
    "T01n0005_002:0175a28": "比丘僧議：「阿難白衣，恐有貪心，隱藏妙語，",
    "T01n0005_002:0175a29": "不肯盡宣。」比丘僧曰：「當詭取之。設一高座",
    "T01n0005_002:0175b01": "處，諸聖上會，以比丘僧以慈詰問三上下，",
    "T01n0005_002:0175b02": "因問經要，可得誠實。」鳩夷國王，立佛宗廟，",
    "T01n0005_002:0175b03": "精房禪室，凡有三千，諸比丘處其中，誦經",
    "T01n0005_002:0175b04": "坐禪，王遣大臣，臣名摩南，將兵三千，宿衛",
    "T01n0005_002:0175b05": "佛廟，大迦葉與阿那律，共報比丘僧，佛經",
    "T01n0005_002:0175b06": "結律，名四阿含。阿難從佛，獨為親密，佛以",
    "T01n0005_002:0175b07": "眾生婬泆無度，作一阿含；凶怒悖逆，作一",
    "T01n0005_002:0175b08": "阿含；愚冥遠正作一阿含；不孝二親，遠賢",
    "T01n0005_002:0175b09": "不宗受佛恩，不惟上報，作一阿含。沙門眾",
    "T01n0005_002:0175b10": "曰：「唯阿難知，夫四阿含，當由阿難出。」大迦",
    "T01n0005_002:0175b11": "葉曰：「阿難白衣，恐有貪意，不盡出經。」眾比",
    "T01n0005_002:0175b12": "丘曰：「可以前事詰責阿難，當上阿難著于高",
    "T01n0005_002:0175b13": "床，諸賢者眾自下問經。」僉曰：「善哉！誠合大宜。」",
    "T01n0005_002:0175b14": "直事沙門即會聖眾，逐阿難出，聖眾皆坐，",
    "T01n0005_002:0175b15": "復命阿難令疾進，進為聖眾稽首作禮，得應",
    "T01n0005_002:0175b16": "真者，皆坐如舊，未得者皆起。直事沙門，令",
    "T01n0005_002:0175b17": "之昇坐中央高座。阿難辭曰：「非吾座也。」聖",
    "T01n0005_002:0175b18": "眾僉曰：「以佛經故尊爾于彼，從爾受佛之上",
    "T01n0005_002:0175b19": "法。」阿難乃坐。賢眾問之：「爾有七過，寧知之",
    "T01n0005_002:0175b20": "乎？世尊在時云：『閻浮提之內大樂。』爾默然",
    "T01n0005_002:0175b21": "為？」直事沙門呼阿難，阿難即對曰：「佛為無上",
    "T01n0005_002:0175b22": "正真聖尊，將不得自在耶？當須吾言乎？設",
    "T01n0005_002:0175b23": "佛在世一劫之間，彌勒至尊，從得作佛。」聖眾",
    "T01n0005_002:0175b24": "默然。阿難無懼。眾聖僉曰：「且還復坐，知子",
    "T01n0005_002:0175b25": "宣法，與眾所聞正法同。」不如斯三上，阿難",
    "T01n0005_002:0175b26": "復三下之。阿難復上言：「伊焰摩須檀，伊焰",
    "T01n0005_002:0175b27": "摩須檀者，吾從佛聞。」諸比丘僧聞阿難法言：",
    "T01n0005_002:0175b28": "「伊焰摩須檀，吾從佛聞。」咸哽噎云：「當",
    "T01n0005_002:0175b29": "奈此何！佛適處世而今更云吾從佛聞說如",
    "T01n0005_002:0175c01": "是。」天神鬼龍，帝王臣民，四輩弟子，莫不",
    "T01n0005_002:0175c02": "舉哀。大迦葉賢聖眾選羅漢得四十人，從阿",
    "T01n0005_002:0175c03": "難得四阿含，一阿含者六十疋素，寫經未竟，",
    "T01n0005_002:0175c04": "佛宗廟中，自然生四名樹，一樹字迦栴，",
    "T01n0005_002:0175c05": "一樹字迦比延，一樹字阿貨，一樹字尼拘類。",
    "T01n0005_002:0175c06": "比丘僧言：「吾等慈心寫四阿含，自然生四神",
    "T01n0005_002:0175c07": "妙之樹，四阿含佛之道樹也。」因相約束，受",
    "T01n0005_002:0175c08": "比丘僧，二百五十清淨明戒，比丘尼戒五百",
    "T01n0005_002:0175c09": "事，優婆塞戒有五，優婆夷戒有十。寫經竟，",
    "T01n0005_002:0175c10": "諸比丘僧各行經戒，轉相教化千歲，千歲之",
    "T01n0005_002:0175c11": "中有持戒者，應在第四彌勒佛所，彌勒世尊",
    "T01n0005_002:0175c12": "當為天說經法。言：「今之會眾，皆是釋迦文佛",
    "T01n0005_002:0175c13": "時持戒者，來會斯上。」彌勒佛言：「爾曹勤",
    "T01n0005_002:0175c14": "心加於精進，行難備悉，多少持之。」佛泥曰",
    "T01n0005_002:0175c15": "後，作八宗廟，第九瓶塔，第十炭塔，第十一",
    "T01n0005_002:0175c16": "灰塔。經曰：佛以四月八日生，八日棄國，八日",
    "T01n0005_002:0175c17": "得道，八日滅度，以沸星時，去家學道，以沸",
    "T01n0005_002:0175c18": "星時得道，以沸星時般泥曰。草木復更華",
    "T01n0005_002:0175c19": "葉，舉國樹木皆更茂盛。佛般泥曰去，三界",
    "T01n0005_002:0175c20": "天中天，光明以滅，一切十方，皆自歸於佛。",
    "T01n0005_002:0175c21": "佛般泥洹經卷下",
    "T01n0005_002:0175c22": "從佛般泥洹，到永興七年二月十一日，凡",
    "T01n0005_002:0175c23": "已八百八十七年餘，七月十有一日。至今",
    "T01n0005_002:0175c24": "丙戌歲，合為九百一十五年。是比丘康日所",
    "T01n0005_002:0175c25": "記也。又至慶曆六年丙戌歲，共計一千九百",
    "T01n0005_002:0175c26": "九十四年。"
}