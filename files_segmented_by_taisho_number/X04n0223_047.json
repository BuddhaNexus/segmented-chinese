{
    "X04n0223_047:0321c13": "大方廣佛新華嚴經合論卷第四十七",
    "X04n0223_047:0321c14": "唐于闐國三藏沙門實叉難陀譯經",
    "X04n0223_047:0321c15": "唐太原方山長者李通玄造論",
    "X04n0223_047:0321c16": "唐福州開元寺沙門志寧釐經合論",
    "X04n0223_047:0321c17": "十迴向品第二十五之六",
    "X04n0223_047:0321c18": "【論】第三十七施心。",
    "X04n0223_047:0321c19": "【經】佛子菩薩摩訶薩以心布施諸來乞者如無悔厭",
    "X04n0223_047:0321c20": "菩薩無礙王菩薩及餘無量諸大菩薩以其自心施",
    "X04n0223_047:0321c21": "乞者時學自在施心修一切施心習行檀波羅蜜心",
    "X04n0223_047:0321c22": "成就檀波羅蜜心學一切菩薩布施心一切悉捨無",
    "X04n0223_047:0321c23": "盡心一切悉施慣習心荷負一切菩薩施行心正念",
    "X04n0223_047:0321c24": "一切諸佛現前心供養一切諸來乞者無斷絕心菩",
    "X04n0223_047:0322a01": "薩摩訶薩如是施時其心清淨為度一切諸眾生故",
    "X04n0223_047:0322a02": "為得十力菩提處故為依大願而修行故為欲安住",
    "X04n0223_047:0322a03": "菩薩道故為欲成就一切智故為不捨離本誓願故",
    "X04n0223_047:0322a04": "以諸善根如是迴向所謂願一切眾生得金剛藏心",
    "X04n0223_047:0322a05": "一切金剛圍山等所不能壞願一切眾生得卍相莊",
    "X04n0223_047:0322a06": "嚴金剛界心得無能動搖心得不可恐怖心得利益",
    "X04n0223_047:0322a07": "世間常無盡心得大勇猛幢智慧藏心得如那羅延",
    "X04n0223_047:0322a08": "堅固幢心得如眾生海不可盡心得那羅延藏無能",
    "X04n0223_047:0322a09": "壞心得滅諸魔業魔軍眾心得無所畏心得大威德",
    "X04n0223_047:0322a10": "心得常精進心得大勇猛心得不驚懼心得被金剛",
    "X04n0223_047:0322a11": "甲冑心得諸菩薩最上心得成就佛法菩提光明心",
    "X04n0223_047:0322a12": "得菩提樹下坐安住一切諸佛正法離諸迷惑成一",
    "X04n0223_047:0322a13": "切智心得成就十力心是為菩薩摩訶薩布施心時",
    "X04n0223_047:0322a14": "善根迴向為令眾生不染世間具足如來十力心故。",
    "X04n0223_047:0322a15": "【論】第三十八施肝肺。",
    "X04n0223_047:0322a16": "【經】佛子菩薩摩訶薩若有乞求腸腎肝肺悉皆施與",
    "X04n0223_047:0322a17": "如善施菩薩降魔自在王菩薩及餘無量諸大菩薩",
    "X04n0223_047:0322a18": "行此施時見乞者來其心歡喜以愛眼觀為求菩提",
    "X04n0223_047:0322a19": "隨其所須悉皆施與心不中悔觀察此身無有堅固",
    "X04n0223_047:0322a20": "我應施彼取堅固身復念此身尋即敗壞見者生厭",
    "X04n0223_047:0322a21": "狐狼餓狗之所噉食此身無常會當棄捨無他所食",
    "X04n0223_047:0322a22": "無所覺知佛子菩薩摩訶薩作是觀時知身無常穢",
    "X04n0223_047:0322a23": "汙之極於法解悟生大歡喜敬心諦視彼來乞者如",
    "X04n0223_047:0322a24": "善知識而來護想隨所乞求無不惠施以不堅身易",
    "X04n0223_047:0322b01": "堅固身佛子菩薩摩訶薩如是施時所有善根悉以",
    "X04n0223_047:0322b02": "迴向願一切眾生得智藏身內外清淨願一切眾生",
    "X04n0223_047:0322b03": "得福藏身能普任持一切智願願一切眾生得上妙",
    "X04n0223_047:0322b04": "身內蘊妙香外發光明願一切眾生得腹不現身上",
    "X04n0223_047:0322b05": "下端直肢節相稱願一切眾生得智慧身以佛法味",
    "X04n0223_047:0322b06": "充悅滋長願一切眾生得無盡身修習安住甚深法",
    "X04n0223_047:0322b07": "性願一切眾生得陀羅尼清淨藏身以妙辯才顯示",
    "X04n0223_047:0322b08": "諸法願一切眾生得清淨身若身若心內外俱淨願",
    "X04n0223_047:0322b09": "一切眾生得如來智深觀行身智慧充滿雨大法雨",
    "X04n0223_047:0322b10": "願一切眾生得內寂身外為眾生作智幢王放大光",
    "X04n0223_047:0322b11": "明普照一切是為菩薩摩訶薩施腸腎肝肺善根迴",
    "X04n0223_047:0322b12": "向為令眾生內外清淨皆得安住無礙智故。",
    "X04n0223_047:0322b13": "【論】第三十九施肢節骨。",
    "X04n0223_047:0322b14": "【經】佛子菩薩摩訶薩布施乞者肢節諸骨知法藏菩",
    "X04n0223_047:0322b15": "薩光明王菩薩及餘無量諸大菩薩施其身分肢節",
    "X04n0223_047:0322b16": "骨時見乞者來生愛樂心歡喜心淨信心安樂心勇",
    "X04n0223_047:0322b17": "猛心慈心無礙心清淨心隨所乞求皆施與心菩薩",
    "X04n0223_047:0322b18": "摩訶薩施身骨時以諸善根如是迴向所謂願一切",
    "X04n0223_047:0322b19": "眾生得如化身不復更受骨肉血身願一切眾生得",
    "X04n0223_047:0322b20": "金剛身不可破壞無能勝者願一切眾生得一切智",
    "X04n0223_047:0322b21": "圓滿法身於無縛無著無繫界生願一切眾生得智",
    "X04n0223_047:0322b22": "力身諸根圓滿不斷不壞願一切眾生得法力身智",
    "X04n0223_047:0322b23": "力自在到於彼岸願一切眾生得堅固身其身貞實",
    "X04n0223_047:0322b24": "常無散壞願一切眾生得隨應身教化調伏一切眾",
    "X04n0223_047:0322c01": "生願一切眾生得智熏身具那羅延肢節大力願一",
    "X04n0223_047:0322c02": "切眾生得堅固相續不斷絕身永離一切疲極勞倦",
    "X04n0223_047:0322c03": "願一切眾生得大力安住身悉能具足精進大力願",
    "X04n0223_047:0322c04": "一切眾生得徧世間平等法身住於無量最上智處",
    "X04n0223_047:0322c05": "願一切眾生得福德力身見者蒙益遠離眾惡願一",
    "X04n0223_047:0322c06": "切眾生得無依處身皆得具足無依著智願一切眾",
    "X04n0223_047:0322c07": "生得佛攝受身常為一切諸佛加護願一切眾生得",
    "X04n0223_047:0322c08": "普饒益諸眾生身悉能徧入一切諸道願一切眾生",
    "X04n0223_047:0322c09": "得普現身普能照現一切佛法願一切眾生得具足",
    "X04n0223_047:0322c10": "精進身專念勤修大乘智行願一切眾生得離我慢",
    "X04n0223_047:0322c11": "貢高清淨身智常安住無所動亂願一切眾生得堅",
    "X04n0223_047:0322c12": "固行身成就大乘一切智業願一切眾生得佛家身",
    "X04n0223_047:0322c13": "永離世間一切生死是為菩薩摩訶薩施身骨時善",
    "X04n0223_047:0322c14": "根迴向為令眾生得一切智永清淨故。",
    "X04n0223_047:0322c15": "【論】第四十施皮。",
    "X04n0223_047:0322c16": "【經】佛子菩薩摩訶薩見有人來手執利刀乞其身皮",
    "X04n0223_047:0322c17": "心生歡喜諸根悅豫譬如有人惠以重恩逢迎引納",
    "X04n0223_047:0322c18": "敷座令坐曲躬恭敬而作是念此來乞者甚為難遇",
    "X04n0223_047:0322c19": "斯欲滿我一切智願故來求索饒益於我歡喜和顏",
    "X04n0223_047:0322c20": "而語之言我今此身一切皆捨所須皮者隨意取用",
    "X04n0223_047:0322c21": "猶如往昔清淨藏菩薩金脇鹿王菩薩及餘無量諸",
    "X04n0223_047:0322c22": "大菩薩等無有異菩薩爾時以諸善根如是迴向所",
    "X04n0223_047:0322c23": "謂願一切眾生得微細皮猶如如來色相清淨見者",
    "X04n0223_047:0322c24": "無厭願一切眾生得不壞皮猶如金剛無能壞者願",
    "X04n0223_047:0323a01": "一切眾生得金色皮如閻浮檀上妙真金清淨明潔",
    "X04n0223_047:0323a02": "願一切眾生得無量色皮隨其心樂現清淨色願一",
    "X04n0223_047:0323a03": "切眾生得淨妙色皮具足沙門善耎清淨如來色相",
    "X04n0223_047:0323a04": "願一切眾生得第一色皮自性清淨色相無比願一",
    "X04n0223_047:0323a05": "切眾生成就如來清淨色皮以諸相好而自莊嚴願",
    "X04n0223_047:0323a06": "一切眾生得妙色皮放大光明普照一切願一切眾",
    "X04n0223_047:0323a07": "生得明網皮如世高幢放不可說圓滿光明願一切",
    "X04n0223_047:0323a08": "眾生得潤澤色皮一切色相悉皆清淨是為菩薩摩",
    "X04n0223_047:0323a09": "訶薩施身皮時善根迴向為令眾生皆得一切嚴淨",
    "X04n0223_047:0323a10": "佛剎具足如來大功德故。",
    "X04n0223_047:0323a11": "【論】第四十一施手足指。",
    "X04n0223_047:0323a12": "【經】佛子菩薩摩訶薩以手足指施諸乞者如堅精進",
    "X04n0223_047:0323a13": "菩薩閻浮提自在王菩薩及餘無量諸大菩薩菩薩",
    "X04n0223_047:0323a14": "爾時顏貌和悅其心安善無有顛倒乘於大乘不求",
    "X04n0223_047:0323a15": "美欲不尚名聞但發菩薩廣大之意遠離慳嫉一切",
    "X04n0223_047:0323a16": "諸垢專向如來無上妙法佛子菩薩摩訶薩如是施",
    "X04n0223_047:0323a17": "時攝諸善根悉以迴向願一切眾生得纖長指與佛",
    "X04n0223_047:0323a18": "無異願一切眾生得傭圓指上下相稱願一切眾生",
    "X04n0223_047:0323a19": "得赤銅甲指其甲隆起清淨鑒徹願一切眾生得一",
    "X04n0223_047:0323a20": "切智勝丈夫指悉能攝持一切諸法願一切眾生得",
    "X04n0223_047:0323a21": "隨好指具足十力願一切眾生得大人指纖傭齊等",
    "X04n0223_047:0323a22": "願一切眾生得輪相指指節圓滿文相右旋願一切",
    "X04n0223_047:0323a23": "眾生得如蓮華卍字旋指十力業報相好莊嚴願一",
    "X04n0223_047:0323a24": "切眾生得光藏指放大光明照不可說諸佛世界願",
    "X04n0223_047:0323b01": "一切眾生得善安布指善巧分布網縵具足是為菩",
    "X04n0223_047:0323b02": "薩摩訶薩布施指時善根迴向為令眾生一切皆得",
    "X04n0223_047:0323b03": "心清淨故。",
    "X04n0223_047:0323b04": "【論】第四十二施連肉爪甲。",
    "X04n0223_047:0323b05": "【經】佛子菩薩摩訶薩請求法時若有人言汝能施我",
    "X04n0223_047:0323b06": "連肉爪甲當與汝法菩薩答言但與我法連肉爪甲",
    "X04n0223_047:0323b07": "隨意取用如求法自在王菩薩無盡菩薩及餘無量",
    "X04n0223_047:0323b08": "諸大菩薩為求法故欲以正法開示演說饒益眾生",
    "X04n0223_047:0323b09": "一切皆令得滿足故捨連肉爪甲與諸乞者菩薩爾",
    "X04n0223_047:0323b10": "時以此善根如是迴向所謂願一切眾生皆得諸佛",
    "X04n0223_047:0323b11": "赤銅相爪願一切眾生得潤澤爪隨好莊嚴願一切",
    "X04n0223_047:0323b12": "眾生得光淨爪鑒徹第一願一切眾生得一切智爪",
    "X04n0223_047:0323b13": "具大人相願一切眾生得無比爪於諸世間無所染",
    "X04n0223_047:0323b14": "著願一切眾生得妙莊嚴爪光明普照一切世間願",
    "X04n0223_047:0323b15": "一切眾生得不壞爪清淨無缺願一切眾生得入一",
    "X04n0223_047:0323b16": "切佛法方便相爪廣大智慧皆悉清淨願一切眾生",
    "X04n0223_047:0323b17": "得善生爪菩薩業果無不淨妙願一切眾生得一切",
    "X04n0223_047:0323b18": "智大導師爪放無量色妙光明藏是為菩薩摩訶薩",
    "X04n0223_047:0323b19": "為求法故施連肉爪甲時善根迴向為令眾生具足",
    "X04n0223_047:0323b20": "諸佛一切智爪無礙力故。",
    "X04n0223_047:0323b21": "【論】第四十三為求法故投身火坑。",
    "X04n0223_047:0323b22": "【經】佛子菩薩摩訶薩求佛法藏恭敬尊重生難得想",
    "X04n0223_047:0323b23": "有能說者來語之言若能投身七仞火坑當施汝法",
    "X04n0223_047:0323b24": "菩薩聞已歡喜踊躍作是思惟我為法故尚應久住",
    "X04n0223_047:0323c01": "阿鼻獄等一切惡趣受無量苦何況纔入人間火坑",
    "X04n0223_047:0323c02": "即得聞法奇哉正法甚為易得不受地獄無量楚毒",
    "X04n0223_047:0323c03": "但入火坑即便得聞但為我說我入火坑如求善法",
    "X04n0223_047:0323c04": "王菩薩金剛思惟菩薩為求法故入火坑中菩薩爾",
    "X04n0223_047:0323c05": "時以此善根如是迴向所謂願一切眾生住佛所住",
    "X04n0223_047:0323c06": "一切智法永不退轉無上菩提願一切眾生離諸險",
    "X04n0223_047:0323c07": "難受佛安樂願一切眾生得無畏心離諸恐怖願一",
    "X04n0223_047:0323c08": "切眾生常樂求法具足喜樂眾法莊嚴願一切眾生",
    "X04n0223_047:0323c09": "離諸惡趣滅除一切三毒熾火願一切眾生常得安",
    "X04n0223_047:0323c10": "樂具足如來勝妙樂事願一切眾生得菩薩心永離",
    "X04n0223_047:0323c11": "一切貪恚癡火願一切眾生悉得菩薩諸三昧樂普",
    "X04n0223_047:0323c12": "見諸佛心大歡喜願一切眾生善說正法於法究竟",
    "X04n0223_047:0323c13": "常無忘失願一切眾生具足菩薩神通妙樂究竟安",
    "X04n0223_047:0323c14": "住一切種智是為菩薩摩訶薩為求正法投火坑時",
    "X04n0223_047:0323c15": "善根迴向為令眾生離障礙業皆得具足智慧火故。",
    "X04n0223_047:0323c16": "【論】第四十四為求正法以身具受無量苦惱。",
    "X04n0223_047:0323c17": "【經】佛子菩薩摩訶薩為求正法分別演說開菩薩道",
    "X04n0223_047:0323c18": "示菩提路趣無上智勤修十方廣示一切智心獲無",
    "X04n0223_047:0323c19": "礙智法令眾生清淨住菩薩境界勤修大智護佛菩",
    "X04n0223_047:0323c20": "提時以身具受無量苦惱如求善法菩薩勇猛王菩",
    "X04n0223_047:0323c21": "薩及餘無量諸大菩薩為求法故受無量苦乃至攝",
    "X04n0223_047:0323c22": "取誹謗正法惡業所覆魔業所持極大惡人彼所應",
    "X04n0223_047:0323c23": "受一切苦惱以求法故悉皆為受以此善根如是迴",
    "X04n0223_047:0323c24": "向所謂願一切眾生永離一切苦惱逼迫成就安樂",
    "X04n0223_047:0324a01": "自在神通願一切眾生永離諸苦得一切樂願一切",
    "X04n0223_047:0324a02": "眾生永滅苦蘊得照現身恒受安樂願一切眾生超",
    "X04n0223_047:0324a03": "出苦獄成就智行願一切眾生見安隱道離諸惡趣",
    "X04n0223_047:0324a04": "願一切眾生得法喜樂永斷眾苦願一切眾生永拔",
    "X04n0223_047:0324a05": "眾苦互相慈愛無損害心願一切眾生得諸佛樂離",
    "X04n0223_047:0324a06": "生死苦願一切眾生成就清淨無比安樂一切苦惱",
    "X04n0223_047:0324a07": "無能損害願一切眾生得一切勝樂究竟具足佛無",
    "X04n0223_047:0324a08": "礙樂是為菩薩摩訶薩為求法故受眾苦時善根迴",
    "X04n0223_047:0324a09": "向為欲救護一切眾生令離險難住一切智無所障",
    "X04n0223_047:0324a10": "礙解脫處故。",
    "X04n0223_047:0324a11": "【論】第四十五為求法乃至一字一句捨其王位國",
    "X04n0223_047:0324a12": "城妻子一切所有。",
    "X04n0223_047:0324a13": "【經】佛子菩薩摩訶薩處於王位求正法時乃至但為",
    "X04n0223_047:0324a14": "一文一字一句一義生難得想能悉罄捨海內所有",
    "X04n0223_047:0324a15": "若近若遠國土城邑人民庫藏園池屋宅樹林華果",
    "X04n0223_047:0324a16": "乃至一切珍寄妙物宮殿樓閣妻子眷屬及以王位",
    "X04n0223_047:0324a17": "悉能捨之於不堅中求堅固法為欲利益一切眾生",
    "X04n0223_047:0324a18": "勤求諸佛無礙解脫究竟清淨一切智道如大勢德",
    "X04n0223_047:0324a19": "菩薩勝德王菩薩及餘無量諸大菩薩勤求正法乃",
    "X04n0223_047:0324a20": "至極少為於一字五體投地正念三世一切佛法愛",
    "X04n0223_047:0324a21": "樂修習永不貪著名聞利養捨諸世間自在王位求",
    "X04n0223_047:0324a22": "佛自在法王之位於世間樂心無所著以出世法長",
    "X04n0223_047:0324a23": "養其心永離世間一切戲論住於諸佛無戲論法菩",
    "X04n0223_047:0324a24": "薩爾時以諸善根如是迴向所謂願一切眾生常樂",
    "X04n0223_047:0324b01": "惠施一切悉捨願一切眾生能捨所有心無中悔願",
    "X04n0223_047:0324b02": "一切眾生常求正法不惜身命資生之具願一切眾",
    "X04n0223_047:0324b03": "生悉得法利能斷一切眾生疑惑願一切眾生得善",
    "X04n0223_047:0324b04": "法欲心常喜樂諸佛正法願一切眾生為求佛法能",
    "X04n0223_047:0324b05": "捨身命及以王位大心修習無上菩提願一切眾生",
    "X04n0223_047:0324b06": "尊重正法常深愛樂不惜身命願一切眾生護持諸",
    "X04n0223_047:0324b07": "佛甚難得法常勤修習願一切眾生皆得諸佛菩提",
    "X04n0223_047:0324b08": "光明成菩提行不由他悟願一切眾生常能觀察一",
    "X04n0223_047:0324b09": "切佛法拔除疑箭心得安隱是為菩薩摩訶薩為求",
    "X04n0223_047:0324b10": "正法捨國城時善根迴向為令眾生知見圓滿常得",
    "X04n0223_047:0324b11": "住於安隱道故。",
    "X04n0223_047:0324b12": "【論】第四十六菩薩為自捨屠殺業。",
    "X04n0223_047:0324b13": "【經】佛子菩薩摩訶薩作大國王於法自在普行教命",
    "X04n0223_047:0324b14": "令除殺業閻浮提內城邑聚落一切屠殺皆令禁斷",
    "X04n0223_047:0324b15": "無足二足四足多足種種生類普施無畏無欺奪心",
    "X04n0223_047:0324b16": "廣修一切菩薩諸行仁慈莅物不行侵惱發妙寶心",
    "X04n0223_047:0324b17": "安隱眾生於諸佛所立深志樂常自安住三種淨戒",
    "X04n0223_047:0324b18": "亦令眾生如是安住菩薩摩訶薩令諸眾生住於五",
    "X04n0223_047:0324b19": "戒永斷殺業以此善根如是迴向所謂願一切眾生",
    "X04n0223_047:0324b20": "發菩薩心具足智慧永保壽命無有終盡願一切眾",
    "X04n0223_047:0324b21": "生住無量劫供一切佛恭敬勤修更增壽命願一切",
    "X04n0223_047:0324b22": "眾生具足修行離老死法一切灾毒不害其命願一",
    "X04n0223_047:0324b23": "切眾生具足成就無病惱身壽命自在能隨意住願",
    "X04n0223_047:0324b24": "一切眾生得無盡命窮未來劫住菩薩行教化調伏",
    "X04n0223_047:0324c01": "一切眾生願一切眾生為壽命門十力善根於中增",
    "X04n0223_047:0324c02": "長願一切眾生善根具足得無盡命成滿大願願一",
    "X04n0223_047:0324c03": "切眾生悉見諸佛供養承事住無盡壽修習善根願",
    "X04n0223_047:0324c04": "一切眾生於如來處善學所學得聖法喜無盡壽命",
    "X04n0223_047:0324c05": "願一切眾生得不老不病常住命根勇猛精進入佛",
    "X04n0223_047:0324c06": "智慧是為菩薩摩訶薩住三聚淨戒永斷殺業善根",
    "X04n0223_047:0324c07": "迴向為令眾生得佛十力圓滿智故。",
    "X04n0223_047:0324c08": "【論】第四十七見殘忍損諸人畜慈心救之所謂去",
    "X04n0223_047:0324c09": "男形也。",
    "X04n0223_047:0324c10": "【經】佛子菩薩摩訶薩見有眾生心懷殘忍損諸人畜",
    "X04n0223_047:0324c11": "所有男形令身缺減受諸楚毒見是事已起大慈悲",
    "X04n0223_047:0324c12": "而哀救之令閻浮提一切人民皆捨此業菩薩爾時",
    "X04n0223_047:0324c13": "語其人言汝何所為作是惡業我有庫藏百千萬億",
    "X04n0223_047:0324c14": "一切樂具悉皆充滿隨汝所須盡當相給汝之所作",
    "X04n0223_047:0324c15": "眾罪由生我今勸汝莫作是事汝所作業不如道理",
    "X04n0223_047:0324c16": "設有所獲於何可用損他益己終無是處如此惡行",
    "X04n0223_047:0324c17": "諸不善法一切如來所不稱歎作是語已即以所有",
    "X04n0223_047:0324c18": "一切樂具盡皆施與復以善語為說妙法令其歡悅",
    "X04n0223_047:0324c19": "所謂示寂靜法令其信受滅除不善修行淨業互起",
    "X04n0223_047:0324c20": "慈心不相損害彼人聞已永捨罪惡菩薩爾時以此",
    "X04n0223_047:0324c21": "善根如是迴向所謂願一切眾生具丈夫形成就如",
    "X04n0223_047:0324c22": "來馬陰藏相願一切眾生具男子形發勇猛心修諸",
    "X04n0223_047:0324c23": "梵行願一切眾生具勇猛力恒為主導住無礙智永",
    "X04n0223_047:0324c24": "不退轉願一切眾生皆得具足大丈夫身永離欲心",
    "X04n0223_047:0325a01": "無所染著願一切眾生悉得成就善男子法智慧增",
    "X04n0223_047:0325a02": "長諸佛所歎願一切眾生普得具於大人之力常能",
    "X04n0223_047:0325a03": "修習十力善根願一切眾生永不失壞男子之形常",
    "X04n0223_047:0325a04": "修福智未曾有法願一切眾生於五欲中無著無縛",
    "X04n0223_047:0325a05": "心得解脫厭離三有住菩薩行願一切眾生成就第",
    "X04n0223_047:0325a06": "一智慧丈夫一切宗信伏從其化願一切眾生具足",
    "X04n0223_047:0325a07": "菩薩丈夫智慧不久當成無上大雄是為菩薩摩訶",
    "X04n0223_047:0325a08": "薩禁絕一切毀敗男形善根迴向為令眾生具丈夫",
    "X04n0223_047:0325a09": "形皆能守護諸善丈夫生賢聖家智慧具足常勤修",
    "X04n0223_047:0325a10": "習丈夫勝行有丈夫用巧能顯示七丈夫道具足諸",
    "X04n0223_047:0325a11": "佛善丈夫種丈夫正教丈夫勇猛丈夫精進丈夫智",
    "X04n0223_047:0325a12": "慧丈夫清淨普令眾生究竟皆得。",
    "X04n0223_047:0325a13": "【論】第四十八菩薩見佛出興普告眾生捨我慢戲",
    "X04n0223_047:0325a14": "論。",
    "X04n0223_047:0325a15": "【經】佛子菩薩摩訶薩若見如來出興於世開演正法",
    "X04n0223_047:0325a16": "以大音聲普告一切如來出世如來出世令諸眾生",
    "X04n0223_047:0325a17": "得聞佛名捨離一切我慢戲論復更勸導令速見佛",
    "X04n0223_047:0325a18": "令憶念佛令歸向佛令攀緣佛令觀察佛令讚歎佛",
    "X04n0223_047:0325a19": "復為廣說佛難值遇千萬億劫時乃一出眾生由此",
    "X04n0223_047:0325a20": "得見於佛生清淨信踊躍歡喜尊重供養復於佛所",
    "X04n0223_047:0325a21": "聞諸佛名轉更值遇無數諸佛植諸善本修習增長",
    "X04n0223_047:0325a22": "爾時無數百千萬億那由他眾生因見佛故皆得清",
    "X04n0223_047:0325a23": "淨究竟調伏彼諸眾生於菩薩所皆生最上善知識",
    "X04n0223_047:0325a24": "想因菩薩故成就佛法以無數劫所種善根普於世",
    "X04n0223_047:0325b01": "間施作佛事佛子菩薩摩訶薩開示眾生令見佛時",
    "X04n0223_047:0325b02": "以諸善根如是迴向所謂願一切眾生不待勸誘自",
    "X04n0223_047:0325b03": "往見佛承事供養皆令歡喜願一切眾生常樂見佛",
    "X04n0223_047:0325b04": "心無廢捨願一切眾生常勤修習廣大智慧受持一",
    "X04n0223_047:0325b05": "切諸佛法藏願一切眾生隨所聞聲皆悟佛法於無",
    "X04n0223_047:0325b06": "量劫修菩薩行願一切眾生安住正念恒以智眼見",
    "X04n0223_047:0325b07": "佛出興願一切眾生不念異業常憶見佛勤修十力",
    "X04n0223_047:0325b08": "願一切眾生於一切處常見諸佛了達如來徧虗空",
    "X04n0223_047:0325b09": "界願一切眾生皆得具足佛自在身普於十方成道",
    "X04n0223_047:0325b10": "說法願一切眾生遇善知識常聞佛法於諸如來得",
    "X04n0223_047:0325b11": "不壞信願一切眾生悉能稱歎諸佛出興令其見者",
    "X04n0223_047:0325b12": "普得清淨是為菩薩摩訶薩歎佛出世善根迴向為",
    "X04n0223_047:0325b13": "令眾生見一切佛供養承事於無上法究竟清淨故。",
    "X04n0223_047:0325b14": "【論】第四十九捨大地。",
    "X04n0223_047:0325b15": "【經】佛子菩薩摩訶薩捨於大地或施諸佛造立精舍",
    "X04n0223_047:0325b16": "或施菩薩及善知識隨意所用或施眾僧以為住處",
    "X04n0223_047:0325b17": "或施父母或施別人聲聞獨覺種種福田乃至一切",
    "X04n0223_047:0325b18": "貧窮孤露及餘四眾隨意悉與令無所乏或施造立",
    "X04n0223_047:0325b19": "如來塔廟於如是等諸處之中悉為辦具資生什物",
    "X04n0223_047:0325b20": "令隨意用無所恐懼菩薩摩訶薩隨何方所布施地",
    "X04n0223_047:0325b21": "時以諸善根如是迴向所謂願一切眾生具足清淨",
    "X04n0223_047:0325b22": "一切智地悉到普賢眾行彼岸願一切眾生得總持",
    "X04n0223_047:0325b23": "地正念受持一切佛法願一切眾生得住持力常能",
    "X04n0223_047:0325b24": "守護一切佛教願一切眾生得如地心於諸眾生意",
    "X04n0223_047:0325c01": "常清淨無有惡念願一切眾生持諸佛種成就菩薩",
    "X04n0223_047:0325c02": "諸地次第無有斷絕願一切眾生普為一切作安隱",
    "X04n0223_047:0325c03": "處悉令調伏住清淨道願一切眾生同諸如來利益",
    "X04n0223_047:0325c04": "世間普使勤修安住佛力願一切眾生普為世間之",
    "X04n0223_047:0325c05": "所愛樂悉令安住無上佛樂願一切眾生獲善方便",
    "X04n0223_047:0325c06": "住佛諸力無畏法中願一切眾生得如地智自在修",
    "X04n0223_047:0325c07": "行一切佛法是為菩薩摩訶薩施大地時善根迴向",
    "X04n0223_047:0325c08": "為令眾生皆得究竟一切如來清淨地故。",
    "X04n0223_047:0325c09": "【論】第五十捨僮僕。",
    "X04n0223_047:0325c10": "【經】佛子菩薩摩訶薩布施僮僕供養一切諸佛菩薩",
    "X04n0223_047:0325c11": "真善知識或施僧寶或奉父母尊勝福田或復給施",
    "X04n0223_047:0325c12": "病苦眾生令無闕乏以存其命或復施與貧窮孤露",
    "X04n0223_047:0325c13": "及餘一切無瞻侍者或為守護如來塔廟或為書持",
    "X04n0223_047:0325c14": "諸佛正法以百千億那由他僕使隨時給施其諸僕",
    "X04n0223_047:0325c15": "使皆聰慧善巧性自調順常勤精進無有懈惰具質",
    "X04n0223_047:0325c16": "直心安樂心利益心仁慈心恭恪心無怨恨心無讎",
    "X04n0223_047:0325c17": "敵心能隨受者方俗所宜於彼彼中作諸利益又皆",
    "X04n0223_047:0325c18": "從菩薩淨業所感才能技藝工巧算數靡不通達善",
    "X04n0223_047:0325c19": "能供侍悅可其心菩薩爾時以諸善根如是迴向所",
    "X04n0223_047:0325c20": "謂願一切眾生得調順心一切佛所修習善根願一",
    "X04n0223_047:0325c21": "切眾生隨順供養一切諸佛於佛所得悉能聽受願",
    "X04n0223_047:0325c22": "一切眾生得佛攝受常觀如來更無餘念願一切眾",
    "X04n0223_047:0325c23": "生不壞佛種勤修一切順佛善根願一切眾生常勤",
    "X04n0223_047:0325c24": "供養一切諸佛無空過時願一切眾生攝持一切諸",
    "X04n0223_047:0326a01": "佛妙義言辭清淨遊行無畏願一切眾生常樂見佛",
    "X04n0223_047:0326a02": "心無厭足於諸佛所不惜身命願一切眾生得見諸",
    "X04n0223_047:0326a03": "佛心無染著離世所依願一切眾生但歸於佛永離",
    "X04n0223_047:0326a04": "一切邪歸依處願一切眾生隨順佛道心常樂觀無",
    "X04n0223_047:0326a05": "上佛法是為菩薩摩訶薩施僕使時善根迴向為令",
    "X04n0223_047:0326a06": "眾生遠離塵垢淨治佛地能現如來自在身故。",
    "X04n0223_047:0326a07": "【論】第五十一捨身施與一切眾生謙下離慢。",
    "X04n0223_047:0326a08": "【經】佛子菩薩摩訶薩以身布施諸來乞者布施之時",
    "X04n0223_047:0326a09": "生謙下心生如地心生忍受眾苦無變動心生給侍",
    "X04n0223_047:0326a10": "眾生不疲厭心生於諸眾生猶如慈母所有眾善悉",
    "X04n0223_047:0326a11": "迴與心生於諸愚險極惡眾生種種侵凌皆寬宥心",
    "X04n0223_047:0326a12": "安住善根精勤給事菩薩爾時悉以善根如是迴向",
    "X04n0223_047:0326a13": "所謂願一切眾生隨其所須常無闕乏修菩薩行恒",
    "X04n0223_047:0326a14": "不間斷不捨一切菩薩義利善住菩薩所行之道了",
    "X04n0223_047:0326a15": "達菩薩平等法性得在如來種族之數住真實語持",
    "X04n0223_047:0326a16": "菩薩行令諸世間得淨佛法深心信解證法究竟令",
    "X04n0223_047:0326a17": "諸眾生出生清淨增上善根住大功德具一切智又",
    "X04n0223_047:0326a18": "以此善根令一切眾生常得供養一切諸佛解一切",
    "X04n0223_047:0326a19": "法受持讀誦不忘不失不壞不散心善調伏不調令",
    "X04n0223_047:0326a20": "調以寂靜法而調習之令彼眾生於諸佛所住如是",
    "X04n0223_047:0326a21": "事又以此善根令一切眾生作第一塔應受世間種",
    "X04n0223_047:0326a22": "種供養令一切眾生成最上福田得佛智慧開悟一",
    "X04n0223_047:0326a23": "切令一切眾生作最上受者普能饒益一切眾生令",
    "X04n0223_047:0326a24": "一切眾生成最上福利能使具足一切善根令一切",
    "X04n0223_047:0326b01": "眾生成第一好施處能使獲得無量福報令一切眾",
    "X04n0223_047:0326b02": "生於三界中皆得出離令一切眾生作第一導師能",
    "X04n0223_047:0326b03": "為世間示如實道令一切眾生得妙總持具持一切",
    "X04n0223_047:0326b04": "諸佛正法令一切眾生證得無量第一法界具足虗",
    "X04n0223_047:0326b05": "空無礙正道是為菩薩摩訶薩旋自己身善根迴向",
    "X04n0223_047:0326b06": "為令眾生皆得應供無量智身故佛子菩薩摩訶薩",
    "X04n0223_047:0326b07": "聞法喜悅生淨信心能以其身供養諸佛欣樂信解",
    "X04n0223_047:0326b08": "無上法寶於諸佛所生父母想讀誦受持無礙道法",
    "X04n0223_047:0326b09": "普入無數那由他法大智慧寶諸善根門心常憶念",
    "X04n0223_047:0326b10": "無量諸佛入佛境界深達義理能以如來微密梵音",
    "X04n0223_047:0326b11": "興佛法雲雨佛法雨勇猛自在能分別說一切智人",
    "X04n0223_047:0326b12": "第一之地具足成就薩婆若乘以無量百千億那由",
    "X04n0223_047:0326b13": "他大法成滿諸根佛子菩薩摩訶薩於諸佛所聞如",
    "X04n0223_047:0326b14": "是法歡喜無量安住正法自斷疑惑亦令他斷心恒",
    "X04n0223_047:0326b15": "怡暢功德成滿善根具足意恒相續利益眾生心常",
    "X04n0223_047:0326b16": "不匱獲最勝智成金剛藏親近諸佛淨諸佛剎常勤",
    "X04n0223_047:0326b17": "供養一切如來菩薩爾時以諸善根如是迴向所謂",
    "X04n0223_047:0326b18": "願一切眾生皆得圓滿最勝之身一切諸佛之所攝",
    "X04n0223_047:0326b19": "受願一切眾生常近諸佛依諸佛住恒得覲仰未曾",
    "X04n0223_047:0326b20": "遠離願一切眾生皆得清淨不壞之身具足一切功",
    "X04n0223_047:0326b21": "德智慧願一切眾生常勤供養一切諸佛行無所得",
    "X04n0223_047:0326b22": "究竟梵行願一切眾生得無我身離我我所願一切",
    "X04n0223_047:0326b23": "眾生悉能分身徧十方剎猶如影現而無來往願一",
    "X04n0223_047:0326b24": "切眾生得自在身普往十方無我無受願一切眾生",
    "X04n0223_047:0326c01": "從佛身生處在如來無上身家願一切眾生得法力",
    "X04n0223_047:0326c02": "身忍辱大力無能壞者願一切眾生得無比身成就",
    "X04n0223_047:0326c03": "如來清淨法身願一切眾生成就出世功德之身生",
    "X04n0223_047:0326c04": "無所得清淨法界是為菩薩摩訶薩以身供佛善根",
    "X04n0223_047:0326c05": "迴向為令眾生永住三世諸佛家故佛子菩薩摩訶",
    "X04n0223_047:0326c06": "薩以身布施一切眾生為欲普令成就善根憶念善",
    "X04n0223_047:0326c07": "根菩薩摩訶薩自願其身為大明燈普能照耀一切",
    "X04n0223_047:0326c08": "眾生為眾樂具普能攝受一切眾生為妙法藏普能",
    "X04n0223_047:0326c09": "任持一切眾生為淨光明普能開曉一切眾生為世",
    "X04n0223_047:0326c10": "光影普令眾生常得覩見為善根因緣普令眾生常",
    "X04n0223_047:0326c11": "得值遇為真善知識令一切眾生悉蒙教誘為平坦",
    "X04n0223_047:0326c12": "道令一切眾生皆得履踐為無有上具足安樂令一",
    "X04n0223_047:0326c13": "切眾生離苦清淨為明淨日普作世間平等利益菩",
    "X04n0223_047:0326c14": "薩爾時以諸善根如是迴向所謂願一切眾生常親",
    "X04n0223_047:0326c15": "近佛入佛智地願一切眾生得隨順智住無上覺願",
    "X04n0223_047:0326c16": "一切眾生常處佛會意善調伏願一切眾生所行有",
    "X04n0223_047:0326c17": "則具佛威儀願一切眾生悉得涅槃深解法義願一",
    "X04n0223_047:0326c18": "切眾生具知足行生如來家願一切眾生捨無明欲",
    "X04n0223_047:0326c19": "住佛志樂願一切眾生生勝善根坐菩提樹願一切",
    "X04n0223_047:0326c20": "眾生殺煩惱賊離怨害心願一切眾生具足護持一",
    "X04n0223_047:0326c21": "切佛法是為菩薩摩訶薩以身布施一切眾生善根",
    "X04n0223_047:0326c22": "迴向為欲利益一切眾生令得無上安隱處故。",
    "X04n0223_047:0326c23": "【論】第五十二施身給侍諸佛。",
    "X04n0223_047:0326c24": "【經】佛子菩薩摩訶薩自以其身給侍諸佛於諸佛所",
    "X04n0223_047:0327a01": "念報重恩如父母想於諸如來起深信樂以清淨心",
    "X04n0223_047:0327a02": "護佛菩提住諸佛法離世間想生如來家隨順諸佛",
    "X04n0223_047:0327a03": "離魔境界了達一切諸佛所行成就一切諸佛法器",
    "X04n0223_047:0327a04": "菩薩爾時以此善根如是迴向所謂願一切眾生得",
    "X04n0223_047:0327a05": "清淨心一切智寶而自莊嚴願一切眾生住善調伏",
    "X04n0223_047:0327a06": "遠離一切諸不善業願一切眾生得不可壞堅固眷",
    "X04n0223_047:0327a07": "屬普能攝受諸佛正法願一切眾生為佛弟子到於",
    "X04n0223_047:0327a08": "菩薩灌頂之地願一切眾生常為諸佛之所攝受永",
    "X04n0223_047:0327a09": "離一切不善之法願一切眾生隨順諸佛修行菩薩",
    "X04n0223_047:0327a10": "最勝之法願一切眾生入佛境界悉皆得授一切智",
    "X04n0223_047:0327a11": "記願一切眾生與諸如來皆悉平等一切佛法無不",
    "X04n0223_047:0327a12": "自在願一切眾生悉為諸佛之所攝受常能修行無",
    "X04n0223_047:0327a13": "取著業願一切眾生常為諸佛第一侍者一切佛所",
    "X04n0223_047:0327a14": "修智慧行是為菩薩摩訶薩給侍諸佛善根迴向為",
    "X04n0223_047:0327a15": "欲證得諸佛菩提為欲救護一切眾生為欲出離一",
    "X04n0223_047:0327a16": "切三界為欲成就無損惱心為得無量廣大菩提為",
    "X04n0223_047:0327a17": "欲成就照佛法智為欲常蒙諸佛攝受為得諸佛之",
    "X04n0223_047:0327a18": "所護持為欲信解一切佛法為欲成就與三世佛平",
    "X04n0223_047:0327a19": "等善根為欲圓滿無悔恨心證得一切諸佛法故。",
    "X04n0223_047:0327a20": "【論】第五十三施土地一切諸物及捨世事。",
    "X04n0223_047:0327a21": "【經】佛子菩薩摩訶薩布施國土一切諸物乃至王位",
    "X04n0223_047:0327a22": "悉亦能捨於諸世事心得自在無繫無縛無所戀著",
    "X04n0223_047:0327a23": "遠離惡業饒益眾生不著業果不樂世法不復貪染",
    "X04n0223_047:0327a24": "諸有生處雖住世間非此處生心不執著蘊界處法",
    "X04n0223_047:0327b01": "於內外法心無依住常不忘失諸菩薩行未曾遠離",
    "X04n0223_047:0327b02": "諸善知識持諸菩薩廣大行願常樂承事一切善友",
    "X04n0223_047:0327b03": "菩薩爾時以此善根如是迴向所謂願一切眾生為",
    "X04n0223_047:0327b04": "大法王於法自在到於彼岸願一切眾生成佛法王",
    "X04n0223_047:0327b05": "摧滅一切煩惱怨賊願一切眾生住佛王位得如來",
    "X04n0223_047:0327b06": "智開演佛法願一切眾生住佛境界能轉無上自在",
    "X04n0223_047:0327b07": "法輪願一切眾生生如來家於法自在護持佛種永",
    "X04n0223_047:0327b08": "使不絕願一切眾生開示無量法王正法成就無邊",
    "X04n0223_047:0327b09": "諸大菩薩願一切眾生住淨法界為大法王現佛出",
    "X04n0223_047:0327b10": "興相繼不斷願一切眾生於諸世界作智慧王化導",
    "X04n0223_047:0327b11": "羣生無時暫捨願一切眾生普為法界虗空界等諸",
    "X04n0223_047:0327b12": "世界中一切眾生作法施主使其咸得住於大乘願",
    "X04n0223_047:0327b13": "一切眾生得成具足眾善之王與三世佛善根齊等",
    "X04n0223_047:0327b14": "是為菩薩摩訶薩布施王位善根迴向為欲令彼一",
    "X04n0223_047:0327b15": "切眾生究竟住於安隱處故。",
    "X04n0223_047:0327b16": "【論】第五十四捨都城關坊輸稅。",
    "X04n0223_047:0327b17": "【經】佛子菩薩摩訶薩見有人來乞王京都嚴麗大城",
    "X04n0223_047:0327b18": "及以關防所有輸稅盡皆施與心無恡惜專向菩提",
    "X04n0223_047:0327b19": "發大誓願住於大慈行於大悲志意歡悅利益眾生",
    "X04n0223_047:0327b20": "以廣大智解了深法安住諸佛平等法性發心為求",
    "X04n0223_047:0327b21": "一切智故於自在法起深樂故於自在智求證得故",
    "X04n0223_047:0327b22": "淨修一切諸功德故住於堅固廣大智故廣集一切",
    "X04n0223_047:0327b23": "諸善根故修行一切佛法願故自然覺悟大智法故",
    "X04n0223_047:0327b24": "安住菩提心無退故修習一切菩薩行願一切種智",
    "X04n0223_047:0327c01": "盡究竟故而行布施以此善根如是迴向所謂願一",
    "X04n0223_047:0327c02": "切眾生悉能嚴淨無量剎土奉施諸佛以為住處願",
    "X04n0223_047:0327c03": "一切眾生常樂居止阿蘭若處寂靜不動願一切眾",
    "X04n0223_047:0327c04": "生永不依止王都聚落心樂寂靜永得究竟願一切",
    "X04n0223_047:0327c05": "眾生永不樂著一切世間於世語言常樂遠離願一",
    "X04n0223_047:0327c06": "切眾生得離貪心施諸所有心無中悔願一切眾生",
    "X04n0223_047:0327c07": "得出離心捨諸家業願一切眾生得無恡心常行惠",
    "X04n0223_047:0327c08": "施願一切眾生得不著心離居家法願一切眾生得",
    "X04n0223_047:0327c09": "離眾苦除滅一切灾橫怖畏願一切眾生嚴淨十方",
    "X04n0223_047:0327c10": "一切世界奉施諸佛是為菩薩摩訶薩布施王都善",
    "X04n0223_047:0327c11": "根迴向為令眾生悉能嚴淨諸佛剎故。",
    "X04n0223_047:0327c13": "大方廣佛新華嚴經合論卷第四十七"
}