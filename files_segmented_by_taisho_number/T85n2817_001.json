{
    "T85n2817_001:1183a02": "No. 2817",
    "T85n2817_001:1183a03": "大乘經纂要義一卷",
    "T85n2817_001:1183a05": "敬禮無上一切佛　　證於三身天人尊",
    "T85n2817_001:1183a06": "教法甚深難思議　　無為解脫僧和合",
    "T85n2817_001:1183a07": "是真歸依於三寶　　諸佛出世如憂曇",
    "T85n2817_001:1183a08": "如悔盲龜遇浮木　　人身難得甚希有",
    "T85n2817_001:1183a09": "從茲一失復難期　　於此身中終漸進",
    "T85n2817_001:1183a10": "永常棄捨於八難　　依教修行加精進",
    "T85n2817_001:1183a11": "善惡之業亦不亡　　如因值種果亦然",
    "T85n2817_001:1183a12": "所以遠離於十惡　　精勤修習於十善",
    "T85n2817_001:1183a13": "須善分別其二諦　　常捨輪迴求解脫",
    "T85n2817_001:1183a14": "勤行正道增智慧　　願修聖跡證無為",
    "T85n2817_001:1183a15": "如是一切眾生先須歸依三寶敬事遵仰。三",
    "T85n2817_001:1183a16": "寶者何。所謂佛法僧寶。言佛寶者。所謂法體",
    "T85n2817_001:1183a17": "報化之身具足三種名為佛寶。言法身者。具",
    "T85n2817_001:1183a18": "不思議無分別智。於一切法自在觀察。言報",
    "T85n2817_001:1183a19": "身者。是不思議功德成就。超過人天快樂。具",
    "T85n2817_001:1183a20": "足相好殊勝離於生死。證得究竟盧舍那身。",
    "T85n2817_001:1183a21": "言化身者。成就慈悲誓願究竟。盡於生死度",
    "T85n2817_001:1183a22": "脫眾生。隨機引道永離眾苦。入於母胎誕身。",
    "T85n2817_001:1183a23": "出家降伏魔怨。轉正法輪。示涅槃相。具足德",
    "T85n2817_001:1183a24": "者。超過人天時乃現耳。是故難遇。世無喻",
    "T85n2817_001:1183a25": "者。所以假世間寶顯其法義。令諸眾生獲無",
    "T85n2817_001:1183a26": "上果。永離生老輪迴之苦。少分歸依即蒙",
    "T85n2817_001:1183a27": "加護。諸惡鬼神不能侵擾。具斯五義。獲如",
    "T85n2817_001:1183a28": "意寶於世出世為人天師。兩足中尊真實依",
    "T85n2817_001:1183a29": "故。言法寶者。所有教法於真俗諦說十二",
    "T85n2817_001:1183b01": "分。修八聖道悟真體性。本來寂靜無住涅槃。",
    "T85n2817_001:1183b02": "號名三寶。所以佛未出世不能顯其祕要之",
    "T85n2817_001:1183b03": "法。如來出世甚為希有。所說教法亦復如",
    "T85n2817_001:1183b04": "是。非餘外道能顯其義。一切諸法所不能及。",
    "T85n2817_001:1183b05": "以斯法寶利樂之道與佛無異。是名法寶。所",
    "T85n2817_001:1183b06": "言僧者。大菩薩眾不著生死。不住涅槃。自利",
    "T85n2817_001:1183b07": "利他具足成就。及諸羅漢八上人等住解脫",
    "T85n2817_001:1183b08": "地。凡夫比丘各各信受樂於聖位出家學道。",
    "T85n2817_001:1183b09": "別別解脫。依教修行。雖未證果而能修行",
    "T85n2817_001:1183b10": "軌範。聖法佛不出世亦無僧寶。等同如來生",
    "T85n2817_001:1183b11": "希有相。一切無上智德具足。依聞思修善漸",
    "T85n2817_001:1183b12": "微妙。世間諸仙具聖惠者。修安樂地。如是",
    "T85n2817_001:1183b13": "造作僧寶為勝。如上三寶諸功德力有大慈",
    "T85n2817_001:1183b14": "悲。最尊最勝不思議故。能拔眾生現在苦難。",
    "T85n2817_001:1183b15": "永離生死長劫輪迴。亦能加護得解脫樂。應",
    "T85n2817_001:1183b16": "當供養無上三寶。先須恭敬作禮歸依能生",
    "T85n2817_001:1183b17": "一切福德之芽。永離一切苦惱之事。諸佛如",
    "T85n2817_001:1183b18": "來具是功德。出興於世甚為希有。與諸群",
    "T85n2817_001:1183b19": "生同種善根。出現於世如憂曇花。諸佛出世",
    "T85n2817_001:1183b20": "傳甚深法亦復如是。佛出於世雖有深法遇",
    "T85n2817_001:1183b21": "人身者要須具足善業成就。其難亦爾。譬如",
    "T85n2817_001:1183b22": "大海於海底中有一盲龜。壽億萬劫百年。一",
    "T85n2817_001:1183b23": "度昇於水上。或時有人棄一竅木置於海中。",
    "T85n2817_001:1183b24": "其龜出水以頭遇斯浮木之孔甚為希有。或",
    "T85n2817_001:1183b25": "得人身難亦如是。雖得人身六根具者得聞",
    "T85n2817_001:1183b26": "正法身心自在。依教修行最甚難有。眾生",
    "T85n2817_001:1183b27": "之界不可思議。其中獲得人身六根具足自",
    "T85n2817_001:1183b28": "在受生極最難故。所以如來及法現於世間",
    "T85n2817_001:1183b29": "亦復難遇。人身難得。今乃獲得大報分故。時",
    "T85n2817_001:1183c01": "乃一現於前數劫承善業故方得人身。特須",
    "T85n2817_001:1183c02": "精勤勿令靈棄。增加智慧及法善根　聖地已",
    "T85n2817_001:1183c03": "來須求勝行。誓不復墮地獄餓鬼畜生之趣。",
    "T85n2817_001:1183c04": "不聞三寶邊地下賤雖得人身盲聾喑啞長",
    "T85n2817_001:1183c05": "壽天難或生人中信邪到見。雖佛出世佛前",
    "T85n2817_001:1183c06": "佛後八難之中。種種苦惱障道之處。不復",
    "T85n2817_001:1183c07": "墮落永離八難。如來世尊證大果報。諸修行",
    "T85n2817_001:1183c08": "者勤加精進如救頭燃蠲除八難大善成就。",
    "T85n2817_001:1183c09": "然善惡業纖毫不亡。如昔仙人嬌答摩等以",
    "T85n2817_001:1183c10": "草刺於鹿蠅遺道。於五百歲下部之中受木",
    "T85n2817_001:1183c11": "籤報。後乃致死。昔有童子以恭敬心施僧白",
    "T85n2817_001:1183c12": "石一掬之許。承斯因緣於無量劫生豪富家。",
    "T85n2817_001:1183c13": "雨其七寶具足成就快樂自在。以善惡業隨",
    "T85n2817_001:1183c14": "類受身苦樂之果。隨業異熟所以惡業十不",
    "T85n2817_001:1183c15": "善等勿令親近理須遠離。何假言哉。十不善",
    "T85n2817_001:1183c16": "者。身有三種行殺盜婬。口有四種。妄言綺",
    "T85n2817_001:1183c17": "語惡口兩舌。意有三種。謂貪瞋癡。如茲總結",
    "T85n2817_001:1183c18": "名為十惡。承此果報生於三塗。能迴十惡",
    "T85n2817_001:1183c19": "名為十善。若離殺生十惡緣等得生天上并",
    "T85n2817_001:1183c20": "及人間生於勝處。從此身上聖位已來若能",
    "T85n2817_001:1183c21": "修行皆得成就。當知。十善應勤修學人中修",
    "T85n2817_001:1183c22": "善知諸法相名為丈夫。善能挍量真俗二諦",
    "T85n2817_001:1183c23": "得悟自他二性之理。此中世諦法相因緣所",
    "T85n2817_001:1183c24": "生。幻化如夢如炎如溫。界入善與不善有",
    "T85n2817_001:1183c25": "福無福。世出世間法相種種相貌分別。但假",
    "T85n2817_001:1183c26": "言詮顯彰表示一切諸相。有漏之法皆自然",
    "T85n2817_001:1183c27": "性無常苦空無我為相。所言無漏法者。空無",
    "T85n2817_001:1183c28": "我故如是二諦知一切法輪迴。無明行識名色",
    "T85n2817_001:1183c29": "六入觸受愛取有生老死十二因緣如輪流轉",
    "T85n2817_001:1184a01": "於六道生受苦溫身。各各隨稟根器利鈍隨",
    "T85n2817_001:1184a02": "類得成。所言解脫聖所依地。其鈍根性受",
    "T85n2817_001:1184a03": "聲聞乘。中根之者辟支佛果。隨根所證各各",
    "T85n2817_001:1184a04": "差別。無上大乘等為三種。其鈍根者證於",
    "T85n2817_001:1184a05": "小乘。但能自利無益他義。厭生死苦修寂滅",
    "T85n2817_001:1184a06": "樂。捨諸不善禁根境識。初觀四諦修證預流",
    "T85n2817_001:1184a07": "八輩等地無餘涅槃。辟支佛者觀四諦法因",
    "T85n2817_001:1184a08": "緣所生遂滅生死之原。證於聖道無餘涅槃。",
    "T85n2817_001:1184a09": "具上人智取向大乘生死涅槃不分別。二自",
    "T85n2817_001:1184a10": "利利他無上菩提。菩薩大慈修助道法。從從",
    "T85n2817_001:1184a11": "極喜地乃至法雲。次第修行證菩薩。已仍修",
    "T85n2817_001:1184a12": "六度布施愛語利行同事四攝之法福智具足",
    "T85n2817_001:1184a13": "成不思議無上上智。獲十力四無所畏具足",
    "T85n2817_001:1184a14": "成就。證於佛地利樂眾生。盡生死際不般",
    "T85n2817_001:1184a15": "涅槃。",
    "T85n2817_001:1184a16": "大乘纂要義一卷"
}