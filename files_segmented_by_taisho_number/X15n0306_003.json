{
    "X15n0306_003:0657a05": "大佛頂如來密因修證了義諸菩薩萬行首楞嚴經",
    "X15n0306_003:0657a06": "觀心定解卷第三",
    "X15n0306_003:0657a08": "○二會六入。四科通名會者。即會陰入諸法以歸",
    "X15n0306_003:0657a09": "本如來藏妙真如性。此經既歷三時至法華後。則",
    "X15n0306_003:0657a10": "今文正同般若會八十一科皆摩訶衍性也。彼部",
    "X15n0306_003:0657a11": "稱摩訶衍則無法不藏。何異今之本如來藏。而今",
    "X15n0306_003:0657a12": "經四科足該八十一也。然據今經章章皆用四句",
    "X15n0306_003:0657a13": "推破似但入空。而諸法咸會又即從空出假。一一",
    "X15n0306_003:0657a14": "皆本如來藏詎非圓中妙旨乎。是章章皆顯圓融",
    "X15n0306_003:0657a15": "三諦也。若據次第酬請此文正是覆疎倒入從空",
    "X15n0306_003:0657a16": "出假。葢自行一門亦足。欲度眾生須於二十五門",
    "X15n0306_003:0657a17": "一一諳練方能知病識藥。應病與藥。如自於耳根",
    "X15n0306_003:0657a18": "入道。而眾生有眼根之機不可使其定入耳根。故",
    "X15n0306_003:0657a19": "須徧習諸法則可應無窮之機也。然此中正意在",
    "X15n0306_003:0657a20": "圓。旁兼出假。假亦圓融所攝。大經云。譬如金剛若",
    "X15n0306_003:0657a21": "在日中色則不定。金剛三昧亦復如是。若在大眾",
    "X15n0306_003:0657a22": "色亦不定。是故名為金剛三昧。今經亦然。據佛性",
    "X15n0306_003:0657a23": "五名首楞嚴三昧亦名金剛三昧。以此文圓融行",
    "X15n0306_003:0657a24": "布兩不相礙正是金剛三昧不定之相。前奢摩他",
    "X15n0306_003:0657b01": "中帶權說實其意亦爾。前文帶藏通別尚入圓旨。",
    "X15n0306_003:0657b02": "況今文惟常別乎。文中二十五門即是預說二十",
    "X15n0306_003:0657b03": "五圓通之相。下文諸聖皆是依此文修證而已。然",
    "X15n0306_003:0657b04": "界入可該七大。七大亦可該界入。故於界入後約",
    "X15n0306_003:0657b05": "七大明中文旨互通。而如來藏則無別也。六入中",
    "X15n0306_003:0657b06": "一總徵。",
    "X15n0306_003:0657b07": "復次阿難。云何六入本如來藏妙真如性。",
    "X15n0306_003:0657b08": "央掘經云。所謂彼眼根於諸如來常。了了分明見",
    "X15n0306_003:0657b09": "具足無減修。所謂彼耳根於諸如來常。了了分明",
    "X15n0306_003:0657b10": "聞具足無減修。乃至意入亦如是。大品云。六自在",
    "X15n0306_003:0657b11": "王性清淨故。是故六入皆如來藏妙真如性。此句",
    "X15n0306_003:0657b12": "乃文旨所歸。若據下文所說祗用四句推檢破因",
    "X15n0306_003:0657b13": "緣自然。四句推檢似但入空。破因緣自然是中道",
    "X15n0306_003:0657b14": "雙非之旨。而意顯如來藏妙真如性遮照咸該。故",
    "X15n0306_003:0657b15": "今首句是文旨所歸也。梵語鉢羅吠奢此云入。亦",
    "X15n0306_003:0657b16": "云處。大塵所入之處也。亦是識生處故。然根塵二",
    "X15n0306_003:0657b17": "法俱識生處。今分六根別破故惟以根為入也。問。",
    "X15n0306_003:0657b18": "所云妙真如性。為亡泯諸相故名妙真如性乎。為",
    "X15n0306_003:0657b19": "是性具六入故名妙真如性乎。答。亡泯是真空。性",
    "X15n0306_003:0657b20": "具是妙有。此二不二方是中道。然至下文七大始",
    "X15n0306_003:0657b21": "明性具。今文引而不發而意則無不該矣。○二別",
    "X15n0306_003:0657b22": "示六一眼入。是阿那律陀悟處。依溫陵釋分文為",
    "X15n0306_003:0657b23": "三。蓋理長即用。無彼此之分也。一依真起妄。",
    "X15n0306_003:0657b24": "阿難。即彼目睛瞪發勞者。兼目與勞同是菩提瞪發",
    "X15n0306_003:0657c01": "勞相。",
    "X15n0306_003:0657c02": "此重指前色陰之喻也。目睛即前清淨目。因瞪發",
    "X15n0306_003:0657c03": "勞別見狂華。目以譬真。勞以譬妄。狂華以譬色陰。",
    "X15n0306_003:0657c04": "在前文中。但是能喻。至今兼目與勞復為所喻。而",
    "X15n0306_003:0657c05": "目喻以瞪發勞相。不但勞自勞而目亦勞故云兼",
    "X15n0306_003:0657c06": "也。因對菩提則目與勞兩重皆妄。然今文是帶法",
    "X15n0306_003:0657c07": "立喻。菩提是法。瞪發勞是喻。若言菩提如清淨眼。",
    "X15n0306_003:0657c08": "目之與勞皆如瞪發勞相。則法喻全矣。由菩提二",
    "X15n0306_003:0657c09": "字取喻淨目。則現今淨眼亦退居空華之位。恐人",
    "X15n0306_003:0657c10": "執前淨目為真故并斥之。然此文乃會妄歸真之",
    "X15n0306_003:0657c11": "意。似云目之與勞皆是菩提。其所以成目勞者以",
    "X15n0306_003:0657c12": "由瞪發勞耳。若全妄即真則目勞即菩提矣。○二",
    "X15n0306_003:0657c13": "辨妄無實又二一約世諦假立。前阿難舉四緣生",
    "X15n0306_003:0657c14": "見。佛言我說世間諸因緣相非第一義。今明因塵",
    "X15n0306_003:0657c15": "有見此世諦也。下文約四處推窮即第一義也。",
    "X15n0306_003:0657c16": "因於明暗二種妄塵發見居中。吸此塵象名為見性。",
    "X15n0306_003:0657c17": "此見離彼明暗二塵畢竟無體。",
    "X15n0306_003:0657c18": "性本無塵亦無對塵之見。由迷真性初發明暗二",
    "X15n0306_003:0657c19": "塵。因粘湛體。而發眼見。所發之見乃真妄和合之",
    "X15n0306_003:0657c20": "見也。性本真。為妄塵所粘是妄故云真妄和合。能",
    "X15n0306_003:0657c21": "統明暗故曰居中。幽溪云。因於明暗二種妄塵者",
    "X15n0306_003:0657c22": "由塵發知也。吸此塵象者因根有相也。吸字與磁",
    "X15n0306_003:0657c23": "石吸鐵義同。磁石本為鐵母故稱磁母石。直以氣",
    "X15n0306_003:0657c24": "分相同天性不異。所以磁獨吸針。不吸餘物。今文",
    "X15n0306_003:0658a01": "六根亦復如是。直是氣分相同故眼獨吸色成根",
    "X15n0306_003:0658a02": "而不吸乎聲等。若根能互用。則根塵一體而照用",
    "X15n0306_003:0658a03": "寂然又何言吸。前明盲人矚暗則見暗不賴眼根。",
    "X15n0306_003:0658a04": "今何兼吸二種。答。見暗雖不賴根。而根亦可見暗",
    "X15n0306_003:0658a05": "故兼攝之。以真妄和合故名見性。言離明暗無見",
    "X15n0306_003:0658a06": "者。如鏡照像像去則照不可得。性覺雖明元無對",
    "X15n0306_003:0658a07": "塵之見。其義亦然。○二明真諦無生。",
    "X15n0306_003:0658a08": "如是阿難。當知是見非明暗來。非於根出。不於空生。",
    "X15n0306_003:0658a09": "何以故。若從明來。暗即隨滅應非見暗。若從暗來。明",
    "X15n0306_003:0658a10": "即隨滅應無見明。若從根生。必無明暗如是見精本",
    "X15n0306_003:0658a11": "無自性。若於空出。前矚塵象歸當見根。又空自觀何",
    "X15n0306_003:0658a12": "關汝入。",
    "X15n0306_003:0658a13": "文中先列四處不生。何以故下釋四處不生。非明",
    "X15n0306_003:0658a14": "暗來即非他生。非於根出即非自生。若根塵合生",
    "X15n0306_003:0658a15": "不可即非共生。不於空生即非無因生。破根生中",
    "X15n0306_003:0658a16": "言必無明暗者因避他生故。云根生故必無明暗",
    "X15n0306_003:0658a17": "也。若無明暗見精尚無。由見精映色結色成根。既",
    "X15n0306_003:0658a18": "無見精根不可得明矣。空生中言歸當見根者。歸",
    "X15n0306_003:0658a19": "者向內之義。非歸本之義。又空若自觀則無藉根",
    "X15n0306_003:0658a20": "故云何關汝入。作此推撿者。是明妄根無見四句",
    "X15n0306_003:0658a21": "求之不可得耳。○三了妄即真。",
    "X15n0306_003:0658a22": "是故當知。眼入虗妄本非因緣非自然性。",
    "X15n0306_003:0658a23": "虗者實之對。妄者真之偶。蓋言真則實而妄則虗。",
    "X15n0306_003:0658a24": "亦可云實則真而虗則妄。前之四處悉明因緣。不",
    "X15n0306_003:0658b01": "從因緣者謂不因四處而有見也。性中雖無妄見",
    "X15n0306_003:0658b02": "而又必隨根塵之緣故非自然性。如是。則性離二",
    "X15n0306_003:0658b03": "邊無知無見不可思惟。是為中道妙真如性矣。若",
    "X15n0306_003:0658b04": "據後敘圓通陳那為首。若據根塵識次第以阿那",
    "X15n0306_003:0658b05": "律陀為首。那律是無眼人。徧居首者表根塵識之",
    "X15n0306_003:0658b06": "宜破也。近代交光有決定用根之說。根若宜用則",
    "X15n0306_003:0658b07": "阿那律陀不應得圓通矣。豈不與經旨相違耶。後",
    "X15n0306_003:0658b08": "以陳那居首者。以是佛初度弟子。且順此方教體",
    "X15n0306_003:0658b09": "爾。○二耳入。是觀音入圓通處。為三一依真起妄。",
    "X15n0306_003:0658b10": "阿難。譬如有人以兩手指急塞其耳。耳根勞故頭中",
    "X15n0306_003:0658b11": "作聲。兼耳與勞同是菩提瞪發勞相。",
    "X15n0306_003:0658b12": "古師解此文謂耳喻真性。手喻無明。真妄和合名",
    "X15n0306_003:0658b13": "塞等。霅川云。譬如者。此乃假設其事。曉訓令悟。非",
    "X15n0306_003:0658b14": "取比況之義也。下鼻舌等亦爾。即中云。耳本無聲。",
    "X15n0306_003:0658b15": "因急塞故頭中作聲。此聲是妄。佛意以塞耳作聲",
    "X15n0306_003:0658b16": "之妄例同耳根之妄。莫不皆然。正是譬喻。所以下",
    "X15n0306_003:0658b17": "句即云兼耳與勞等。菩提如清淨眼。耳之與勞皆",
    "X15n0306_003:0658b18": "如瞪發勞相。復取此譬者。今明耳根若不取喻於",
    "X15n0306_003:0658b19": "目根之妄何以知其如空華乎。幽溪云。不特頭中",
    "X15n0306_003:0658b20": "發聲為勞。即因外聲有聞亦勞相也。前因勞見華",
    "X15n0306_003:0658b21": "云喻色陰。耳根是色。故得引之。○二辨妄無實二",
    "X15n0306_003:0658b22": "一約世諦假立。",
    "X15n0306_003:0658b23": "因於動靜二種妄塵發聞居中吸此塵象名聽聞性。",
    "X15n0306_003:0658b24": "此聞離彼動靜二塵畢竟無體。",
    "X15n0306_003:0658c01": "動靜二塵相待而有故名為妄。因於二塵發起妄",
    "X15n0306_003:0658c02": "聞是由塵發知也故聞居動靜之中。能吸二邊是",
    "X15n0306_003:0658c03": "因根有相也。具此二義名聽聞性。言聽聞者與下",
    "X15n0306_003:0658c04": "齅聞辨異。後文約四處辨不生即相見無性同於",
    "X15n0306_003:0658c05": "空華也。應知凡外不知因緣生法但總計見聞為",
    "X15n0306_003:0658c06": "我。因迷世諦難入真諦。今明聞性從妄塵有。而塵",
    "X15n0306_003:0658c07": "又非一種。是顯聽聞無實明此世諦入真有地。言",
    "X15n0306_003:0658c08": "離彼二塵畢竟無體者是明聞性無我耳。孤山曰。",
    "X15n0306_003:0658c09": "耳聞動靜猶目覩明暗也。諸經所說對聲有聞。緣",
    "X15n0306_003:0658c10": "明有見。今文了義靜亦名聞。暗亦名見。鼻聞通塞",
    "X15n0306_003:0658c11": "意知生滅亦復如是。○二明真諦無生。",
    "X15n0306_003:0658c12": "如是阿難。當知是聞。非動靜來。非於根出。不於空生。",
    "X15n0306_003:0658c13": "何以故。若從靜來。動即隨滅應非聞動。若從動來。靜",
    "X15n0306_003:0658c14": "即隨滅應無覺靜。若從根生。必無動靜。如是聞體本",
    "X15n0306_003:0658c15": "無自性。若於空出。有聞成性即非虗空。又空自聞何",
    "X15n0306_003:0658c16": "關汝入。",
    "X15n0306_003:0658c17": "先標四處不生。何以故下釋四處有生。境不動靜",
    "X15n0306_003:0658c18": "一聞則一不聞。以能生動靜有生滅故。則所生之",
    "X15n0306_003:0658c19": "聞應有生滅也。此破他生。若從根生下破自生。凡",
    "X15n0306_003:0658c20": "言根者以發識為義。耳識生時能辨音聲高下是",
    "X15n0306_003:0658c21": "鐘是鼓。然初對音聲時未辨鐘鼓指此為根可以",
    "X15n0306_003:0658c22": "發識。故後文云。但如鏡中無別分析。今明離塵并",
    "X15n0306_003:0658c23": "無根體何可言生。若於空出下破無因生。文中具",
    "X15n0306_003:0658c24": "性相二空之義前後皆爾。不從四性是性空。空亦",
    "X15n0306_003:0659a01": "不可得是相空也。○三了妄即真。",
    "X15n0306_003:0659a02": "是故當知。耳入虗妄本非因緣非自然性。",
    "X15n0306_003:0659a03": "如上根境及空皆不能聞應是聞性能聞。而聞性",
    "X15n0306_003:0659a04": "中本無根塵之妄安有此聞。是不從四句因緣而",
    "X15n0306_003:0659a05": "有聞也。聞性又必隨緣故非自然。如是雙遮即兼",
    "X15n0306_003:0659a06": "雙照菩提從此顯矣。○三鼻入。是周利槃特迦悟",
    "X15n0306_003:0659a07": "處。分為三一從真起妄。",
    "X15n0306_003:0659a08": "阿難。譬如有人急畜其鼻。畜久成勞則於鼻中聞有",
    "X15n0306_003:0659a09": "冷觸。因觸分別通塞虗實。如是乃至諸香臭氣。兼鼻",
    "X15n0306_003:0659a10": "與勞同是菩提瞪發勞相。",
    "X15n0306_003:0659a11": "譬如下先明勞相。因觸下次明鼻相。兼鼻下雙結",
    "X15n0306_003:0659a12": "虗妄。畜者縮也。吸也。呼則熱而吸則冷。冷熱皆觸。",
    "X15n0306_003:0659a13": "今畜久但聞冷觸者。葢鼻之為用全賴乎息。故出",
    "X15n0306_003:0659a14": "則取香而入則嗅香。任其出入則不名勞。今禁其",
    "X15n0306_003:0659a15": "出入。禁之且久自成勞矣。冷熱乃呼吸之分。今因",
    "X15n0306_003:0659a16": "畜久無別香臭但有冷觸。姑借之以顯鼻根勝義",
    "X15n0306_003:0659a17": "之所依不得謂是身根所對之塵也。即中云冷觸",
    "X15n0306_003:0659a18": "本無因久畜有足知其妄。可通譬鼻根皆妄故先",
    "X15n0306_003:0659a19": "舉之。次通明鼻相。通塞虗實槩論鼻根所對不但",
    "X15n0306_003:0659a20": "就畜鼻言也。於呼吸中通則虗而聞塞則實而不",
    "X15n0306_003:0659a21": "聞。通中能辨諸香臭氣正是鼻根之用。上文急畜",
    "X15n0306_003:0659a22": "等明鼻依於息。因觸下明息依於鼻也。兼鼻下雙",
    "X15n0306_003:0659a23": "結者。上急畜等但舉勞相。通塞虗實槩舉鼻相。人",
    "X15n0306_003:0659a24": "但知畜久為勞不知鼻亦是勞。以菩提之體本無",
    "X15n0306_003:0659b01": "名相。而勝義名清淨四大肉鼻為浮根四塵如雙",
    "X15n0306_003:0659b02": "垂爪豈無相之理乎。其為勞相無疑矣。大經云。因",
    "X15n0306_003:0659b03": "滅是色獲得常色。今文亦然。滅此勞相菩提自顯。",
    "X15n0306_003:0659b04": "下文推破鼻入正意在顯菩提也。○二辨妄無實",
    "X15n0306_003:0659b05": "二一世諦假立。",
    "X15n0306_003:0659b06": "因於通塞二種妄塵發聞居中。吸此塵象名齅聞性。",
    "X15n0306_003:0659b07": "此聞離彼通塞二塵畢竟無體。",
    "X15n0306_003:0659b08": "文具三假。因者因成假也。通塞是相待假。吸此塵",
    "X15n0306_003:0659b09": "象是相續假。鼻聞香臭。而云因於通塞乃鼻根之",
    "X15n0306_003:0659b10": "大端也。言離塵無體者。是空前之假也。空後徧習",
    "X15n0306_003:0659b11": "故云倒入。○二真諦無生。",
    "X15n0306_003:0659b12": "當知是聞非通塞來。非於根出。不於空生。何以故。若",
    "X15n0306_003:0659b13": "從通來。塞則聞滅云何知塞。如因塞有。通則無聞云",
    "X15n0306_003:0659b14": "何發明香臭等觸。若從根生。必無通塞如是聞機本",
    "X15n0306_003:0659b15": "無自性。若從空出。是聞自當迴齅汝鼻。空自有聞何",
    "X15n0306_003:0659b16": "關汝入。",
    "X15n0306_003:0659b17": "因通而知香臭。則聞似從通來便不應知塞。因塞",
    "X15n0306_003:0659b18": "而知不香不臭亦謂之聞此聞從塵來。又不應知",
    "X15n0306_003:0659b19": "通。吳興曰機者弩牙也。根有發聞之義故取譬之。",
    "X15n0306_003:0659b20": "次破空生。前則聞境歸則鼻根。又空自有聞此鼻",
    "X15n0306_003:0659b21": "何用。此中不但破四性亦破四相。即於問香臭時",
    "X15n0306_003:0659b22": "鼻根叵得故名即空。在通教中亦用此方便。而今",
    "X15n0306_003:0659b23": "意為顯如來藏性即不止於通。別教。複疎倒入正",
    "X15n0306_003:0659b24": "是今義。而今意為顯圓又不止於別。意雖在圓不",
    "X15n0306_003:0659c01": "妨兼別。○三了妄即真。",
    "X15n0306_003:0659c02": "是故當知。鼻入虗妄本非因緣非自然性。",
    "X15n0306_003:0659c03": "鼻入虗妄已不可得。何可論其因緣。有因尚不可。",
    "X15n0306_003:0659c04": "況自然乎。二卷文云。精覺妙明非因非緣亦非自",
    "X15n0306_003:0659c05": "然。今云鼻入虗妄非因緣自然其義一也。○四舌",
    "X15n0306_003:0659c06": "入。是憍梵鉢提悟處。文分三一從真起妄。",
    "X15n0306_003:0659c07": "阿難。譬如有人以舌舐吻熟舐令勞。其人若病則有",
    "X15n0306_003:0659c08": "苦味。無病之人微有甜觸。由甜與苦顯此舌根。不動",
    "X15n0306_003:0659c09": "之時淡性常在。兼舌與勞同是菩提瞪發勞相。",
    "X15n0306_003:0659c10": "舐上紙切。時上聲。以舌取食物也。熟舐是舌家勞。",
    "X15n0306_003:0659c11": "甜苦是舌家勞相。甜苦本無因熟舐有故知是妄。",
    "X15n0306_003:0659c12": "以譬舌入之妄無不皆然。言兼舌者。遇淡苦物知",
    "X15n0306_003:0659c13": "是淡苦是舌入體人謂非勞。然亦與勞同妄也。○",
    "X15n0306_003:0659c14": "二辨妄無實又二一約世諦假立。",
    "X15n0306_003:0659c15": "因甜苦淡二種妄塵發知居中。吸此塵象名知味性。",
    "X15n0306_003:0659c16": "此知味性離彼甜苦及淡二塵畢竟無體。",
    "X15n0306_003:0659c17": "甜苦合為一種。淡為一種。故云二種。淡是不動何",
    "X15n0306_003:0659c18": "稱為妄因甜苦顯皆名妄也。大凡二法能生一法。",
    "X15n0306_003:0659c19": "塵既有二是生舌知。二生一明矣。能統二邊名為",
    "X15n0306_003:0659c20": "居中。言離塵無體者。以屬二故兼賴二塵。畜一尚",
    "X15n0306_003:0659c21": "不能立況離二乎。○二約真諦無生。",
    "X15n0306_003:0659c22": "如是阿難。當知如是甞苦淡知。非甜苦來。非因淡有。",
    "X15n0306_003:0659c23": "又非根出。不於空生。何以故。若甜苦來淡則知滅云",
    "X15n0306_003:0659c24": "何知淡。若從淡出。甜則知亡復云何知甜苦二相。若",
    "X15n0306_003:0660a01": "從舌生。必無甜淡及與苦塵斯知味根本無自性。若",
    "X15n0306_003:0660a02": "於空出。虗空自味非汝口知。又空自知何關汝入。",
    "X15n0306_003:0660a03": "或云舌知元雙從苦淡而來。今列中言非甜苦來",
    "X15n0306_003:0660a04": "者謂不但從甜苦來耳。非與甜苦為交涉也。釋云。",
    "X15n0306_003:0660a05": "若專從甜苦來則不應知淡。既知淡味豈與淡無",
    "X15n0306_003:0660a06": "涉乎。既亦從淡來則不從甜苦來審矣。如人自力",
    "X15n0306_003:0660a07": "能舉石何賴他人。若賴他人共舉俱自無舉石之",
    "X15n0306_003:0660a08": "力。故石雖被舉非實有能舉者也。如是而云未嘗",
    "X15n0306_003:0660a09": "舉石豈直不舉石耶。此釋亦有義。然細研文意是",
    "X15n0306_003:0660a10": "明甞性能知。而甞性中元無妄法亦無此甞味之",
    "X15n0306_003:0660a11": "知故云不從因緣生耳。據彼所釋乃是共生故不",
    "X15n0306_003:0660a12": "可也。若從舌生等者。以避他生故計自生故必無",
    "X15n0306_003:0660a13": "甜苦等也。補遺曰。虗空自味至何關汝入四句似",
    "X15n0306_003:0660a14": "乎相濫。應知上二句明味塵。下二句明舌入。以其",
    "X15n0306_003:0660a15": "味而言之。虗空自味非汝之味故云非汝口知。以",
    "X15n0306_003:0660a16": "其根而言之。虗空自知非汝之知故云何關汝入。",
    "X15n0306_003:0660a17": "上句對味以辨根故云知耳。此文中以知為根其",
    "X15n0306_003:0660a18": "意甚明。○三了妄即真。",
    "X15n0306_003:0660a19": "是故當知。舌入虗妄本非因緣非自然性。",
    "X15n0306_003:0660a20": "因緣總不能生故非因緣。雙離因緣自然即是中",
    "X15n0306_003:0660a21": "道。○五身入。是畢陵伽婆蹉圓通。文分三一從真",
    "X15n0306_003:0660a22": "起妄。",
    "X15n0306_003:0660a23": "阿難。譬如有人以一冷手觸於熱手。若冷勢多熱者",
    "X15n0306_003:0660a24": "從冷。若熱功勝冷者成熱。如是以此合覺之觸顯於",
    "X15n0306_003:0660b01": "離知。涉勢若成因於勞觸。兼身與勞同是菩提瞪發",
    "X15n0306_003:0660b02": "勞相。",
    "X15n0306_003:0660b03": "初譬如至離知約離合觸以顯身覺。次涉勢下結",
    "X15n0306_003:0660b04": "成勞觸以例身入。冷熱是觸覺是身根。如是者承",
    "X15n0306_003:0660b05": "上之詞。合者兩手合也。觸謂冷熱二觸。謂兩手合",
    "X15n0306_003:0660b06": "時所覺冷熱之觸也。合覺對離知說。人身離則不",
    "X15n0306_003:0660b07": "知。今因合中有覺對顯離時。應知若不相涉即是",
    "X15n0306_003:0660b08": "離也。謂對顯不相涉時知其無冷熱相觸耳。離合",
    "X15n0306_003:0660b09": "俱觸。猶動靜俱聞明暗俱見之意。次文云涉勢若",
    "X15n0306_003:0660b10": "成因於勞觸者。上未云勞此結成勞觸。亦獨舉勞",
    "X15n0306_003:0660b11": "觸以例身觸。勞觸者觸之久也。冷熱相涉兩無定",
    "X15n0306_003:0660b12": "勢足其知妄。身根之妄亦然。菩提如清淨眼。身之",
    "X15n0306_003:0660b13": "與勞兩重俱是瞪發勞相。身根之勞若不取喻於",
    "X15n0306_003:0660b14": "眼根之勞。何以知其如空華乎。○二辨無實二一",
    "X15n0306_003:0660b15": "約世諦假立。",
    "X15n0306_003:0660b16": "因於離合二種妄塵發覺居中。吸此塵象名知覺性。",
    "X15n0306_003:0660b17": "此知覺體離彼離合違順二塵畢竟無體。",
    "X15n0306_003:0660b18": "身根因何而有由於離合二塵。覺是身根。違順即",
    "X15n0306_003:0660b19": "離合中之違順。故惟二塵而已。覺苦即是違。覺樂",
    "X15n0306_003:0660b20": "即是順。或云因離合有二故下文云非離合來。因",
    "X15n0306_003:0660b21": "違順有二故下文云非違順有。因離塵無體故下",
    "X15n0306_003:0660b22": "文云不於根出。竊謂不然。文意總明根塵無知。下",
    "X15n0306_003:0660b23": "文特借離合破。非謂離合共能生覺。根塵亦爾。若",
    "X15n0306_003:0660b24": "墮共生非佛意矣。○二約真諦無生。",
    "X15n0306_003:0660c01": "如是阿難。當知是覺。非離合來。非違順有。不於根出。",
    "X15n0306_003:0660c02": "又非空生。何以故。若合時來。離當已滅云何覺離。違",
    "X15n0306_003:0660c03": "順二相亦復如是。若從根出。必無離合違順四相則",
    "X15n0306_003:0660c04": "汝身知元無自性。必於空出。空自知覺何關汝入。",
    "X15n0306_003:0660c05": "文中先標不生。次釋不生。言云何覺離者。特借離",
    "X15n0306_003:0660c06": "當已滅顯合不能生覺。非謂共能生覺也。破根生",
    "X15n0306_003:0660c07": "中云。四相者。塵則惟二相即有四。離合是二。相合",
    "X15n0306_003:0660c08": "中有違順又是二相。據離一合雙之語離中無違",
    "X15n0306_003:0660c09": "順明矣。問。五陰三科雖標如來藏性。然文明觀法。",
    "X15n0306_003:0660c10": "但頻出性相二空何以見如來藏乎。答。世諦是立。",
    "X15n0306_003:0660c11": "真諦是破。若作意破立屬前二觀。若任運破立屬",
    "X15n0306_003:0660c12": "中道觀。如纓絡經云。二觀為方便得入中道第一",
    "X15n0306_003:0660c13": "義諦觀。止觀解此文云。初觀破假。次觀破空。此之",
    "X15n0306_003:0660c14": "二空為雙遮之方便。初觀用空。次觀用假。此之二",
    "X15n0306_003:0660c15": "用為雙照之方便。輔行釋止觀文云。由前異時雙",
    "X15n0306_003:0660c16": "亡方便。今入中道任運雙亡。由前異時雙照方便。",
    "X15n0306_003:0660c17": "今入中道任運雙照。據止觀記此言。故知任運遮",
    "X15n0306_003:0660c18": "照即是中道。空假破立其理不異。今所以結歸於",
    "X15n0306_003:0660c19": "如來藏者。以作意之遮照當入任意之遮照耳。○",
    "X15n0306_003:0660c20": "三了妄即真。",
    "X15n0306_003:0660c21": "是故當知。身入虗妄本非因緣非自然性。",
    "X15n0306_003:0660c22": "身入尚不可得。何言因緣況自然乎。即中云自然",
    "X15n0306_003:0660c23": "之言未必即指空生。如二卷云。我今觀此覺性自",
    "X15n0306_003:0660c24": "然。非生非滅遠離一切虗妄顛倒似非因緣。據此",
    "X15n0306_003:0661a01": "文安得謂從空生為自然乎。今文指身根之覺不",
    "X15n0306_003:0661a02": "從四性來為自然耳。○六意入。是須菩提悟寶明",
    "X15n0306_003:0661a03": "空海處。分文為三一從真起妄。",
    "X15n0306_003:0661a04": "阿難。譬如有人勞倦則眠睡熟便寤。覽塵斯憶失憶",
    "X15n0306_003:0661a05": "為忘。是其顛倒生住異滅吸習中歸不相踰越稱意",
    "X15n0306_003:0661a06": "知根。兼意與勞同是菩提瞪皆勞相。",
    "X15n0306_003:0661a07": "初句勞倦則眠是意根勞相。餘是意根所有之相。",
    "X15n0306_003:0661a08": "故下結云兼意與勞同是菩提瞪發勞相。若據常",
    "X15n0306_003:0661a09": "解。六情昏昏曰眠。委放四支曰睡。今文眠屬意根",
    "X15n0306_003:0661a10": "勞相。蓋肉團心形如蓮華上有七葉。合即為寐開",
    "X15n0306_003:0661a11": "即為寤。此勝義所依之浮塵根也。幽溪云。六入所",
    "X15n0306_003:0661a12": "破雖正在勝義。而勝義所依又在浮塵。如不動目",
    "X15n0306_003:0661a13": "睛瞪以發勞。耳根勞故頭中作聲。急畜其鼻畜久",
    "X15n0306_003:0661a14": "成勞。以舌舐物熟舐令勞。涉勢若成因於勞觸。勞",
    "X15n0306_003:0661a15": "倦則眠睡熟便寤。皆其事也。故六浮塵根皆屬身",
    "X15n0306_003:0661a16": "根。如下云。寤寐二相隨身開合是也。故知勞倦則",
    "X15n0306_003:0661a17": "眠睡熟便寤者意根所依浮塵之體也。攬塵斯憶",
    "X15n0306_003:0661a18": "失憶為忘者意根之用也。受寤受寐覽之失之意",
    "X15n0306_003:0661a19": "根之正體也。憶之則生。失之則滅。又寤為生。寐為",
    "X15n0306_003:0661a20": "滅。兩間名住。前後名異。是為顛倒生住異滅。即中",
    "X15n0306_003:0661a21": "云。初句是勞相。寤寐二種是肉團根相。憶忘生住",
    "X15n0306_003:0661a22": "異滅是意家之塵。而覽之失之及吸習中歸則意",
    "X15n0306_003:0661a23": "根之相。言顛倒者。若論真如安有四相。今有四相",
    "X15n0306_003:0661a24": "咸顛倒耳。吳興曰寤則覽塵斯憶。寐則失意為忘。",
    "X15n0306_003:0661b01": "又睡中有夢。寤中有忘。皆是覽塵失憶之相。憶之",
    "X15n0306_003:0661b02": "則生。忘之則滅。故下文云因於生滅二種妄塵也。",
    "X15n0306_003:0661b03": "此二妄塵復為生住異滅四種細相。吸習等者。上",
    "X15n0306_003:0661b04": "來憶妄生滅已是意家所對之塵。而復云中歸者。",
    "X15n0306_003:0661b05": "乃是吸習塵象中歸意根。以塵對根說耳。釋要云。",
    "X15n0306_003:0661b06": "意根是第七識。梵語訖利瑟吒耶末那。此云染汙",
    "X15n0306_003:0661b07": "意。恒審思量名之為意。相宗所說但能緣內。計第",
    "X15n0306_003:0661b08": "八見分為內我。若小乘但說一切諸法皆從六識",
    "X15n0306_003:0661b09": "建立不說七八二識。然心亦多種。相宗說七識為",
    "X15n0306_003:0661b10": "心根是不可見法。非同色法可見勝義也。然今經",
    "X15n0306_003:0661b11": "不論色與不色盡是菩提性中無明勞相。皆同空",
    "X15n0306_003:0661b12": "華無體可得。以是藏性故也。補遺云。孤山以記忘",
    "X15n0306_003:0661b13": "為習。吳興意謂意根覽吸此記忘之相若學習然。",
    "X15n0306_003:0661b14": "疑者謂生可吸習。滅何可吸習。即中云既稱為塵",
    "X15n0306_003:0661b15": "亦可吸習。如善滅惡滅之類。四相剎那不相踰越。",
    "X15n0306_003:0661b16": "言兼意與勞者。如人本不眠因勞故眠。足知其妄。",
    "X15n0306_003:0661b17": "意根之妄亦然。○二辨妄無實二一約世諦假立。",
    "X15n0306_003:0661b18": "因於生滅二種妄塵集知居中。吸撮內塵見聞逆流",
    "X15n0306_003:0661b19": "流不及地名覺知性。此覺知性離彼寤寐生滅二塵",
    "X15n0306_003:0661b20": "畢竟無體。",
    "X15n0306_003:0661b21": "孤山曰。前舉四相此唯二者。以生攝住。以滅攝異",
    "X15n0306_003:0661b22": "而且以憶者為生。忘者為滅。據孤山之釋則生滅",
    "X15n0306_003:0661b23": "之言該前生住異滅寤寐憶忘八種法也。皆是前",
    "X15n0306_003:0661b24": "塵悉屬所知。生滅非一名集知居中。五塵落謝影",
    "X15n0306_003:0661c01": "子皆意根所對故云生滅非一。集是集起與前發",
    "X15n0306_003:0661c02": "見發聞等其意皆同。吸撮皆取也。內塵者非同前",
    "X15n0306_003:0661c03": "五照外境界故云內塵。資中曰。眼耳取外境界剎",
    "X15n0306_003:0661c04": "那流入意地。從外入內名為逆流。至第二念流之",
    "X15n0306_003:0661c05": "不及故云流不及地。資中謂見聞是第一念意根",
    "X15n0306_003:0661c06": "吸取是第二念。反是第一念所不及耳。然古來解",
    "X15n0306_003:0661c07": "者。多以憶之則生為見聞逆流。失憶為忘為流不",
    "X15n0306_003:0661c08": "及地。如會解釋良是。地之一字通乎生滅之間。憶",
    "X15n0306_003:0661c09": "忘二種皆覺知之性。則此性該昏明之相也。寤寐",
    "X15n0306_003:0661c10": "兼身根生滅。惟是意根所對故雙舉之。○二約真",
    "X15n0306_003:0661c11": "諦無生。",
    "X15n0306_003:0661c12": "如是阿難。當知如是覺知之根。非寤寐來。非生滅有。",
    "X15n0306_003:0661c13": "不於根出。亦非空生。何以故。若從寤來。寐即隨滅將",
    "X15n0306_003:0661c14": "何為寐。必生時有滅即同無令誰受滅。若從滅有。生",
    "X15n0306_003:0661c15": "即滅無誰知生者。若從根出。寤寐二相隨身開合。離",
    "X15n0306_003:0661c16": "斯二體此覺知者同於空華畢竟無性。若從空生。自",
    "X15n0306_003:0661c17": "是空知何關汝入。",
    "X15n0306_003:0661c18": "熏聞曰。非寤寐來破共生。非生滅有破他生。不於",
    "X15n0306_003:0661c19": "根出破自生。空生破無因生。熏聞意謂寤寐是意",
    "X15n0306_003:0661c20": "家所對之塵又帶浮塵根說則根塵共生也。幽溪",
    "X15n0306_003:0661c21": "曰。天如補註謂將何為寐令誰受滅為受二字當",
    "X15n0306_003:0661c22": "作知字。予謂若改字其義反晦。況既無寐不復有",
    "X15n0306_003:0661c23": "知。不若為字其義為順。蓋曰。既隨寤滅將何人為",
    "X15n0306_003:0661c24": "寐者乎。既隨生滅令誰人受滅者乎。幽祖之言是",
    "X15n0306_003:0662a01": "也。生即滅無者。謂當生時滅相已無則知亦無誰",
    "X15n0306_003:0662a02": "知生耶。破根生中云。隨身開合者。指肉團心元屬",
    "X15n0306_003:0662a03": "身根。肉團開則寤而合則寐。即勝義根亦托浮塵。",
    "X15n0306_003:0662a04": "所以肉團勝義咸屬身根。如是則竟無知覺故同",
    "X15n0306_003:0662a05": "空華離二體者謂離開合之二體也。作此推檢者。",
    "X15n0306_003:0662a06": "意明知覺必是覺性非關意根。人謂意根能知是",
    "X15n0306_003:0662a07": "妄計耳。根塵皆不能知而覺性隨緣方有意知。然",
    "X15n0306_003:0662a08": "覺性實不從因緣生。故經云根塵皆無知也。不然",
    "X15n0306_003:0662a09": "豈人竟無知覺如木石乎。前後諸文義皆如是。如",
    "X15n0306_003:0662a10": "初卷云如是見性是心非眼。據此則知見聞覺知",
    "X15n0306_003:0662a11": "皆是常住真心之用。所以前明明暗根空皆不能",
    "X15n0306_003:0662a12": "見。今文明根塵皆不能知。總顯真性能見能知其",
    "X15n0306_003:0662a13": "義是同。是知佛意原在言外令人自悟。中論推檢",
    "X15n0306_003:0662a14": "其義亦然。若竟謂無知即成斷滅見矣。又覺性雖",
    "X15n0306_003:0662a15": "隨妄根妄塵能為見聞。而覺性中本無妄緣安有",
    "X15n0306_003:0662a16": "見聞。故見聞如幻畢竟叵得。如此明空不落斷見。",
    "X15n0306_003:0662a17": "○三了妄即真。",
    "X15n0306_003:0662a18": "是故當知。意入虗妄本非因緣非自然性。",
    "X15n0306_003:0662a19": "攬塵立根既皆無用故意入虗妄。覺性亦不從因",
    "X15n0306_003:0662a20": "緣有故非因緣。而覺性又必隨緣故非自然。前云",
    "X15n0306_003:0662a21": "精覺妙明非因非緣亦非自然此不空之理也。六",
    "X15n0306_003:0662a22": "入虗妄非因緣自然明入理之門也。由門入理故",
    "X15n0306_003:0662a23": "二種非因緣自然其義元一。○三會十二處二一",
    "X15n0306_003:0662a24": "總徵。",
    "X15n0306_003:0662b01": "復次阿難。云何十二處本如來藏妙真如性。",
    "X15n0306_003:0662b02": "雲臺寶網。寂光四德。普賢觀法身遍處。琉璃光青",
    "X15n0306_003:0662b03": "光智性。故皆如來藏也。長水云處以生門為義。六",
    "X15n0306_003:0662b04": "根六境是識生處。根已破會今正會境。然亦以根",
    "X15n0306_003:0662b05": "相對而破故雙問色生眼生等也。孤山曰。前六入",
    "X15n0306_003:0662b06": "破六根。雖以塵對辨而五意在根。今十二處雖根",
    "X15n0306_003:0662b07": "塵互破止破在塵。後十八界雖根塵識三相對而",
    "X15n0306_003:0662b08": "破而正意惟在識耳。即中云。前五陰中全約喻比",
    "X15n0306_003:0662b09": "用破執情。次六入中猶帶譬喻顯其妄相。今十二",
    "X15n0306_003:0662b10": "處乃至七大即於現前見聞之境及近所目擊者",
    "X15n0306_003:0662b11": "示其藏性。譬意是同故不更述。○二別示六一眼",
    "X15n0306_003:0662b12": "色處。是優波尼沙陀圓通。文分三一舉事徵起。",
    "X15n0306_003:0662b13": "阿難。汝且觀此祇陀樹林及諸泉池。於意云何。此等",
    "X15n0306_003:0662b14": "為是色生眼見。眼生色相。",
    "X15n0306_003:0662b15": "前六入中先立次破。今汝且觀下亦先立也。祇樹",
    "X15n0306_003:0662b16": "泉池舉目前所見色也。問。但舉所見云何稱立。答。",
    "X15n0306_003:0662b17": "前卷云。以目觀見山河大地皆是無始見妄所成。",
    "X15n0306_003:0662b18": "則所見不可得其義明矣。今祇林是高泉池是下。",
    "X15n0306_003:0662b19": "盡取一剎那中所見是立之為觀境耳。色生眼見",
    "X15n0306_003:0662b20": "是由塵發知。眼生色相是因根有相。亦為所破者。",
    "X15n0306_003:0662b21": "既有相見即須破除方顯如來藏也。○二牒執推",
    "X15n0306_003:0662b22": "破。",
    "X15n0306_003:0662b23": "阿難。若復眼根生色相者。見空非色色性應銷。銷則",
    "X15n0306_003:0662b24": "顯發一切都無。色相既無誰明空質。空亦如是。若復",
    "X15n0306_003:0662c01": "色塵生眼見者。觀空非色見即銷亡。亡則都無誰明",
    "X15n0306_003:0662c02": "空色。",
    "X15n0306_003:0662c03": "初破眼生色相中以根為能生色為所生。見空非",
    "X15n0306_003:0662c04": "色者。謂目更觀空空則非色。此時能生之根既轉",
    "X15n0306_003:0662c05": "所生之色應消。不但空自空而色亦空。故云一切",
    "X15n0306_003:0662c06": "都無也。但一切法相待而有。色相既無何以顯空。",
    "X15n0306_003:0662c07": "故曰誰明空質。今空元從色顯。眼根不能生色明",
    "X15n0306_003:0662c08": "矣。空亦如是者。應云若復眼根生空相者。見色非",
    "X15n0306_003:0662c09": "空空性應滅。滅色可見滅空何狀。此義可了故佛",
    "X15n0306_003:0662c10": "言存略或譯者省之。二破色生眼見中以色為能",
    "X15n0306_003:0662c11": "生見為所生。此中亦以觀空破色。謂所觀之空非",
    "X15n0306_003:0662c12": "色。見離其母見當銷亡。都無者。指觀空觀色之見",
    "X15n0306_003:0662c13": "都無。則正當觀空時誰明空之與色。今既明空色",
    "X15n0306_003:0662c14": "則色不生眼見明矣。○三了妄即真。",
    "X15n0306_003:0662c15": "是故當知。見與色空俱無處所。即色與見二處虗妄",
    "X15n0306_003:0662c16": "本非因緣非自然性。",
    "X15n0306_003:0662c17": "色不能生見則見無處所。見不能生色空則色無",
    "X15n0306_003:0662c18": "處所。故云二處虗妄。因色有見因見有色是因緣",
    "X15n0306_003:0662c19": "也。不因色而有見不因見而有色此自然也。二計",
    "X15n0306_003:0662c20": "俱離故眼色界即空如來藏性於茲顯矣。○二耳",
    "X15n0306_003:0662c21": "聲處。是憍陳如圓通。文分三一舉事徵起。",
    "X15n0306_003:0662c22": "阿難。汝更聽此祇陀園中食辦擊鼓眾集撞鐘。鐘鼓",
    "X15n0306_003:0662c23": "音聲前後相續。於意云何。此等為是聲來耳邊。耳往",
    "X15n0306_003:0662c24": "聲處。",
    "X15n0306_003:0663a01": "桐洲云。擊鼓以作眾。撞鐘以靜之。又擊鼓以報食",
    "X15n0306_003:0663a02": "辦。撞鐘則眾來集。前後相讀非齊出也。○二牒執",
    "X15n0306_003:0663a03": "推破。",
    "X15n0306_003:0663a04": "阿難。若復此聲來於耳邊。如我乞食室羅筏城在祇",
    "X15n0306_003:0663a05": "陀林則無有我。此聲必來阿難耳處目連迦葉應不",
    "X15n0306_003:0663a06": "俱聞。何況其中一千二百五十沙門一聞鐘聲同來",
    "X15n0306_003:0663a07": "食處。若復汝耳往彼聲邊。如我歸住祇陀林中在室",
    "X15n0306_003:0663a08": "羅城則無有我。汝聞鼓聲其耳已往擊鼓之處。鐘聲",
    "X15n0306_003:0663a09": "齊出應不俱聞。何況其中象馬牛羊種種音響。若無",
    "X15n0306_003:0663a10": "來往亦復無聞。",
    "X15n0306_003:0663a11": "初句牒計。如我下破。先立喻。以佛喻聲。城喻阿難",
    "X15n0306_003:0663a12": "耳。林喻餘人耳。佛入城中則林中無佛。示同凡夫",
    "X15n0306_003:0663a13": "惟一色身也。此聲下合。若有來往聲即有限。聲來",
    "X15n0306_003:0663a14": "阿難耳處則阿難耳中有聲如佛到城也。目連迦",
    "X15n0306_003:0663a15": "葉耳中便無音聲如林中無佛。今既俱聞則謂聲",
    "X15n0306_003:0663a16": "來耳邊非矣。次破耳往聲處。即將世尊歸林破之。",
    "X15n0306_003:0663a17": "耳有來往耳聞亦復有限。此中以佛喻耳。以林喻",
    "X15n0306_003:0663a18": "鼓聲。城喻鍾聲。耳往鼓邊則鼓邊有耳如佛歸住",
    "X15n0306_003:0663a19": "林中也。若鍾鼓相續不妨更聞鍾聲。倘一時齊出",
    "X15n0306_003:0663a20": "耳必不能更到鍾邊。是時鍾邊無耳如佛不在城。",
    "X15n0306_003:0663a21": "況餘聲乎。若無下破無來往。謂聲不來耳耳不往",
    "X15n0306_003:0663a22": "聲聞義不立。是則有來往固非。無來往亦謬。義不",
    "X15n0306_003:0663a23": "可定不可謂實有也。○三了妄即真。",
    "X15n0306_003:0663a24": "是故當知。聽與音聲俱無處所。即聽與聲二處虗妄",
    "X15n0306_003:0663b01": "本非因緣非自然性。",
    "X15n0306_003:0663b02": "耳往不可不往不可則聽處不立。聲來不可不來",
    "X15n0306_003:0663b03": "不可則聲處不立。非來往則非因緣。非無來往即",
    "X15n0306_003:0663b04": "非自然。因緣自然俱非何但即空義成藏性亦顯。",
    "X15n0306_003:0663b05": "○三鼻香處。是香嚴童子圓通。文分三一舉事徵",
    "X15n0306_003:0663b06": "起。",
    "X15n0306_003:0663b07": "阿難。汝又齅此爐中旃檀。此香若復然於一銖室羅",
    "X15n0306_003:0663b08": "筏城四十里內同時聞氣。於意云何。此香為復生旃",
    "X15n0306_003:0663b09": "檀木。生於汝鼻。為生於空。",
    "X15n0306_003:0663b10": "長水云。此中但問境生之處不同前文根塵對破。",
    "X15n0306_003:0663b11": "竊觀結文云香鼻與聞俱無處所是破根塵兩處。",
    "X15n0306_003:0663b12": "而前文但從香破者正如古註云今十二處雖根",
    "X15n0306_003:0663b13": "塵互破正破在塵也。四十里者謂四面各十里。○",
    "X15n0306_003:0663b14": "二牒執推破。",
    "X15n0306_003:0663b15": "阿難。若復此香生於汝鼻。稱鼻所生當從鼻出。鼻非",
    "X15n0306_003:0663b16": "旃檀云何鼻中有旃檀氣。稱汝聞香當於鼻入。鼻中",
    "X15n0306_003:0663b17": "出香說聞非義。若生於空。空性常恒香應常在何藉",
    "X15n0306_003:0663b18": "爐中爇此枯木。若生於木。則此香質因爇成烟。若鼻",
    "X15n0306_003:0663b19": "得聞合蒙烟氣。其烟騰空未及遙遠四十里內云何",
    "X15n0306_003:0663b20": "已聞。",
    "X15n0306_003:0663b21": "文分三節。初破鼻生。雖帶鼻說實破香生處也。初",
    "X15n0306_003:0663b22": "句牒。稱鼻下正破。稱汝下縱破。設許汝鼻能生於",
    "X15n0306_003:0663b23": "香。生義雖成聞義不立。以但能出香不從外入。而",
    "X15n0306_003:0663b24": "與鼻合則非聞也。凡云聞者以入為義出非聞義。",
    "X15n0306_003:0663c01": "次空生中云。爇木有香共顯二義。一非常住。二非",
    "X15n0306_003:0663c02": "生空。此以木生破空生也。三破木生。木既成煙。若",
    "X15n0306_003:0663c03": "蒙煙齅香便得云從木生香。今既不爾何云生旃",
    "X15n0306_003:0663c04": "檀木。或云若生於木四十里內云何已聞是也。擕",
    "X15n0306_003:0663c05": "李云。此中義理稍難成立。且鼻舌身三者是合中",
    "X15n0306_003:0663c06": "知也。設四十里內聞香亦是香有殊勝之力。其氣",
    "X15n0306_003:0663c07": "遠騰彼合知處久久方聞。而言不待鼻蒙烟氣等",
    "X15n0306_003:0663c08": "甚與教相及現量相違。今此釋者恐取聖人根力",
    "X15n0306_003:0663c09": "強利能速疾遠聞。不取凡常鈍劣者說。理實必須",
    "X15n0306_003:0663c10": "氣通於鼻方得成聞。經中一往據麤顯邊似不到",
    "X15n0306_003:0663c11": "鼻故作斯破。吳興云。敏師一往之說其實然也。若",
    "X15n0306_003:0663c12": "爾。但是香有殊勝之力不須更取聖人根力強利",
    "X15n0306_003:0663c13": "也。然合三離二是惟識法相。後文亦云香以合中",
    "X15n0306_003:0663c14": "知。俱舍不爾。如玅樂二十八引俱舍云。且六根中",
    "X15n0306_003:0663c15": "眼耳鼻三不假至者。還依不至可見對眼。可聞對",
    "X15n0306_003:0663c16": "耳。有氣對鼻。舌身二根須到了者依至變現。今楞",
    "X15n0306_003:0663c17": "嚴所說香然一銖四十里內同時聞氣不須煙到",
    "X15n0306_003:0663c18": "鼻邊然後得聞。與俱舍最合。不必專據惟識以責",
    "X15n0306_003:0663c19": "經也。張華博物志云。漢武帝時。西國遣使獻香四",
    "X15n0306_003:0663c20": "枚大如鷄卵。漢制香不滿斤不得受。後長安染疫",
    "X15n0306_003:0663c21": "使者奏請焚香。燒一枚四十里間民疫病皆愈。香",
    "X15n0306_003:0663c22": "有殊勝之力明矣。律曆志云。二十四銖為一兩。今",
    "X15n0306_003:0663c23": "云一銖得四分一釐六毫六絲六忽。○三了妄即",
    "X15n0306_003:0663c24": "真。",
    "X15n0306_003:0664a01": "是故當知。香鼻與聞俱無處所。即齅與香二處虗妄",
    "X15n0306_003:0664a02": "本非因緣非自然性。",
    "X15n0306_003:0664a03": "香鼻與聞者。鼻字牒上鼻生。香字意牒空生木生。",
    "X15n0306_003:0664a04": "皆破香處。聞字破根。故知前但破香處今雙破根",
    "X15n0306_003:0664a05": "塵二處也。非因緣自然者。香處不立破緣。聞處不",
    "X15n0306_003:0664a06": "立破因。若不緣鼻而有香不緣香而有鼻即自然",
    "X15n0306_003:0664a07": "也。二邊既破中道即顯。豈非如來藏性乎。○四味",
    "X15n0306_003:0664a08": "舌處。是藥王圓通。文分三一舉事徵起。",
    "X15n0306_003:0664a09": "阿難。汝常二時眾中持鉢。其間或遇酥酪醍醐名為",
    "X15n0306_003:0664a10": "上味。於意云何。此味為復生於空中。生於舌中。為生",
    "X15n0306_003:0664a11": "食中。",
    "X15n0306_003:0664a12": "二時大食小食時也。眾中持鉢者謂同眾乞食。酥",
    "X15n0306_003:0664a13": "酪醍醐名為上味。遇必經心故獨舉之。先舉空者。",
    "X15n0306_003:0664a14": "求其生處而不可得疑從空生。今文先標而後破",
    "X15n0306_003:0664a15": "也。○二牒執推破。",
    "X15n0306_003:0664a16": "阿難。若復此味生於汝舌。在汝口中只有一舌。其舌",
    "X15n0306_003:0664a17": "爾時已成酥味。遇黑石蜜應不推移。若不變移不名",
    "X15n0306_003:0664a18": "知味。若變移者。舌非多體云何多味一舌之知。若生",
    "X15n0306_003:0664a19": "於食。食非有識云何自知。又食自知即同他食何預",
    "X15n0306_003:0664a20": "於汝名味之知。若生於空。汝噉虗空當作何味。必其",
    "X15n0306_003:0664a21": "虗空若作鹹味。既鹹汝舌亦鹹汝面。則此界人同於",
    "X15n0306_003:0664a22": "海魚。既常受鹹了不知淡。若不識淡亦不覺鹹。必無",
    "X15n0306_003:0664a23": "所知云何名味。",
    "X15n0306_003:0664a24": "文分三節。初破舌生。若復句先牒。在汝下破。先一",
    "X15n0306_003:0664b01": "舌不知多味是約不變破。先正破。味既從舌生而",
    "X15n0306_003:0664b02": "口中只有一舌便只有一味。古註云。以味從舌味",
    "X15n0306_003:0664b03": "應無別是也。若酥酪醍醐只成一味石蜜亦然混",
    "X15n0306_003:0664b04": "濫極矣。黑石蜜者。善見律云甘蔗糖也。其堅如石。",
    "X15n0306_003:0664b05": "若不下縱破。設許味不變者。味既不分何名知味。",
    "X15n0306_003:0664b06": "次約變移破。若變移者。謂變移而又生於舌也。舌",
    "X15n0306_003:0664b07": "非多體謂口中無多舌。古註云。以舌從味舌便應",
    "X15n0306_003:0664b08": "多是也。既無多舌即止一舌。而變移則有多味。云",
    "X15n0306_003:0664b09": "何多味一舌之知。意言一舌不能生多味耳。次破",
    "X15n0306_003:0664b10": "食生。亦先正破。若謂味生於食。而味由知有離知",
    "X15n0306_003:0664b11": "無味。後文云必無所知云何多味則全以知為味",
    "X15n0306_003:0664b12": "其義明矣。然食無情識而以為味生於食可乎。云",
    "X15n0306_003:0664b13": "何自知。言云何自知味之美也。又食下縱破。設許",
    "X15n0306_003:0664b14": "食能自知即非汝知。雖非他食而義已同於他食",
    "X15n0306_003:0664b15": "矣。此與汝何涉而名從味所生之知乎。三破空生。",
    "X15n0306_003:0664b16": "先勸噉空審味。因計食中之味皆從空生。則目今",
    "X15n0306_003:0664b17": "太空亦必有味須噉而審之。必其下次約一味推",
    "X15n0306_003:0664b18": "破。初句按定鹹味。既鹹下明展轉成謬。先通身是",
    "X15n0306_003:0664b19": "鹹繆。舌面既鹹何但鹹面通身皆鹹故同海魚。次",
    "X15n0306_003:0664b20": "惟鹹無淡謬。遍界皆鹹則無有淡。受此鹹者何由",
    "X15n0306_003:0664b21": "知淡。三并不識鹹繆。鹹淡相待無淡則不知鹹矣。",
    "X15n0306_003:0664b22": "結云必無等者。味由知顯不知則無味也。○三了",
    "X15n0306_003:0664b23": "妄即真。",
    "X15n0306_003:0664b24": "是故當知。味舌與甞俱無處所。即甞與味二俱虗妄",
    "X15n0306_003:0664c01": "本非因緣非自然性。",
    "X15n0306_003:0664c02": "味字破空生食生。舌破舌生。破外塵也。甞字破內",
    "X15n0306_003:0664c03": "根。觀下即甞與味之言則知舌味二字是專破塵",
    "X15n0306_003:0664c04": "明矣。非因緣者。非根則非因。非塵則非緣。若不因",
    "X15n0306_003:0664c05": "舌食空三處而有味塵亦不藉因緣而有內根是",
    "X15n0306_003:0664c06": "自然也。因緣自然俱非藏性顯矣。○五身觸處。是",
    "X15n0306_003:0664c07": "跋陀婆羅圓通。文分三一舉事徵起。",
    "X15n0306_003:0664c08": "阿難。汝常晨朝以手摩頭。於意云何。此摩所知誰為",
    "X15n0306_003:0664c09": "能觸。能為在手。為復在頭。",
    "X15n0306_003:0664c10": "世尊尋常誡勅弟子。一日三摩其頭。口誦云。守口",
    "X15n0306_003:0664c11": "攝意身莫犯如是行持得度世。言此摩所知者。如",
    "X15n0306_003:0664c12": "色香等雖不見不聞體是外塵。今觸必待知而成",
    "X15n0306_003:0664c13": "塵故云此摩所知。所知指觸塵也。能觸指身根也。",
    "X15n0306_003:0664c14": "又所知指冷煖澀滑等。能觸即知冷知煖之身根。",
    "X15n0306_003:0664c15": "故可以所為無知觸為有知。云在手在頭者。手是",
    "X15n0306_003:0664c16": "吾手。頭是吾頭。在手則手為能觸而頭為外塵。在",
    "X15n0306_003:0664c17": "頭則頭為能觸而手為外塵。義實難定故雙舉之。",
    "X15n0306_003:0664c18": "又頭癢而以手搔之則能觸在頭。手冷而就煖於",
    "X15n0306_003:0664c19": "身則能觸在手。今晨朝摩頭非此例也。問。下破中",
    "X15n0306_003:0664c20": "有五段今何但舉二義答。下文五段次第相生故",
    "X15n0306_003:0664c21": "但標初二義也。○二牒執推破。",
    "X15n0306_003:0664c22": "若在於手。頭則無知云何成觸。若在於頭。手則無用",
    "X15n0306_003:0664c23": "云何名觸。若各各有。則汝阿難應有二身。若頭與手",
    "X15n0306_003:0664c24": "一觸所生。則手與頭當為一體。若一體者觸則無成。",
    "X15n0306_003:0665a01": "若二體者觸誰為在。在能非所。在所非能。不應虗空",
    "X15n0306_003:0665a02": "與汝成觸。",
    "X15n0306_003:0665a03": "初二破在手在頭是破互有互無。初若在句牒執。",
    "X15n0306_003:0665a04": "頭則無知定也。云何成觸破也。若能觸在手。頭則",
    "X15n0306_003:0665a05": "同於木石何以成頭之觸乎。次番若能觸在頭手",
    "X15n0306_003:0665a06": "亦同於木石。必不能舉手摩頭安得名觸。是皆以",
    "X15n0306_003:0665a07": "能為有知所為無知耳。三破各有。初句立計。謂頭",
    "X15n0306_003:0665a08": "亦有知手亦有知名各各有。汝則句破也。能知是",
    "X15n0306_003:0665a09": "身根故破應有二身也。四破一觸。初若頭至所生",
    "X15n0306_003:0665a10": "立計。二身既破須計一觸。一觸者謂頭與手。止在",
    "X15n0306_003:0665a11": "一身安有二觸生起故云一觸所生。則手下定。若",
    "X15n0306_003:0665a12": "一下破。既名一觸是手與頭當粘著而為一體。一",
    "X15n0306_003:0665a13": "體則觸不成矣。一體既窮還計二體故更破二體。",
    "X15n0306_003:0665a14": "此中體則有二觸惟是一。體雖有二而又不得同",
    "X15n0306_003:0665a15": "上之二身。以帶有一觸之義故。觸雖是一而又不",
    "X15n0306_003:0665a16": "同上文一觸所生。以頭手畢竟成二之故。則知觸",
    "X15n0306_003:0665a17": "者必屬一邊故問觸誰為在。謂在手耶。在頭耶。次",
    "X15n0306_003:0665a18": "破中云能所者即頭手也。在能者。頭亦可為能。手",
    "X15n0306_003:0665a19": "亦可為能。而在頭之能則不在手之所。在手之能",
    "X15n0306_003:0665a20": "則不在頭之所。在所者。頭亦可為所。手亦可為所。",
    "X15n0306_003:0665a21": "而在頭之所則不在手之能。在手之所則不在頭",
    "X15n0306_003:0665a22": "之能。須知觸誰為在與初二破不同。前對所論能。",
    "X15n0306_003:0665a23": "能為有知所為無知。今知通能所而在能則非所",
    "X15n0306_003:0665a24": "在所則非能。以一觸必有所屬故也。問。前既以所",
    "X15n0306_003:0665b01": "為無知何前後相違耶。答。初二破中對能論所。所",
    "X15n0306_003:0665b02": "為無知無用。元是破辭不可定執。今以頭手相對",
    "X15n0306_003:0665b03": "則知又通能所。觀第三破中云各各有故不定以",
    "X15n0306_003:0665b04": "所為無知矣。又能所之名亦通頭手不定以頭為",
    "X15n0306_003:0665b05": "能觸也。次破空者。既在頭不可在手不可。應是頭",
    "X15n0306_003:0665b06": "手中間有空成觸。故須破之。初二破頭手可當自",
    "X15n0306_003:0665b07": "生他生。三各各有去是破共生。今破空是破無因",
    "X15n0306_003:0665b08": "也。○三了妄即真。",
    "X15n0306_003:0665b09": "是故當知。覺觸與身俱無處所。即身與觸二俱虗妄",
    "X15n0306_003:0665b10": "本非因緣非自然性。",
    "X15n0306_003:0665b11": "結中言覺觸者。因覺名觸故曰覺觸。頭手相對不",
    "X15n0306_003:0665b12": "知何者是外塵是無觸處。不知何者是內身是無",
    "X15n0306_003:0665b13": "身處。二處及空俱不能定能所。是非因緣。若天然",
    "X15n0306_003:0665b14": "有身不藉觸顯。天然有觸不賴身顯。是自然性。情",
    "X15n0306_003:0665b15": "計俱離如來藏顯。○六意法處。是摩訶迦葉圓通。",
    "X15n0306_003:0665b16": "文分三一舉事徵起。",
    "X15n0306_003:0665b17": "阿難。汝常意中所緣善惡無記三性生成法則。此法",
    "X15n0306_003:0665b18": "為復即心所生。為當離心別有方所。",
    "X15n0306_003:0665b19": "幽溪曰。意根為能緣。善惡無記三性為所緣。意中",
    "X15n0306_003:0665b20": "所緣等者。雖標所以彰能實棄能以顯所也。生成",
    "X15n0306_003:0665b21": "法則者。法法塵也。則矩度也。如伏羲以八卦而矩",
    "X15n0306_003:0665b22": "度萬物。乃天然矩度不加勉強。意之所緣何翅河",
    "X15n0306_003:0665b23": "沙。善惡無記三性攝盡乃生成之法則非塵外之",
    "X15n0306_003:0665b24": "強名也。溫陵以善惡為緣慮心無記為昏住心。夫",
    "X15n0306_003:0665c01": "不屬善惡即名無記何定屬昏住乎。○二牒執推",
    "X15n0306_003:0665c02": "破。",
    "X15n0306_003:0665c03": "阿難。若即心者。法則非塵非心所緣云何成處。若離",
    "X15n0306_003:0665c04": "於心別有方所。則法自性為知非知。知則名心。異汝",
    "X15n0306_003:0665c05": "非塵同他心量。即汝即心。云何汝心更二於汝。若非",
    "X15n0306_003:0665c06": "知者。此塵既非色聲香味離合冷熱及虗空相當於",
    "X15n0306_003:0665c07": "何在。今於色空都無表示。不應人間更有空外。心非",
    "X15n0306_003:0665c08": "所緣處從誰立。",
    "X15n0306_003:0665c09": "初破即心。言云何成處者謂云何對心而成二處",
    "X15n0306_003:0665c10": "也。二破離心。先牒計雙徵。知則下破有知。知則名",
    "X15n0306_003:0665c11": "心此句是定。離心有法法既有知亦名為心。異汝",
    "X15n0306_003:0665c12": "下破也。離心則異汝有知則非塵。異汝是他故同",
    "X15n0306_003:0665c13": "他心。即汝即心者防轉計也。雖離於心而元即汝",
    "X15n0306_003:0665c14": "不是異汝。雖離於心而元即汝心不同他人之心。",
    "X15n0306_003:0665c15": "此句對上文說。即汝對上異汝。即心是非他心。如",
    "X15n0306_003:0665c16": "是則汝有二心。云何汝心更異於汝元來之心耶。",
    "X15n0306_003:0665c17": "前已破即心今又破者。前但破即心。今破離中之",
    "X15n0306_003:0665c18": "即耳。若非下破非知。非知則與意根不同是意家",
    "X15n0306_003:0665c19": "所不攝宜屬外塵。而又非五塵及空則法塵在何",
    "X15n0306_003:0665c20": "處耶。今於下明無表示。色空之內既無表示應在",
    "X15n0306_003:0665c21": "空外。而人間豈有空外乎。結中約離心說故曰心",
    "X15n0306_003:0665c22": "非所緣。非色非心故曰處從何立。又解。上色空諸",
    "X15n0306_003:0665c23": "境無此法塵除非心是法塵。而心非所緣何以成",
    "X15n0306_003:0665c24": "塵。心境俱非法塵處從何立。○三了妄即真。",
    "X15n0306_003:0666a01": "是故當知。法則與心俱無處所。則意與法二俱虗妄",
    "X15n0306_003:0666a02": "本非因緣非自然性。",
    "X15n0306_003:0666a03": "上明法處即心離心義俱難定。則法處虗妄意根",
    "X15n0306_003:0666a04": "之妄亦然。若因心有法因法有心謂之因緣。離心",
    "X15n0306_003:0666a05": "有法離法有心謂之自然。二計俱非。如來藏顯。上",
    "X15n0306_003:0666a06": "來十二處俱破。意顯有相對待之法莫非虗妄。惟",
    "X15n0306_003:0666a07": "絕對待色心不二之法乃為真實。因緣自然俱非",
    "X15n0306_003:0666a08": "即中道也。○四會十八界二一總徵。",
    "X15n0306_003:0666a09": "復次阿難。云何十八界。本如來藏妙真如性。",
    "X15n0306_003:0666a10": "以法界對法界起法界。故皆本如來藏妙真如性",
    "X15n0306_003:0666a11": "也。溫陵曰。根境識三各六。分內外中為界。長水云。",
    "X15n0306_003:0666a12": "梵語馱都此云界。界是因義。根境識三互為因故。",
    "X15n0306_003:0666a13": "又種族義。根境識三各一種族。又眼等六種族別",
    "X15n0306_003:0666a14": "故。幽溪曰。因界者因之為界也。如經云。此識為復",
    "X15n0306_003:0666a15": "因眼所生以眼為界。因色所生以色為界。然則雖",
    "X15n0306_003:0666a16": "曰十八義惟成六。以曰此識故也。前孤山云。十八",
    "X15n0306_003:0666a17": "界雖根境識三相對推破而正意惟在六識。厥旨",
    "X15n0306_003:0666a18": "顯然。若以族釋界則根境識三各有種族。十八之",
    "X15n0306_003:0666a19": "義仍顯。孤山又曰。本如來藏者。妄執既破藏性即",
    "X15n0306_003:0666a20": "立。故此一經原始要終皆即破即立。雖或偏破而",
    "X15n0306_003:0666a21": "未甞不立。雖或偏立而未甞不破。文有出沒旨常",
    "X15n0306_003:0666a22": "圓備。破即空也。立即假也。破立相即即中也。以此",
    "X15n0306_003:0666a23": "中文意雖修從空出假之觀。而意在圓融不過兼",
    "X15n0306_003:0666a24": "別而已。故首標如來藏性。五陰三科其義咸爾。○",
    "X15n0306_003:0666b01": "二別示六一眼識界。是舍利弗圓通。文分三一指",
    "X15n0306_003:0666b02": "解徵起。",
    "X15n0306_003:0666b03": "阿難。如汝所明眼色為緣生於眼識。此識為復因眼",
    "X15n0306_003:0666b04": "所生以眼為界。因色所生以色為界。",
    "X15n0306_003:0666b05": "霅川曰。如汝所明者。小乘所解因緣生法皆是實",
    "X15n0306_003:0666b06": "有不了即空。今據彼詰之用破其執也。他皆倣此。",
    "X15n0306_003:0666b07": "即中云。阿難是初果人見因緣而悟道故云如汝",
    "X15n0306_003:0666b08": "所明也。外典言一生二。夫一則不生豈能生二。今",
    "X15n0306_003:0666b09": "明眼色二法生識之一法。此世間現見內教所以",
    "X15n0306_003:0666b10": "異於邪宗者在此。○二牒執推破三一破以眼為",
    "X15n0306_003:0666b11": "界。",
    "X15n0306_003:0666b12": "阿難。若因眼生。既無色空無可分別。縱有汝識欲將",
    "X15n0306_003:0666b13": "何用。汝見又非青黃赤白無所表示從何立界。",
    "X15n0306_003:0666b14": "獨因眼生則定不用色空。既無外塵識為可癈。言",
    "X15n0306_003:0666b15": "識無用者欲顯其不能立界也。如國家任人必其",
    "X15n0306_003:0666b16": "有用然後立之。無用不立。今識亦然。汝見下明單",
    "X15n0306_003:0666b17": "根無色。真際曰。汝見指根也。是不可見有對色。非",
    "X15n0306_003:0666b18": "青等色故不可見。能照境發識故有對。此是勝義",
    "X15n0306_003:0666b19": "根非浮塵根。既不可見即無表示。即中謂汝見非",
    "X15n0306_003:0666b20": "青黃赤白者。謂汝見雖現在前如前云此見周圓",
    "X15n0306_003:0666b21": "是也。但見非青黃赤白有何表示。則不能生識矣。",
    "X15n0306_003:0666b22": "○二破以色為界。",
    "X15n0306_003:0666b23": "若因色生。空無色時汝識因滅云何識知是虗空性。",
    "X15n0306_003:0666b24": "若色變時汝亦識其色相遷變。汝識不遷界從何立。",
    "X15n0306_003:0666c01": "從變則變界相自無。不變則恒既從色生應不識知",
    "X15n0306_003:0666c02": "虗空所在。",
    "X15n0306_003:0666c03": "交光云。文意明變與不變皆應不識空。皆應不立",
    "X15n0306_003:0666c04": "界。而交錯成文。前以從變為不識空。而後以不變",
    "X15n0306_003:0666c05": "為不識空。前以不變為不立界。而後以從變為不",
    "X15n0306_003:0666c06": "立界。其說是也。於中初約識滅破。既從色生。空現",
    "X15n0306_003:0666c07": "色亡識應隨滅云何識知虗空所在。二約識不遷",
    "X15n0306_003:0666c08": "破。若當色變而汝元識其變則汝識不遷明矣。但",
    "X15n0306_003:0666c09": "此識本從色生。既無色相從何立界。三從變不成",
    "X15n0306_003:0666c10": "界破。識從色變則識亦遷變。若對虗空更無有識。",
    "X15n0306_003:0666c11": "是不但不遷無以立界而從變亦無界相也。四不",
    "X15n0306_003:0666c12": "變不知空破。從色而生祗應見色名之為恒。是不",
    "X15n0306_003:0666c13": "但識滅不能知空即識不滅亦不能知空也。上四",
    "X15n0306_003:0666c14": "節皆破色不能生。從無而有豈得認識為實有乎。",
    "X15n0306_003:0666c15": "○三破眼色共生。",
    "X15n0306_003:0666c16": "若兼二種眼色共生。合則中離。離則兩合。體性雜亂",
    "X15n0306_003:0666c17": "云何成界。",
    "X15n0306_003:0666c18": "合則中離離則兩合者。交光所解不如舊釋。仁菴",
    "X15n0306_003:0666c19": "云。約離合論無中位也。合則中離者。言此識半合",
    "X15n0306_003:0666c20": "於眼半合於色而中位離矣。離則兩合者。承上句",
    "X15n0306_003:0666c21": "而言。謂中體既離兩屬眼色祗成兩合有何中位。",
    "X15n0306_003:0666c22": "其說與舊解大同。孤山曰。體性雜亂者謂根境兩",
    "X15n0306_003:0666c23": "屬乖種族也。○三了妄即真。",
    "X15n0306_003:0666c24": "是故當知。眼色為緣生眼識界。三處都無。則眼與色",
    "X15n0306_003:0667a01": "及色界三本非因緣非自然性。",
    "X15n0306_003:0667a02": "眼識界如文所破。既無中界內外不成。前文云眼",
    "X15n0306_003:0667a03": "色為緣生於眼識是界緣也。不因眼色即屬自然。",
    "X15n0306_003:0667a04": "根境例之。問。眼識名識界何也。答。單根不能生識。",
    "X15n0306_003:0667a05": "對色生識故名識為色界。後文例之。○二耳聲識",
    "X15n0306_003:0667a06": "界。是普賢圓通。分文為三一指解徵起。",
    "X15n0306_003:0667a07": "阿難。又汝所明耳聲為緣生於耳識。此識為復因耳",
    "X15n0306_003:0667a08": "所生以耳為界。因聲所生以聲為界。",
    "X15n0306_003:0667a09": "又汝下指解。此識下徵起。○二牒執推破三一破",
    "X15n0306_003:0667a10": "以耳為界。",
    "X15n0306_003:0667a11": "阿難。若因耳生。動靜二相既不現前根不成知。必無",
    "X15n0306_003:0667a12": "所知知尚無成識何形貌。若取耳聞。無動靜故聞無",
    "X15n0306_003:0667a13": "所成。云何耳形雜色觸塵名為識界。則耳識界復從",
    "X15n0306_003:0667a14": "誰立。",
    "X15n0306_003:0667a15": "古人以此文配勝義浮塵二根其說最是。但若取",
    "X15n0306_003:0667a16": "耳聞等不必即破浮塵。當取耳形為浮塵耳。初明",
    "X15n0306_003:0667a17": "耳勝義根因動靜而有無塵則根不立。必無所知",
    "X15n0306_003:0667a18": "者。判定離塵則根必無知也。根尚無知何能生識。",
    "X15n0306_003:0667a19": "若取下破轉計。計云。動靜二相不現前時不能生",
    "X15n0306_003:0667a20": "識。今取耳正聞時應能生識。此是共生正意是從",
    "X15n0306_003:0667a21": "根生。破云。耳正聞時聞根元賴動靜而有。無塵根",
    "X15n0306_003:0667a22": "亦不立安謂根能生識乎。云何下正破浮塵根故",
    "X15n0306_003:0667a23": "云耳形。然耳形雖屬耳根尚雜色法。所對即是觸",
    "X15n0306_003:0667a24": "塵宜屬身根何能生耳識耶。則耳下雙質二根也。",
    "X15n0306_003:0667b01": "○二破以聲為界。",
    "X15n0306_003:0667b02": "若生於聲。識因聲有則不關聞。無聞則亡聲相所在。",
    "X15n0306_003:0667b03": "識從聲生。許聲因聞而有聲相聞應聞識。不聞非界",
    "X15n0306_003:0667b04": "聞則同聲。識已被聞誰知聞識。若無知者終如草木。",
    "X15n0306_003:0667b05": "聲能生識何假於聞此亡根也。若無有根聲亦不",
    "X15n0306_003:0667b06": "有此亡境也。根境俱亡識從誰生。識從下防轉計",
    "X15n0306_003:0667b07": "也。謂識必從外聲而生而內聞亦不可缺此似共",
    "X15n0306_003:0667b08": "生正意在從聲生。以上文云無聞則亡聲相所在",
    "X15n0306_003:0667b09": "故今須有聞方有聲相。破云。聞應聞識者謂耳根",
    "X15n0306_003:0667b10": "應聞此識也。識得聲之氣分識亦有響故是可聞。",
    "X15n0306_003:0667b11": "不聞非界者。謂若不聞識識界安在。若果聞識識",
    "X15n0306_003:0667b12": "即有響便同外境。識已被聞者。被字上聲。識已成",
    "X15n0306_003:0667b13": "無情之法對根而為所聞。夫識心了然方知己之",
    "X15n0306_003:0667b14": "聞聲。今識化為無情誰知根之聞此識耶。若無知",
    "X15n0306_003:0667b15": "者。聽而不覺雖有聞根如草木耳。○三破耳聲共",
    "X15n0306_003:0667b16": "生。",
    "X15n0306_003:0667b17": "不應聲聞雜成中界。界無中位則內外相復從何成。",
    "X15n0306_003:0667b18": "單根單境既不生識或計根境共生。但有情無情",
    "X15n0306_003:0667b19": "種類各殊豈得雜成中界。中位是根塵和合之處。",
    "X15n0306_003:0667b20": "若無和合。則根境不相到何內外之有。○三了妄",
    "X15n0306_003:0667b21": "即真。",
    "X15n0306_003:0667b22": "是故當知。耳聲為緣生耳識界三處都無。則耳與聲",
    "X15n0306_003:0667b23": "及聲界三本非因緣非自然性。",
    "X15n0306_003:0667b24": "如上所破中及內外義俱不立故三處都無。豈得",
    "X15n0306_003:0667c01": "約都無而論因緣。又約都無而論自然。是計夢境",
    "X15n0306_003:0667c02": "為實有也。二邊俱非如來藏妙真如性由茲顯矣。",
    "X15n0306_003:0667c03": "○三鼻香識界。是孫難陀圓通。文分三一指解徵",
    "X15n0306_003:0667c04": "起。",
    "X15n0306_003:0667c05": "阿難。又汝所明鼻香為緣生於鼻識。此識為復因鼻",
    "X15n0306_003:0667c06": "所生以鼻為界。因香所生以香為界。",
    "X15n0306_003:0667c07": "鼻香是二法。生識是一法。所生惟一故叩其因鼻",
    "X15n0306_003:0667c08": "因香也。○二牒執推破二一破以鼻為界二一立",
    "X15n0306_003:0667c09": "徵。",
    "X15n0306_003:0667c10": "阿難。若因鼻生。則汝心中以何為鼻。為取肉形雙爪",
    "X15n0306_003:0667c11": "之相。為取齅知動搖之性。",
    "X15n0306_003:0667c12": "肉形即浮塵根。齅知即勝義根。下文因肉鼻無在",
    "X15n0306_003:0667c13": "是勝義難安。○二推破二一約浮塵根破。",
    "X15n0306_003:0667c14": "若取肉形肉質乃身。身知即觸名身非鼻。名觸即塵。",
    "X15n0306_003:0667c15": "鼻尚無名云何立界。",
    "X15n0306_003:0667c16": "初句牒計。據世間人皆謂肉形為鼻耳。肉質下破",
    "X15n0306_003:0667c17": "其所取之謬。鼻之肉形元附於身故肉質乃身。若",
    "X15n0306_003:0667c18": "取其塵。便是寒煖痛痒之類豈非觸乎。即觸等者。",
    "X15n0306_003:0667c19": "上二句明其所取。今二句明其所非。以身奪鼻。以",
    "X15n0306_003:0667c20": "觸奪香。名無兩屬故俱非也。觸即身塵故曰即塵。",
    "X15n0306_003:0667c21": "據其所取尚失鼻名況其實耶。○二約勝義根破。",
    "X15n0306_003:0667c22": "若取齅知。又汝心中以何為知。以肉為知則肉之知",
    "X15n0306_003:0667c23": "元觸非鼻。以空為知空則自知肉應非覺。如是則應",
    "X15n0306_003:0667c24": "虗空是汝。汝身非知今日阿難應無所在。以香為知",
    "X15n0306_003:0668a01": "知自屬香何預於汝。若香臭氣必生汝鼻。則彼香臭",
    "X15n0306_003:0668a02": "二種流氣不生伊蘭及旃檀木。二物不來汝自齅鼻",
    "X15n0306_003:0668a03": "為香為臭。臭則非香。香應非臭。若香臭二俱能聞者。",
    "X15n0306_003:0668a04": "則汝一人應有兩鼻。對我問道有二阿難誰為汝體。",
    "X15n0306_003:0668a05": "若鼻是一香臭無二。臭既為香香復成臭。二性不有",
    "X15n0306_003:0668a06": "界從誰立。",
    "X15n0306_003:0668a07": "初句總牒。取齅知即取勝義根也。次句徵起。以肉",
    "X15n0306_003:0668a08": "下破中文分四節。初破以肉為知。言以肉為知者。",
    "X15n0306_003:0668a09": "前文若取肉形是但取肉。今取肉形而具齅知之",
    "X15n0306_003:0668a10": "性也。據世人意孰不以肉鼻為能聞而豈識其謬",
    "X15n0306_003:0668a11": "耶。既從肉取知則仍取肉上之知故云元觸非鼻。",
    "X15n0306_003:0668a12": "次破以空為知。空者鼻中倒垂之空也。此中墮根",
    "X15n0306_003:0668a13": "不能覺之過。如是下推廣其說。鼻空有知則一切",
    "X15n0306_003:0668a14": "虗空皆應有知故云虗空是汝。鼻肉無知則徧身",
    "X15n0306_003:0668a15": "皆無知故云汝身非知。孤山云。言空是汝則不見",
    "X15n0306_003:0668a16": "形。言身是汝則不能知。兩求不得則無所在。其說",
    "X15n0306_003:0668a17": "是也。三破以香為知。上因世人皆以肉鼻為知故",
    "X15n0306_003:0668a18": "破肉知。除肉惟空故破空知。今或計香能發勝義",
    "X15n0306_003:0668a19": "則全賴此香故破以香為知。與下香能生識不同。",
    "X15n0306_003:0668a20": "意謂以香為知則離香無知故知自屬香也。四破",
    "X15n0306_003:0668a21": "香臭生鼻。此因上第三破而生轉計。計云。非不相",
    "X15n0306_003:0668a22": "關香臭到鼻鼻知香臭。餘處不覺故香臭生鼻。此",
    "X15n0306_003:0668a23": "計似以香臭共鼻能生。而生處在鼻。所云必者謂",
    "X15n0306_003:0668a24": "是肉是空。鼻雖難定然必賴鼻也。既云香臭生鼻",
    "X15n0306_003:0668b01": "則仍取勝義之知亦復宗歸鼻根耳。則彼下破中",
    "X15n0306_003:0668b02": "文為五重。一約流氣生鼻破。流謂流動。流動之氣",
    "X15n0306_003:0668b03": "不生於木而生於根何名流氣耶。二二物不來破。",
    "X15n0306_003:0668b04": "二物若來可云香臭生鼻。苟俱不來鼻於香臭當",
    "X15n0306_003:0668b05": "何所屬。若不來無有香臭則香臭不生於鼻明矣。",
    "X15n0306_003:0668b06": "三香臭偏屬破。香臭決不兩立。縱許其香香則非",
    "X15n0306_003:0668b07": "臭臭必與香為二。縱許其臭其義亦然。此似約不",
    "X15n0306_003:0668b08": "來時說也。四以根從境破。謂鼻若不偏二俱能聞。",
    "X15n0306_003:0668b09": "俱聞即是俱生故一人應有兩鼻。復以人從根應",
    "X15n0306_003:0668b10": "有二人。當以香者為阿難臭者為阿難耶。五以境",
    "X15n0306_003:0668b11": "從根破。因上破二鼻。今計一人只有一鼻。香臭皆",
    "X15n0306_003:0668b12": "從一鼻生復用一鼻聞是無二也。臭既下破。生香",
    "X15n0306_003:0668b13": "即是生臭。聞香即是聞臭故。長水云。若無香臭說",
    "X15n0306_003:0668b14": "何為知名生識界。問。此文名破勝義何以為勝義",
    "X15n0306_003:0668b15": "耶。答。齅知是勝義之用。人謂勝義附於肉形便知",
    "X15n0306_003:0668b16": "香臭是以肉為知。破云。若取身浮塵根即取身勝",
    "X15n0306_003:0668b17": "義不過肉之知耳。其所知即是觸而非鼻。勝義根",
    "X15n0306_003:0668b18": "所附既非能附豈是。或謂勝義賴空取香是以空",
    "X15n0306_003:0668b19": "為知。故復破空皆破勝義根也。○二破以香為界。",
    "X15n0306_003:0668b20": "若因香生識因香有。如眼有見不能觀眼。因香有故",
    "X15n0306_003:0668b21": "應不知香。知即非生。不知非識。香非知有香界不成。",
    "X15n0306_003:0668b22": "識不知香因界則非從香建立。既無中間不成內外。",
    "X15n0306_003:0668b23": "彼諸聞性畢竟虗妄。",
    "X15n0306_003:0668b24": "初句牒。次破中先以眼見立例。文有法譬合。識因",
    "X15n0306_003:0668c01": "句是法。如眼下是喻。因香下是合。知即下次以知",
    "X15n0306_003:0668c02": "不知對辨。若曰能知則非香生。若曰不知即不名",
    "X15n0306_003:0668c03": "識。香非下明不知墮二種邊。一香界不成過。不以",
    "X15n0306_003:0668c04": "識而知香則香界何在。二識界不成過。識不知香",
    "X15n0306_003:0668c05": "是無有識。而以為從香生識何耶。既無下總結破",
    "X15n0306_003:0668c06": "也。○三了妄即真。",
    "X15n0306_003:0668c07": "是故當知。鼻香為緣生鼻識界三處都無。則鼻與香",
    "X15n0306_003:0668c08": "及香界三本非因緣非自然性。",
    "X15n0306_003:0668c09": "中間內外俱破則三處都無。又前約浮塵勝義是",
    "X15n0306_003:0668c10": "破鼻根香塵。不能生識是破香界。即三處都無也。",
    "X15n0306_003:0668c11": "三處相因是聲聞因緣之義。若不相因是外道自",
    "X15n0306_003:0668c12": "然之計。二義俱破如來藏顯。○四舌味識界。是富",
    "X15n0306_003:0668c13": "樓那得圓通處。文分三一指解徵起。",
    "X15n0306_003:0668c14": "阿難。又汝所明舌味為緣生於舌識。此識為復因舌",
    "X15n0306_003:0668c15": "所生以舌為界。因味所生以味為界。",
    "X15n0306_003:0668c16": "○二牒執推破四一破從舌生。",
    "X15n0306_003:0668c17": "阿難。若因舌生。則諸世間甘蔗烏梅黃連石鹽細辛",
    "X15n0306_003:0668c18": "薑桂都無有味。汝自甞舌為甜為苦。若舌性苦誰來",
    "X15n0306_003:0668c19": "甞舌。舌不自甞孰為知覺。舌性非苦味自不生云何",
    "X15n0306_003:0668c20": "立界。",
    "X15n0306_003:0668c21": "破中先約五味破。問。此文辨從舌生識何先破從",
    "X15n0306_003:0668c22": "舌生味耶。答。識從舌生則不從味生。無味何由生",
    "X15n0306_003:0668c23": "識。故先從舌生味而後可云從舌生識。言都無有",
    "X15n0306_003:0668c24": "味者。謂味不從物生惟從舌生也。因舉無五味以",
    "X15n0306_003:0669a01": "問舌根。謂諸味不來之時舌作何味。次舌性苦者",
    "X15n0306_003:0669a02": "但舉一味為例。誰來甞舌者。謂能甞之根已為所",
    "X15n0306_003:0669a03": "甞之境更無他物來甞舌也。舌不自甞者謂舌根",
    "X15n0306_003:0669a04": "又不能自甞也。兩句自他相對皆不能甞孰知覺",
    "X15n0306_003:0669a05": "其苦乎。次破非苦者。謂味必從舌生而舌又無味。",
    "X15n0306_003:0669a06": "味自不生矣。既不生味則不生識。○二破因味生。",
    "X15n0306_003:0669a07": "若因味生識自為味。同於舌根應不自甞云何識知",
    "X15n0306_003:0669a08": "是味非味。又一切味非一物生。味既多生識應多體。",
    "X15n0306_003:0669a09": "識體若一體必味生。鹹淡甘辛和合俱生諸變異相",
    "X15n0306_003:0669a10": "同為一味應無分別。分別既無則不名識云何復名",
    "X15n0306_003:0669a11": "舌味識界。",
    "X15n0306_003:0669a12": "初句牒。次破中分三。初引例無知破。識從味生識",
    "X15n0306_003:0669a13": "即有味。如父姓張子亦姓張也。同上若舌性苦舌",
    "X15n0306_003:0669a14": "不自甞豈知是苦非甜乎。二又一切下以心從境",
    "X15n0306_003:0669a15": "破。如前五味各從一物而生。識既從味生亦應多",
    "X15n0306_003:0669a16": "體。是識從於味識即成多也。三識體若一下以境",
    "X15n0306_003:0669a17": "從心破。多體既破應計一識。而此一體必由味生。",
    "X15n0306_003:0669a18": "是則多味而入一體便成一味。識生之時必無分",
    "X15n0306_003:0669a19": "別。謂縱在異時(先鹹後苦名為異時)亦無分別豈成識乎。又",
    "X15n0306_003:0669a20": "云何名舌味所生之識界耶。吳興云。鹹淡甘辛略",
    "X15n0306_003:0669a21": "舉四味。詳則有六更加苦酢。言和合者眾味共成",
    "X15n0306_003:0669a22": "也。俱生者本性不易也。變異者燒煑異本也。○三",
    "X15n0306_003:0669a23": "破虗空生。",
    "X15n0306_003:0669a24": "不應虗空生汝心識。",
    "X15n0306_003:0669b01": "上明舌不能生味不能生應是虗空所生。而虗空",
    "X15n0306_003:0669b02": "自不能生識也。○四破和合生。",
    "X15n0306_003:0669b03": "舌味和合。即於是中元無自性云何界生。",
    "X15n0306_003:0669b04": "破和合者。若和合生則所生識全是舌之與味安",
    "X15n0306_003:0669b05": "有自性。既無自性便無識界。交光曰。無性者無兩",
    "X15n0306_003:0669b06": "開各自之性也。又云。云何界生者。言根塵既已合",
    "X15n0306_003:0669b07": "一尚無自性。豈有中間空隙以容識界之生乎。然",
    "X15n0306_003:0669b08": "無性之言教家常用。如斯之解實所未見。良由交",
    "X15n0306_003:0669b09": "光平日不用四性推簡以觀其心故茫昧如此。孤",
    "X15n0306_003:0669b10": "山曰。初因舌是破自生。二因味是破他生。三不應",
    "X15n0306_003:0669b11": "虗空是破無因生。四舌味和合是破共生。前後諸",
    "X15n0306_003:0669b12": "文皆爾此中最顯。○三了妄即真。",
    "X15n0306_003:0669b13": "是故當知。舌味為緣生舌識界三處都無。則舌與味",
    "X15n0306_003:0669b14": "及舌界三本非因緣非自然性。",
    "X15n0306_003:0669b15": "○五身觸識界。是優波離圓通。文分三一指解徵",
    "X15n0306_003:0669b16": "起。",
    "X15n0306_003:0669b17": "阿難。又汝所明身觸為緣生於身識。此識為復因身",
    "X15n0306_003:0669b18": "所生以身為界。因觸所生以觸為界。",
    "X15n0306_003:0669b19": "○二牒執推破三一破以身為界。",
    "X15n0306_003:0669b20": "阿難。若因身生。必無合離二覺觀緣身何所識。",
    "X15n0306_003:0669b21": "必無合離者謂必不取合離二觸也。初心在緣名",
    "X15n0306_003:0669b22": "覺。細心分別名觀。合離二觸是生覺觀之緣。○二",
    "X15n0306_003:0669b23": "破以觸為界。",
    "X15n0306_003:0669b24": "若因觸生。必無汝身誰有非身知合離者。",
    "X15n0306_003:0669c01": "必無汝身謂必不取身根也。徒觸不知故云誰有",
    "X15n0306_003:0669c02": "非身知合離者。○三破身處合離。",
    "X15n0306_003:0669c03": "阿難。物不觸知身知有觸。知身即觸。知觸即身。即觸",
    "X15n0306_003:0669c04": "非身。即身非觸。身觸二相元無處所。合身即為身自",
    "X15n0306_003:0669c05": "體性。離身即是虗空等相。內外不成中云何立。中不",
    "X15n0306_003:0669c06": "復立內外性空。則汝識生從誰立界。",
    "X15n0306_003:0669c07": "初二句正明和合。蓋觸塵與餘塵不同。如色香等",
    "X15n0306_003:0669c08": "雖不見不聞亦得稱塵。今觸必待知而後成故徒",
    "X15n0306_003:0669c09": "物不名為觸。亦無有知。待身知而後名觸是全以",
    "X15n0306_003:0669c10": "知為觸也。知身下正破共生。先定。次破。定中言知",
    "X15n0306_003:0669c11": "身即觸者。如知冷煖在身即是知身。而此冷煖即",
    "X15n0306_003:0669c12": "觸也。言知觸即身者。知受冷煖之觸即是知觸。而",
    "X15n0306_003:0669c13": "此冷煖實在身也。即觸下破。既謂之觸則內相不",
    "X15n0306_003:0669c14": "成故非身。既謂之身則外相不成故非觸。所以下",
    "X15n0306_003:0669c15": "云內外不成。須知界相既分內外恒別。若相混則",
    "X15n0306_003:0669c16": "俱非矣。言身觸無處者。非身則身處不立。非觸則",
    "X15n0306_003:0669c17": "觸處不立。合身下雙破離合。如上身知有觸皆就",
    "X15n0306_003:0669c18": "合說。夫觸法有八。痛痒輕重冷煖澀滑。痛痒是風",
    "X15n0306_003:0669c19": "相。輕重是地相。冷煖是火相。澀滑是水相。凡合於",
    "X15n0306_003:0669c20": "身皆成自身體性。所以身觸二處兩皆不立。若就",
    "X15n0306_003:0669c21": "離說亦無二處。何者。色聲等雖離諸根元是外塵。",
    "X15n0306_003:0669c22": "惟有觸塵離身不立。即同虗空何名身觸。故二處",
    "X15n0306_003:0669c23": "亦不立其義明矣。上雙破離合竟。下總結破。如上",
    "X15n0306_003:0669c24": "若離若合內外兩皆不成。內外不成則中無所顯。",
    "X15n0306_003:0670a01": "故云中云何立。中位即識也。中既不立。則根塵不",
    "X15n0306_003:0670a02": "相到而內外亦空矣。則汝等者。長水云。三處俱空",
    "X15n0306_003:0670a03": "識從何立。○三了妄即真。",
    "X15n0306_003:0670a04": "是故當知。身觸為緣生身識界三處都無。則身與觸",
    "X15n0306_003:0670a05": "及身界三本非因緣非自然性。",
    "X15n0306_003:0670a06": "須知十八界中雖正破識亦兼破根塵。如上初破",
    "X15n0306_003:0670a07": "徒身。次破徒觸。三破合離。皆先破根塵以及於識。",
    "X15n0306_003:0670a08": "所以結云三處都無也。又佛明陰入處界諸文悉",
    "X15n0306_003:0670a09": "是止觀。行人須依教以觀其心今生必不空過。若",
    "X15n0306_003:0670a10": "但消文。正如止觀云。黑蚖懷珠何益於長蛇者乎。",
    "X15n0306_003:0670a11": "○六意法識界。是目連尊者圓通。文分三一指解",
    "X15n0306_003:0670a12": "徵起。",
    "X15n0306_003:0670a13": "阿難。又汝所明意法為緣生於意識。此識為復因意",
    "X15n0306_003:0670a14": "所生以意為界。因法所生以法為界。",
    "X15n0306_003:0670a15": "若云從因緣生皆是無常則就聲聞所明已是析",
    "X15n0306_003:0670a16": "空之道。析空即無常也。但未明無常即空況即假",
    "X15n0306_003:0670a17": "中。故今徵起為顯三諦在一心中令當機入如來",
    "X15n0306_003:0670a18": "藏耳。○二牒執推破二一破以意為界二一約法",
    "X15n0306_003:0670a19": "有無破。",
    "X15n0306_003:0670a20": "阿難。若因意生。於汝意中必有所思發明汝意。若無",
    "X15n0306_003:0670a21": "前法意無所生。離緣無形識將何用。",
    "X15n0306_003:0670a22": "必有所思者。謂汝意中必有所思之法塵然後顯",
    "X15n0306_003:0670a23": "發其意根之用。若無現前所緣之法塵則意亦無",
    "X15n0306_003:0670a24": "從生起。如前耳識界中文云。動靜二相既不現前",
    "X15n0306_003:0670b01": "根不成知。今亦例之離緣等者。長水云。尚無根之",
    "X15n0306_003:0670b02": "形貌況所生識將何起用。○二約識同異破。",
    "X15n0306_003:0670b03": "又汝識心與諸思量兼了別性為同為異。同意即意",
    "X15n0306_003:0670b04": "云何所生。異意不同應無所識。若無所識云何意生。",
    "X15n0306_003:0670b05": "若有所識云何識意。惟同與異二性無成界云何立。",
    "X15n0306_003:0670b06": "此文亦破意生。俱舍云。集起名心。籌量名意。了別",
    "X15n0306_003:0670b07": "名識。今文識心同彼第一。思量同彼第二即意根",
    "X15n0306_003:0670b08": "也。兼了別性同彼第三即意根所生之識也。長水",
    "X15n0306_003:0670b09": "云。識心第八也。思量第七也。了別第六也。七八二",
    "X15n0306_003:0670b10": "識俱第六根亦同名意故此雙問。此解與今大同。",
    "X15n0306_003:0670b11": "同意下破同異也。若識同意。意既明了識亦明了。",
    "X15n0306_003:0670b12": "則識亦可稱意方將成一體之義。豈得謂根為能",
    "X15n0306_003:0670b13": "生。識為所生。故同則不成能所也。若識異意。種類",
    "X15n0306_003:0670b14": "不同則所生應無所識故異亦不成意識。若無下",
    "X15n0306_003:0670b15": "更明同異皆不可說。不但異不成意識。意既明了。",
    "X15n0306_003:0670b16": "所生何得頑愚故異乃必無之事。不但同不成能",
    "X15n0306_003:0670b17": "所。識既與意同其明了云何有識與意之異故同",
    "X15n0306_003:0670b18": "乃必無之事。所以下即云惟同與異二性無成。如",
    "X15n0306_003:0670b19": "是則識界云何可立耶。海印師云。據上必有所思",
    "X15n0306_003:0670b20": "而推之者是將三義而合辨之也。識心者即意根",
    "X15n0306_003:0670b21": "也。諸思量者即塵境也。了別性者即識體也。由有",
    "X15n0306_003:0670b22": "所思之相方成意根之知。所以將是三事而合辨",
    "X15n0306_003:0670b23": "之。其說亦是。○二破以法為界。",
    "X15n0306_003:0670b24": "若因法生。世間諸法不離五塵。汝觀色法。及諸聲法。",
    "X15n0306_003:0670c01": "香法。味法。及與觸法。相狀分明以對五根非意所攝。",
    "X15n0306_003:0670c02": "汝識決定依於法生。今汝諦觀法法何狀。若離色空",
    "X15n0306_003:0670c03": "動靜通塞合離生滅。越此諸相終無所得。生則色空",
    "X15n0306_003:0670c04": "諸法等生。滅則色空諸法等滅。所因既無。因生有識",
    "X15n0306_003:0670c05": "作何形相。相狀不有界云何生。",
    "X15n0306_003:0670c06": "先約外五塵破。初法字指法塵。諸法下皆指五塵",
    "X15n0306_003:0670c07": "為法。非意所攝者如上諸塵非意根所能緣也。若",
    "X15n0306_003:0670c08": "是則法塵果何在乎。汝識下次正約法塵破。言決",
    "X15n0306_003:0670c09": "定依法者。計謂不緣五塵所以決定依於法塵。故",
    "X15n0306_003:0670c10": "使諦觀法塵之法有何相狀。若離下此文正指五",
    "X15n0306_003:0670c11": "塵生滅以為法塵。蓋念前五塵即謂之生。不念則",
    "X15n0306_003:0670c12": "滅。如前云覽塵斯憶失憶為忘。註云。憶之則生忘",
    "X15n0306_003:0670c13": "之則滅是也。如此生滅不過五塵影子而已。越者",
    "X15n0306_003:0670c14": "超於外也。此諸相者五塵影子之相也。此二句義",
    "X15n0306_003:0670c15": "似重疊。然若離句雖總舉六塵而意重於生滅。次",
    "X15n0306_003:0670c16": "句云諸相單指意根中五塵影子。以生滅中有前",
    "X15n0306_003:0670c17": "五塵落謝之相其相最多故再言之。生則下明法",
    "X15n0306_003:0670c18": "塵無實。念前五塵則謂之生豈更有別法生乎。不",
    "X15n0306_003:0670c19": "念則滅豈更有別法滅乎。夫諸法如影所以諸法",
    "X15n0306_003:0670c20": "皆空。今法塵元是影事有何實體。所因下明生。",
    "X15n0306_003:0670c21": "識亦無。所因之法塵既無因之生識復作何狀。則",
    "X15n0306_003:0670c22": "識界不能立矣。○三了妄即真。",
    "X15n0306_003:0670c23": "是故當知。意法為緣生意識界三處都無。則意與法",
    "X15n0306_003:0670c24": "及意界三本非因緣非自然性。",
    "X15n0306_003:0671a01": "文自五陰來皆云本非因緣非自然性。夫非因緣",
    "X15n0306_003:0671a02": "生法則非有。若法離因緣即自然性。而法性必隨",
    "X15n0306_003:0671a03": "諸緣則非自然。是非無。非有非無是中道義。又有",
    "X15n0306_003:0671a04": "義者。離有則入空。離空亦可入假。入假是覆疎倒",
    "X15n0306_003:0671a05": "入正是別教之義。所以自五陰來皆具圓別二教。",
    "X15n0306_003:0671a06": "雖具圓別二教正意在圓。故此文名諸三摩提又",
    "X15n0306_003:0671a07": "首標如來藏妙真如性也。○三約中道了義酬禪",
    "X15n0306_003:0671a08": "那以明圓理。此文明七大廣顯性具。觀性具者不",
    "X15n0306_003:0671a09": "同但空。亦異但中。觀但空者。觀法不從自他共離",
    "X15n0306_003:0671a10": "生性相俱空妄法非有真亦叵得。今性具之理遠",
    "X15n0306_003:0671a11": "取諸物近取諸身。法法圓融塵塵周徧故與空不",
    "X15n0306_003:0671a12": "同也。觀但中者。觀常住真心離因緣自然。不可以",
    "X15n0306_003:0671a13": "智知不可以言議。然不具法故名但中。今性具之",
    "X15n0306_003:0671a14": "理遮照咸備。雖具而空雖空而具故與但中不同",
    "X15n0306_003:0671a15": "也。溫陵云。大性先非水火亦非空識。全一如來藏",
    "X15n0306_003:0671a16": "體循業發現而已。七大既爾萬法皆然。凡我依正",
    "X15n0306_003:0671a17": "先非根身亦非器界皆即循業之相。性真圓融初",
    "X15n0306_003:0671a18": "無生滅。幽溪曰。溫陵此語雖本諸經文。後之閱者",
    "X15n0306_003:0671a19": "要知先非之義不則幾同偏教矣。蓋言七大之性",
    "X15n0306_003:0671a20": "非如世間水火有互相陵滅之相不無性具之理。",
    "X15n0306_003:0671a21": "如云性色真空性空真色等皆性具中明文了義。",
    "X15n0306_003:0671a22": "故知天台一宗深談性具。與佛誠言同示一律。即",
    "X15n0306_003:0671a23": "中云。輔行二十卷云。一家教門永異諸說。該攝一",
    "X15n0306_003:0671a24": "切十方三世若凡若聖一切因果者。良由觀具。具",
    "X15n0306_003:0671b01": "即是假假即空中。理性雖具若不觀之但言觀心",
    "X15n0306_003:0671b02": "則不稱理。又釋籤解能觀心性名為上定云。若以",
    "X15n0306_003:0671b03": "心性觀彼界如。界如皆空。常具諸法。非空非具而",
    "X15n0306_003:0671b04": "空而具。雙遮雙照非遮非照。亦秪是一念心性而",
    "X15n0306_003:0671b05": "已。如斯之定詎不上耶。由荊溪二文觀之具之與",
    "X15n0306_003:0671b06": "空二義一體。故幽溪深明性具誠得佛旨。而溫陵",
    "X15n0306_003:0671b07": "亦無失也。以此答禪那者。梵語禪那秦言靜慮。靜",
    "X15n0306_003:0671b08": "即空也。慮即假也。空假不二正是中道。故今明中",
    "X15n0306_003:0671b09": "道了義是答禪那有何惑哉。問。具既是假何約此",
    "X15n0306_003:0671b10": "以論中乎。答。具是中道中之假法。以中道中元具",
    "X15n0306_003:0671b11": "三諦。性具之假即第一義空方是中道。今文亦非",
    "X15n0306_003:0671b12": "但明性具。如經云性色真空。又云清淨本然。夫清",
    "X15n0306_003:0671b13": "淨則無一法可得豈非第一義空。故今中道了義",
    "X15n0306_003:0671b14": "是圓融三觀之道也。文分二一疑請。",
    "X15n0306_003:0671b15": "阿難白佛言世尊。如來常說和合因緣。一切世間種",
    "X15n0306_003:0671b16": "種變化皆因四大和合發明。云何如來因緣自然二",
    "X15n0306_003:0671b17": "俱排擯。我今不知斯義所屬。惟垂哀愍開示眾生中",
    "X15n0306_003:0671b18": "道了義無戲論法。",
    "X15n0306_003:0671b19": "幽溪云。如來常說和合因緣者即前引楞伽經中",
    "X15n0306_003:0671b20": "所演。彼外道等常說自然我說因緣非彼境界也。",
    "X15n0306_003:0671b21": "因緣而言和合者。因親緣疎二法和合而有生也。",
    "X15n0306_003:0671b22": "種種變化者。有情則生死死生。無情則變生作熟",
    "X15n0306_003:0671b23": "化有為無等。不出地水火風四大。世相無他惟此",
    "X15n0306_003:0671b24": "而已。此昔日以因緣破自然之正談。夫以正破邪",
    "X15n0306_003:0671c01": "則邪去而正留。今日二俱排擯未知斯義所屬。即",
    "X15n0306_003:0671c02": "中云。二俱排斥自屬中道雙遮之義。聞者未達圓",
    "X15n0306_003:0671c03": "旨不知不變隨緣故云不知斯義所屬。如下七大",
    "X15n0306_003:0671c04": "文中深明不變隨緣得此則義有所屬矣。又不變",
    "X15n0306_003:0671c05": "隨緣是雙照也。非因緣自然是雙遮也。遮照不二",
    "X15n0306_003:0671c06": "體用始備名中道了義無戲論法。戲論即指因緣",
    "X15n0306_003:0671c07": "自然也。言了義者。前文已有中道但未明了義。今",
    "X15n0306_003:0671c08": "對前文名為了義。若對前五陰三科則以遮照俱",
    "X15n0306_003:0671c09": "備方名了義。若對前初卷已來諸文則以不帶空",
    "X15n0306_003:0671c10": "假純明中道。而中道中自具三諦名了義。蓋此經",
    "X15n0306_003:0671c11": "圓別竝明約次第以論不次。自初卷來共有五番",
    "X15n0306_003:0671c12": "圓別進否之義。初從假入空中以觀假為入空之",
    "X15n0306_003:0671c13": "詮。故首標三摩提而於文首即建圓宗云有三摩",
    "X15n0306_003:0671c14": "提名大佛頂首楞嚴王具足萬行。故知空前之假",
    "X15n0306_003:0671c15": "達之即是一心三觀。在別教人不達圓宗七處徵",
    "X15n0306_003:0671c16": "心僅或空前之假。所謂圓融不礙隔別也。此第一",
    "X15n0306_003:0671c17": "番圓別進否之義。次正入空開示奢摩他路文有",
    "X15n0306_003:0671c18": "三番進否。進則明圓否則明別。如前已說。次明諸",
    "X15n0306_003:0671c19": "三摩提是從空出假。文首即標如來藏妙真如性",
    "X15n0306_003:0671c20": "亦是明一心三觀。而五陰三科文末皆云本非因",
    "X15n0306_003:0671c21": "緣非自然性。遮照未備亦是帶別。所以總結上文",
    "X15n0306_003:0671c22": "共有五番進否。今七大文。在別教次第。已入中道",
    "X15n0306_003:0671c23": "第一義諦。次第三觀會入圓宗。若在圓教雖初後",
    "X15n0306_003:0671c24": "無殊。而達惟心了體具前文之義至後更鬯。獨稱",
    "X15n0306_003:0672a01": "了義其意在此。講者若貴簡要。則但以遮照俱備",
    "X15n0306_003:0672a02": "為了義亦無失焉。幽溪曰。此經當機每以因緣自",
    "X15n0306_003:0672a03": "然為問者有兩說焉。一以此經為圓頓博地凡夫",
    "X15n0306_003:0672a04": "可即生成辦大事。故所問至淺而所示至深。一以",
    "X15n0306_003:0672a05": "因緣自然等語義本該深。況有真因緣自然者在。",
    "X15n0306_003:0672a06": "以近鈎玄椎砧相應。然當機問意以四大發起七",
    "X15n0306_003:0672a07": "大。七大與陰入處界同耶異耶。或謂七大即十八",
    "X15n0306_003:0672a08": "界。地水火風空之五大六塵攝也。見大六根攝也。",
    "X15n0306_003:0672a09": "下見大文云如一見根見周法界。聽齅甞觸覺觸",
    "X15n0306_003:0672a10": "覺知妙德瑩然徧周法界。豈非六根攝耶。識大六",
    "X15n0306_003:0672a11": "識攝也。故知七大即十八界。陰入處界及七大祗",
    "X15n0306_003:0672a12": "開合之異耳。又復二十五圓通既各有屬。則七大",
    "X15n0306_003:0672a13": "與界雖同而異不可不知。如四大中所具四微有",
    "X15n0306_003:0672a14": "多少之別。風但有觸。火具色觸。水具色觸味。地具",
    "X15n0306_003:0672a15": "色香味觸。能具所具未可全同故圓通亦異。空雖",
    "X15n0306_003:0672a16": "屬色。而今經恒以色空相對則空非即色。見大識",
    "X15n0306_003:0672a17": "大是總。六根六識是別。總別不同圓通亦異。故成",
    "X15n0306_003:0672a18": "二十五門也。○二開示二一訶誡。",
    "X15n0306_003:0672a19": "爾時世尊告阿難言。汝先厭離聲聞緣覺諸小乘法",
    "X15n0306_003:0672a20": "發心勤求無上菩提。故我今時為汝開示第一義諦。",
    "X15n0306_003:0672a21": "如何復將世間戲論妄想因緣而自纏繞。汝雖多聞。",
    "X15n0306_003:0672a22": "如說藥人真藥現前不能分別。如來說為真可憐愍。",
    "X15n0306_003:0672a23": "汝今諦聽吾當為汝分別開示。亦令當來修大乘者",
    "X15n0306_003:0672a24": "通達實相。阿難默然承佛聖旨。",
    "X15n0306_003:0672b01": "問。阿難何處厭小求大。答。即經初云。殷勤啟請十",
    "X15n0306_003:0672b02": "方如來得成菩提妙奢摩他等是厭小求大也。諸",
    "X15n0306_003:0672b03": "法不生惟如來藏是第一義諦。若因緣生法秪是",
    "X15n0306_003:0672b04": "世諦。後文云。我說佛法從因緣生非取世間和合",
    "X15n0306_003:0672b05": "麤相。今阿難執四大和合豈非世間和合麤相。乃",
    "X15n0306_003:0672b06": "世諦中之最淺者於論成戲於想成妄。纏繞即疑",
    "X15n0306_003:0672b07": "惑之相。此責阿難執世間因緣而昧第一義諦也。",
    "X15n0306_003:0672b08": "諸佛祕藏靡不悉知故云說藥。今聞佛法皆如來",
    "X15n0306_003:0672b09": "藏名真藥現前。舉昔方便疑今真實是不能分別。",
    "X15n0306_003:0672b10": "此責阿難雖有多聞而昧實相也。汝今下誡聽。實",
    "X15n0306_003:0672b11": "相是三諦之理。下文明七大正是實相為大乘之",
    "X15n0306_003:0672b12": "體。通達即成體家之宗矣。次當機佇聽。如文。○二",
    "X15n0306_003:0672b13": "正說二一牒疑總示二一牒疑。",
    "X15n0306_003:0672b14": "阿難。如汝所言四大和合發明世間種種變化。",
    "X15n0306_003:0672b15": "○二總示。",
    "X15n0306_003:0672b16": "阿難。若彼大性體非和合則不能與諸大雜和。猶如",
    "X15n0306_003:0672b17": "虗空不和諸色。若和合者同於變化。始終相成生滅",
    "X15n0306_003:0672b18": "相續。生死死生生生死死。如旋火輪未有休息。",
    "X15n0306_003:0672b19": "總示中先言大性者。阿難自引四大和合之言。今",
    "X15n0306_003:0672b20": "佛答中辨大性與相非和不和者。欲明性具隨緣",
    "X15n0306_003:0672b21": "不變之旨故以性相為言端也。大性之顯即下文",
    "X15n0306_003:0672b22": "性水性火之性也。幽溪云。此經始終一理皆明即",
    "X15n0306_003:0672b23": "空即假即中之旨。如下性色真空性空真色此為",
    "X15n0306_003:0672b24": "妙俗。清淨本然此為妙空。周徧法界此為妙中。圓",
    "X15n0306_003:0672c01": "融三諦總屬圓中。全理具而為事造故有世間七",
    "X15n0306_003:0672c02": "大之相。如來將欲開示先以非和不和示之。謂若",
    "X15n0306_003:0672c03": "大性非和合者則不能與大相雜和。因設喻云。猶",
    "X15n0306_003:0672c04": "如虗空不和諸色。斯則佛性不能變造諸法。性居",
    "X15n0306_003:0672c05": "相外而相不即性。非但無情無即性之理即有情",
    "X15n0306_003:0672c06": "亦無歸真之期矣。今下文明有情無情皆有佛性",
    "X15n0306_003:0672c07": "豈非性相和合而成耶。若性之與相實和合者。則",
    "X15n0306_003:0672c08": "相有生滅而性亦隨之故云同於變化。言始終相",
    "X15n0306_003:0672c09": "成生滅相續者。始終亦生滅也。生為始。滅為終。上",
    "X15n0306_003:0672c10": "句明相成。下句明相續。續者謂生而即滅滅而即",
    "X15n0306_003:0672c11": "生。生死死生者順次而言。生生死死者間隔而論。",
    "X15n0306_003:0672c12": "因設喻云。如旋火輪無有休息。旋火之輪無有實",
    "X15n0306_003:0672c13": "體喻虗妄相成相續。斯則真如有隨緣之污眾生",
    "X15n0306_003:0672c14": "無息妄之年矣。今現見有出生死人豈果無休息",
    "X15n0306_003:0672c15": "耶。非和合既不可。和合又不可。非雙遮雙照中道",
    "X15n0306_003:0672c16": "了義而何。是為總示七大之旨趣也。○二歷大別",
    "X15n0306_003:0672c17": "顯七一地大為四一示地性無堅。",
    "X15n0306_003:0672c18": "阿難。如水成氷氷還成水。",
    "X15n0306_003:0672c19": "欲明地大皆雙非雙照性色真空性空真色清淨",
    "X15n0306_003:0672c20": "本然周遍法界。先示其性本皆圓融初無堅執。循",
    "X15n0306_003:0672c21": "業發現時不妨結成無明大地堅礙非常。復性還",
    "X15n0306_003:0672c22": "源時還歸清淨流澌圓融法性。蓋當時法性之與",
    "X15n0306_003:0672c23": "無明遍造眾惡名之為染如水成氷也。今日無明",
    "X15n0306_003:0672c24": "之與法性遍融諸法名之為淨氷還成水也。此豈",
    "X15n0306_003:0673a01": "非地性融通。而初無堅執之性。故可以循業發現",
    "X15n0306_003:0673a02": "亦可以清淨本然耶。如下推破乃氷還成水之功",
    "X15n0306_003:0673a03": "夫。今則直示性本圓融耳。天溪師曰。氷即地也。大",
    "X15n0306_003:0673a04": "論云。水以寒因緣故成地。觀無量壽佛經有氷地",
    "X15n0306_003:0673a05": "觀是也。若據請觀音經應云地性無主。今云氷還",
    "X15n0306_003:0673a06": "成水則科為地性無堅為妙。凡六大前。必皆先示",
    "X15n0306_003:0673a07": "大性。而吳興等師擘地性二句為總示非也。○二",
    "X15n0306_003:0673a08": "舉色空相成。",
    "X15n0306_003:0673a09": "汝觀地性。麤為大地細為微塵。至鄰虗塵析彼極微",
    "X15n0306_003:0673a10": "色邊際相七分所成。更析鄰虗即實空性。阿難。若此",
    "X15n0306_003:0673a11": "鄰虗析成虗空。當知虗空出生色相。",
    "X15n0306_003:0673a12": "文有二義。先明析色成空。霅川曰。汝觀地性。蓋指",
    "X15n0306_003:0673a13": "析法差別之性非真性也。隨文釋義不可混同。如",
    "X15n0306_003:0673a14": "地持中有二法性。一事法性性差別故。二實法性",
    "X15n0306_003:0673a15": "性真實故。麤謂麤大之麤。細謂微細之細。經中塵",
    "X15n0306_003:0673a16": "有三名。一微塵。二極微是色邊際相。三鄰處塵。析",
    "X15n0306_003:0673a17": "極微為七分便成隣虗。是一極微為七鄰虗塵也。",
    "X15n0306_003:0673a18": "更析鄰虗即入空矣。孤山曰。鄰虗塵者。以此塵至",
    "X15n0306_003:0673a19": "細鄰於虗空故。七隣虗為一透金塵。七透金塵為",
    "X15n0306_003:0673a20": "一透水塵。七透水塵為一兔毛頭塵。七兔毛頭塵",
    "X15n0306_003:0673a21": "為一羊毛頭塵。七羊毛頭塵為一牛毛頭塵。七牛",
    "X15n0306_003:0673a22": "毛頭塵為一隙中遊塵。準孤山此言。則經云極微",
    "X15n0306_003:0673a23": "色邊際相乃透金塵也。更析隣虗即實空性者。小",
    "X15n0306_003:0673a24": "乘中以析空為拙度。若據止觀以無常為正析。析",
    "X15n0306_003:0673b01": "塵為邪析。止觀引釋論云。若有極微色則有十方",
    "X15n0306_003:0673b02": "分。若無極微色則無十方分。若析極微色不盡則",
    "X15n0306_003:0673b03": "成常見有見。若析極微盡則成斷見無見。此外道",
    "X15n0306_003:0673b04": "析色也。(云云)論文仍明三藏析色之觀云。色若麤",
    "X15n0306_003:0673b05": "若細總而觀之無常無我。何以故。麤細色等從無",
    "X15n0306_003:0673b06": "明生。無明不實故麤細皆假。假故無常無性即得",
    "X15n0306_003:0673b07": "入空。上皆止觀文也。然法界次第中亦有析塵之",
    "X15n0306_003:0673b08": "言。故知佛法中仍以此為助道。今經持地菩薩云。",
    "X15n0306_003:0673b09": "觀身微塵與造世界。所以微塵等無差別。金剛云。",
    "X15n0306_003:0673b10": "若有善男子善女人以三千大千世界碎為微塵。",
    "X15n0306_003:0673b11": "如經所言皆空觀成就之相。但經中析身析界至",
    "X15n0306_003:0673b12": "成微塵即是空觀已成之相。今文更析鄰虗入空",
    "X15n0306_003:0673b13": "并塵不可得也。次明從空生色。幽溪云。若此鄰虗",
    "X15n0306_003:0673b14": "析成虗空者牒小解析色成空也。當知虗空出生",
    "X15n0306_003:0673b15": "色相者準例合空成色也。如上析色明空既析大",
    "X15n0306_003:0673b16": "以為小自有而之無。以空例色亦應積小以成大",
    "X15n0306_003:0673b17": "合空以成色。若循環之無端理必然者。夫萬象皆",
    "X15n0306_003:0673b18": "從空中發現然不以空為生因。據今文所說即以",
    "X15n0306_003:0673b19": "空為生因。乃佛先順小宗權立此義以為下文所",
    "X15n0306_003:0673b20": "破之法。與下文日鏡艾生火方諸承月中水其例",
    "X15n0306_003:0673b21": "是同。故下即破析色成空合空為色也。○三破和",
    "X15n0306_003:0673b22": "合之妄。",
    "X15n0306_003:0673b23": "汝今問言由和合故出生世間諸變化相。汝且觀此",
    "X15n0306_003:0673b24": "一鄰虗塵用幾虗空和合而有。不應鄰虗合成鄰虗。",
    "X15n0306_003:0673c01": "又鄰虗塵析入空者。用幾色相合成虗空。若色合時",
    "X15n0306_003:0673c02": "合色非空。若空合時合空非色。色猶可析空云何合。",
    "X15n0306_003:0673c03": "文中先研破。次若色下出正義。初文汝今下牒阿",
    "X15n0306_003:0673c04": "難問辭。汝且下研破。共破三義。一破和合。二破合",
    "X15n0306_003:0673c05": "色為空。三破合空為色。然破和合即附合空為色",
    "X15n0306_003:0673c06": "合色為空共顯之耳。初汝且觀下破合空為色。如",
    "X15n0306_003:0673c07": "前析塵至鄰虗塵而止。塵既有大小虗空亦有分",
    "X15n0306_003:0673c08": "量。特不知用幾許虗空合成一鄰虗塵。此句即研",
    "X15n0306_003:0673c09": "破也。蓋鄰虗為色之始。此若非合一切皆非和合。",
    "X15n0306_003:0673c10": "而隣虗之前更無有塵。勢必合空以成隣虗。然空",
    "X15n0306_003:0673c11": "豈可合哉。不應下防轉計。計云。空不可合乃合塵",
    "X15n0306_003:0673c12": "以成塵。然鄰虗前更無有塵勢必合隣虗以成隣",
    "X15n0306_003:0673c13": "虗。但隣虗止可合為極微豈可復合為隣虗乎。故",
    "X15n0306_003:0673c14": "云不應等。塵既難合定應合空。其如空之不可合",
    "X15n0306_003:0673c15": "哉。此即約自他性以破塵之來原。隣塵即自性。空",
    "X15n0306_003:0673c16": "即他性也。又隣虗下破合色為空。十方虗空甚大",
    "X15n0306_003:0673c17": "析幾色相合成大空。此句亦是研破。或謂析之與",
    "X15n0306_003:0673c18": "合義似相違佛意正破相違。然文意本明先析後",
    "X15n0306_003:0673c19": "合何必以相違難之。如先析一隣虗以成小空。次",
    "X15n0306_003:0673c20": "析多塵以成大空。後析無量塵成十方界。如是則",
    "X15n0306_003:0673c21": "太費力。此正破和合兼破析色也。若色合下結出",
    "X15n0306_003:0673c22": "正義。文有縱結。有正結。若色合時合色非空結用",
    "X15n0306_003:0673c23": "幾色相合成虗空。蓋若合鄰虗祗成極微色邊際",
    "X15n0306_003:0673c24": "相此正明空非合成也。若空合時合空非色結用",
    "X15n0306_003:0674a01": "幾虗空合成隣虗此正明色非合成也。上皆縱結。",
    "X15n0306_003:0674a02": "次明色尚有相可析令空。空無有相云何合之使",
    "X15n0306_003:0674a03": "有方是正義。○四示非和不和之真。",
    "X15n0306_003:0674a04": "汝元不知如來藏中性色真空性空真色。清淨本然",
    "X15n0306_003:0674a05": "周徧法界。隨眾生心應所知量。循業發現。世間無知。",
    "X15n0306_003:0674a06": "惑為因緣及自然性。皆是識心分別計度。但有言說",
    "X15n0306_003:0674a07": "都無實義。",
    "X15n0306_003:0674a08": "此中云性即是真性。文辨地大而云色者以地得",
    "X15n0306_003:0674a09": "色之全性也。幽溪曰。阿難向執常說因緣為是疑",
    "X15n0306_003:0674a10": "今二俱排擯為非。如來雙示非和不和然後歷大",
    "X15n0306_003:0674a11": "廣顯。此中示不變隨緣正非和不和之義也。蓋世",
    "X15n0306_003:0674a12": "出世之道有影響。有形聲。世人迷頭認影覔響尋",
    "X15n0306_003:0674a13": "聲。於因緣自然妄生卜度。如來深愍其愚示以形",
    "X15n0306_003:0674a14": "聲。文中凡示二義。初指悟性圓融。次斥迷情失指。",
    "X15n0306_003:0674a15": "初又二。初明性具之理。次明性具體用。初中如來",
    "X15n0306_003:0674a16": "藏指能具也。性色真空性空真色指所具也。凡界",
    "X15n0306_003:0674a17": "即佛界故曰如來。眾生本覺妙明性中法爾具足",
    "X15n0306_003:0674a18": "恒沙性功德義之為藏。中者指其間。所具之大數",
    "X15n0306_003:0674a19": "有七此以一二(謂色空也)言之。然大數須如下文具明",
    "X15n0306_003:0674a20": "十界依正俱非俱即三如來藏。今雖言七攝得下",
    "X15n0306_003:0674a21": "十。以地木火風空祗是十界依報。根識祗是十界",
    "X15n0306_003:0674a22": "正報故也。色空二字。溫陵師以空為體。七大循業",
    "X15n0306_003:0674a23": "發現為用。又云。故七大皆言真空。不知此中色空",
    "X15n0306_003:0674a24": "體則俱體用則俱用。前四大則對空以辨。後三大",
    "X15n0306_003:0674b01": "又自對辨不同。豈智者千慮之一失乎。孤山師云。",
    "X15n0306_003:0674b02": "如來藏即心性中道也。即俗而真曰性色真空。即",
    "X15n0306_003:0674b03": "真而俗曰性空真色。以真俗即中故竝云性。不知",
    "X15n0306_003:0674b04": "此中色空真則俱真俗則俱俗亦失之詳矣。須知",
    "X15n0306_003:0674b05": "此承上文析色為空之空合空為色之色影響上",
    "X15n0306_003:0674b06": "發來以示乎形聲。蓋言如來藏中所具之色乃性",
    "X15n0306_003:0674b07": "色。所具之空乃性空。性色無妄故曰真色。性空無",
    "X15n0306_003:0674b08": "妄故曰真空。如是色空在如來藏中同一本性體",
    "X15n0306_003:0674b09": "自相即。故互言之曰性色真空性空真色。次明性",
    "X15n0306_003:0674b10": "具體用。又為二。初明性具之體不變似自然非自",
    "X15n0306_003:0674b11": "然。次明性具之用隨緣似因緣非因緣。初中言清",
    "X15n0306_003:0674b12": "淨本然周徧法界者兼前言性之三德也。(謂兼前文及與",
    "X15n0306_003:0674b13": "此文即具三德)蓋上色空言性具即妙有也。清淨本然言",
    "X15n0306_003:0674b14": "性體即真空也。周徧法界言性量即圓中也。謂上",
    "X15n0306_003:0674b15": "性具法體無三惑二死污染繫縛故曰清淨。非相",
    "X15n0306_003:0674b16": "生而然。非相含而然。性德天然故曰本然。此清淨",
    "X15n0306_003:0674b17": "本然之色空於十法界無不充滿。一真法界亦無",
    "X15n0306_003:0674b18": "不充滿。故曰周徧法界。此即前文陰入處界本如",
    "X15n0306_003:0674b19": "來藏常住妙明不動周圓妙真如性。但彼即妄明",
    "X15n0306_003:0674b20": "真故先云殊不能知生滅去來。乃隨眾生心應所",
    "X15n0306_003:0674b21": "知量邊事。此文指真即真(指性具即性體性量)故曰清淨本",
    "X15n0306_003:0674b22": "然。乃性色真空性空真色邊事。又前明會妄歸真。",
    "X15n0306_003:0674b23": "此明從體起用。然非後義無足以顯前義。會而歸",
    "X15n0306_003:0674b24": "之不同而同也。次明性具之用隨緣似因緣非因",
    "X15n0306_003:0674c01": "緣。上不變言真如之體。此隨心應量乃真如之用。",
    "X15n0306_003:0674c02": "眾生義含十界佛名無上眾生故。體言性而用言",
    "X15n0306_003:0674c03": "心者。古德所謂隨緣不變名性。不變隨緣名心也。",
    "X15n0306_003:0674c04": "隨十界心應十界量者。下文云。汝以色空相傾相",
    "X15n0306_003:0674c05": "奪於如來藏而如來藏隨為色空周徧法界。我以",
    "X15n0306_003:0674c06": "妙明不滅不生合如來藏而如來藏惟妙覺明圓",
    "X15n0306_003:0674c07": "照法界。又如一見根。阿難承佛神力見於初禪。那",
    "X15n0306_003:0674c08": "律見大千。菩薩見百千界。如來窮盡國土。眾生洞",
    "X15n0306_003:0674c09": "視不過分寸。皆其事也。循業發現者。業由心造心",
    "X15n0306_003:0674c10": "由業牽。單心不感獨業不發。文雖互言合明方足。",
    "X15n0306_003:0674c11": "謂惡心善心。染心淨心。黑業白業。染業淨業。三惑",
    "X15n0306_003:0674c12": "心。三觀心。九界業。佛界業。俱名為業以皆有身口",
    "X15n0306_003:0674c13": "運為故。如三祇六度行。百劫相好因。法華云。久修",
    "X15n0306_003:0674c14": "業所得庸非業乎。而獨云眾生業佛不業不可也。",
    "X15n0306_003:0674c15": "應知眾生心業皆感之之道。應所知而發現皆應",
    "X15n0306_003:0674c16": "之之道。量則言其能感所應之分劑耳。然特科為",
    "X15n0306_003:0674c17": "不變似自然非自然。隨緣似因緣非因緣者。非自",
    "X15n0306_003:0674c18": "然因緣彰離過也。似自然因緣彰功能也。離過功",
    "X15n0306_003:0674c19": "能初無二體。今但合明其義自見。過有四種。一外",
    "X15n0306_003:0674c20": "計。二小乘。三大乘初門即通教。四大乘終極即別",
    "X15n0306_003:0674c21": "教。前之邪計。或計自然。或計因緣。以為小乘所破",
    "X15n0306_003:0674c22": "姑不重辨。若後之三種雖稟正因緣亦宗自然。如",
    "X15n0306_003:0674c23": "小乘析色通教體色別教次第體色皆因緣也。小",
    "X15n0306_003:0674c24": "乘與通教所計法性自天而然苦不能惱。集不能",
    "X15n0306_003:0675a01": "染。別教但中佛性之自然本自其然皆自然也。離",
    "X15n0306_003:0675a02": "過功能者。離即破也。非破無以顯離故也。或以不",
    "X15n0306_003:0675a03": "變破因緣。隨緣破自然。或即以不變破自然。隨緣",
    "X15n0306_003:0675a04": "破因緣。知炬破暗無施不可。然有正傍。若映前文",
    "X15n0306_003:0675a05": "則以破析顯體為正。若原佛意則以破別顯圓為",
    "X15n0306_003:0675a06": "正。故此中破析非直破藏前三教皆名為折。顯體",
    "X15n0306_003:0675a07": "亦非直通教體色明空。三諦皆即方名為體。今先",
    "X15n0306_003:0675a08": "約圓正破前二兼破別教然後正破別教。初約不",
    "X15n0306_003:0675a09": "變破因緣者。如上所辨析色歸空合空成色小乘",
    "X15n0306_003:0675a10": "和合因緣也。今曰性色即真空固不待析色而後",
    "X15n0306_003:0675a11": "空。性空即真色固不待合空而成色矣。體幻色即",
    "X15n0306_003:0675a12": "偏空通教之因緣也。今性色俱真空豈但偏空。性",
    "X15n0306_003:0675a13": "空即真色豈但幻色耶。但中佛性不即色空。破去",
    "X15n0306_003:0675a14": "色空佛性方顯。此別教之因緣也。今性色真空性",
    "X15n0306_003:0675a15": "空真色。則無中不邊無邊不中。不須破二中道常",
    "X15n0306_003:0675a16": "然。不變破自然者。偏真法性苦集不干此藏通之",
    "X15n0306_003:0675a17": "自然也。雖無界內色空之染尚有界外色空之礙。",
    "X15n0306_003:0675a18": "與而言之。見思已破真諦清淨。二惑未破俗諦中",
    "X15n0306_003:0675a19": "諦未清淨。一諦復本二未本然。周徧二乘法界八",
    "X15n0306_003:0675a20": "法界不得周徧。今如來藏性色真空性空真色。三",
    "X15n0306_003:0675a21": "諦無不清淨本然。十法界無不周徧也。如雲外月",
    "X15n0306_003:0675a22": "逈出二邊。此別教之自然也。中不具二邊。與而言",
    "X15n0306_003:0675a23": "之。二邊清淨本然一未清淨本然。周徧九界佛界",
    "X15n0306_003:0675a24": "未得周徧。今如來藏性色真空性空真色三諦無",
    "X15n0306_003:0675b01": "不復本清淨。四聖六凡無不周徧法界也。次以隨",
    "X15n0306_003:0675b02": "緣破和合者。既如來藏所具色空能隨眾生心應",
    "X15n0306_003:0675b03": "所知量。汝以色空相傾相奪於如來藏而如來藏",
    "X15n0306_003:0675b04": "隨為色空周徧法界。固不待折色而後空。合空而",
    "X15n0306_003:0675b05": "後色也。既曰性色真空性空真色全體發現。固不",
    "X15n0306_003:0675b06": "但體幻色入徧空已也。既曰性色真空性空真色。",
    "X15n0306_003:0675b07": "則三諦色空法法具足。固不須次第而體次第而",
    "X15n0306_003:0675b08": "破方見中道也。隨緣破自然者。如來藏不變隨緣",
    "X15n0306_003:0675b09": "具造諸法。徧色徧空徧苦徧集。豈寒空法性如",
    "X15n0306_003:0675b10": "嚴枯木不能生諸法者乎。如來藏性色真空能隨",
    "X15n0306_003:0675b11": "染淨緣具造十法界。豈同但中佛性如淳善人被",
    "X15n0306_003:0675b12": "惡人逐強來作惡為惡所染者乎。應知此章是如",
    "X15n0306_003:0675b13": "來秘藏具無畏力。如上所說小力而已。其大功能",
    "X15n0306_003:0675b14": "正與別教對壘。前雖兼明於離過彰能猶有未盡",
    "X15n0306_003:0675b15": "故重申之。蓋清淨本然周徧法界者。彰性色真空",
    "X15n0306_003:0675b16": "性空真色真如之體不變也。隨眾生心應所知量",
    "X15n0306_003:0675b17": "者。明真如之體能隨染淨緣具造十法界也。若但",
    "X15n0306_003:0675b18": "能不變不能隨緣。此如淳善人不能為惡。可喻別",
    "X15n0306_003:0675b19": "理但中不具九界。若但能隨緣不能不變。此如淳",
    "X15n0306_003:0675b20": "善人被惡人逼強作眾惡。可喻別教但中迷佛性",
    "X15n0306_003:0675b21": "而強覺忽生。以非性具。故所有迷中染惡定須翻",
    "X15n0306_003:0675b22": "破故皆即義不成。今性色真空清淨本然周徧法",
    "X15n0306_003:0675b23": "界而隨眾生心應所知量乃不變隨緣。如君子不",
    "X15n0306_003:0675b24": "器善惡皆能。即隨眾生心應所知量。而當處清淨",
    "X15n0306_003:0675c01": "本然周徧法界謂之隨緣不變。如君子作事但彰",
    "X15n0306_003:0675c02": "己能何過之有。此今經之圓旨也。故迷中一切染",
    "X15n0306_003:0675c03": "惡。若七大。若陰入處界。皆如來藏妙真如性。眾生",
    "X15n0306_003:0675c04": "雖在生死煩惱而此體不減絲毫。如來雖證菩提",
    "X15n0306_003:0675c05": "涅槃而此體亦無增益。雖勤修證而實無修無證。",
    "X15n0306_003:0675c06": "所以云汝但不隨分別三種相續。乃至狂性自歇。",
    "X15n0306_003:0675c07": "歇即菩提。何藉劬勞肯綮修證。此修證無修證之",
    "X15n0306_003:0675c08": "明文也。世間無知下斥迷情失旨。眾生妄心一以",
    "X15n0306_003:0675c09": "無知為之相。惑著為之用。所惑因緣自然已如上",
    "X15n0306_003:0675c10": "辨。其惑之所以皆於影響以事卜度故。因緣者隨",
    "X15n0306_003:0675c11": "緣之影也。自然者不變之影也。皆是識心分別計",
    "X15n0306_003:0675c12": "度者。指上無知惑著乃以分別識心為體。不但凡",
    "X15n0306_003:0675c13": "夫分別謂之識心。三乘七方便於如來藏未證真",
    "X15n0306_003:0675c14": "理皆名識心。未悟實相皆是計度。但有言說都無",
    "X15n0306_003:0675c15": "實義者。言說即計度因緣自然之表詮也。謂但於",
    "X15n0306_003:0675c16": "不變隨緣中模寫影響以為因緣自然戲論名相",
    "X15n0306_003:0675c17": "而自纏繞。寔無真寔義味也。故大經云。世諦但有",
    "X15n0306_003:0675c18": "名無實義。第一義諦有名有實義。何謂實義不變",
    "X15n0306_003:0675c19": "隨緣是也。何謂有名自然因緣是也。前云非不自",
    "X15n0306_003:0675c20": "然。後云我說佛法從因緣生非取世間和合麤相。",
    "X15n0306_003:0675c21": "荊溪云。三諦者天然之性德也。法華云。佛種從緣",
    "X15n0306_003:0675c22": "起是故說一乘。是以圓修行者悟得清淨本然之",
    "X15n0306_003:0675c23": "不變則一味天真不勞修證。悟得隨眾生心應所",
    "X15n0306_003:0675c24": "知量之隨緣則不妨修證。即不變而隨緣全性以",
    "X15n0306_003:0676a01": "起修。即隨緣而不變全修而在性。修性雙泯境觀",
    "X15n0306_003:0676a02": "兩忘。能了乎此始可言道。然有有情之色焉。無情",
    "X15n0306_003:0676a03": "之色焉。有有情之性焉。無情之性焉。在色似有情",
    "X15n0306_003:0676a04": "與無情之殊。在性豈有情無情之異。是以能悟性",
    "X15n0306_003:0676a05": "色即真空性空即真色者。則不疑古人無情成佛",
    "X15n0306_003:0676a06": "之說矣。此持地菩薩所入法門。而幽溪大師所釋",
    "X15n0306_003:0676a07": "義意也。○二火大分四一略示無我。",
    "X15n0306_003:0676a08": "阿難。火性無我寄於諸緣。",
    "X15n0306_003:0676a09": "火具二微謂色與觸。無我者。火不能自立必假竹",
    "X15n0306_003:0676a10": "木然後有火故云寄於諸緣。無我是無自性。若寄",
    "X15n0306_003:0676a11": "他緣似有他性。如下明日鏡艾不生火即無他性",
    "X15n0306_003:0676a12": "也。共無因亦如下說。又於四性中隨計一性是有",
    "X15n0306_003:0676a13": "見。若謂是事實餘妄語即是有我。若檢四性不得",
    "X15n0306_003:0676a14": "此謂見火是無是事實餘妄語即是我也。若見火",
    "X15n0306_003:0676a15": "亦有亦無謂是事實餘妄語亦是我也。若見火非",
    "X15n0306_003:0676a16": "有非無是事實餘妄語亦是我也。若於此四句有",
    "X15n0306_003:0676a17": "所計執即皆是我。以有我故尚不見空何況性具。",
    "X15n0306_003:0676a18": "今觀火性無我能破諸見因之得顯性具。涅槃云。",
    "X15n0306_003:0676a19": "無我法中有真我其義是同。然真我不可執。○二",
    "X15n0306_003:0676a20": "舉事。",
    "X15n0306_003:0676a21": "汝觀城中未食之家欲炊爨時手執陽燧日前求火。",
    "X15n0306_003:0676a22": "一切法皆無我。而火之賴緣其義更著。執燧求火",
    "X15n0306_003:0676a23": "此其事矣。火具照燒二德。今欲炊爨即是燒也。[橘-矛+隹]",
    "X15n0306_003:0676a24": "李曰。陽燧者。崔豹古今註曰。以銅為之形如鏡。照",
    "X15n0306_003:0676b01": "物則影倒。向日則火生。以艾為炷。又淮南子云。陽",
    "X15n0306_003:0676b02": "燧火方諸也。論衡曰。於五月丙午日午時銷鍊五",
    "X15n0306_003:0676b03": "方石圓如鏡。中央窪。炊爨者。字書云。取其氣上謂",
    "X15n0306_003:0676b04": "之炊。取其進火謂之爨。幽溪云。火性五行皆具。下",
    "X15n0306_003:0676b05": "文風金相摩故有火光為變化性。又如火鏡以金",
    "X15n0306_003:0676b06": "為之此金具火性也。古人鑽榆取火今人鋸竹取",
    "X15n0306_003:0676b07": "火此木具火性也。又云。彼大海中火光常起此水",
    "X15n0306_003:0676b08": "具火性也。又云山石擊之則燄名為土骨此土具",
    "X15n0306_003:0676b09": "火性也。故知火性無我處處可求。今獨云執燧日",
    "X15n0306_003:0676b10": "前求火顯所寄之緣勝所依之處大。蓋火太陽之",
    "X15n0306_003:0676b11": "子日為太陽之母。而日又無我以光明所在為之",
    "X15n0306_003:0676b12": "體。然日又依空而不住空則火之周徧將何限極。",
    "X15n0306_003:0676b13": "用彰性火真空性空真火。豈非所寄之緣勝所依",
    "X15n0306_003:0676b14": "之處大乎。對空而辨意實在茲。○三破和合二一",
    "X15n0306_003:0676b15": "例同。",
    "X15n0306_003:0676b16": "阿難。名和合者。如我與汝一千二百五十比丘今為",
    "X15n0306_003:0676b17": "一眾。眾雖為一詰其根本各各有身。皆有所生氏族",
    "X15n0306_003:0676b18": "名字。如舍利弗婆羅門種。優樓頻螺迦葉波種。乃至",
    "X15n0306_003:0676b19": "阿難瞿曇種姓。",
    "X15n0306_003:0676b20": "古云。所舉舍利弗三人不同例同日鏡艾三也。文",
    "X15n0306_003:0676b21": "云身氏名字者。如舍利弗是身及名字。婆羅門種",
    "X15n0306_003:0676b22": "是氏族。身據現在。氏族是來原。因有身而成眾故",
    "X15n0306_003:0676b23": "身亦是和合之本。及身與名字是名實之分。餘皆",
    "X15n0306_003:0676b24": "例之。優樓頻螺此云木瓜林。迦葉波此云龜氏。瞿",
    "X15n0306_003:0676c01": "曇云地最勝。亦云日種。孤山曰。瞿曇星名。至於後",
    "X15n0306_003:0676c02": "代改姓釋迦。補遺云。舍利弗等三人例同日鏡艾",
    "X15n0306_003:0676c03": "和合之義。水中珠空月三。風中衣空面三。其義亦",
    "X15n0306_003:0676c04": "然。○二正破。佛欲明性具必先破和合者。涅槃云。",
    "X15n0306_003:0676c05": "因滅是色獲得常色。涅槃所云。謂必先破妄色而",
    "X15n0306_003:0676c06": "後顯真色也。又於妄法中求其來由既不可得。知",
    "X15n0306_003:0676c07": "是性中本有方是不變隨緣之義。於中先徵。",
    "X15n0306_003:0676c08": "阿難。若此火性因和合有。彼手執鏡於日求火。此火",
    "X15n0306_003:0676c09": "為從鏡中而出。為從艾出。為於日來。",
    "X15n0306_003:0676c10": "和合是所破之義故先拈之。若果因和合有。當於",
    "X15n0306_003:0676c11": "日鏡艾三處得火。今三處俱無。不得稱和合也。○",
    "X15n0306_003:0676c12": "二破。",
    "X15n0306_003:0676c13": "阿難。若日來者。自能燒汝手中之艾來處林木皆應",
    "X15n0306_003:0676c14": "受焚。若鏡中出。自能於鏡出然於艾鏡何不鎔。紆汝",
    "X15n0306_003:0676c15": "手執尚無熱相云何融泮。若生於艾。何藉日鏡光明",
    "X15n0306_003:0676c16": "相接然後火生。汝又諦觀。鏡因手執。日從天來。艾本",
    "X15n0306_003:0676c17": "地生。火從何方遊歷於此。日鏡相遠非和非合。不應",
    "X15n0306_003:0676c18": "火光無從自有。",
    "X15n0306_003:0676c19": "此中法喻一往觀之文勢不齊。再往觀之法喻元",
    "X15n0306_003:0676c20": "合。言一往觀之文勢不齊者。前喻中三人各有來",
    "X15n0306_003:0676c21": "由成一眾和合之義。是未和合前已先有來由。略",
    "X15n0306_003:0676c22": "舉三人例顯千二百人皆有來由。其來由多也。法",
    "X15n0306_003:0676c23": "中日鏡艾各無火之來由故不成日鏡艾和合之",
    "X15n0306_003:0676c24": "義。其無來由者一也。則一多不同。又因火無來由",
    "X15n0306_003:0677a01": "顯日鏡艾不成和合。是不和合即在無來由時也",
    "X15n0306_003:0677a02": "則一時異時不同。況千二百人外無別和合。日鏡",
    "X15n0306_003:0677a03": "艾之外別有一火。欲其文勢之相齊得乎。言載往",
    "X15n0306_003:0677a04": "觀之法喻元合者。三人各有來由成一眾和合之",
    "X15n0306_003:0677a05": "義。日鏡艾各無火之來由遂不成和合之義。法喻",
    "X15n0306_003:0677a06": "中意何嘗不齊。今但就齊處論之可耳。文中先破",
    "X15n0306_003:0677a07": "三處。破日生中云自能燒汝手中之艾者。不藉鏡",
    "X15n0306_003:0677a08": "生故名為自。次破鏡生言自亦然。紆者屈也。於日",
    "X15n0306_003:0677a09": "鏡艾三處中求火來處一不可得。似明火不與三",
    "X15n0306_003:0677a10": "人同實即明火不成和合。是此中早已破和合矣。",
    "X15n0306_003:0677a11": "須知火若有來處亦不成和合。何也。若從日來便",
    "X15n0306_003:0677a12": "不藉鏡艾何名和合。今顯火無來處亦不成和合",
    "X15n0306_003:0677a13": "也。然破三處中有破自生他生之義。火是自。三處",
    "X15n0306_003:0677a14": "是他。因建首云火性無我早已破自故今但破他",
    "X15n0306_003:0677a15": "也。如古人釋即以鏡為自日為他。如後識大破和",
    "X15n0306_003:0677a16": "合中說。汝又諦觀下深明火無來由。謂日鏡艾各",
    "X15n0306_003:0677a17": "有來由。而惟火無所從來故云何方遊歷於此。當",
    "X15n0306_003:0677a18": "知日鏡諸法元離四性皆無所從生。今欲對顯火",
    "X15n0306_003:0677a19": "無來因權言彼有來因耳。日鏡相遠下別破共生。",
    "X15n0306_003:0677a20": "此二句似結顯上不成和合。然作結顯義似不便。",
    "X15n0306_003:0677a21": "此中文意皆破和合則皆破共生。因上破他生中",
    "X15n0306_003:0677a22": "破日鏡艾和合之義以無來因顯不和合。今據文",
    "X15n0306_003:0677a23": "次第宜別破共生。但言日鏡非和非合以相遠顯",
    "X15n0306_003:0677a24": "不和合似有二義故別言之。從日至手四萬由旬",
    "X15n0306_003:0677b01": "故云遠也。不云艾者。艾與日遠不與鏡遠故略不",
    "X15n0306_003:0677b02": "言艾。是他生中和合反寬而此中和合反狹也。不",
    "X15n0306_003:0677b03": "應句破無因生。此句似亦破自性。然最初言無我。",
    "X15n0306_003:0677b04": "我是自性。今云無從自有顯屬無因故是破無因",
    "X15n0306_003:0677b05": "也。○四明非和不和之真二一指悟性圓融二斥",
    "X15n0306_003:0677b06": "迷情失旨。",
    "X15n0306_003:0677b07": "汝猶不知如來藏中性火真空性空真火。清淨本然",
    "X15n0306_003:0677b08": "周徧法界。隨眾生心應所知量。阿難。當知世人一處",
    "X15n0306_003:0677b09": "執鏡一處火生。徧法界執滿世間起。起徧世間寧有",
    "X15n0306_003:0677b10": "方所。循業發現。世間無知惑為因緣及自然性。皆是",
    "X15n0306_003:0677b11": "識心分別計度。但有言說都無實義。",
    "X15n0306_003:0677b12": "初明不變之體有性具性體性量三義。言性火者。",
    "X15n0306_003:0677b13": "上明火大不從日鏡艾來不從自他共離生。然則",
    "X15n0306_003:0677b14": "火從何有。因結顯云如來藏中原有此火名為性",
    "X15n0306_003:0677b15": "火。相火不破性火不顯。涅槃云。因滅是色獲得常",
    "X15n0306_003:0677b16": "色。今經亦然。上文約四性以破有相之火是破無",
    "X15n0306_003:0677b17": "明。無明既破火即是佛性也。問。四句推檢性相二",
    "X15n0306_003:0677b18": "空在通教止破見思今亦破無明耶。答。妙玄五下",
    "X15n0306_003:0677b19": "云。龍樹作論以不可得空洗蕩封著。習應一切法",
    "X15n0306_003:0677b20": "空是名與般若相應此空豈不空於無明。釋籤云。",
    "X15n0306_003:0677b21": "當知前空亦空無明。玄籤此語正與今義相合。上",
    "X15n0306_003:0677b22": "文雖但破性亦兼破相。故得頓破無明而顯如來",
    "X15n0306_003:0677b23": "藏中之性火也。性火圓融即第五空大。相火是非",
    "X15n0306_003:0677b24": "頑空。性火即是真空。乃會四大而通第五大耳。復",
    "X15n0306_003:0677c01": "言性空者。文中先未辨空例今火大亦有性空。空",
    "X15n0306_003:0677c02": "既云性火復云真。觀相元妄惟性火為真。火與空",
    "X15n0306_003:0677c03": "既皆性具即本有俗諦也。次云。清淨本然是性體",
    "X15n0306_003:0677c04": "即本有真諦也。清淨謂不立諸相。本然謂不假造",
    "X15n0306_003:0677c05": "作。前文日前求火即是造作。性中豈有此造作耶。",
    "X15n0306_003:0677c06": "據文當以清淨為真。本然為中。今依幽祖以性具",
    "X15n0306_003:0677c07": "為俗性體為真於義無失。若依古人即直以性體",
    "X15n0306_003:0677c08": "為中也。三云周徧法界是性量即中諦也。火空二",
    "X15n0306_003:0677c09": "大於十法界無不徧滿。既徧於俗復徧於真故得",
    "X15n0306_003:0677c10": "是本有中諦。如上性具性體性量咸是不變之體。",
    "X15n0306_003:0677c11": "輔行云三諦無形俱不可見。然即假法可寄事辨。",
    "X15n0306_003:0677c12": "即此假法即空即中。空中二理二無二也。輔行此",
    "X15n0306_003:0677c13": "言與今極合。本有三諦中不但真中無形性具火",
    "X15n0306_003:0677c14": "大亦無形相。今人不達此理。但約事論俗故俗成",
    "X15n0306_003:0677c15": "妄法而非真法。其欲拂去性中七大豈無故哉。今",
    "X15n0306_003:0677c16": "知火大無形不須除俗明矣。就佛而辨須約假以",
    "X15n0306_003:0677c17": "立空中。辨性亦然。須約性具以明性體性量也。如",
    "X15n0306_003:0677c18": "是圓義可破前藏通別三教。一破藏教者。此教析",
    "X15n0306_003:0677c19": "色明空元以無常為正。析世間無常莫過火大。燄",
    "X15n0306_003:0677c20": "燄不停纔生即滅故順入空。今性火即真空豈析",
    "X15n0306_003:0677c21": "火而後空。性空即火豈空中便無火耶。二教通。觀",
    "X15n0306_003:0677c22": "一切法如大火聚四邊不可觸。自他四性。有無四",
    "X15n0306_003:0677c23": "句。皆是四邊悉不可取。是為體色入空之觀。今性",
    "X15n0306_003:0677c24": "火即真空豈體幻色而入偏空。性空即真火豈住",
    "X15n0306_003:0678a01": "空耶。三別教中道。如云外月逈出二邊則中在火",
    "X15n0306_003:0678a02": "外。故涅槃云非佛性者謂墻壁瓦礫。如經所云墻",
    "X15n0306_003:0678a03": "壁既非火大豈是。此別教佛性之義。今性火真空",
    "X15n0306_003:0678a04": "性空真火無邊非中無中非邊豈捨邊求中耶。性",
    "X15n0306_003:0678a05": "具一義既破前三教。性體性量例前可知。具如圓",
    "X15n0306_003:0678a06": "通疏說。次約隨緣之用。四明指要鈔中。有但理隨",
    "X15n0306_003:0678a07": "緣性具隨緣之辨。但理謂但中之理不具九界。亦",
    "X15n0306_003:0678a08": "隨染緣造九界法。如淳善人不能為惡。被惡人逼",
    "X15n0306_003:0678a09": "強作眾惡。以非性具故所有迷中染惡定須翻破。",
    "X15n0306_003:0678a10": "故皆即義不成。古人稱為緣理斷九是也。若性具",
    "X15n0306_003:0678a11": "十界。如君子不噐善惡皆能。隨十界緣變造十界。",
    "X15n0306_003:0678a12": "如君子作事但彰己能何過之有。所以九界之法",
    "X15n0306_003:0678a13": "不須翻破即是佛界。此今經之圓旨與別教但理",
    "X15n0306_003:0678a14": "隨緣其義霄壤。今云隨眾生心者。能隨為不變之",
    "X15n0306_003:0678a15": "性。所隨為眾生之心。心有迷悟。凡為惑心。聖為淨",
    "X15n0306_003:0678a16": "心。所謂能隨染淨緣具造十法界也。凡聖心中皆",
    "X15n0306_003:0678a17": "有所知之量。如凡夫取火之法各有不同。聖人火",
    "X15n0306_003:0678a18": "光三昧亦有大小。性不作意而能應其所知之量。",
    "X15n0306_003:0678a19": "阿難當知下舉事以騐。執鏡求火火似有限。到處",
    "X15n0306_003:0678a20": "執到處起火實無限。寧有方所者謂莫測所從來",
    "X15n0306_003:0678a21": "也。幽祖云。此下五大多舉事騐。隨緣一段例地大",
    "X15n0306_003:0678a22": "則欠非欠也。將以空大出土一尺則有一尺虗空",
    "X15n0306_003:0678a23": "例之耳。言循業發現者。循順也。上隨心之言止能",
    "X15n0306_003:0678a24": "該惑。惑為緣業為因方感火大。故於業中方言發",
    "X15n0306_003:0678b01": "現也。惑業皆能惑性為能應。既全性以起修。則所",
    "X15n0306_003:0678b02": "現之火全修即性。縱是凡夫業火與火光三昧有",
    "X15n0306_003:0678b03": "何別乎。所以烏芻瑟摩化多婬心成智慧火有自",
    "X15n0306_003:0678b04": "來矣。世間下斥迷情失旨。三惑所覆故言無知。以",
    "X15n0306_003:0678b05": "不知不變惑為因緣。不知隨緣惑為自然。又不知",
    "X15n0306_003:0678b06": "不變起自然之執。不知隨緣成因緣之悟。世間凡",
    "X15n0306_003:0678b07": "外及前三教行人皆由識心未忘起此計度故皆",
    "X15n0306_003:0678b08": "有言無旨。縱得聖果尚屬權乘而已。識心若忘。自",
    "X15n0306_003:0678b09": "有明悟不賴分別。火頭金剛得之矣。○三水大分",
    "X15n0306_003:0678b10": "四一略示不定。",
    "X15n0306_003:0678b11": "阿難。水性不定流息無恒。",
    "X15n0306_003:0678b12": "水具三微謂色觸味。不定者水性元無定住。以其",
    "X15n0306_003:0678b13": "住者池沼方圓礙之即住非水有定性也。又不定",
    "X15n0306_003:0678b14": "者。若於自他四性中隨計一性即是有見。是定非",
    "X15n0306_003:0678b15": "不定。若檢四性不可得此為見水是無。亦是定非",
    "X15n0306_003:0678b16": "不定。若見水亦有亦無乃至非有非無。亦是定非",
    "X15n0306_003:0678b17": "不定。今不住有四句中。亦不住無四句中。亦不住",
    "X15n0306_003:0678b18": "不可說中。故言水性不定。性不定故或流或息。古",
    "X15n0306_003:0678b19": "人云求則流否則息。今若以流水為流止水為息",
    "X15n0306_003:0678b20": "亦無不可。不恒即不定也。恒常也。○二舉事。",
    "X15n0306_003:0678b21": "如室羅城迦毗羅仙斫迦羅仙及鉢頭摩訶薩多等",
    "X15n0306_003:0678b22": "諸大幻師。求太陰精用和幻藥。是諸師等於白月晝",
    "X15n0306_003:0678b23": "手執方諸承月中水。",
    "X15n0306_003:0678b24": "室羅伐此云豐德或云聞物。迦毗羅此翻黃赤色。",
    "X15n0306_003:0678c01": "斫迦羅此翻輪山。鉢頭摩此翻赤蓮華。訶薩多從",
    "X15n0306_003:0678c02": "古未詳譯語。皆外道名善幻術者。太陰精月中之",
    "X15n0306_003:0678c03": "水也。望前曰白月。亭午曰晝。方諸取水之珠也。即",
    "X15n0306_003:0678c04": "陰燧也。孤山曰。淮南子云。方諸見月則津而為水。",
    "X15n0306_003:0678c05": "高誘註曰。方諸陰燧大蛤也。熟拭令熱以向月則",
    "X15n0306_003:0678c06": "水生。許慎註曰。方名也。諸珠也。譯人今取許註故",
    "X15n0306_003:0678c07": "文云從珠中出等。○三徵破二一徵。",
    "X15n0306_003:0678c08": "此水為復從珠中出。空中自有。為從月來。",
    "X15n0306_003:0678c09": "水即自性。珠空月即他性也。或以珠為自。空月為",
    "X15n0306_003:0678c10": "他。亦無不可。元破和合故舉三處以應上三人之",
    "X15n0306_003:0678c11": "喻。○二破。",
    "X15n0306_003:0678c12": "阿難。若從月來。尚能遠方令珠出水。所經林木皆應",
    "X15n0306_003:0678c13": "吐流。流則何待方諸所出。不流明水非從月降。若從",
    "X15n0306_003:0678c14": "珠出。則此珠中常應流水。何待中宵承白月晝。若從",
    "X15n0306_003:0678c15": "空生。空性無邊水當無際。從人洎天皆同滔溺。云何",
    "X15n0306_003:0678c16": "復有水陸空行。汝更諦觀。月從天陟。珠因手持。承珠",
    "X15n0306_003:0678c17": "水盤本人敷設。水從何方流注於此。月珠相遠非和",
    "X15n0306_003:0678c18": "非合。不應水精無從自有。",
    "X15n0306_003:0678c19": "文中先破三處。又二。先正牒破。次勸審觀。破月來",
    "X15n0306_003:0678c20": "中初句牒。尚能下定。言令珠出水者明珠無出水",
    "X15n0306_003:0678c21": "之功功皆在月。如是則月光到處遇物即流。珠與",
    "X15n0306_003:0678c22": "林木不殊皆能出水。從月至手亦四萬由旬故云",
    "X15n0306_003:0678c23": "遠也。流則下破。若林木果能吐流何待珠出。此句",
    "X15n0306_003:0678c24": "破林木出水。言必無此事耳。若林木不流則珠元",
    "X15n0306_003:0679a01": "有功而水不降月月來之義破矣。次破珠出。則此",
    "X15n0306_003:0679a02": "下定也。不賴月光故云常應流水。何待句破也。三",
    "X15n0306_003:0679a03": "破空生。空性下定。滔水沒也。云何下破。可知。次汝",
    "X15n0306_003:0679a04": "更下勸諦觀。月珠水盤三物各有根因。水無根因",
    "X15n0306_003:0679a05": "故云何方流注於此。陟音職之石切。升也。問。三處",
    "X15n0306_003:0679a06": "既無水不可得。何更窮流注耶。答。所言空者。空其",
    "X15n0306_003:0679a07": "情見非謂永無。當知性具之法其猶形聲。有相之",
    "X15n0306_003:0679a08": "法其猶影響。影響不實非并影響亦無。今蓋窮影",
    "X15n0306_003:0679a09": "響之來原以示形聲耳。上文破自他生亦有三處",
    "X15n0306_003:0679a10": "無來由顯不和合。次月珠下別以兩物相遠顯非",
    "X15n0306_003:0679a11": "和合。是破共生。三不應句破無因生。但破四性不",
    "X15n0306_003:0679a12": "破四相者。輔行云。有秪是自。無祇是他。乃至雙非",
    "X15n0306_003:0679a13": "秪是無因。經文存略。如荊溪此說則破性可兼四",
    "X15n0306_003:0679a14": "相也。然此中破相非但顯空。故云。水從何方流注",
    "X15n0306_003:0679a15": "於此。雖破來因仍立假法。窮假法之來原即中道",
    "X15n0306_003:0679a16": "性體。故下接云性水真空等。○四明非和不和之",
    "X15n0306_003:0679a17": "真。",
    "X15n0306_003:0679a18": "汝尚不知如來藏中性水真空性空真水。清淨本然",
    "X15n0306_003:0679a19": "周徧法界。隨眾生心應所知量。一處執珠一處水出。",
    "X15n0306_003:0679a20": "徧法界執滿法界生。生滿世間寧有方所。循業發現。",
    "X15n0306_003:0679a21": "世間無知惑為因緣及自然性。皆是識心分別計度。",
    "X15n0306_003:0679a22": "但有言說都無實義。",
    "X15n0306_003:0679a23": "性水真空。謂有水之處即空。性空真水。謂無水之",
    "X15n0306_003:0679a24": "處皆水。據前滔溺之言空不生水。今論性水法法",
    "X15n0306_003:0679b01": "融即。尚即性火何況空耶。心謂迷悟之心。業謂染",
    "X15n0306_003:0679b02": "淨之業。○幽溪曰。論水大亦五行皆具。如金能生",
    "X15n0306_003:0679b03": "水固理氣之常談。經云。是故林藪遇絞成水此木",
    "X15n0306_003:0679b04": "具水性也。又曰。寶明生潤火光上蒸故有水輪含",
    "X15n0306_003:0679b05": "十方界此火具水性也。又云。彼洲潭中江河常注",
    "X15n0306_003:0679b06": "此土具水性也。今特取白月晝手執方諸承月中",
    "X15n0306_003:0679b07": "水者亦顯所寄之緣勝。所依之處大也。蓋水為太",
    "X15n0306_003:0679b08": "陰之子而月為太陰之母。而月又無我以光明所",
    "X15n0306_003:0679b09": "在為之體。依空而不住空。則水之周徧將何限極。",
    "X15n0306_003:0679b10": "用以彰性水真空性空真水。豈非所寄之緣勝所",
    "X15n0306_003:0679b11": "依之處大乎。對空而辨意實在茲。舊以循業發現",
    "X15n0306_003:0679b12": "句通屬上文。交光則連下世間無知而解。不知隨",
    "X15n0306_003:0679b13": "心但彰真如有隨緣之應。若無十界染淨之業則",
    "X15n0306_003:0679b14": "無感之之力。要知九界眾生。起無邊染用。與夫佛",
    "X15n0306_003:0679b15": "起無邊妙用皆得此感應之道也。或疑自己性用",
    "X15n0306_003:0679b16": "何必作感應釋。然十卷云。補特伽羅酬業深脉感",
    "X15n0306_003:0679b17": "應懸絕亦其例矣。交光又云。此四字雙具兩種不",
    "X15n0306_003:0679b18": "自在意。一者世出世間諸淨玅色若不循彼種種",
    "X15n0306_003:0679b19": "淨業雖欲發現不可得也。二者三途四惡一切苦",
    "X15n0306_003:0679b20": "穢之色若不戒彼種種染業雖欲不發現不可得",
    "X15n0306_003:0679b21": "也。(云云)不知如此論議只可解釋第二門頭事。於",
    "X15n0306_003:0679b22": "此圓頓直捷諦理不但了無交涉抑且使圓頓旨",
    "X15n0306_003:0679b23": "趣反增晦昧。蓋首楞嚴王一切事法莫不究竟堅",
    "X15n0306_003:0679b24": "固。尚理而不尚情。曷為情。世間惑為因緣自然是",
    "X15n0306_003:0679c01": "也。曷為理。不變隨緣隨緣不變是也。惟其不變而",
    "X15n0306_003:0679c02": "隨緣故得終日隨緣而不變。在隨緣固有自在不",
    "X15n0306_003:0679c03": "自在之殊。在不變雖終日隨情不自在而未甞不",
    "X15n0306_003:0679c04": "自在。故觀經疏云。此理灼然世間常住。雖五無間",
    "X15n0306_003:0679c05": "皆解脫相。雖昏盲倒惑其理存焉。蓋深得乎此。故",
    "X15n0306_003:0679c06": "此段經文深明常住真心圓頓至理。要使人人體",
    "X15n0306_003:0679c07": "會一切所隨染淨之緣直下便是不變之性。莫不",
    "X15n0306_003:0679c08": "清淨本然周徧法界。以成楞嚴大定。即修證而無",
    "X15n0306_003:0679c09": "修證。舉心即錯擬議即乖乃觀心之要道也。○四",
    "X15n0306_003:0679c10": "風大分四一略示無體。",
    "X15n0306_003:0679c11": "阿難。風性無體動靜不常。",
    "X15n0306_003:0679c12": "風於四微止具一觸。無體者。未動之時不知所在。",
    "X15n0306_003:0679c13": "既拂之後了不可得。又若於自他四句中隨計一",
    "X15n0306_003:0679c14": "性謂是事實餘妄語即是有體。若檢四性不得見",
    "X15n0306_003:0679c15": "風是無謂是事實亦是有體。乃至見風非有非無",
    "X15n0306_003:0679c16": "亦是有體。若四句觀風風不可得即是無體。無體",
    "X15n0306_003:0679c17": "故無礙即得入如實之際。溫陵曰。拂衣則動垂衣",
    "X15n0306_003:0679c18": "則靜所謂動靜不常也。○二舉事。",
    "X15n0306_003:0679c19": "汝常整衣入於大眾。僧伽梨角動及傍人。則有微風",
    "X15n0306_003:0679c20": "拂彼人面。",
    "X15n0306_003:0679c21": "僧伽梨此翻雜碎衣。剪碎製成條相多故。亦翻壞",
    "X15n0306_003:0679c22": "色衣名含多義。或名離塵服斷六塵故。或名消瘦",
    "X15n0306_003:0679c23": "服割煩惱故。或名蓮華服離染著故。或名間色服",
    "X15n0306_003:0679c24": "如法色故。出真諦雜記。亦三衣通稱。幽溪曰。佛意",
    "X15n0306_003:0680a01": "廣明七大。儒典只說五行。空大彼將以為天矣。若",
    "X15n0306_003:0680a02": "四大與五行敵對言之。水火二大名實俱同。土金",
    "X15n0306_003:0680a03": "二行儒則開一為二。佛則合為地大。蓋土能生金",
    "X15n0306_003:0680a04": "金未成則金為土之堅性。金既就則金為土之體",
    "X15n0306_003:0680a05": "骨。故一有地足當二行。木行即為天也。風以動為",
    "X15n0306_003:0680a06": "性。木屬東方震卦為羣動之首。若論風性亦五行",
    "X15n0306_003:0680a07": "皆具。如金風怒號。水波洶湧。火燄之搖光吐舌。大",
    "X15n0306_003:0680a08": "塊之噫氣為風。皆其事也。所以風稱為大。今特云",
    "X15n0306_003:0680a09": "汝常整衣等者。以騐風性無體動靜不常耳。此中",
    "X15n0306_003:0680a10": "文勢與前不同。前陰燧求水。陽燧求火。明其自無",
    "X15n0306_003:0680a11": "之有足顯性具而其事稍難。今微風生衣亦自無",
    "X15n0306_003:0680a12": "之有足顯性具而其事更易。以風於四微中但有",
    "X15n0306_003:0680a13": "一觸水火假緣稍多。此難易之分也。易則尤足顯",
    "X15n0306_003:0680a14": "性具矣。○三徵破二一徵。",
    "X15n0306_003:0680a15": "此風為復出袈裟角。發於虗空。生彼人面。",
    "X15n0306_003:0680a16": "○二破。",
    "X15n0306_003:0680a17": "阿難。此風若復出袈裟角。汝乃披風。其衣飛搖應離",
    "X15n0306_003:0680a18": "汝體。我今說法會中垂衣。汝看我衣風何所在。不應",
    "X15n0306_003:0680a19": "衣中有藏風地。若生虗空。汝衣不動何因無拂。空性",
    "X15n0306_003:0680a20": "常住風應常生。若無風時虗空當滅。滅風可見滅空",
    "X15n0306_003:0680a21": "何狀。若有生滅不名虗空。名為虗空云何風出。若風",
    "X15n0306_003:0680a22": "自生被拂之面。從彼面生當應拂汝。自汝整衣云何",
    "X15n0306_003:0680a23": "倒拂。汝審諦觀。整衣在汝。面屬彼人。虗空寂然不參",
    "X15n0306_003:0680a24": "流動。風自誰方鼓動來此。風空性隔非和不合。不應",
    "X15n0306_003:0680b01": "風性無從自有。",
    "X15n0306_003:0680b02": "文分三。先破三處中二。先正牒破。初破衣生中初",
    "X15n0306_003:0680b03": "句牒。汝乃句難。其衣下破。言我會中垂衣者。汝衣",
    "X15n0306_003:0680b04": "既風我衣亦風。汝因整衣則有佛因埀衣則無則",
    "X15n0306_003:0680b05": "衣之非風明矣。不應句破轉計。可知。次破空生中",
    "X15n0306_003:0680b06": "云汝衣等者。先以衣對辨。空若生風何須假汝動",
    "X15n0306_003:0680b07": "衣方有。次明空無風。若必謂空能生風。則空體常",
    "X15n0306_003:0680b08": "在風應無歇。既空自能生風而有無風之時豈非",
    "X15n0306_003:0680b09": "并空亦滅耶。滅風下縱破。縱汝計謂虗空已滅。然",
    "X15n0306_003:0680b10": "物不動時滅風可見。虗空若滅有何相狀。若有生",
    "X15n0306_003:0680b11": "滅下猶是縱破。或以風生為虗空之生風滅為虗",
    "X15n0306_003:0680b12": "空之滅。破云。既有生滅何成虗空。以虗空乃三無",
    "X15n0306_003:0680b13": "為之一也。名為虗空下結破。因世人常計空能生",
    "X15n0306_003:0680b14": "風故結顯之。長水曰。風性搖動虗空寂然。豈有寂",
    "X15n0306_003:0680b15": "然而生搖動是也。三破面生中自汝等者。承上文",
    "X15n0306_003:0680b16": "來風還拂汝即是倒拂。豈自汝整衣而反拂汝耶。",
    "X15n0306_003:0680b17": "具足應云。自汝整衣云何從彼面生而反拂汝耶。",
    "X15n0306_003:0680b18": "次勸審觀中云。整衣在汝面屬彼人明風不生於",
    "X15n0306_003:0680b19": "面也。此句亦可足前破面生義。虗空寂然不參流",
    "X15n0306_003:0680b20": "動明風不生於空也。故即云風從何方鼓動來此。",
    "X15n0306_003:0680b21": "總承上二義明風之來處必不可得耳。二破和合",
    "X15n0306_003:0680b22": "即破共生。相風頑空其性必隔前文已破。空能生",
    "X15n0306_003:0680b23": "風是破獨空能生未破風空和合故重破之。於三",
    "X15n0306_003:0680b24": "處中但以空為言者以常情每謂空中有風也。又",
    "X15n0306_003:0680c01": "性隔之言。亦是承上虗空寂然不參流動。所言性",
    "X15n0306_003:0680c02": "者是相中之性耳。不應下破無因也。○四顯真。",
    "X15n0306_003:0680c03": "汝宛不知如來藏中性風真空性空真風。清淨本然",
    "X15n0306_003:0680c04": "周徧法界。隨眾生心應所知量。阿難。如汝一人微動",
    "X15n0306_003:0680c05": "服衣有微風出。徧法界拂滿國土生。周徧世間寧有",
    "X15n0306_003:0680c06": "方所。循業發現。世間無知惑為因緣及自然性。皆是",
    "X15n0306_003:0680c07": "識心分別計度。但有言說都無實義。",
    "X15n0306_003:0680c08": "初悟性圓融中初明不變之體。經中地水火風皆",
    "X15n0306_003:0680c09": "與空對辨。如今文云名為虗空云何風出。前三大",
    "X15n0306_003:0680c10": "亦然。雖明有相之四大與空恒隔。而意欲顯性中",
    "X15n0306_003:0680c11": "四大與空相即。故先云風空性隔。後即云性風真",
    "X15n0306_003:0680c12": "空性空真風此性具也。言清淨本然者。真風不動。",
    "X15n0306_003:0680c13": "真火不焦。真水不溺。真地不塞。如此之風豈待整",
    "X15n0306_003:0680c14": "衣方出此性體也。風即是空何處不徧。非但風空",
    "X15n0306_003:0680c15": "相即亦可云性風真地性地真風水火亦然故云",
    "X15n0306_003:0680c16": "周徧法界。此性量也。次明隨緣之用。先隨心應量。",
    "X15n0306_003:0680c17": "次舉事騐。問。前明衣不生風今何云微動服衣有",
    "X15n0306_003:0680c18": "微風出。答。前破因緣生法。今明因緣顯法。性具之",
    "X15n0306_003:0680c19": "風畢竟不由因緣而生故前言三處皆不能生。然",
    "X15n0306_003:0680c20": "風雖本具賴緣方顯。如暗室瓶盆井中七寶假炬",
    "X15n0306_003:0680c21": "方彰非炬能生七寶。風性亦然。因微動之緣有微",
    "X15n0306_003:0680c22": "風出。有劫盡之緣則毗嵐猛風由心而現。皆藉緣",
    "X15n0306_003:0680c23": "而顯豈藉緣而生耶。教中常明缾衣等法從因緣",
    "X15n0306_003:0680c24": "生故皆無常。惟佛性之理從因緣顯故是常住。今",
    "X15n0306_003:0681a01": "經明四大五陰皆如來藏妙真如體即本有佛性。",
    "X15n0306_003:0681a02": "故皆緣顯非緣生也。又眾生妄心不停故風之吹",
    "X15n0306_003:0681a03": "拂無已。蓬蓬然起於北海。蓬蓬然入於南海。皆即",
    "X15n0306_003:0681a04": "眾生之心。而眾生見動聖人見其不動。所知之量",
    "X15n0306_003:0681a05": "別也。心異則所循業亦異。風是所感之報耳。○五",
    "X15n0306_003:0681a06": "空大四一略示無形。",
    "X15n0306_003:0681a07": "阿難。空性無形因色顯發。",
    "X15n0306_003:0681a08": "空有四名。一虗空。二無所有。三不動。四無礙。今略",
    "X15n0306_003:0681a09": "言無形可兼四義。幽溪云。因者待也。世間萬物相",
    "X15n0306_003:0681a10": "待成形。因色顯空此為有待之根元。溫陵曰。鑿土",
    "X15n0306_003:0681a11": "得空所謂因色顯發也。○二舉事。",
    "X15n0306_003:0681a12": "如室羅城去河遙處。諸剎利種及婆羅門毗舍首陀",
    "X15n0306_003:0681a13": "兼頗羅墮旃陀羅等。新立安居鑿井求水。出土一尺",
    "X15n0306_003:0681a14": "於中則有一尺虗空。如是乃至出土一丈中間還得",
    "X15n0306_003:0681a15": "一丈虗空。虗空淺深隨出多少。",
    "X15n0306_003:0681a16": "溫陵曰。西天貴賤族分四性。如此方四民。剎帝利",
    "X15n0306_003:0681a17": "王族也。婆羅門淨志也。亦云淨行。以守道居正潔",
    "X15n0306_003:0681a18": "白其操也。毗舍商賈也。首陀農夫也。是謂四姓。頗",
    "X15n0306_003:0681a19": "羅墮利根也。旃陀羅魁膾也。此又智愚之族也。孤",
    "X15n0306_003:0681a20": "山曰。頗羅墮此翻捷疾。亦利根。慈恩云。婆羅門凡",
    "X15n0306_003:0681a21": "十八姓此居其一。旃陀羅此云嚴幟。惡業自嚴行",
    "X15n0306_003:0681a22": "特標幟。謂搖鈴持竹也。幽溪曰。出土一尺則有一",
    "X15n0306_003:0681a23": "尺虗空顯發二義。前地大則對空而明。今空大則",
    "X15n0306_003:0681a24": "對色而辨。準餘三大各互缺一待。可知。○三徵破",
    "X15n0306_003:0681b01": "二一徵。",
    "X15n0306_003:0681b02": "此空為當因土所出。因鑿所有。無因自生。",
    "X15n0306_003:0681b03": "○二破。",
    "X15n0306_003:0681b04": "阿難。若復此空無因自生。未鑿土前何不無礙惟見",
    "X15n0306_003:0681b05": "大地逈無通達。若因土出。則土出時應見空入。若土",
    "X15n0306_003:0681b06": "先出無空入者云何虗空因土而出。若無出入。則應",
    "X15n0306_003:0681b07": "空土元無異因。無異則同。則土出時空何不出。若因",
    "X15n0306_003:0681b08": "鑿出。則鑿出空應非出土。不因鑿出。鑿自出土云何",
    "X15n0306_003:0681b09": "見空。汝更審諦諦審諦觀。鑿從人手隨方運轉。土因",
    "X15n0306_003:0681b10": "地移。如是虗空因何所出。鑿空虗實不相為用非和",
    "X15n0306_003:0681b11": "非合。不應虗空無從自出。",
    "X15n0306_003:0681b12": "文分三。先破三處。又二。先正牒破。次勸審觀。三處",
    "X15n0306_003:0681b13": "中先破無因者。虗空最是無因故先破之。如所鑿",
    "X15n0306_003:0681b14": "是土所求是水而虗空忽現得不疑其無因乎。破",
    "X15n0306_003:0681b15": "中逈遠也。謂大地曠遠曾無通達。次破土生。長水",
    "X15n0306_003:0681b16": "云。若因至空入先牒破。土若生空。土出井時應見",
    "X15n0306_003:0681b17": "虗空出土入井。若土下結非。若土先出不見虗空",
    "X15n0306_003:0681b18": "從土躍出還入於井。何言空從土而有耶。若無下",
    "X15n0306_003:0681b19": "轉破無出入。若不見空出土入井。則應空土無相",
    "X15n0306_003:0681b20": "異之因由。言無異因者。如土因鑿出空亦因鑿而",
    "X15n0306_003:0681b21": "出是所因同也。所以破云。則土出時空何不出也。",
    "X15n0306_003:0681b22": "此正破無異。然土出而空不出反似因土而出空",
    "X15n0306_003:0681b23": "矣。故以此破無出入也。此文天如所解大同。其云",
    "X15n0306_003:0681b24": "虗空若從土出。應見虗空出於土而入於井。此妙",
    "X15n0306_003:0681c01": "解也。交光不用而立開池引水之喻甚覺寬緩。但",
    "X15n0306_003:0681c02": "得空入之義不得土出之義。至轉破中若無出入",
    "X15n0306_003:0681c03": "句必須解云若不見空出土入井。交光解云。仍承",
    "X15n0306_003:0681c04": "上難。必言土自出入空無出入故即約空無出入",
    "X15n0306_003:0681c05": "以難也。與經意亦不相肖。三破鑿生。若謂虗空因",
    "X15n0306_003:0681c06": "鑿而出。則鑿意反為出空而非出土矣。不因下反",
    "X15n0306_003:0681c07": "破。若不因鑿而出者則鑿自出土而已。空既非土",
    "X15n0306_003:0681c08": "何因見有空耶。勸審觀中。吳興云。當以三諦配前",
    "X15n0306_003:0681c09": "因土因鑿無因。其說是也。土因地移者土從地中",
    "X15n0306_003:0681c10": "運鑿移出也。鑿從人手則鑿有因。土因地移則土",
    "X15n0306_003:0681c11": "有因。惟空無所因。言無因者欲明空是自性中具",
    "X15n0306_003:0681c12": "耳。次破和合。意言鑿是鑿土以實為用者也。空是",
    "X15n0306_003:0681c13": "虗通以虗為用者也。本是異法安得用實以成其",
    "X15n0306_003:0681c14": "空用虗以成其實。桐洲云。二者體性相乖故不相",
    "X15n0306_003:0681c15": "為用。猶云不相為因是也。不應下破無從。前已破",
    "X15n0306_003:0681c16": "無因今復破者。前之無因亦可言因。今并不因無",
    "X15n0306_003:0681c17": "因故曰無從。○四顯真三一均前四大。",
    "X15n0306_003:0681c18": "若此虗空性圓周徧本不動搖。當知現前地水火風",
    "X15n0306_003:0681c19": "均名五大性真圓融。皆如來藏本無生滅。",
    "X15n0306_003:0681c20": "此文古人有異釋。泐潭直以大為如來藏義。霅川",
    "X15n0306_003:0681c21": "曰。四大後所以點空均名五大者。蓋諸經常談唯",
    "X15n0306_003:0681c22": "四而已。此既異彼故特言之。下根識中其例亦爾。",
    "X15n0306_003:0681c23": "通名大者且從事立。智論云。佛說四大無處不有",
    "X15n0306_003:0681c24": "故名為大。若言大性周徧。必須指事即理攝末歸",
    "X15n0306_003:0682a01": "本不可名而名之是謂如來藏也。或有直以藏性",
    "X15n0306_003:0682a02": "釋於大名者一何悞哉。即中云虗空性圓周徧者。",
    "X15n0306_003:0682a03": "若言空處有空實處無空即非周徧。虗空不爾故",
    "X15n0306_003:0682a04": "言周徧。具如涅槃一十復次所說。下文云無邊不",
    "X15n0306_003:0682a05": "動虗空并其動搖地水火風。據此文。則空大獨名",
    "X15n0306_003:0682a06": "不動也。言性真圓融者。性空即真四大。性中四大",
    "X15n0306_003:0682a07": "即是真空故曰圓融。此是以空均四會歸藏性。言",
    "X15n0306_003:0682a08": "本無生滅者。雖四大滅而經云性空真色。則空在",
    "X15n0306_003:0682a09": "即地水火風在也。故四大無滅。雖四大生而經云",
    "X15n0306_003:0682a10": "性色真空。則四大在即空在也故四大無生。空無",
    "X15n0306_003:0682a11": "生滅例此可知。空在即四大在故空無生。四大在",
    "X15n0306_003:0682a12": "即空在故空無滅。然今云無生滅謂在圓融性中",
    "X15n0306_003:0682a13": "無生滅耳。○二斥迷令悟。",
    "X15n0306_003:0682a14": "阿難。汝心昏迷不悟四大元如來藏。當觀虗空為出",
    "X15n0306_003:0682a15": "為入為非出入。",
    "X15n0306_003:0682a16": "汝心昏迷者。晦昧為空汝心昏迷亦然。虗空為出",
    "X15n0306_003:0682a17": "為入如前破出土入井是也。前又破無出入及不",
    "X15n0306_003:0682a18": "因鑿出等即非出入也。虗空圓離諸計本是真性。",
    "X15n0306_003:0682a19": "四大亦然。幽溪曰。自五大之相而言之。一虗四實",
    "X15n0306_003:0682a20": "不相為倫。自性而言均一如來藏性也。○三不變",
    "X15n0306_003:0682a21": "隨緣。",
    "X15n0306_003:0682a22": "汝全不知如來藏中性覺真空性空真覺。清淨本然",
    "X15n0306_003:0682a23": "周徧法界。隨眾在心應所知量。阿難如一井空空生",
    "X15n0306_003:0682a24": "一井。十方虗空亦復如是。圓滿十方寧有方所。循業",
    "X15n0306_003:0682b01": "發現。世間無知惑為因緣及自然性。皆是識心分別",
    "X15n0306_003:0682b02": "計度。但有言說都無實義。",
    "X15n0306_003:0682b03": "幽溪云。相末也。性本也。相之圓融元由性具故曰",
    "X15n0306_003:0682b04": "汝全不知(云云)。此中對辨與前不同者。前欲以空",
    "X15n0306_003:0682b05": "均四故歷對空辨。此欲以根識均空故對覺而辨。",
    "X15n0306_003:0682b06": "會歸藏性其進有序。溫陵不詳乎此。故以體用而",
    "X15n0306_003:0682b07": "釋。交光不詳乎此。乃云比前變其文。而復顛倒其",
    "X15n0306_003:0682b08": "意。環師之失在於約。鑑公之失在於鑿也。即中謂",
    "X15n0306_003:0682b09": "此中對辨較前稍詳。初均前四大中重將空與四",
    "X15n0306_003:0682b10": "大對辨而云性真圓融。不如此不與前文映合。今",
    "X15n0306_003:0682b11": "示性具中復以空對覺者。空是晦昧之法故與覺",
    "X15n0306_003:0682b12": "對明其圓融。空既即覺不可消殞。雖不可銷只一",
    "X15n0306_003:0682b13": "覺體而已。隨緣中晦昧為空隨眾生之心也。寶覺",
    "X15n0306_003:0682b14": "真空隨聖人之心也。又汝以色空相傾相奪於如",
    "X15n0306_003:0682b15": "來藏故於是中風動空澄。我以妙明不生不滅合",
    "X15n0306_003:0682b16": "如來藏故身含十方無盡虗空。由所知量不同耳。",
    "X15n0306_003:0682b17": "舉事中空生一井是應其取空之道。十方空如空",
    "X15n0306_003:0682b18": "無邊處。依此悟道則虗空藏菩薩云。虗空無二佛",
    "X15n0306_003:0682b19": "國本同。於同發明得無生忍是矣。○六見大四一",
    "X15n0306_003:0682b20": "略示無知。",
    "X15n0306_003:0682b21": "阿難。見覺無知因色空有。",
    "X15n0306_003:0682b22": "見覺者。見聞覺知略稱見覺。此根中之知由離塵",
    "X15n0306_003:0682b23": "無體。故首云見覺無知。義海云。根無自性因境而",
    "X15n0306_003:0682b24": "有。見覺是根因色空顯。下文云由塵發知也。今謂",
    "X15n0306_003:0682c01": "有無四句皆是有知。今觀無知則破四見。云根但",
    "X15n0306_003:0682c02": "如鏡無別分析故云無知。此說亦可。○二引事。",
    "X15n0306_003:0682c03": "如汝今者在祇陀林朝明夕昏。設居中宵白月則光。",
    "X15n0306_003:0682c04": "黑月便暗。則明暗等因見分析。",
    "X15n0306_003:0682c05": "云因見分析者。前明由塵發知今示因根有相。○",
    "X15n0306_003:0682c06": "三徵破二一徵。",
    "X15n0306_003:0682c07": "此見為復與明暗相并太虗空。為同一體。為非一體。",
    "X15n0306_003:0682c08": "或同非同。或異非異。",
    "X15n0306_003:0682c09": "擕李曰。此問四句。一同二異。三亦同亦異。四非同",
    "X15n0306_003:0682c10": "非異。但經文分兩同兩異各成一句。然此中先立",
    "X15n0306_003:0682c11": "三相以應上三人之喻。次立同異四句以為所破。",
    "X15n0306_003:0682c12": "此下之文不即破見所從來而先破一體等者。以",
    "X15n0306_003:0682c13": "前明由塵發知因根有相則根塵似為一體。苟非",
    "X15n0306_003:0682c14": "一體則計異體。乃至或計雙亦雙非。故先破之。至",
    "X15n0306_003:0682c15": "勸審觀中方破見所從來及破和合。以結歸性具",
    "X15n0306_003:0682c16": "也。○二破分三。先破四句。二破和合。三破無因。初",
    "X15n0306_003:0682c17": "中二。初正牒破。次勸審觀。初中四。一破一體。",
    "X15n0306_003:0682c18": "阿難。此見若復與明與暗及與虗空元一體者。則明",
    "X15n0306_003:0682c19": "與暗二體相亡。暗時無明明時無暗。若與暗一明則",
    "X15n0306_003:0682c20": "見亡。必一於明暗時當滅。滅則云何見明見暗。若明",
    "X15n0306_003:0682c21": "暗殊見無生滅一云何成。",
    "X15n0306_003:0682c22": "初句牒。則明下破。破中先明二塵相奪。見雖與明",
    "X15n0306_003:0682c23": "暗虗空一體。其如明暗二體相亡。但言明暗者以",
    "X15n0306_003:0682c24": "空不在相違中也。若與下正推破。當明之時暗體",
    "X15n0306_003:0683a01": "既亡則見暗之見亦亡。故明時不但無暗而且無",
    "X15n0306_003:0683a02": "見暗之見。下句准說若一即亡滅之義。滅則云何",
    "X15n0306_003:0683a03": "滅字總承上暗時當滅明則見亡。明則見亡云何",
    "X15n0306_003:0683a04": "見明。暗時當滅云何見暗。若明下結破。○二破異",
    "X15n0306_003:0683a05": "體。",
    "X15n0306_003:0683a06": "若此見精與暗與明非一體者。汝離明暗及與虗空",
    "X15n0306_003:0683a07": "分析見元作何形相。離明離暗及離虗空是見元同",
    "X15n0306_003:0683a08": "龜毛兔角。明暗虗空三事俱異從何立見。",
    "X15n0306_003:0683a09": "初句但牒明暗。汝離下約三事破。又為三意。初明",
    "X15n0306_003:0683a10": "見相難分。如正見明暗虗空之時離此三事別求",
    "X15n0306_003:0683a11": "見體則不可得。見元者見精明元也。二明離塵無",
    "X15n0306_003:0683a12": "體。前明正見三相之時不可分析。今明設離三相",
    "X15n0306_003:0683a13": "此見必無。蓋見與明暗虗空終日和合人不覺其",
    "X15n0306_003:0683a14": "和合也。故佛明若離三相則見元無體也。三明俱",
    "X15n0306_003:0683a15": "異無見。無明則依暗。無明暗則依空。三事俱無斯",
    "X15n0306_003:0683a16": "見不立。○三破雙亦。",
    "X15n0306_003:0683a17": "明暗相背云何或同。離三元無云何或異。",
    "X15n0306_003:0683a18": "前但計一邊秪拈一難。今雙計同異則拈兩難。或",
    "X15n0306_003:0683a19": "同中不言空者是以色攝空也。○四破雙非。",
    "X15n0306_003:0683a20": "分空分見本無邊畔云何非同。見暗見明性非遷改",
    "X15n0306_003:0683a21": "云何非異。",
    "X15n0306_003:0683a22": "非同則舉空。非異則舉明暗。蓋綺文互現耳。無邊",
    "X15n0306_003:0683a23": "畔則似同故不可云非同。性無改則似與明暗異",
    "X15n0306_003:0683a24": "故不可云非異。問。同異四句一不可立。為是妄相",
    "X15n0306_003:0683b01": "無有決定。為是中道不可思議。答。同異四句皆是",
    "X15n0306_003:0683b02": "妄見。妄見不立妄相元空。而中道之不可思議亦",
    "X15n0306_003:0683b03": "於是可知。何者。妄尚無定中道豈有住著。無住即",
    "X15n0306_003:0683b04": "不思議也。○二勸審觀。",
    "X15n0306_003:0683b05": "汝更細審微細審詳審諦審觀。明從太陽。暗隨黑月。",
    "X15n0306_003:0683b06": "通屬虗空。壅歸大地。如是見精因何所出。",
    "X15n0306_003:0683b07": "霅川以四審配前四句。補遺云。根大中有四審字。",
    "X15n0306_003:0683b08": "初一句總標。下三審字審其明暗空三不能生根",
    "X15n0306_003:0683b09": "大。前空大中審諦亦是總標。次云鑿從人手乃諦",
    "X15n0306_003:0683b10": "審也。土因地移乃諦觀也。至下識大中只有二詳",
    "X15n0306_003:0683b11": "字乃對見相二義。霅川是對前。補遺或對前或對",
    "X15n0306_003:0683b12": "後數亦不合。然觀文勢初句實是總標。下二句謂",
    "X15n0306_003:0683b13": "細不但細而且微細。審不但審而且審詳。又就境",
    "X15n0306_003:0683b14": "而言則為審諦。就觀而言則為審觀。作此釋已復",
    "X15n0306_003:0683b15": "以四審字對前同異四句。或更對明暗通壅四句。",
    "X15n0306_003:0683b16": "則無漏矣。上破同異等四句示破見之來處。今云",
    "X15n0306_003:0683b17": "明從太陽等者。謂明暗通壅皆有所因見則無因。",
    "X15n0306_003:0683b18": "言見精者。指六之根為見精也。○二破和合。",
    "X15n0306_003:0683b19": "見覺空頑非和非合。",
    "X15n0306_003:0683b20": "但言空者以空攝色。前破異體中似明見相和合。",
    "X15n0306_003:0683b21": "又破雙非中云分空分見本無邊畔云何非同。究",
    "X15n0306_003:0683b22": "論見覺空頑體性碩異不可云和合也。前破非一",
    "X15n0306_003:0683b23": "體似破和合。然但破一體未破和合故今再破。○",
    "X15n0306_003:0683b24": "三破無因。",
    "X15n0306_003:0683c01": "不應見精無從自出。",
    "X15n0306_003:0683c02": "夫見精者與真同體。無始恒有何必求所自來。然",
    "X15n0306_003:0683c03": "既是無始無明異竟從迷真而有。故不得謂無從",
    "X15n0306_003:0683c04": "因出也。上明見精因何所出即似無因。故再破無",
    "X15n0306_003:0683c05": "因。○四顯真三一均成六大。",
    "X15n0306_003:0683c06": "若見聞知性圓周徧本不動搖。當知無邊不動虗空",
    "X15n0306_003:0683c07": "并其動搖地水火風均名六大性真圓融。皆如來藏",
    "X15n0306_003:0683c08": "本無生滅。",
    "X15n0306_003:0683c09": "孤山曰。前於六根廣破眼見餘根竝略。今乃類通",
    "X15n0306_003:0683c10": "顯示其性皆徧。聞即耳根。覺即鼻舌身根。知即意",
    "X15n0306_003:0683c11": "根。不言覺者略也。性圓周徧故不偏見色空。本不",
    "X15n0306_003:0683c12": "動搖遂乃遠離生滅。然猶就事而論未必全真。如",
    "X15n0306_003:0683c13": "前破一體中云。若明暗殊見無生滅。經雖云無生",
    "X15n0306_003:0683c14": "滅無遷改豈即謂之真乎。故與不動虗空動搖地",
    "X15n0306_003:0683c15": "水火風均名六大也。至會如來藏性本無生滅方",
    "X15n0306_003:0683c16": "得謂之真耳。幽溪曰。此中先以根大均空大。次以",
    "X15n0306_003:0683c17": "根大均餘五大。意顯二大展轉超勝於前。空則以",
    "X15n0306_003:0683c18": "不動無相勝。根則以有覺無滅勝。然此勝劣亦不",
    "X15n0306_003:0683c19": "過隨相分別。如藏言之略無差別。故今均之而曰",
    "X15n0306_003:0683c20": "性真圓融皆如來藏本無生滅。幽祖以根大均空",
    "X15n0306_003:0683c21": "大者。如經云。性圓周徧本不動搖。是以根大均空",
    "X15n0306_003:0683c22": "也。○二斥迷令悟。",
    "X15n0306_003:0683c23": "阿難。汝性沉淪不悟汝之見聞覺知本如來藏。汝當",
    "X15n0306_003:0683c24": "觀此見聞覺知為生為滅。為同為異。為非生滅。為非",
    "X15n0306_003:0684a01": "同異。",
    "X15n0306_003:0684a02": "沉淪者沉滯於無為寂滅之理。謂真理中無見聞",
    "X15n0306_003:0684a03": "覺知故當觀現前見聞等也。能見物外者為生為",
    "X15n0306_003:0684a04": "滅。與外物相對為同為異。溫陵曰。生滅同異皆因",
    "X15n0306_003:0684a05": "妄塵。非生非異不離妄計。離此諸妄即如來藏也。",
    "X15n0306_003:0684a06": "○三不變隨緣。",
    "X15n0306_003:0684a07": "汝曾不知如來藏中性見覺明覺精明見。清淨本然",
    "X15n0306_003:0684a08": "周徧法界。隨眾生心應所知量。如一見根見周法界。",
    "X15n0306_003:0684a09": "聽齅甞觸覺觸覺知妙德瑩然徧周法界。圓滿十虗",
    "X15n0306_003:0684a10": "寧有方所。循業發現。世間無知惑為因緣及自然性。",
    "X15n0306_003:0684a11": "皆是識心分別計度。但有言說都無實義。",
    "X15n0306_003:0684a12": "初明悟性圓融。初不變中先明性具之理。本性之",
    "X15n0306_003:0684a13": "見即是覺體之明。覺體不雜妄法故曰精。覺體之",
    "X15n0306_003:0684a14": "精即是明了之見。此中以用對體而辨。性見明見",
    "X15n0306_003:0684a15": "用也。覺明覺精體也。後識大亦然。此性具中道之",
    "X15n0306_003:0684a16": "理異於藏通。藏通真理既無見聞亦非覺體。今是",
    "X15n0306_003:0684a17": "圓中異於偏真也。別教中正點見聞即是佛性。然",
    "X15n0306_003:0684a18": "見性聞性逈脫根塵之外。今指見聞諸根即是覺",
    "X15n0306_003:0684a19": "體故破別教。此性具也。清淨者。性中六根元無根",
    "X15n0306_003:0684a20": "相故清淨。本然則非因緣所感此性體也。周徧法",
    "X15n0306_003:0684a21": "界者。別教性體中雖具見聞。然有情有佛性無情",
    "X15n0306_003:0684a22": "無佛性則不周徧。圓教色香之體即是見聞。故惟",
    "X15n0306_003:0684a23": "色惟心能徧法界。此性量也。上明不變之體已竟。",
    "X15n0306_003:0684a24": "次明隨緣。隨眾生淨心則為佛界之六根。隨眾生",
    "X15n0306_003:0684b01": "染心則為九界之六根。經云。世孰有真天眼者。有",
    "X15n0306_003:0684b02": "佛世尊不以二相見諸佛土故所知量最廣。九界",
    "X15n0306_003:0684b03": "展轉漸狹。此文具該六根。前就易明先約見辨。以",
    "X15n0306_003:0684b04": "見準五莫不咸然。云見周法界者。指現前眾生見",
    "X15n0306_003:0684b05": "根對境咸矚是周法界。溫陵云。甞觸指舌根。以味",
    "X15n0306_003:0684b06": "合方覺故亦名觸。覺觸身根。覺知意根。六根應用",
    "X15n0306_003:0684b07": "皆是妙德。云瑩然者是明徹義。皆同見根悉周法",
    "X15n0306_003:0684b08": "界。循業者。謂十界之業不同故十界見聞各別。世",
    "X15n0306_003:0684b09": "間下斥迷情無旨。須知大性總絕名言。纔屬思議",
    "X15n0306_003:0684b10": "即非實義。此大勢至所入法門。以彼云都攝六根",
    "X15n0306_003:0684b11": "故。○七識大。此大是彌勒悟處。科分四一略示無",
    "X15n0306_003:0684b12": "源。",
    "X15n0306_003:0684b13": "阿難。識性無源因於六種根塵妄出。",
    "X15n0306_003:0684b14": "根塵之體切近於真故曰根塵同源。識性虗妄即",
    "X15n0306_003:0684b15": "是無源。若以根塵為源而根塵已是妄故無源也。",
    "X15n0306_003:0684b16": "從根塵而有識。如大經云。眼色二語生識一語。問。",
    "X15n0306_003:0684b17": "前火性無我等皆作離四句釋。今無源之語亦能",
    "X15n0306_003:0684b18": "作此釋乎。答。有無四句皆識心所計。今知識性虗",
    "X15n0306_003:0684b19": "妄從識起見悉不可信。即離四句之根元矣。○二",
    "X15n0306_003:0684b20": "引事。",
    "X15n0306_003:0684b21": "汝今徧觀此會聖眾用目循歷其目周視但如鏡中",
    "X15n0306_003:0684b22": "無別分析。汝識於中次第標指。此是文殊。此富樓那。",
    "X15n0306_003:0684b23": "此目犍連。此須菩提。此舍利弗。",
    "X15n0306_003:0684b24": "初舉根對簡。言徧觀者與下次第標指異也。真際",
    "X15n0306_003:0684c01": "曰。根但照境故如鏡中。識有分別故能標指。交光",
    "X15n0306_003:0684c02": "曰。萬象對照一念不生正是根相。幽祖曰。聖眾塵",
    "X15n0306_003:0684c03": "也。徧觀根也。二卷所顯見精。初卷所指識精。正是",
    "X15n0306_003:0684c04": "此體。交光意指此為真常故有決定用根之語。不",
    "X15n0306_003:0684c05": "知用目循歷雖如鏡中無別分析尚屬無記。欲證",
    "X15n0306_003:0684c06": "菩提要須見見。即用目循歷未是一念不生境界。",
    "X15n0306_003:0684c07": "何者。有根有塵必有妄念。如八識中有作意心數",
    "X15n0306_003:0684c08": "六根豈能離作意耶。但此是根本無明於此不起",
    "X15n0306_003:0684c09": "攀緣即是法性。或直指為無明。或直指為法性。其",
    "X15n0306_003:0684c10": "謬均耳。若即此悟性方為得旨。汝識下正顯識體。",
    "X15n0306_003:0684c11": "前根如鏡故能發識。如前五識并五意識及第六",
    "X15n0306_003:0684c12": "識皆名為識。眼色親得色相有自性分別。不帶名",
    "X15n0306_003:0684c13": "言無計度分別亦屬根本無明。於此不起攀緣根",
    "X15n0306_003:0684c14": "塵自空即是法性。由彼同時意識起第三念計執",
    "X15n0306_003:0684c15": "名字如某某等名隨念計度分別也。然五識五意",
    "X15n0306_003:0684c16": "識皆緣性境。至第六識離前五識自緣獨影境。亦",
    "X15n0306_003:0684c17": "為今識大所攝。○三徵破二一徵。",
    "X15n0306_003:0684c18": "此識了知為生於見。為生於相。為生虗空。為無所因",
    "X15n0306_003:0684c19": "突然而出。",
    "X15n0306_003:0684c20": "義海云。四處不生顯無生也。言無因者。三處既不",
    "X15n0306_003:0684c21": "能生或計無因而有。○二破分三一破四處二一",
    "X15n0306_003:0684c22": "正牒破。",
    "X15n0306_003:0684c23": "阿難。若汝識性生於見中。如無明暗及與色等。四種",
    "X15n0306_003:0684c24": "必無元無汝見。見性尚無從何發識。若汝識性生於",
    "X15n0306_003:0685a01": "相中不從見生。既不見明亦不見暗。明暗不矚即無",
    "X15n0306_003:0685a02": "色空。彼相若無識從何發。",
    "X15n0306_003:0685a03": "作此推檢者明藏性之無源也。前釋中謂根塵是",
    "X15n0306_003:0685a04": "妄故識無源。今推根塵不能生識故曰無源。初番",
    "X15n0306_003:0685a05": "破從見生。識若生於見則必不生於相。其如無相",
    "X15n0306_003:0685a06": "之時見亦不可得。當斯時也。根性尚無識何由生。",
    "X15n0306_003:0685a07": "是欲以見為源而不可得也。次番破從相生。識若",
    "X15n0306_003:0685a08": "決定從相而生則不從見生。而無見則無相。方斯",
    "X15n0306_003:0685a09": "時也。相尚不立何由有識。是欲以相為源而不可",
    "X15n0306_003:0685a10": "得也。",
    "X15n0306_003:0685a11": "若生於空。非相非見。非見無辨自不能知明暗色空。",
    "X15n0306_003:0685a12": "非相滅緣見聞覺知無處安立。處此二非。空則同無。",
    "X15n0306_003:0685a13": "有非同物。縱發汝識欲何分別。",
    "X15n0306_003:0685a14": "第三破從空生。先破能生之空。言雙非者謂以非",
    "X15n0306_003:0685a15": "相非見為空也。不從塵生故曰非相。不從根生故",
    "X15n0306_003:0685a16": "曰非見。以空性無形因色顯發。既無明暗之色并",
    "X15n0306_003:0685a17": "空相不可得。此空又深一層。非見則不能分辨外",
    "X15n0306_003:0685a18": "境故不知四種外塵。是絕無生識之機。外塵是所",
    "X15n0306_003:0685a19": "緣。非相則滅所緣。而無相則亦無見。定無生識之",
    "X15n0306_003:0685a20": "道。上來所辨皆明見相相因而有也。處此下正破",
    "X15n0306_003:0685a21": "識從空生。義海云。非相非見故曰二非。正指空也。",
    "X15n0306_003:0685a22": "空則同無者。謂生識是空即同龜毛。或識是有亦",
    "X15n0306_003:0685a23": "不同根塵之物。縱發汝識等者。以同根塵之故方",
    "X15n0306_003:0685a24": "能分別外塵。既不同根塵。縱發汝識豈能分別外",
    "X15n0306_003:0685b01": "塵乎。",
    "X15n0306_003:0685b02": "若無所因突然而出。何不日中別識明月。",
    "X15n0306_003:0685b03": "日中識月是無所因。既無此識安得謂無因耶。○",
    "X15n0306_003:0685b04": "二勸詳審。",
    "X15n0306_003:0685b05": "汝更細詳微細詳審。見托汝睛相推前境。可狀成有",
    "X15n0306_003:0685b06": "不相成無。如是識緣因何所出。",
    "X15n0306_003:0685b07": "補遺云。汝更細詳總標也。微細詳審別舉也。夫總",
    "X15n0306_003:0685b08": "別之釋極是而詳相詳見亦在乎其中矣。見托根。",
    "X15n0306_003:0685b09": "相託境。有出可狀。無出非有。是則根境空有皆有",
    "X15n0306_003:0685b10": "來因。惟識無所從來也。○二破和合。",
    "X15n0306_003:0685b11": "識動見澄非和非合。聞聽覺知亦復如是。",
    "X15n0306_003:0685b12": "動或識能了別。澄謂根但照境。阿難前以和合立",
    "X15n0306_003:0685b13": "難。故復宗破和合。若識從根生即有和合之義。既",
    "X15n0306_003:0685b14": "不從根生豈復成和合耶。熏聞云。識動見澄非和",
    "X15n0306_003:0685b15": "非合者。此約根識動靜相違名非和合。若望他境",
    "X15n0306_003:0685b16": "還破自生耳。若風大中云。風空性隔非和非合既",
    "X15n0306_003:0685b17": "對境論乃破他生也。若火大中云。日境相遠非和",
    "X15n0306_003:0685b18": "非合此乃自他相望正是破和合性。隨意而說故",
    "X15n0306_003:0685b19": "非一塗。聞聽下例破餘識。聞聽者。以耳與鼻辨異。",
    "X15n0306_003:0685b20": "鼻名齅聞故。○三破無從。",
    "X15n0306_003:0685b21": "不應識緣無從自出。",
    "X15n0306_003:0685b22": "識緣者謂識起緣由。前已破無因。而無因亦是所",
    "X15n0306_003:0685b23": "從故再破無從。○四顯真三一會成七大。",
    "X15n0306_003:0685b24": "若此識心本無所從。當知了別見聞覺知圓滿湛然",
    "X15n0306_003:0685c01": "性非從所。兼彼虗空地水火風均名七大。性真圓融。",
    "X15n0306_003:0685c02": "皆如來藏本無生滅。",
    "X15n0306_003:0685c03": "言本無所從者。正以無所從來故是性中本具。了",
    "X15n0306_003:0685c04": "別見聞覺知非六識也指前根大耳。性非從所亦",
    "X15n0306_003:0685c05": "示根性本具。均識均根竟然後以有情均無情。皆",
    "X15n0306_003:0685c06": "性本具故無生滅。溫陵云。地等既然世界眾生物",
    "X15n0306_003:0685c07": "物皆爾。不惟地等名大草芥塵毛皆可名大。問。五",
    "X15n0306_003:0685c08": "識是第八識見分元屬現量可會歸如來藏。五意",
    "X15n0306_003:0685c09": "識及第六識是攀緣心。今經斥為生死根本何亦",
    "X15n0306_003:0685c10": "是如來藏耶。答。九界攀緣之心無非理具。輔行云。",
    "X15n0306_003:0685c11": "竝由理具方有事用正此義也。此攀緣心會入理",
    "X15n0306_003:0685c12": "體皆是佛法名如來藏。問。如來藏中何用此攀緣",
    "X15n0306_003:0685c13": "心耶。答。生滅之法性中本有。以無生智現前生滅",
    "X15n0306_003:0685c14": "即除非性中永無生滅。故攀緣之心亦性中本有。",
    "X15n0306_003:0685c15": "以無得心現攀緣自息。非性具永無攀緣。復以性",
    "X15n0306_003:0685c16": "真圓融緣即無緣。此義如涅槃中廣說。又從略言",
    "X15n0306_003:0685c17": "之且會心王。既會心王。亦會心所。故第二卷云。我",
    "X15n0306_003:0685c18": "常說言色心諸緣及心所使諸所緣法惟心所現。",
    "X15n0306_003:0685c19": "○二斥迷令悟。",
    "X15n0306_003:0685c20": "阿難。汝心麤浮不悟見聞發明了知本如來藏。汝應",
    "X15n0306_003:0685c21": "觀此六處識心為同為異。為空為有。為非同異。為非",
    "X15n0306_003:0685c22": "空有。",
    "X15n0306_003:0685c23": "荊公云。於空云汝心昏迷空性覺故。於見云汝性",
    "X15n0306_003:0685c24": "沉淪見性外現故。於識云汝心麤浮識心內潛故。",
    "X15n0306_003:0686a01": "浮則但認浮根。麤則不達識精。即中云。阿難始執",
    "X15n0306_003:0686a02": "心在內并計七處。既執心從因緣生是麤浮也。見",
    "X15n0306_003:0686a03": "聞二字意該六根。發明了知當指六識。為同等者。",
    "X15n0306_003:0686a04": "為與根塵同。為與根塵異。同異對根塵說。空有就",
    "X15n0306_003:0686a05": "自體說。或謂六識體同用異。本一精明是同也。分",
    "X15n0306_003:0686a06": "成六識是異也。亦不違理。○三不變隨緣。",
    "X15n0306_003:0686a07": "汝元不知如來藏中性識明知覺明真識。妙覺湛然",
    "X15n0306_003:0686a08": "徧周法界。含吐十虗寧有方所。循業發現。世間無知",
    "X15n0306_003:0686a09": "惑為因緣及自然性。皆是識心分別計度。但有言說",
    "X15n0306_003:0686a10": "都無實義。",
    "X15n0306_003:0686a11": "文分二。初悟性圓融。二迷情失旨。初中二。一明不",
    "X15n0306_003:0686a12": "變。次明隨緣。初文中亦具性體性具性量三義。本",
    "X15n0306_003:0686a13": "性之識即妙明之知。覺體之明即性真之識。幽溪",
    "X15n0306_003:0686a14": "云。性識真識存本位而言即第九白淨識也。明知",
    "X15n0306_003:0686a15": "覺明廢本位而言即本覺妙明也。前五大相會。或",
    "X15n0306_003:0686a16": "會有相以歸無相。會無情以歸有情。至見大識大",
    "X15n0306_003:0686a17": "理無不極。但會其異名別說而已。此言存本位廢",
    "X15n0306_003:0686a18": "本位即體兼用冥之義是性具也。特言妙覺湛然",
    "X15n0306_003:0686a19": "不云清淨本然者。上六大有相。故言清淨以彰離",
    "X15n0306_003:0686a20": "相。今識心元自無相。融入覺體是名妙覺。以無分",
    "X15n0306_003:0686a21": "別而善分別故覺名妙。下文云。此湛非真。流急不",
    "X15n0306_003:0686a22": "見。蓋八識之湛非真而性識白淨為真湛耳。此性",
    "X15n0306_003:0686a23": "體也。周徧法界是性量也。次隨緣中無隨心應量",
    "X15n0306_003:0686a24": "者。前五大是無情法。根是清淨四大。皆可云隨心。",
    "X15n0306_003:0686b01": "今正是心何必言隨心。既不云心亦不必云所知",
    "X15n0306_003:0686b02": "量矣。含吐者。後文云。如意默容十方三世世出世",
    "X15n0306_003:0686b03": "法。惟聖與凡無不包容。據經所說豈非含十虗乎。",
    "X15n0306_003:0686b04": "又能分別諸法豈非吐乎。寧有方所故不可於七",
    "X15n0306_003:0686b05": "處求之。七處如首卷徵心中說。循業發現者現為",
    "X15n0306_003:0686b06": "聖凡諸識。或隨佛界之業。或隨九界之業。凡具心",
    "X15n0306_003:0686b07": "識咸是妙覺。如匠作舍運斤若風。如人作書心手",
    "X15n0306_003:0686b08": "相稱。是其靈明廓徹不思議之力。雖在夢幻空華",
    "X15n0306_003:0686b09": "中而具足成就不差毫髮孰非佛性之用。此心識",
    "X15n0306_003:0686b10": "不賴根塵非關卜度。眾生以妄想侵之故落生死。",
    "X15n0306_003:0686b11": "若知其本絕言思則九界無非佛界。古人云。分別",
    "X15n0306_003:0686b12": "亦非意正此義也。世間下斥迷。迷何在。在識心分",
    "X15n0306_003:0686b13": "別計度耳。故知分別之心元非思量分別所及。其",
    "X15n0306_003:0686b14": "義明矣。須知止觀明兩重所觀。今經亦爾。彼文第",
    "X15n0306_003:0686b15": "一重立六識為所觀境即去丈就尺等文是也。第",
    "X15n0306_003:0686b16": "二重觀不思議境即一念三千之文是也。雖立陰",
    "X15n0306_003:0686b17": "觀妄而融妄即真觀之令成不思議境。則兩重止",
    "X15n0306_003:0686b18": "是一重。今經自初卷來亦以妄心為所觀境。然破",
    "X15n0306_003:0686b19": "妄顯真且指攀緣心為生死本。直至今文方云性",
    "X15n0306_003:0686b20": "識明知覺明真識均成七大。皆不生滅。然後知現",
    "X15n0306_003:0686b21": "前六識即是不思議境。豈不與止觀文若合符節。",
    "X15n0306_003:0686b22": "皆觀妄心以成真心大顯兩重止是一重。不惟正",
    "X15n0306_003:0686b23": "觀總無明心。別約能招報心是同而已。故今經徵",
    "X15n0306_003:0686b24": "心之說至此方竟。所以自初卷來節節呈疑以問",
    "X15n0306_003:0686c01": "起答。至明識大圓義始畢。下文大眾領解亦經文",
    "X15n0306_003:0686c02": "一大結局也。問。七大之文。前四乃對空而辨云性",
    "X15n0306_003:0686c03": "色真空性空真色等。第五空大乃對覺而辨云性",
    "X15n0306_003:0686c04": "覺真空性空真覺。第六見大乃對覺明而辨云性",
    "X15n0306_003:0686c05": "見覺明覺精明見。第七識大又乃對明知而辨曰",
    "X15n0306_003:0686c06": "性識明知覺明真識。如此對辨不同何也。答。此由",
    "X15n0306_003:0686c07": "眾生無始迷真覺以為根識。局內身以遠外境。對",
    "X15n0306_003:0686c08": "空色以分大小。如經所謂晦昧為空空晦暗中。乃",
    "X15n0306_003:0686c09": "至惟認一浮漚體目為全潮窮盡瀛渤。如來憐愍",
    "X15n0306_003:0686c10": "斯輩將為指迷而即悟故必自淺以之深。先以無",
    "X15n0306_003:0686c11": "邊之虗空對辨有邊之四大。故往復言之而曰性",
    "X15n0306_003:0686c12": "色真空性空真色。乃至性風真空性空真風。所以",
    "X15n0306_003:0686c13": "然者。地大之色堅質而有方所者也。虗空融通故",
    "X15n0306_003:0686c14": "無方所矣。水火風大搖動而有生滅者也。虗空恒",
    "X15n0306_003:0686c15": "然故無動搖矣。凡有生滅去來則有虗妄。無生滅",
    "X15n0306_003:0686c16": "去來故性真圓融矣。今日性色真空性空真色。猶",
    "X15n0306_003:0686c17": "言空性色亦性。空真色亦真。色之與空本無差別。",
    "X15n0306_003:0686c18": "故於第五大文中而和會云。若此虗空性圓周徧",
    "X15n0306_003:0686c19": "本不動搖。當知現前地水火風均名五大性真圓",
    "X15n0306_003:0686c20": "融皆如來藏本無生滅。阿難。汝心昏迷不悟四大",
    "X15n0306_003:0686c21": "元如來藏。當觀虗空為出為入為非出入。是則四",
    "X15n0306_003:0686c22": "大與空均一常住。相雖示異性乃元同。莫不清淨",
    "X15n0306_003:0686c23": "本然周徧法界。稱之為大不亦宜乎。復次色空之",
    "X15n0306_003:0686c24": "常徧雖融身境之無差未會。故又於空大文中而",
    "X15n0306_003:0687a01": "云性覺真空性空真覺。所言覺者通而言之即根",
    "X15n0306_003:0687a02": "與識也。所以空覺相對而辨者。夫根識有覺知者",
    "X15n0306_003:0687a03": "也。虗空無覺知者也。事固如是理實不然。故往復",
    "X15n0306_003:0687a04": "言之而曰性覺真空性空真覺。猶言覺性空亦性。",
    "X15n0306_003:0687a05": "覺真空亦真。空之與覺元無殊異。故於見大文中",
    "X15n0306_003:0687a06": "而和會云若見聞知性圓周徧本不動搖。當知無",
    "X15n0306_003:0687a07": "邊虗空并其動搖地水火風均名六大性真圓融",
    "X15n0306_003:0687a08": "皆如來藏本無生滅。斯則以根識均虗空。豈惟虗",
    "X15n0306_003:0687a09": "空非無情而地水火風亦非無情。以虗空均根識。",
    "X15n0306_003:0687a10": "豈惟虗空常徧而根識亦常徧也。稱之為大不亦",
    "X15n0306_003:0687a11": "宜乎。復次內外既會身境圓融。然於真妄兩途情",
    "X15n0306_003:0687a12": "執猶如冠履。故又於見識兩大文中而云性見覺",
    "X15n0306_003:0687a13": "明覺精明見。性識明知覺明真識。此皆全體起用",
    "X15n0306_003:0687a14": "全用在體。故往復言之若此。所以古德云。約諸識",
    "X15n0306_003:0687a15": "門雖一多不定。皆是體用緣起本末相收。從本向",
    "X15n0306_003:0687a16": "末寂而常用。從末向本用而常寂。寂而常用故靜",
    "X15n0306_003:0687a17": "而不結。用而常寂故動而不亂。靜而不結故真如",
    "X15n0306_003:0687a18": "是緣起。動而不亂故緣起是真如。真如是緣起故",
    "X15n0306_003:0687a19": "無涅槃不生死即八九為六七。緣起是真如故無",
    "X15n0306_003:0687a20": "生死不涅槃即六七為八九。無涅槃不生死故法",
    "X15n0306_003:0687a21": "界皆生死。無生死不涅槃故法界皆涅槃。識既如",
    "X15n0306_003:0687a22": "是根亦復然。豈惟六根。即向之五大莫不體用相",
    "X15n0306_003:0687a23": "即。以三界惟心一切惟識故。故於識大文中而和",
    "X15n0306_003:0687a24": "會云若此識心本無所從。當知了別見聞覺知圓",
    "X15n0306_003:0687b01": "滿湛然性非從所。兼彼虗空地水火風均名七大",
    "X15n0306_003:0687b02": "性真圓融皆如來藏本無生滅。夫諸法真常圓會",
    "X15n0306_003:0687b03": "若此。稱之為大不亦宜乎。是以聖言至此詮理既",
    "X15n0306_003:0687b04": "極。當機氷執情亦泮然。上皆取幽祖玄義重示。○",
    "X15n0306_003:0687b05": "二聞法領解。此科從初卷如來演說分來。初酬請",
    "X15n0306_003:0687b06": "開示已竟。今是第二領解。又分為二。初長行。二偈",
    "X15n0306_003:0687b07": "頌。長行是經家敘益。為二。一敘當機獲益二。一略",
    "X15n0306_003:0687b08": "敘益。為大眾所同得之益也。",
    "X15n0306_003:0687b09": "爾時阿難及諸大眾。蒙佛如來微妙開示。身心蕩然",
    "X15n0306_003:0687b10": "得無罣礙。",
    "X15n0306_003:0687b11": "言微妙開示者總指三科。初從假入空徵心辨見。",
    "X15n0306_003:0687b12": "二從空出假諸三摩提。三中道了義無戲論法。現",
    "X15n0306_003:0687b13": "前一念即空即假即中。諸相皆融是微妙開示也。",
    "X15n0306_003:0687b14": "幽溪云。了身無身相即是法身。心無心相即是常",
    "X15n0306_003:0687b15": "心。故身心蕩然。疑惑銷除是無罣礙。○二廣上文",
    "X15n0306_003:0687b16": "二一悟心徧。",
    "X15n0306_003:0687b17": "是諸大眾各各自知心徧十方。見十方空如觀手中",
    "X15n0306_003:0687b18": "所持葉物。一切世間諸所有物皆即菩提妙明元心。",
    "X15n0306_003:0687b19": "心精徧圓含裹十方。反觀父母所生之身猶彼十方",
    "X15n0306_003:0687b20": "虗空之中吹一微塵若存若亡。如湛巨海流一浮漚",
    "X15n0306_003:0687b21": "起滅無從。",
    "X15n0306_003:0687b22": "此即廣上身心蕩然而有三重。初心含虗空。孤山",
    "X15n0306_003:0687b23": "曰。各各自知即能覺之智也。心徧十方即所覺之",
    "X15n0306_003:0687b24": "理也。前文云。色心諸緣及心所使諸所緣法惟心",
    "X15n0306_003:0687c01": "所現。又云。色身外洎山河虗空大地咸是妙明真",
    "X15n0306_003:0687c02": "心中物。今正得此益。蓋前文有圓別二示。圓示諸",
    "X15n0306_003:0687c03": "法惟心。別則撥去根塵獨顯見性。而示別正為顯",
    "X15n0306_003:0687c04": "圓。今是領圓故曰心徧。心者常住真心也。於性具",
    "X15n0306_003:0687c05": "七大之後方領心徧者。良由性具故惟一心。若領",
    "X15n0306_003:0687c06": "惟心。即領性具。約不變則稱性具。約隨約即曰心",
    "X15n0306_003:0687c07": "徧。其旨大同。於此見圓教初心徹三諦之底。而性",
    "X15n0306_003:0687c08": "具七大秪是諸法所生惟心所現之義耳。長水曰。",
    "X15n0306_003:0687c09": "向執心在身中謂言是我真性。今知空在心內如",
    "X15n0306_003:0687c10": "片物持於掌間。孤山曰十方空者謂循業發現之",
    "X15n0306_003:0687c11": "空也。迷妄有空比真為小故以掌葉為喻。○次心",
    "X15n0306_003:0687c12": "含世界。吳興云。一切世間等謂依空立世界也。即",
    "X15n0306_003:0687c13": "十界循業發現依正之法耳。皆即菩提等謂十方",
    "X15n0306_003:0687c14": "虗空十界依正一法叵得皆我真心。觀此文者。豈",
    "X15n0306_003:0687c15": "疑無情有性無情作佛之說耶。長水云。向執心外",
    "X15n0306_003:0687c16": "有法。今悟法法惟心。菩提云覺覺即是佛。乃至立",
    "X15n0306_003:0687c17": "量示等具如義海及桐洲註。心精徧圓含裹十方。",
    "X15n0306_003:0687c18": "結上空界皆心耳。○三反觀自身。此文從廣至狹。",
    "X15n0306_003:0687c19": "先十方空。次及世界。三及自身。謂阿難大眾自觀",
    "X15n0306_003:0687c20": "己界正報之身也。文有二喻。初空中一塵以喻肉",
    "X15n0306_003:0687c21": "質至小。理即事故若存。事即理故若亡。次湛海浮",
    "X15n0306_003:0687c22": "漚以喻陰本無生。來時不從自他共離來。去時不",
    "X15n0306_003:0687c23": "向東西南北去。故云起滅無從。桐洲註云。若以文",
    "X15n0306_003:0687c24": "往觀。則有空塵一喻可無海漚一喻。有海漚一喻",
    "X15n0306_003:0688a01": "可無空塵一喻。若以義往求。則非空塵一喻無以",
    "X15n0306_003:0688a02": "顯心徧而身局。非海漚一喻無以顯身局即心徧。",
    "X15n0306_003:0688a03": "二義相須故有二喻。亦猶河圖洛書相為經緯。八",
    "X15n0306_003:0688a04": "卦九疇相為表裏。前後文雖為顯心徧身局。且欲",
    "X15n0306_003:0688a05": "顯身心一體故竝用塵漚一喻。(二卷六卷)至辨魔文欲",
    "X15n0306_003:0688a06": "談此心至大虗空世界至小。故復以雲點太清為",
    "X15n0306_003:0688a07": "喻。觀者詳之。○二獲常心。",
    "X15n0306_003:0688a08": "了然自知獲本妙心常住不滅。",
    "X15n0306_003:0688a09": "霅川曰。得分真智知本覺理。幽溪云。前佛告阿難。",
    "X15n0306_003:0688a10": "一切眾生從無始來。生死相續皆由不知常住真",
    "X15n0306_003:0688a11": "心性淨明體。用諸妄想此想不真故有輪轉。故自",
    "X15n0306_003:0688a12": "首卷來無非明常住真心。當機圓悟故此經云。獲",
    "X15n0306_003:0688a13": "本妙心常住不滅。前云不知。今則云知。迷悟二相",
    "X15n0306_003:0688a14": "了然可別。又前明心量對依正以明圓具。今明心",
    "X15n0306_003:0688a15": "體故云常住不滅。體用咸備是當機妙契圓常之",
    "X15n0306_003:0688a16": "旨。即所謂不歷僧祇獲法身也。○二敘外敬內悅。",
    "X15n0306_003:0688a17": "禮佛合掌得未曾有。於如來前說偈讚佛。",
    "X15n0306_003:0688a18": "○二偈頌五一讚歎述益。",
    "X15n0306_003:0688a19": "玅湛總持不動尊首楞嚴王世希有。",
    "X15n0306_003:0688a20": "孤山曰。妙湛讚真諦。般若德也。總持讚俗諦。解脫",
    "X15n0306_003:0688a21": "德也。不動讚中諦。法身德也。又即三而一故曰妙",
    "X15n0306_003:0688a22": "湛。即一而三故曰總持。非三非一故曰不動。尊者",
    "X15n0306_003:0688a23": "十號之一也。由證此三號世中尊。首楞嚴大定之",
    "X15n0306_003:0688a24": "總名。此云事究竟也。冥三德之理故曰究竟。別而",
    "X15n0306_003:0688b01": "往目即奢摩他等三焉。阿難以別名而請。今舉總",
    "X15n0306_003:0688b02": "名而歎。以顯圓定三一無礙也。出偏小上喻之以",
    "X15n0306_003:0688b03": "王。是則行從理而得名。教從行而立稱。教行理三",
    "X15n0306_003:0688b04": "悉號楞嚴。今正舉能詮以歎也。如來在世所說經",
    "X15n0306_003:0688b05": "中最為殊勝。曰世希有。幽溪曰。上句讚能說之人。",
    "X15n0306_003:0688b06": "下句讚所說之法。或謂妙湛二字領上初卷至二",
    "X15n0306_003:0688b07": "卷辨見之益。總持領上諸三摩提益。不動領上聞",
    "X15n0306_003:0688b08": "七大益。其說固是。然徵心之初佛言有三摩提名",
    "X15n0306_003:0688b09": "大佛頂首楞嚴王具足萬行。已指徵心法門即是",
    "X15n0306_003:0688b10": "性識明知覺明真識三諦法門。一語全該方盡今",
    "X15n0306_003:0688b11": "偈之意。亡相為妙。清徹為湛。",
    "X15n0306_003:0688b12": "銷我億劫顛倒想不歷僧祇獲法身。",
    "X15n0306_003:0688b13": "桐洲云。初偈即顯三寶。初句是能說教主即佛寶。",
    "X15n0306_003:0688b14": "次句是所說經教即法寶。銷我二句是受益之人",
    "X15n0306_003:0688b15": "即僧寶。孤山曰。億劫顛倒想即無始無明也。不歷",
    "X15n0306_003:0688b16": "僧祇者。若婆沙論明三阿僧祇劫修六度行百劫",
    "X15n0306_003:0688b17": "種相好因然後獲五分法身。乃至如唯識云。地前",
    "X15n0306_003:0688b18": "歷一僧祇。初地至七地滿二僧祇。八地至等覺是",
    "X15n0306_003:0688b19": "三僧祇。然後獲究竟法身。此皆方便之談時長行",
    "X15n0306_003:0688b20": "遠。今云不歷。即同法華八歲龍女南方作佛。華嚴",
    "X15n0306_003:0688b21": "初發心時便成正覺。胎經凡夫賢聖人平等無高",
    "X15n0306_003:0688b22": "下。惟在心垢滅取證如反掌。貲中曰。由前廣破人",
    "X15n0306_003:0688b23": "法二執故此分見如來藏心也。又解。或是諸佛神",
    "X15n0306_003:0688b24": "力示現暫令得見。如華嚴中金剛藏菩薩說十地",
    "X15n0306_003:0688c01": "境界。恐有不信以神通力攝諸大眾皆入身中。菩",
    "X15n0306_003:0688c02": "薩既爾佛亦如是。不爾何故阿難向後方得二果",
    "X15n0306_003:0688c03": "耶。長水曰。據此經文且敘解悟。如云各各自知心",
    "X15n0306_003:0688c04": "徧十方。知即解也。敘雖論解不無證悟。以隨人入",
    "X15n0306_003:0688c05": "位淺深不同故。吳興曰。此文疑論者久矣而多所",
    "X15n0306_003:0688c06": "未決。今試辨之。且經家敘云。爾時阿難及諸大眾",
    "X15n0306_003:0688c07": "蒙佛開示身心蕩然等是則說偈領悟非述一人。",
    "X15n0306_003:0688c08": "而釋者爭以阿難一人為妨可乎。當知若約解證",
    "X15n0306_003:0688c09": "言之必屬於證。以知為解無的可憑。如云正徧知",
    "X15n0306_003:0688c10": "者豈屬解歟。須據偈中不歷僧祇獲法身義驗前",
    "X15n0306_003:0688c11": "知字。實頓證之智也。若釋銷我之言應有二義。一",
    "X15n0306_003:0688c12": "者且指諸菩薩及利根等人為我。阿難雖在眾中",
    "X15n0306_003:0688c13": "未同其證。蓋從多分得證者言之。二者設是阿難",
    "X15n0306_003:0688c14": "自稱為我已同其證斯亦無妨。下文所得二乘不",
    "X15n0306_003:0688c15": "可以小乘實證為比及乎。喻以旅人請入華屋乃",
    "X15n0306_003:0688c16": "為鈍根者發起行門耳。大權引物惟變是宜。或曰",
    "X15n0306_003:0688c17": "不然。予不知其然也。上文皆錄會解。○二誓願報",
    "X15n0306_003:0688c18": "恩。",
    "X15n0306_003:0688c19": "願今得果成寶王還度如是恒沙眾。將此深心奉塵",
    "X15n0306_003:0688c20": "剎是則名為報佛恩。",
    "X15n0306_003:0688c21": "孤山曰。前獲初住分果今願成正覺極果也。乃至",
    "X15n0306_003:0688c22": "配攝四弘誓(云云)。即中云。前獲法身今願得報身。",
    "X15n0306_003:0688c23": "即於今世願成報果。故曰願今。下奉塵剎語該應",
    "X15n0306_003:0688c24": "身。如入五濁豈非應乎。奉塵剎者。以我深心歸奉",
    "X15n0306_003:0689a01": "塵剎如來眾生。是酬佛微妙開示之恩也。幽溪曰。",
    "X15n0306_003:0689a02": "前阿難尊者緣佛相好發心出家。所依之境狹而",
    "X15n0306_003:0689a03": "不周。事而非理。正而不真。惟自利而未利人。今聞",
    "X15n0306_003:0689a04": "前法悟不思議境。故所發心非惟自利兼人。亦乃",
    "X15n0306_003:0689a05": "真正廣大。乃權乘菩薩所不能及。可謂真正發菩",
    "X15n0306_003:0689a06": "提心也。但發心位次不同。如肇公云。發僧那於始",
    "X15n0306_003:0689a07": "心。終大悲以赴難。此名字發心也。仁王云。十善菩",
    "X15n0306_003:0689a08": "薩發大心長別三界苦輪海。此相似發心也。華嚴",
    "X15n0306_003:0689a09": "云。初發心時便成正覺。此分真發心也。據迹則阿",
    "X15n0306_003:0689a10": "難位居相似。論本則位當初住。次陳報恩者。蓋圓",
    "X15n0306_003:0689a11": "聞深法已獲深悟。大感深恩非淺心所能報。故欲",
    "X15n0306_003:0689a12": "報深恩莫若深心。欲創深心莫如深願。先陳願而",
    "X15n0306_003:0689a13": "後述心其意在此。是則前文是觀不思議境。今為",
    "X15n0306_003:0689a14": "真正發心也。前作三身今配兩乘者。隨位淺深意",
    "X15n0306_003:0689a15": "不相妨。○三請證大願。",
    "X15n0306_003:0689a16": "伏請世尊為證明五濁惡世誓先入。如一眾生未成",
    "X15n0306_003:0689a17": "佛終不於此取泥洹。",
    "X15n0306_003:0689a18": "吳興云。前願度人如釋迦故云願度是眾。今願取",
    "X15n0306_003:0689a19": "土如釋迦故云五濁誓入。此正深心奉塵剎之事。",
    "X15n0306_003:0689a20": "既入五濁非釋迦不能證明。泥洹即涅槃此云安",
    "X15n0306_003:0689a21": "樂。有一生未度則不歸於安樂之處。補遺云。此中",
    "X15n0306_003:0689a22": "誓入五濁乃行因與物結緣之相。吳興指果。則成",
    "X15n0306_003:0689a23": "佛之後大悲赴難不但受大涅槃之安樂。補遺指",
    "X15n0306_003:0689a24": "因。而泥洹之名亦不專在小乘。謂縱成佛果亦不",
    "X15n0306_003:0689b01": "入涅槃耳。法華中二乘畏入五濁元非阿難所說。",
    "X15n0306_003:0689b02": "○四希更說法。",
    "X15n0306_003:0689b03": "大雄大力大慈悲希更審除微細惑。令我早登無上",
    "X15n0306_003:0689b04": "覺於十方界坐道場。",
    "X15n0306_003:0689b05": "孤山曰。請更開導除細惑者。以今始入初住尚有",
    "X15n0306_003:0689b06": "微細無明故。又後文富那所問即微細惑也。無上",
    "X15n0306_003:0689b07": "覺即妙覺。除細惑是煩惱誓斷。成妙覺是佛道誓",
    "X15n0306_003:0689b08": "成。前還度句是眾生誓度。而願今得果及希更之",
    "X15n0306_003:0689b09": "言即攝法門誓學。前後偈文四弘攝盡。桐洲云。前",
    "X15n0306_003:0689b10": "明三德之體故曰妙湛等。今明三德之用故曰大",
    "X15n0306_003:0689b11": "雄等。涅槃云。佛性雄猛。故知大雄是法身之用。又",
    "X15n0306_003:0689b12": "云是諸聲聞無有慧力。故知大力是般若之用。又",
    "X15n0306_003:0689b13": "云慈即解脫。故知大慈是解脫之用。既理顯智極",
    "X15n0306_003:0689b14": "斷圓廼能無謀而化。故今更請開導除我細惑。桐",
    "X15n0306_003:0689b15": "洲之釋至矣。於十方界坐道場者。初住百界作佛。",
    "X15n0306_003:0689b16": "二住千界作佛。乃至妙覺無有窮盡。總名十方界",
    "X15n0306_003:0689b17": "也。治無明糠顯法性米是名道場。當機欲速取菩",
    "X15n0306_003:0689b18": "提而不入涅槃乃慈悲度生之義。○五總結前偈。",
    "X15n0306_003:0689b19": "舜若多性可銷亡爍迦羅心無動轉。",
    "X15n0306_003:0689b20": "舜若多此云空。爍迦羅云堅固。空性無體尚可銷",
    "X15n0306_003:0689b21": "殞。弘誓堅確終無動移。即前四弘誓願不可動轉",
    "X15n0306_003:0689b22": "也。",
    "X15n0306_003:0689b24": "首楞嚴經觀心定解卷三"
}