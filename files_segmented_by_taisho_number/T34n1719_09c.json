{
    "T34n1719_09c:0330a26": "folio_9c 法華文句記卷第九下",
    "T34n1719_09c:0330a28": "唐天台沙門湛然述",
    "T34n1719_09c:0330a29": "三明應身，又四：先正釋，次引證，三明應相，",
    "T34n1719_09c:0330b01": "四引論同。初文者，先明應由，由智稱境示",
    "T34n1719_09c:0330b02": "能說身，說即應也。自報無說故言「以如如境",
    "T34n1719_09c:0330b03": "智合」，但云「以如」不云「法如」者，法既屬於境",
    "T34n1719_09c:0330b04": "智，用此境智能起應故，以解屬智別對報",
    "T34n1719_09c:0330b05": "身，應非無智且以稱機用擬於說，故他受",
    "T34n1719_09c:0330b06": "用亦得名報亦得名應，若勝若劣俱名應",
    "T34n1719_09c:0330b07": "故。故知大師善用《論》文，妙至於此。次翻名",
    "T34n1719_09c:0330b08": "中具三身也。近代翻譯法報不分、三二莫",
    "T34n1719_09c:0330b09": "辯，自古經論許有三身，若言毘盧與舍",
    "T34n1719_09c:0330b10": "那不別，則法身即是報身；若即是者，一切",
    "T34n1719_09c:0330b11": "眾生無不圓滿，若法身有說眾生亦然。若",
    "T34n1719_09c:0330b12": "果滿方說，滿從報立。若言不離，三身俱然，",
    "T34n1719_09c:0330b13": "何獨法報？生佛無二，豈唯三身？故存三身，法",
    "T34n1719_09c:0330b14": "定不說，報通二義應化定說，若其相即俱",
    "T34n1719_09c:0330b15": "說俱不說，若但從理非說非不說，事理相",
    "T34n1719_09c:0330b16": "對無說即說、即說無說，情通妙契、諍計咸失。",
    "T34n1719_09c:0330b17": "「沃焦」者，舊《華嚴經．名號品》中，及《十住婆沙》中",
    "T34n1719_09c:0330b18": "所列，大海有石其名曰焦，萬流沃之至石",
    "T34n1719_09c:0330b19": "皆竭，所以大海水不增長，眾生流轉猶如焦",
    "T34n1719_09c:0330b20": "石，五欲沃之而無厭足，唯佛能度是故云也。",
    "T34n1719_09c:0330b21": "前二身名一切常定，故應身名十方各有不",
    "T34n1719_09c:0330b22": "可說佛剎微塵名號，故彼品中新經云「釋迦",
    "T34n1719_09c:0330b23": "如來亦名毘盧遮那」，舊經云「亦名盧舍那」，",
    "T34n1719_09c:0330b24": "舊經意明應身異名，故總彼二經三名具足",
    "T34n1719_09c:0330b25": "其體本一。但新經意以毘盧為舍那，舊經",
    "T34n1719_09c:0330b26": "直舉他受用報，義復何失？三融通中四：先略",
    "T34n1719_09c:0330b27": "示意，次引教，三修性，四引論。初如文，引",
    "T34n1719_09c:0330b28": "教中三：先引經，次總結，三問答釋妨。引經",
    "T34n1719_09c:0330b29": "中二：先引《大經》者，意明三德秖是三身，三",
    "T34n1719_09c:0330c01": "身具如諸文所釋。引《梵網》等三結經者，以",
    "T34n1719_09c:0330c02": "義大旨與三經同，而義意撮要，若《華嚴》中",
    "T34n1719_09c:0330c03": "十方臺葉互為主伴，此《梵網經》唯一臺葉，故",
    "T34n1719_09c:0330c04": "天台戒疏判云，華臺華葉本迹之殊。所以華",
    "T34n1719_09c:0330c05": "臺華葉本迹定者，被緣雖別道理恒同，所",
    "T34n1719_09c:0330c06": "結既同能結豈別？《像法決疑》意亦同於所結",
    "T34n1719_09c:0330c07": "故也。「普賢觀云」，準上可知。結與釋妨，文相",
    "T34n1719_09c:0330c08": "可知。「若但」下約修性縱、橫、不縱不橫以判",
    "T34n1719_09c:0330c09": "圓別者，即是約教，於中先別、次圓，後以藏",
    "T34n1719_09c:0330c10": "通況之。言「修縱性橫」者，非圓妙也。性德",
    "T34n1719_09c:0330c11": "之名名通別教，別教雖有性德之語，三皆",
    "T34n1719_09c:0330c12": "在性而不互融，故成別義。若三皆在修，前",
    "T34n1719_09c:0330c13": "後而得，道理成縱，具如《止觀》第三及記。故",
    "T34n1719_09c:0330c14": "知今經不說縱橫，若性若修三皆圓妙云云。",
    "T34n1719_09c:0330c15": "「又法華」下明本迹也。先正示同異，爾前非",
    "T34n1719_09c:0330c16": "不明圓三佛，但與法華迹門義同，非今品",
    "T34n1719_09c:0330c17": "之三如來也，故云「永異」。問：《論》中但指報為",
    "T34n1719_09c:0330c18": "久遠，應指伽耶法非今昔，如何三佛悉指",
    "T34n1719_09c:0330c19": "於本？答：《論》雖互指，理必咸通，豈昔有報而",
    "T34n1719_09c:0330c20": "無餘二？豈今但應而無法報？以中間今日",
    "T34n1719_09c:0330c21": "悉具三身但自實成，望於中間今日所現",
    "T34n1719_09c:0330c22": "身處，通屬應化故且對之。又法身雖即不",
    "T34n1719_09c:0330c23": "當今昔，約修相望還分近遠，下釋壽量可",
    "T34n1719_09c:0330c24": "以準知。故今日中間節節具三。次引論，如",
    "T34n1719_09c:0330c25": "文。次釋壽量兩字，即向三如來之壽量也。",
    "T34n1719_09c:0330c26": "故釋壽量中各具足三義，於中先略釋壽，",
    "T34n1719_09c:0330c27": "次廣釋量，此是壽家之量，故廣釋量即是廣",
    "T34n1719_09c:0330c28": "壽。初釋壽中先釋字義，次「真如」下即以字",
    "T34n1719_09c:0330c29": "義而通三身。次釋「量」字，於中為七，初明",
    "T34n1719_09c:0331a01": "義通，隨三如來自無定故，以成三句用釋",
    "T34n1719_09c:0331a02": "三身。次「復次」下更專以四句消前三身。三",
    "T34n1719_09c:0331a03": "「一身即是」下融通三身。四「隨緣」下赴機不",
    "T34n1719_09c:0331a04": "定。五「此品」下約身以判。六「復次」下判於本",
    "T34n1719_09c:0331a05": "迹。七問答釋疑。初立三句者，即是前二三",
    "T34n1719_09c:0331a06": "如來之壽量也。既但開合之殊，今但從三為",
    "T34n1719_09c:0331a07": "便。於中三：先釋字，次對身，三立句。次「法",
    "T34n1719_09c:0331a08": "身」下，即以三句釋三身也。初法身為四：初",
    "T34n1719_09c:0331a09": "略標，次「有佛」下釋出所以，三「文云」下引證，四",
    "T34n1719_09c:0331a10": "「蓋是」下結歸。初如文，次釋所以中又二：初",
    "T34n1719_09c:0331a11": "正出法身所以，次「不論」下簡異二身，又二：",
    "T34n1719_09c:0331a12": "先身，次壽。初簡身者，「不論相應」簡非報身，",
    "T34n1719_09c:0331a13": "「與不相續」簡非應身。「與」字引下句耳。「不論」",
    "T34n1719_09c:0331a14": "兩字貫下二句。次簡壽中「亦無有量」簡非",
    "T34n1719_09c:0331a15": "應壽，「及無量」簡非報壽，「亦無」兩字貫下二",
    "T34n1719_09c:0331a16": "句，故以「及」字引之。故《華嚴》云：「法界非有量，",
    "T34n1719_09c:0331a17": "亦復非無量，牟尼已超越，有量及無量。」彼但",
    "T34n1719_09c:0331a18": "迹中約體用論，體必雙非、迹能雙用，此乃約",
    "T34n1719_09c:0331a19": "用明體，故云「超越」。若直引此以證久本，良",
    "T34n1719_09c:0331a20": "未可也，以彼不云已成壽故。「文云」下三引",
    "T34n1719_09c:0331a21": "證，兩句並雙非報應。詮量報身中亦四：初",
    "T34n1719_09c:0331a22": "標，次「以如如」下正釋，三「文云」下引證，四「此是」",
    "T34n1719_09c:0331a23": "下結。正釋中二：初正釋，次「境既」下釋出所",
    "T34n1719_09c:0331a24": "以。先正釋中二：先正明，智契於境故有報",
    "T34n1719_09c:0331a25": "身。次「境發」下借義釋名，由冥故發發方名",
    "T34n1719_09c:0331a26": "報，是故得有難思之壽。次所以中二：先法",
    "T34n1719_09c:0331a27": "次譬。「函」境也。「蓋」智也。由相稱故有含藏用，",
    "T34n1719_09c:0331a28": "所藏之物方任外資。引文者，初句證報體，",
    "T34n1719_09c:0331a29": "次句證報因，次句證報用，次句證報力。三",
    "T34n1719_09c:0331b01": "詮量應身中亦四：初略標，次「應身」下釋所",
    "T34n1719_09c:0331b02": "以，三「文云」下引證，四「此是」下結。次所以中三：",
    "T34n1719_09c:0331b03": "先明功能，次「緣長」下應用，三「云云」下明應",
    "T34n1719_09c:0331b04": "即體。引證中初二句證應相，次二句證應",
    "T34n1719_09c:0331b05": "用。「復次」下約四句，中二：初正釋四句，次「四",
    "T34n1719_09c:0331b06": "句」下四句料簡。初正釋中先正釋，次總破古。",
    "T34n1719_09c:0331b07": "初正釋者，依身次第不依句次第，故初法",
    "T34n1719_09c:0331b08": "身為第四句，報身即第二句，以金剛前未",
    "T34n1719_09c:0331b09": "名報故，即第一句是有量也。而未名佛，且",
    "T34n1719_09c:0331b10": "云無常，其實更須分別同異，金剛至凡節",
    "T34n1719_09c:0331b11": "節異故，應身即第三句。言「通途」者，欲以四",
    "T34n1719_09c:0331b12": "句收一切故，故以第一句自金剛來，通",
    "T34n1719_09c:0331b13": "及凡夫，故非佛之言所攝該廣，況復凡夫",
    "T34n1719_09c:0331b14": "亦得以為三身之本，故入初句。次破舊中",
    "T34n1719_09c:0331b15": "云「兩謗」者，品中明常不以常解，名為減",
    "T34n1719_09c:0331b16": "謗。品無無常用無常釋，名為增謗。次四句",
    "T34n1719_09c:0331b17": "料簡中又二：先結前生後，次正解。於中文",
    "T34n1719_09c:0331b18": "自分二：初言「別者」，三身別釋，分句屬人，所",
    "T34n1719_09c:0331b19": "屬楷定故也。釋報身中先定句，次釋疑。於",
    "T34n1719_09c:0331b20": "中先明法報義等同第四句，次「但取」下明對",
    "T34n1719_09c:0331b21": "句意。「凡夫共」者，今文釋佛，但三身之外皆",
    "T34n1719_09c:0331b22": "屬凡收，故文尚以金剛之前不屬三身並",
    "T34n1719_09c:0331b23": "入凡例。言「別教」者，三身別別各對句故，故",
    "T34n1719_09c:0331b24": "是別教分別之相。次「通途」下通釋也。各具四",
    "T34n1719_09c:0331b25": "句，三身互冥故云「圓釋」，三身各四故云「通途」。",
    "T34n1719_09c:0331b26": "於中初通標，次一一通釋。初法身四句中，",
    "T34n1719_09c:0331b27": "云「雙破凡聖八倒」者，凡四聖四中理任運常",
    "T34n1719_09c:0331b28": "雙破故；然亦須簡八倒體狀，如前十八空",
    "T34n1719_09c:0331b29": "中說也。第三句言「無常」者，無彼常故。第四",
    "T34n1719_09c:0331c01": "句者指寂為法身，兩亦而照。次報身四句中，",
    "T34n1719_09c:0331c02": "皆須約智。初「雙非」者，境既雙非，智必稱境。",
    "T34n1719_09c:0331c03": "第二句中云「出過二乘故」者，小智但有，計",
    "T34n1719_09c:0331c04": "無常故。問：此中雙照與向何別？答：向以寂",
    "T34n1719_09c:0331c05": "即法身寂而常照，此中約雙照之智故得",
    "T34n1719_09c:0331c06": "為別。問：法身是境，境何能照？答：相照四句具",
    "T34n1719_09c:0331c07": "如《玄》文。應身四中，非報身故非常，非生死",
    "T34n1719_09c:0331c08": "故非無常。「兩存」者，雙具前兩。凡夫四句中先",
    "T34n1719_09c:0331c09": "明用句所以，今明如來何得通凡？為咸",
    "T34n1719_09c:0331c10": "四句。既一句對凡，今既通釋望佛非無，況",
    "T34n1719_09c:0331c11": "復性德三身具足諸句。言「性德無名字」者，",
    "T34n1719_09c:0331c12": "未有修故，明無果佛四句故也，但約理三",
    "T34n1719_09c:0331c13": "以立四句。第三融通者，「一身即三」，不同他",
    "T34n1719_09c:0331c14": "釋三身定計，是故身句皆悉互通，名通義通",
    "T34n1719_09c:0331c15": "理通法通，通而恒別方釋妨也。第四隨緣中",
    "T34n1719_09c:0331c16": "三：先示相，次引經，三「所以」下釋出所以，即",
    "T34n1719_09c:0331c17": "約教判也。言「若諸菩薩未登地住」云「同前」",
    "T34n1719_09c:0331c18": "者，同二乘也。「與奪」者，以他受用亦名應故。",
    "T34n1719_09c:0331c19": "地上見者是他受用，但以報應二名而論",
    "T34n1719_09c:0331c20": "與奪。「大經」下更舉《大經》三譬，以證三身。五",
    "T34n1719_09c:0331c21": "「此品」下約身以文義判品，令知久成。又",
    "T34n1719_09c:0331c22": "三：初正出本報；「何以故」下釋出所以，上冥",
    "T34n1719_09c:0331c23": "法本、下契物機；三「以此」下結成本報。六「復",
    "T34n1719_09c:0331c24": "次如是」下，廣約本迹示今品意。於中又四：",
    "T34n1719_09c:0331c25": "初正明本地三身為本，即正示也。次「諸經」",
    "T34n1719_09c:0331c26": "下與諸部以辯異，三「非本」下明本迹之由，",
    "T34n1719_09c:0331c27": "四本迹雖殊不思議一。於中又五：初正明",
    "T34n1719_09c:0331c28": "本迹體性，性即實相，實相非久誰論其本？",
    "T34n1719_09c:0331c29": "實相非近誰論其迹？實不思議故名為一。",
    "T34n1719_09c:0332a01": "次正斥肇師，言「寂場」者，若以叡師九轍中",
    "T34n1719_09c:0332a02": "仍寄多寶表本，而肇公指釋迦本迹，須云",
    "T34n1719_09c:0332a03": "寂場。三「復次」下更舉近中多種本迹，通斥諸",
    "T34n1719_09c:0332a04": "師。四「今攝」下，別示久本近迹，明不思議。五",
    "T34n1719_09c:0332a05": "「如此」下結異。初、二如文。第三文三：謂標、釋、",
    "T34n1719_09c:0332a06": "結。釋中又二：初別約三諦以論本迹。「復次",
    "T34n1719_09c:0332a07": "此三」下，總約三諦三一不異以論本迹，且",
    "T34n1719_09c:0332a08": "約次不次以論總別，若別若總俱不思議，",
    "T34n1719_09c:0332a09": "但據設應之相用法不同致成總別，皆",
    "T34n1719_09c:0332a10": "依本時即總而別，乃能用於即別而總，總",
    "T34n1719_09c:0332a11": "別不二適時言殊。然於別中出別相者，從",
    "T34n1719_09c:0332a12": "真起應但以神通通名為應，俗則但指俗",
    "T34n1719_09c:0332a13": "諦三昧以之為本，隨方便教得作此說。",
    "T34n1719_09c:0332a14": "「未知」下總結。四別示中三：先正簡示，次示本",
    "T34n1719_09c:0332a15": "迹相顯，三「本迹」下示不思議。初簡中言「三番",
    "T34n1719_09c:0332a16": "四番」者，「三番」三諦也。「四番」加一心。若本若",
    "T34n1719_09c:0332a17": "迹皆攝褺者，攝屬褺持，「褺」字亦重疊也。三四",
    "T34n1719_09c:0332a18": "重褺同在本迹故也。若本若迹皆有如是",
    "T34n1719_09c:0332a19": "四三本迹，在本在迹隨時別故，簡中間本",
    "T34n1719_09c:0332a20": "迹為迹，本地本迹為本。他人不見今經本",
    "T34n1719_09c:0332a21": "迹，但知從勝專求法身，如此法本與眾經",
    "T34n1719_09c:0332a22": "共，勝翻成劣；若得久本則近迹不失，若但",
    "T34n1719_09c:0332a23": "云法身則尚失中間，況復遠本。「從箇」下明",
    "T34n1719_09c:0332a24": "本迹相顯，從於本地本迹之本，垂於中間今",
    "T34n1719_09c:0332a25": "日本迹之迹，如是本迹久近相顯，方知本是",
    "T34n1719_09c:0332a26": "迹家之本、迹是本家之迹。三本迹不思議者，",
    "T34n1719_09c:0332a27": "即是約理。五結異，如文。七料簡中先問意",
    "T34n1719_09c:0332a28": "者，勝方名異，諸經所明法相此經尚少，應",
    "T34n1719_09c:0332a29": "劣諸經，何得反能超異諸說？次答中二文，",
    "T34n1719_09c:0332b01": "皆云「種種」，不出因果及以自他。文有譬、合，",
    "T34n1719_09c:0332b02": "前文云「業」即能行之行，「寶」即所行之法，「位」即",
    "T34n1719_09c:0332b03": "所階之果，方便教中行因獲果，故云「種種」。",
    "T34n1719_09c:0332b04": "若無法身常住之壽，因果無歸，故知諸經諸",
    "T34n1719_09c:0332b05": "行不同，皆入今經常住之命。此常住命一體",
    "T34n1719_09c:0332b06": "三身遍收一切，此約自行。次「大經」下更約",
    "T34n1719_09c:0332b07": "自他，具如「法門」下雙合。「海中之要」下結出勝",
    "T34n1719_09c:0332b08": "意為三：謂法、譬、斥。斥云「非異是何」，法性法",
    "T34n1719_09c:0332b09": "身，智即報身，應即應身，故法性海中要豈過",
    "T34n1719_09c:0332b10": "此，故應皆以三身合喉等四。然諸經中豈",
    "T34n1719_09c:0332b11": "無三身？但為兼帶及未明遠，是故此經永",
    "T34n1719_09c:0332b12": "異諸教。若不爾者，請檢諸經，何經明佛久",
    "T34n1719_09c:0332b13": "遠之本同此經耶？何以苦貶久成之德為",
    "T34n1719_09c:0332b14": "釋疑耶？此若釋疑，〈方便〉亦是釋現相疑，〈方",
    "T34n1719_09c:0332b15": "便〉釋疑則〈序品〉為正，方可此中〈踊出〉為正，",
    "T34n1719_09c:0332b16": "況他並判以為流通。然《論》中自列十種無上，",
    "T34n1719_09c:0332b17": "一種子無上，指澍雨譬；二行無上，指大通事；",
    "T34n1719_09c:0332b18": "三增長力無上，指化城譬；四令解無上，指繫",
    "T34n1719_09c:0332b19": "珠譬；五淨土無上，指多寶現；六說無上，指髻",
    "T34n1719_09c:0332b20": "珠譬；七化生無上，指踊出菩薩；八成道無上，",
    "T34n1719_09c:0332b21": "指壽量三菩提；九涅槃無上，指醫子；十勝妙",
    "T34n1719_09c:0332b22": "力無上，指下諸品為餘殘修多羅。當知《論》",
    "T34n1719_09c:0332b23": "意指〈分別品〉去為餘殘修多羅，即正經之殘，",
    "T34n1719_09c:0332b24": "流通分也。望今所判唯差半品，若以功德",
    "T34n1719_09c:0332b25": "而言可俱屬流通，今從記領，判屬正耳。並",
    "T34n1719_09c:0332b26": "異諸經，故云「無上」。若爾，雨譬已前豈非無",
    "T34n1719_09c:0332b27": "上？答：雨譬已述譬及領解，〈方便品〉已判甚",
    "T34n1719_09c:0332b28": "深，甚深秖是無上異名，況〈方便品〉已是譬本。",
    "T34n1719_09c:0332b29": "若以〈方便〉去八品為正，猶得迹門中正，若",
    "T34n1719_09c:0332c01": "以十三品為正，復雜迹門流通，故知取迹",
    "T34n1719_09c:0332c02": "流通為正；棄本正為流通，深不可也。具",
    "T34n1719_09c:0332c03": "如別記。故知本地三身，即諸經諸身之喉，如",
    "T34n1719_09c:0332c04": "衣之襟、諸根之目，如屐之蒵。「蒵」字從草，出",
    "T34n1719_09c:0332c05": "《風俗通》。故知今明本迹，不與諸經諸師同",
    "T34n1719_09c:0332c06": "也。此品《文句》疏文稍繁，前後難見故前錄出，",
    "T34n1719_09c:0332c07": "但依此開。開顯文二：先誡信；次正答，又二：",
    "T34n1719_09c:0332c08": "長行、偈頌。長行二：謂法、譬。初法說為二：一",
    "T34n1719_09c:0332c09": "三世益物，二總結不虛。初三世為二，初過",
    "T34n1719_09c:0332c10": "去為二：初從「如來祕密」下出執近之謂，二",
    "T34n1719_09c:0332c11": "從「然善男」下破近顯遠。初文又三：初出所",
    "T34n1719_09c:0332c12": "迷之法，二出能迷之眾，三出迷遠之謂。次",
    "T34n1719_09c:0332c13": "破近顯遠，又二：初顯遠，二益物所宜。初又",
    "T34n1719_09c:0332c14": "二：法說，譬說。譬說又三：初舉譬問，二答，三",
    "T34n1719_09c:0332c15": "合。次益物所宜中又三：初益物處，二「拂迹",
    "T34n1719_09c:0332c16": "上」疑，三「若有眾生」下正明益物所宜。於中",
    "T34n1719_09c:0332c17": "又二：一感應，二施化。於中又二：先明形聲",
    "T34n1719_09c:0332c18": "益，次得益歡喜。先形聲又二：先形，次聲。形",
    "T34n1719_09c:0332c19": "益又二：一非生現生，二非滅現滅。聲益如",
    "T34n1719_09c:0332c20": "文，得益歡喜如文。次「從諸善男子如來見」",
    "T34n1719_09c:0332c21": "下，現在益物，又二：先機感，次應化。於中又",
    "T34n1719_09c:0332c22": "二：一非生現生，次非滅現滅。初文又二：一現",
    "T34n1719_09c:0332c23": "生，次現生利益。現生又二：一現生，二非生。",
    "T34n1719_09c:0332c24": "第二現生利益中二：先形聲，次不虛。不虛又",
    "T34n1719_09c:0332c25": "二：先不虛，次釋不虛。又二：初照理不虛，次",
    "T34n1719_09c:0332c26": "從「以諸」下明稱機不虛。於中又二：先機感，",
    "T34n1719_09c:0332c27": "次施化。次明非滅現滅，又二：一非滅現滅，",
    "T34n1719_09c:0332c28": "二現滅利益。初又二：初本實不滅，於中又",
    "T34n1719_09c:0332c29": "二：初明果位常住，次舉因況果；二從「然今」",
    "T34n1719_09c:0333a01": "下迹中唱滅。次現滅利益又二：初不滅有",
    "T34n1719_09c:0333a02": "損，二從「以方便」下唱滅有益。初又二：初不",
    "T34n1719_09c:0333a03": "滅有損，次廣釋。次有益中二：先歎佛難值，",
    "T34n1719_09c:0333a04": "次釋如文。第二總結不虛為三：先明諸佛",
    "T34n1719_09c:0333a05": "出世必先施三，次明皆為化物，三皆非虛",
    "T34n1719_09c:0333a06": "妄。次譬中二：開、合。開譬為二：一良醫譬三",
    "T34n1719_09c:0333a07": "世，二治子譬不虛。初文又三：一醫遠行譬過",
    "T34n1719_09c:0333a08": "去，二還已復去譬現在，三尋來譬未來。過去",
    "T34n1719_09c:0333a09": "又二：初發近顯遠，二化益所宜。今但化益，上",
    "T34n1719_09c:0333a10": "化益又三：一處所，二拂迹，三正化。今但正化，",
    "T34n1719_09c:0333a11": "上正化又二：一機感，二正應化。今具譬之，",
    "T34n1719_09c:0333a12": "今就初文為二：初如有良醫超譬應化，從",
    "T34n1719_09c:0333a13": "多諸子息追譬機感，次正應化已上譬文勘上法文。此",
    "T34n1719_09c:0333a14": "文有三誡。「三請」至「鄭重」者，請中既云「如是",
    "T34n1719_09c:0333a15": "三白已復言」者，當知至四。佛於三請之後，",
    "T34n1719_09c:0333a16": "又云「汝等諦聽」，即第四誡也。并前迹門誡許",
    "T34n1719_09c:0333a17": "及三請，即五誡七請。「鄭重」如前釋。「昔七方便」",
    "T34n1719_09c:0333a18": "至「誠諦」者，言七方便權者，且寄昔權，若",
    "T34n1719_09c:0333a19": "對果門權實俱是隨他意也。以圓人中亦",
    "T34n1719_09c:0333a20": "有無生忍者，易聞遠故置而不論，故此自",
    "T34n1719_09c:0333a21": "他隨用別故，具如《玄》文。「法說中未來語少」者，",
    "T34n1719_09c:0333a22": "但指「常住不滅」四字，為未來文也。「譬說偈",
    "T34n1719_09c:0333a23": "中文多」者，長行譬說中從「其父聞子」已下文",
    "T34n1719_09c:0333a24": "是，其文尚少；偈法說中從「我見諸眾生」下",
    "T34n1719_09c:0333a25": "十行半文，故云多也。「一身即三身」等者，文中",
    "T34n1719_09c:0333a26": "二解各有其意，初釋約三身法體法爾相即，",
    "T34n1719_09c:0333a27": "次釋約今昔相望，以今法體望昔故也。亦",
    "T34n1719_09c:0333a28": "可前釋通諸味、後釋斥他經，唯在今經故",
    "T34n1719_09c:0333a29": "也。即祕密家之神通，故還約三身以釋，故",
    "T34n1719_09c:0333b01": "知神通力言隨於諸教教主故也。故廣約諸",
    "T34n1719_09c:0333b02": "味簡已，更約今昔簡之，方顯本地三身神",
    "T34n1719_09c:0333b03": "通。若釋小乘及以漸教，則不得以此中三",
    "T34n1719_09c:0333b04": "身釋之。引《大品》者，此經舉一切世間皆",
    "T34n1719_09c:0333b05": "謂近成，唯列天人脩羅不云三惡者，然計",
    "T34n1719_09c:0333b06": "近者亦多在此三，故引為例。前雖有二乘",
    "T34n1719_09c:0333b07": "之名從初以說，若被開已俱成菩薩，故今",
    "T34n1719_09c:0333b08": "但從開邊以說。彼《大品》意云「勝出」者，但勝",
    "T34n1719_09c:0333b09": "出小，小在此三亦不須三惡，故暫引同。從",
    "T34n1719_09c:0333b10": "「此法身地」至「長遠之說者」，法忍菩薩尚自須",
    "T34n1719_09c:0333b11": "聞，當知壽量非說不知。然得無生者，亦",
    "T34n1719_09c:0333b12": "聞應即法身，但不聞久成而已。言「自應」等",
    "T34n1719_09c:0333b13": "者，但不同界內經歷五味跨涉本迹，七請",
    "T34n1719_09c:0333b14": "五誡方乃得聞，以見一分法身理合得聞",
    "T34n1719_09c:0333b15": "長遠，故前文云，地住已上得聞常故，但常",
    "T34n1719_09c:0333b16": "與餘時異，故更論之。「破近顯遠略有十意，",
    "T34n1719_09c:0333b17": "如玄義云云」者，《玄》文第九明用中，有十門",
    "T34n1719_09c:0333b18": "不同，彼具列釋兼與迹門十意，以辯同異，",
    "T34n1719_09c:0333b19": "今但略舉破廢二門。注家云，無始之壽晦而",
    "T34n1719_09c:0333b20": "未彰者，此不應爾。何者？此中正明久遠之",
    "T34n1719_09c:0333b21": "長，以破伽耶近成之短，彰灼顯著何晦之有？",
    "T34n1719_09c:0333b22": "又言：何佛不然？此亦不爾。久近不同長短",
    "T34n1719_09c:0333b23": "別故。言「直下塵被點之界」者，此中經文不",
    "T34n1719_09c:0333b24": "云「下點」，但兼彼迹文成其語耳。《僧傳》云：",
    "T34n1719_09c:0333b25": "「準羅什舊經，無『一塵一劫』四字，有齊高僧",
    "T34n1719_09c:0333b26": "曇副，誦經感夢云少一句，後果得之。」若",
    "T34n1719_09c:0333b27": "《金光明》云：「一切海水可知滴數，無有能知",
    "T34n1719_09c:0333b28": "如來之壽」，此亦明未來之壽，非過去也。若",
    "T34n1719_09c:0333b29": "引證此殊不相關。「益物處」者，此之娑婆即",
    "T34n1719_09c:0333c01": "本應身所居之土，今日迹居不移於本，但",
    "T34n1719_09c:0333c02": "今昔時異，見燒者謂近、照本者達遠，故《經》",
    "T34n1719_09c:0333c03": "云：「我土不毀常在靈山」，豈離伽耶別求常",
    "T34n1719_09c:0333c04": "寂？非寂光外別有娑婆。「於是中間」等者，先",
    "T34n1719_09c:0333c05": "正釋，次「或有」下出古，三「今謂」下破古。正釋",
    "T34n1719_09c:0333c06": "中初總立能拂，次「疑因」下示所拂事，先標，",
    "T34n1719_09c:0333c07": "次「昔教」下釋出所疑，次「今拂」下正示拂相。正",
    "T34n1719_09c:0333c08": "由經文先舉事竟，結云「皆是方便」，即名為",
    "T34n1719_09c:0333c09": "「拂」。昔於諸教雖見不同而生於疑，乃不",
    "T34n1719_09c:0333c10": "知是果後方便等，及如是示差別意，即說",
    "T34n1719_09c:0333c11": "值然燈等及在然燈之世入涅槃也。次古",
    "T34n1719_09c:0333c12": "釋者，又有人云：說然燈者，說他為我，為平",
    "T34n1719_09c:0333c13": "等意趣。經文但云「我說他身」，何須改云「說",
    "T34n1719_09c:0333c14": "我為我」？今釋意云，是釋迦菩薩入滅，不得",
    "T34n1719_09c:0333c15": "云是然燈涅槃，亦非釋迦爾時於然燈世已",
    "T34n1719_09c:0333c16": "曾成佛而般涅槃，不可二佛一時興故，是",
    "T34n1719_09c:0333c17": "故但以得記弘法壽終為果。「佛眼」等者，既",
    "T34n1719_09c:0333c18": "對佛眼舉於兩應，故他受用亦應攝也。人",
    "T34n1719_09c:0333c19": "天及以法眼皆云華報者，非無近果讓佛",
    "T34n1719_09c:0333c20": "報故，其土既爾身豈不然？「信等諸根」者，既",
    "T34n1719_09c:0333c21": "為如來本地佛眼所觀，窮其久遠照其根",
    "T34n1719_09c:0333c22": "源，故此五根須約本地中間緣了，復經漸",
    "T34n1719_09c:0333c23": "頓大小及人天乘。名同體別，通得名為信等",
    "T34n1719_09c:0333c24": "五根，以人天乘通名緣因故也。此乃望彼",
    "T34n1719_09c:0333c25": "遍開通成緣了。於中先約漸頓判，次約大",
    "T34n1719_09c:0333c26": "小人天以判。小即漸初，「漸中利鈍但云藏",
    "T34n1719_09c:0333c27": "通」者，漸通具四，以別圓同入華嚴中頓教",
    "T34n1719_09c:0333c28": "攝也，是故且以漸中界內巧拙，對於利鈍",
    "T34n1719_09c:0333c29": "通在方等、般若二味。又以小對人天辯利",
    "T34n1719_09c:0334a01": "鈍者，且以優劣相望故耳。但人天乘遍在",
    "T34n1719_09c:0334a02": "一切大小教中。「十界」至「二因也」者，應云十",
    "T34n1719_09c:0334a03": "法界中亦有惡法，而言「不用」者，以十法界",
    "T34n1719_09c:0334a04": "是生善機處，故不取惡。但十界中展轉相",
    "T34n1719_09c:0334a05": "望，有五乘七善及圓實等種，是故聖人更立",
    "T34n1719_09c:0334a06": "方便傳傳引出，良由有機機宜不同，不可",
    "T34n1719_09c:0334a07": "頓出。問：若爾，佛果既極，如何亦得名生機",
    "T34n1719_09c:0334a08": "處？答：此中論機及辯利鈍故，佛法界未是",
    "T34n1719_09c:0334a09": "佛果故，彼《玄》文十界交互以論機緣，則果佛",
    "T34n1719_09c:0334a10": "機通在十界故也。若直宜以佛界度者，則",
    "T34n1719_09c:0334a11": "是佛界有佛界機，若未宜佛界則漸於菩",
    "T34n1719_09c:0334a12": "薩界而成熟之，乃至地獄即至地獄方迴",
    "T34n1719_09c:0334a13": "心者是也。具如《釋籤》。亦如觀音、妙音現身不",
    "T34n1719_09c:0334a14": "同。「自說名字」等者，既對十界，或但論四聖",
    "T34n1719_09c:0334a15": "以辯勝負及應勝劣，當知此中且對佛界",
    "T34n1719_09c:0334a16": "勝劣應耳。所以頻論者，恐仍謂法身說法",
    "T34n1719_09c:0334a17": "故也。「橫論即十方」者，昔十方也。「約豎處所」至",
    "T34n1719_09c:0334a18": "「然燈佛」等者，以釋迦望昔值然燈名儒",
    "T34n1719_09c:0334a19": "童時，非取他然燈以望我也。若取他佛，",
    "T34n1719_09c:0334a20": "非我豎也。若指然燈佛身，則可引類而已，",
    "T34n1719_09c:0334a21": "故云「如今」等也。言「生法」者，如下所釋勝劣",
    "T34n1719_09c:0334a22": "各有生法二身。次約橫中云「亦如華嚴十號」",
    "T34n1719_09c:0334a23": "等者，〈名號品〉云：「如來於此四天下，現種種",
    "T34n1719_09c:0334a24": "身，種種名，種種食，種種形，種種相，種種脩",
    "T34n1719_09c:0334a25": "短，種種壽命，種種處，種種根，種種生，種種",
    "T34n1719_09c:0334a26": "業，令諸眾生各別知見。又於十方各有十",
    "T34n1719_09c:0334a27": "千名號，令諸眾生各別知見。」既云「如來於此",
    "T34n1719_09c:0334a28": "四天下」等，故不得將他佛以望我也。豎中",
    "T34n1719_09c:0334a29": "亦然。「又諸經」下明佛有三身，自互相望名字",
    "T34n1719_09c:0334b01": "不同。初通標，「或說」去舉三身相望亦得是",
    "T34n1719_09c:0334b02": "橫，「法身佛」去乃至「般若首楞嚴」者，於法身中",
    "T34n1719_09c:0334b03": "又有異名不同，《般若》是智、《楞嚴》是定，不思議",
    "T34n1719_09c:0334b04": "定慧並法身之異名，具如《止觀》釋名中。以《大",
    "T34n1719_09c:0334b05": "經》佛性有五名也，但舉法身餘二仍略，以",
    "T34n1719_09c:0334b06": "橫望故即得以佛望佛，如前豎望秖得以",
    "T34n1719_09c:0334b07": "佛望往菩薩身耳。今既已成，可得橫望。「或",
    "T34n1719_09c:0334b08": "說壽二萬」至「可知」者，此借他佛以顯釋迦，",
    "T34n1719_09c:0334b09": "如彼諸佛故皆云「如」也。「縱橫可知」者，釋迦、",
    "T34n1719_09c:0334b10": "彌勒即縱也，對現十方即橫也。若自身今",
    "T34n1719_09c:0334b11": "望往日壽即豎也，望自身壽即橫也。「如玄",
    "T34n1719_09c:0334b12": "義云云」者，彼《玄》文壽命妙中，具明迹中四佛",
    "T34n1719_09c:0334b13": "壽命，及以本中大小不同、優劣相望，及以彼",
    "T34n1719_09c:0334b14": "此而論橫豎，然不以優劣判本迹，但以久",
    "T34n1719_09c:0334b15": "近判本迹耳。令辯同異故注「云云」。「或三",
    "T34n1719_09c:0334b16": "身相望」者，於一教中自以三身而有優劣，",
    "T34n1719_09c:0334b17": "用為大小則義通別圓。次「或三身各別皆為",
    "T34n1719_09c:0334b18": "小」者，此乃別圓相望，圓大別小故也。「例三點",
    "T34n1719_09c:0334b19": "云云」者，秖是並別及非，縱橫即譬別圓，具",
    "T34n1719_09c:0334b20": "如《止觀》第三。古師六釋皆為縱橫，今師三釋",
    "T34n1719_09c:0334b21": "不縱不橫，若更於縱橫判大小者，小乘三",
    "T34n1719_09c:0334b22": "德為小，別教三德為大。「亦復現言當入涅",
    "T34n1719_09c:0334b23": "槃」，此指開迹竟文者。若開迹竟，得言雙",
    "T34n1719_09c:0334b24": "林是示滅度為益物故，以今準昔亦復如",
    "T34n1719_09c:0334b25": "是。「師子奮迅」等者，奮迅之名及十功德，通",
    "T34n1719_09c:0334b26": "於本迹乃至初住，今須簡之，此是久成現作",
    "T34n1719_09c:0334b27": "現在。「有十德」者，前九可見。如第十云「具上",
    "T34n1719_09c:0334b28": "十善」，即如四觀觀其十善，圓即上上十善",
    "T34n1719_09c:0334b29": "也。十善秖是三業，故云「身三」等，故四三業節",
    "T34n1719_09c:0334c01": "節不同。故上上者至果名為師子奮迅中第",
    "T34n1719_09c:0334c02": "十功德，秖是三業隨智慧行及三密等，故佛",
    "T34n1719_09c:0334c03": "果地亦以師子三昧奮他塵垢。若論諸佛",
    "T34n1719_09c:0334c04": "世世皆然，餘九準此。「云云」者，委釋十相，辯",
    "T34n1719_09c:0334c05": "中間今日世世皆有，現在迹化由本功德。「如",
    "T34n1719_09c:0334c06": "來見」下乃至「樂小法者」者，以久近相聖為小，",
    "T34n1719_09c:0334c07": "佛以本地佛眼見之未宜遠說，以樂近",
    "T34n1719_09c:0334c08": "說，為樂小耳。「華嚴」至「人耳」者，先引經，此",
    "T34n1719_09c:0334c09": "是〈十地品〉初金剛藏止解脫月辭也。「案彼經」",
    "T34n1719_09c:0334c10": "下今文判也。故知彼經以未至回向為不",
    "T34n1719_09c:0334c11": "久行，此但次第行耳。若普賢行，初發心住已",
    "T34n1719_09c:0334c12": "圓證竟，豈至地前云不久行而不為說？若",
    "T34n1719_09c:0334c13": "言寄次而論不次，何故初住不亦且次第",
    "T34n1719_09c:0334c14": "耶？故寄次之言須有典據。故彼以不久行",
    "T34n1719_09c:0334c15": "為樂小者也，今文乃以樂近成為樂小。但",
    "T34n1719_09c:0334c16": "引因類本非即本文，若云對小乘為樂",
    "T34n1719_09c:0334c17": "小者，地前住前及藏通菩薩尚不被小，況",
    "T34n1719_09c:0334c18": "彼經十地？況今經本門？「師云」者，引南嶽說",
    "T34n1719_09c:0334c19": "同為證。「今當」下大師於下通約教道，始自",
    "T34n1719_09c:0334c20": "弊欲終至別教，通名樂小。「德薄垢重」者，其",
    "T34n1719_09c:0334c21": "人未有實教二因故也。言「下文云諸子幼",
    "T34n1719_09c:0334c22": "稚」者，指下醫子譬文，尚未堪聞圓，況開遠",
    "T34n1719_09c:0334c23": "耶？「見思未除」者，且消譬中幼稚之言，定未",
    "T34n1719_09c:0334c24": "知遠。次「問」者，若前四味但樂近成為樂小",
    "T34n1719_09c:0334c25": "者，《華嚴》頓部諸味中圓，及以因門，云何亦為",
    "T34n1719_09c:0334c26": "樂小法者？答中四義，三在因門，第四在果",
    "T34n1719_09c:0334c27": "門，故樂小之名尚通弊欲，何況小耶？故今果",
    "T34n1719_09c:0334c28": "門別在樂近，故前三人中前之二人，自退",
    "T34n1719_09c:0334c29": "大後著愛著見，此人尚不樂於小乘，況圓",
    "T34n1719_09c:0335a01": "乘耶？次一是著三方便教，尚不堪聞圓，況",
    "T34n1719_09c:0335a02": "復聞遠？所對別故，故對果門以樂近為樂",
    "T34n1719_09c:0335a03": "小，故知果門圓人賢位猶有樂近成者。若",
    "T34n1719_09c:0335a04": "果門之後一切開已，初心亦聞，況賢位耶？末",
    "T34n1719_09c:0335a05": "代未曾發心亦聞，況發心耶？問：末代咸聞，佛",
    "T34n1719_09c:0335a06": "世安簡？答：佛世當機故簡，末代結緣故聞。若",
    "T34n1719_09c:0335a07": "得此意，凡諸法相所對不同，何須問言圓",
    "T34n1719_09c:0335a08": "不應樂小？「前明利鈍」至「兩應」者，前明兩機",
    "T34n1719_09c:0335a09": "通漸頓教，總判利鈍，故今總以兩應言之。",
    "T34n1719_09c:0335a10": "「劣應」至「法身生」者，二應之相，經文各有生",
    "T34n1719_09c:0335a11": "法二身生相，當知兩處相望，不可以乘栴",
    "T34n1719_09c:0335a12": "檀樓閣濫同貫日之精，不可以種智圓明",
    "T34n1719_09c:0335a13": "同正習俱盡，復以十方七步不同，而表勝",
    "T34n1719_09c:0335a14": "劣，故知兩處皆無久成。「但以」至「作如是說」",
    "T34n1719_09c:0335a15": "者，未開但說云「生」，開已方云「非生」。今述昔",
    "T34n1719_09c:0335a16": "垂方便，對今開已之言，故總云耳。「餘經」至",
    "T34n1719_09c:0335a17": "「非生」者，一往且從小乘以說，如佛問均提：",
    "T34n1719_09c:0335a18": "汝和尚戒身滅不？乃至知見身滅不？皆答云：",
    "T34n1719_09c:0335a19": "不。佛印許之。既許不滅故云「不破」。若大乘",
    "T34n1719_09c:0335a20": "中亦非不破。又雖以大破小，但大小相奪",
    "T34n1719_09c:0335a21": "大小仍存，終無以遠而奪於近，故云「尚不」",
    "T34n1719_09c:0335a22": "等也。故今經望寂場遮那之體既是迹成故",
    "T34n1719_09c:0335a23": "云「正破」，未及委論四教，且約兩處成相，即",
    "T34n1719_09c:0335a24": "曉藏通二身是劣應耳，別圓二身是勝應也。",
    "T34n1719_09c:0335a25": "文中雖云「兩應各有生法二身」，然劣應之上",
    "T34n1719_09c:0335a26": "五分法身義同生身，勝應之上雖云生身",
    "T34n1719_09c:0335a27": "義同於法。「言值然燈」至「說他身」者，以然燈",
    "T34n1719_09c:0335a28": "佛身為他身者，若準此意，他身之言應存",
    "T34n1719_09c:0335a29": "兩釋，示即必在於我、說則兼於自他，如今",
    "T34n1719_09c:0335b01": "之說彌陀亦成我事及彌陀事，緣相關故，",
    "T34n1719_09c:0335b02": "如一眾會或集十方或集一方，或往十方，",
    "T34n1719_09c:0335b03": "或往一方。「示現依報」者，非直現土，土塵皆",
    "T34n1719_09c:0335b04": "說，具如《華嚴》。「上過去」至「世界之益」者，一往",
    "T34n1719_09c:0335b05": "且以得歡喜邊名為世界，豈過去世無餘",
    "T34n1719_09c:0335b06": "三耶？故云「似」也。今明皆「不虛」者，今現在文",
    "T34n1719_09c:0335b07": "皆具四悉，俱至本門故也。故知過去還須",
    "T34n1719_09c:0335b08": "具三。「大論四悉檀並實」者，彼論通以第一",
    "T34n1719_09c:0335b09": "義為衍門法相，以三悉為三藏，故各有其",
    "T34n1719_09c:0335b10": "實。「篤論」下彼《大論》意剋判虛實，一在衍門",
    "T34n1719_09c:0335b11": "故實，三在三藏故虛。言「緣中」者，如向隨",
    "T34n1719_09c:0335b12": "緣不定，機在於小小即名實，如三藏人",
    "T34n1719_09c:0335b13": "於此四悉則三實一虛，通別二人則三虛一",
    "T34n1719_09c:0335b14": "實，圓乘則一切俱實，凡夫則一切俱虛。「若以」",
    "T34n1719_09c:0335b15": "下借此虛實判二門者，以此二門對於漸",
    "T34n1719_09c:0335b16": "頓二種眾生，未曾當機為虛、當機為實。且",
    "T34n1719_09c:0335b17": "置四悉而以因果相對辯虛實者，於中先",
    "T34n1719_09c:0335b18": "以七方便人對二門判，次以實人對二",
    "T34n1719_09c:0335b19": "門判，若方便教二門俱虛，因門開竟望於果",
    "T34n1719_09c:0335b20": "門則一實一虛，本門顯竟則二種俱實，故知",
    "T34n1719_09c:0335b21": "迹實於本猶虛。「約圓頓」下若本圓人望於二",
    "T34n1719_09c:0335b22": "門亦秖一虛，雖云「更不別得」，非無增道",
    "T34n1719_09c:0335b23": "益也。若於昔教曾密顯遠，對此二門亦名",
    "T34n1719_09c:0335b24": "二實，準前亦應云「更不別得」，不無二門增",
    "T34n1719_09c:0335b25": "道之益。「若五十起」去，對此二門猶名俱虛，",
    "T34n1719_09c:0335b26": "又前教密開不來至此亦名俱實。於踊出",
    "T34n1719_09c:0335b27": "眾非虛非實亦名為實，自欲得故。於滅相",
    "T34n1719_09c:0335b28": "者此虛彼實，於有退者現虛當實，影響發",
    "T34n1719_09c:0335b29": "起亦非實非虛、有虛有實，於迷教者一",
    "T34n1719_09c:0335c01": "切俱虛。「問」意者，昔是昔教、今謂二門，今昔本",
    "T34n1719_09c:0335c02": "迹俱名入實，以昔望今為二虛者，應當今",
    "T34n1719_09c:0335c03": "日二門實相勝昔實耶？實本無二，今昔豈",
    "T34n1719_09c:0335c04": "殊？答意者，且以迹答，本準可知。教門前後",
    "T34n1719_09c:0335c05": "入實無殊，初指華嚴、次指二味，「壞草菴入」",
    "T34n1719_09c:0335c06": "即指法華，入時在人非理別也。次「例」者，以",
    "T34n1719_09c:0335c07": "小例大，此乃以橫例豎。若還以豎例豎，",
    "T34n1719_09c:0335c08": "應云鹿苑入小與二味中入小不殊，此則",
    "T34n1719_09c:0335c09": "入大入小無處不有。五味從次第相生，鈍",
    "T34n1719_09c:0335c10": "小從顯露以說。「此中六句」者，明今日應身",
    "T34n1719_09c:0335c11": "即是久成法身，不思議一故云「照理」等，故本",
    "T34n1719_09c:0335c12": "迹者寄事以說。「如實知見」等者，《論》云：「如來知",
    "T34n1719_09c:0335c13": "見三界相者，謂眾生界即涅槃界，不離眾生",
    "T34n1719_09c:0335c14": "界有如來藏故也。」「無有生死」等者，《論》云：「常",
    "T34n1719_09c:0335c15": "恒清淨，不變義故。」「亦無在世」等者，《論》云：「如來",
    "T34n1719_09c:0335c16": "藏真如之體，與眾生界不即不離故。」「非實」",
    "T34n1719_09c:0335c17": "等四者，《論》云：「離四種相，以四種相是無常",
    "T34n1719_09c:0335c18": "故。」當知《論》意諸句皆圓，是故諸句皆云「與眾",
    "T34n1719_09c:0335c19": "生界不即不離」，故今並作圓常中道佛性釋",
    "T34n1719_09c:0335c20": "之。不作此釋尚不能見昔教中實，況開",
    "T34n1719_09c:0335c21": "顯實？況久遠實？故此須指本智照境，不見",
    "T34n1719_09c:0335c22": "斯旨徒消本門。言六句者，初「如來」去，二「亦",
    "T34n1719_09c:0335c23": "無在世」去，三「非實非虛」，四「非如非異」，五「不如",
    "T34n1719_09c:0335c24": "三界」去，六「如斯」去。於中初明句意者，如來",
    "T34n1719_09c:0335c25": "明見應云「法界」，何以但云「三界相等」？為令",
    "T34n1719_09c:0335c26": "眾生知垂迹處無非法界，法身常住故云",
    "T34n1719_09c:0335c27": "「如實」。「感法身」者，機擊法身令起二應，故名",
    "T34n1719_09c:0335c28": "為「感」，不可單以法身為應。「如實」下正解。",
    "T34n1719_09c:0335c29": "解中初第一句，「若準」下句中云「無二死」，應",
    "T34n1719_09c:0336a01": "云無二種三界之因相也。直云「三界」者，能",
    "T34n1719_09c:0336a02": "知見者名之為智，所知見如如即中境，中",
    "T34n1719_09c:0336a03": "境不出三界故也。於所見中既通凡聖，",
    "T34n1719_09c:0336a04": "今以如來知見皆實，餘所知見望佛皆虛",
    "T34n1719_09c:0336a05": "而猶有因，佛如實見故云「無因」，離三界已",
    "T34n1719_09c:0336a06": "無別理故。「無生死」去，即無二死果也。「起集」",
    "T34n1719_09c:0336a07": "下結上無二死家之因果耳。故有五住集",
    "T34n1719_09c:0336a08": "名「退」，有二死果名「出」，而云「無常果現」者，",
    "T34n1719_09c:0336a09": "二死望中二俱無常，別指二土以為二死，",
    "T34n1719_09c:0336a10": "通論金剛已前尚名無常故也。「亦無在世及",
    "T34n1719_09c:0336a11": "滅度者」者，亦是雙非二邊因果。此之二句及",
    "T34n1719_09c:0336a12": "兩雙非，故云「此四」。故前從如實知滅度者，",
    "T34n1719_09c:0336a13": "約如理所離，次二句者，共顯中體，後之二",
    "T34n1719_09c:0336a14": "句約能見說。「若雙非」等者，此之四句並成雙",
    "T34n1719_09c:0336a15": "非，此雙非言若彼結之即成遍句，其言雖",
    "T34n1719_09c:0336a16": "顯，恐與權教雙非相濫，是故重釋雙非結",
    "T34n1719_09c:0336a17": "句，若屬一邊並在權教。「例如」下出結句相，",
    "T34n1719_09c:0336a18": "以餘結句結今雙非令成偏句，則非圓",
    "T34n1719_09c:0336a19": "實，故歷諸句次第結之。結初句云「非生非",
    "T34n1719_09c:0336a20": "死」等者，以生為生死邊，以死為涅槃邊，是",
    "T34n1719_09c:0336a21": "生是死乃是雙照。若結為生成生死邊，非生",
    "T34n1719_09c:0336a22": "非死乃是雙非；若結為死但成涅槃，退出亦",
    "T34n1719_09c:0336a23": "然。下二準此。若兩結已復更雙非方顯中道，",
    "T34n1719_09c:0336a24": "故云「今皆非之」。今經中直爾雙非顯中，不",
    "T34n1719_09c:0336a25": "偏結句故唯圓極。「如此之流」者，此例尚多，即",
    "T34n1719_09c:0336a26": "「乃至」已下文是。如單複具足，處處雖有雙",
    "T34n1719_09c:0336a27": "非之言，以句結之各有所屬，故一切見唯",
    "T34n1719_09c:0336a28": "結成有，二乘諸句唯結成無，此有此無但成",
    "T34n1719_09c:0336a29": "別俗，非此有無秖成別中，今明圓理故須",
    "T34n1719_09c:0336b01": "細辯。《經》云「如來如實知見」，儻以二乘等釋",
    "T34n1719_09c:0336b02": "則有毀佛之辜，然此結句唯在一家，判諸",
    "T34n1719_09c:0336b03": "經論一切句法以辯文義宗趣不同。《淨名疏》",
    "T34n1719_09c:0336b04": "中因釋〈迦旃延章〉，旃延但云「苦義空義無我",
    "T34n1719_09c:0336b05": "等義」，義在三藏，《淨名》結成通義。呵云：空無",
    "T34n1719_09c:0336b06": "所起是苦義等，當知空無所起是無苦無",
    "T34n1719_09c:0336b07": "樂，但結歸於苦；既云無起，復云是苦，故但",
    "T34n1719_09c:0336b08": "成通。若云空無所起雙非空有結成樂義，",
    "T34n1719_09c:0336b09": "即成別意，別以出假為樂故也。若更雙非",
    "T34n1719_09c:0336b10": "別教苦樂，方成實中，如是廣出，況復單複",
    "T34n1719_09c:0336b11": "具足亦遍諸教，如四教四門，門門四門，門門",
    "T34n1719_09c:0336b12": "四悉，一一悉中復有四悉，即成門悉各有",
    "T34n1719_09c:0336b13": "具足，故別具足更須非之。圓門起見尚墮",
    "T34n1719_09c:0336b14": "有句，安得更成複具等耶？故知若見非見若",
    "T34n1719_09c:0336b15": "門若悉，皆須以法方能定句，終無以句能",
    "T34n1719_09c:0336b16": "定法體。故釋義者，不觀句下法體所歸，如",
    "T34n1719_09c:0336b17": "何能辯法句淺深？如何能消今經雙非？若",
    "T34n1719_09c:0336b18": "以法定，隨舉一句即成實理。「不如」下釋第",
    "T34n1719_09c:0336b19": "五句。「不如三界」者，「如」者同也，不同餘人見",
    "T34n1719_09c:0336b20": "於三界述佛見也。佛必權實二智具足，必",
    "T34n1719_09c:0336b21": "不同彼二種三界所見二邊因果之因。「不如",
    "T34n1719_09c:0336b22": "二種」至「之相」者，秖是二死及以五住，應知",
    "T34n1719_09c:0336b23": "三界名通通界內外，若界外立三界名者，",
    "T34n1719_09c:0336b24": "以外準內故也。中理未窮通名見惑，通三",
    "T34n1719_09c:0336b25": "界也。變易土中勝妙五塵名欲界思，不思議",
    "T34n1719_09c:0336b26": "法塵名上界思，《淨名疏》中委出其相。次「唯佛",
    "T34n1719_09c:0336b27": "一人」下釋第六句，「如斯」已下文也。既總云「如",
    "T34n1719_09c:0336b28": "斯」，覽前所照通成一見，故皆重牒前五實",
    "T34n1719_09c:0336b29": "句，共明權實二智之相，故前實智唯照實",
    "T34n1719_09c:0336c01": "境，今加權智隨物見權，明非見而見等，即",
    "T34n1719_09c:0336c02": "二智不二，故云如眾生見示二死身隨他意",
    "T34n1719_09c:0336c03": "等。次文牒前初句如實知見三界之相等，雖",
    "T34n1719_09c:0336c04": "如實見亦於眾生見處而見，具五眼故。「如",
    "T34n1719_09c:0336c05": "實知見」下牒前「無有生死」等，次「亦無」下牒",
    "T34n1719_09c:0336c06": "前「亦無在世」等，次「無實」下牒前「非實」等，次「無",
    "T34n1719_09c:0336c07": "三世」下牒前「非如」等，次「同於」下牒前「不如三",
    "T34n1719_09c:0336c08": "界」等，皆以如來明見以為權智，一一釋之。",
    "T34n1719_09c:0336c09": "「如來」下牒前「不如三界」已下文也。如來雖即",
    "T34n1719_09c:0336c10": "自如實見，物機不同所見各別，故佛亦以隨",
    "T34n1719_09c:0336c11": "類而見而垂應之。「以諸」下明機感中，初明",
    "T34n1719_09c:0336c12": "機相即四悉機，「欲令」下明應相以逗四機，",
    "T34n1719_09c:0336c13": "一一悉中能所皆足，自為四別。既云「種種」",
    "T34n1719_09c:0336c14": "故對漸頓以釋，所以《玄》文中十門解釋，一一",
    "T34n1719_09c:0336c15": "門中具足諸教，此依圓教消經而已。「性即",
    "T34n1719_09c:0336c16": "為人」者，先正釋，次釋疑。初正釋中凡言「為",
    "T34n1719_09c:0336c17": "人」，所為必擬生其宿善，宿善不改今方可",
    "T34n1719_09c:0336c18": "生，故性屬生善。次「習欲」下釋疑者，先立疑，",
    "T34n1719_09c:0336c19": "「釋云」下釋。釋中先正釋，次舉例，三「性欲」下結",
    "T34n1719_09c:0336c20": "同。「如因」下舉例者，如《大經》云：「善男子！一切",
    "T34n1719_09c:0336c21": "眾生身與煩惱俱無先後，雖無先後要因",
    "T34n1719_09c:0336c22": "煩惱而得有身，終不因身而有煩惱。」性欲",
    "T34n1719_09c:0336c23": "亦然，雖無先後，必因習欲方乃成性。結同",
    "T34n1719_09c:0336c24": "者，今雖性前欲後，終須欲義居先，故云「習",
    "T34n1719_09c:0336c25": "欲成性」。世界名欲，此準禪經，具如《止觀》第",
    "T34n1719_09c:0336c26": "一云「禪經從因故云樂欲，大論從果故云",
    "T34n1719_09c:0336c27": "世界。」次釋行中，善生惡滅俱得名行，故於",
    "T34n1719_09c:0336c28": "行中以分二悉，廣如《玄》文料簡行起宿善",
    "T34n1719_09c:0336c29": "治破現惡云云。次釋憶想中更為四，初得名",
    "T34n1719_09c:0337a01": "所以，明第一義而通於初，且以相似解起，",
    "T34n1719_09c:0337a02": "對治麁惑未入真道，慧名為想，次「漸頓眾",
    "T34n1719_09c:0337a03": "生」下，明四悉次第，由三悉故第一義來，於",
    "T34n1719_09c:0337a04": "諸內外凡位亦得名第一義也。但想慧名",
    "T34n1719_09c:0337a05": "須在因位，如五品前修行五悔初入隨喜，",
    "T34n1719_09c:0337a06": "尚乃得名為第一義，況入內凡位耶？又隨",
    "T34n1719_09c:0337a07": "喜前獲少定心，尚亦得名入第一義，況入",
    "T34n1719_09c:0337a08": "初品？三「隨其」下明入真之緣。四「乃至」下明",
    "T34n1719_09c:0337a09": "憶想通後至金剛心。問：應云初住，何以",
    "T34n1719_09c:0337a10": "云地？答：從漸頓來，且寄地位。「欲令」下至「若",
    "T34n1719_09c:0337a11": "干因緣譬喻」者，此用五佛章中施權之言皆",
    "T34n1719_09c:0337a12": "云「種種因緣」等，以申今文本迹俱有漸頓",
    "T34n1719_09c:0337a13": "之化。「如為懈怠」等者，舉小對大，如《俱舍論》",
    "T34n1719_09c:0337a14": "釋忍位中，始從下忍三十二觀，乃至上忍",
    "T34n1719_09c:0337a15": "留一行相入世第一，但所留行二義不同，",
    "T34n1719_09c:0337a16": "利名見行、鈍名愛行，利人又二，著我多者",
    "T34n1719_09c:0337a17": "留無我行、著我所者留於空行。鈍人又二，",
    "T34n1719_09c:0337a18": "著我慢多者留無常行、懈怠多者留於苦",
    "T34n1719_09c:0337a19": "行。今文且舉鈍中二人。復諸論師諸計不同，",
    "T34n1719_09c:0337a20": "不能具述。通教中云「亦如是」者，觀門雖巧，",
    "T34n1719_09c:0337a21": "諦觀次第不殊三藏，然約四門四悉二空三",
    "T34n1719_09c:0337a22": "假，與藏不同，且約大同亦名種種。頓中別",
    "T34n1719_09c:0337a23": "圓，雖三十二及入不二種種行類，亦何出於",
    "T34n1719_09c:0337a24": "各四門耶？「無有虛出」至「昔虛為實故」者，「為」",
    "T34n1719_09c:0337a25": "字去聲，稟權出界名為「虛出」，三乘無不皆",
    "T34n1719_09c:0337a26": "出三界，人天無不為出三途，並名為「虛」，如",
    "T34n1719_09c:0337a27": "來本為一實施權，無有毫差而皆入實。",
    "T34n1719_09c:0337a28": "「寄此四字」者，「常住不滅」也。既其不滅，益至未",
    "T34n1719_09c:0337a29": "來。「舊人」下先舉舊計。云「前過恒沙」等者，古",
    "T34n1719_09c:0337b01": "師見經中有「所成壽命」之言，謂為果壽。乃",
    "T34n1719_09c:0337b02": "指前文「過於塵界」，為前過恒沙，以非恒沙",
    "T34n1719_09c:0337b03": "可能喻故，乃用世界以之為喻，于今未",
    "T34n1719_09c:0337b04": "盡，為後倍上數。又古人見「復倍」之言，便為",
    "T34n1719_09c:0337b05": "有限，況復不知是實因壽，而云神通？經中",
    "T34n1719_09c:0337b06": "云「復」，他云「後」者，章疏之言。從此已後復倍",
    "T34n1719_09c:0337b07": "上數，如是並為神通延壽。意言：今雖未盡",
    "T34n1719_09c:0337b08": "必有盡時。《經》「舉因況果」者，明本行菩薩道",
    "T34n1719_09c:0337b09": "時，所感因壽尚自未盡，況果壽耶？古人不",
    "T34n1719_09c:0337b10": "曉，判屬無常。故知以不盡之因壽，況不盡",
    "T34n1719_09c:0337b11": "之果壽，明因果俱常；古釋反令因果無常。",
    "T34n1719_09c:0337b12": "「云何棄所況」等者，彼見能況有所成之言，便",
    "T34n1719_09c:0337b13": "為所況之果，但《經》文中前已明果，何重言",
    "T34n1719_09c:0337b14": "之？言「縱令」者，指初住位分得常壽，豈有初",
    "T34n1719_09c:0337b15": "住真變易壽，便同分段有無常耶？若言盡",
    "T34n1719_09c:0337b16": "者，何當盡耶？何名分常？分但對佛及以後",
    "T34n1719_09c:0337b17": "地，準行證文自應知之。「譬如」下舉太子祿",
    "T34n1719_09c:0337b18": "以為況者，猶是分況，對□人財言「不盡」耳。",
    "T34n1719_09c:0337b19": "「捩」字里結切謂抝捩也。「抝」字鳥飽切不順之貌，謂",
    "T34n1719_09c:0337b20": "棄於常而取無常。",
    "T34n1719_09c:0337b21": "法華文句記卷第九下"
}