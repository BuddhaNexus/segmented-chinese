{
    "X79n1557_008:0073a06": "聯燈會要卷第八",
    "X79n1557_008:0073a08": "住泉州崇福禪寺嗣祖比丘　悟明　集",
    "X79n1557_008:0073a09": "長沙景岑禪師法嗣",
    "X79n1557_008:0073a10": "明州雪竇常通禪師(凡一)僧問。如何是密室。師云。不",
    "X79n1557_008:0073a11": "通風。云如何是室中人。師云。諸聖求覩不見。僧作禮。",
    "X79n1557_008:0073a12": "師云。千聖不能思。萬聖不能議。乾坤壞不壞。虗空包",
    "X79n1557_008:0073a13": "不包。一切無比倫。三世唱不起。",
    "X79n1557_008:0073a14": "鄂州茱萸禪師法嗣",
    "X79n1557_008:0073a15": "石梯和尚(凡二)師見侍者。托鉢上堂。乃喚云侍者。者",
    "X79n1557_008:0073a16": "應諾。師云。甚處去。云上堂齋去。師云。我豈不知儞上",
    "X79n1557_008:0073a17": "堂齋去。云除此外。別道箇甚麼。即得。師云。我只問儞",
    "X79n1557_008:0073a18": "本分事。云和尚若問本分事。某甲實是上堂齋去。云",
    "X79n1557_008:0073a19": "汝不謬為吾侍者。",
    "X79n1557_008:0073a20": "有一暫到來。師前立少頃。便出去。師云。有甚麼辨白",
    "X79n1557_008:0073a21": "處。僧再來。立良久。師云。辨得也辨得也。云辨得後如",
    "X79n1557_008:0073a22": "何。師云。埋却得也。云蒼天蒼天。師云。適來却恁麼。如",
    "X79n1557_008:0073a23": "今還不當。僧便出去。",
    "X79n1557_008:0073a24": "潭州大溈靈祐禪師法嗣",
    "X79n1557_008:0073b01": "袁州仰山慧寂禪師(凡四十五)韶州懷化葉氏子也。初謁",
    "X79n1557_008:0073b02": "大溈。溈問。儞是有主沙彌。無主沙彌。師云。有主沙彌。",
    "X79n1557_008:0073b03": "溈云主在甚麼處。師從西過東立。溈異之。",
    "X79n1557_008:0073b04": "溈山問師。承聞子在百丈先師處。問一答十。問十答",
    "X79n1557_008:0073b05": "百。是否。師云。不敢。溈云。佛法向上。道取一句。師擬開",
    "X79n1557_008:0073b06": "口。溈便喝。如是三問。三度擬對。三度遭喝。師垂淚云。",
    "X79n1557_008:0073b07": "先師道。儞須遇人始得。今日便是遇人也。遂發心牧",
    "X79n1557_008:0073b08": "牛三年。一日溈入山。見師在磐石上坐禪。溈以拄杖",
    "X79n1557_008:0073b09": "點師背云。寂子道得也未。師云。雖道不得。要且不借",
    "X79n1557_008:0073b10": "別人口。溈云。寂子會也。",
    "X79n1557_008:0073b11": "溈山謂師云。汝須自回光返照。別人不知汝解處。汝",
    "X79n1557_008:0073b12": "試將實解。獻老僧看。師云。若教某甲自看。到這裏無",
    "X79n1557_008:0073b13": "圓位。亦無一物一解。得獻和尚。溈云。無圓位處。元是",
    "X79n1557_008:0073b14": "汝作解處。未離心境在。師云。既無圓位。何處有法。把",
    "X79n1557_008:0073b15": "何物作境。溈云。適來是汝作恁麼解。是否。師云是。溈",
    "X79n1557_008:0073b16": "云。若恁麼。是具足心境法。未脫我所心在。元來有解",
    "X79n1557_008:0073b17": "獻我。何得言無。許儞信位顯。人位隱在。",
    "X79n1557_008:0073b18": "師問溈山。如何是真佛住處。山云。以思無思之妙。返",
    "X79n1557_008:0073b19": "思靈燄之無窮。思盡還源。性相常住。理事不二。真佛",
    "X79n1557_008:0073b20": "如如。師於言下大悟。",
    "X79n1557_008:0073b21": "師在溈山。牧牛時。踢天泰上座問。百億毛頭。百億師",
    "X79n1557_008:0073b22": "子現。作麼生。師騎牛便歸。次日侍立溈山。舉前話。方",
    "X79n1557_008:0073b23": "了。却見泰上座來。師云。便是這箇上座。溈遂問。百億",
    "X79n1557_008:0073b24": "毛頭。百億師子現。豈不是上座道。泰云是。師云。正當",
    "X79n1557_008:0073c01": "現時。毛前現。毛後現。泰云。現時不說前後。溈山大笑。",
    "X79n1557_008:0073c02": "師云。師子腰折也(依本錄)。",
    "X79n1557_008:0073c03": "師看牛。溈山問。此中還有菩薩也無。師云。有。溈云。儞",
    "X79n1557_008:0073c04": "見那箇是。試指出看。師云。和尚擬那箇不是。試指出",
    "X79n1557_008:0073c05": "看。溈休去。",
    "X79n1557_008:0073c06": "溈山問師。忽有人。問儞。作麼生祇對。師云。東寺師叔",
    "X79n1557_008:0073c07": "若在。慧寂不到寂寞。溈云。放儞一箇不祇對罪。師云。",
    "X79n1557_008:0073c08": "生之與殺。只在一言。溈云。不辜汝見。別有人不肯。師",
    "X79n1557_008:0073c09": "云。阿誰。溈指露柱云。這箇。師云。道甚麼。溈亦云。道甚",
    "X79n1557_008:0073c10": "麼。師云。白鼠推遷。銀臺不變。",
    "X79n1557_008:0073c11": "師問溈山。大用現前。請師辨白。溈下座。歸方丈。師隨",
    "X79n1557_008:0073c12": "後入。溈云。子適來。問甚麼。師再舉。溈云。還記得吾答",
    "X79n1557_008:0073c13": "否。師云。記得。溈云。試舉看。師便出去。溈云錯。師云。香",
    "X79n1557_008:0073c14": "嚴師弟來。莫道某甲無語。",
    "X79n1557_008:0073c15": "師侍立溈山。忽聞鳥鳴。溈云。伊說事却徑。師云。不可",
    "X79n1557_008:0073c16": "向別人道。溈云。何故。師云。為伊說事太直。溈云。多少",
    "X79n1557_008:0073c17": "法門。寂子一時推下。師云。推下事作麼生。溈敲禪床",
    "X79n1557_008:0073c18": "三下。",
    "X79n1557_008:0073c19": "溈山餧鵶生飯。回頭見師。乃云。今日為伊大上堂一",
    "X79n1557_008:0073c20": "上。師云。某甲隨例得聞。溈云。聞底事作麼生。師云。鵶",
    "X79n1557_008:0073c21": "作鵶鳴。鵲作鵲噪。溈云。爭奈聲色何。師云。和尚適來",
    "X79n1557_008:0073c22": "道甚麼。溈云。我只道。為伊大上堂一上。師云。為甚麼",
    "X79n1557_008:0073c23": "喚作聲色。溈云。雖然如此。驗過又何妨。師云。大事因",
    "X79n1557_008:0073c24": "緣。作麼生驗。溈竪起拳。師云。終是指東劃西。溈云。子",
    "X79n1557_008:0074a01": "適來問甚麼。師云。大事因緣。溈云。為甚麼。喚作指東",
    "X79n1557_008:0074a02": "劃西。師云。為著聲色故。某甲所以問。溈云。並未曉了",
    "X79n1557_008:0074a03": "此事。師云。如何得曉了去。溈云。寂子聲色。老僧東西。",
    "X79n1557_008:0074a04": "師云。一月千江體不分。溈云。應須與麼始得。師云。如",
    "X79n1557_008:0074a05": "金與金。終無異色。豈有異名。溈云。作麼生是無異名",
    "X79n1557_008:0074a06": "底道理。師云。瓶盤釵釧契盂盆。溈云。寂子說禪。如師",
    "X79n1557_008:0074a07": "子吼。驚殺狐狼野犴之屬。",
    "X79n1557_008:0074a08": "師掃地次。溈山云。塵非掃得。空不自生。如何是塵非",
    "X79n1557_008:0074a09": "掃得。師以箒。掃地一下。溈云。作麼生是空不自生。師",
    "X79n1557_008:0074a10": "以手指自身。又指溈山。山云。塵非掃得。空不自生。離",
    "X79n1557_008:0074a11": "此二途。又作麼生。師又掃地一下。以手指自身。復指",
    "X79n1557_008:0074a12": "溈山。",
    "X79n1557_008:0074a13": "師夏罷。問訊溈山。山云。一夏不見上來。在下面。作何",
    "X79n1557_008:0074a14": "所務。師云。某甲在下。鋤得一片畬。下得一籮種。溈云。",
    "X79n1557_008:0074a15": "子今夏也不空過。師却問溈山。和尚今夏。作得箇甚",
    "X79n1557_008:0074a16": "麼。溈云。日中一食。夜後一寢。師云。和尚今夏。也不空",
    "X79n1557_008:0074a17": "過。道了不覺吐舌。溈云。寂子何得自傷己命。",
    "X79n1557_008:0074a18": "師住東平。溈山寄鏡子一面。并書至。師陞堂。受書畢。",
    "X79n1557_008:0074a19": "提起鏡子。示眾云。大眾且道。是溈山鏡。是東平鏡。若",
    "X79n1557_008:0074a20": "道是東平鏡。又是溈山寄來。若道是溈山鏡。又在東",
    "X79n1557_008:0074a21": "平手裏。若道得。即留取。若道不得。即撲破去也。如是",
    "X79n1557_008:0074a22": "三說。眾皆無對。師遂撲破。",
    "X79n1557_008:0074a23": "西禪淨頌云。比謂拈來伸一問。如何舉眾盡茫",
    "X79n1557_008:0074a24": "然。不因一撲百雜碎。定作人間醜婦冤。",
    "X79n1557_008:0074b01": "溈山問。盡大地眾生。業識忙忙。無本可據。子作麼生。",
    "X79n1557_008:0074b02": "知他有之與無。師云。惠寂有驗處。時有僧。從面前過。",
    "X79n1557_008:0074b03": "師召云。上座。僧回首。師云。和尚。這箇便是業識忙忙。",
    "X79n1557_008:0074b04": "無本可據。溈云。此是師子一滴乳。迸散六斛驢乳。",
    "X79n1557_008:0074b05": "溈山問師。甚麼處來。師云。田中來。溈云。田中有多少",
    "X79n1557_008:0074b06": "人。師插下鍬子。叉手而立。溈云。今日南山大有人刈",
    "X79n1557_008:0074b07": "茆。師拽鍬便行。",
    "X79n1557_008:0074b08": "玄沙云。我若見。即踏倒鍬　雪竇云。諸方咸謂。",
    "X79n1557_008:0074b09": "插鍬話奇特。大似隨邪逐惡。據雪竇見處。仰山",
    "X79n1557_008:0074b10": "被溈山一問。直得草繩自縛。去死十分。",
    "X79n1557_008:0074b11": "溈山與師行次。指田云。這一丘田。那頭高這頭低。師",
    "X79n1557_008:0074b12": "云。却是這頭高。那頭低。溈云。汝若不信。向田中央立。",
    "X79n1557_008:0074b13": "看兩頭。師云。不必中間立。亦莫住兩頭。溈云。若如是。",
    "X79n1557_008:0074b14": "著水看。水能平物。師云。水亦無定。但高處高平。低處",
    "X79n1557_008:0074b15": "低平。溈休去。",
    "X79n1557_008:0074b16": "師問溈山。和尚去後。有人問法道如何傳嗣。向他道",
    "X79n1557_008:0074b17": "甚麼。溈云。一粥一飯。師云。前人不肯。又作麼生。溈云。",
    "X79n1557_008:0074b18": "作家師僧。仰作禮。溈云。向後錯舉即不可。",
    "X79n1557_008:0074b19": "師在溈山牧牛。見一僧上寺。不久便下。師問。何不且",
    "X79n1557_008:0074b20": "住。僧云。只為因緣不契。所以下山。師云。有何因緣。請",
    "X79n1557_008:0074b21": "舉看。僧云。和尚問某甲。名甚麼。某甲云歸真。和尚云。",
    "X79n1557_008:0074b22": "真歸何在。某甲無對。師云。上座却回。向和尚道。某甲",
    "X79n1557_008:0074b23": "道得也。待他問儞乍麼生道。但云。耳裏眼裏鼻裏。其",
    "X79n1557_008:0074b24": "僧回。一如所教。溈云。脫空妄語漢。此是五百人善知",
    "X79n1557_008:0074c01": "識語。",
    "X79n1557_008:0074c02": "師到巖頭。頭舉拂子。師展坐具。頭拈拂子。置背後。師",
    "X79n1557_008:0074c03": "將坐具。搭肩上。便出。頭云。我不重儞放。只重儞収。",
    "X79n1557_008:0074c04": "師問東寺。借一路。過那邊。得麼寺云。大凡沙門。不可",
    "X79n1557_008:0074c05": "只一路也。別更有麼。師良久。寺却問師。借一路過那",
    "X79n1557_008:0074c06": "邊。得麼。師云。大凡沙門。不可只一路也。別更有麼。寺",
    "X79n1557_008:0074c07": "云。只有此。師云。大唐天子。決定姓金。",
    "X79n1557_008:0074c08": "示眾云。汝等諸人。各自回光返照。莫記吾言。汝自無",
    "X79n1557_008:0074c09": "始劫來。背明投暗。妄想根深。卒難頓拔。所以假設方",
    "X79n1557_008:0074c10": "便。奪汝麤識。如將黃葉。止小兒啼。有甚麼是處。亦如",
    "X79n1557_008:0074c11": "人將百種貨物與金寶。作一鋪貨賣。秖擬輕重來機。",
    "X79n1557_008:0074c12": "所以道。石頭是真金鋪。我這裏是雜貨鋪。有人來覔",
    "X79n1557_008:0074c13": "鼠屎。我亦拈與他。來覔真金。我亦拈與他。時有僧問。",
    "X79n1557_008:0074c14": "鼠屎即不要。請和尚真金。師云。齧鏃擬開口。驢年亦",
    "X79n1557_008:0074c15": "不會。",
    "X79n1557_008:0074c16": "示眾云。我若索喚。即有交易。若不索喚。即無交易。我",
    "X79n1557_008:0074c17": "若說禪宗。身邊要一人相伴。亦無。豈況有五百七百",
    "X79n1557_008:0074c18": "眾。我若東說西說。便爭頭向前採拾。如將空拳誑謼",
    "X79n1557_008:0074c19": "小兒。都無實義。我今分明。向汝說。聖邊事。且莫將心",
    "X79n1557_008:0074c20": "湊泊。但向自己性海。如實而修。不要三明六通。何以",
    "X79n1557_008:0074c21": "故。此是聖末邊事。如今且要識心達本。但得其本。不",
    "X79n1557_008:0074c22": "愁其末。他時後日。自具去在。若未得本。縱饒將情學。",
    "X79n1557_008:0074c23": "他亦不得。汝豈不見。溈山和尚道。凡聖情盡。體露真",
    "X79n1557_008:0074c24": "常。事理不二。即如如佛。",
    "X79n1557_008:0075a01": "師指雪師子。謂眾云。還有過得此色者麼。眾無對。",
    "X79n1557_008:0075a02": "雲門云。便好與推倒。",
    "X79n1557_008:0075a03": "雪竇云。雲門只解推倒。不解扶起。",
    "X79n1557_008:0075a04": "僧問。禪宗頓悟。畢竟入門的意如何。師云。祖宗門下。",
    "X79n1557_008:0075a05": "上根利智。一聞千悟。得大總持。若是根微智劣。若不",
    "X79n1557_008:0075a06": "安禪靜慮。到這裏。總須茫然。云還別有方便也無。師",
    "X79n1557_008:0075a07": "云。別有別無。令汝心不安。且如汝。是甚麼處人。云幽",
    "X79n1557_008:0075a08": "州人。師云。汝還思彼處否。云常思。師云。彼處樓臺林",
    "X79n1557_008:0075a09": "苑。人馬駢闐。汝返思思底。還有許多般也無。云某甲",
    "X79n1557_008:0075a10": "到這裏。一切不見。師云。汝解猶在境。信位即是。人位",
    "X79n1557_008:0075a11": "師不是。據汝所解。只得一玄。得坐披衣。向後自看。僧",
    "X79n1557_008:0075a12": "作體而謝。",
    "X79n1557_008:0075a13": "師在溈山。與天性上座。語話次。性云。好雨。師云。好在",
    "X79n1557_008:0075a14": "甚處。性無語。師却云。好雨。性云。好在甚處。師指雨示",
    "X79n1557_008:0075a15": "之。性無對。師云。何得大智而默。",
    "X79n1557_008:0075a16": "鹽官會中。有數僧。到溈山。心不肯伏。一日普請。西莊",
    "X79n1557_008:0075a17": "擔禾。師同至嶺頭歇。師拈禾擔。向數僧前。行一匝云。",
    "X79n1557_008:0075a18": "有麼有麼。數人無對。師云。賺殺人。擔禾便去。",
    "X79n1557_008:0075a19": "石霜有二僧。到溈山云。此間無一人會禪。師因普請。",
    "X79n1557_008:0075a20": "搬柴次。拈一橛柴。問云。還道得麼。二俱無對。師云。莫",
    "X79n1557_008:0075a21": "道無一人會禪好。師歸。謂溈山云。今日二禪客。被慧",
    "X79n1557_008:0075a22": "寂勘破。溈云。子作麼生勘。師舉前話。溈云。子今日又",
    "X79n1557_008:0075a23": "被吾勘破。",
    "X79n1557_008:0075a24": "雲居錫云。甚麼處。是溈山勘破仰山處。",
    "X79n1557_008:0075b01": "龐居士問。久響仰山。到來為甚麼却覆。師竪起拂子。",
    "X79n1557_008:0075b02": "士云。恰是。師云。是仰是覆。士打露柱一下云。雖然無",
    "X79n1557_008:0075b03": "人見。也要露柱證明。師擲下拂子云。若到諸方。一任",
    "X79n1557_008:0075b04": "舉似。",
    "X79n1557_008:0075b05": "師問僧。甚處來。云幽州。師云。我恰要幽州信。幽州米",
    "X79n1557_008:0075b06": "作麼價。云某甲無端從他市上過。踏折他橋梁。",
    "X79n1557_008:0075b07": "保寧勇。代仰山云。放儞三十棒。",
    "X79n1557_008:0075b08": "師夢往彌勒所。安第二座。有一尊者。白槌云。今日當",
    "X79n1557_008:0075b09": "第二座說法。師起白槌云。摩訶衍法。離四句絕百非。",
    "X79n1557_008:0075b10": "諦聽諦聽。",
    "X79n1557_008:0075b11": "大溈秀云。依文解義。即不無。忽然彌勒會中。有",
    "X79n1557_008:0075b12": "箇作者。纔見伊道摩訶衍法。便云。合取兩片皮。",
    "X79n1557_008:0075b13": "非唯止絕仰山寐語。亦免後人夢中說夢。",
    "X79n1557_008:0075b14": "師問僧。近離甚處。云廬山。師云。曾到五老峰麼。云不",
    "X79n1557_008:0075b15": "曾到。師云。闍梨不曾游山。",
    "X79n1557_008:0075b16": "雲門云。此語皆因慈悲之故。有落草之談。",
    "X79n1557_008:0075b17": "黃龍心云。雲門仰山。只有受璧之心。且無割城",
    "X79n1557_008:0075b18": "之意。殊不知。被這僧一時領過。黃龍今日。更作",
    "X79n1557_008:0075b19": "死馬醫。乃拈拂子度與僧。僧擬接。龍便打。",
    "X79n1557_008:0075b20": "大溈喆云。仰山可謂光前絕後。雲門雖然提綱",
    "X79n1557_008:0075b21": "宗。要鉗鍵天下衲僧。爭奈無風起浪。諸人還識",
    "X79n1557_008:0075b22": "這僧麼。親從廬山來。",
    "X79n1557_008:0075b23": "師住觀音時。出牓云。看經次。不許問事。後有一僧。潛",
    "X79n1557_008:0075b24": "至師背後立地。師回首見。遂卷却經。以目視之云。會",
    "X79n1557_008:0075c01": "麼。僧云。不會。師云。汝已後會去在。",
    "X79n1557_008:0075c02": "後僧舉似巖頭。頭云。我將謂這老漢。被故紙埋。",
    "X79n1557_008:0075c03": "却元來猶在。",
    "X79n1557_008:0075c04": "師問僧。近離甚處。云向南。師拈起拄杖云。彼中還說",
    "X79n1557_008:0075c05": "這箇麼。云不說。師云。不說這箇。還說那箇麼。云不說。",
    "X79n1557_008:0075c06": "師召大德。僧應諾。師云。參堂去。師復召僧。僧應諾。師",
    "X79n1557_008:0075c07": "云。近前來。僧近前。師便打。",
    "X79n1557_008:0075c08": "雲門云。仰山若無後語。爭識得人。",
    "X79n1557_008:0075c09": "一日有一異僧。垂空而來。作禮而立。師問。近離甚處。",
    "X79n1557_008:0075c10": "云。早晨離西天。師云。何太遲生。云游山翫水。師云。神",
    "X79n1557_008:0075c11": "通妙用。即不無尊者。佛法須是老僧始得。云特來東",
    "X79n1557_008:0075c12": "土。禮文殊。却遇小釋迦。遂出西天貝多葉。與師。作禮",
    "X79n1557_008:0075c13": "騰空而去。",
    "X79n1557_008:0075c14": "東林總云。諸方商量。如麻似粟。盡道。碧眼胡兒。",
    "X79n1557_008:0075c15": "來無蹤去無跡。直是光前絕後。若不是仰山。也",
    "X79n1557_008:0075c16": "難為縱奪。殊不知騰空而來。騰空而去。一生只",
    "X79n1557_008:0075c17": "在虗空裏。作活計。大小仰山。被他兩杓惡水澆",
    "X79n1557_008:0075c18": "了也。當時集雲峰下。自有正令。何不施行。大眾",
    "X79n1557_008:0075c19": "且道。作麼生是正令。",
    "X79n1557_008:0075c20": "皷山永云。仰山被這僧熱瞞。若是箇漢。待他道",
    "X79n1557_008:0075c21": "早晨離西天。脚跟下。痛與三十。",
    "X79n1557_008:0075c22": "師坐次。有一僧。來作禮。師不顧。僧問。師還識字否。師",
    "X79n1557_008:0075c23": "云。隨分。僧右旋一匝云。是甚麼字。師於地上。書十字。",
    "X79n1557_008:0075c24": "酬之。僧又左旋一匝云。是甚麼字。師添十字。作卍字。",
    "X79n1557_008:0076a01": "僧作圓相。以兩手托。如修羅擎日月勢云。是甚麼字。",
    "X79n1557_008:0076a02": "師作圓相。圍却卍字。僧作樓至勢。師云。如是如是。此",
    "X79n1557_008:0076a03": "是諸佛之所護念。汝既如是。吾亦如是。善自護持。其",
    "X79n1557_008:0076a04": "僧作禮。騰空而去。有一道者見。後五日。遂問師。師云。",
    "X79n1557_008:0076a05": "汝還見麼。者云。某甲見出門騰空而去。師云。此是西",
    "X79n1557_008:0076a06": "天羅漢。來探吾道也。者云。某甲雖覩種種三昧。不辨",
    "X79n1557_008:0076a07": "其理。師云。吾以義為汝解釋。此是八種三昧。是覺海",
    "X79n1557_008:0076a08": "變為義海。其體亦然。此義合有因有果。即時異時。總",
    "X79n1557_008:0076a09": "別不離隱身三昧也。",
    "X79n1557_008:0076a10": "師見僧來。乃於地上。畫半月相。示之。僧却添作滿月",
    "X79n1557_008:0076a11": "相。後以手抹之。師却展手。作索勢。其僧拂袖便出。師",
    "X79n1557_008:0076a12": "便休。",
    "X79n1557_008:0076a13": "師坐次。有僧來云。不審。叉手東邊而立。以目視師。師",
    "X79n1557_008:0076a14": "垂下一足。僧從東過西而立。師又垂一足。僧向中間",
    "X79n1557_008:0076a15": "立。師取兩足。僧作禮。師云。老僧自住來二十年。不曾",
    "X79n1557_008:0076a16": "打著一箇人。遂下繩床。打一棒。其僧騰空而去。",
    "X79n1557_008:0076a17": "師共一僧語話。傍有僧云。語底是文殊。默底是維摩。",
    "X79n1557_008:0076a18": "師云。不語不默底。莫是上座麼。僧默然。師云。何不現",
    "X79n1557_008:0076a19": "神通看。云不辭現神通。恐和尚取入教去。師云。鑑汝",
    "X79n1557_008:0076a20": "來處。未有教外底眼。",
    "X79n1557_008:0076a21": "師見僧來。竪起拂子。僧便喝。師云。老僧過在甚麼處。",
    "X79n1557_008:0076a22": "僧云。和尚不合將境示人。師便打。",
    "X79n1557_008:0076a23": "僧問。見色便見心。繩床是色。請和尚。離却色。指學人",
    "X79n1557_008:0076a24": "心。師云。那箇是繩床。試指出來看。僧無語。",
    "X79n1557_008:0076b01": "玄覺云。忽被伊指繩床。又作麼生。僧云。請師道。",
    "X79n1557_008:0076b02": "覺拊掌三下。",
    "X79n1557_008:0076b03": "僧問。法身還會說法也無。師云。我說不得。別有一人",
    "X79n1557_008:0076b04": "說得。云說得底人。在甚麼處。師推出枕子。溈山聞。乃",
    "X79n1557_008:0076b05": "云。寂子用劒刃上事。",
    "X79n1557_008:0076b06": "妙喜云。溈山真是憐兒不覺醜。仰山推出枕子。",
    "X79n1557_008:0076b07": "已是漏逗。更著箇名字。喚作劒刃上事。誤他學",
    "X79n1557_008:0076b08": "語之流。便恁麼承虗接響。流通將去。妙喜雖似",
    "X79n1557_008:0076b09": "借水献花。要且理無曲斷。即今莫有傍不甘底",
    "X79n1557_008:0076b10": "麼。出來。我要問儞。推出枕子。還當得法身說法",
    "X79n1557_008:0076b11": "也無　天童華云。二老於唱教門中。足可稱尊。",
    "X79n1557_008:0076b12": "衲僧門下。總是喫棒底漢。",
    "X79n1557_008:0076b13": "僧問。和尚還識字否。師云。隨分。僧畫圓相。以手托呈。",
    "X79n1557_008:0076b14": "師以衣袖拂之。僧又作半月相。托呈。師以兩手作背",
    "X79n1557_008:0076b15": "拋勢。僧以目視之。師即低頭。僧繞仰一匝。師便打。僧",
    "X79n1557_008:0076b16": "便出去。",
    "X79n1557_008:0076b17": "韋宙相公。就溈山請伽陀。山云。覿面相呈。猶是鈍漢。",
    "X79n1557_008:0076b18": "豈況形於紙筆耶。韋乃就師請。師於紙上。畫一圓相。",
    "X79n1557_008:0076b19": "下面註云。思而知。落第二頭。不思而知。落第三首。",
    "X79n1557_008:0076b20": "陸侍御。同師入僧堂。問如許多師僧。為復是喫粥飰",
    "X79n1557_008:0076b21": "僧。為復是參禪僧。師云。亦不是喫粥飰僧。亦不是參",
    "X79n1557_008:0076b22": "禪僧。陸云。在此作甚麼。師云。侍御自問取他。",
    "X79n1557_008:0076b23": "師向陸郎中。承聞郎中。看經得悟。是否。陸云。弟子因",
    "X79n1557_008:0076b24": "看涅槃經。有云。不斷煩惱。而入涅槃。得箇安樂處。師",
    "X79n1557_008:0076c01": "竪起拂子云。只如這箇。作麼生入。陸云。入之一字。也",
    "X79n1557_008:0076c02": "不用得。師云。入之一字。不為郎中。陸便起去。",
    "X79n1557_008:0076c03": "法燈云。入之一字。為甚麼人　又云。郎中且莫",
    "X79n1557_008:0076c04": "煩惱　雪竇於舉拂子處。別云。拂子到某甲手",
    "X79n1557_008:0076c05": "裏也。又別後語云。我將謂儞是箇俗漢。",
    "X79n1557_008:0076c06": "鄧州香嚴智閑禪師(凡七)青州人也。初參百丈。性識",
    "X79n1557_008:0076c07": "聰敏。了無省動。百丈遷化後造溈山。山問。我聞汝在",
    "X79n1557_008:0076c08": "百丈先師處。問一答十。問十答百。此是汝聰明靈利。",
    "X79n1557_008:0076c09": "意解識想。生死根本。父母未生時。試道一句來看。師",
    "X79n1557_008:0076c10": "茫然不能加答。遂歸寮。將平日看過底文字。從頭檢",
    "X79n1557_008:0076c11": "尋。無一句可將酬對。乃自嘆云。畫餅不可充飢。屢上",
    "X79n1557_008:0076c12": "堂頭告溈山為說。山云。我若說似儞。儞已後罵我去",
    "X79n1557_008:0076c13": "在。我說底是我底。終不干儞事。師遂將平昔所畜文",
    "X79n1557_008:0076c14": "字。以火爇却。云此生不學佛法也。且作箇長行粥飯",
    "X79n1557_008:0076c15": "僧。免役心神。乃泣辭溈山。直過南陽忠國師遺跡。遂",
    "X79n1557_008:0076c16": "憩止草庵。一日芟除草木。因拋瓦礫。擊竹作聲。忽然",
    "X79n1557_008:0076c17": "省悟。遽歸沐浴。望溈山作禮。嘆云。和尚大慈。恩踰父",
    "X79n1557_008:0076c18": "母。當時若為我說破。何有今日之事。乃述偈云。一擊",
    "X79n1557_008:0076c19": "忘所知。更不自修治。動容揚古路。不墮悄然機。處處",
    "X79n1557_008:0076c20": "無蹤跡。聲色外威儀。諸方達道者。咸言上上機。溈山",
    "X79n1557_008:0076c21": "聞得云。此子徹也。時仰山侍立。乃云。此是心機意識。",
    "X79n1557_008:0076c22": "著述得成。待惠寂親自勘過。始得。仰山後見師。問云。",
    "X79n1557_008:0076c23": "和尚贊嘆師兄。發明大事。儞試說看。師舉前頌。仰云。",
    "X79n1557_008:0076c24": "此是宿習。記持而成。若有正悟。更別說看。師又作一",
    "X79n1557_008:0077a01": "偈云。去年貧未是貧。今年貧始是貧。去年貧尚有卓",
    "X79n1557_008:0077a02": "錐之地。今年貧錐也無。仰云。如來禪。許師兄會。祖師",
    "X79n1557_008:0077a03": "禪。未夢見在。師又作一偈云。我有一機。瞬目視伊。若",
    "X79n1557_008:0077a04": "人不會。別喚沙彌。仰師報溈山云。且喜香嚴師兄。會",
    "X79n1557_008:0077a05": "祖師禪也。",
    "X79n1557_008:0077a06": "師開堂日。溈山令人送書。并拄杖到。師接了云。蒼天",
    "X79n1557_008:0077a07": "蒼天。僧問。和尚為甚如此。師云。只為冬行春令。",
    "X79n1557_008:0077a08": "示眾云。道由悟達。不在語言。況是密密堂堂。曾無間",
    "X79n1557_008:0077a09": "隔。不勞心意。暫借回光。日用全功。迷徒自背。",
    "X79n1557_008:0077a10": "示眾云。如人上樹。口銜樹枝。脚不踏樹。手不攀枝。樹",
    "X79n1557_008:0077a11": "下忽有問。如何是祖師西來意。不對又違他所問。若",
    "X79n1557_008:0077a12": "對他。又喪身失命。當恁麼時。作麼生即得。時有虎頭",
    "X79n1557_008:0077a13": "上座。出眾云。上樹即不問。未上樹。請和尚道。師乃呵",
    "X79n1557_008:0077a14": "呵大笑。",
    "X79n1557_008:0077a15": "雪竇云。樹上道即易。樹下道即難。老僧上樹也。",
    "X79n1557_008:0077a16": "致將一問來　妙喜云。吞了栗棘蓬。透了金剛",
    "X79n1557_008:0077a17": "圈。見這般說話。也是泗州人見大聖。",
    "X79n1557_008:0077a18": "保寧勇頌云。曲說多方老古錐。那堪枝上更生",
    "X79n1557_008:0077a19": "枝。好如良馬窺鞭影。逐塊且非師子兒。",
    "X79n1557_008:0077a20": "僧問。不慕諸聖。不重己靈。時如何。師云。萬機休罷。千",
    "X79n1557_008:0077a21": "聖不携。踈山時在眾。作嘔聲云。是何言歟。師問誰。眾",
    "X79n1557_008:0077a22": "云師叔。師云。不肯老僧那。山出眾云。是。師云。師叔莫",
    "X79n1557_008:0077a23": "道得麼。云道得。師云。試道看。山云。若教某甲道。須還",
    "X79n1557_008:0077a24": "師資禮始得。師下座。讓坐作禮。躡前問。山云。萬機休",
    "X79n1557_008:0077b01": "罷。猶有物在。千聖不携。亦從人得。師云。請師叔道。山",
    "X79n1557_008:0077b02": "云。肯重不得全。師云。肯又肯箇甚麼。重又重阿誰。山",
    "X79n1557_008:0077b03": "云。肯則肯他諸聖。重則重自己靈。師云。饒汝恁麼。也",
    "X79n1557_008:0077b04": "須倒屙三十年。設有住處。近山無柴燒。近水無水喫。",
    "X79n1557_008:0077b05": "分明記取。後住疎山。果如師記。得疾。經二十七年方",
    "X79n1557_008:0077b06": "愈。自云。香嚴師兄。記我。三十年倒屙。猶少三年在。每",
    "X79n1557_008:0077b07": "食罷。以手扶而吐之。以應前記。山後問道怤長老。肯",
    "X79n1557_008:0077b08": "重不得全。作麼生會。怤云。全歸肯重。踈山云。不得全。",
    "X79n1557_008:0077b09": "又作麼生。怤云。箇中無肯路。山云。方愜病僧意。",
    "X79n1557_008:0077b10": "僧問。如何是道。師云。枯木裏龍吟。云如何是道中人。",
    "X79n1557_008:0077b11": "師云。髑髏裏眼睛。其僧後問石霜。如何是枯木裏龍",
    "X79n1557_008:0077b12": "吟。霜云猶帶喜在。云如何是髑髏裏眼睛。霜云。猶帶",
    "X79n1557_008:0077b13": "識在。又問曹山。如何是枯木裏龍吟。山云。血脉不斷。",
    "X79n1557_008:0077b14": "云如何是髑髏裏眼睛。山云。乾不盡。云未審還有得",
    "X79n1557_008:0077b15": "聞者麼。云盡大地。未有一人不聞。云未審龍吟。是何",
    "X79n1557_008:0077b16": "章句。山云。不知是何章句。聞者俱喪。遂作偈云。枯木",
    "X79n1557_008:0077b17": "龍吟真見道。髑髏無識眼初明。喜識盡時消息盡。當",
    "X79n1557_008:0077b18": "人那辨濁中清。",
    "X79n1557_008:0077b19": "師問僧。甚處來。云溈山來。師云。有何言句。云有僧問。",
    "X79n1557_008:0077b20": "如何是祖師西來意。山竪起拂子。師云。彼中兄弟。如",
    "X79n1557_008:0077b21": "何商量。云彼中商量道。即色明心。附物顯理。師云。會",
    "X79n1557_008:0077b22": "即便會。著甚死急。云師意如何。師亦竪起拂子。",
    "X79n1557_008:0077b23": "杭州徑山洪諲禪師(凡三)吳興吳氏子。佛日長老來。",
    "X79n1557_008:0077b24": "師問。承聞長老。獨化一方。何以荐游峰頂。云朗月當",
    "X79n1557_008:0077c01": "空挂。氷霜不自寒。師云。莫便是長老家風麼。云峭峙",
    "X79n1557_008:0077c02": "萬重關。於中含寶月。師云。此猶是文言。作麼生是長",
    "X79n1557_008:0077c03": "老家風。云今日賴遇佛日。佛日却問師。隱密全真時。",
    "X79n1557_008:0077c04": "人知有道不得。太省無辜時。人知有道得。於此二途。",
    "X79n1557_008:0077c05": "猶是時人昇降處。未審長老。親道自道如何道。師云。",
    "X79n1557_008:0077c06": "我家道處。無箇道。日云。如來路上無私曲。更請玄音",
    "X79n1557_008:0077c07": "和一場。師云。任儞二輪更互照。碧潭雲外不相關。日",
    "X79n1557_008:0077c08": "云。為報白頭無限客。此回年少莫歸鄉。師云。老少同",
    "X79n1557_008:0077c09": "倫無向背。我家玄路勿參差。日云。一言定天下。四句",
    "X79n1557_008:0077c10": "為誰留。師云。儞言有三四。我道其中一也無。因有偈",
    "X79n1557_008:0077c11": "云。東西不相顧。南北為誰留。汝言有三四。我道一也",
    "X79n1557_008:0077c12": "無。",
    "X79n1557_008:0077c13": "僧問。掩息如灰時如何。師云。猶是時人功幹。云幹後",
    "X79n1557_008:0077c14": "如何。師云。耕人田不種。云畢竟如何。師云。禾熟不臨",
    "X79n1557_008:0077c15": "場。",
    "X79n1557_008:0077c16": "僧問。如何是長。師云。千聖不能量。云如何是短。師云。",
    "X79n1557_008:0077c17": "蟭螟眼裏著不滿。僧不肯。後舉似石霜。霜云。只謂太",
    "X79n1557_008:0077c18": "近實頭。僧却問霜。霜云。不屈曲。僧進後語。霜云。雙陸",
    "X79n1557_008:0077c19": "盆中不喝彩。",
    "X79n1557_008:0077c20": "福州雙峰禪師(凡一)仰山問。師弟近日見處如何。師",
    "X79n1557_008:0077c21": "云。據某甲見處。實無一法可當情。仰云。汝解猶在境。",
    "X79n1557_008:0077c22": "師云。某甲只恁麼。師兄又如何。仰云。汝豈無能知無",
    "X79n1557_008:0077c23": "一法。可當情者。溈山聞云。寂子一句。疑殺天下人。",
    "X79n1557_008:0077c24": "福州九峰慈慧禪師(凡一)師因溈山上堂云。汝等諸",
    "X79n1557_008:0078a01": "人。只得大機。不得大用。師抽身便出。溈山召云。更不",
    "X79n1557_008:0078a02": "回顧。山云。此子堪為法器。",
    "X79n1557_008:0078a03": "保福展云。依稀似曲。失後忘前。",
    "X79n1557_008:0078a04": "滁州定山神英禪師(凡二)椑樹問。不落數量。請師道。",
    "X79n1557_008:0078a05": "師提起數珠云。是落不落。樹云。圓珠三竅。時人知有。",
    "X79n1557_008:0078a06": "請師圓前話。師便打。樹拂袖而出。師云。三十年後。槌",
    "X79n1557_008:0078a07": "胷大哭去在。樹住後。示眾云。我三十年前。被定山熱",
    "X79n1557_008:0078a08": "瞞一上。不同小小。",
    "X79n1557_008:0078a09": "雪竇云。定山用即用。爭奈嶮。椑樹知即知。要且",
    "X79n1557_008:0078a10": "未具擇法眼。試請辨看。",
    "X79n1557_008:0078a11": "師見首座洗衣。乃問。作甚麼。座提起衣。師云。洗底是",
    "X79n1557_008:0078a12": "甚麼。座云。福州使鐵錢。師喚維那。移下挂搭著。",
    "X79n1557_008:0078a13": "襄州延慶法端禪師(凡一)僧問。蚯蚓斬為兩段。兩頭",
    "X79n1557_008:0078a14": "俱動。未審佛性在那頭。師展兩手。",
    "X79n1557_008:0078a15": "洞山別云。問底在阿那頭。",
    "X79n1557_008:0078a16": "益州應天和尚(凡一)僧問。如何是和尚佛性。師云。汝",
    "X79n1557_008:0078a17": "喚甚麼作佛性。云恁麼則和尚無佛性也。師高聲呌",
    "X79n1557_008:0078a18": "云。快活快活。",
    "X79n1557_008:0078a19": "元康和尚(凡一)訪玉樓。樓見師來。便収足坐。師云。得",
    "X79n1557_008:0078a20": "恁麼。威儀周足。樓云。汝適來見箇甚麼。師云。無端被",
    "X79n1557_008:0078a21": "人領過。樓云。直須恁麼。始為真見。師云。苦哉賺却幾",
    "X79n1557_008:0078a22": "人來。樓便起身。師云。見即見已。動即不動。樓云。盡力",
    "X79n1557_008:0078a23": "道不出定也。師拊掌三下。",
    "X79n1557_008:0078a24": "南泉云。天下人斷這兩箇漢。是非不得。若斷得",
    "X79n1557_008:0078b01": "出。即與他同參。",
    "X79n1557_008:0078b02": "京兆米和尚(凡三)師令僧。問仰山。今時人。還假悟也",
    "X79n1557_008:0078b03": "無。仰云。悟即不無。爭奈落在第二頭。師深肯之。",
    "X79n1557_008:0078b04": "僧問。自古上賢。還達真正理也無。師云達。云只如真",
    "X79n1557_008:0078b05": "正理。作麼生達。師云。當時霍光賣假銀城。與單于契",
    "X79n1557_008:0078b06": "書是甚麼人做。僧云。某甲直得杜口無言。師云。平地",
    "X79n1557_008:0078b07": "教人作保。",
    "X79n1557_008:0078b08": "師問僧。近離甚處。云藥山。師云。藥山老子。近日如何。",
    "X79n1557_008:0078b09": "云大似一片頑石。師云。得與麼鄭重。云無儞提掇處。",
    "X79n1557_008:0078b10": "師云。非但藥山。米胡亦如是。僧近前顧視。師云。看看",
    "X79n1557_008:0078b11": "頑石動也。其僧便出去。",
    "X79n1557_008:0078b12": "雪竇云。米胡也縱奪可觀。爭奈死而不弔。",
    "X79n1557_008:0078b13": "襄州常侍王公敬(凡三)公治事次。米胡來。王舉筆示",
    "X79n1557_008:0078b14": "之。米云。還判得虗空麼。王擲下筆。入宅。更不相見。米",
    "X79n1557_008:0078b15": "置疑。明日憑華嚴置茶筵。米亦竄身屏間。嚴問。常侍",
    "X79n1557_008:0078b16": "昨日。米和尚有何言句。便不相見。王云。師子咬人。韓",
    "X79n1557_008:0078b17": "獹趂塊。米聞是語。遽出朗笑云。我會也。我會也。王云。",
    "X79n1557_008:0078b18": "會即不無。試請道看。米云。請常侍舉。王拈起一隻筯。",
    "X79n1557_008:0078b19": "米云。這野狐精。王云。這漢徹也。",
    "X79n1557_008:0078b20": "大溈喆云。米胡只得一橛。常侍看樓打樓。若是",
    "X79n1557_008:0078b21": "大溈。待他擲下筆。但云。我從來疑著汝。",
    "X79n1557_008:0078b22": "常侍。同臨濟入僧堂。乃問。這一堂師僧。還看經也無。",
    "X79n1557_008:0078b23": "云不看經。王云。還習禪也無。云不習禪。王云。經又不",
    "X79n1557_008:0078b24": "看。禪又不習。在這裏。作甚麼。濟云。總教伊成佛作祖",
    "X79n1557_008:0078c01": "去。王云。金屑雖貴。落眼成瞖。濟云。我將謂儞是箇俗",
    "X79n1557_008:0078c02": "漢。",
    "X79n1557_008:0078c03": "鏡清代云。比來拋塼引玉　大溈喆云。王常侍。",
    "X79n1557_008:0078c04": "可謂儒門君子。禪門良匠。若非智鑑精明。爭得",
    "X79n1557_008:0078c05": "是非頴脫。",
    "X79n1557_008:0078c06": "常侍問僧。一切眾生。還有佛性也無。云有。王指壁間",
    "X79n1557_008:0078c07": "畫狗云。這箇聻。僧無對。王云。看咬著。",
    "X79n1557_008:0078c08": "筠州黃蘗希運禪師法嗣",
    "X79n1557_008:0078c09": "睦州陳尊宿(凡二十四)本郡人。得旨斷際。初居筠州米山。",
    "X79n1557_008:0078c10": "後住睦州觀音。常百餘眾。知道不偶世。捨眾居開元",
    "X79n1557_008:0078c11": "寺房。織蒲鞋養其母。挹世高蹈。為時所慕。凡應接來",
    "X79n1557_008:0078c12": "者。機辨峭絕。無容竚思。指臨濟參黃蘗。接雲門嗣雪",
    "X79n1557_008:0078c13": "峰。皆師之力也。",
    "X79n1557_008:0078c14": "示眾云。我見百丈和尚。不識好惡。上堂。大眾纔集。以",
    "X79n1557_008:0078c15": "拄杖一時打下。復召大眾。眾回首。丈云是甚麼。師云。",
    "X79n1557_008:0078c16": "有甚共語處。黃蘗亦然。復召大眾。眾回首。蘗云。月似",
    "X79n1557_008:0078c17": "彎弓。少雨多風。師云。猶較些子。",
    "X79n1557_008:0078c18": "雪竇云。說甚麼。猶較些子。直是未在。雪竇眾集。",
    "X79n1557_008:0078c19": "一時打下。便休。或有箇無孔鐵鎚。為眾竭力。善",
    "X79n1557_008:0078c20": "能擔荷。可以籠罩古今。乾坤把斷。驀拈拄杖云。",
    "X79n1557_008:0078c21": "放過一著。",
    "X79n1557_008:0078c22": "示眾云。汝等諸人。還得箇入頭處也未。若未得箇入",
    "X79n1557_008:0078c23": "頭處。須得箇入頭處。若得箇入頭處。不得辜負老僧。",
    "X79n1557_008:0078c24": "時有僧出作禮云。終不敢辜負和尚。師云。早是孤負",
    "X79n1557_008:0079a01": "我了也。",
    "X79n1557_008:0079a02": "雲峯悅云。古人恁麼道。和身放倒了也。汝等諸",
    "X79n1557_008:0079a03": "人。還相委悉麼。若相委悉。辜負睦州。若未委悉。",
    "X79n1557_008:0079a04": "雪峯亦遭連累。",
    "X79n1557_008:0079a05": "示眾云。裂開也在我。捏聚也在我。時有僧問。是何是",
    "X79n1557_008:0079a06": "裂開。師云。三九二十七。菩提涅槃。真如解脫。即心即",
    "X79n1557_008:0079a07": "佛。我且與麼道。汝又作麼生。僧云。某甲不恁麼。師云。",
    "X79n1557_008:0079a08": "盞子落地。楪子成七片。",
    "X79n1557_008:0079a09": "雲峰悅云。相罵饒你接觜。相唾饒汝潑水。",
    "X79n1557_008:0079a10": "師云。明明向儞道。尚自不會。豈況盖覆將來。時有僧",
    "X79n1557_008:0079a11": "出作禮云。某甲終不敢辜負和尚。師云。早是辭負我",
    "X79n1557_008:0079a12": "了也。",
    "X79n1557_008:0079a13": "妙喜云。葛藤得也未。",
    "X79n1557_008:0079a14": "師云。我在此住持。未曾見箇無事人到來。汝等何不",
    "X79n1557_008:0079a15": "近前。時有僧。近前。師云。維那不在。自領去三門外。與",
    "X79n1557_008:0079a16": "儞三十棒。云某甲過在甚麼處。師云。枷上更著杻。",
    "X79n1557_008:0079a17": "西峰長老來。置茶果次。師問。今夏在甚麼處安居。峰",
    "X79n1557_008:0079a18": "云蘭溪。師云。多少眾。云七十餘人。師云。時中將何示",
    "X79n1557_008:0079a19": "徒。峰拈起柑子。師云。著甚死急。",
    "X79n1557_008:0079a20": "師問武陵長老。了即毛吞巨海。始知大地一微塵。作",
    "X79n1557_008:0079a21": "麼生。陵云。和尚問阿誰。師云。問長老。陵云。何不領話。",
    "X79n1557_008:0079a22": "師云。我不領話。儞不領話。",
    "X79n1557_008:0079a23": "雪竇云。墮也墮也。復云。這葛藤老漢。好與劃斷。",
    "X79n1557_008:0079a24": "驀拈拄杖云。甚麼處去也。",
    "X79n1557_008:0079b01": "師問僧。近離甚處。僧便喝。師云。老僧被儞一喝。僧又",
    "X79n1557_008:0079b02": "喝。師云。三喝四喝後作麼生。僧無語。師便打云。這掠",
    "X79n1557_008:0079b03": "虗漢。",
    "X79n1557_008:0079b04": "師有時喚僧云。大德。僧回首。師云。擔板漢。",
    "X79n1557_008:0079b05": "雪竇云。睦州只具一隻眼。喚既回頭。因甚却成",
    "X79n1557_008:0079b06": "擔板　黃龍心云。雪竇亦只具一隻眼。這僧喚",
    "X79n1557_008:0079b07": "便回頭。因甚不成擔板。",
    "X79n1557_008:0079b08": "師問僧。近離甚處。云瀏陽。師云。彼中老宿。祗對佛法",
    "X79n1557_008:0079b09": "大意。道甚麼。云徧地無行路。師云。老宿實有此語那。",
    "X79n1557_008:0079b10": "云實有。師拈拄杖打云。這念言語漢。",
    "X79n1557_008:0079b11": "師問僧。近離甚處。云仰山。師云。五戒也不持。云甚麼",
    "X79n1557_008:0079b12": "處是某甲妄語處。師云。這裏不著沙彌。",
    "X79n1557_008:0079b13": "師問僧。近離甚處。云那邊劄。師云。老僧屈。云和尚知",
    "X79n1557_008:0079b14": "即得。師云。檐枷過狀。劈脊便打。",
    "X79n1557_008:0079b15": "雲峰悅云。睦州何用繁辭。那邊劄。劈脊便棒。",
    "X79n1557_008:0079b16": "師問僧。近離甚處。云河北。師云。河北有箇趙州和尚。",
    "X79n1557_008:0079b17": "曾到彼中麼。云某甲近離彼中。師云。有何言句。僧舉",
    "X79n1557_008:0079b18": "喫茶話。師云。慚愧。却問。儞道。趙州意作麼生。云只是",
    "X79n1557_008:0079b19": "一期方便。師云。苦哉。趙州被儞一杓屎。潑了也。便打。",
    "X79n1557_008:0079b20": "師却問沙彌。儞作麼生會。彌作禮。師亦打。其僧往問",
    "X79n1557_008:0079b21": "沙彌。和尚適來打儞。作甚麼。彌云。若不是我和尚。終",
    "X79n1557_008:0079b22": "不打我。",
    "X79n1557_008:0079b23": "雪竇云。這僧克由尀耐。將一杓屎。潑他二員古",
    "X79n1557_008:0079b24": "佛。諸上座。若能辨得。非唯與趙睦二州。雪屈。亦",
    "X79n1557_008:0079c01": "乃雪竇。與天下老和尚無過。若辨不得。到處潑",
    "X79n1557_008:0079c02": "人。卒未了在。",
    "X79n1557_008:0079c03": "師見僧來。便云。現成公案。放儞三十棒。云某甲如是。",
    "X79n1557_008:0079c04": "師云。寺門外金剛。為甚麼竪起拳。僧云。金剛尚乃如",
    "X79n1557_008:0079c05": "是。師便打。",
    "X79n1557_008:0079c06": "雲門云。睦州正恁麼時。天下人。披枷帶鎻。",
    "X79n1557_008:0079c07": "師見僧行胡餅。乃問行甚麼。云胡餅。師云。這俗漢。",
    "X79n1557_008:0079c08": "雲門來敲門。師云阿誰。門云文偃。師開門。攔胷搊住",
    "X79n1557_008:0079c09": "云。道道。門擬議。師便推出云。秦時[車*度]輅鑽。",
    "X79n1557_008:0079c10": "師問僧。甚處來。云天台。師云。見說石橋。成兩截。是否。",
    "X79n1557_008:0079c11": "云和尚甚處。得這消息來。師云。將謂是華頂峰前客。",
    "X79n1557_008:0079c12": "元來只是平田村裏人。",
    "X79n1557_008:0079c13": "師問僧正。聞汝講得唯識論。是否。云小年曾讀文字",
    "X79n1557_008:0079c14": "來。師拈胡餅。擘作兩片云。儞作麼生。正無語。師云。儞",
    "X79n1557_008:0079c15": "喚作胡餅。不喚作胡餅。云不可不喚作胡餅。師問沙",
    "X79n1557_008:0079c16": "彌。儞喚作甚麼。云胡餅。師云。儞也講得唯識論。",
    "X79n1557_008:0079c17": "吳尚書至門。見師便問。三門俱開。弟子從何門入。師",
    "X79n1557_008:0079c18": "召尚書。書應諾。師云。從信門入。",
    "X79n1557_008:0079c19": "有秀才。會二十四家書。師以拄杖。空中點一點云。會",
    "X79n1557_008:0079c20": "麼。云不會。師云。又道會二十四家書。永字八法。也不",
    "X79n1557_008:0079c21": "識。",
    "X79n1557_008:0079c22": "黃龍南云。睦州一點。直在威音王已前。及乎八",
    "X79n1557_008:0079c23": "法論書。却被俗人勘破。若是黃龍。即不然。孔門",
    "X79n1557_008:0079c24": "弟子無人識。碧眼胡僧笑點頭。",
    "X79n1557_008:0080a01": "僧問。高揖釋迦。不拜彌勒。時如何。師云。昨日有人。恁",
    "X79n1557_008:0080a02": "麼問。趂出去了也。云和尚恐某甲不實。師云。拄杖不",
    "X79n1557_008:0080a03": "在。苕菷柄。聊與三十。",
    "X79n1557_008:0080a04": "雪竇云。睦州只有受璧之心。且無割城之意。",
    "X79n1557_008:0080a05": "僧問。門前金剛。托即乾坤大地。不托即絲髮不逢。時",
    "X79n1557_008:0080a06": "如何。師云。吽吽。我不曾見此問。先跳三千。倒退八百。",
    "X79n1557_008:0080a07": "儞合作麼生。僧云諾。師云。先責一紙罪狀好。便打。其",
    "X79n1557_008:0080a08": "僧擬去。師喚云。來來。我共儞葛藤。托即乾坤大地。儞",
    "X79n1557_008:0080a09": "且道。洞庭水深多少。云不曾量度。師云。洞庭湖又作",
    "X79n1557_008:0080a10": "麼生。云只為今時。師云。這葛藤尚不會。便打。",
    "X79n1557_008:0080a11": "僧問。以字不成。八字不是。是何章句。師彈指一聲云。",
    "X79n1557_008:0080a12": "會麼。云不會。師云。上來講讚。無限良因。蝦蟆[跳-兆+孛]跳上",
    "X79n1557_008:0080a13": "天。蚯蚓驀過東海。",
    "X79n1557_008:0080a14": "僧問。如何是向上一路。師云。要道有甚麼難。云請和",
    "X79n1557_008:0080a15": "尚道。師云。初三十一。中九下七。問以一重。去一重。即",
    "X79n1557_008:0080a16": "不問。不以一重。去一重。時如何。師云。昨日[栽-木+土]茄子。今",
    "X79n1557_008:0080a17": "日種冬瓜。問如何是展演之言。師云。量才補職。云如",
    "X79n1557_008:0080a18": "何是不展演之言。師云。伏惟尚饗。問一氣還轉得一",
    "X79n1557_008:0080a19": "大藏教也無。師云。有甚[飢-几+(白-日+(田/廾))]羅[飢-几+追]子。快下將來。",
    "X79n1557_008:0080a20": "福州烏石靈觀禪師(凡六)居常掩扄。人罕見之。一日",
    "X79n1557_008:0080a21": "雪峰來敲門。師纔開門。峰搊住問云。是凡是聖。師唾",
    "X79n1557_008:0080a22": "云。這野狐精。托開。又閉却門。峯云。也只要識得老兄。",
    "X79n1557_008:0080a23": "雪峰一日又來敲門。師問阿誰。峯云。鳳凰兒。師云。作",
    "X79n1557_008:0080a24": "甚麼。云啗老觀。師開門搊住云。道道。峯擬議。師便托",
    "X79n1557_008:0080b01": "開。掩却門。峰住後。示眾云。我當時。若入得老觀問。儞",
    "X79n1557_008:0080b02": "這一隊噇酒糟漢。向甚麼處摸索。",
    "X79n1557_008:0080b03": "有老宿云。雪峰徒有此語。當時入不得。如今也",
    "X79n1557_008:0080b04": "入不得　明招代峯。纔見開門。便云。動即喪。又",
    "X79n1557_008:0080b05": "代老觀云。俊哉俊哉　雪竇云。這辜恩負德漢。",
    "X79n1557_008:0080b06": "有甚麼交涉。當時入不得。豈是教儞入。今既摸",
    "X79n1557_008:0080b07": "索不著。累他雪峰。俱在老觀門下。",
    "X79n1557_008:0080b08": "曹山問。如何是毗盧師。法身主。師云。不道。曹舉似洞",
    "X79n1557_008:0080b09": "山。山云。好箇話頭。只欠進語。曹云。進甚麼語。洞云。何",
    "X79n1557_008:0080b10": "不問為甚麼不道。曹復去進是語。師云。若言我不道。",
    "X79n1557_008:0080b11": "即啞却我口。若言我道。即禿却我舌。曹山舉似洞山。",
    "X79n1557_008:0080b12": "山深肯之。",
    "X79n1557_008:0080b13": "師引麵次。有新到相看。師引麫示之。僧便去。師晚間",
    "X79n1557_008:0080b14": "問首座。今日新到。在甚麼處。首座云。當時便去了也。",
    "X79n1557_008:0080b15": "師云。是即是。即得一橛。",
    "X79n1557_008:0080b16": "雪竇云。老觀大似失錢遭罪。",
    "X79n1557_008:0080b17": "翠巖芝云。彼此出家兒。",
    "X79n1557_008:0080b18": "師問懶安。此一片地。堪著箇甚麼。安云。好著箇無相",
    "X79n1557_008:0080b19": "佛。師云。好一片地。被和尚放不淨污了也。",
    "X79n1557_008:0080b20": "僧問。如何是佛。師出舌示之。僧作禮。師云。汝見箇甚",
    "X79n1557_008:0080b21": "麼。便禮拜。云謝和尚出舌相示。師云。老僧近日。舌上",
    "X79n1557_008:0080b22": "生瘡。",
    "X79n1557_008:0080b23": "杭州千頃楚南禪師(凡一)南閩張氏子。示眾云。諸子",
    "X79n1557_008:0080b24": "設使解得三世佛教。如瓶注水。及得百千三昧。不如",
    "X79n1557_008:0080c01": "一念修無漏道。免被人天因果繫縛。僧問。無漏道。如",
    "X79n1557_008:0080c02": "何修。師云。未有闍梨時。體取。云未有某甲時。教阿誰",
    "X79n1557_008:0080c03": "體。師云。體者亦無。",
    "X79n1557_008:0080c04": "相國裴公休(凡三)公守宣州時。指畫壁高僧。問僧云。",
    "X79n1557_008:0080c05": "形儀可觀。高僧在甚麼處。僧無對。公云。此間莫有禪",
    "X79n1557_008:0080c06": "僧麼。時黃蘗運禪師。客寺中。僧云。有一客僧。頗似禪",
    "X79n1557_008:0080c07": "者。公請來。理前問。運召裴休。公應諾。運云。在甚麼處。",
    "X79n1557_008:0080c08": "公於言下大悟。",
    "X79n1557_008:0080c09": "公一日。捧一尊佛。於黃蘗前。[跍*月]跪云。請師安名。蘗召",
    "X79n1557_008:0080c10": "云。裴休。公應諾。蘗云。與汝安名竟。公作禮而謝。",
    "X79n1557_008:0080c11": "公著傳心偈云。心不可傳。以契為傳。心不可見。以無",
    "X79n1557_008:0080c12": "為見。契亦無契。無亦無無。化城不住。迷額有珠。珠是",
    "X79n1557_008:0080c13": "強名。城豈有形。即心即佛。佛即無生。直下便是。勿求",
    "X79n1557_008:0080c14": "勿營。使佛覔佛。倍費功程。隨法生解。即落魔界。凡聖",
    "X79n1557_008:0080c15": "不分。乃離見聞。無心似鏡。與物無競。無念似空。無物",
    "X79n1557_008:0080c16": "不容。三乘外法。歷劫希逢。若能如是。是出世雄。",
    "X79n1557_008:0080c18": "聯燈會要卷第八"
}