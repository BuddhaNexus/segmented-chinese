{
    "T47n1995_001:0649a02": "No. 1995",
    "T47n1995_001:0649a03": "法演禪師語錄卷上",
    "T47n1995_001:0649a05": "舒州白雲山海會演和尚初住四面山語錄舒州白雲山海會演和尚初住四面山語",
    "T47n1995_001:0649a06": "錄",
    "T47n1995_001:0649a07": "參學才良編",
    "T47n1995_001:0649a08": "師開堂日。授疏示眾云。兵隨印轉。將逐符行。",
    "T47n1995_001:0649a09": "請對尊官。分明剖露。宣疏了指法座云。此大",
    "T47n1995_001:0649a10": "寶華王座。從朝至暮。與諸人同起同坐。諸人",
    "T47n1995_001:0649a11": "還見麼。若見。更不在陞。若不見。莫道今日",
    "T47n1995_001:0649a12": "謾儞。便陞座拈香云。此一瓣香。先為今上皇",
    "T47n1995_001:0649a13": "帝。伏願。常居鳳扆永鎮龍樓。次拈香云。此一",
    "T47n1995_001:0649a14": "瓣香。奉為州縣官僚。伏願。乃忠乃孝惟清惟",
    "T47n1995_001:0649a15": "白。永作生民父母。長為外護紀綱。又拈香",
    "T47n1995_001:0649a16": "云此一瓣香。得來久矣。十有餘年海上雲遊。",
    "T47n1995_001:0649a17": "討一箇冤讐。未曾遭遇。一到龍舒。果遇其人。",
    "T47n1995_001:0649a18": "方契憤憤之心。今日對大眾雪屈。須至爇却。",
    "T47n1995_001:0649a19": "為我見住白雲端和尚。從教熏天炙地。一任",
    "T47n1995_001:0649a20": "穿過蔡州。有鼻孔底辨取。龍門和尚白槌云。",
    "T47n1995_001:0649a21": "法筵龍象眾。當觀第一義。師云。若論第一義。",
    "T47n1995_001:0649a22": "西天二十八祖唐土六祖。立在下風。一大藏",
    "T47n1995_001:0649a23": "教白雲萬里。摩竭掩室毘耶杜口。正在夢中。",
    "T47n1995_001:0649a24": "千佛出世寐語未了。文殊普賢拗曲作直。所",
    "T47n1995_001:0649a25": "以道。設使言前薦得。猶是滯殼迷封。縱饒句",
    "T47n1995_001:0649a26": "下精通。未免觸途狂見。若也把定封疆。說什",
    "T47n1995_001:0649a27": "麼法堂前草深一丈。直得凡聖路絕鳥飛不",
    "T47n1995_001:0649a28": "度。天下衲僧無出氣處。眾中莫有不甘底麼。",
    "T47n1995_001:0649a29": "出來相見。時有僧問。優曇花現方便門開。朝",
    "T47n1995_001:0649b01": "宰臨筵如何舉唱。師云。今日好睛。學云。杲",
    "T47n1995_001:0649b02": "日當空清風匝地。師云。省得我多少。問如何",
    "T47n1995_001:0649b03": "是人中境。師云。寶閣凌空金鐸響。怪松隈險",
    "T47n1995_001:0649b04": "野猿啼。學云。如何是境中人。師云。鼻直眼",
    "T47n1995_001:0649b05": "橫。乃云。更有問話者麼。若無。雙泉今日向第",
    "T47n1995_001:0649b06": "二義門。放一線道。與諸人相見。和泥合水一",
    "T47n1995_001:0649b07": "上。且要釋迦彌勒動地雨花。文殊普賢觀音",
    "T47n1995_001:0649b08": "勢至。各踞一方助佛揚化。皆務本事器量堪",
    "T47n1995_001:0649b09": "任。雙泉不免也入一分。共說東家杓柄長西",
    "T47n1995_001:0649b10": "家杓柄短。任從春草青青炎光爍爍。秋樹葉",
    "T47n1995_001:0649b11": "零冬氷片薄。何故如是。且要諸人順時保愛",
    "T47n1995_001:0649b12": "謝辭不錄乃拈起拄杖云。古人道。拈起也天回地",
    "T47n1995_001:0649b13": "轉。放下也草偃風行。四面即不然。拈起也七",
    "T47n1995_001:0649b14": "穿八穴。放下也錦上鋪花。且道。還有為人處",
    "T47n1995_001:0649b15": "也無。良久云。來年更有新條在。惱亂春風卒",
    "T47n1995_001:0649b16": "未休。",
    "T47n1995_001:0649b17": "師在白雲授帖。拈起示眾云。大眾。只恁麼會",
    "T47n1995_001:0649b18": "得。埋沒宗風。過犯不小。幸有見成公案。請維",
    "T47n1995_001:0649b19": "那對眾宣讀。宣帖了授法衣提起云。既是大",
    "T47n1995_001:0649b20": "庾嶺頭提不起。為什麼却在者裏。且道。者裏",
    "T47n1995_001:0649b21": "底是。那裏底是。乃云。携瓶自汲清涼水。却",
    "T47n1995_001:0649b22": "著袈裟作主人。便披指法座前云。象王回師",
    "T47n1995_001:0649b23": "子步。儂家看著雙眉聚。然雖如是。事到如斯",
    "T47n1995_001:0649b24": "難為辭讓但有路可上更高人也行。便陞座。",
    "T47n1995_001:0649b25": "僧問。禪非意想道絕功勳。轉身一句作麼生",
    "T47n1995_001:0649b26": "道。師云。大眾見儞。學云也。知和尚有此機",
    "T47n1995_001:0649b27": "鋒。師云。獨出闍黎。學云。今日却成造次。師",
    "T47n1995_001:0649b28": "云。捧上不成龍。問沙場久戰名遂今朝。不涉",
    "T47n1995_001:0649b29": "功勳作麼生道。師云。長蛇猶自可。偃月怎生",
    "T47n1995_001:0649c01": "當。學云。金鏃慣調曾百戰。鐵鞭多力恨無讐。",
    "T47n1995_001:0649c02": "師云。知君不是金牙作。爭解彎弓射尉遲。學",
    "T47n1995_001:0649c03": "云。眼親不如手親。師云。新長老敗闕。學云。",
    "T47n1995_001:0649c04": "口是禍門。師噓乃云。秋風颯颯玉露垂珠。水",
    "T47n1995_001:0649c05": "碧山青蛩吟蟬噪。圓通門大啟。文殊普賢穿",
    "T47n1995_001:0649c06": "過汝諸人鼻孔。自是汝諸人當面諱却。復云。",
    "T47n1995_001:0649c07": "諸佛不出世。四十九年說。未審說箇什麼。少",
    "T47n1995_001:0649c08": "林有妙訣。殃及子孫。至今分疎不下。更說什",
    "T47n1995_001:0649c09": "麼妙訣。若人識祖佛當處便超越。超越與未",
    "T47n1995_001:0649c10": "超越則且置。儞道。祖佛即今在什麼處。若無",
    "T47n1995_001:0649c11": "人道得。山僧不惜眉毛。與汝諸人拈出。拍禪",
    "T47n1995_001:0649c12": "床一下。",
    "T47n1995_001:0649c13": "小參。僧問。如何是佛。師云。肥從口入。乃舉。",
    "T47n1995_001:0649c14": "德山示眾云。今夜不答話。有問話。者三十棒。",
    "T47n1995_001:0649c15": "眾中舉者甚多。會者不少。且道向什麼處見",
    "T47n1995_001:0649c16": "德山。有不顧性命底漢。試出來道看。若無。山",
    "T47n1995_001:0649c17": "僧為大眾與德山老人相見去也。待德山道。",
    "T47n1995_001:0649c18": "今夜不答話問話者三十棒。但向伊道。某甲",
    "T47n1995_001:0649c19": "話也不問。棒也不喫。儞道。還契他德山老人",
    "T47n1995_001:0649c20": "麼。到者裏須是箇漢始得。況法演遊方十有",
    "T47n1995_001:0649c21": "餘年。海上參尋見數員尊宿。自謂了當。及到",
    "T47n1995_001:0649c22": "浮山圓鑑會下。直是開口不得。後到白雲門",
    "T47n1995_001:0649c23": "下。咬破一箇鐵餕餡。直得百味具足。且道餡",
    "T47n1995_001:0649c24": "子一句作麼生道。乃云。花發鷄冠媚早秋誰",
    "T47n1995_001:0649c25": "人。能染紫絲頭有時。風動頻相倚似向堦前",
    "T47n1995_001:0649c26": "鬪不休。",
    "T47n1995_001:0649c27": "入院日。上堂。僧問。携笻領眾祖令當行。把斷",
    "T47n1995_001:0649c28": "封疆師意如何。師云。秋風吹渭水。落葉滿長",
    "T47n1995_001:0649c29": "安。學云。四面無門山岳秀。今朝且得主人歸。",
    "T47n1995_001:0650a01": "師云。儞道路頭在什麼處。學云。為什麼對面",
    "T47n1995_001:0650a02": "不相識。師云。且喜到來。乃舉。祖師道。吾本",
    "T47n1995_001:0650a03": "來茲土。傳法救迷情。一花開五葉。結果自然",
    "T47n1995_001:0650a04": "成。達磨大師信脚來信口道。後代兒孫多成",
    "T47n1995_001:0650a05": "計校。要會開花結果處麼。鄭州梨青州棗。萬",
    "T47n1995_001:0650a06": "物無過出處好。",
    "T47n1995_001:0650a07": "上堂。舉古人道。若有一人發真歸源。十方虛",
    "T47n1995_001:0650a08": "空悉皆消殞。雙泉則不然。若有一人發真歸",
    "T47n1995_001:0650a09": "源。十方虛空築著磕著。",
    "T47n1995_001:0650a10": "到興化上堂僧問。和尚未離四面時如何。師",
    "T47n1995_001:0650a11": "云。在屋裏坐學云。離後如何。師云。走殺闍",
    "T47n1995_001:0650a12": "黎。乃舉法眼頌云。山水君居好城隍。我亦論",
    "T47n1995_001:0650a13": "靜聞鐘角響。閑對白雲屯。大眾。法眼雖不拏",
    "T47n1995_001:0650a14": "雲攫霧。爭柰遍地清風。四面今日試與法眼",
    "T47n1995_001:0650a15": "把手共行。靜聞鐘角響。且不是聲閑對白雲",
    "T47n1995_001:0650a16": "屯。且不是色。既非聲色。作麼生商量。乃云。",
    "T47n1995_001:0650a17": "洞裏無雲別有天。桃花似錦柳如煙。仙家不",
    "T47n1995_001:0650a18": "解論冬夏石欄松枯不記年。",
    "T47n1995_001:0650a19": "上堂云。天上無彌勒。地下無彌勒。十字街頭",
    "T47n1995_001:0650a20": "立。被人喚作賊。便下座。",
    "T47n1995_001:0650a21": "上堂。僧問。四面無門山岳秀。箇中時節若為",
    "T47n1995_001:0650a22": "分。師云。東君須子細。遍地發萌芽。學云。春",
    "T47n1995_001:0650a23": "去秋來事宛然也。師云。纔方搓彈子。便要揑",
    "T47n1995_001:0650a24": "金剛。乃舉。古人云我若向儞道。即禿却我舌。",
    "T47n1995_001:0650a25": "若不向儞道。即啞却我口。且道還有為人處",
    "T47n1995_001:0650a26": "也無。四面有時擬為儞吞却只被當門齒礙。",
    "T47n1995_001:0650a27": "擬為儞吐却。又為咽喉小。且道還有為人處",
    "T47n1995_001:0650a28": "也無。乃云。四面從來柳下惠。",
    "T47n1995_001:0650a29": "歲旦上堂云。元正啟祚萬物咸新。揚盡大千",
    "T47n1995_001:0650b01": "沙界。都來只在一塵。乃展手云。是新是舊。有",
    "T47n1995_001:0650b02": "人出來道看。若無四面且世諦流布去也。遂",
    "T47n1995_001:0650b03": "叉手云。孟春猶寒。伏惟。首座大眾洎諸知事。",
    "T47n1995_001:0650b04": "尊體起居萬福。",
    "T47n1995_001:0650b05": "上堂。僧問。千峯寒色即不問。雨滴嵓花事若",
    "T47n1995_001:0650b06": "何。師云。今日也相似。學云。一句逈超千聖",
    "T47n1995_001:0650b07": "外。千山鎖斷萬重關。師云。一滴落在什麼處。",
    "T47n1995_001:0650b08": "學云錯。師云錯。學云錯錯。師便打。乃云。千",
    "T47n1995_001:0650b09": "峯列翠岸柳垂金。樵父謳歌漁人鼓棹。笙簧",
    "T47n1995_001:0650b10": "䀨地鳥語呢喃。紅粉佳人風流公子。一一為",
    "T47n1995_001:0650b11": "汝諸人。發上上機開正法眼。若向者裏薦得。",
    "T47n1995_001:0650b12": "金色頭陀無容身處。若也不會。喫粥喫飯。許",
    "T47n1995_001:0650b13": "儞七穿八穴。",
    "T47n1995_001:0650b14": "白眾出隊上堂云。明日匹馬單鏘。為國出戰。",
    "T47n1995_001:0650b15": "得勝回戈之日。滿路歌謠。大眾。作麼生是歌",
    "T47n1995_001:0650b16": "謠一曲。乃云。囉邏哩囉邏哩。還有人和得麼。",
    "T47n1995_001:0650b17": "良久云。鴛鴦繡了從君看。莫把金針度與人。",
    "T47n1995_001:0650b18": "寒食夜小參。僧問。群迷久渴冒雨登山。向上",
    "T47n1995_001:0650b19": "之機請師方便。師云。不免入山一回。學云。恁",
    "T47n1995_001:0650b20": "麼則步步踏實去也。師云。空手却回去。學云。",
    "T47n1995_001:0650b21": "若是那邊。還的當也無。師云。罕遇知音。學",
    "T47n1995_001:0650b22": "云。謝師證明。師云。知音底事作麼生。僧劃一",
    "T47n1995_001:0650b23": "劃。師云。又被風吹別調中。學云。往往隨他口",
    "T47n1995_001:0650b24": "頭走。師云。更是阿誰。乃云。李白桃紅山青水",
    "T47n1995_001:0650b25": "綠。雲橫洞口月皎長空。若只向者裏薦得。法",
    "T47n1995_001:0650b26": "眼道。月明幽室寒。星分拱辰異。便須瓦解氷",
    "T47n1995_001:0650b27": "消。韶國師道。通玄峯頂不是人間。心外無法",
    "T47n1995_001:0650b28": "滿目青山。亦須百雜碎。何也盡乾坤大地不",
    "T47n1995_001:0650b29": "消一揑。然雖如是。事無一向。今夜且放過一",
    "T47n1995_001:0650c01": "著。",
    "T47n1995_001:0650c02": "上堂舉。梁武帝問達磨。如何是聖諦第一義。",
    "T47n1995_001:0650c03": "磨云。廓然無聖。帝云。對朕者誰。磨云不識。",
    "T47n1995_001:0650c04": "又僧問六祖。黃梅意旨什麼人得。祖云。會佛",
    "T47n1995_001:0650c05": "法底人得。僧云。和尚還得麼。祖云不得。僧",
    "T47n1995_001:0650c06": "云。和尚為什麼不得。祖云。我不會佛法。師",
    "T47n1995_001:0650c07": "云。大小大祖師。問著底便是不識不會。為什",
    "T47n1995_001:0650c08": "麼却兒孫遍地。乃云。一人傳虛。萬人傳實。",
    "T47n1995_001:0650c09": "小參。僧問。施主遠趨於丈室。請師一句利於",
    "T47n1995_001:0650c10": "人。師云。教天下人成佛去。學云。悠悠塵內",
    "T47n1995_001:0650c11": "客。不謾入山來。師云。中間猶有眾生在。僧便",
    "T47n1995_001:0650c12": "喝。師云。且道是佛是眾生。學云。四面眼難",
    "T47n1995_001:0650c13": "謾。師云。儞向什麼處見四面。僧拂袖歸眾。師",
    "T47n1995_001:0650c14": "云作家。乃云。滿口道得底却不知有。知有底",
    "T47n1995_001:0650c15": "又道不得。且道過在什麼處。將成九仞之山。",
    "T47n1995_001:0650c16": "莫惜一簣之土。",
    "T47n1995_001:0650c17": "上堂舉。雲門垂語云。古佛與露柱相交。是第",
    "T47n1995_001:0650c18": "幾機。自代云。南山起雲北山下雨。師云。大小",
    "T47n1995_001:0650c19": "大雲門大師。元來小膽。四面道。古佛與露柱",
    "T47n1995_001:0650c20": "相交。是第四機。良久却云。者箇說話。面皮厚",
    "T47n1995_001:0650c21": "三寸。出語成不遜。好將臨濟棒一日打三頓。",
    "T47n1995_001:0650c22": "什麼人下得手。雖然罪過彌天新赦咸放。",
    "T47n1995_001:0650c23": "結夏上堂。僧問。五天結制分付蠟人。未審雙",
    "T47n1995_001:0650c24": "泉如何示眾。師云。足不履地。乃云。結夏無可",
    "T47n1995_001:0650c25": "供養大眾作一家宴管顧諸人。遂擡手云。囉",
    "T47n1995_001:0650c26": "邏招囉邏搖囉邏送。莫怪空疎。伏惟珍重。",
    "T47n1995_001:0650c27": "上堂云。於三七日中。思惟如是事。釋迦老子",
    "T47n1995_001:0650c28": "半夜逾城直往雪山。早是漏逗不少。更思惟",
    "T47n1995_001:0650c29": "箇什麼。便下座。",
    "T47n1995_001:0651a01": "上堂舉。藥山久不上堂。主事報云。大眾久思",
    "T47n1995_001:0651a02": "和尚示誨。山云。打鼓著。大眾方集。山便歸方",
    "T47n1995_001:0651a03": "丈。主事云。和尚許為眾說法。何故一言不措。",
    "T47n1995_001:0651a04": "山云。經有經師論有論師。爭怪得老僧。師云。",
    "T47n1995_001:0651a05": "雖然以己妨人。爭柰賊身已露。諸人要識藥",
    "T47n1995_001:0651a06": "山麼。閑持經卷倚松立。笑問客從何處來。",
    "T47n1995_001:0651a07": "上堂舉。僧問洞山。如何是善知識眼。山云。紙",
    "T47n1995_001:0651a08": "撚無油。師云。洞山老漢不是無只。是太儉。忽",
    "T47n1995_001:0651a09": "有人問四面。如何是善知識眼。只向伊道瞎。",
    "T47n1995_001:0651a10": "何故且要相稱。乃云。紙撚無油也大奇不堪",
    "T47n1995_001:0651a11": "拈掇有誰知。回身却憶來時路。月下騰騰信",
    "T47n1995_001:0651a12": "脚歸。",
    "T47n1995_001:0651a13": "上堂舉。教中道。若謂如來有所說法。即為謗",
    "T47n1995_001:0651a14": "佛。只如一大藏教。甚處得來。若言無說。五千",
    "T47n1995_001:0651a15": "四十八卷什麼處消遣。到者裏須是箇人始",
    "T47n1995_001:0651a16": "得。還會麼莫謗四面好。",
    "T47n1995_001:0651a17": "上堂舉。僧問投子。如何是十身調御。投子下",
    "T47n1995_001:0651a18": "禪床立。或有人問四面。如何是十身調御。老",
    "T47n1995_001:0651a19": "僧亦下禪床立。為什麼却依樣畫猫兒。待我",
    "T47n1995_001:0651a20": "計校成。即說向儞。",
    "T47n1995_001:0651a21": "上堂舉。藥山問石頭。三乘十二分教。某甲粗",
    "T47n1995_001:0651a22": "知。承聞南方直指人心見性成佛。某實未明。",
    "T47n1995_001:0651a23": "乞師指示。石頭云。恁麼也不得。不恁麼也不",
    "T47n1995_001:0651a24": "得。恁麼不恁麼總不得。山僧在眾日。聞兄弟",
    "T47n1995_001:0651a25": "商量道。即心即佛亦不得。不即心即佛亦不",
    "T47n1995_001:0651a26": "得。若恁麼說話。敢稱禪客。何故殊不知石頭",
    "T47n1995_001:0651a27": "老人文武兼備韜略雙全。若是四面見處。也",
    "T47n1995_001:0651a28": "要諸人共知。只見波濤涌。不見海龍宮。",
    "T47n1995_001:0651a29": "上堂云。三世諸佛遙望頂禮。六代祖師開口",
    "T47n1995_001:0651b01": "不得。四面今日且權為指使。且道是箇什麼。",
    "T47n1995_001:0651b02": "一二三四。五雷門誇布鼓謾。說李將軍藍田",
    "T47n1995_001:0651b03": "射石虎。",
    "T47n1995_001:0651b04": "上堂云。真如凡聖。皆是夢言。佛及眾生。並為",
    "T47n1995_001:0651b05": "增語。或有人出來道。盤山老𡁠。但向伊道。不",
    "T47n1995_001:0651b06": "因紫陌花開早。爭得黃鸎下柳條。若更問道",
    "T47n1995_001:0651b07": "四面老𡁠。自云。喏惺惺著。",
    "T47n1995_001:0651b08": "上堂云。仲冬嚴寒。伏惟。首座大眾。尊體起居",
    "T47n1995_001:0651b09": "萬福。兩彩一賽。便下座。",
    "T47n1995_001:0651b10": "上堂云。有一則語舉似諸人。第一不得錯舉。",
    "T47n1995_001:0651b11": "便下座。",
    "T47n1995_001:0651b12": "上堂云。昨宵年暮夜。今朝是歲旦。都大尋常",
    "T47n1995_001:0651b13": "日。世人生異見。不解逐根元。只管尋枝蔓。新",
    "T47n1995_001:0651b14": "舊只如今。子細分明看。若也更商量。秦時鐸",
    "T47n1995_001:0651b15": "鑠鑽。",
    "T47n1995_001:0651b16": "諸院長老入山。師上堂云。臨濟入門便喝。是",
    "T47n1995_001:0651b17": "甚盌鳴聲。德山入門便棒。抝曲作直雲門三",
    "T47n1995_001:0651b18": "句。曹洞五位。大開眼了作夢。何故如此。國清",
    "T47n1995_001:0651b19": "才子貴。家富小兒嬌。",
    "T47n1995_001:0651b20": "到龍門上堂云。有舌胡利。無口非啞。七出八",
    "T47n1995_001:0651b21": "沒。風流儒雅。便下座。",
    "T47n1995_001:0651b22": "到海會上堂云。白雲山裏白雲人。把定封疆",
    "T47n1995_001:0651b23": "無縫罅。無縫罅知幾價。莫有知價底麼。乃云。",
    "T47n1995_001:0651b24": "一二三四五。",
    "T47n1995_001:0651b25": "到興化上堂云。世事冗如麻。空門路轉賒。青",
    "T47n1995_001:0651b26": "松林下客。幾個得歸家。共唱胡笳曲。分開五",
    "T47n1995_001:0651b27": "葉花。幸逢諸道友。同上白牛車。大眾。車在者",
    "T47n1995_001:0651b28": "裏。牛在什麼處。芳草渡頭尋不見。夜來依舊",
    "T47n1995_001:0651b29": "宿蘆花下座。甘露資長老。把師住云。舒州管",
    "T47n1995_001:0651c01": "界。元來有箇草賊。師云和尚也須隄防。資擬",
    "T47n1995_001:0651c02": "議。師便拓開。",
    "T47n1995_001:0651c03": "上堂云。祖師道。葉落歸根來時無口。祖師恁",
    "T47n1995_001:0651c04": "麼道。猶欠悟在。便下座。",
    "T47n1995_001:0651c05": "上堂。僧問。祖意教意是同是別。師云。人貧智",
    "T47n1995_001:0651c06": "短馬瘦毛長。乃云。祖師說不著。佛眼看不見。",
    "T47n1995_001:0651c07": "四面老婆心。為君通一線。便下座。",
    "T47n1995_001:0651c08": "上堂云。春氣乍寒乍暖。春雲或卷或舒。引得",
    "T47n1995_001:0651c09": "韶陽老子。放出針眼裏魚。乃云錯。",
    "T47n1995_001:0651c10": "謝主事上堂。僧問。王索仙陀婆時如何。師云。",
    "T47n1995_001:0651c11": "七孔八竅。學云。如何是王索仙陀婆。師云。鸞",
    "T47n1995_001:0651c12": "駕未排齊號令。學云。如何是仙陀婆。師云。眼",
    "T47n1995_001:0651c13": "瞤耳熱。僧禮拜。師云點。乃云。文殊張帆普賢",
    "T47n1995_001:0651c14": "把柁。勢至觀音共相唱和。贏得雙泉鬧中打",
    "T47n1995_001:0651c15": "坐。打坐即不無。且道下水船一曲作麼生唱。",
    "T47n1995_001:0651c16": "囉邏哩囉邏哩。俗氣不除。",
    "T47n1995_001:0651c17": "上堂云。今宵正月半。乾坤都一片。普賢門大",
    "T47n1995_001:0651c18": "開。相逢不相見。乃云。過在阿誰。",
    "T47n1995_001:0651c19": "上堂云。默默默。無上菩提。從此得賺殺人。便",
    "T47n1995_001:0651c20": "下座。",
    "T47n1995_001:0651c21": "上堂云。適來思量得一則因緣。而今早忘了",
    "T47n1995_001:0651c22": "也。却是拄杖記得。乃拈起拄杖云。拄杖子也",
    "T47n1995_001:0651c23": "忘了。遂卓一下云。同坑無異土。咄。",
    "T47n1995_001:0651c24": "上堂舉。鏡清問玄沙。學人乍入叢林。乞師指",
    "T47n1995_001:0651c25": "箇入路。沙云。還聞偃溪水聲麼。清云聞。沙",
    "T47n1995_001:0651c26": "云。從者裏入。師云。果是得入。一任四方八",
    "T47n1995_001:0651c27": "面。若也未然。輒不得離却者裏。",
    "T47n1995_001:0651c28": "謝典座上堂云。小繩錢貫大繩井索。日急要",
    "T47n1995_001:0651c29": "用笊籬木杓。雖然破家具。應用有處著著錯。",
    "T47n1995_001:0652a01": "南北東西水洒不著。",
    "T47n1995_001:0652a02": "冬至上堂云。少年天子此日拜郊林泉之士。",
    "T47n1995_001:0652a03": "遠望歌謠。萬歲萬歲。便下座。",
    "T47n1995_001:0652a04": "有一道姑。入山禮拜。請上堂云。道可道非常",
    "T47n1995_001:0652a05": "道。真可笑。姮娥一夜繡鴛鴦。解把金針呈巧",
    "T47n1995_001:0652a06": "妙。將並老黃梅兒孫一何拙。如今箇箇口吒",
    "T47n1995_001:0652a07": "呀。問著烏龜喚作鼈四面今日與君決。列怎",
    "T47n1995_001:0652a08": "生雪。冤家冤家。莫向背地裏吐舌。",
    "T47n1995_001:0652a09": "次住太平語錄次住太平語錄",
    "T47n1995_001:0652a10": "參學清遠集",
    "T47n1995_001:0652a11": "師入院日。僧問。遠別雙泉來臨禪眾。入門一",
    "T47n1995_001:0652a12": "句願師舉揚。師云。也待一一覷過。學云。恁麼",
    "T47n1995_001:0652a13": "則清涼山遠人休去。只此焚香便見師。師喝",
    "T47n1995_001:0652a14": "云。話也不領。學云。今朝親見面。端的勝聞",
    "T47n1995_001:0652a15": "名。師云。猶自喃喃。問如何是太平境。師云。",
    "T47n1995_001:0652a16": "數層寶塔侵天起。萬本喬松匝地寒。學云。如",
    "T47n1995_001:0652a17": "何是境中人。師云。閑持經卷倚松立。笑問客",
    "T47n1995_001:0652a18": "從何處來。學云。人境已蒙師指示。向上宗乘",
    "T47n1995_001:0652a19": "事若何。師云。須信下方城郭近。果然鐘磬接",
    "T47n1995_001:0652a20": "笙歌。問如何是佛。師云。露胸跣足。學云。如",
    "T47n1995_001:0652a21": "何是法。師云。大赦不放。學云。如何是僧。師",
    "T47n1995_001:0652a22": "云。釣魚船上謝三郎。乃云。我本無心有所希",
    "T47n1995_001:0652a23": "求。今此寶藏自然而至。世間之寶。能變窮為",
    "T47n1995_001:0652a24": "富。此之一寶。能轉凡成聖。且道如今是凡是",
    "T47n1995_001:0652a25": "聖。太平道總不是。何故苦瓠連根苦。甜瓜徹",
    "T47n1995_001:0652a26": "蒂甜。",
    "T47n1995_001:0652a27": "上堂云。達磨無端少林面壁。二祖斷臂。一生",
    "T47n1995_001:0652a28": "受屈黃蘗樹頭討甚木蜜。太平今日兩眼如",
    "T47n1995_001:0652a29": "漆。李廣神箭是誰中的。",
    "T47n1995_001:0652b01": "上堂云。十方諸佛六代祖師天下善知識。皆",
    "T47n1995_001:0652b02": "同者箇舌頭。若識得者箇舌頭。始解大脫空。",
    "T47n1995_001:0652b03": "便道山河大地是佛。草木叢林是佛。若也未",
    "T47n1995_001:0652b04": "識得者箇舌頭。只成小脫空自謾去。明朝後",
    "T47n1995_001:0652b05": "日大有事在。太平恁麼說話。還有實頭處也",
    "T47n1995_001:0652b06": "無。自云有如何是實頭處。歸堂喫茶去。",
    "T47n1995_001:0652b07": "上堂。僧問。如何是賓中賓。師云。少喜多瞋。",
    "T47n1995_001:0652b08": "學云。如何是賓中主。師云。傳言送語。學云。",
    "T47n1995_001:0652b09": "如何是主中賓。師云。鍾馗小妹。學云。如何是",
    "T47n1995_001:0652b10": "主中主。師云。一言纔出口。地上繡絪開。乃",
    "T47n1995_001:0652b11": "云。近日太平院。禪和多聚散。參底老婆禪。喫",
    "T47n1995_001:0652b12": "底籼米飯。知事失照顧。主人少方便。雖然沒",
    "T47n1995_001:0652b13": "滋味。要且緩緩嚥。",
    "T47n1995_001:0652b14": "謝莊主上堂云。一不做二不休。不風流處也",
    "T47n1995_001:0652b15": "風流。若要公私濟辦。好看露地白牛。",
    "T47n1995_001:0652b16": "上堂云。此箇物上拄天下拄地。皖水作口皖",
    "T47n1995_001:0652b17": "山作鼻。太平退身三步。放儞諸人出氣。",
    "T47n1995_001:0652b18": "上堂。僧問。牛頭未見四祖時如何。師云。頭上",
    "T47n1995_001:0652b19": "戴纍垂。學云。見後如何。師云。青布遮前。學",
    "T47n1995_001:0652b20": "云。未見四祖時。為什麼百鳥銜花獻。師云。富",
    "T47n1995_001:0652b21": "與貴是人之所欲。學云。見後為什麼百鳥不",
    "T47n1995_001:0652b22": "銜花獻。師云。貧與賤是人之所惡。乃云。西天",
    "T47n1995_001:0652b23": "二十八祖也恁麼道。唐土六祖也恁麼道。天",
    "T47n1995_001:0652b24": "下老和尚也恁麼道。獨有太平不恁麼道何",
    "T47n1995_001:0652b25": "故寡不敵眾且道。畢竟如何妙舞更。須知遍",
    "T47n1995_001:0652b26": "拍。三臺須是大家催。",
    "T47n1995_001:0652b27": "上堂云。上是天下是地。南北東西依舊位。釋",
    "T47n1995_001:0652b28": "迦老子弄精魂。達磨西來多忌諱。忽有箇漢",
    "T47n1995_001:0652b29": "出來道。和尚低聲。但向伊道。秖要拋塼引玉。",
    "T47n1995_001:0652c01": "上堂云。山僧今日。將山河大地。盡作黃金□",
    "T47n1995_001:0652c02": "該有情無情。總令成佛去。然後太平不入者",
    "T47n1995_001:0652c03": "保社。何故爭之不足讓之有餘。",
    "T47n1995_001:0652c04": "上堂云。太平不會禪。一向外邊走。臘月三十",
    "T47n1995_001:0652c05": "日。贏得一張口。且道那箇是太平口。自云。兩",
    "T47n1995_001:0652c06": "片皮也不識。",
    "T47n1995_001:0652c07": "上堂舉。寶壽作街坊時。見兩人相諍。一人以",
    "T47n1995_001:0652c08": "手打一拳云。儞得恁無面目。寶壽因而得入。",
    "T47n1995_001:0652c09": "若人於此知落處。可謂公辦私辦。大眾。聽取",
    "T47n1995_001:0652c10": "一頌。甚妙也甚妙。於此知性命。擗鼻與一拳。",
    "T47n1995_001:0652c11": "當時便打正。",
    "T47n1995_001:0652c12": "上堂云。太平淈𣸩漢事事盡經遍。如是三十",
    "T47n1995_001:0652c13": "年也。有人讚歎且。道讚歎箇什麼好。箇淈𣸩",
    "T47n1995_001:0652c14": "漢。",
    "T47n1995_001:0652c15": "上堂舉。教中道。假使滿世間。皆如舍利弗。盡",
    "T47n1995_001:0652c16": "思共度量。亦復不能知。尋常衲僧家。高揖釋",
    "T47n1995_001:0652c17": "迦不拜彌勒。是會佛智不會佛智。眾中有則",
    "T47n1995_001:0652c18": "有。只是藏牙伏爪。太平有箇見處。不惜眉毛",
    "T47n1995_001:0652c19": "舉向諸人。待有人問隨口便答。",
    "T47n1995_001:0652c20": "上堂。僧問。如何是奪人不奪境。師云。秋風吹",
    "T47n1995_001:0652c21": "渭水。落葉滿長安。學云。如何是奪境不奪人。",
    "T47n1995_001:0652c22": "師云。路上。逢人半是僧。學云。如何是人境俱",
    "T47n1995_001:0652c23": "不奪。師云。少婦棹輕舟。歌聲逐流水。學云。",
    "T47n1995_001:0652c24": "如何是人境俱奪。師云。高空有月千門掩。大",
    "T47n1995_001:0652c25": "道無人獨自行。乃云。數日已來連綿大水。所",
    "T47n1995_001:0652c26": "到之處皆有損傷。曹源一滴彌滿人間。衲僧",
    "T47n1995_001:0652c27": "一吸鼻孔遼天。且道名字既同。為什麼損益",
    "T47n1995_001:0652c28": "有異。誰知遠煙浪。別有好思量。",
    "T47n1995_001:0652c29": "上堂云。一葉落天下秋一塵起大地收。收即",
    "T47n1995_001:0653a01": "不無。何人親手。月中仙桂和根拔。海底驪龍",
    "T47n1995_001:0653a02": "把角牽。",
    "T47n1995_001:0653a03": "上堂云。撮土為金猶容易。變金為土却還難。",
    "T47n1995_001:0653a04": "轉凡成聖猶容易。轉聖成凡却甚難。何故誰",
    "T47n1995_001:0653a05": "肯屈尊就卑。且道不凡不聖一句作麼生道。",
    "T47n1995_001:0653a06": "乃云。不得教壞人家男女。",
    "T47n1995_001:0653a07": "上堂舉。三祖見二祖禮拜。問曰。請師懺罪。二",
    "T47n1995_001:0653a08": "祖云。將罪來與汝懺。三祖云。求罪不可得。二",
    "T47n1995_001:0653a09": "祖云。與汝懺罪竟。因成一頌。舉似大眾。無孔",
    "T47n1995_001:0653a10": "笛子㲲拍板。五音六律皆普遍。時人不識黃",
    "T47n1995_001:0653a11": "幡綽。笑道儂家登寶殿。",
    "T47n1995_001:0653a12": "上堂云。淺聞深悟深聞不悟。爭柰何爭柰何。",
    "T47n1995_001:0653a13": "獻佛不在香多。",
    "T47n1995_001:0653a14": "上堂云。開眼為晝合眼為夜。坐斷舌頭誰談",
    "T47n1995_001:0653a15": "般若。金色頭陀不入保社。",
    "T47n1995_001:0653a16": "上堂舉。風穴云。若立一塵。家國興盛野老嚬",
    "T47n1995_001:0653a17": "蹙。不立一塵。家國喪亡野老謳歌。太平即不",
    "T47n1995_001:0653a18": "然。若立一塵。法堂前草深一丈。不立一塵。錦",
    "T47n1995_001:0653a19": "上鋪花。何也不見道。九九八十一。窮漢受罪",
    "T47n1995_001:0653a20": "畢。纔擬展脚眠。蚊蟲獦蚤出。",
    "T47n1995_001:0653a21": "上堂因雪。舉僧問雲門。不起一念。還有過也",
    "T47n1995_001:0653a22": "無。門云。須彌山。師云。有時問著師僧。或竪",
    "T47n1995_001:0653a23": "一指。或進一步。或下一喝。或拂袖便去。上座",
    "T47n1995_001:0653a24": "未在。何故太平未曾向二三月間下一陣雪。",
    "T47n1995_001:0653a25": "向汝諸人在。如今有。箇漢出來道。老和尚莫",
    "T47n1995_001:0653a26": "七顛八倒。見今下也不是。乃展手云了。",
    "T47n1995_001:0653a27": "上堂僧。問蓮。花未出水時如何師。云在。泥裏",
    "T47n1995_001:0653a28": "學。云出。水後如何師。云在。水上問。王子未",
    "T47n1995_001:0653a29": "登九五時如何師。云逢。人多問路。學云。正登",
    "T47n1995_001:0653b01": "九五時如何。師云。天下太平。學云。登九五後",
    "T47n1995_001:0653b02": "如何。師云。誰論好醜。乃云。末後最慇懃。儂",
    "T47n1995_001:0653b03": "家隨處新。大千沙界裏。不免箇中人且。道那",
    "T47n1995_001:0653b04": "箇是箇中人平。蕪盡處是青山行。人更在青",
    "T47n1995_001:0653b05": "山外。",
    "T47n1995_001:0653b06": "上堂舉。雲門道。平地上死人無數。出得荊棘",
    "T47n1995_001:0653b07": "林者是好手。時有僧云。恁麼則堂中第一座",
    "T47n1995_001:0653b08": "有長處。雲門云。蘇嚧蘇嚧。太平即不然。平地",
    "T47n1995_001:0653b09": "上箇箇丈夫。荊棘林裏坐得底是好手。何故",
    "T47n1995_001:0653b10": "乃云格。",
    "T47n1995_001:0653b11": "上堂云。將四大海水為一枚硯。須彌山作一",
    "T47n1995_001:0653b12": "管筆。有人向虛空裏。寫祖師西來意五字。太",
    "T47n1995_001:0653b13": "平下座大展坐具禮拜為師。若寫不得。佛法",
    "T47n1995_001:0653b14": "無靈驗。有麼有麼便下座。大眾散。師高聲云。",
    "T47n1995_001:0653b15": "侍者。侍者應喏。師云。收取坐具。復問侍者",
    "T47n1995_001:0653b16": "云。還收得坐具麼。侍者提起坐具。師云。我早",
    "T47n1995_001:0653b17": "知儞恁麼也。",
    "T47n1995_001:0653b18": "上堂。僧問。佛未出世時如何。師云。大憨不如",
    "T47n1995_001:0653b19": "小憨。學云。出世後如何。師云。小憨不如大",
    "T47n1995_001:0653b20": "憨。乃云。入荒田不揀。信手拈來草。不認大哥",
    "T47n1995_001:0653b21": "妻。元來是嫂嫂。鄭州出鵝梨。青州出大棗。無",
    "T47n1995_001:0653b22": "事巾單下。箇箇從頭咬。",
    "T47n1995_001:0653b23": "上堂云。山僧昨日入城。見一棚傀儡。不免近",
    "T47n1995_001:0653b24": "前看。或見端嚴奇特。或見醜陋不堪動轉行",
    "T47n1995_001:0653b25": "坐。青黃赤白一一見了。子細看時。元來青布",
    "T47n1995_001:0653b26": "幔裏有人。山僧忍俊不禁。乃問長史高姓。他",
    "T47n1995_001:0653b27": "道老和尚看便休。問什麼姓大眾。山僧被他",
    "T47n1995_001:0653b28": "一句。直得無言可對。無理可伸。還有人為山",
    "T47n1995_001:0653b29": "僧道得麼。昨日那裏落節。今日者裏拔本。",
    "T47n1995_001:0653c01": "上堂云。有鹽曰醎。無鹽曰澹。太平聞說。口似",
    "T47n1995_001:0653c02": "匾檐。便下座。",
    "T47n1995_001:0653c03": "上堂云。神通妙用不欠絲毫。通人分上何用",
    "T47n1995_001:0653c04": "忉忉。泥多佛大水長船高。",
    "T47n1995_001:0653c05": "上堂云。一月普現一切水。一切水月一月攝。",
    "T47n1995_001:0653c06": "誠哉是言也。可謂塑不成畫不就。昨夜三更",
    "T47n1995_001:0653c07": "白如晝。",
    "T47n1995_001:0653c08": "謝典座上堂云。變生作熟雖然易。眾口調和",
    "T47n1995_001:0653c09": "轉見難。鹹澹若知真箇味。自然飢飽不相干。",
    "T47n1995_001:0653c10": "上堂。拈起拄杖云。昨夜三更夢見拄杖子。教",
    "T47n1995_001:0653c11": "我一片禪向我道。和尚明日早起上堂舉似",
    "T47n1995_001:0653c12": "大眾。昨日錦上鋪花。今日脚蹋實地。但看今",
    "T47n1995_001:0653c13": "日明朝說甚祖師來意。翻思黃面老人。謾道",
    "T47n1995_001:0653c14": "靈山授記。直饒大地山河。借我鼻孔出氣。不",
    "T47n1995_001:0653c15": "如放下身心。自然仁義禮智。為亡僧下火。舉",
    "T47n1995_001:0653c16": "起火把云。火風四大互相違背。當此時節隨",
    "T47n1995_001:0653c17": "緣自在。次日又為一僧舉起火把云。昨日也",
    "T47n1995_001:0653c18": "恁麼。今日也恁麼。且道昨日是今日是。說甚",
    "T47n1995_001:0653c19": "是不是儞看是甚火色。",
    "T47n1995_001:0653c20": "上堂云。今朝正月半。與諸人相見。嫰麥長新",
    "T47n1995_001:0653c21": "苗。粒粒皆成麫。薦不薦全藉春風扇。",
    "T47n1995_001:0653c22": "次住海會語錄次住海會語錄",
    "T47n1995_001:0653c23": "參學景淳集",
    "T47n1995_001:0653c24": "師入院。開堂日。宣疏了乃云。疏帖一時讀了。",
    "T47n1995_001:0653c25": "若是具金剛眼睛底。何必重說偈言。雖然如",
    "T47n1995_001:0653c26": "是。事無一向。便陞座拈香罷。四面白槌云。法",
    "T47n1995_001:0653c27": "筵龍象眾。當觀第一義。師云。金鏃慣將平祖",
    "T47n1995_001:0653c28": "道。鐵鞭多在恨無讐。莫有不顧危亡底衲僧",
    "T47n1995_001:0653c29": "麼。出來相見。僧問。白雲山下祖令當行。如何",
    "T47n1995_001:0654a01": "是祖令。師云。一二三四五。學云。恁麼則昨日",
    "T47n1995_001:0654a02": "太平今朝海會。師云。高著師僧。問昔日為霖",
    "T47n1995_001:0654a03": "去。今朗領眾來。朝賢臨座下。願震一聲雷。",
    "T47n1995_001:0654a04": "師云。儞還聞麼。學云。風送好雲歸碧洞。水潮",
    "T47n1995_001:0654a05": "滄海助波濤。師云。知心有幾人。學云。寒山常",
    "T47n1995_001:0654a06": "撫掌。拾得每慇懃。師云。將謂無人。學云。也",
    "T47n1995_001:0654a07": "不得壓良為賤。師云。且禮拜著。乃云。問話且",
    "T47n1995_001:0654a08": "止。夫第一義適來。若於四面搥下薦得。千聖",
    "T47n1995_001:0654a09": "不能近。祖師言不到。天下作者拱手歸降何",
    "T47n1995_001:0654a10": "也。況第一義本來清淨不受諸塵。如何說得。",
    "T47n1995_001:0654a11": "同道方知。今日放過一著。向建化門中。別作",
    "T47n1995_001:0654a12": "箇解話會。是以紹先聖之遺蹤。稱提祖令。為",
    "T47n1995_001:0654a13": "後學之模範。建立宗風。若非當人。曷能傳授",
    "T47n1995_001:0654a14": "謝詞不錄乃云。陳謝既畢。不可空然。有一頌舉似",
    "T47n1995_001:0654a15": "大眾。日暖風和花正開。七重山鎖白雲來。飜",
    "T47n1995_001:0654a16": "思城市繁華處。又出松門步一回。",
    "T47n1995_001:0654a17": "師在太平受帖。拈起。示眾云。恁麼會去。早是",
    "T47n1995_001:0654a18": "鈍漢。何也若憑說五千四十八卷。豈不是說。",
    "T47n1995_001:0654a19": "若不憑說又如何辨白。請維那分明拈出。讀",
    "T47n1995_001:0654a20": "疏了。遂陞座乃云。祖令當行十方坐斷。其中",
    "T47n1995_001:0654a21": "莫有不惜性命者麼。出來與老僧相見。時有",
    "T47n1995_001:0654a22": "僧出云。日月易見好事難逢。師云。令人疑著。",
    "T47n1995_001:0654a23": "問公牋已至師今受。祖意西來願舉揚。師云。",
    "T47n1995_001:0654a24": "雲從龍風從虎。學云。人天既獲聞真諦。更有",
    "T47n1995_001:0654a25": "尖新事也無。師云有。學云。如何是尖新底事。",
    "T47n1995_001:0654a26": "師云。蹉過也不知。問白雲長老太平禪師。於",
    "T47n1995_001:0654a27": "其中間未審如何辨的。師云。儞試定當看。學",
    "T47n1995_001:0654a28": "云。莫是月無來去影現千江。師云。一任鑽龜",
    "T47n1995_001:0654a29": "打瓦。遂云。法不孤起仗境方生。明鏡當臺好",
    "T47n1995_001:0654b01": "醜自現。久參上士言下知歸。晚學初機當須",
    "T47n1995_001:0654b02": "子細。是以古人道。法無去來無動轉者。輒成",
    "T47n1995_001:0654b03": "山頌舉似大眾。觸目光明處處新。其中那箇",
    "T47n1995_001:0654b04": "辨疎親。祇園枝上千花秀。一度芬芳一度春。",
    "T47n1995_001:0654b05": "上堂。僧問。如何是佛。師云。悉達多太子。學",
    "T47n1995_001:0654b06": "云。逾城時如何。師云。自有四天王在。學云。",
    "T47n1995_001:0654b07": "到雪山時如何。師云。蘆芽穿膝鵲巢頂上。學",
    "T47n1995_001:0654b08": "云。爭柰未是學人安身處。師喝云。禮拜了退。",
    "T47n1995_001:0654b09": "乃云。天地為洪爐。烹煉強與弱。大道本無元。",
    "T47n1995_001:0654b10": "卷舒由橐鑰。凡聖路坦然。各自看謀略。",
    "T47n1995_001:0654b11": "謝首座上堂云。槌破蟠桃核。得見其仁。捋斷",
    "T47n1995_001:0654b12": "驪龍鬚。得遇其寶。雖然如是。也未是好手。黃",
    "T47n1995_001:0654b13": "帝失玄珠於赤水。使智索之而不得。使離未",
    "T47n1995_001:0654b14": "索之而不得。使契詬索之而不得。乃使罔象。",
    "T47n1995_001:0654b15": "直饒罔象得之亦未是好手。爭似今日與大",
    "T47n1995_001:0654b16": "眾。同使一箇通事舍人。雖然如是。也只得一",
    "T47n1995_001:0654b17": "半。",
    "T47n1995_001:0654b18": "上堂云。永嘉道。取不得捨不得。不可得中只",
    "T47n1995_001:0654b19": "麼得。祖師道。不是心不是物不是佛。大眾且",
    "T47n1995_001:0654b20": "道。是箇什麼。乃云。到江吳地盡隔岸越山多。",
    "T47n1995_001:0654b21": "結夏上堂。僧問。如何是白雲境。師云。七重山",
    "T47n1995_001:0654b22": "鎖潺湲水。學云。如何是境中人。師云。來千去",
    "T47n1995_001:0654b23": "萬。學云。人境已蒙師指示。向上宗乘又若何。",
    "T47n1995_001:0654b24": "師云。面赤不如語直。乃云。此夏居白雲。禪人",
    "T47n1995_001:0654b25": "偶聚會。三月九旬中。尊卑相倚賴。粥飯與茶",
    "T47n1995_001:0654b26": "湯。精麁隨忍耐。逐意習經書。任運行三昧。彼",
    "T47n1995_001:0654b27": "此出家兒。放教肚皮大。",
    "T47n1995_001:0654b28": "上堂云。昨日有一則因緣。擬舉似大眾。却為",
    "T47n1995_001:0654b29": "老僧忘事都大。一時思量不出。乃沈吟多時",
    "T47n1995_001:0654c01": "云。忘却也忘却也。復云。教中有一道真言。號",
    "T47n1995_001:0654c02": "聰明王。有人念者。忘即記得。遂云。唵阿盧勒",
    "T47n1995_001:0654c03": "繼娑婆訶。乃拍手大笑云。記得也記得也。覓",
    "T47n1995_001:0654c04": "佛不見佛。討祖不見祖。甜瓜徹蒂甜。苦瓠連",
    "T47n1995_001:0654c05": "根苦。下座。",
    "T47n1995_001:0654c06": "解夏上堂云。一塵起大地收。一葉落天下秋。",
    "T47n1995_001:0654c07": "金風動處。警砌畔之蛩吟。玉露零時。引林間",
    "T47n1995_001:0654c08": "之蟬噪。遠煙別浦。行行之鷗鷺爭飛。絕壁危",
    "T47n1995_001:0654c09": "巒。處處之猿猱競嘯。又見漁人舉櫂樵子謳",
    "T47n1995_001:0654c10": "歌。數聲羗笛牧童戲。一片征帆孤客夢。可以",
    "T47n1995_001:0654c11": "發揮祖道建立宗風。九旬無虛棄之功。百劫",
    "T47n1995_001:0654c12": "在今時之用。如斯話會。衲子攢眉。不見道。一",
    "T47n1995_001:0654c13": "塵不立始歸家。若有纖毫非眷屬。",
    "T47n1995_001:0654c14": "上堂。僧問。見來不采時如何。師云。各自守疆",
    "T47n1995_001:0654c15": "界。進云。見來却采時如何。師云。看築著儞鼻",
    "T47n1995_001:0654c16": "孔。學云。謝師答話。師云。放。乃云。古人道。如",
    "T47n1995_001:0654c17": "何是不動尊。朝到西天暮歸唐土。大眾莫是",
    "T47n1995_001:0654c18": "動而不動。不動而動麼。只者便是白雲見處。",
    "T47n1995_001:0654c19": "郡中回上堂云。船上無散工。時時事不同。昨",
    "T47n1995_001:0654c20": "朝城郭裏今日白雲中。且道不動尊在什麼",
    "T47n1995_001:0654c21": "處。自云。氣似韛袋。令人可愛。",
    "T47n1995_001:0654c22": "自出緣化回。上堂云。白雲海會院。足水兼柴",
    "T47n1995_001:0654c23": "炭。唯少麻與麥。眾人皆盡見。親去化檀那疎",
    "T47n1995_001:0654c24": "却阿羅漢且望大慈悲。一一看佛面。大眾。佛",
    "T47n1995_001:0654c25": "身充滿於法界。且作麼生看。我道不隔一條",
    "T47n1995_001:0654c26": "線。",
    "T47n1995_001:0654c27": "上堂云。幸然無一事。行脚要參禪。却被禪相",
    "T47n1995_001:0654c28": "惱。不透祖師關。如何是祖師關。把火入牛欄。",
    "T47n1995_001:0654c29": "上堂云。我有一柄󰆠。掃盡雪山雪。我有一張",
    "T47n1995_001:0655a01": "口。臨事無可說我有一雙眼。和盲悖訴瞎。任",
    "T47n1995_001:0655a02": "意過平生。烏龜喚作鼈。處世學為人。喫水須",
    "T47n1995_001:0655a03": "防噎。仰山曾道底。兩口一無舌。四海五湖人。",
    "T47n1995_001:0655a04": "當陽瞥不瞥。",
    "T47n1995_001:0655a05": "上堂舉。靈雲悟桃花頌云。三十年來尋劍客。",
    "T47n1995_001:0655a06": "幾經葉落又抽枝。自從一見桃花後。直至如",
    "T47n1995_001:0655a07": "今更不疑。玄沙云。諦當甚諦當。敢保老兄未",
    "T47n1995_001:0655a08": "徹在。師云。說什麼諦當。更參三十年始得。",
    "T47n1995_001:0655a09": "上堂。僧問。如何是佛。師云。獨木橋子。學云。",
    "T47n1995_001:0655a10": "如何趣向。師云。緊峭草鞋。乃云。幸然可怜",
    "T47n1995_001:0655a11": "生。剛地學參。問既然參得了。未免肚裏悶。悶",
    "T47n1995_001:0655a12": "即自家悶。困即自家困。祖佛生冤家。好與槌",
    "T47n1995_001:0655a13": "一頓。且道。佛祖過在什麼處。若人會得。許儞",
    "T47n1995_001:0655a14": "具一隻眼。",
    "T47n1995_001:0655a15": "桐樹郭宅請陞座云。桐林郭評事家門幸。食",
    "T47n1995_001:0655a16": "祿性靜好。吾宗溫良如美玉。封疏請諸山。營",
    "T47n1995_001:0655a17": "齋殖洪福。二人長老共談玄。正值陽和二月",
    "T47n1995_001:0655a18": "天。渴鹿飲溪氷作水。野猿啼樹霧成煙。黃梅",
    "T47n1995_001:0655a19": "路上多知己。今日同乘般若船。乘船即不無。",
    "T47n1995_001:0655a20": "且道。說箇什麼事。幸遇三春明媚。因行不妨",
    "T47n1995_001:0655a21": "掉臂。囉邏哩囉邏哩。乃拍手大笑云。是何曲",
    "T47n1995_001:0655a22": "調萬年歡。",
    "T47n1995_001:0655a23": "上堂云。二月春將半。相呼同賞翫。寒食近清",
    "T47n1995_001:0655a24": "明。百花開爛熳。或上白雲峯。或遊赤水畔。野",
    "T47n1995_001:0655a25": "外標墳人。路傍酒醉漢。半笑半悲啼。真誠堪",
    "T47n1995_001:0655a26": "讚嘆。人人謂我泄天機。子細分明與批判。看",
    "T47n1995_001:0655a27": "看。五湖禪客莫輕詶。記取今朝者公案。",
    "T47n1995_001:0655a28": "上堂舉。趙州問婆子。什處去。婆云。偷趙州笋",
    "T47n1995_001:0655a29": "去。州云。或遇趙州又作麼生。婆連打兩掌。州",
    "T47n1995_001:0655b01": "便休去。師云。趙州休去。不知眾中作麼生商",
    "T47n1995_001:0655b02": "量。白雲也要露箇消息。貴要眾人共知。婆子",
    "T47n1995_001:0655b03": "雖行正令。一生不了。趙州被打兩掌。咬斷牙",
    "T47n1995_001:0655b04": "關。婆子可謂去路一身輕似葉。趙州高名千",
    "T47n1995_001:0655b05": "古重如山。",
    "T47n1995_001:0655b06": "上堂云。僧問雲門。如何是一代時教。門云。對",
    "T47n1995_001:0655b07": "一說。師云。對一說。卷盡五千四十八。風花雪",
    "T47n1995_001:0655b08": "月任流傳。金剛腦後添生鐵。",
    "T47n1995_001:0655b09": "施主請上堂云。道吾與漸源。往山下弔慰。源",
    "T47n1995_001:0655b10": "拊棺問曰。生耶死耶。吾云。生也不道。死也不",
    "T47n1995_001:0655b11": "道。源云。為什麼不道。吾云。不道不道。回至",
    "T47n1995_001:0655b12": "中路。源云。和尚須與某甲道。若不道。即打和",
    "T47n1995_001:0655b13": "尚去也。吾云。打即任打。道即不道。源便打。",
    "T47n1995_001:0655b14": "至院吾令潛去。白雲今日忿氣不甘。須要斷",
    "T47n1995_001:0655b15": "者公案道。吾第一不解與身作主。第二不能",
    "T47n1995_001:0655b16": "隨機入俗。當初待伊問道生耶死耶。但向伊",
    "T47n1995_001:0655b17": "道。等歸院裏向儞道。當時若著得者語。靈利",
    "T47n1995_001:0655b18": "漢一蹋蹋著。大小大道吾和尚也。又免得一",
    "T47n1995_001:0655b19": "頓拳頭。有眼底子細看。",
    "T47n1995_001:0655b20": "解夏上堂云。九旬三箇月。彈指瞥然間。忙者",
    "T47n1995_001:0655b21": "直然忙。閑者直然閑。事事無窮盡。千古白雲",
    "T47n1995_001:0655b22": "山。",
    "T47n1995_001:0655b23": "上堂舉。雲門一日普請般柴次。乃拋下一片",
    "T47n1995_001:0655b24": "柴云。一大藏教。只說者箇。師云。大小雲門。",
    "T47n1995_001:0655b25": "錯下註脚。老僧當時若見向伊道。普請處不",
    "T47n1995_001:0655b26": "得狼藉。若點檢得出。免儞普請。",
    "T47n1995_001:0655b27": "上堂。僧問。如何是先照後用。師云。王言如",
    "T47n1995_001:0655b28": "絲。學云。如何是先用後照。師云。其出如綸。",
    "T47n1995_001:0655b29": "學云。如何是照用同時。師云。舉起軒轅鑑。蚩",
    "T47n1995_001:0655c01": "尤頓失威。學云。如何是照用不同時。師云。金",
    "T47n1995_001:0655c02": "將火試。乃舉。僧問首山。如何是佛。首山云。",
    "T47n1995_001:0655c03": "新婦騎驢阿家牽。大眾。莫問新婦阿家。免煩",
    "T47n1995_001:0655c04": "路上波吒。遇飯即飯遇茶即茶。同門出入宿",
    "T47n1995_001:0655c05": "世冤家。",
    "T47n1995_001:0655c06": "上堂。僧問。如何是臨濟下事。師云。五逆聞",
    "T47n1995_001:0655c07": "雷。學云。如何是雲門下事。師云。紅旗閃爍學",
    "T47n1995_001:0655c08": "云。如何是曹洞下事。師云。馳書不到家。學",
    "T47n1995_001:0655c09": "云。如何是溈仰下事。師云。斷碑橫古路。僧禮",
    "T47n1995_001:0655c10": "拜。師云。何不問法眼下事。學云。留與和尚。",
    "T47n1995_001:0655c11": "師云。巡人犯夜。乃云。會即事同一家。不會",
    "T47n1995_001:0655c12": "萬別千差。一半喫泥喫土。一半食麥食麻。或",
    "T47n1995_001:0655c13": "即降龍伏虎。或即摝蜆撈蝦。禾山唯解打鼓。",
    "T47n1995_001:0655c14": "祕魔一向擎扠。者箇一場戲笑。皆因微笑拈",
    "T47n1995_001:0655c15": "花。白雲隨隊骨董。順風撒土撒沙。若無者箇",
    "T47n1995_001:0655c16": "腸肚。如何衣錦還家。且道還家一句作麼生",
    "T47n1995_001:0655c17": "道。今日榮華人不識。十年前是。一書生。",
    "T47n1995_001:0655c18": "上堂云。但知喫果子。莫管樹曲彔。不識曲彔",
    "T47n1995_001:0655c19": "樹。爭解喫果子。不過祖師關。爭會敵生死。如",
    "T47n1995_001:0655c20": "何是祖師關。拈却大案山。",
    "T47n1995_001:0655c21": "上堂云。一向恁麼去。路絕人稀。一向恁麼",
    "T47n1995_001:0655c22": "來。孤負先聖。去此二途。祖佛不能近。設使與",
    "T47n1995_001:0655c23": "白雲同。生同死。亦未稱平生。何也鳳凰不是",
    "T47n1995_001:0655c24": "凡間鳥。不得梧桐誓不棲。",
    "T47n1995_001:0655c25": "上堂舉。法眼道。識得橙子周匝有餘。雲門道。",
    "T47n1995_001:0655c26": "識得橙子天地懸殊。師云。這兩人。一人過船。",
    "T47n1995_001:0655c27": "一人渡水。若點檢得出。許儞具正法眼。",
    "T47n1995_001:0655c28": "上堂云。望天祈好雪。祥瑞實難加。鵲噪青松",
    "T47n1995_001:0655c29": "上。變成白老鵶。紫騮牽出薄寒馬。金鐙粧成",
    "T47n1995_001:0656a01": "銀鏤花。苦苦苦箇什麼。忽然變成雨。",
    "T47n1995_001:0656a02": "石臺師弟至。上堂。僧問。如何是和尚家風。師",
    "T47n1995_001:0656a03": "云。鐵旗鐵鼓。學云。只有者箇。為復別有。師",
    "T47n1995_001:0656a04": "云。采石渡頭看。學云。忽遇客來如何祇待。",
    "T47n1995_001:0656a05": "師云。龍肝鳳髓且待別時。學云。客是主人相",
    "T47n1995_001:0656a06": "師。師云。謝供養。乃云。昔日先師頌臨濟三頓",
    "T47n1995_001:0656a07": "棒云。一拳拳倒黃鶴樓。一趯趯飜鸚鵡洲。有",
    "T47n1995_001:0656a08": "意氣時添意氣。不風流處也風流。大眾。若到",
    "T47n1995_001:0656a09": "白雲門下。須要眾人助拳。",
    "T47n1995_001:0656a10": "上堂。舉起拳頭云。若喚作拳頭。一似不曾行",
    "T47n1995_001:0656a11": "脚。若不喚作拳頭。對面相謾。除此之外。也少",
    "T47n1995_001:0656a12": "一拳不得。",
    "T47n1995_001:0656a13": "出隊歸上堂云。出隊半箇月。眼不見鼻孔。忘",
    "T47n1995_001:0656a14": "却祖師禪。拾得箇骨董。且道向什麼處著。一",
    "T47n1995_001:0656a15": "分奉釋迦牟尼佛。一分奉多寶佛塔。",
    "T47n1995_001:0656a16": "謝首座上堂云。彌勒看不見。釋迦說不得。恁",
    "T47n1995_001:0656a17": "麼尊貴生。日用無差忒。得不得識不識。三德",
    "T47n1995_001:0656a18": "六味味逾多。千古萬古為規則。",
    "T47n1995_001:0656a19": "上堂。僧問。如何是燃燈前。師云。令人疑著。",
    "T47n1995_001:0656a20": "學云。如何是正燃燈。師云。錯認定盤星。學",
    "T47n1995_001:0656a21": "云。如何是燃燈後。師云。一場懡㦬。乃云。每",
    "T47n1995_001:0656a22": "月有箇十五。無始劫來盡數數。到彌勒下生。",
    "T47n1995_001:0656a23": "未免有甜有苦。且道畢竟如何。南山白額大",
    "T47n1995_001:0656a24": "蟲元是西山猛虎。",
    "T47n1995_001:0656a25": "上堂云。日可冷月可熱。眾魔不能壞真說。大",
    "T47n1995_001:0656a26": "眾。作麼生是真說。潑狼潑賴。若信不及。白雲",
    "T47n1995_001:0656a27": "為儞道。一要眾人會。二要龍神知。乃拈起法",
    "T47n1995_001:0656a28": "衣云。者箇真紅色。剛然道是緋。"
}