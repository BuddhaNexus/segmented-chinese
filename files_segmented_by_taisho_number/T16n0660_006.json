{
    "T16n0660_006:0306b05": "佛說寶雨經卷第六",
    "T16n0660_006:0306b07": "唐天竺三藏達摩流支譯",
    "T16n0660_006:0306b08": "「復次，善男子！菩薩成就十種法，得廣大心。何",
    "T16n0660_006:0306b09": "等為十？一者、我當積集一切平等諸波羅蜜",
    "T16n0660_006:0306b10": "多，是名發起廣大之心；二者、我當圓滿一切",
    "T16n0660_006:0306b11": "佛法，是名發起廣大之心；三者、我當調伏一",
    "T16n0660_006:0306b12": "切有情，是名發起廣大之心；四者、我當坐於",
    "T16n0660_006:0306b13": "菩提道場，於阿耨多羅三藐三菩提而現等",
    "T16n0660_006:0306b14": "覺，是名發起廣大之心；五者、現等覺已，轉於",
    "T16n0660_006:0306b15": "法輪，若諸沙門、婆羅門，及天、魔、梵、世間人等，",
    "T16n0660_006:0306b16": "一切無能同我轉者，是名發起廣大之心；六",
    "T16n0660_006:0306b17": "者、我為利益一切有情，往於無量無邊諸世",
    "T16n0660_006:0306b18": "界中，為彼彼有情作利益事，是名發起廣大",
    "T16n0660_006:0306b19": "之心；七者、我當積集般若以為船筏，度生死",
    "T16n0660_006:0306b20": "海中一切有情令至彼岸，是名發起廣大之",
    "T16n0660_006:0306b21": "心；八者、見諸有情無主無歸、無救無護、無有",
    "T16n0660_006:0306b22": "處所，我當為彼而作眷屬，與彼有情為救護",
    "T16n0660_006:0306b23": "等，是名發起廣大之心；九者、於一切佛最勝",
    "T16n0660_006:0306b24": "事業，我當示現能作諸佛最勝事業；佛師子",
    "T16n0660_006:0306b25": "吼，我當能作大師子吼；佛所遊戲，我當遊戲；",
    "T16n0660_006:0306b26": "大龍觀察，我當觀察；我所得者，令諸天、魔、梵、",
    "T16n0660_006:0306b27": "世、沙門、婆羅門、一切世間天、人、阿素洛等皆",
    "T16n0660_006:0306b28": "當得之，是名發起廣大之心；十者、佛大威德",
    "T16n0660_006:0306b29": "調伏有情，我當調伏，不為麁惡行、不為無利",
    "T16n0660_006:0306c01": "苦行、不為下劣行，是名發起廣大之心。善男",
    "T16n0660_006:0306c02": "子！菩薩成就此十種法，得廣大心。",
    "T16n0660_006:0306c03": "「復次，善男子！菩薩成就十種法，得清淨心。何",
    "T16n0660_006:0306c04": "等為十？一者、得圓滿意樂，以此意樂性不動",
    "T16n0660_006:0306c05": "故、常安住故、無虛偽故；二者、遠離不如理作",
    "T16n0660_006:0306c06": "意，謂我當作佛師子吼，終不發起聲聞作意，",
    "T16n0660_006:0306c07": "亦不發起緣覺作意，亦不發起少分作意；三",
    "T16n0660_006:0306c08": "者、永離一切塵垢，謂能除去諸煩惱塵；四者、",
    "T16n0660_006:0306c09": "永離身現矯詐，謂能遠離一切矯詐威儀異",
    "T16n0660_006:0306c10": "相；五者、永離語言矯詐，終不示現不真實語；",
    "T16n0660_006:0306c11": "六者、永離心業矯詐，謂身無所著故、語言知",
    "T16n0660_006:0306c12": "足故、心無悕求故；七者、報恩，於少分恩常",
    "T16n0660_006:0306c13": "不忘失，況有多恩而不念報；八者、知恩，於有",
    "T16n0660_006:0306c14": "恩者，必無隱諱，亦不輕賤；見彼有德，踊躍歡",
    "T16n0660_006:0306c15": "喜，稱揚讚歎，除彼世間無慚愧者；九者、如言",
    "T16n0660_006:0306c16": "而作，謂諸菩薩示現美言，稱心相應；心常寂",
    "T16n0660_006:0306c17": "靜，不懷怨結；尊重於他，不生輕慢；實言而說，",
    "T16n0660_006:0306c18": "無有矯詐；不為慳悋、嫉妬、諂誑之所隨逐；菩",
    "T16n0660_006:0306c19": "薩終不令他鬪戰，亦非展轉破壞於他；說",
    "T16n0660_006:0306c20": "真實義、隨利益事而皆與之；十者、於如來教",
    "T16n0660_006:0306c21": "中永離誹謗，謂此菩薩發阿耨多羅三藐三",
    "T16n0660_006:0306c22": "菩提心已，剃除鬚髮，覆袈裟衣，於如來教中",
    "T16n0660_006:0306c23": "正信出家，非因王力逼令出家，不為盜賊抑",
    "T16n0660_006:0306c24": "令出家，不為負債方便出家，不為驚怖而求",
    "T16n0660_006:0306c25": "出家，非怖不活邪命出家，希求正法以信出",
    "T16n0660_006:0306c26": "家。菩薩常為求善知識，親近承事，聽聞正法，",
    "T16n0660_006:0306c27": "聞已修行。又復菩薩不為我慢之所掩蔽，離",
    "T16n0660_006:0306c28": "我慢故；又不顛倒取，以無顛倒領受性故；",
    "T16n0660_006:0306c29": "證通達道，得通達故；證於法性，得法性故。證",
    "T16n0660_006:0307a01": "法性已，決定能得阿耨多羅三藐三菩提。是",
    "T16n0660_006:0307a02": "名菩薩於佛教中離諸誹謗。善男子！菩薩成",
    "T16n0660_006:0307a03": "就此十種法，得清淨心。",
    "T16n0660_006:0307a04": "「復次，善男子！菩薩成就十種法，得無猶豫心。",
    "T16n0660_006:0307a05": "何等為十？一者、深信如來身業祕密；二者、深",
    "T16n0660_006:0307a06": "信如來語業祕密；三者、深信如來意業祕密；",
    "T16n0660_006:0307a07": "四者、深信菩薩積集；五者、深信菩提；六者、能",
    "T16n0660_006:0307a08": "信如來出現；七者、能信演說一乘實相；八者、",
    "T16n0660_006:0307a09": "能信宣說種種實相；九者、能信如來言音深",
    "T16n0660_006:0307a10": "遠；十者、深信如來知有情意樂而調伏之。「云",
    "T16n0660_006:0307a11": "何菩薩深信如來身業祕密？善男子！謂諸菩",
    "T16n0660_006:0307a12": "薩若聞如來法身之性、寂靜身性、無等身性、",
    "T16n0660_006:0307a13": "無量身性、不共身性、金剛身性，作是思惟：『此",
    "T16n0660_006:0307a14": "為真實，非是虛誑。』謂此菩薩於彼法中心無",
    "T16n0660_006:0307a15": "猶豫，是名菩薩深信如來身業祕密。「云何菩",
    "T16n0660_006:0307a16": "薩深信如來語業祕密？謂諸菩薩聞於如來",
    "T16n0660_006:0307a17": "為諸有情現前授記、不現前授記、祕密記已，",
    "T16n0660_006:0307a18": "菩薩如是思惟：『如來言音終無虛誑，得無",
    "T16n0660_006:0307a19": "誤失！』由此因緣，語得真實。何以故？由如來永",
    "T16n0660_006:0307a20": "斷一切過患故、永斷一切諸塵垢故、永斷一",
    "T16n0660_006:0307a21": "切諸熱惱故、永無一切諸煩惱故，能得自在，",
    "T16n0660_006:0307a22": "皎潔澄清，無諸穢濁。若如來之言有虛誑、誤",
    "T16n0660_006:0307a23": "犯，無容是處，惟此真實，非為虛誑。菩薩於此",
    "T16n0660_006:0307a24": "法中得無猶豫，是名菩薩深信如來語業祕",
    "T16n0660_006:0307a25": "密。「云何菩薩深信如來意業祕密？若諸菩薩",
    "T16n0660_006:0307a26": "聞於如來意之祕密，謂如來所有意樂、法義",
    "T16n0660_006:0307a27": "依止於心，依心而住，一切菩薩、聲聞、緣覺，及",
    "T16n0660_006:0307a28": "諸有情無能知者，惟除如來之所加持。何以",
    "T16n0660_006:0307a29": "故？如來甚深難可度量，超過計度及計度所",
    "T16n0660_006:0307b01": "行，廣大無量，猶若虛空，超越一切虛妄計者",
    "T16n0660_006:0307b02": "所有境界。菩薩如是正思惟：『此是真實，非為",
    "T16n0660_006:0307b03": "虛誑！』於彼法中得無猶豫，是名菩薩深信如",
    "T16n0660_006:0307b04": "來意業祕密。「云何深信菩薩積集？謂聞諸菩",
    "T16n0660_006:0307b05": "薩現前利益一切有情，是諸有情所作之事",
    "T16n0660_006:0307b06": "皆能作之，終無疲倦，亦不驚怖。復能荷負大",
    "T16n0660_006:0307b07": "願重擔，有大勢力，勇猛堅固，遍能積集諸波",
    "T16n0660_006:0307b08": "羅蜜多，次第積集一切佛法，得無礙智、無邊",
    "T16n0660_006:0307b09": "智性、無等智性、不共智性、精進堅固、被甲堅",
    "T16n0660_006:0307b10": "固、誓願堅固、誓願不動、誓願不共，以為無上",
    "T16n0660_006:0307b11": "菩提因緣。是諸菩薩次第修習，令生增長，圓",
    "T16n0660_006:0307b12": "滿廣大。菩薩如是思惟：『此為真實，非是虛誑！』",
    "T16n0660_006:0307b13": "菩薩於彼諸法之中得無猶豫，是名菩薩能",
    "T16n0660_006:0307b14": "得深信積集。「云何菩薩深信菩提及如來出",
    "T16n0660_006:0307b15": "現？謂諸菩薩如是思惟：『聞諸菩薩坐菩提道",
    "T16n0660_006:0307b16": "場已，無著、無礙、無障；得天眼智通、天耳智通、",
    "T16n0660_006:0307b17": "他心智通、宿住隨念智通、神境智通、漏盡智",
    "T16n0660_006:0307b18": "通；成就勝智，一一剎那了達三世，無著、無礙、",
    "T16n0660_006:0307b19": "無障。』由是因緣能遍觀察諸有情界。此類有",
    "T16n0660_006:0307b20": "情成就身惡行、成就語惡行、成就意惡行，受",
    "T16n0660_006:0307b21": "諸邪法，起於邪見，誹謗聖者，由是因緣身壞",
    "T16n0660_006:0307b22": "命終墮諸惡趣，生捺洛迦中。復能觀察如是",
    "T16n0660_006:0307b23": "有情，成就身善行、成就語善行、成就意善行，",
    "T16n0660_006:0307b24": "領受正法，起於正見，不謗聖者，以是因緣命",
    "T16n0660_006:0307b25": "終之後，生諸善趣，得生天中。菩薩如是能實",
    "T16n0660_006:0307b26": "觀察諸有情界善、不善業已，作是思惟：『我於",
    "T16n0660_006:0307b27": "往昔行菩薩行有如是願：「若自覺悟，令他覺",
    "T16n0660_006:0307b28": "悟；我願既滿，意樂亦足！」惟此真實，非是虛妄。』",
    "T16n0660_006:0307b29": "菩薩能於彼法之中得無猶豫，由是菩薩能",
    "T16n0660_006:0307c01": "證菩提名為正覺。善男子！是名菩薩深信",
    "T16n0660_006:0307c02": "菩提及如來出現。「云何菩薩深信演說一乘",
    "T16n0660_006:0307c03": "實相？謂諸菩薩如是思惟：『聞於如來一乘法",
    "T16n0660_006:0307c04": "已，唯此真實，非是虛妄，恒不變易。』何以故？",
    "T16n0660_006:0307c05": "由從一乘出諸乘故。善男子？譬如贍部洲中",
    "T16n0660_006:0307c06": "有諸小洲，雖各異名，然彼同依於贍部洲，由",
    "T16n0660_006:0307c07": "是說名一贍部洲。所說一乘亦復如是，由如",
    "T16n0660_006:0307c08": "來乘出現諸乘，而諸乘等雖有異名，然同依",
    "T16n0660_006:0307c09": "止如來乘故，說名一乘。菩薩能於彼正法中",
    "T16n0660_006:0307c10": "得無猶豫，是名菩薩深信演說一乘實相。「云",
    "T16n0660_006:0307c11": "何菩薩能深信演說種種實相？謂諸菩薩如",
    "T16n0660_006:0307c12": "是思惟：『聞於如來素怛纜中宣說如是種種",
    "T16n0660_006:0307c13": "實相已，唯此真實，非為虛誑。』何以故？由諸如",
    "T16n0660_006:0307c14": "來能調伏故，隨諸有情種種勝解演說妙法。",
    "T16n0660_006:0307c15": "菩薩於此正法之中能無猶豫，是名菩薩能",
    "T16n0660_006:0307c16": "深信演說種種實相。「云何菩薩得深信如來",
    "T16n0660_006:0307c17": "言音深遠？謂諸菩薩如是思惟：『聞於如來言",
    "T16n0660_006:0307c18": "音深遠已，唯此真實，非為虛誑。』何以故？以諸",
    "T16n0660_006:0307c19": "天子少福善根，尚得深遠美妙音聲，何況如",
    "T16n0660_006:0307c20": "來以於無量百千數劫積集妙行！由是菩薩",
    "T16n0660_006:0307c21": "於彼法中得無猶豫，是名菩薩深信如來言",
    "T16n0660_006:0307c22": "音深遠。「云何菩薩得深信如來知有情意樂",
    "T16n0660_006:0307c23": "而調伏之？謂諸菩薩如是思惟：『聞於如來能",
    "T16n0660_006:0307c24": "知一切有情意樂、種種隨眠、種種勝解，一音",
    "T16n0660_006:0307c25": "說法皆令調伏，各隨意解，斷除疑惑，成熟有",
    "T16n0660_006:0307c26": "情。一一有情如是思惟：「各謂如來獨為我故，",
    "T16n0660_006:0307c27": "演說妙法。」如來於此實無分別——我為能說、有",
    "T16n0660_006:0307c28": "情為所化。惟此真實，非為虛妄。』菩薩能於彼",
    "T16n0660_006:0307c29": "法之中得無猶豫，是名菩薩深信如來知有",
    "T16n0660_006:0308a01": "情意樂而調伏之。「善男子！菩薩成就此十種",
    "T16n0660_006:0308a02": "法，心無猶豫。",
    "T16n0660_006:0308a03": "「復次，善男子！菩薩成就十種法，得智如海。何",
    "T16n0660_006:0308a04": "等為十？一者、得如寶所；二者、甚深難度；三者、",
    "T16n0660_006:0308a05": "廣大無量；四者、隨順漸深；五者、不與煩惱死",
    "T16n0660_006:0308a06": "尸同住；六者、皆同一味；七者、容受駛流；八",
    "T16n0660_006:0308a07": "者、潮不過時；九者、與大有情為所依止；十者、",
    "T16n0660_006:0308a08": "無有窮盡。「云何菩薩得如寶所？善男子！譬如",
    "T16n0660_006:0308a09": "大海有諸寶所，贍部洲人皆來取寶，終無窮",
    "T16n0660_006:0308a10": "盡。菩薩如是，有功德寶所，一切有情取功德",
    "T16n0660_006:0308a11": "寶亦無窮盡。「云何菩薩甚深難度？善男子！",
    "T16n0660_006:0308a12": "譬如大海甚深難度。菩薩如是，成就智慧甚",
    "T16n0660_006:0308a13": "深大海，一切有情無能越度。「云何菩薩廣大",
    "T16n0660_006:0308a14": "無量？善男子！譬如大海周遍廣大。菩薩如是，",
    "T16n0660_006:0308a15": "智慧之海廣大無邊。「云何菩薩隨順漸深？善",
    "T16n0660_006:0308a16": "男子！譬如大海隨順向下，漸低漸深。菩薩如",
    "T16n0660_006:0308a17": "是，一切智海隨順法性，漸低漸深。「云何菩薩",
    "T16n0660_006:0308a18": "不與煩惱死尸同住？善男子！譬如大海不宿",
    "T16n0660_006:0308a19": "死尸。何以故？以海性法爾故。菩薩如是，不與",
    "T16n0660_006:0308a20": "煩惱死屍丈夫同處而住。何以故？以菩薩法",
    "T16n0660_006:0308a21": "如是故。「云何菩薩皆同一味？善男子！譬如大",
    "T16n0660_006:0308a22": "海，諸瀑流水澍入之者，一切皆同一醎味性。",
    "T16n0660_006:0308a23": "菩薩如是，積集無量白淨之法至一切智，皆",
    "T16n0660_006:0308a24": "得同於一切智味。「云何菩薩容受駛流？善男",
    "T16n0660_006:0308a25": "子！譬如大海容受無量諸駛流水而無增減。",
    "T16n0660_006:0308a26": "菩薩如是，容受無量法雨駛流，無增無減。「云",
    "T16n0660_006:0308a27": "何菩薩潮不失時？善男子！譬如大海潮不",
    "T16n0660_006:0308a28": "失時。菩薩如是，教化有情隨其根性，不失於",
    "T16n0660_006:0308a29": "時。「云何菩薩與大有情為所依止？譬如大海",
    "T16n0660_006:0308b01": "與大有情為所依止。菩薩如是，為一切有情",
    "T16n0660_006:0308b02": "諸白淨法之所依止。「云何菩薩得無窮盡？善",
    "T16n0660_006:0308b03": "男子！譬如大海為一切有情汲引，其水無有",
    "T16n0660_006:0308b04": "窮盡。菩薩如是，為諸有情種種說法無有窮",
    "T16n0660_006:0308b05": "盡。「善男子！菩薩成就此十種法，得智如海。",
    "T16n0660_006:0308b06": "「復次，善男子！菩薩成就十種法，得微妙智善",
    "T16n0660_006:0308b07": "巧。何等為十？一者、得希求出離善巧；二者、得",
    "T16n0660_006:0308b08": "通達一切法善巧；三者、得悟入一切法平等善",
    "T16n0660_006:0308b09": "巧；四者、得悟入一切法幻相善巧；五者、得遍知",
    "T16n0660_006:0308b10": "一切法善巧；六者、得緣起甚深難度善巧；七",
    "T16n0660_006:0308b11": "者、得業不思議善巧；八者、得了知隨所說義",
    "T16n0660_006:0308b12": "善巧；九者、得證知如實義善巧；十者、得真實",
    "T16n0660_006:0308b13": "善巧。「善男子！云何菩薩得希求出離善巧，乃",
    "T16n0660_006:0308b14": "至云何得真實善巧？謂此菩薩觀察如是一",
    "T16n0660_006:0308b15": "切有情處於世間，常為貪欲之所燒然、瞋恚",
    "T16n0660_006:0308b16": "之所昏繞、愚癡黑暗之所盲冥，菩薩作是思",
    "T16n0660_006:0308b17": "惟：『此諸有情云何能得出離善巧？』菩薩為彼，",
    "T16n0660_006:0308b18": "希求通達諸法。以通達故，悟入一切諸法平",
    "T16n0660_006:0308b19": "等；以悟入故，了知虛幻之相；以了知故，如實",
    "T16n0660_006:0308b20": "遍知一切諸法；以遍知故，隨順思惟甚深緣",
    "T16n0660_006:0308b21": "起；以思惟故，隨順觀業不思議性。菩薩作如",
    "T16n0660_006:0308b22": "是觀：『一切法中都無有實，而業有種種異。』由",
    "T16n0660_006:0308b23": "是菩薩即能悟入微妙智慧，而於諸佛及菩",
    "T16n0660_006:0308b24": "薩所聞說法要，即了其義；以了義故，得見真",
    "T16n0660_006:0308b25": "實；見真實故，於生死海中度脫有情。善男子！",
    "T16n0660_006:0308b26": "是名菩薩得希求出離善巧，乃至得真實善",
    "T16n0660_006:0308b27": "巧。善男子！菩薩成就此十種法，得微妙智。",
    "T16n0660_006:0308b28": "「復次，善男子！菩薩成就十種法，得應辯才。何",
    "T16n0660_006:0308b29": "等為十？一者、於諸法中施設無我；二者、無有",
    "T16n0660_006:0308c01": "情；三者、無命者；四者、無養育者；五者、無補特",
    "T16n0660_006:0308c02": "伽羅；六者、遠離作者、受者；七者、遠離知者、見",
    "T16n0660_006:0308c03": "者；八者、空無所有、無主；九者、虛妄分別空；十",
    "T16n0660_006:0308c04": "者、一切諸法施設緣生。善男子！以一切諸法",
    "T16n0660_006:0308c05": "無我、無有情、無命者、無養育者、無補特伽羅，遠",
    "T16n0660_006:0308c06": "離作者、受者，遠離知見者，空無所有、無主，虛",
    "T16n0660_006:0308c07": "妄分別從緣所生，如是此應隨順法性。善男",
    "T16n0660_006:0308c08": "子！所有應隨順法性、不相違法性、相應法",
    "T16n0660_006:0308c09": "性、悟入法性、明了法性，如是法性菩薩摩訶",
    "T16n0660_006:0308c10": "薩皆應遍知，是名應辯。善男子！菩薩成就",
    "T16n0660_006:0308c11": "此十種法，得應辯才。",
    "T16n0660_006:0308c12": "「復次，善男子！菩薩成就十種法，得解脫辯。何",
    "T16n0660_006:0308c13": "等為十？一者、得無著辯；二者得無盡辯；三者、",
    "T16n0660_006:0308c14": "得覺悟辯；四者、得不怯弱辯；五者、得謙卑辯；",
    "T16n0660_006:0308c15": "六者、得無畏辯；七者、得不共辯；八者、得無蔽",
    "T16n0660_006:0308c16": "辯；九者、得無邊辯；十者、得無礙辯。善男子！",
    "T16n0660_006:0308c17": "菩薩摩訶薩成就此十種法，得解脫辯才。",
    "T16n0660_006:0308c18": "「復次，善男子！菩薩成就十種法，得清淨辯才。",
    "T16n0660_006:0308c19": "何等為十？一者、得無㽄嗄辯；二者、得不雜亂",
    "T16n0660_006:0308c20": "辯；三者、得不下劣辯；四者、得不倨傲辯；五者、",
    "T16n0660_006:0308c21": "得義不退失辯；六者、得文字不下劣辯；七者、",
    "T16n0660_006:0308c22": "得方便不下劣辯；八者、得時不下劣辯；九者、",
    "T16n0660_006:0308c23": "得不麁獷辯；十者、得明了辯。「善男子！菩薩摩",
    "T16n0660_006:0308c24": "訶薩於眾會中遠離怖畏故，得無㽄嗄辯才。",
    "T16n0660_006:0308c25": "安住智慧故，得不雜亂辯才。菩薩於眾會中",
    "T16n0660_006:0308c26": "無所畏故，如師子王不驚不怖，得不下劣辯",
    "T16n0660_006:0308c27": "才。無煩惱故，得不倨傲辯才。善男子！有煩惱",
    "T16n0660_006:0308c28": "者即有倨傲，非無煩惱有倨傲也。證法性故，",
    "T16n0660_006:0308c29": "得於義不退失辯才。善男子！未證法者於義",
    "T16n0660_006:0309a01": "有失，非已得者有退失也。於一切言論無所",
    "T16n0660_006:0309a02": "畏故，得文字不下劣辯才。善男子！知少分論",
    "T16n0660_006:0309a03": "者，而於文字即有退失，非知一切論者名下",
    "T16n0660_006:0309a04": "劣也。積集諸方便故，得方便不下劣辯才。無",
    "T16n0660_006:0309a05": "善巧者而於方便即有退失，有善巧者無下",
    "T16n0660_006:0309a06": "劣也。善男子！菩薩摩訶薩知長時、知應時、",
    "T16n0660_006:0309a07": "知初中後時，非先說後，非後說先，應時而",
    "T16n0660_006:0309a08": "說故，得時不下劣辯才。永離語言戲論故，得",
    "T16n0660_006:0309a09": "無麁獷辯才。善男子！以有戲論名為麁獷，無",
    "T16n0660_006:0309a10": "戲論者非麁獷也。善男子！菩薩摩訶薩諸根",
    "T16n0660_006:0309a11": "聰利故，得明了辯才。諸根鈍者，即不明了；非",
    "T16n0660_006:0309a12": "根利者，不明了也。善男子！菩薩成就此十種",
    "T16n0660_006:0309a13": "法，得清淨辯才。",
    "T16n0660_006:0309a14": "「復次，善男子！菩薩成就十種法，得一切眾生",
    "T16n0660_006:0309a15": "歡喜滿足。何等為十？一者、得可愛語；二者、面",
    "T16n0660_006:0309a16": "門微笑，遠離顰蹙；三者、能演說義；四者、能演",
    "T16n0660_006:0309a17": "說法；五者、能平等說；六者、無有貢高；七者、遠",
    "T16n0660_006:0309a18": "離輕賤；八者、無染；九者、不瞋；十者、得種種辯",
    "T16n0660_006:0309a19": "才。善男子！云何得愛語？菩薩言辭能令有",
    "T16n0660_006:0309a20": "情心喜悅故。云何面門微笑？菩薩和顏安慰，",
    "T16n0660_006:0309a21": "能令有情得安隱故。云何能演說義？菩薩言",
    "T16n0660_006:0309a22": "辭應量說故。云何能演說法？菩薩凡所演說",
    "T16n0660_006:0309a23": "饒益有情故。云何平等說？菩薩恒以等心授",
    "T16n0660_006:0309a24": "有情法故。云何無有貢高？菩薩遠離我慢、憍",
    "T16n0660_006:0309a25": "逸，同類性故。云何遠離輕賤？菩薩說法，尊重",
    "T16n0660_006:0309a26": "法故。云何無染？菩薩尸羅極清淨故。云何不",
    "T16n0660_006:0309a27": "瞋？菩薩性能行忍辱故。云何得種種辯才？菩",
    "T16n0660_006:0309a28": "薩言辭美妙，悅眾生故。善男子！菩薩成就此",
    "T16n0660_006:0309a29": "十種法，能令有情歡喜滿足。",
    "T16n0660_006:0309b01": "「復次，善男子！菩薩成就十種法，能令有情領",
    "T16n0660_006:0309b02": "受所說。何等為十？一、不為非器者說法；二、不",
    "T16n0660_006:0309b03": "為瞋害者說法；三、不為增上慢者說法；四、不",
    "T16n0660_006:0309b04": "為外道說法；五、不為不生尊重者說法；六、不",
    "T16n0660_006:0309b05": "為無淨信者說法；七、不為諂誑者說法；八、不",
    "T16n0660_006:0309b06": "為愛樂活命者說法；九、不為規求利養、得他",
    "T16n0660_006:0309b07": "尊重、嫉妬、慳悋所纏者說法；十、不為頑鈍、瘖",
    "T16n0660_006:0309b08": "啞者說法。何以故？菩薩摩訶薩不以慳悋法",
    "T16n0660_006:0309b09": "故，而不為說；亦不為師拳，祕而不說；亦不",
    "T16n0660_006:0309b10": "為有情輕於我故，亦不為棄捨法故，但以非",
    "T16n0660_006:0309b11": "法器故而不為說。」止蓋菩薩白佛言：「世尊！何",
    "T16n0660_006:0309b12": "等有情，諸佛菩薩為之說法？」佛言：「善男子！若",
    "T16n0660_006:0309b13": "諸有情具足信根，成熟法器，承事諸佛，心無",
    "T16n0660_006:0309b14": "諂曲，亦無虛誑，威儀無詐，不貪利養，意樂具",
    "T16n0660_006:0309b15": "足，為善丈夫，聞法覺悟，善能開曉，聰慧利根，",
    "T16n0660_006:0309b16": "隨所說義即能了知，為得法故，勤修精進，順",
    "T16n0660_006:0309b17": "如來法依教修行。善男子！如是種類諸有情",
    "T16n0660_006:0309b18": "等，佛及菩薩為之演說。善男子！菩薩成就此",
    "T16n0660_006:0309b19": "十種法，即能領受所說之法。",
    "T16n0660_006:0309b20": "「復次，善男子！菩薩成就十種法，能為說法之",
    "T16n0660_006:0309b21": "師。何等為十？一者、為積集佛法故能演說法，",
    "T16n0660_006:0309b22": "然佛法不可得，積集亦不可得；二者、為積集",
    "T16n0660_006:0309b23": "諸波羅蜜多故演說法，波羅蜜多不可得，積",
    "T16n0660_006:0309b24": "集亦不可得；三者、為積集菩提故演說法，然",
    "T16n0660_006:0309b25": "菩提不可得，積集亦不可得；四者、為斷煩惱",
    "T16n0660_006:0309b26": "故演說法，然煩惱不可得，斷亦不可得；五者、",
    "T16n0660_006:0309b27": "為厭貪、離貪、滅貪故演說法，然厭、離、滅及貪",
    "T16n0660_006:0309b28": "俱不可得；六者、為得預流、一來、不還向果故",
    "T16n0660_006:0309b29": "演說法，然預流、一來、不還向果俱不可得；七",
    "T16n0660_006:0309c01": "者、為得阿羅漢向、果故演說法，然阿羅漢向、",
    "T16n0660_006:0309c02": "果俱不可得；八者、為得緣覺向、緣覺果故演",
    "T16n0660_006:0309c03": "說法，然緣覺向、果俱不可得；九者、為永斷執",
    "T16n0660_006:0309c04": "著我故演說法，然我與執著俱不可得；十者、",
    "T16n0660_006:0309c05": "為顯示業及異熟故演說法，而業及異熟俱",
    "T16n0660_006:0309c06": "不可得。何以故？彼諸菩薩作是思惟：『由彼名",
    "T16n0660_006:0309c07": "字故說有法，其所說法本不可得。』所以者何？",
    "T16n0660_006:0309c08": "法非文字，文字非法，但於俗諦法中順世俗",
    "T16n0660_006:0309c09": "故，於無名法中施設其名。勝義諦中無有名",
    "T16n0660_006:0309c10": "字，但是虛妄施設、假立作其名字，誘引愚夫，",
    "T16n0660_006:0309c11": "故作是說。善男子！菩薩成就此十種法故，能",
    "T16n0660_006:0309c12": "為說法師。",
    "T16n0660_006:0309c13": "「復次，善男子！菩薩成就十種法，得隨法性行。",
    "T16n0660_006:0309c14": "何等為十？一者、菩薩隨法性行，不離於色亦",
    "T16n0660_006:0309c15": "不離受、想、行、識；二者、隨法性行，不離欲界；三",
    "T16n0660_006:0309c16": "者、隨法性行，不離色界；四者、隨法性行，不離",
    "T16n0660_006:0309c17": "無色界；五者、隨法性行，不捨於法；六者、隨法",
    "T16n0660_006:0309c18": "性行，不執著於法；七者、隨法性行而不捨於有",
    "T16n0660_006:0309c19": "情；八者、隨法性行而不行於斷見；九者、隨法",
    "T16n0660_006:0309c20": "性行而不行於常見；十者、隨法性行而不捨",
    "T16n0660_006:0309c21": "於正道。所以者何？菩薩成就般若方便善巧",
    "T16n0660_006:0309c22": "故，雖隨順法性，然於色等不捨、不著亦不行。",
    "T16n0660_006:0309c23": "善男子！菩薩成就此十種法，得隨法性行。",
    "T16n0660_006:0309c24": "「復次，善男子！菩薩成就十種法，得法界善巧。",
    "T16n0660_006:0309c25": "何等為十？一者、有智慧；二者、攝取善知識；三",
    "T16n0660_006:0309c26": "者、勤行精進；四者、離一切障；五者、極清淨；六",
    "T16n0660_006:0309c27": "者、尊重教誡；七者、多修空性；八者、離諸慢見；",
    "T16n0660_006:0309c28": "九者、向於道；十者、見真實義。「善男子！菩薩摩",
    "T16n0660_006:0309c29": "訶薩有智慧者，求善知識。見善知識故，得歡",
    "T16n0660_006:0310a01": "喜悅樂。於善知識生如佛想，依止彼住。依止",
    "T16n0660_006:0310a02": "彼故，得勤行精進，永斷一切不善法，圓滿一",
    "T16n0660_006:0310a03": "切善法。以勤修精進故，滅除一切障，得無障",
    "T16n0660_006:0310a04": "礙，開示正道，遠離身、口、意麁重。由離障故，得",
    "T16n0660_006:0310a05": "最極清淨。既清淨已，得尊重教誡。得教誡已，",
    "T16n0660_006:0310a06": "能多修行空性。修行空已，即得遠離慠慢之",
    "T16n0660_006:0310a07": "見。遠離慠慢見已，得向正道。菩薩得住道已，",
    "T16n0660_006:0310a08": "見於真義。」止蓋菩薩白佛言：「世尊！云何名真",
    "T16n0660_006:0310a09": "義？」佛言：「善男子！真義者即是實義增語。」止蓋",
    "T16n0660_006:0310a10": "菩薩白佛言：「世尊！云何名實義？」佛言：「善男",
    "T16n0660_006:0310a11": "子！所謂不虛妄是實義。」止蓋菩薩白佛言：",
    "T16n0660_006:0310a12": "「世尊！云何名不虛妄？」佛言：「善男子！所謂真如",
    "T16n0660_006:0310a13": "是不虛妄，無別異也！」止蓋菩薩白佛言：「世尊！",
    "T16n0660_006:0310a14": "何謂真如？」佛言：「善男子！此法自內所證，非有",
    "T16n0660_006:0310a15": "文字能施設之。何以故？此法超過一切文字、",
    "T16n0660_006:0310a16": "言說及戲論故，離諸入出，無有計度，非計所",
    "T16n0660_006:0310a17": "行，無相離相，非諸愚夫所行之處，遠離一切諸",
    "T16n0660_006:0310a18": "魔境界及以一切煩惱境界，非識所行，住無",
    "T16n0660_006:0310a19": "所住，自性寂靜，超過眾聖智之所入。由是因",
    "T16n0660_006:0310a20": "緣自內所證，無垢無染，清淨微妙，最上無比，",
    "T16n0660_006:0310a21": "恒常不動，性不滅壞。若諸如來出現於世、若",
    "T16n0660_006:0310a22": "不出世，如是法界自性常住。善男子！為利益",
    "T16n0660_006:0310a23": "故，是諸菩薩勇猛修行無量苦行，證此法性。",
    "T16n0660_006:0310a24": "得法性已，安置有情住如是法。善男子！如是",
    "T16n0660_006:0310a25": "名為真如，亦名實際；名一切智，亦名一切種",
    "T16n0660_006:0310a26": "智；名不思議界，亦名不二界。」止蓋菩薩白佛",
    "T16n0660_006:0310a27": "言：「世尊！云何於此法中現證？云何自內所證？」",
    "T16n0660_006:0310a28": "佛言：「善男子！應以出世間般若自內所證。」止",
    "T16n0660_006:0310a29": "蓋菩薩白佛言：「世尊！若如是者，般若現證即",
    "T16n0660_006:0310b01": "是自內證耶？」佛言：「不也。善男子！般若如實觀",
    "T16n0660_006:0310b02": "見法，身為內證也！」止蓋菩薩白佛言：「世尊！若",
    "T16n0660_006:0310b03": "以聞所成慧、思所成慧如是證法，為內證乎？」",
    "T16n0660_006:0310b04": "佛言：「不也！終不但以聞所成慧、思所成慧為",
    "T16n0660_006:0310b05": "內證也！善男子！以是因緣我當為汝說於譬",
    "T16n0660_006:0310b06": "喻。譬若有人熱際之餘在於曠野，從東方來",
    "T16n0660_006:0310b07": "將詣西方。復有一人從西方來往於東方，其",
    "T16n0660_006:0310b08": "人熱乏，為渴所逼，語東方人言：『我今熱乏，為",
    "T16n0660_006:0310b09": "渴所逼，請示我路。何處應有泉林、池沼清淨",
    "T16n0660_006:0310b10": "冷水？我若得之，熱惱、渴乏皆得止息。』從東來",
    "T16n0660_006:0310b11": "人語西來者，作如是言：『我諳道路，知有水處，",
    "T16n0660_006:0310b12": "我經甞飲。從是東行去此不遠，便有二道，應",
    "T16n0660_006:0310b13": "捨左路，趣於右道。若見青山，彼有林泉、清淨",
    "T16n0660_006:0310b14": "冷水能解渴乏。汝可往彼，必得捨除熱渴之",
    "T16n0660_006:0310b15": "患！』善男子！於意云何，彼熱渴人唯聞水名，但",
    "T16n0660_006:0310b16": "思水事，即得除其熱渴患不？」止蓋菩薩白佛",
    "T16n0660_006:0310b17": "言：「世尊！彼熱渴人要當內證清涼之水，然後",
    "T16n0660_006:0310b18": "除其熱渴之患。」善男子！如是，如是！非但聞、思",
    "T16n0660_006:0310b19": "即能證得自內所證真如之法。善男子！言曠",
    "T16n0660_006:0310b20": "野者，即是生死；言熱渴者，即是一切有情於",
    "T16n0660_006:0310b21": "境界中，為煩惱熱之所渴乏；示道路者，即是",
    "T16n0660_006:0310b22": "諸佛、菩薩善知識也；經自甞飲者，即是善巧；",
    "T16n0660_006:0310b23": "能知一切智道，自內所證勝法性也。",
    "T16n0660_006:0310b24": "「復次，善男子！我今更說譬喻曉悟於汝。假使",
    "T16n0660_006:0310b25": "如來住世一劫，為贍部洲人讚歎諸天所食",
    "T16n0660_006:0310b26": "甘露，色香美味，清淨微妙，若觸彼時，受其安",
    "T16n0660_006:0310b27": "樂。於意云何，然彼有情聞是語已，即得如是",
    "T16n0660_006:0310b28": "自內所證甘露味不？」止蓋菩薩白佛言：「不也。",
    "T16n0660_006:0310b29": "世尊！彼人雖聞佛說甘露，終不能得甘露之",
    "T16n0660_006:0310c01": "味！」佛言：「善男子！汝於此喻應如是知，非唯聞、",
    "T16n0660_006:0310c02": "思即能得彼自內所證。善男子！譬如有人食",
    "T16n0660_006:0310c03": "美果已，於未食人前讚歎其果香味具足。於",
    "T16n0660_006:0310c04": "意云何，彼未食人能得內證知其味不？」「不也。",
    "T16n0660_006:0310c05": "世尊！」佛言：「善男子！彼亦如是。汝於此喻應如",
    "T16n0660_006:0310c06": "是知，非唯聞、思即能證得自內所證。」如是說",
    "T16n0660_006:0310c07": "已，止蓋菩薩白佛言：「世尊！甚為希有！如來今",
    "T16n0660_006:0310c08": "者善能為我說斯法要。若有得聞如是法門，",
    "T16n0660_006:0310c09": "應當證得。何以故？世尊！彼善男子得此法因，",
    "T16n0660_006:0310c10": "決定當得此法性故。」佛言：「如是，如是！既知因",
    "T16n0660_006:0310c11": "已，當得此法。善男子！菩薩成就此十種法，得",
    "T16n0660_006:0310c12": "法界善巧。",
    "T16n0660_006:0310c13": "佛說寶雨經卷第六"
}