{
    "X61n1166_002:0826a10": "淨慈要語卷下",
    "X61n1166_002:0826a12": "鼓山涌泉寺沙門　元贒　述",
    "X61n1166_002:0826a13": "戒殺生",
    "X61n1166_002:0826a14": "殺生之戒佛家首重之此非佛家之私言也盖緣人",
    "X61n1166_002:0826a15": "物之情所最愛者莫如生所最苦者莫如死故惡之",
    "X61n1166_002:0826a16": "最太罪之最重者莫如殺又聞之天地之大德曰生",
    "X61n1166_002:0826a17": "則知人之大惡曰殺生矣上帝好生則知上帝所惡",
    "X61n1166_002:0826a18": "在殺生矣元善之長也則知殺生為惡之長矣仁人",
    "X61n1166_002:0826a19": "心也則知殺生非人心矣殺戒可弗重歟且人既以",
    "X61n1166_002:0826a20": "仁為心則量包虗空寧有痿痺之處機貫終始寧有",
    "X61n1166_002:0826a21": "歇滅之時所謂天地萬物為一體者此心也此仁也",
    "X61n1166_002:0826a22": "故儒家聖人致中和必極于天地位萬物育至誠盡",
    "X61n1166_002:0826a23": "性必極于能盡物之性非迂也誕也一體之仁本如",
    "X61n1166_002:0826a24": "是也一體之仁既本如是而聖人之治天下乃不免",
    "X61n1166_002:0826b01": "于鮮食者何也則聖人之不得已也吾嘗考之佛經",
    "X61n1166_002:0826b02": "矣劫初生民淳朴無偽故天生地肥及粳米以資其",
    "X61n1166_002:0826b03": "日用厥後機心漸長則地肥及粳米俱弗生而民乃",
    "X61n1166_002:0826b04": "艱食繇是饑火所逼殺機妄動以強凌弱以智凌愚",
    "X61n1166_002:0826b05": "取禽獸而食之亦猶禽獸之相食而已然初計在塞",
    "X61n1166_002:0826b06": "其饑餒卒乃貪其腥味日甚一日屠戮肆行聖人起",
    "X61n1166_002:0826b07": "而哀之乃立禮以為之防曰仲春不許破巢毀卵矣",
    "X61n1166_002:0826b08": "魚不盈尺不鬻矣祭必以禮有常供矣宴必以禮有",
    "X61n1166_002:0826b09": "常數矣大夫無故不殺牛羊矣士無故不殺犬豕矣",
    "X61n1166_002:0826b10": "此豈聖人之本意哉不能止其所趨聊以防其所濫",
    "X61n1166_002:0826b11": "故曰此聖人之不得已也夫物之與我形軀雖隔知",
    "X61n1166_002:0826b12": "覺實同貪生怖死與人何異今乃加彼無窮之極苦",
    "X61n1166_002:0826b13": "資我一刻之微甘于情安乎于理當乎取彼至切之",
    "X61n1166_002:0826b14": "身命享我閑泛之人情于情安乎于理當乎殺彼命",
    "X61n1166_002:0826b15": "而冀延我之命殺彼身而冀養我之身殺彼父母妻",
    "X61n1166_002:0826b16": "子而冀保我之父母妻子于情安乎于理當乎即不",
    "X61n1166_002:0826b17": "待反己而推試思其生上刀砧活投湯鑊恐怖呼號",
    "X61n1166_002:0826b18": "之狀疾痛怨恨之情可忍乎可食乎如以為可忍可",
    "X61n1166_002:0826b19": "食則其心已非人心耳孟子曰君子見其生不忍見",
    "X61n1166_002:0826b20": "其死聞其聲不忍食其肉豈姑息之私情哉至于輓",
    "X61n1166_002:0826b21": "近之世尤有不忍言者世風薄惡競尚浮靡窮極口",
    "X61n1166_002:0826b22": "腹之欲羅盡水陸之珍一飱之饌至殺生靈數百命",
    "X61n1166_002:0826b23": "其尤可痛者居父母之喪飲酒食肉宛同吉宴所殺",
    "X61n1166_002:0826b24": "生命尤為無數秪此一節遠違古聖之禮近犯",
    "X61n1166_002:0826c01": "天朝之律外結怨恨之仇內滅仁孝之脙為儒乎非",
    "X61n1166_002:0826c02": "儒乎為善乎非善乎每有規之者輙以世俗譏嫌為",
    "X61n1166_002:0826c03": "辭夫不懼聖制不懼王法不懼不仁不孝之實惡而",
    "X61n1166_002:0826c04": "獨懼世俗之浮議果何見哉果何見哉嗚呼凡愚之",
    "X61n1166_002:0826c05": "民固宜隨俗而趨豪傑之士豈可習而弗察乎昔黃",
    "X61n1166_002:0826c06": "山谷作頌曰我肉眾生肉形殊體不殊元同一種性",
    "X61n1166_002:0826c07": "只是隔形軀苦惱從他受肥甘為我須莫教閻老判",
    "X61n1166_002:0826c08": "自揣看何如戒殺之意斯頌盡之矣至于因果感應",
    "X61n1166_002:0826c09": "之說理所必然決難逃避非獨佛經詳之史傳載之",
    "X61n1166_002:0826c10": "即耳目覩聞昭然不誣但君子止惡非為畏罰為仁",
    "X61n1166_002:0826c11": "豈為貪報不過自完其人心而已高明者幸鑒之。",
    "X61n1166_002:0826c12": "戒溺女",
    "X61n1166_002:0826c13": "嘗聞業海之中惟殺業為最重殺業之中惟殺人為",
    "X61n1166_002:0826c14": "最重殺人之中惟父子相殺為最重殺子之中惟無",
    "X61n1166_002:0826c15": "罪而殺為最重今世俗溺女正所謂殺無罪之子愆",
    "X61n1166_002:0826c16": "之莫大者也而世俗恬不知怪視以為常不亦異乎",
    "X61n1166_002:0826c17": "昔孟子謂今人乍見孺子將入井皆有怵惕惻隱之",
    "X61n1166_002:0826c18": "心非納交于孺子之父母也非要譽于鄉黨朋友也",
    "X61n1166_002:0826c19": "非惡其聲而然也直曰無惻隱之心非人也今舉女",
    "X61n1166_002:0826c20": "而溺之是愛子不及鄰人之子矣不特此也獄中之",
    "X61n1166_002:0826c21": "囚罪本當決刑官尚展轉于秋冬以延其須臾之生",
    "X61n1166_002:0826c22": "今舉女而溺之是愛子不及罪死之囚矣不特此也",
    "X61n1166_002:0826c23": "仁人惻隱之情無不遍滿即蠉飛蠕動尚不忍傷今",
    "X61n1166_002:0826c24": "舉女而溺之是愛子不及蠉蠕之微矣不特此也凶",
    "X61n1166_002:0827a01": "頑之極莫尚乎禽獸然聞猿因哀子而斷腸虎數回",
    "X61n1166_002:0827a02": "頭而顧子其愛子之情豈有擇于男女哉今舉女而",
    "X61n1166_002:0827a03": "溺之是愛子不及禽獸之仁矣為人父母而所為若",
    "X61n1166_002:0827a04": "此姑勿論其明有償殺之條幽有絕嗣之報但觀其",
    "X61n1166_002:0827a05": "纔離母胎即拋死所呼號不及痛苦無訴宛轉溪澗",
    "X61n1166_002:0827a06": "之中路人不敢正視而為之父母者果可為乎不可",
    "X61n1166_002:0827a07": "為乎嗚呼人之所以異于禽獸者以其有不忍人之",
    "X61n1166_002:0827a08": "心也今忍心至此曾禽獸之不如又何以自命于天",
    "X61n1166_002:0827a09": "地之間也吾嘗深求其故莫能自解將謂女仕他門",
    "X61n1166_002:0827a10": "無關于代老承祧而溺之歟獨不曰生男而流蕩四",
    "X61n1166_002:0827a11": "方其柰之何將謂省費奩貲而溺之歟獨不曰生男",
    "X61n1166_002:0827a12": "而賭嫖傾家其柰之何將謂逆料不賢而溺之歟獨",
    "X61n1166_002:0827a13": "不曰生男而敗辱家聲其柰之何將謂家貧難度而",
    "X61n1166_002:0827a14": "溺之歟獨不曰生男而必衣必食其柰之何將謂無",
    "X61n1166_002:0827a15": "男多女而溺之歟獨不曰受此冥報竟世無男其柰",
    "X61n1166_002:0827a16": "之何揆厥所繇不過習殺為常仁心澌滅處流俗之",
    "X61n1166_002:0827a17": "皆同欺王法之無舉徒便私家之計罔畏鬼神之誅",
    "X61n1166_002:0827a18": "耳用是知為之女者其冤枉忿恨之情直當貫日而",
    "X61n1166_002:0827a19": "飛霜為之父母者其乖戾不祥之氣必且遮宇而蔽",
    "X61n1166_002:0827a20": "宙豈非造莫大之愆貽無窮之禍哉觸目傷心用茲",
    "X61n1166_002:0827a21": "饒舌冀祈力改相勸回風倘見他人棄女曲為區處",
    "X61n1166_002:0827a22": "全其生命未必非轉禍成祥之一機也。",
    "X61n1166_002:0827a23": "勸放生",
    "X61n1166_002:0827a24": "嘗聞之諸佛眾生一心也諸佛以眾生之愛而成其",
    "X61n1166_002:0827b01": "慈故其慈最大眾生以諸佛之慈而封為愛故其愛",
    "X61n1166_002:0827b02": "最深最深之愛靡不愛也而莫愛于護己命最大之",
    "X61n1166_002:0827b03": "慈靡不慈也而莫慈于捄眾命是以古之君子樂于",
    "X61n1166_002:0827b04": "放生者良以上體諸佛之大慈下滿眾生之深愛為",
    "X61n1166_002:0827b05": "善之大孰過于是慨自殺機一啟慘毒廣行百計搜",
    "X61n1166_002:0827b06": "羅千方掩取或緊閉籠檻之內或生懸刀爼之間膽",
    "X61n1166_002:0827b07": "落魂飛母離子散口憤憤而誰告目盻盻而求援正",
    "X61n1166_002:0827b08": "如擬決之囚逼近死門亦如安居之眾忽遭橫擄其",
    "X61n1166_002:0827b09": "疾苦之狀哀怨之情為何如也所以諸佛于此苦戒",
    "X61n1166_002:0827b10": "殺生廣勸放生捐我不堅之財贖彼至重之命或少",
    "X61n1166_002:0827b11": "止一二或多至萬千使其易危為安臨死得活天高",
    "X61n1166_002:0827b12": "海濶一任遨遊日暖風和同歸熈皡雖曰最小之施",
    "X61n1166_002:0827b13": "實為莫大之德矣即毋論其或為未來諸佛或是多",
    "X61n1166_002:0827b14": "生父母但知覺是同理必難忍亦無論其或獲報于",
    "X61n1166_002:0827b15": "生前或受償于沒後但生機一觸情自難忘況當草",
    "X61n1166_002:0827b16": "木之黃落尚戚然而生悲見雲霧之陰慘猶凄然而",
    "X61n1166_002:0827b17": "失樂騐知真心必遍滿于十虗至仁直流貫于萬彚",
    "X61n1166_002:0827b18": "豈有血氣之屬反無哀愍之誠哉唯願常行捄贖俾",
    "X61n1166_002:0827b19": "仁脉之恒流廣喻朋儕使慈風之普被完滿本來之",
    "X61n1166_002:0827b20": "心保全自己諸佛仰贊",
    "X61n1166_002:0827b21": "皇仁之化默回殺運之機是謂為善最樂莫非太平",
    "X61n1166_002:0827b22": "盛事請垂隻手毋攢雙眉。",
    "X61n1166_002:0827b23": "戒殺辨疑",
    "X61n1166_002:0827b24": "問物原非物生亦無生但須了心即是曲成萬物投",
    "X61n1166_002:0827c01": "崖割肉尚屬有為贖蚌放螺不徒滋勞費耶。答曰",
    "X61n1166_002:0827c02": "窮究至理雖何死而何生曲徇物情亦欣生而哀",
    "X61n1166_002:0827c03": "死蓋以眾有即真無之域涉事即融理之門若執",
    "X61n1166_002:0827c04": "無為而病有為則無為之談適資慳吝執無生而",
    "X61n1166_002:0827c05": "訾放生則無生之說反助貪殘既噉肉無礙真修",
    "X61n1166_002:0827c06": "豈放生反乖妙理即所謂投崕割肉則身執盡忘",
    "X61n1166_002:0827c07": "餧虎飼鷹則悲心彌廣運悲心而有為之功斯著",
    "X61n1166_002:0827c08": "祛身執而無生之旨冥符今則所重者己身所輕",
    "X61n1166_002:0827c09": "者物命寶己命既宛爾貪生殺他身乃托無生死",
    "X61n1166_002:0827c10": "斯又與于不仁之甚者也。",
    "X61n1166_002:0827c11": "問經有言不生不滅是不生則不滅有生則有滅然",
    "X61n1166_002:0827c12": "則殺生何礙也。答曰經言諸法空相本自不生亦",
    "X61n1166_002:0827c13": "復不滅不生故常寂不滅故常照常寂常照名常",
    "X61n1166_002:0827c14": "寂光此當人妙心也如何將至理之談翻成戲論",
    "X61n1166_002:0827c15": "愚人謬說一至於此悲夫。",
    "X61n1166_002:0827c16": "問物受定業既難逃殺何用放生。答曰有生同性怖",
    "X61n1166_002:0827c17": "死同情倘以物命難迸理當烹煑亦謂人生無幾",
    "X61n1166_002:0827c18": "便可誅夷耶彼獄中必殺之囚刑宮亦必展轉于",
    "X61n1166_002:0827c19": "秋冬牀上臨危之病療者猶欲留連于朝夕此決",
    "X61n1166_002:0827c20": "死而尚冀其生況便生而未必即死者乎。",
    "X61n1166_002:0827c21": "問仁者當弘濟蒼生何事小慈微物。答曰事有弘微",
    "X61n1166_002:0827c22": "心無鉅細捉象擒兔獅子之全力具存纖草喬林",
    "X61n1166_002:0827c23": "一雨之普霑靡異心非大也豈嫌善小而不為心",
    "X61n1166_002:0827c24": "非小也安見小善之非大必如子言則畜池無相",
    "X61n1166_002:0828a01": "鄭之功而祝網豈王殷之略哉但貴善擴充耳。",
    "X61n1166_002:0828a02": "問放生固為慈悲今不放鷄豚鵝鴨而偏放魚鳥鰍",
    "X61n1166_002:0828a03": "鱔何其不平等耶。答曰世間有二種畜生一者受",
    "X61n1166_002:0828a04": "決定殺果如鷄豚等是也二者受不定殺果如魚",
    "X61n1166_002:0828a05": "鳥等是也定殺果不可救不定殺果乃可救是眾",
    "X61n1166_002:0828a06": "生造業之有殊非慈之心不平等也。",
    "X61n1166_002:0828a07": "問賓客宴享若不殺生則大逆人情必致譏嫌柰何。",
    "X61n1166_002:0828a08": "答曰仲尼從下豈以違眾為嫌孟軻好辯不以人",
    "X61n1166_002:0828a09": "譏為耻葢我守其是何妨人致其非況諸佛之正",
    "X61n1166_002:0828a10": "智見萬劫之大利害者也世人之妄情見一時之",
    "X61n1166_002:0828a11": "小得失者也若順眾生之妄情雖免一時之譏嫌",
    "X61n1166_002:0828a12": "必受萬劫之大苦矣若順諸佛之正智雖不免一",
    "X61n1166_002:0828a13": "時之譏嫌必獲萬劫之常樂矣佛訓不可違人言",
    "X61n1166_002:0828a14": "何足恤是在智者擇之。",
    "X61n1166_002:0828a15": "問魚蝦鰍鱔物命至微一日所殺不可勝計若殺此",
    "X61n1166_002:0828a16": "有罪則人俱墮三途矣。答曰殺此而未墮三途者",
    "X61n1166_002:0828a17": "有之盖以他善力強亦得暫免若善報既消淪墮",
    "X61n1166_002:0828a18": "必矣且物類雖微皆有佛性殺一微命亦是殺一",
    "X61n1166_002:0828a19": "佛子人多略其微而廣殺之殺盡數千之命未供",
    "X61n1166_002:0828a20": "一飽之需令彼痛死甘我纔涎一餉之味萬劫之",
    "X61n1166_002:0828a21": "冤如之何而可食也。",
    "X61n1166_002:0828a22": "問持齋不食肉勝于放生。答曰佛所以教人持齋者",
    "X61n1166_002:0828a23": "正欲人廣其慈悲之心也與樂之謂慈㧞苦之謂",
    "X61n1166_002:0828a24": "悲今持齋而不放生者與樂之謂何拔苦之謂何",
    "X61n1166_002:0828b01": "雖不食肉亦名大破齋矣又佛有三聚淨戒一曰",
    "X61n1166_002:0828b02": "攝律儀戒二曰攝善法戒三曰饒益有情戒今不",
    "X61n1166_002:0828b03": "食肉是攝律儀戒也放生攝善法戒也教人戒殺",
    "X61n1166_002:0828b04": "放生饒益有情戒也今不肯放生教人不須放生",
    "X61n1166_002:0828b05": "亦名大破戒矣嗟夫我佛尚割身肉以貸鴿為佛",
    "X61n1166_002:0828b06": "子者乃不能捨幻財以贖命豈有成佛之日哉。",
    "X61n1166_002:0828b07": "問天主教云畜生之魂與人魂異人魂死後不滅畜",
    "X61n1166_002:0828b08": "魂死後即滅故恣我宰殺無有罪報何如。曰血氣",
    "X61n1166_002:0828b09": "之屬同本一性性本無二物豈殊人故飲食男女",
    "X61n1166_002:0828b10": "之欲貪生怖死之情宛與人同特形因業感故異",
    "X61n1166_002:0828b11": "耳豈可因其形異而謂魂有異也或曰人能推理",
    "X61n1166_002:0828b12": "禽獸不能故知其魂與人異曰角端能言元龜現",
    "X61n1166_002:0828b13": "兆神龍護法眾鶴聞經彼皆畜生而聰明神力反",
    "X61n1166_002:0828b14": "有人所不及者憑何而謂魂不如人而遽滅乎其",
    "X61n1166_002:0828b15": "所以不能一一如人者則其黑業之障也且吾佛",
    "X61n1166_002:0828b16": "戒殺不專論其滅否但觀其疾痛之苦情自難忍",
    "X61n1166_002:0828b17": "即草木方長君子猶不忍折況血氣之屬哉為是",
    "X61n1166_002:0828b18": "說者乃西洋魔鬼耶龢倡為邪說恣其吞噉之凶",
    "X61n1166_002:0828b19": "而已。",
    "X61n1166_002:0828b20": "問此方地多蔬菜可不殺生若生海濵邊塞小民日",
    "X61n1166_002:0828b21": "以牛羊魚蝦為食何能禁之。答曰今生邊地下賤",
    "X61n1166_002:0828b22": "者乃前生作惡不信三寶之報多造殺業定入三",
    "X61n1166_002:0828b23": "途倘能知非他徙念佛懺悔庶免後殃若勢萬難",
    "X61n1166_002:0828b24": "徙者但每日清晨禮佛念佛或持經呪願彼每日",
    "X61n1166_002:0828c01": "所殺生命悉承佛力速得超生至誠哀切力行不",
    "X61n1166_002:0828c02": "倦業報可消轉生當得善處矣。",
    "X61n1166_002:0828c03": "問經言眾生食肉無非親屬觀者多駭而不信謂眾",
    "X61n1166_002:0828c04": "生如是之多豈必所食皆親屬耶。答曰眾生從無",
    "X61n1166_002:0828c05": "始來輪迴六道無有休息捨身受身遍滿大地何",
    "X61n1166_002:0828c06": "一眾生而非親屬乎既皆親屬則今所食肉無非",
    "X61n1166_002:0828c07": "親屬又何疑耶。",
    "X61n1166_002:0828c08": "問人貴物賤殺一物命佛何極言其惡之大。答曰眾",
    "X61n1166_002:0828c09": "生至重者生命世間最慘者殺戮故其惡為最大",
    "X61n1166_002:0828c10": "且人起一念殺心熏入八識田中永為累劫輪迴",
    "X61n1166_002:0828c11": "之種眾生被殺者起一念嗔恨之心熏入八識田",
    "X61n1166_002:0828c12": "中永為累劫冤恨之種生生世世因緣會遇必相",
    "X61n1166_002:0828c13": "報復楞嚴經云如於中間殺彼身命或食其肉經",
    "X61n1166_002:0828c14": "微塵劫相食相誅譬如輪轉互為高下無有休息",
    "X61n1166_002:0828c15": "嗚呼可不戒哉。",
    "X61n1166_002:0828c16": "問天生禽獸所以養人也。答曰古人有言天豈為豺",
    "X61n1166_002:0828c17": "狼生肉蚊蚋生人哉盖人物各隨業力強弱相食",
    "X61n1166_002:0828c18": "相誅乃自為自受非天使之然也。",
    "X61n1166_002:0828c19": "問殺六畜者是免其畜生之苦而使之超生為人也。",
    "X61n1166_002:0828c20": "答曰此邪魔之言也畜生苦報未盡而遭殺者不",
    "X61n1166_002:0828c21": "免再為畜生重受殺害之苦若其報盡不待殺而",
    "X61n1166_002:0828c22": "自死矣如猪羊自瘴是也昔有人因婚姻多殺物",
    "X61n1166_002:0828c23": "命病死入冥見猪羊等訴冤曰某等作惡墮畜生",
    "X61n1166_002:0828c24": "趣受報未盡枉遭宰殺今不免再為畜生是使某",
    "X61n1166_002:0829a01": "等重受刀砧之苦也其人大懼發願施金光明經",
    "X61n1166_002:0829a02": "五千卷以資超生俄頃猪羊等皆空冥官舉手曰",
    "X61n1166_002:0829a03": "眾冤得經力皆超生矣其人復甦如所願印經施",
    "X61n1166_002:0829a04": "之(出金光明經感應傳)。",
    "X61n1166_002:0829a05": "問眾生之類亦至廣矣今區區放得幾條鰍鱔幾百",
    "X61n1166_002:0829a06": "螺蛤何足為慈悲乎。答曰蠢動含靈皆有佛性以",
    "X61n1166_002:0829a07": "俗眼觀則至微之物以佛眼觀則同是佛子若救",
    "X61n1166_002:0829a08": "一物命即是救一佛子十方諸佛悉皆隨喜又所",
    "X61n1166_002:0829a09": "救眾生當死得活必大歡喜熏入八識田永為萬",
    "X61n1166_002:0829a10": "劫歡喜之緣我起一念憐愍救護之心熏入八識",
    "X61n1166_002:0829a11": "田永為萬劫慈悲之種雖止救一物命即具此二",
    "X61n1166_002:0829a12": "種[宋-木+取]大功德況救多物命乎。",
    "X61n1166_002:0829a13": "問若人皆不殺則禽獸充滿世間如豺狼虎豹之屬",
    "X61n1166_002:0829a14": "暴猛尤甚人不殺彼彼將食人柰何教人不殺乎。",
    "X61n1166_002:0829a15": "答曰佛言若人具慈心功德者一切刀兵水火不",
    "X61n1166_002:0829a16": "能傷一切惡獸毒虫不能害盖惟天下之至慈故",
    "X61n1166_002:0829a17": "能化天下之至暴昔漢光武時弘農多虎大守令",
    "X61n1166_002:0829a18": "民設陷穽摻弓弩治之虎患尤甚及劉昆為太守",
    "X61n1166_002:0829a19": "乃曰暴政之所致也令民填陷穽拆弓弩惟務行",
    "X61n1166_002:0829a20": "仁政恤民虎遂相與渡江而去劉昆未為知道者",
    "X61n1166_002:0829a21": "一念仁心遂能格虎何況學佛慈悲者乎良以人",
    "X61n1166_002:0829a22": "為物之主若殘忍暴猛之人皆化為慈悲則毒害",
    "X61n1166_002:0829a23": "暴猛之物亦皆化為麟鳳此感應必然之理但憂",
    "X61n1166_002:0829a24": "人之不慈悲不憂物之不麟鳳也。",
    "X61n1166_002:0829b01": "問凡血食之神祭之則得福不殺生何以為祭乎。答",
    "X61n1166_002:0829b02": "曰佛言造善因則得福造殺因則得罪愚夫不務",
    "X61n1166_002:0829b03": "作善但務殺生祭祀以徹福于神非惟不得福反",
    "X61n1166_002:0829b04": "得罪矣況祀神者能具素饌為之誦經回向則神",
    "X61n1166_002:0829b05": "與我俱獲善福何必殺生而後為祭乎。",
    "X61n1166_002:0829b06": "問有意放生則是著相不殺不放一切無心方為合",
    "X61n1166_002:0829b07": "道。答曰此是邪師之言佛家所謂無記空者也佛",
    "X61n1166_002:0829b08": "教人發大願力救眾生苦若無大願力則一切利",
    "X61n1166_002:0829b09": "眾生事皆不能成就矣昔寶文王敏仲七世不殺",
    "X61n1166_002:0829b10": "亦好放生至敏仲有邪見者教之曰不殺不放付",
    "X61n1166_002:0829b11": "之無心為妙不必著相敏仲生疑乃問法華禪師",
    "X61n1166_002:0829b12": "即厲聲叱曰公大錯豈可落空見耶面前木頭皆",
    "X61n1166_002:0829b13": "是無心著幾個木頭能救得苦眾生汝急懺悔邪",
    "X61n1166_002:0829b14": "見之罪敏仲駭汙再發心放百萬命因歲饑遇蛤",
    "X61n1166_002:0829b15": "蜊數十斛悉以粟易之誦經持呪投之中流夜夢",
    "X61n1166_002:0829b16": "文殊菩薩現金色身慰諭之曰我憶往劫亦曾生",
    "X61n1166_002:0829b17": "蛤蜊中但堅汝心救眾生苦敏仲大加信異乃著",
    "X61n1166_002:0829b18": "勸世文。",
    "X61n1166_002:0829b19": "問仁民而後愛物今不先務愛人乃先務愛物何也。",
    "X61n1166_002:0829b20": "答曰仁民易愛物難能愛人而不愛物者有之未",
    "X61n1166_002:0829b21": "有愛物而不愛人者也故華嚴菩薩云我尚不忍",
    "X61n1166_002:0829b22": "與一蟻子作苦事何況人耶成湯推除網之心以",
    "X61n1166_002:0829b23": "及人故仁覆天下昔中山王獵而生獲一麑御者",
    "X61n1166_002:0829b24": "巴西憐而放之王怒逐巴西既而悟曰巴西尚不",
    "X61n1166_002:0829c01": "忍於害麑其忍於害吾子乎舉以為太子傅及即",
    "X61n1166_002:0829c02": "位用為相力行仁政一國大治孰謂愛物者不能",
    "X61n1166_002:0829c03": "愛人也哉。",
    "X61n1166_002:0829c04": "問布施貧窮及修橋作路此功德豈不勝于放幾百",
    "X61n1166_002:0829c05": "禽魚鰍鱔耶。答曰因果各以類應布施得富饒報",
    "X61n1166_002:0829c06": "不殺得長壽報縱饒廣修萬福若不斷殺生者後",
    "X61n1166_002:0829c07": "世雖得富貴必短命夭折多諸疾病有福不能享",
    "X61n1166_002:0829c08": "矣。",
    "X61n1166_002:0829c09": "問佛言好殺者必受短命報今世或有好殺而長壽",
    "X61n1166_002:0829c10": "者何也。答曰佛言善惡報應有二種一者果報今",
    "X61n1166_002:0829c11": "生作善惡業來世受苦樂報也二者華報今生作",
    "X61n1166_002:0829c12": "善惡業今生即受苦樂報也今或喜殺而長壽者",
    "X61n1166_002:0829c13": "乃其前世福厚消拆未盡故暫免花報耳三途果",
    "X61n1166_002:0829c14": "報詎能免哉。",
    "X61n1166_002:0829c15": "問力行放生可以成佛否。答曰普賢行願品云若令",
    "X61n1166_002:0829c16": "眾生歡喜則令一切如來歡喜何以故諸佛如來",
    "X61n1166_002:0829c17": "以大悲心而為體故因於眾生而起大悲因於大",
    "X61n1166_002:0829c18": "悲生菩提心因菩提心成等正覺眾生至愛者身",
    "X61n1166_002:0829c19": "命諸佛至愛者眾生能救眾生身命則能成就諸",
    "X61n1166_002:0829c20": "佛心如來因地為流水長者子救十千魚仍為說",
    "X61n1166_002:0829c21": "法念佛魚皆生天長者子終成佛果故知放生因",
    "X61n1166_002:0829c22": "緣必定成佛非其餘小善之所能比。",
    "X61n1166_002:0829c23": "問世人修崇功德持齋事畢即殺生開齋還無損功",
    "X61n1166_002:0829c24": "德否。答曰夫持齋者以慈悲之心為功德若故意",
    "X61n1166_002:0830a01": "殺生開齋則是破壞慈心功德獲大罪報寒山子",
    "X61n1166_002:0830a02": "詩云昨日方設齋今朝宰六畜一度造天堂百度",
    "X61n1166_002:0830a03": "造地獄言其持齋善心未滿一分殺生惡業已滿",
    "X61n1166_002:0830a04": "百分即佛經所謂情多想少流入毛群反受殺報",
    "X61n1166_002:0830a05": "矣。",
    "X61n1166_002:0830a06": "問佛言殺生食肉者必墮異類何以見其必然耶。答",
    "X61n1166_002:0830a07": "曰華嚴經云一切唯心造故知念念悲智行願造",
    "X61n1166_002:0830a08": "菩薩身念念持戒修善造人天身念念殺生食肉",
    "X61n1166_002:0830a09": "造地獄餓鬼畜生身月令云黃雀入水化為蛤緣",
    "X61n1166_002:0830a10": "其念念貪蛤為食故形隨心變不覺墮水化為蛤",
    "X61n1166_002:0830a11": "矣此皆儒典可見之事內翰洪邁云親見殺猪者",
    "X61n1166_002:0830a12": "臨終臥地為猪鳴古人謂至淫化為婦人至暴化",
    "X61n1166_002:0830a13": "為虎程子謂親見村民化為虎自引虎入其家食",
    "X61n1166_002:0830a14": "其猪古今此類甚多故知佛言信而有徵人與異",
    "X61n1166_002:0830a15": "類本同佛性所以異於禽獸者特形與心而已若",
    "X61n1166_002:0830a16": "人心無慈悲但能殺生食肉是真豺狼鵰鷙之具",
    "X61n1166_002:0830a17": "人形者奚待後世見之哉。",
    "X61n1166_002:0830a18": "問彼案頭肉非為我殺食之復有何罪。答曰縱非我",
    "X61n1166_002:0830a19": "殺但食其肉則同其殺緣先德云一日持齋不食",
    "X61n1166_002:0830a20": "肉則四天下人作殺業我皆無分如無人買肉則",
    "X61n1166_002:0830a21": "屠者亦不殺矣屠者為殺因買者為殺緣因緣具",
    "X61n1166_002:0830a22": "足方成殺業楞伽經云為利殺眾生以財網諸肉",
    "X61n1166_002:0830a23": "二俱是惡業死墮呌喚獄律中尚不許比丘服皮",
    "X61n1166_002:0830a24": "革絹帛等何況食肉乎但因緣有輕重故受報亦",
    "X61n1166_002:0830b01": "有輕重如世間劫殺雖罪分首從其繫獄則一楞",
    "X61n1166_002:0830b02": "嚴經云身心二途不服不食我說是人直解脫者。",
    "X61n1166_002:0830b03": "問經中言一日持齋有六十萬歲糧復有五福一曰",
    "X61n1166_002:0830b04": "少病二曰身安三曰少婬四曰少睡五曰生天識",
    "X61n1166_002:0830b05": "宿命持齋一日至少而功德如此之多何也。答曰",
    "X61n1166_002:0830b06": "佛言慈心功德最大一日持齋則一日皆慈心故",
    "X61n1166_002:0830b07": "獲報至多況長齋乎華嚴經云觀一切眾生所種",
    "X61n1166_002:0830b08": "種子甚微獲果甚大如春種一粒秋収萬顆善惡",
    "X61n1166_002:0830b09": "因果亦復如是故知起一念慈心為萬劫常樂之",
    "X61n1166_002:0830b10": "福本況念念相續乎。",
    "X61n1166_002:0830b11": "問放生贖命有財力者可為無財力者若何。答曰富",
    "X61n1166_002:0830b12": "貴之人民心風俗所係一有舉動眾所樂從若能",
    "X61n1166_002:0830b13": "廣行救贖大振慈風真可移風易俗若無財力固",
    "X61n1166_002:0830b14": "難救贖生命但當常發大願廣行勸化或有不須",
    "X61n1166_002:0830b15": "財贖者方便保全或見他人放生隨喜讚嘆其益",
    "X61n1166_002:0830b16": "亦大矣。",
    "X61n1166_002:0830b17": "殺生烱戒",
    "X61n1166_002:0830b18": "宋吳興太守王襲之素不信佛好賓客惟事宰殺初",
    "X61n1166_002:0830b19": "為晉西省郎中養雙鵞於檻前夜忽夢鵞口&#;一",
    "X61n1166_002:0830b20": "卷經取而看之皆說罪福報應之事明旦果見是",
    "X61n1166_002:0830b21": "經因是永不宰殺。",
    "X61n1166_002:0830b22": "唐何澤者容州人也甞攝廣州四會令養鷄鴨千百",
    "X61n1166_002:0830b23": "頭日加烹殺澤有一子愛護特甚一日將烹雙鷄",
    "X61n1166_002:0830b24": "爨湯以待沸忽其子似有鬼物撮置鑊中急出之",
    "X61n1166_002:0830c01": "與雙鷄俱爛矣。",
    "X61n1166_002:0830c02": "唐王遵兄弟三人竝時疾甚宅有鵲巢旦夕翔鳴以",
    "X61n1166_002:0830c03": "其喧喋兄弟共惡之及病差因羅鵲斷舌而放之",
    "X61n1166_002:0830c04": "既而兄弟皆患口齒之疾百藥不愈家漸貧以至",
    "X61n1166_002:0830c05": "行乞。",
    "X61n1166_002:0830c06": "李紀好殺生善彈射其父知巴州日紀設網於廨圃",
    "X61n1166_002:0830c07": "登樓伺之忽見群鴉觸網紀喜不及履徒跣赴之",
    "X61n1166_002:0830c08": "為巨刺所傷聞空中語曰汝本遐壽今以殺生削",
    "X61n1166_002:0830c09": "盡月餘果卒。",
    "X61n1166_002:0830c10": "沛國有一士生三子年皆弱冠口但有聲而不能言",
    "X61n1166_002:0830c11": "忽有人過門問曰汝試思之何以致之主人良久",
    "X61n1166_002:0830c12": "謂曰昔燕巢中有三子母外出因以三薔刺飼之",
    "X61n1166_002:0830c13": "既而皆死今實悔之曰是矣。",
    "X61n1166_002:0830c14": "後漢楊寶年七歲至華山見一黃雀被傷為蟻所困",
    "X61n1166_002:0830c15": "寶憐之收於巾箱採黃花飼之經旬始愈放去忽",
    "X61n1166_002:0830c16": "一朝夢黃衣郎持二玉環贈寶謂曰俾爾世為三",
    "X61n1166_002:0830c17": "公壽九十三後皆應。",
    "X61n1166_002:0830c18": "梁時有一老嫗獨居織絍忽有虎突入舉足向嫗嫗",
    "X61n1166_002:0830c19": "驚惶無措見虎若求救狀意其為刺所傷遂手把",
    "X61n1166_002:0830c20": "其足以錐挑出之虎去月餘&#;一囊來謝內有白",
    "X61n1166_002:0830c21": "金數笏。",
    "X61n1166_002:0830c22": "太和中光祿厨欲宰牛屠者操刀直前牛乃屈膝而",
    "X61n1166_002:0830c23": "拜不肯起竟殺之俄而屠者忽狂走失常每日作",
    "X61n1166_002:0830c24": "牛鳴食草少許身入泥水以頭觸物良久而死。",
    "X61n1166_002:0831a01": "唐顯慶中西路側有店家新婦誕一兒月滿日親族",
    "X61n1166_002:0831a02": "慶會欲殺一羊羊數向婦跪拜不以為意遂殺之",
    "X61n1166_002:0831a03": "將肉就釜婦抱兒看煑忽釜破湯衝灰火直射母",
    "X61n1166_002:0831a04": "子俱死。",
    "X61n1166_002:0831a05": "淳熈初台州徑山路口有屠者趙倪家世宰豕為業",
    "X61n1166_002:0831a06": "忽一夕夢豕千頭作人言云我輩被殺受盡痛苦",
    "X61n1166_002:0831a07": "今汝罪業已盈可速去明日將起宰豕忽呌號發",
    "X61n1166_002:0831a08": "狂死。",
    "X61n1166_002:0831a09": "蜀民李紹好食犬前後殺犬甚眾常得一黑犬紹因",
    "X61n1166_002:0831a10": "醉夜歸其犬號吠紹怒取斧擊犬有兒子自內出",
    "X61n1166_002:0831a11": "斧正中其首立死犬走不知所行紹亦病作狗噑",
    "X61n1166_002:0831a12": "死。",
    "X61n1166_002:0831a13": "唐內侍徐可範性嗜驢以驢縻絆於一室迫以烈火",
    "X61n1166_002:0831a14": "待其煩渴飲以五味汁然後取而為饌後從僖宗",
    "X61n1166_002:0831a15": "幸蜀得疾每睡見驢啖其肉又喜床下布火以熱",
    "X61n1166_002:0831a16": "油醋灌身未幾卒。",
    "X61n1166_002:0831a17": "建康寄居趙監廟有羸疾或教之服鹿血則愈趙買",
    "X61n1166_002:0831a18": "鹿三四頭日縛一枚以鐵管插入肉間取其血鹿",
    "X61n1166_002:0831a19": "日受此苦趙後遍身生異瘡痒甚以竹管注沸湯",
    "X61n1166_002:0831a20": "灌之兩月卒。",
    "X61n1166_002:0831a21": "臨川東與有人入山得猿子歸母遂至其家此人縛",
    "X61n1166_002:0831a22": "猿子於樹上以示之其母搏頰向人哀乞竟不能",
    "X61n1166_002:0831a23": "放繫殺之猿母悲號而死剖視之腸皆斷未幾一",
    "X61n1166_002:0831a24": "家疫死。",
    "X61n1166_002:0831b01": "宋時一僧素無賴置黃精於枯井誘人入井以磨盤",
    "X61n1166_002:0831b02": "覆之其人惶迫無計忽一狐臨井言君惟注視磨",
    "X61n1166_002:0831b03": "盤孔可飛出吾昔為獵者所獲賴君贖命來報君",
    "X61n1166_002:0831b04": "恩人用其言果出。",
    "X61n1166_002:0831b05": "宋景平中東陽大水永康蔡喜夫避住南壟夜有大",
    "X61n1166_002:0831b06": "鼠浮水而來伏喜夫奴床角奴愍而以飯飼之水",
    "X61n1166_002:0831b07": "退喜夫返故居鼠以前脚捧青囊囊有大珠留置",
    "X61n1166_002:0831b08": "奴床前而去。",
    "X61n1166_002:0831b09": "隋候往齊國路見一蛇困於沙磧首有血出以杖挑",
    "X61n1166_002:0831b10": "放水中而去後至蛇所蛇&#;一珠向候候不敢取",
    "X61n1166_002:0831b11": "夜夢脚踏一蛇驚覺乃得雙珠。",
    "X61n1166_002:0831b12": "梁劉之亨仕南郡甞夢二人姓李詣之亨乞命之亨",
    "X61n1166_002:0831b13": "不解其意既明有遺生鯉兩頭之亨曰必夢中所",
    "X61n1166_002:0831b14": "感乃放之其夕夢二人來謝云當令君延壽一紀。",
    "X61n1166_002:0831b15": "唐咸通中岳州有村人涸湖池取魚龜尤倍悉刳其",
    "X61n1166_002:0831b16": "肉載板至江陵鬻之厚得金帛歸家忽遍身患瘡",
    "X61n1166_002:0831b17": "楚痛難忍舉體投水中漸變作龜形經年肉腐死。",
    "X61n1166_002:0831b18": "天寶八年當塗有人專取鱓魚為業是秋得三頭鱓",
    "X61n1166_002:0831b19": "其子去鱓頭及皮燃火將羮之反顧鱓皆化為蛇",
    "X61n1166_002:0831b20": "而去其子遂病明日死一家七人皆相繼死盡。",
    "X61n1166_002:0831b21": "秀州人好食乾鰍有陳五者所貨最佳人競往市後",
    "X61n1166_002:0831b22": "得疾躑躅床上痛旬日遍體潰爛其妻乃言夫存",
    "X61n1166_002:0831b23": "日製鰍之法甚慘今其疾宛然如鰍死時云。",
    "X61n1166_002:0831b24": "唐李詹平生廣求滋味每食鱉輙緘其足暴于烈日",
    "X61n1166_002:0831c01": "中鱉既渴飲以酒徐而烹之忽一日方申首忽失",
    "X61n1166_002:0831c02": "力仆地云群鱉索我甚急遂卒頃之詹膳夫亦卒。",
    "X61n1166_002:0831c03": "湖州醫者沙助教之母嗜食蟹所殺無數紹興十七",
    "X61n1166_002:0831c04": "年死有十歲孫忽見媼破門外遍體流血語孫曰",
    "X61n1166_002:0831c05": "我坐食蟹今驅入蟹山受報可為我印生神章焚",
    "X61n1166_002:0831c06": "之言訖不見。",
    "X61n1166_002:0831c07": "宋建業有婦人背生一瘤大如斗中有物如繭甚眾",
    "X61n1166_002:0831c08": "行即有聲不勝痛行乞于市自言一生最好養蚕",
    "X61n1166_002:0831c09": "因與娣姒輩分養竊取其繭一囊焚之頃之背患",
    "X61n1166_002:0831c10": "瘡漸成此癅數年癅潰而死。",
    "X61n1166_002:0831c11": "唐雍州陸孝政為隰州府佐性躁多所殘害府內先",
    "X61n1166_002:0831c12": "有蜜蜂一龕分飛聚南樹上孝政遣人移就別龕",
    "X61n1166_002:0831c13": "蜂未去孝政怒命以湯沃死明年忽有一蜂螫其",
    "X61n1166_002:0831c14": "舌紅腫塞口死。",
    "X61n1166_002:0831c15": "蜀郡大慈寺律師修準性甚褊躁庭前植竹多蟻子",
    "X61n1166_002:0831c16": "緣欄檻上準怒伐去竹盡取蟻子棄灰火中凖後",
    "X61n1166_002:0831c17": "忽患瘡遍體面醫者曰蟻漏瘡不可醫後竟死。",
    "X61n1166_002:0831c18": "蜀郡金華寺法師秀榮院內多松柏生毛蟲無數榮",
    "X61n1166_002:0831c19": "怒使人掃除雜以柴[卄/積]置烈日中曬死經月餘暴",
    "X61n1166_002:0831c20": "卒忽有萬萬虫咂噬其身而去。",
    "X61n1166_002:0831c21": "唐文宗嗜蛤一日有蛤擘不開者帝自擘之中有觀",
    "X61n1166_002:0831c22": "音像帝驚異召惟政禪師問之對曰啟陛下信心",
    "X61n1166_002:0831c23": "耳經云應以菩薩身得度者即現菩薩身而為說",
    "X61n1166_002:0831c24": "法帝曰菩薩身見矣未聞說法師曰陛下信否帝",
    "X61n1166_002:0832a01": "曰豈敢不信師曰為陛下說法竟帝大悅遂不食",
    "X61n1166_002:0832a02": "蛤詔天王立觀音像。",
    "X61n1166_002:0832a03": "淨慈要語卷下(終)",
    "X61n1166_002:0832a06": "淨慈要語跋",
    "X61n1166_002:0832a08": "淨慈名藍",
    "X61n1166_002:0832a09": "聞谷大師飛錫建州時所建其接引緇素首以淨慈",
    "X61n1166_002:0832a10": "設化且屬",
    "X61n1166_002:0832a11": "永覺大師撰要語二萬餘言以廣法乳葢纘",
    "X61n1166_002:0832a12": "雲棲大師之徽猷也",
    "X61n1166_002:0832a13": "雲棲大師八軾正軌範我四眾而兩服首路肇始二",
    "X61n1166_002:0832a14": "門敷施激揚多歷年所故大江以南家喻戶曉相",
    "X61n1166_002:0832a15": "習成風為益豈淺尠哉近年欃槍未靖秦楚之間",
    "X61n1166_002:0832a16": "烽燹晝黑燐火宵青而江南獨荷",
    "X61n1166_002:0832a17": "皇仁窮蔀舉安鳴鏑絕警倘亦有法化幽贊之力歟",
    "X61n1166_002:0832a18": "茲者",
    "X61n1166_002:0832a19": "永覺大師移錫真寂紹吾",
    "X61n1166_002:0832a20": "聞師法輪流雲聲於藏海恢梵網於旃林松麈再揮",
    "X61n1166_002:0832a21": "法雷繼震將八紘七眾同躋於清淨仁壽之域矣",
    "X61n1166_002:0832a22": "謹先梓布聊示權輿。",
    "X61n1166_002:0832a23": "崇禎丁丑修褉後三日當湖學人馮洪業拜手識"
}