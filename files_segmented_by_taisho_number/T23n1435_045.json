{
    "T23n1435_045:0323a05": "2十誦律卷第四十五第七誦之四",
    "T23n1435_045:0323a07": "後秦北印度三藏弗若多羅共羅什譯",
    "T23n1435_045:0323a08": "尼律第四百七十八單提之二",
    "T23n1435_045:0323a09": "佛在舍衛國。爾時憍薩羅國主波斯匿王，",
    "T23n1435_045:0323a10": "有小國反。王集四種兵：象兵、馬兵、車兵、步兵，",
    "T23n1435_045:0323a11": "集四種兵已王自往伐。諸比丘尼，從憍薩",
    "T23n1435_045:0323a12": "羅國遊行向舍衛國，道中見是軍。是比丘尼",
    "T23n1435_045:0323a13": "眾中，有長老知法比丘尼言：「我等小避。」諸年",
    "T23n1435_045:0323a14": "少比丘尼言：「何故避去？波斯匿王信佛法，王",
    "T23n1435_045:0323a15": "子祇陀、居士給孤獨、尼師達多、富羅那等，皆",
    "T23n1435_045:0323a16": "信佛法。誰能遮我等者，但當直去。」語已直去，",
    "T23n1435_045:0323a17": "為前軍人所剝脫裸形。諸比丘尼白王言：「前",
    "T23n1435_045:0323a18": "行軍人剝脫我等。」王言：「此兵眾我悉供給聚",
    "T23n1435_045:0323a19": "落金銀廩賞爾乃鬪耳，今奪汝衣不可還得。",
    "T23n1435_045:0323a20": "今國土內有兵眾，汝等何以遊行？若佛聞者，",
    "T23n1435_045:0323a21": "必當與汝結戒：國內疑處、畏處不應遊行。」是",
    "T23n1435_045:0323a22": "中有比丘尼，少欲知足行頭陀，聞是事心不",
    "T23n1435_045:0323a23": "喜，向佛廣說。佛以是事集二部僧，知而故",
    "T23n1435_045:0323a24": "問諸比丘尼：「汝實作是事不？」答言：「實作。世尊！」",
    "T23n1435_045:0323a25": "佛以種種因緣呵責言：「云何名比丘尼，國內",
    "T23n1435_045:0323a26": "疑處畏處遊行？」種種因緣呵已，語諸比丘：「以",
    "T23n1435_045:0323a27": "十利故與比丘尼結戒。從今是戒應如是說：",
    "T23n1435_045:0323a28": "若比丘尼，國內疑處、畏處遊行，波逸提。」波逸",
    "T23n1435_045:0323a29": "提者，燒煮覆障，若不悔過，能障礙道。是中犯",
    "T23n1435_045:0323b01": "者，若比丘尼，國內疑處、畏處遊行，波逸提。隨",
    "T23n1435_045:0323b02": "遊行，隨得爾所波逸提。九十七事竟",
    "T23n1435_045:0323b03": "佛在王舍城。爾時阿闍世王國界邊，有小國",
    "T23n1435_045:0323b04": "反，集四種兵：象兵、馬兵、車兵、步兵，集四種",
    "T23n1435_045:0323b05": "兵已王自往伐。諸比丘尼，從跋耆國向王舍",
    "T23n1435_045:0323b06": "城，道中見王軍。是中有長老比丘尼知法，遙",
    "T23n1435_045:0323b07": "見軍來言：「我等避去。」諸年少不知法比丘尼",
    "T23n1435_045:0323b08": "言：「何苦是？阿闍世王信佛法，阿婆跋陀童子、",
    "T23n1435_045:0323b09": "耆婆童子、阿盧耶，皆信敬佛法，我等但當直",
    "T23n1435_045:0323b10": "去。」語已直去，為前行軍人剝脫裸形。諸比丘",
    "T23n1435_045:0323b11": "尼白王言：「前行軍人剝脫我等。」王言：「此諸兵",
    "T23n1435_045:0323b12": "眾我悉供給聚落金銀廩賞爾乃鬪耳。今奪",
    "T23n1435_045:0323b13": "汝等衣不可還得。今國外疑處、畏處，汝等何",
    "T23n1435_045:0323b14": "以遊行？若佛聞是事，必當與汝等結戒：諸",
    "T23n1435_045:0323b15": "比丘尼國外疑處畏處不應遊行。」是中有比",
    "T23n1435_045:0323b16": "丘尼，少欲知足行頭陀，聞是事心不喜，向佛",
    "T23n1435_045:0323b17": "廣說。佛以是事集二部僧，知而故問諸比丘",
    "T23n1435_045:0323b18": "尼：「汝實作是事不？」答言：「實作。世尊！」佛以種種",
    "T23n1435_045:0323b19": "因緣呵責言：「云何名比丘尼，國外疑處、畏處",
    "T23n1435_045:0323b20": "遊行？」種種因緣呵已，語諸比丘：「以十利故與",
    "T23n1435_045:0323b21": "比丘尼結戒。從今是戒應如是說：若比丘尼",
    "T23n1435_045:0323b22": "國外疑處畏處遊行，波逸提。」波逸提者，燒煮",
    "T23n1435_045:0323b23": "覆障，若不悔過，能障礙道。是中犯者，若比丘",
    "T23n1435_045:0323b24": "尼國外疑處畏處遊行，波逸提。隨遊行，隨得",
    "T23n1435_045:0323b25": "爾所波逸提。九十八事竟",
    "T23n1435_045:0323b26": "佛在舍衛國。爾時迦羅比丘尼，本是外道，喜",
    "T23n1435_045:0323b27": "行遊觀。是比丘尼早起，到天祠中、伎樂舍、論",
    "T23n1435_045:0323b28": "法舍、出家舍、看畫彩舍，諸居士呵責言：「諸比",
    "T23n1435_045:0323b29": "丘尼自言：『善好有功德。』故往看畫舍，如外道",
    "T23n1435_045:0323c01": "女。」是中有比丘尼，少欲知足行頭陀，聞是事",
    "T23n1435_045:0323c02": "心不喜，向佛廣說。佛以是事集二部僧，知",
    "T23n1435_045:0323c03": "而故問迦羅比丘尼：「汝實作是事不？」答言：「實",
    "T23n1435_045:0323c04": "作。世尊！」佛以種種因緣呵責言：「云何名比丘",
    "T23n1435_045:0323c05": "尼，故往看畫舍？」種種因緣呵已，語諸比丘：「以",
    "T23n1435_045:0323c06": "十利故與比丘尼結戒。從今是戒應如是說：",
    "T23n1435_045:0323c07": "若比丘尼故往看畫舍，波逸提。」波逸提者，燒",
    "T23n1435_045:0323c08": "煮覆障，若不悔過，能障礙道。是中犯者，若比",
    "T23n1435_045:0323c09": "丘尼，故往看畫舍，能得見者波逸提，不得見",
    "T23n1435_045:0323c10": "者突吉羅。若從下至高處，能得見者波逸提，",
    "T23n1435_045:0323c11": "不得見者突吉羅。若從高至下，能得見者波",
    "T23n1435_045:0323c12": "逸提，不能得見者突吉羅。若不故往，道由中",
    "T23n1435_045:0323c13": "過者，不犯。九十九事竟",
    "T23n1435_045:0323c14": "佛在王舍城。爾時助調達比丘尼舊住，有善",
    "T23n1435_045:0323c15": "好比丘尼是客。時舊比丘尼往迎，與持衣鉢",
    "T23n1435_045:0323c16": "共相問訊、與湯洗足、與油塗足、與好床榻，客",
    "T23n1435_045:0323c17": "比丘尼言：「然燈。」舊比丘尼言：「欲作何等？」客比",
    "T23n1435_045:0323c18": "丘尼言：「初夜當坐禪、誦經唄、呪願。」舊比丘尼",
    "T23n1435_045:0323c19": "言：「汝等行路疲極但當臥。」作是語已，即便自",
    "T23n1435_045:0323c20": "臥。客比丘尼作是念：「我等云何初夜不坐禪、",
    "T23n1435_045:0323c21": "不誦經唄、不呪願便臥？」即然燈坐禪、誦經唄、",
    "T23n1435_045:0323c22": "呪願竟欲臥。助調達比丘尼聞聲已覺問言：",
    "T23n1435_045:0323c23": "「善女！汝作何物？」答言：「我等坐禪誦經唄",
    "T23n1435_045:0323c24": "呪願竟欲臥。」舊比丘尼言：「諸善女！睡無果",
    "T23n1435_045:0323c25": "無報，佛讚不睡眠呵責睡眠，今我等覺不臥",
    "T23n1435_045:0323c26": "不睡眠。」即展一脚坐。善比丘尼思惟：「我等云",
    "T23n1435_045:0323c27": "何於燈明中臥？」舊比丘尼於中夜分坐禪誦",
    "T23n1435_045:0323c28": "經唄呪願，至後夜分便臥。客比丘尼作是思",
    "T23n1435_045:0323c29": "惟：「我等云何於後夜分臥？」客比丘尼道路疲",
    "T23n1435_045:0324a01": "極，竟夜不得臥故，身體不安。是中有比丘尼，",
    "T23n1435_045:0324a02": "少欲知足行頭陀，聞是事心不喜，呵責言：「云",
    "T23n1435_045:0324a03": "何名比丘尼，先住者惱後住者？」種種因緣呵",
    "T23n1435_045:0324a04": "責已，向佛廣說。佛以是事集二部僧，知而故",
    "T23n1435_045:0324a05": "問是比丘尼：「汝實作是事不？」答言：「實作。世尊！」",
    "T23n1435_045:0324a06": "佛以種種因緣呵責言：「云何名比丘尼，先住",
    "T23n1435_045:0324a07": "惱後住者？」佛以種種因緣呵已，語諸比丘：「以",
    "T23n1435_045:0324a08": "十利故與比丘尼結戒。從今是戒應如是",
    "T23n1435_045:0324a09": "說：若比丘尼先住惱後住者，波逸提。」波逸",
    "T23n1435_045:0324a10": "提者，燒煮覆障，若不悔過，能障礙道。是中犯",
    "T23n1435_045:0324a11": "者，若比丘尼先住惱後住者，波逸提。隨惱，隨",
    "T23n1435_045:0324a12": "得爾所波逸提。一百事竟",
    "T23n1435_045:0324a13": "佛在舍衛國。爾時諸善比丘尼是舊，助調達",
    "T23n1435_045:0324a14": "比丘尼是客。時舊比丘尼見客比丘尼來，出",
    "T23n1435_045:0324a15": "迎問訊代擔衣鉢、與湯洗脚、以油塗足、與床",
    "T23n1435_045:0324a16": "臥具。舊比丘尼言：「善女！然燈。」客比丘尼言：「莫",
    "T23n1435_045:0324a17": "然燈，我道路疲極，不得坐禪、誦經唄、呪願，我",
    "T23n1435_045:0324a18": "等欲臥。」舊比丘尼思惟：「我等云何初夜不坐",
    "T23n1435_045:0324a19": "禪、不誦經唄、不呪願便臥？」即起然燈坐禪、誦",
    "T23n1435_045:0324a20": "經唄、呪願已欲臥。客比丘尼聞是聲覺，作是",
    "T23n1435_045:0324a21": "言：「善女欲作何等？」答言：「我等坐禪竟欲臥。」客",
    "T23n1435_045:0324a22": "比丘尼言：「睡眠無果無報，佛讚歎不睡眠法、",
    "T23n1435_045:0324a23": "呵責睡眠，我等覺，今不睡。」即然燈坐禪。舊比",
    "T23n1435_045:0324a24": "丘尼思惟：「我等云何燈明中臥？」客比丘尼中",
    "T23n1435_045:0324a25": "夜分坐禪竟，至後夜分便臥。舊比丘尼思惟：",
    "T23n1435_045:0324a26": "「我等云何後夜分臥？」以是故竟夜不臥，身不",
    "T23n1435_045:0324a27": "安隱。是中有比丘尼，少欲知足行頭陀，聞是",
    "T23n1435_045:0324a28": "事心不喜，種種因緣呵責言：「云何名比丘尼，",
    "T23n1435_045:0324a29": "後住惱前住者？」種種因緣呵已，向佛廣說。佛",
    "T23n1435_045:0324b01": "以是事集二部僧，知而故問客比丘尼：「汝實",
    "T23n1435_045:0324b02": "作是事不？」答言：「實作。世尊！」佛以種種因緣呵",
    "T23n1435_045:0324b03": "責言：「云何名比丘尼，後住惱先住比丘尼？」",
    "T23n1435_045:0324b04": "種種因緣呵已，語諸比丘：「以十利故與比丘",
    "T23n1435_045:0324b05": "尼結戒。從今是戒應如是說：若比丘尼後住",
    "T23n1435_045:0324b06": "惱前住者，波逸提。」波逸提者，燒煮覆障，若",
    "T23n1435_045:0324b07": "不悔過，能障礙道。是中犯者，若比丘尼後",
    "T23n1435_045:0324b08": "住惱前住者，波逸提。隨惱，隨得爾所波逸提。",
    "T23n1435_045:0324b09": "一百一事竟",
    "T23n1435_045:0324b10": "佛在舍衛國。爾時偷蘭難陀比丘尼，有共活",
    "T23n1435_045:0324b11": "比丘尼病苦，偷蘭難陀比丘尼棄到餘聚落，",
    "T23n1435_045:0324b12": "恐須供給看病人故。諸比丘尼往到病比丘",
    "T23n1435_045:0324b13": "尼所言：「偷蘭難陀所有作事，汝悉與作。汝今",
    "T23n1435_045:0324b14": "病苦，云何看汝病？」比丘尼言：「偷蘭難陀比",
    "T23n1435_045:0324b15": "丘尼，當能供給我耶？恐須看我故，棄捨我去。」",
    "T23n1435_045:0324b16": "是中有比丘尼，少欲知足行頭陀，聞是事心",
    "T23n1435_045:0324b17": "不喜，種種因緣呵責言：「云何名比丘尼，共活",
    "T23n1435_045:0324b18": "比丘尼病苦，棄至餘聚落？」種種因緣呵已，向",
    "T23n1435_045:0324b19": "佛廣說。佛以是事集二部僧，知而故問偷蘭",
    "T23n1435_045:0324b20": "難陀：「汝實作是事不？」答言：「實作。世尊！」佛以種",
    "T23n1435_045:0324b21": "種因緣呵責言：「云何名比丘尼，共活比丘尼",
    "T23n1435_045:0324b22": "病苦，棄至餘聚落？」種種因緣呵已，語諸比丘：",
    "T23n1435_045:0324b23": "「以十利故與比丘尼結戒。從今是戒應如是",
    "T23n1435_045:0324b24": "說：若比丘尼，共活比丘尼病苦不供給，波逸",
    "T23n1435_045:0324b25": "提。」波逸提者，燒煮覆障，若不悔過，能障礙",
    "T23n1435_045:0324b26": "道。是中犯者，若比丘尼，共活比丘尼病苦",
    "T23n1435_045:0324b27": "不供給，波逸提。隨不供給，隨得爾所波逸提。",
    "T23n1435_045:0324b28": "一百二事竟",
    "T23n1435_045:0324b29": "佛在舍衛國。爾時長老大迦葉中前著衣持",
    "T23n1435_045:0324c01": "鉢入一居士家，為乞食故。時所立處有居士",
    "T23n1435_045:0324c02": "婦，遙見大迦葉即起出迎。偷蘭難陀先在其",
    "T23n1435_045:0324c03": "家，遙見大迦葉不起往迎。是居士婦以手",
    "T23n1435_045:0324c04": "接足，頭面禮長老摩訶迦葉已，洗手取鉢，盛",
    "T23n1435_045:0324c05": "滿飯以羹澆上與，大迦葉持去。居士婦到偷",
    "T23n1435_045:0324c06": "蘭難陀所言：「汝知是長老大迦葉，是佛大弟",
    "T23n1435_045:0324c07": "子，天人所敬良祐福田，汝若起迎者有何惡",
    "T23n1435_045:0324c08": "事？」偷蘭難陀言：「大迦葉本是外道婆羅門，汝",
    "T23n1435_045:0324c09": "所貴敬，非我所尊。」居士婦瞋呵責言：「諸比丘",
    "T23n1435_045:0324c10": "尼自言：『善好有功德。』見比丘來不起，如外道",
    "T23n1435_045:0324c11": "女。」是中有比丘尼，少欲知足行頭陀，聞是事",
    "T23n1435_045:0324c12": "心不喜，向佛廣說。佛以是事集二部僧，知而",
    "T23n1435_045:0324c13": "故問：「汝實作是事不？」答言：「實作。世尊！」佛以種",
    "T23n1435_045:0324c14": "種因緣呵責言：「云何名比丘尼，見比丘來不",
    "T23n1435_045:0324c15": "起？」種種因緣呵已，語諸比丘：「以十利故與比",
    "T23n1435_045:0324c16": "丘尼結戒。從今是戒應如是說：若比丘尼見",
    "T23n1435_045:0324c17": "比丘來不起，波逸提。」波逸提者，燒煮覆障，若",
    "T23n1435_045:0324c18": "不悔過，能障礙道。是中犯者，若比丘尼見比",
    "T23n1435_045:0324c19": "丘來不起，波逸提。隨見不起，隨得爾所波",
    "T23n1435_045:0324c20": "逸提。一百三事竟",
    "T23n1435_045:0324c21": "佛在舍衛國。爾時長老迦留陀夷常出入一",
    "T23n1435_045:0324c22": "家，中前著衣持鉢到其舍。有比丘尼，名瘦瞿",
    "T23n1435_045:0324c23": "曇彌，先在是家，遙見迦留陀夷來，即起出迎",
    "T23n1435_045:0324c24": "入示坐處、共相問訊、頭面禮足、前叉手立。迦",
    "T23n1435_045:0324c25": "留陀夷為說法久，是比丘尼迷悶眼闇倒地，",
    "T23n1435_045:0324c26": "居士婦即以水灑面還得本心。居士婦言：「汝",
    "T23n1435_045:0324c27": "何所患苦？何所憂愁？」答言：「我無病、無憂愁，但",
    "T23n1435_045:0324c28": "久立住故，迷悶倒地。」諸比丘尼以是事白佛，",
    "T23n1435_045:0324c29": "佛以是事集二部僧，種種因緣讚戒、讚持戒，",
    "T23n1435_045:0325a01": "讚戒、讚持戒已，語諸比丘：「以十利故與比丘",
    "T23n1435_045:0325a02": "尼結戒。從今是戒應如是說：若比丘尼，不問",
    "T23n1435_045:0325a03": "比丘便坐者，波逸提。」波逸提者，燒煮覆障，若",
    "T23n1435_045:0325a04": "不悔過，能障礙道。是中犯者，若比丘尼，不問",
    "T23n1435_045:0325a05": "比丘輒坐者，波逸提。隨不問坐，隨得爾所波",
    "T23n1435_045:0325a06": "逸提。一百四事竟",
    "T23n1435_045:0325a07": "佛在舍衛國。爾時諸比丘尼欲遊行他國，白",
    "T23n1435_045:0325a08": "王言：「我等欲遊行他國，王當為我約勅諸國，",
    "T23n1435_045:0325a09": "莫令人民遮道惱我。」王即遣使約勅四方：「莫",
    "T23n1435_045:0325a10": "惱諸比丘尼，供給所須飲食燈燭。」諸比丘",
    "T23n1435_045:0325a11": "尼遊行次，到無僧坊聚落，至一居士家欲宿，",
    "T23n1435_045:0325a12": "謂居士言：「汝出舍去，我於中宿。」居士言：「善",
    "T23n1435_045:0325a13": "女！我在自舍，教我何去？」比丘尼重言：「汝但出",
    "T23n1435_045:0325a14": "去，汝欲惱我欺我耶？汝若不去者，我有官力，",
    "T23n1435_045:0325a15": "令汝得惱。」居士作是思惟：「諸比丘尼為王所",
    "T23n1435_045:0325a16": "護，有官力勢，或當惱我？」作是念已怖畏即出。",
    "T23n1435_045:0325a17": "是居士老瘦無力，於冬寒時出舍垂死。諸居",
    "T23n1435_045:0325a18": "士呵責言：「云何諸比丘尼自言：『善好有功德。』",
    "T23n1435_045:0325a19": "不問主人便敷臥處，如王夫人、大臣婦。」是中",
    "T23n1435_045:0325a20": "有比丘尼，少欲知足行頭陀，聞是事心不喜，",
    "T23n1435_045:0325a21": "向佛廣說。佛以是事集二部僧，知而故問：「汝",
    "T23n1435_045:0325a22": "實作是事不？」答言：「實作。世尊！」佛以種種因緣",
    "T23n1435_045:0325a23": "呵責言：「云何名比丘尼，不問主人便敷臥具？」",
    "T23n1435_045:0325a24": "種種因緣呵已，語諸比丘：「以十利故與比丘",
    "T23n1435_045:0325a25": "尼結戒。從今是戒應如是說：若比丘尼，不問",
    "T23n1435_045:0325a26": "主人便敷臥具、若使人敷，波逸提。」波逸提者，",
    "T23n1435_045:0325a27": "燒煮覆障，若不悔過，能障礙道。是中犯者，若",
    "T23n1435_045:0325a28": "比丘尼，不問主人若自敷臥具，波逸提。若使",
    "T23n1435_045:0325a29": "人敷，波逸提。隨不問自敷、使人敷，隨得爾所",
    "T23n1435_045:0325b01": "波逸提。一百五事竟",
    "T23n1435_045:0325b02": "佛在舍衛國。爾時諸比丘尼，欲共諸比丘等，",
    "T23n1435_045:0325b03": "作是言：「汝等五歲不依止他，我等亦如是。汝",
    "T23n1435_045:0325b04": "等十歲畜弟子，我等亦爾，有何差別？」是中有",
    "T23n1435_045:0325b05": "比丘尼，少欲知足行頭陀，聞是事心不喜，種",
    "T23n1435_045:0325b06": "種因緣呵責，向佛廣說。佛以是事集二部僧，",
    "T23n1435_045:0325b07": "知而故問諸比丘尼：「汝等實作是事不？」答言：",
    "T23n1435_045:0325b08": "「實作。世尊！」佛以種種因緣呵責言：「云何名比",
    "T23n1435_045:0325b09": "丘尼，輕大眾？」種種因緣呵已，語諸比丘：「從今",
    "T23n1435_045:0325b10": "聽諸比丘尼受大戒滿六歲不依止他、不滿",
    "T23n1435_045:0325b11": "六歲依止他，十二歲得畜眾。以十利故與比",
    "T23n1435_045:0325b12": "丘尼結戒，從今是戒應如是說：若比丘尼，不",
    "T23n1435_045:0325b13": "滿十二歲畜眾者，波逸提。」波逸提者，燒煮覆",
    "T23n1435_045:0325b14": "障，若不悔過，能障礙道。是中犯者，若比丘尼，",
    "T23n1435_045:0325b15": "不滿十二歲畜眾者，波逸提。隨畜，隨得爾所",
    "T23n1435_045:0325b16": "波逸提。一百六事竟",
    "T23n1435_045:0325b17": "佛在舍衛國。爾時偷蘭難陀比丘尼，滿十二",
    "T23n1435_045:0325b18": "歲欲畜眾，語諸比丘尼：「我受大戒滿十二歲，",
    "T23n1435_045:0325b19": "今欲畜眾，當作何等？」諸比丘尼以是事白佛，",
    "T23n1435_045:0325b20": "佛言：「汝等當為偷蘭難陀比丘尼作畜眾羯",
    "T23n1435_045:0325b21": "磨。若更有如是比丘尼，亦應與作畜眾羯磨。",
    "T23n1435_045:0325b22": "畜眾羯磨法者，一心和合比丘尼僧，偷蘭難",
    "T23n1435_045:0325b23": "陀比丘尼應從坐起，偏袒右肩、脫革屣、胡跪",
    "T23n1435_045:0325b24": "合掌，作如是言：『大德尼僧聽！我偷蘭難陀比",
    "T23n1435_045:0325b25": "丘尼，受大戒滿十二歲，欲畜眾。我今從僧",
    "T23n1435_045:0325b26": "乞畜眾羯磨，僧為我偷蘭難陀比丘尼作畜",
    "T23n1435_045:0325b27": "眾羯磨，僧憐愍故。』第二、第三亦如是乞。爾時",
    "T23n1435_045:0325b28": "一比丘尼應僧中唱言：『大德尼僧聽！是偷蘭",
    "T23n1435_045:0325b29": "難陀比丘尼，受大戒滿十二歲，欲畜眾。是偷",
    "T23n1435_045:0325c01": "蘭難陀比丘尼，從僧乞畜眾羯磨。若僧時到",
    "T23n1435_045:0325c02": "僧忍聽，僧今與偷蘭難陀比丘尼作畜眾羯",
    "T23n1435_045:0325c03": "磨。是名白。』如是白四羯磨。『僧與偷蘭難陀比",
    "T23n1435_045:0325c04": "丘尼作畜眾羯磨竟，僧忍，默然故，是事如是",
    "T23n1435_045:0325c05": "持！』以十利故與比丘尼結戒，從今是戒應如",
    "T23n1435_045:0325c06": "是說：若比丘尼滿十二歲，未作畜眾羯磨，畜",
    "T23n1435_045:0325c07": "眾者，波逸提。」波逸提者，燒煮覆障，若不悔過，",
    "T23n1435_045:0325c08": "能障礙道。是中犯者，若比丘尼滿十二歲，未",
    "T23n1435_045:0325c09": "作畜眾羯磨，畜眾者，波逸提。隨畜，隨得爾所",
    "T23n1435_045:0325c10": "波逸提。一百七事竟",
    "T23n1435_045:0325c11": "佛在舍衛國。爾時偷蘭難陀比丘尼，畜不滿",
    "T23n1435_045:0325c12": "十二歲已嫁女作眾。是中有比丘尼，少欲知",
    "T23n1435_045:0325c13": "足行頭陀，聞是事心不喜，種種因緣呵責言：",
    "T23n1435_045:0325c14": "「云何名比丘尼，畜未滿十二歲已嫁女作眾？」",
    "T23n1435_045:0325c15": "種種因緣呵已，向佛廣說。佛以是事集二部",
    "T23n1435_045:0325c16": "僧，知而故問偷蘭難陀比丘尼：「汝實作是事",
    "T23n1435_045:0325c17": "不？」答言：「實作。世尊！」佛以種種因緣呵責言：「云",
    "T23n1435_045:0325c18": "何名比丘尼，畜未滿十二歲已嫁女作眾？」種",
    "T23n1435_045:0325c19": "種因緣呵已，語諸比丘：「以十利故與比丘",
    "T23n1435_045:0325c20": "尼結戒。從今是戒應如是說：若比丘尼，畜",
    "T23n1435_045:0325c21": "未滿十二歲已嫁女作眾，波逸提。」波逸提者，",
    "T23n1435_045:0325c22": "燒煮覆障，若不悔過，能障礙道。是中犯者，若",
    "T23n1435_045:0325c23": "比丘尼，畜未滿十二歲已嫁女作眾，波逸提。",
    "T23n1435_045:0325c24": "隨畜，隨得爾所波逸提。一百八事竟",
    "T23n1435_045:0325c25": "佛在舍衛國。爾時偷蘭難陀比丘尼，滿十二",
    "T23n1435_045:0325c26": "歲已嫁女，未作屬和上尼羯磨，便畜作眾。",
    "T23n1435_045:0325c27": "是中有比丘尼，少欲知足行頭陀，聞是事心",
    "T23n1435_045:0325c28": "不喜，種種因緣呵責：「云何名比丘尼，滿十二",
    "T23n1435_045:0325c29": "歲已嫁女，未作屬和上尼羯磨，便畜作眾？」種",
    "T23n1435_045:0326a01": "種因緣呵已，向佛廣說。佛以是事集二部僧，",
    "T23n1435_045:0326a02": "知而故問：「汝實作是事不？」答言：「實作。世尊！」佛",
    "T23n1435_045:0326a03": "以種種因緣呵責言：「云何名比丘尼，滿十一",
    "T23n1435_045:0326a04": "歲已嫁女，未作屬和上尼羯磨便畜作眾？」種",
    "T23n1435_045:0326a05": "種因緣呵已，語諸比丘：「以十利故與比丘尼",
    "T23n1435_045:0326a06": "結戒。從今是戒應如是說：若比丘尼，滿十二",
    "T23n1435_045:0326a07": "歲已嫁女，未作屬和上尼羯磨便畜作眾，波",
    "T23n1435_045:0326a08": "逸提。」波逸提者，燒煮覆障，若不悔過，能障礙",
    "T23n1435_045:0326a09": "道。是中犯者，若比丘尼，滿十二歲已嫁女，未",
    "T23n1435_045:0326a10": "作屬和上尼羯磨便畜作眾，波逸提。隨畜，隨",
    "T23n1435_045:0326a11": "得爾所波逸提。一百九事竟",
    "T23n1435_045:0326a12": "佛在舍衛國。爾時偷蘭難陀比丘尼，畜眾",
    "T23n1435_045:0326a13": "不教誡、不為說法。弟子白言：「和上尼！何以",
    "T23n1435_045:0326a14": "不教化我、不為我說法？」答言：「我不教化汝、",
    "T23n1435_045:0326a15": "不為汝說法。」弟子以是事向諸比丘尼說，諸",
    "T23n1435_045:0326a16": "比丘尼以是事向佛廣說。佛以是事集二部",
    "T23n1435_045:0326a17": "僧，知而故問偷蘭難陀比丘尼：「汝實作是事",
    "T23n1435_045:0326a18": "不？」答言：「實作。世尊！」佛以種種因緣呵責言：「云",
    "T23n1435_045:0326a19": "何名比丘尼，畜眾不教化、不為說法？」種種因",
    "T23n1435_045:0326a20": "緣呵已，語諸比丘尼：「汝等為偷蘭難陀作止",
    "T23n1435_045:0326a21": "羯磨。若更有如是者，亦應與作止羯磨。作止",
    "T23n1435_045:0326a22": "羯磨法者，一心和合僧，一比丘尼僧中唱言：",
    "T23n1435_045:0326a23": "『大德尼僧聽！偷蘭難陀比丘尼，畜弟子不教",
    "T23n1435_045:0326a24": "化、不為說法。若僧時到僧忍聽，僧與偷蘭難",
    "T23n1435_045:0326a25": "陀作止羯磨：「汝偷蘭難陀，莫復畜眾。」是名白。』",
    "T23n1435_045:0326a26": "如是白二羯磨。『僧與偷蘭難陀作止畜眾羯",
    "T23n1435_045:0326a27": "磨竟，僧忍，默然故，是事如是持！』以十利故與",
    "T23n1435_045:0326a28": "比丘尼結戒。從今是戒應如是說：若比丘尼",
    "T23n1435_045:0326a29": "僧與作止羯磨，畜眾者，波逸提。」波逸提者，燒",
    "T23n1435_045:0326b01": "煮覆障，若不悔過，能障礙道。是中犯者，若比",
    "T23n1435_045:0326b02": "丘尼僧與作止羯磨，畜眾者，波逸提。隨畜",
    "T23n1435_045:0326b03": "眾，隨得爾所波逸提。一百一十事竟",
    "T23n1435_045:0326b04": "六法壇文",
    "T23n1435_045:0326b05": "佛在舍衛國。爾時舍衛城有居士婦名和羅",
    "T23n1435_045:0326b06": "訶，大富多財田宅種種富相成就。是居士婦，",
    "T23n1435_045:0326b07": "以無常因緣故，財物失盡家人分散，唯一身",
    "T23n1435_045:0326b08": "在。是居士婦有娠，以憂愁失親里財物夫婿",
    "T23n1435_045:0326b09": "故，身自枯瘦，兒胎縮小，便作是念：「我腹中",
    "T23n1435_045:0326b10": "兒若死、若爛。」又作是念：「諸福德樂人，無過沙",
    "T23n1435_045:0326b11": "門釋子，我當是中出家作比丘尼。」便往詣王",
    "T23n1435_045:0326b12": "園精舍作比丘尼。是人出家歡樂，肥故腹",
    "T23n1435_045:0326b13": "漸漸大。諸比丘尼驅出僧坊：「汝犯婬人莫住",
    "T23n1435_045:0326b14": "此間。」答言：「我出家以來不作婬欲，先在家",
    "T23n1435_045:0326b15": "時有娠。」諸比丘尼以是事向佛廣說。佛語諸",
    "T23n1435_045:0326b16": "比丘尼：「汝莫說是比丘尼是事，是比丘尼非",
    "T23n1435_045:0326b17": "破梵行，先白衣時有娠。從今聽沙彌尼二歲",
    "T23n1435_045:0326b18": "學六法，可知有娠無娠。受六法者，若沙彌",
    "T23n1435_045:0326b19": "尼初來，應教次第頭面一一禮僧足，禮已",
    "T23n1435_045:0326b20": "次應乞和上尼。戒師應教言：『我沙彌尼某甲，",
    "T23n1435_045:0326b21": "求尊為我作和上尼。尊為我作和上尼故，僧",
    "T23n1435_045:0326b22": "當與我二歲學戒。』第二亦應言：『我沙彌尼某",
    "T23n1435_045:0326b23": "甲，求尊為和尚尼。尊為我作和尚尼故，僧",
    "T23n1435_045:0326b24": "當與我二歲學戒。』第三亦應言：『我沙彌尼某",
    "T23n1435_045:0326b25": "甲，求尊為和尚尼。尊為我作和尚尼故，僧",
    "T23n1435_045:0326b26": "當與我二歲學戒。』一比丘尼應問和上尼：『能",
    "T23n1435_045:0326b27": "為某甲作和上尼不？』若言：『能。』即應將至界場",
    "T23n1435_045:0326b28": "內，著眼見處離聞處。爾時應問：『僧和合不？』『僧",
    "T23n1435_045:0326b29": "一心和合，當作僧事，是和上尼某甲，沙彌尼",
    "T23n1435_045:0326c01": "某甲，僧當與二歲學戒。』第二亦應言：『僧一心",
    "T23n1435_045:0326c02": "和合，當作僧事，是和尚尼某甲，沙彌尼某甲，",
    "T23n1435_045:0326c03": "僧當與二歲學戒。』第三亦應言：『僧一心和合，",
    "T23n1435_045:0326c04": "當作僧事，是和尚尼某甲，沙彌尼某甲，僧當",
    "T23n1435_045:0326c05": "與二歲學戒。』若僧一心和合者，應喚沙彌尼",
    "T23n1435_045:0326c06": "來，教一一禮比丘尼僧足。頭面禮足已，次應",
    "T23n1435_045:0326c07": "教令從僧乞二歲學戒，作是言：『我沙彌尼某",
    "T23n1435_045:0326c08": "甲，因和上尼某甲，從僧乞二歲學戒。因和上",
    "T23n1435_045:0326c09": "尼某甲，僧當與我二歲學戒，和上尼某甲，憐",
    "T23n1435_045:0326c10": "愍故！』第二亦應言：『我沙彌尼某甲，因和上尼",
    "T23n1435_045:0326c11": "某甲，從僧乞二歲學戒。因和上尼某甲，僧當",
    "T23n1435_045:0326c12": "與我二歲學戒，和上尼某甲，憐愍故！』第三亦",
    "T23n1435_045:0326c13": "應言：『我沙彌尼某甲，因和上尼某甲，從僧乞",
    "T23n1435_045:0326c14": "二歲學戒。因和上尼某甲，僧當與我二歲學",
    "T23n1435_045:0326c15": "戒，和上尼某甲，憐愍故！』即時戒師應僧中唱",
    "T23n1435_045:0326c16": "言：『大德尼僧聽！是沙彌尼某甲，因和上尼某",
    "T23n1435_045:0326c17": "甲，從僧乞二歲學戒，和上尼名某甲。若僧",
    "T23n1435_045:0326c18": "時到僧忍聽，僧與沙彌尼某甲二歲學戒，和",
    "T23n1435_045:0326c19": "上尼某甲。如是白。』『大德尼僧聽！是沙彌尼某",
    "T23n1435_045:0326c20": "甲，從僧乞二歲學戒，和上尼某甲。僧今與沙",
    "T23n1435_045:0326c21": "彌尼某甲二歲學戒，和上尼某甲。誰諸尼僧",
    "T23n1435_045:0326c22": "忍與沙彌尼某甲二歲學戒，和上尼某甲者",
    "T23n1435_045:0326c23": "默然；若不忍者說。是名初羯磨。』第二更說：『大",
    "T23n1435_045:0326c24": "德尼僧聽！是沙彌尼某甲，從僧乞二歲學戒，",
    "T23n1435_045:0326c25": "和上尼某甲。僧今與沙彌尼某甲二歲學戒，",
    "T23n1435_045:0326c26": "和上尼某甲。誰諸尼僧忍與沙彌尼某甲二",
    "T23n1435_045:0326c27": "歲學戒，和上尼某甲者默然；若不忍者說。是",
    "T23n1435_045:0326c28": "名第二羯磨。』第三更說：『大德尼僧聽！是沙彌",
    "T23n1435_045:0326c29": "尼某甲，從僧乞二歲學戒，和上尼某甲。僧今",
    "T23n1435_045:0327a01": "與沙彌尼某甲二歲學戒，和上尼某甲。誰諸尼",
    "T23n1435_045:0327a02": "僧忍與沙彌尼某甲二歲學戒，和上尼某甲",
    "T23n1435_045:0327a03": "者默然；若不忍者說。是名第三羯磨。』『僧已",
    "T23n1435_045:0327a04": "忍與沙彌尼某甲二歲學戒，和上尼某甲竟，",
    "T23n1435_045:0327a05": "僧忍，默然故，是事如是持！』「即時為說式叉摩",
    "T23n1435_045:0327a06": "尼六法。『汝式叉摩尼聽！佛世尊多陀阿竭度、",
    "T23n1435_045:0327a07": "阿羅訶、三耶三佛陀，是知者、見者，說式叉摩",
    "T23n1435_045:0327a08": "尼六法。汝式叉摩尼，盡形受行。佛世尊種種",
    "T23n1435_045:0327a09": "因緣，呵欲、欲想、欲欲、欲覺、欲熱，佛說斷欲、除",
    "T23n1435_045:0327a10": "欲想、滅欲熱。若式叉摩尼，入式叉摩尼法，不",
    "T23n1435_045:0327a11": "捨戒、戒羸不出，相隨心想受婬欲，乃至共畜",
    "T23n1435_045:0327a12": "生，是非式叉摩尼、非沙彌尼、非釋女，失式",
    "T23n1435_045:0327a13": "叉摩尼法，是事盡形不應作。若能持者當言：",
    "T23n1435_045:0327a14": "「能。」佛世尊以種種因緣呵責偷奪，讚歎不偷",
    "T23n1435_045:0327a15": "奪，乃至一條縷、一寸納、一渧油，不與不應取。",
    "T23n1435_045:0327a16": "是中佛制，極少至五錢、若五錢直。若式叉摩",
    "T23n1435_045:0327a17": "尼隨所偷事，若王捉、若打、若縛、若擯出，若作",
    "T23n1435_045:0327a18": "是言：「汝賊！汝小兒！汝癡！汝墮官罪。」若式叉摩",
    "T23n1435_045:0327a19": "尼如是偷奪者，非式叉摩尼、非沙彌尼、非",
    "T23n1435_045:0327a20": "釋女，失式叉摩尼法，是事盡形不應作。若能",
    "T23n1435_045:0327a21": "持者當言：「能。」佛世尊種種因緣呵責殺生，讚",
    "T23n1435_045:0327a22": "歎離殺，乃至蟻子尚不應故奪命，何況於人！",
    "T23n1435_045:0327a23": "若式叉摩尼，故自手奪人命、若與刀，若教死、",
    "T23n1435_045:0327a24": "歎死，作是言：「咄！人用惡活為？死勝生。」隨是人",
    "T23n1435_045:0327a25": "意，種種因緣教死、歎死，若作憂多殺、作頭多",
    "T23n1435_045:0327a26": "殺、作網、作弶、作撥、若作毘陀羅殺、若",
    "T23n1435_045:0327a27": "作似毘陀羅殺、若斷氣殺、若墮胎殺、若按",
    "T23n1435_045:0327a28": "腹殺、若推著火中、推著水中、若從高推下、",
    "T23n1435_045:0327a29": "若遣使道中殺、若母腹中初受二根身根命",
    "T23n1435_045:0327b01": "根迦羅羅中生惡心方便令奪命。若以是因",
    "T23n1435_045:0327b02": "緣死者，是非式叉摩尼、非沙彌尼、非釋女，",
    "T23n1435_045:0327b03": "失式叉摩尼法，是事盡形不應作。若能持者",
    "T23n1435_045:0327b04": "當言：「能。」佛以種種因緣呵責妄語，讚歎不",
    "T23n1435_045:0327b05": "妄語，乃至戲笑尚不應妄語，何況故妄語！若",
    "T23n1435_045:0327b06": "式叉摩尼不知不見過人法，自言：「我如是知",
    "T23n1435_045:0327b07": "如是見，我是阿羅漢向阿羅漢、我是阿那含",
    "T23n1435_045:0327b08": "向阿那含、若斯陀含向斯陀含、若須陀洹向",
    "T23n1435_045:0327b09": "須陀洹、若得初禪、第二禪、第三禪、第四禪、若",
    "T23n1435_045:0327b10": "得慈悲喜捨無量心、若得無色空處定、識處",
    "T23n1435_045:0327b11": "定、無所有處定、非想非非想處定，若得不淨",
    "T23n1435_045:0327b12": "觀、阿那般那念，諸天來到我所、諸龍、夜叉、薜",
    "T23n1435_045:0327b13": "荔伽、毘舍闍、鳩槃茶、羅剎來到我所，彼問我",
    "T23n1435_045:0327b14": "我答彼，我問彼彼答我。」若式叉摩尼如是妄",
    "T23n1435_045:0327b15": "語者，非式叉摩尼、非沙彌尼、非釋女，失式叉",
    "T23n1435_045:0327b16": "摩尼法，是事盡形不應作。若能持者當言：「能。」",
    "T23n1435_045:0327b17": "佛以種種因緣，呵欲、欲想、欲欲、欲覺、欲熱，佛",
    "T23n1435_045:0327b18": "說斷欲、除欲想、滅欲熱。若式叉摩尼有漏心，",
    "T23n1435_045:0327b19": "聽漏心男子邊，髮際至腕、膝已上裸身，受細",
    "T23n1435_045:0327b20": "滑。若順身摩、若逆摩、若推、若牽、若從下抱著",
    "T23n1435_045:0327b21": "上、從上抱著下、若捺瘡。是非式叉摩尼、非",
    "T23n1435_045:0327b22": "沙彌尼、非釋女，失式叉摩尼法。若犯者可更",
    "T23n1435_045:0327b23": "受。是中盡形壽不應作。汝能持不？若能持",
    "T23n1435_045:0327b24": "當言：「能。」佛以種種因緣，呵欲、欲想、欲欲、欲覺、",
    "T23n1435_045:0327b25": "欲熱，讚歎斷欲、除欲想、滅欲熱。若式叉摩尼",
    "T23n1435_045:0327b26": "漏心，聽漏心男子邊，若受捉手、若捉衣、若共",
    "T23n1435_045:0327b27": "立、若共語、若共期、若入屏處、若待男子、若",
    "T23n1435_045:0327b28": "自身與，如在家女法。以此八事自身與，是非",
    "T23n1435_045:0327b29": "式叉摩尼、非沙彌尼、非釋女，失式叉摩尼",
    "T23n1435_045:0327c01": "法。若犯可更受。是中盡形壽不應作。汝能",
    "T23n1435_045:0327c02": "持不？若能當言：「能。」「『汝某甲聽！僧已與汝學",
    "T23n1435_045:0327c03": "戒法，式叉摩尼受持六法，名式叉摩尼。汝",
    "T23n1435_045:0327c04": "得具滿和上尼，具滿阿闍梨尼，具滿比丘尼",
    "T23n1435_045:0327c05": "僧，得具滿行處，得具滿國土，得轉輪王願。汝",
    "T23n1435_045:0327c06": "今已滿，當恭敬三寶佛寶、法寶、僧寶、和上尼、",
    "T23n1435_045:0327c07": "阿闍梨尼，恭敬上中下座。當勤三學：善戒",
    "T23n1435_045:0327c08": "學、善定學、善慧學。當修三脫門：空、無相、無作。",
    "T23n1435_045:0327c09": "當勤三業：坐禪、誦經、勸化作福行。是諸法開",
    "T23n1435_045:0327c10": "涅槃門，得須陀洹果、斯陀含果、阿那含果、阿",
    "T23n1435_045:0327c11": "羅漢果，如蓮華在水中日日增長開敷，汝",
    "T23n1435_045:0327c12": "亦如是增長道法，後當受具足戒。",
    "T23n1435_045:0327c13": "「『釋師子法中，　　已獲難得戒；",
    "T23n1435_045:0327c14": "無難時難得，　　已得勿使空。』",
    "T23n1435_045:0327c15": "頭面禮僧足，　　右遶歡喜去。",
    "T23n1435_045:0327c16": "「以十利故與比丘尼結戒。從今是戒應如是",
    "T23n1435_045:0327c17": "說：若比丘尼弟子，不二歲學六法，畜為眾者，",
    "T23n1435_045:0327c18": "波逸提。」波逸提者，燒煮覆障，若不悔過，能障",
    "T23n1435_045:0327c19": "礙道。是中犯者，若比丘尼弟子，不二歲學六",
    "T23n1435_045:0327c20": "法便畜為眾，波逸提。隨畜，隨得爾所波逸提",
    "T23n1435_045:0327c21": "一百一十一事竟",
    "T23n1435_045:0327c22": "佛在舍衛國。爾時偷蘭難陀比丘尼，弟子二",
    "T23n1435_045:0327c23": "歲學六法，未作屬和上尼羯磨，便畜為眾。是",
    "T23n1435_045:0327c24": "中有比丘尼，少欲知足行頭陀，聞是事心不",
    "T23n1435_045:0327c25": "喜，種種因緣呵責言：「云何名比丘尼，弟子二",
    "T23n1435_045:0327c26": "歲學六法，未作屬和上尼羯磨，便畜為眾？」種",
    "T23n1435_045:0327c27": "種因緣呵已向佛廣說。佛以是事集二部僧，",
    "T23n1435_045:0327c28": "知而故問偷蘭難陀比丘尼：「汝實作是事不？」",
    "T23n1435_045:0327c29": "答言：「實作。世尊！」佛以種種因緣呵責：「云何名",
    "T23n1435_045:0328a01": "比丘尼，弟子二歲學六法，未作屬和上尼羯",
    "T23n1435_045:0328a02": "磨便畜為眾？」種種因緣呵已，語諸比丘：「以",
    "T23n1435_045:0328a03": "十利故與比丘尼結戒。從今是戒應如是說：",
    "T23n1435_045:0328a04": "若比丘尼，弟子二歲學六法，未作屬和上尼",
    "T23n1435_045:0328a05": "羯磨便畜為眾，波逸提。」波逸提者，燒煮覆",
    "T23n1435_045:0328a06": "障，若不悔過，能障礙道。是中犯者，若比丘尼，",
    "T23n1435_045:0328a07": "弟子二歲學六法者，未作屬和上尼羯磨便",
    "T23n1435_045:0328a08": "畜為眾，波逸提。隨畜，隨得爾所波逸提。一百",
    "T23n1435_045:0328a09": "一十二事竟",
    "T23n1435_045:0328a10": "佛在舍衛國。爾時諸比丘尼，為畜眾故受勤",
    "T23n1435_045:0328a11": "苦，為浣衣、染衣、割截、篸摓；弟子受大戒竟，",
    "T23n1435_045:0328a12": "捨和上尼去。諸比丘尼聞是事，呵責言：「是不",
    "T23n1435_045:0328a13": "吉弊女！我為汝作衣、浣衣、染衣、割截、篸摓，受",
    "T23n1435_045:0328a14": "大辛苦，受大戒已便捨我去？」種種因緣呵已，",
    "T23n1435_045:0328a15": "向佛廣說。佛以是事集二部僧，語諸比丘：「從",
    "T23n1435_045:0328a16": "今聽比丘尼二歲隨逐和上尼。以十利故與",
    "T23n1435_045:0328a17": "比丘尼結戒。從今是戒應如是說：若比丘尼",
    "T23n1435_045:0328a18": "受大戒已，不二歲隨和上尼，波逸提。」波逸提",
    "T23n1435_045:0328a19": "者，燒煮覆障，若不悔過，能障礙道。是中犯者，",
    "T23n1435_045:0328a20": "若比丘尼受大戒已，不二歲隨和上尼，波逸",
    "T23n1435_045:0328a21": "提。隨不隨逐和上尼，隨得爾所波逸提。",
    "T23n1435_045:0328a22": "一百一十三事竟",
    "T23n1435_045:0328a23": "佛在舍衛國。爾時偷蘭難陀比丘尼，畜眾不",
    "T23n1435_045:0328a24": "與財法。諸弟子言：「和上尼何不與我等財",
    "T23n1435_045:0328a25": "法？」偷蘭難陀比丘尼言：「我不與汝等財法。」諸",
    "T23n1435_045:0328a26": "弟子言：「若不以財法與我等者，當餘處去。」偷",
    "T23n1435_045:0328a27": "蘭難陀言：「佛結戒，汝等應二歲隨逐我，若餘",
    "T23n1435_045:0328a28": "處去得波逸提罪。」是中有比丘尼，少欲知足",
    "T23n1435_045:0328a29": "行頭陀，聞是事心不喜，種種因緣呵責言：「云",
    "T23n1435_045:0328b01": "何名比丘尼，畜弟子不與財法？」種種因緣呵",
    "T23n1435_045:0328b02": "已向佛廣說。佛以是事集二部僧，知而故問：",
    "T23n1435_045:0328b03": "「汝實作是事不？」答言：「實作。世尊！」佛以種種",
    "T23n1435_045:0328b04": "因緣呵責言：「云何名比丘尼，畜弟子不與財",
    "T23n1435_045:0328b05": "法？」種種因緣呵已，語諸比丘：「以十利故與比",
    "T23n1435_045:0328b06": "丘尼結戒。從今是戒應如是說：若比丘尼畜",
    "T23n1435_045:0328b07": "弟子不與財法，波逸提。」波逸提者，燒煮覆障，",
    "T23n1435_045:0328b08": "若不悔過，能障礙道。是中犯者，若比丘尼畜",
    "T23n1435_045:0328b09": "眾不與財法，波逸提。隨不與，隨得爾所波逸",
    "T23n1435_045:0328b10": "提。一百一十四事竟",
    "T23n1435_045:0328b11": "佛在舍衛國。爾時偷蘭難陀比丘尼，畜婬女",
    "T23n1435_045:0328b12": "為眾。是婬女比丘尼，中前著衣持鉢，入舍衛",
    "T23n1435_045:0328b13": "城乞食。是中有居士作是言：「我曾共是比丘",
    "T23n1435_045:0328b14": "尼，作如是如是事。」此比丘尼聞是事心不喜，",
    "T23n1435_045:0328b15": "向諸比丘尼說，諸比丘尼以是事向佛廣說。",
    "T23n1435_045:0328b16": "佛以是事集二部僧，知而故問偷蘭難陀比",
    "T23n1435_045:0328b17": "丘尼：「汝實作是事不？」答言：「實作。世尊！」佛以種",
    "T23n1435_045:0328b18": "種因緣呵責言：「云何名比丘尼，畜婬女為眾？」",
    "T23n1435_045:0328b19": "種種因緣呵已，語諸比丘：「從今不應畜婬女",
    "T23n1435_045:0328b20": "為眾。畜者，突吉羅。若有因緣畜者，應將遠本",
    "T23n1435_045:0328b21": "處，五由延若六由延。以十利故與比丘尼結",
    "T23n1435_045:0328b22": "戒。從今是戒應如是說：若比丘尼畜婬女為",
    "T23n1435_045:0328b23": "眾，不遠本處五六由延，波逸提。」波逸提者，燒",
    "T23n1435_045:0328b24": "煮覆障，若不悔過，能障礙道。是中犯者，若比",
    "T23n1435_045:0328b25": "丘尼畜婬女為眾，不遠本處五六由延，波逸",
    "T23n1435_045:0328b26": "提。隨不遠去，隨得爾所波逸提。一百一十五事竟",
    "T23n1435_045:0328b27": "佛在舍衛國。爾時偷蘭難陀比丘尼，畜未滿",
    "T23n1435_045:0328b28": "二十歲童女為眾。是中有比丘尼，少欲知足",
    "T23n1435_045:0328b29": "行頭陀，聞是事心不喜，種種因緣呵責言：",
    "T23n1435_045:0328c01": "「云何名比丘尼，畜未滿二十歲童女為眾？」種",
    "T23n1435_045:0328c02": "種因緣呵已，向佛廣說。佛以是事集二部僧，",
    "T23n1435_045:0328c03": "知而故問偷蘭難陀比丘尼：「汝實作是事不？」",
    "T23n1435_045:0328c04": "答言：「實作。世尊！」佛以種種因緣呵責：「云何名",
    "T23n1435_045:0328c05": "比丘尼，畜未滿二十歲童女為眾？」種種因緣",
    "T23n1435_045:0328c06": "呵已，語諸比丘：「以十利故與比丘尼結戒。從",
    "T23n1435_045:0328c07": "今是戒應如是說：若比丘尼，畜未滿二十歲",
    "T23n1435_045:0328c08": "童女為眾，波逸提。」波逸提者，燒煮覆障，若不",
    "T23n1435_045:0328c09": "悔過，能障礙道。是中犯者，若比丘尼畜未滿",
    "T23n1435_045:0328c10": "二十歲童女為眾，波逸提。隨畜，隨得爾所",
    "T23n1435_045:0328c11": "波逸提。一百一十六事竟",
    "T23n1435_045:0328c12": "佛在舍衛國。爾時偷蘭難陀比丘尼，未作屬",
    "T23n1435_045:0328c13": "和上尼羯磨，畜二十歲童女為眾。是中有比",
    "T23n1435_045:0328c14": "丘尼，少欲知足行頭陀，聞是事心不喜，種種",
    "T23n1435_045:0328c15": "因緣呵責：「云何名比丘尼，未作屬和上尼羯",
    "T23n1435_045:0328c16": "磨，畜二十歲童女為眾？」種種因緣呵已向佛",
    "T23n1435_045:0328c17": "廣說。佛以是事集二部僧，知而故問偷蘭難",
    "T23n1435_045:0328c18": "陀比丘尼：「汝實作是事不？」答言：「實作。世尊！」佛",
    "T23n1435_045:0328c19": "以種種因緣呵責：「云何名比丘尼。未作屬和",
    "T23n1435_045:0328c20": "上尼羯磨，畜滿二十歲童女為眾？」種種因緣",
    "T23n1435_045:0328c21": "呵已，語諸比丘：「以十利故與比丘尼結戒。從",
    "T23n1435_045:0328c22": "今是戒應如是說：若比丘尼，滿二十歲童",
    "T23n1435_045:0328c23": "女，未作屬和上尼羯磨畜為眾者，波逸提。」波",
    "T23n1435_045:0328c24": "逸提者，燒煮覆障，若不悔過，能障礙道。是中",
    "T23n1435_045:0328c25": "犯者，若比丘尼未作屬和上尼羯磨，畜滿二",
    "T23n1435_045:0328c26": "十歲童女為眾，波逸提。隨畜，隨得爾所波逸",
    "T23n1435_045:0328c27": "提。一百一十七事竟",
    "T23n1435_045:0328c28": "佛在舍衛國。爾時偷蘭難陀比丘尼，畜孝女",
    "T23n1435_045:0328c29": "為眾。是孝女比丘尼，不誦經、不問答、不坐禪。",
    "T23n1435_045:0329a01": "諸比丘尼問言：「汝何以故不讀誦經、問答、坐",
    "T23n1435_045:0329a02": "禪？」答言：「諸善女！我父死、若母死、兄弟死、姊",
    "T23n1435_045:0329a03": "妹兒女死、夫婿死故憂愁。云何能讀誦經、問",
    "T23n1435_045:0329a04": "答、坐禪？」是中有比丘尼，少欲知足行頭陀，聞",
    "T23n1435_045:0329a05": "是事心不喜，種種因緣呵責：「云何名比丘尼，",
    "T23n1435_045:0329a06": "畜孝女為眾？」種種因緣呵已，向佛廣說。佛以",
    "T23n1435_045:0329a07": "是事集二部僧，知而故問偷蘭難陀比丘尼：",
    "T23n1435_045:0329a08": "「汝實作是事不？」答言：「實作。世尊！」佛以種種因",
    "T23n1435_045:0329a09": "緣呵責言：「云何名比丘尼，畜孝女為眾？」種種",
    "T23n1435_045:0329a10": "因緣呵已，語諸比丘：「以十利故與比丘尼結",
    "T23n1435_045:0329a11": "戒。從今是戒應如是說：若比丘尼畜孝女為",
    "T23n1435_045:0329a12": "眾，波逸提。」波逸提者，燒煮覆障，若不悔過，能",
    "T23n1435_045:0329a13": "障礙道。是中犯者，若比丘尼畜孝女為眾，波",
    "T23n1435_045:0329a14": "逸提。隨畜，隨得爾所波逸提。一百一十八事竟",
    "T23n1435_045:0329a15": "佛在舍衛國。爾時偷蘭難陀比丘尼，畜有男",
    "T23n1435_045:0329a16": "女自隨女人為眾。是比丘尼中前著衣持鉢，",
    "T23n1435_045:0329a17": "男女前後圍遶共行乞食。諸居士共相謂言：",
    "T23n1435_045:0329a18": "「汝知不？諸沙門釋子作婬欲人，共比丘尼僧",
    "T23n1435_045:0329a19": "坊中生兒女。」是中有比丘尼，少欲知足行頭",
    "T23n1435_045:0329a20": "陀，聞是事心不喜，種種因緣呵責言：「云何名",
    "T23n1435_045:0329a21": "比丘尼，畜將男女自隨女人為眾？」種種因緣",
    "T23n1435_045:0329a22": "呵責已向佛廣說。佛以是事集二部僧，知而",
    "T23n1435_045:0329a23": "故問偷蘭難陀比丘尼：「汝實作是事不？」答言：",
    "T23n1435_045:0329a24": "「實作。世尊！」佛以種種因緣呵責：「云何名比丘",
    "T23n1435_045:0329a25": "尼，畜將男女自隨女人為眾？」種種因緣呵已，",
    "T23n1435_045:0329a26": "語諸比丘：「以十利故與比丘尼結戒。從今是",
    "T23n1435_045:0329a27": "戒應如是說：若比丘尼，畜有男女自隨女人",
    "T23n1435_045:0329a28": "為眾，波逸提。」波逸提者，燒煮覆障，若不悔過，",
    "T23n1435_045:0329a29": "能障礙道。是中犯者，若比丘尼畜有男女自",
    "T23n1435_045:0329b01": "隨女人為眾，波逸提。隨畜，隨得爾所波逸提。",
    "T23n1435_045:0329b02": "一百一十九事竟",
    "T23n1435_045:0329b03": "佛在舍衛國。爾時偷蘭難陀比丘尼，畜惡性",
    "T23n1435_045:0329b04": "女人為眾。是中有比丘尼，少欲知足行頭",
    "T23n1435_045:0329b05": "陀，聞是事心不喜，種種因緣呵責言：「云何名",
    "T23n1435_045:0329b06": "比丘尼，畜惡性女為眾？」種種因緣呵已向佛",
    "T23n1435_045:0329b07": "廣說。佛以是事集二部僧，知而故問偷蘭難",
    "T23n1435_045:0329b08": "陀比丘尼：「汝實作是事不？」答言：「實作。世尊！」佛",
    "T23n1435_045:0329b09": "以種種因緣呵責：「云何名比丘尼，畜惡性女",
    "T23n1435_045:0329b10": "人為眾？」種種因緣呵已，語諸比丘：「以十利故",
    "T23n1435_045:0329b11": "與比丘尼結戒。從今是戒應如是說：若比丘",
    "T23n1435_045:0329b12": "尼，畜惡性女人為眾，波逸提。」波逸提者，燒煮",
    "T23n1435_045:0329b13": "覆障，若不悔過，能障礙道。是中犯者，若比丘",
    "T23n1435_045:0329b14": "尼畜惡性女人為眾，波逸提。隨畜，隨得爾所",
    "T23n1435_045:0329b15": "波逸提。一百二十事竟",
    "T23n1435_045:0329b16": "佛在舍衛國。爾時偷蘭難陀比丘尼，滿二十",
    "T23n1435_045:0329b17": "歲童女，不二歲學六法，畜為眾。是中有比丘",
    "T23n1435_045:0329b18": "尼，少欲知足行頭陀，聞是事心不喜，種種因",
    "T23n1435_045:0329b19": "緣呵責言：「云何名比丘尼，滿二十歲童女，不",
    "T23n1435_045:0329b20": "二歲學六法，畜為眾？」種種因緣呵已，向佛廣",
    "T23n1435_045:0329b21": "說。佛以是事集二部僧，知而故問偷蘭難陀",
    "T23n1435_045:0329b22": "比丘尼：「汝實作是事不？」答言：「實作。世尊！」佛以",
    "T23n1435_045:0329b23": "種種因緣呵責：「云何名比丘尼，滿二十歲童",
    "T23n1435_045:0329b24": "女，不二歲學六法，畜為眾？」種種因緣呵已，語",
    "T23n1435_045:0329b25": "諸比丘：「以十利故與比丘尼結戒。從今是",
    "T23n1435_045:0329b26": "戒應如是說：若比丘尼，滿二十歲童女，不二",
    "T23n1435_045:0329b27": "歲學六法，畜為眾者，波逸提。」波逸提者，燒",
    "T23n1435_045:0329b28": "煮覆障，若不悔過，能障礙道。是中犯者，若",
    "T23n1435_045:0329b29": "比丘尼，滿二十歲童女，不二歲學六法，畜為眾",
    "T23n1435_045:0329c01": "者，波逸提。隨畜，隨得爾所波逸提。爾時諸",
    "T23n1435_045:0329c02": "比丘尼，不知云何為六法？佛言：「共四波羅夷，",
    "T23n1435_045:0329c03": "及髮際至腕膝已上受八事示貪著相，是名",
    "T23n1435_045:0329c04": "六法。」一百二十一事竟",
    "T23n1435_045:0329c05": "佛在舍衛國。爾時偷蘭難陀比丘尼，滿二十",
    "T23n1435_045:0329c06": "歲童女，二歲學六法，不作屬和上尼羯磨畜",
    "T23n1435_045:0329c07": "為眾。是中有比丘尼，少欲知足行頭陀聞是",
    "T23n1435_045:0329c08": "事心不喜，種種因緣呵責：「云何名比丘尼，滿",
    "T23n1435_045:0329c09": "二十歲童女，二歲學六法，不作屬和上尼羯",
    "T23n1435_045:0329c10": "磨畜為眾？」種種因緣呵責已，向佛廣說。佛以",
    "T23n1435_045:0329c11": "是事集二部僧，知而故問偷蘭難陀比丘尼：",
    "T23n1435_045:0329c12": "「汝實作是事不？」答言：「實作。世尊！」佛以種種因",
    "T23n1435_045:0329c13": "緣呵責：「云何名比丘尼，滿二十歲童女，二歲",
    "T23n1435_045:0329c14": "學六法，不作屬和上尼羯磨，便畜為眾？」種種",
    "T23n1435_045:0329c15": "因緣呵已，語諸比丘：「以十利故與比丘尼結",
    "T23n1435_045:0329c16": "戒。從今是戒應如是說：若比丘尼，滿二十歲",
    "T23n1435_045:0329c17": "童女，二歲學六法，不作屬和上尼羯磨，便畜",
    "T23n1435_045:0329c18": "為眾者，波逸提。」波逸提者，燒煮覆障，若",
    "T23n1435_045:0329c19": "不悔過，能障礙道。是中犯者，若比丘尼，滿",
    "T23n1435_045:0329c20": "二十歲童女，二歲學六法，不作屬和上尼羯",
    "T23n1435_045:0329c21": "磨，便畜為眾，波逸提。隨畜，隨得爾所波逸提。",
    "T23n1435_045:0329c22": "一百二十二事竟",
    "T23n1435_045:0329c23": "十誦尼律卷第四十五"
}