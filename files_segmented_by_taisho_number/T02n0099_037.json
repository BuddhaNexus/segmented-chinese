{
    "T02n0099_037:0266c06": "雜阿含經卷第三十七",
    "T02n0099_037:0266c08": "宋天竺三藏求那跋陀羅譯",
    "T02n0099_037:0266c09": "（一〇二三）如是我聞：一時，佛住舍衛國祇樹給",
    "T02n0099_037:0266c10": "孤獨園。時，有尊者叵求那住東園鹿母講",
    "T02n0099_037:0266c11": "堂，疾病困篤。尊者阿難往詣佛所，稽首禮",
    "T02n0099_037:0266c12": "足，退住一面，白佛言：「世尊！尊者叵求那住",
    "T02n0099_037:0266c13": "東園鹿母講堂，疾病困篤，如是病比丘多有",
    "T02n0099_037:0266c14": "死者。善哉！世尊！願至東園鹿母講堂尊者叵",
    "T02n0099_037:0266c15": "求那所，以哀愍故！」爾時，世尊默然而許，至",
    "T02n0099_037:0266c16": "日晡時，從禪覺，往詣東園鹿母講堂，至尊",
    "T02n0099_037:0266c17": "者叵求那房，敷座而坐，為尊者叵求那種",
    "T02n0099_037:0266c18": "種說法，示、教、照、喜；示、教、照、喜已，從坐起去。",
    "T02n0099_037:0266c19": "尊者叵求那，世尊去後，尋即命終。當命終時，",
    "T02n0099_037:0266c20": "諸根喜悅，顏貌清淨，膚色鮮白。時，尊者阿難",
    "T02n0099_037:0266c21": "供養尊者叵求那舍利已，往詣佛所，稽首",
    "T02n0099_037:0266c22": "佛足，却住一面，白佛言：「世尊！尊者叵求那，",
    "T02n0099_037:0266c23": "世尊來後，尋便命終，臨命終時，諸根喜悅，膚",
    "T02n0099_037:0266c24": "色清淨，鮮白光澤。不審世尊！彼當生何趣？",
    "T02n0099_037:0266c25": "云何受生，後世云何？」佛告阿難：「若有比丘",
    "T02n0099_037:0266c26": "先未病時，未斷五下分結，若覺病起，其身",
    "T02n0099_037:0266c27": "苦患，心不調適，生分微弱，得聞大師教授、",
    "T02n0099_037:0266c28": "教誡種種說法，彼聞法已，斷五下分結。阿難！",
    "T02n0099_037:0266c29": "是則大師教授設法福利。「復次，阿難！若有",
    "T02n0099_037:0267a01": "比丘先未病時，未斷五下分結，然後病起，",
    "T02n0099_037:0267a02": "身遭苦患，生分轉微，不蒙大師教授、教誡",
    "T02n0099_037:0267a03": "說法，然遇諸餘多聞大德修梵行者教授、教",
    "T02n0099_037:0267a04": "誡說法，得聞法已，斷五下分結。阿難！是名",
    "T02n0099_037:0267a05": "教授、教誡聽法福利。「復次，阿難！若比丘先未",
    "T02n0099_037:0267a06": "病時，不斷五下分結，乃至生分微弱，不聞",
    "T02n0099_037:0267a07": "大師教授、教誡說法，復不聞餘多聞大德諸",
    "T02n0099_037:0267a08": "梵行者教授、教誡說法，然彼先所受法，獨靜",
    "T02n0099_037:0267a09": "思惟，稱量觀察，得斷五下分結。阿難！是名",
    "T02n0099_037:0267a10": "思惟觀察先所聞法所得福利。「復次，阿難！若",
    "T02n0099_037:0267a11": "有比丘先未病時，斷五下分結，不得無",
    "T02n0099_037:0267a12": "上愛盡解脫，不起諸漏，心善解脫，然後得",
    "T02n0099_037:0267a13": "病，身遭苦患，生分微弱，得聞大師教授、",
    "T02n0099_037:0267a14": "教誡說法，得無上愛盡解脫，不起諸漏，離",
    "T02n0099_037:0267a15": "欲解脫。阿難！是名大師說法福利。「復次，阿",
    "T02n0099_037:0267a16": "難！若有比丘先未病時，斷五下分結，不",
    "T02n0099_037:0267a17": "得無上愛盡解脫，不起諸漏，離欲解脫，覺",
    "T02n0099_037:0267a18": "身病起，極遭苦患，不得大師教授、教誡說",
    "T02n0099_037:0267a19": "法，然得諸餘多聞大德諸梵行者教授、教誡",
    "T02n0099_037:0267a20": "說法，得無上愛盡解脫，不起諸漏，離欲解",
    "T02n0099_037:0267a21": "脫。阿難！是名教授教誡聞法福利。「復次，阿",
    "T02n0099_037:0267a22": "難！若有比丘先未病時，斷五下分結，不",
    "T02n0099_037:0267a23": "得無上愛盡解脫，不起諸漏，離欲解脫。其",
    "T02n0099_037:0267a24": "身病起，極生苦患，不得大師教授、教誡說",
    "T02n0099_037:0267a25": "法，不得諸餘多聞大德教授、教誡說法，然先",
    "T02n0099_037:0267a26": "所聞法，獨一靜處，思惟稱量觀察，得無上愛",
    "T02n0099_037:0267a27": "盡解脫，不起諸漏，離欲解脫。阿難！是名思",
    "T02n0099_037:0267a28": "惟先所聞法所得福利。「何緣叵求那比丘不",
    "T02n0099_037:0267a29": "得諸根欣悅，色貌清淨，膚體鮮澤？叵求那",
    "T02n0099_037:0267b01": "比丘先未病時，未斷五下分結，彼親從大",
    "T02n0099_037:0267b02": "師聞教授、教誡說法，斷五下分結，世尊為",
    "T02n0099_037:0267b03": "彼尊者叵求那受阿那含記。」佛說此經已，",
    "T02n0099_037:0267b04": "尊者阿難聞佛所說，歡喜隨喜，作禮而去。",
    "T02n0099_037:0267b05": "（一〇二四）如是我聞：一時，佛住舍衛國祇樹",
    "T02n0099_037:0267b06": "給孤獨園。爾時，尊者阿濕波誓住東園鹿",
    "T02n0099_037:0267b07": "母講堂，身遭重病，極生苦患。尊者富隣尼",
    "T02n0099_037:0267b08": "瞻視供給……如前跋迦梨修多羅廣說，謂說三",
    "T02n0099_037:0267b09": "受，乃至「轉增無損。」佛告阿濕波誓：「汝莫變",
    "T02n0099_037:0267b10": "悔！」阿濕波誓白佛言：「世尊！我實有變悔。」佛",
    "T02n0099_037:0267b11": "告阿濕波誓：「汝得無破戒耶？」阿濕波誓白",
    "T02n0099_037:0267b12": "佛言：「世尊！我不破戒。」佛告阿濕波誓：「汝不",
    "T02n0099_037:0267b13": "破戒，何為變悔？」阿濕波誓白佛言：「世尊！我",
    "T02n0099_037:0267b14": "先未病時，得身息樂正受多修習；我於今",
    "T02n0099_037:0267b15": "日不復能得入彼三昧，我作是思惟：『將",
    "T02n0099_037:0267b16": "無退失是三昧耶？』」佛告阿濕波誓：「我今問",
    "T02n0099_037:0267b17": "汝，隨意答我。阿濕波誓，汝見色即是我、異",
    "T02n0099_037:0267b18": "我、相在不？」阿濕波誓白佛言：「不也，世尊！」復",
    "T02n0099_037:0267b19": "問：「汝見受、想、行、識是我、異我、相在不？」阿濕",
    "T02n0099_037:0267b20": "波誓白佛言：「不也，世尊！」佛告阿濕波誓：「汝",
    "T02n0099_037:0267b21": "既不見色是我、異我、相在，不見受、想、行、識",
    "T02n0099_037:0267b22": "是我、異我、相在，何故變悔？」阿濕波誓白佛言：",
    "T02n0099_037:0267b23": "「世尊！不正思惟故。」佛告阿濕波誓：「若沙門、",
    "T02n0099_037:0267b24": "婆羅門三昧堅固，三昧平等，若不得入彼",
    "T02n0099_037:0267b25": "三昧，不應作念：『我於三昧退減。』若復聖弟",
    "T02n0099_037:0267b26": "子不見色是我、異我、相在，不見受、想、行、識",
    "T02n0099_037:0267b27": "是我、異我、相在，但當作是覺知：『貪欲永盡無",
    "T02n0099_037:0267b28": "餘，瞋恚、愚癡永盡無餘。』貪、恚、癡永盡無餘已，",
    "T02n0099_037:0267b29": "一切漏盡，無漏心解脫、慧解脫，現法自知作",
    "T02n0099_037:0267c01": "證：『我生已盡，梵行已立，所作已作，自知不",
    "T02n0099_037:0267c02": "受後有。』」佛說是法時，尊者阿濕波誓不起",
    "T02n0099_037:0267c03": "諸漏，心得解脫，歡喜踊悅。歡喜踊悅故，身",
    "T02n0099_037:0267c04": "病即除。佛說此經，令尊者阿濕波誓歡喜",
    "T02n0099_037:0267c05": "隨喜已，從坐起而去。差摩迦修多羅如五",
    "T02n0099_037:0267c06": "受陰處說。",
    "T02n0099_037:0267c07": "（一〇二五）如是我聞：一時，佛住舍衛國祇樹",
    "T02n0099_037:0267c08": "給孤獨園。時，有異比丘年少新學，於此法、",
    "T02n0099_037:0267c09": "律出家未久，少知識，獨一客旅，無人供給，",
    "T02n0099_037:0267c10": "住邊聚落客僧房中，疾病困篤。時，有眾多比",
    "T02n0099_037:0267c11": "丘詣佛所，稽首禮足，却坐一面，白佛言：「世",
    "T02n0099_037:0267c12": "尊！有一比丘年少新學，乃至疾病困篤，住",
    "T02n0099_037:0267c13": "邊聚落客僧房中。有是病比丘多死無活。",
    "T02n0099_037:0267c14": "善哉！世尊！往彼住處，以哀愍故！」爾時，世尊",
    "T02n0099_037:0267c15": "默然而許。即日晡時從禪覺，至彼住處。彼",
    "T02n0099_037:0267c16": "病比丘遙見世尊，扶床欲起。佛告比丘：「息",
    "T02n0099_037:0267c17": "臥勿起！云何？比丘！苦患寧可忍不？……」如前差",
    "T02n0099_037:0267c18": "摩迦修多羅廣說如是三受，乃至「病苦但增",
    "T02n0099_037:0267c19": "不損。」佛告病比丘：「我今問汝，隨意答我。",
    "T02n0099_037:0267c20": "汝得無變悔耶？」病比丘白佛：「實有變悔。",
    "T02n0099_037:0267c21": "世尊！」佛告病比丘：「汝得無犯戒耶？」病比丘",
    "T02n0099_037:0267c22": "白佛言：「世尊！實不犯戒。」佛告病比丘：「汝若",
    "T02n0099_037:0267c23": "不犯戒，何為變悔？」病比丘白佛：「世尊！我年",
    "T02n0099_037:0267c24": "幼稚出家未久，於過人法勝妙知見未有",
    "T02n0099_037:0267c25": "所得，我作是念：『命終之時，知生何處？』故生",
    "T02n0099_037:0267c26": "變悔。」佛告比丘：「我今問汝，隨意答我。云何？",
    "T02n0099_037:0267c27": "比丘！有眼故有眼識耶？」比丘白佛：「如是，",
    "T02n0099_037:0267c28": "世尊！」復問：「比丘！於意云何？有眼識故有",
    "T02n0099_037:0267c29": "眼觸、眼觸因緣生內受，若苦、若樂、不苦不樂",
    "T02n0099_037:0268a01": "耶？」比丘白佛：「如是，世尊！」耳、鼻、舌、身、意亦如",
    "T02n0099_037:0268a02": "是說。「云何？比丘！若無眼則無眼識耶？」比丘",
    "T02n0099_037:0268a03": "白佛：「如是，世尊！」復問：「比丘！若無眼識則",
    "T02n0099_037:0268a04": "無眼觸耶？若無眼觸，則無眼觸因緣生內",
    "T02n0099_037:0268a05": "受，若苦、若樂、不苦不樂耶？」比丘白佛：「如是，",
    "T02n0099_037:0268a06": "世尊！」耳、鼻、舌、身、意亦如是說。「是故，比丘！當",
    "T02n0099_037:0268a07": "善思惟如是法，得善命終，後世亦善。」爾",
    "T02n0099_037:0268a08": "時，世尊為病比丘種種說法，示、教、照、喜已，從",
    "T02n0099_037:0268a09": "坐起去。時，病比丘，世尊去後，尋即命終。臨",
    "T02n0099_037:0268a10": "命終時，諸根喜悅，顏貌清淨，膚色鮮白。時，眾",
    "T02n0099_037:0268a11": "多比丘詣佛所，稽首禮足，退坐一面，白佛",
    "T02n0099_037:0268a12": "言：「世尊！彼年少比丘疾病困篤，尊者今已命",
    "T02n0099_037:0268a13": "終。當命終時，諸根喜悅，顏貌清淨，膚色鮮",
    "T02n0099_037:0268a14": "白。云何？世尊！如是比丘當生何處？云何受",
    "T02n0099_037:0268a15": "生？後世云何？」佛告諸比丘：「彼命過比丘是真",
    "T02n0099_037:0268a16": "寶物，聞我說法，分明解了，於法無畏，得般",
    "T02n0099_037:0268a17": "涅槃，汝等但當供養舍利。」世尊爾時為彼",
    "T02n0099_037:0268a18": "比丘受第一記。佛說此經已，諸比丘聞",
    "T02n0099_037:0268a19": "佛所說，歡喜奉行。",
    "T02n0099_037:0268a20": "（一〇二六）如是我聞：一時，佛住舍衛國祇樹",
    "T02n0099_037:0268a21": "給孤獨園……如上說。差別者：「諦聽，善思，當",
    "T02n0099_037:0268a22": "為汝說。若彼比丘作如是念：『我此識身及",
    "T02n0099_037:0268a23": "外境界一切相，無有我、我所見、我慢繫著",
    "T02n0099_037:0268a24": "使，及心解脫、慧解脫，現法自知作證具足",
    "T02n0099_037:0268a25": "住；於此識身及外境界一切相，無有我、我",
    "T02n0099_037:0268a26": "所見、我慢繫著使，及彼心解脫、慧解脫，現",
    "T02n0099_037:0268a27": "法自知作證具足住。』彼比丘：『我此識身及",
    "T02n0099_037:0268a28": "外境界一切相，無有我、我所見、我慢繫著",
    "T02n0099_037:0268a29": "使，及心解脫、慧解脫，現法自知作證具足",
    "T02n0099_037:0268a30": "住；於此識身及外境界一切相，無有我、我",
    "T02n0099_037:0268b01": "所見、我慢繫著使，及心解脫、慧解脫，現",
    "T02n0099_037:0268b02": "法自知作證具足住。』若彼比丘於此識身及",
    "T02n0099_037:0268b03": "外境界一切相，無有我、我所見、我慢繫著",
    "T02n0099_037:0268b04": "使，及心解脫、慧解脫，現法自知作證具足住；",
    "T02n0099_037:0268b05": "於此識身及外境界一切相，無有我、我所",
    "T02n0099_037:0268b06": "見、我慢繫著使，及彼心解脫、慧解脫，現法自",
    "T02n0099_037:0268b07": "知作證具足住者，是名比丘斷愛欲，轉諸",
    "T02n0099_037:0268b08": "結，止慢無間等，究竟苦邊。」佛說此經已，諸",
    "T02n0099_037:0268b09": "比丘聞佛所說，歡喜奉行。",
    "T02n0099_037:0268b10": "（一〇二七）如是我聞：一時，佛住舍衛國祇樹給",
    "T02n0099_037:0268b11": "孤獨園……如上說。差別者，乃至佛告病比丘：",
    "T02n0099_037:0268b12": "「汝不自犯戒耶？」比丘白佛言：「世尊！我不",
    "T02n0099_037:0268b13": "以持淨戒故，於世尊所修梵行。」佛告比",
    "T02n0099_037:0268b14": "丘：「汝以何等法故，於我所修梵行？」比丘",
    "T02n0099_037:0268b15": "白佛：「為離貪欲故，於世尊所修梵行；為",
    "T02n0099_037:0268b16": "離瞋恚、愚癡故，於世尊所修梵行。」佛",
    "T02n0099_037:0268b17": "告比丘：「如是，如是。汝正應為離貪欲故，",
    "T02n0099_037:0268b18": "於我所修梵行；離瞋恚、愚癡故，於我所",
    "T02n0099_037:0268b19": "修梵行。比丘！貪欲纏故，不得離欲；無明纏",
    "T02n0099_037:0268b20": "故，慧不清淨。是故，比丘！於欲離欲心解",
    "T02n0099_037:0268b21": "脫，離無明故慧解脫。若比丘於欲離欲",
    "T02n0099_037:0268b22": "心解脫身作證，離無明故慧解脫，是名比",
    "T02n0099_037:0268b23": "丘斷諸愛欲，轉結縛，止慢無間等，究竟苦",
    "T02n0099_037:0268b24": "邊。是故，比丘！於此法善思惟……」如前廣說，乃",
    "T02n0099_037:0268b25": "至「受第一記。」佛說此經已，諸比丘聞佛所",
    "T02n0099_037:0268b26": "說，歡喜隨喜，作禮而去。",
    "T02n0099_037:0268b27": "（一〇二八）如是我聞：一時，佛住舍衛國祇樹給",
    "T02n0099_037:0268b28": "孤獨園。時，有眾多比丘集於伽梨隸講堂。",
    "T02n0099_037:0268b29": "時，多有比丘疾病。爾時，世尊晡時從禪覺，",
    "T02n0099_037:0268b30": "往至伽梨隸講堂，於大眾前敷座而坐。",
    "T02n0099_037:0268c01": "坐已，告諸比丘：「當正念正智以待時，是則",
    "T02n0099_037:0268c02": "為我隨順之教。比丘！云何為正念？謂比丘",
    "T02n0099_037:0268c03": "內身身觀念處，精勤方便，正念正智，調伏世",
    "T02n0099_037:0268c04": "間貪憂；外身身觀念處、內外身身觀念處，內",
    "T02n0099_037:0268c05": "受、外受、內外受，內心、外心、內外心，內法、外法、",
    "T02n0099_037:0268c06": "內外法法觀念處，精勤方便，正念正智，調",
    "T02n0099_037:0268c07": "伏世間貪憂，是名比丘正憶念。「云何正智？謂",
    "T02n0099_037:0268c08": "比丘若來若去，正知而住，瞻視觀察，屈",
    "T02n0099_037:0268c09": "申俯仰，執持衣鉢，行、住、坐、臥、眠、覺，乃至五",
    "T02n0099_037:0268c10": "十、六十，依語默正智行。比丘！是名正智。「如是，",
    "T02n0099_037:0268c11": "比丘！正念正智住者能起樂受，有因緣，非",
    "T02n0099_037:0268c12": "無因緣。云何因緣？謂緣於身，作是思惟：『我",
    "T02n0099_037:0268c13": "此身無常、有為、心因緣生；樂受亦無常、有為、",
    "T02n0099_037:0268c14": "心因緣生。』身及樂受觀察無常，觀察生滅，",
    "T02n0099_037:0268c15": "觀察離欲，觀察滅盡，觀察捨彼，觀察身及",
    "T02n0099_037:0268c16": "樂受無常，乃至捨已，若於身及樂受貪欲使",
    "T02n0099_037:0268c17": "者永不復使。「如是，正念正智生苦受因緣，",
    "T02n0099_037:0268c18": "非不因緣。云何為因緣？如是緣身，作是思",
    "T02n0099_037:0268c19": "惟：『我此身無常、有為、心因緣生；苦受亦無常、",
    "T02n0099_037:0268c20": "有為、心因緣生。』身及苦受觀察無常，乃至捨，",
    "T02n0099_037:0268c21": "於此及苦受瞋恚所使，永不復使。「如是，正",
    "T02n0099_037:0268c22": "念正智生不苦不樂受因緣，非不因緣。云",
    "T02n0099_037:0268c23": "何因緣？謂身因緣，作是思惟：『我此身無常、有",
    "T02n0099_037:0268c24": "為、心因緣生；彼不苦不樂受亦無常、有為、心",
    "T02n0099_037:0268c25": "因緣生。』彼身及不苦不樂受觀察無常，乃至",
    "T02n0099_037:0268c26": "捨，若所有身及不苦不樂受無明使使，使永",
    "T02n0099_037:0268c27": "不復使。多聞聖弟子如是觀者，於色厭離，",
    "T02n0099_037:0268c28": "於受、想、行、識厭離，厭離已離欲，離欲已解",
    "T02n0099_037:0268c29": "脫，解脫知見：『我生已盡，梵行已立，所作已",
    "T02n0099_037:0268c30": "作，自知不受後有。』」爾時，世尊即說偈言：",
    "T02n0099_037:0269a01": "「樂覺所覺時，　　莫能知樂覺，",
    "T02n0099_037:0269a02": "　貪欲使所使，　　不見於出離。",
    "T02n0099_037:0269a03": "　苦受所覺時，　　莫能知苦受，",
    "T02n0099_037:0269a04": "　瞋恚使所使，　　不見出離道。",
    "T02n0099_037:0269a05": "　不苦不樂受，　　等正覺所說，",
    "T02n0099_037:0269a06": "　彼亦不能知，　　終不度彼岸。",
    "T02n0099_037:0269a07": "　若比丘精勤，　　正智不傾動，",
    "T02n0099_037:0269a08": "　於彼一切受，　　黠慧能悉知。",
    "T02n0099_037:0269a09": "　能知諸受已，　　現法盡諸漏，",
    "T02n0099_037:0269a10": "　依慧而命終，　　涅槃不墮數。」",
    "T02n0099_037:0269a11": "佛說此經已，諸比丘聞佛所說，歡喜奉行。",
    "T02n0099_037:0269a12": "（一〇二九）如是我聞：一時，佛住舍衛國祇樹給",
    "T02n0099_037:0269a13": "孤獨園……如上說。時，有眾多比丘集會迦梨",
    "T02n0099_037:0269a14": "隸講堂，多有疾病……如上說。差別者：「乃至聖",
    "T02n0099_037:0269a15": "弟子如是觀者，於色解脫，於受、想、行、識解",
    "T02n0099_037:0269a16": "脫，我說是等解脫生、老、病、死。」爾時，世尊即說",
    "T02n0099_037:0269a17": "偈言：",
    "T02n0099_037:0269a18": "「智慧多聞者，　　非不覺諸受，",
    "T02n0099_037:0269a19": "　若於苦樂受，　　分別諦明了。",
    "T02n0099_037:0269a20": "　當知堅固事，　　凡夫有昇降，",
    "T02n0099_037:0269a21": "　於樂不染著，　　於苦不傾動。",
    "T02n0099_037:0269a22": "　知受不受生，　　依於貪恚覺，",
    "T02n0099_037:0269a23": "　斷除斯等已，　　其心善解脫。",
    "T02n0099_037:0269a24": "　繫念緣妙境，　　正向待終期，",
    "T02n0099_037:0269a25": "　若比丘精勤，　　正智不傾動。",
    "T02n0099_037:0269a26": "　於此一切受，　　慧者能覺知，",
    "T02n0099_037:0269a27": "　了知諸受已，　　現法盡諸漏。",
    "T02n0099_037:0269a28": "　依慧而命終，　　涅槃不墮數。」",
    "T02n0099_037:0269a29": "佛說此經已，諸比丘歡喜，作禮而去。",
    "T02n0099_037:0269b01": "（一〇三〇）如是我聞：一時，佛住舍衛國祇樹給",
    "T02n0099_037:0269b02": "孤獨園。爾時，給孤獨長者得病，身極苦痛。世",
    "T02n0099_037:0269b03": "尊聞已，晨朝著衣持鉢，入舍衛城乞食，次",
    "T02n0099_037:0269b04": "第乞食至給孤獨長者舍。長者遙見世尊，馮",
    "T02n0099_037:0269b05": "床欲起。世尊見已，即告之言：「長者勿起！",
    "T02n0099_037:0269b06": "增其苦患。」世尊即坐，告長者言：「云何？長者，",
    "T02n0099_037:0269b07": "病可忍不？身所苦患，為增、為損？」長者白",
    "T02n0099_037:0269b08": "佛：「甚苦！世尊！難可堪忍……」乃至說三受，如",
    "T02n0099_037:0269b09": "差摩修多羅廣說，乃至「苦受但增不損。」佛告",
    "T02n0099_037:0269b10": "長者：「當如是學：『於佛不壞淨，於法、僧不",
    "T02n0099_037:0269b11": "壞淨，聖戒成就。』」長者白佛：「如世尊說四不",
    "T02n0099_037:0269b12": "壞淨，我有此法，此法中有我。世尊！我今",
    "T02n0099_037:0269b13": "於佛不壞淨，法、僧不壞淨，聖戒成就。」佛告",
    "T02n0099_037:0269b14": "長者：「善哉！善哉！」即記長者得阿那含果。長",
    "T02n0099_037:0269b15": "者白佛：「唯願世尊今於此食。」爾時，世尊默",
    "T02n0099_037:0269b16": "而許之。長者即勅辦種種淨美飲食，供養",
    "T02n0099_037:0269b17": "世尊。世尊食已，為長者種種說法，示、教、照、",
    "T02n0099_037:0269b18": "喜已，從坐起而去。",
    "T02n0099_037:0269b19": "（一〇三一）如是我聞：一時，佛住舍衛國祇樹給",
    "T02n0099_037:0269b20": "孤獨園。時，尊者阿難聞給孤獨長者身遭苦",
    "T02n0099_037:0269b21": "患，往詣其舍。長者遙見阿難，馮床欲起……乃",
    "T02n0099_037:0269b22": "至說三受，如前叉摩修多羅廣說，乃至「苦患",
    "T02n0099_037:0269b23": "但增不損。」時，尊者阿難告長者言：「勿恐怖！",
    "T02n0099_037:0269b24": "若愚癡無聞凡夫不信於佛，不信法、僧，聖",
    "T02n0099_037:0269b25": "戒不具，故有恐怖，亦畏命終及後世苦。汝",
    "T02n0099_037:0269b26": "今不信已斷、已知，於佛淨信具足，於法、僧",
    "T02n0099_037:0269b27": "淨信具足，聖戒成就。」長者白尊者阿難：「我",
    "T02n0099_037:0269b28": "今何所恐怖？我始於王舍城寒林中丘塜間",
    "T02n0099_037:0269b29": "見世尊，即得於佛不壞淨，於法、僧不壞淨，",
    "T02n0099_037:0269c01": "聖戒成就。自從是來，家有錢財悉與佛、弟",
    "T02n0099_037:0269c02": "子，比丘、比丘尼、優婆塞、優婆夷共。」尊者阿難",
    "T02n0099_037:0269c03": "言：「善哉！長者！汝自記說是須陀洹果。」長者",
    "T02n0099_037:0269c04": "白尊者阿難：「可就此食。」尊者阿難默然受",
    "T02n0099_037:0269c05": "請。即辦種種淨美飲食，供養尊者阿難，食",
    "T02n0099_037:0269c06": "已，復為長者種種說法，示、教、照、喜已，從坐",
    "T02n0099_037:0269c07": "起而去。",
    "T02n0099_037:0269c08": "（一〇三二）如是我聞：一時，佛住舍衛國祇樹給",
    "T02n0099_037:0269c09": "孤獨園。爾時，尊者舍利弗聞給孤獨長者身",
    "T02n0099_037:0269c10": "遭苦患。聞已，語尊者阿難：「知不？給孤獨長",
    "T02n0099_037:0269c11": "者身遭苦患，當共往看。」尊者阿難默然而",
    "T02n0099_037:0269c12": "許。時，尊者舍利弗與尊者阿難共詣給孤",
    "T02n0099_037:0269c13": "獨長者舍。長者遙見尊者舍利弗，扶床欲",
    "T02n0099_037:0269c14": "起……乃至說三種受，如叉摩修多羅廣說，「身",
    "T02n0099_037:0269c15": "諸苦患轉增無損。」尊者舍利弗告長者言：",
    "T02n0099_037:0269c16": "「當如是學：『不著眼，不依眼界生貪欲識；",
    "T02n0099_037:0269c17": "不著耳、鼻、舌、身，意亦不著，不依意界生",
    "T02n0099_037:0269c18": "貪欲識。不著色，不依色界生貪欲識；不",
    "T02n0099_037:0269c19": "著聲、香、味、觸、法，不依法界生貪欲識。不",
    "T02n0099_037:0269c20": "著於地界，不依地界生貪欲識；不著於",
    "T02n0099_037:0269c21": "水、火、風、空、識界，不依識界生貪欲識。不",
    "T02n0099_037:0269c22": "著色陰，不依色陰生貪欲識；不著受、",
    "T02n0099_037:0269c23": "想、行、識陰，不依識陰生貪欲識。』」時，給孤獨",
    "T02n0099_037:0269c24": "長者悲歎流淚。尊者阿難告長者言：「汝今怯",
    "T02n0099_037:0269c25": "劣耶？」長者白阿難：「不怯劣也。我自顧念，",
    "T02n0099_037:0269c26": "奉佛以來二十餘年，未聞尊者舍利弗說",
    "T02n0099_037:0269c27": "深妙法，如今所聞。」尊者舍利弗告長者言：",
    "T02n0099_037:0269c28": "「我亦久來未嘗為諸長者說如是法。」長者",
    "T02n0099_037:0269c29": "白尊者舍利弗：「有居家白衣，有勝信、勝念、",
    "T02n0099_037:0270a01": "勝樂，不聞深法，而生退沒。善哉！尊者舍利",
    "T02n0099_037:0270a02": "弗！當為居家白衣說深妙法，以哀愍故！",
    "T02n0099_037:0270a03": "尊者舍利弗！今於此食。」尊者舍利弗等默然",
    "T02n0099_037:0270a04": "受請。即設種種淨美飲食，恭敬供養。食已，",
    "T02n0099_037:0270a05": "復為長者種種說法，示、教、照、喜；示、教、照、喜",
    "T02n0099_037:0270a06": "已，即從坐起而去。",
    "T02n0099_037:0270a07": "（一〇三三）達磨提離長者修多羅亦如世尊為",
    "T02n0099_037:0270a08": "給孤獨長者初修多羅廣說，第二修多羅亦",
    "T02n0099_037:0270a09": "如是說。差別者：「若復長者依此四不壞淨",
    "T02n0099_037:0270a10": "已，於上修習六念：謂念如來事，乃至念天。」",
    "T02n0099_037:0270a11": "長者白佛言：「世尊！依四不壞淨，於上修六",
    "T02n0099_037:0270a12": "隨念，我今悉成就，我常修念如來事，乃至念",
    "T02n0099_037:0270a13": "天。」佛告長者：「善哉！善哉！汝今自記阿那含",
    "T02n0099_037:0270a14": "果。」長者白佛：「唯願世尊受我請食。」爾時，世",
    "T02n0099_037:0270a15": "尊默然受請。長者知佛受請已，即具種種",
    "T02n0099_037:0270a16": "淨美飲食，恭敬供養，世尊食已，復為長者",
    "T02n0099_037:0270a17": "種種說法，示、教、照、喜已，從坐起而去。",
    "T02n0099_037:0270a18": "（一〇三四）如是我聞：一時，佛住王舍城迦蘭陀",
    "T02n0099_037:0270a19": "竹園。時，有長壽童子，是樹提長者孫子，身",
    "T02n0099_037:0270a20": "嬰重病。爾時，世尊聞長壽童子身嬰重病，",
    "T02n0099_037:0270a21": "晨朝著衣持鉢，入王舍城乞食，次第到長",
    "T02n0099_037:0270a22": "壽童子舍。長壽童子遙見世尊，扶床欲起……",
    "T02n0099_037:0270a23": "乃至說三受，如叉摩修多羅廣說，乃至「病苦",
    "T02n0099_037:0270a24": "但增無損。是故，童子！當如是學：『於佛不壞",
    "T02n0099_037:0270a25": "淨，於法、僧不壞淨，聖戒成就。』當如是學。」童",
    "T02n0099_037:0270a26": "子白佛言：「世尊！如世尊說四不壞淨，我今",
    "T02n0099_037:0270a27": "悉有，我常於佛不壞淨，於法、僧不壞淨，",
    "T02n0099_037:0270a28": "聖戒成就。」佛告童子：「汝當依四不壞淨，於",
    "T02n0099_037:0270a29": "上修習六明分想。何等為六？謂一切行無常",
    "T02n0099_037:0270b01": "想、無常苦想、苦無我想、觀食想、一切世間",
    "T02n0099_037:0270b02": "不可樂想、死想。」童子白佛言：「如世尊說，依",
    "T02n0099_037:0270b03": "四不壞淨，修習六明分想，我今悉有。然我",
    "T02n0099_037:0270b04": "作是念：『我命終後，不知我祖父樹提長者當",
    "T02n0099_037:0270b05": "云何？』」爾時，樹提長者語長壽童子言：「汝於",
    "T02n0099_037:0270b06": "我所，故念且停。汝今且聽世尊說法，思惟",
    "T02n0099_037:0270b07": "憶念，可得長夜福利安樂饒益。」時，長壽童",
    "T02n0099_037:0270b08": "子言：「我於一切諸行當作無常想、無常苦",
    "T02n0099_037:0270b09": "想、苦無我想、觀食想、一切世間不可樂想、死",
    "T02n0099_037:0270b10": "想，常現在前。」佛告童子：「汝今自記斯陀含",
    "T02n0099_037:0270b11": "果。」長壽童子白佛言：「世尊！唯願世尊住我",
    "T02n0099_037:0270b12": "舍食。」爾時世尊默然而許。長壽童子即辦種",
    "T02n0099_037:0270b13": "種淨美飲食，恭敬供養。世尊食已，復為童",
    "T02n0099_037:0270b14": "子種種說法，示、教、照、喜已，從坐起而去。",
    "T02n0099_037:0270b15": "（一〇三五）如是我聞：一時，佛住波羅[木*奈]國仙人",
    "T02n0099_037:0270b16": "住處鹿野苑中。時，婆藪長者身遭苦患。爾時，",
    "T02n0099_037:0270b17": "世尊聞婆藪長者身遭苦患……如前達摩提那",
    "T02n0099_037:0270b18": "長者修多羅廣說，得阿那含果記，乃至從",
    "T02n0099_037:0270b19": "坐起而去。",
    "T02n0099_037:0270b20": "（一〇三六）如是我聞：一時，佛住迦毘羅衛國尼",
    "T02n0099_037:0270b21": "拘律園中。時，有釋氏沙羅疾病委篤。爾時，",
    "T02n0099_037:0270b22": "世尊聞釋氏沙羅疾病委篤，晨朝著衣持",
    "T02n0099_037:0270b23": "鉢，入迦維羅衛國乞食，次到釋氏沙羅舍。",
    "T02n0099_037:0270b24": "釋氏沙羅遙見世尊，扶床欲起……乃至說三",
    "T02n0099_037:0270b25": "受，如差摩迦修多羅廣說，乃至「患苦但增",
    "T02n0099_037:0270b26": "不損。是故，釋氏沙羅，當如是學：『於佛不壞",
    "T02n0099_037:0270b27": "淨，於法、僧不壞淨，聖戒成就。』」釋氏沙羅白",
    "T02n0099_037:0270b28": "佛言：「如世尊說：『於佛不壞淨，於法、僧不",
    "T02n0099_037:0270b29": "壞淨，聖戒成就。』我悉有之，我常於佛不壞",
    "T02n0099_037:0270c01": "淨，於法、僧不壞淨，聖戒成就。」佛告釋氏沙",
    "T02n0099_037:0270c02": "羅：「是故，汝當依佛不壞淨，法、僧不壞淨，聖",
    "T02n0099_037:0270c03": "戒成就，於上修習五喜處。何等為五？謂念",
    "T02n0099_037:0270c04": "如來事，乃至自所施法。」釋氏沙羅白佛言：",
    "T02n0099_037:0270c05": "「如世尊說，依四不壞淨，修五喜處，我亦有",
    "T02n0099_037:0270c06": "之，我常念如來事，乃至自所施法。」佛言：「善",
    "T02n0099_037:0270c07": "哉！善哉！汝今自記斯陀含果。」沙羅白佛：「唯",
    "T02n0099_037:0270c08": "願世尊今我舍食。」爾時，世尊默然而許。沙",
    "T02n0099_037:0270c09": "羅長者即辦種種淨美飲食，恭敬供養，世尊",
    "T02n0099_037:0270c10": "食已，復為沙羅長者種種說法，示、教、照、喜",
    "T02n0099_037:0270c11": "已，從坐起而去。",
    "T02n0099_037:0270c12": "（一〇三七）如是我聞：一時，佛住那梨聚落曲谷",
    "T02n0099_037:0270c13": "精舍。爾時，耶輸長者疾病困篤……如是乃至得",
    "T02n0099_037:0270c14": "阿那含果記，如達摩提那修多羅廣說。",
    "T02n0099_037:0270c15": "（一〇三八）如是我聞：一時，佛住瞻婆國竭伽池",
    "T02n0099_037:0270c16": "側。時，有摩那提那長者疾病新差。時，摩那",
    "T02n0099_037:0270c17": "提長者語一士夫言：「善男子！汝往尊者",
    "T02n0099_037:0270c18": "阿那律所，為我稽首阿那律足，問訊起居輕",
    "T02n0099_037:0270c19": "利、安樂住不？明日通身四人願受我請。若受",
    "T02n0099_037:0270c20": "請者，汝復為我白言：『我俗人多有王家事，",
    "T02n0099_037:0270c21": "不能得自往奉迎，唯願尊者時到，通身四",
    "T02n0099_037:0270c22": "人來赴我請，哀愍故！』」時，彼男子受長者",
    "T02n0099_037:0270c23": "教，詣尊者阿那律所，稽首禮足。白言尊者：",
    "T02n0099_037:0270c24": "「摩那提那長者敬禮問訊：『少病少惱、起居輕",
    "T02n0099_037:0270c25": "利、安樂住不？唯願尊者通身四人明日日中，",
    "T02n0099_037:0270c26": "哀受我請。』」時，尊者阿那律默然受請。時，彼士",
    "T02n0099_037:0270c27": "夫復以摩那提那長者語白尊者阿那律：「我",
    "T02n0099_037:0270c28": "是俗人，多有王家事，不得躬自奉迎，唯願",
    "T02n0099_037:0270c29": "尊者通身四人明日日中，哀受我請，憐愍故！」",
    "T02n0099_037:0271a01": "尊者阿那律陀言：「汝且自安！我自知時，明日",
    "T02n0099_037:0271a02": "通身四人往詣其舍。」時，彼士夫受尊者阿那",
    "T02n0099_037:0271a03": "律教，還白長者：「阿梨！當知我已詣尊者阿",
    "T02n0099_037:0271a04": "那律，具宣尊意。尊者阿那律言：『汝且自安，",
    "T02n0099_037:0271a05": "我自知時。』」彼長者摩那提那夜辦淨美飲食。",
    "T02n0099_037:0271a06": "晨朝復告彼士夫：「汝往至彼尊者阿那律所，",
    "T02n0099_037:0271a07": "白言：『時到。』」時，彼士夫即受教，行詣尊者阿那",
    "T02n0099_037:0271a08": "律所，稽首禮足，白言：「供具已辦，唯願知時！」",
    "T02n0099_037:0271a09": "時，尊者阿那律著衣持鉢，通身四人詣長者",
    "T02n0099_037:0271a10": "舍。時，摩那提那長者婇女圍遶，住內門左，",
    "T02n0099_037:0271a11": "見尊者阿那律，舉體執足敬禮，引入就坐，",
    "T02n0099_037:0271a12": "各別稽首，問訊起居，退坐一面。尊者阿那律",
    "T02n0099_037:0271a13": "問訊長者：「堪忍安樂住不？」長者答言：「如是，",
    "T02n0099_037:0271a14": "尊者！堪忍樂住。先遭疾病，當時委篤，今已",
    "T02n0099_037:0271a15": "蒙差。」尊者阿那律問長者言：「汝住何住，",
    "T02n0099_037:0271a16": "能令疾病苦患時得除差？」長者白言：「尊者阿",
    "T02n0099_037:0271a17": "那律！我住四念處，專修繫念故，身諸苦患",
    "T02n0099_037:0271a18": "時得休息。何等為四？謂內身身觀念住，精",
    "T02n0099_037:0271a19": "勤方便，正念正智，調伏世間貪憂。外身、內",
    "T02n0099_037:0271a20": "外身，內受、外受、內外受，內心、外心、內外心，內",
    "T02n0099_037:0271a21": "法、外法、內外法法觀念住，精勤方便，正念正",
    "T02n0099_037:0271a22": "智，調伏世間貪憂。如是，尊者阿那律！我於",
    "T02n0099_037:0271a23": "四念處繫心住故，身諸苦患時得休息，尊",
    "T02n0099_037:0271a24": "者阿那律，住故，身諸苦患時得休息。」尊者阿",
    "T02n0099_037:0271a25": "那律告長者言：「汝今自記阿那含果。」時，摩",
    "T02n0099_037:0271a26": "那提那長者以種種淨美飲食自手供養，自",
    "T02n0099_037:0271a27": "恣飽滿。食已，澡漱畢，摩那提那長者復坐卑",
    "T02n0099_037:0271a28": "床，聽說法。尊者阿那律種種說法，示、教、照、",
    "T02n0099_037:0271a29": "喜已，從坐起去。",
    "T02n0099_037:0271b01": "（一〇三九）如是我聞：一時，佛住王舍城金師精",
    "T02n0099_037:0271b02": "舍。時，有淳陀長者來詣佛所，稽首佛足，退",
    "T02n0099_037:0271b03": "坐一面。爾時，世尊問淳陀長者：「汝今愛樂",
    "T02n0099_037:0271b04": "何等沙門、婆羅門淨行？」淳陀白佛：「有沙門、婆",
    "T02n0099_037:0271b05": "羅門，奉事於水，事毘濕波天，執杖澡罐，常",
    "T02n0099_037:0271b06": "淨其手。如是正士能善說法言：『善男子！月",
    "T02n0099_037:0271b07": "十五日，以胡麻屑、菴摩羅屑以澡其髮，修",
    "T02n0099_037:0271b08": "行齋法，被著新淨長髮白[疊*毛]，牛糞塗地而",
    "T02n0099_037:0271b09": "臥其上。善男子！晨朝早起，以手觸地，作",
    "T02n0099_037:0271b10": "如是言：「此地清淨，我如是淨。」手執牛糞團",
    "T02n0099_037:0271b11": "并把生草，口說是言：「此是清淨，我如是淨。」",
    "T02n0099_037:0271b12": "若如是者，見為清淨，不如是者，永不清淨。』",
    "T02n0099_037:0271b13": "世尊！如是像類沙門、婆羅門，若為清淨，我",
    "T02n0099_037:0271b14": "所宗仰。」佛告淳陀：「有黑法、黑報，不淨、不淨",
    "T02n0099_037:0271b15": "果，負重向下。成就如此諸惡法者，雖復晨",
    "T02n0099_037:0271b16": "朝早起，以手觸地，唱言清淨，猶是不淨；正",
    "T02n0099_037:0271b17": "復不觸，亦不清淨。執牛糞團，并及生草，唱",
    "T02n0099_037:0271b18": "言清淨，亦復不淨；正復不觸，亦不清淨。「淳",
    "T02n0099_037:0271b19": "陀！何等為黑、黑報，不淨、不淨果，負重向下，",
    "T02n0099_037:0271b20": "乃至觸以不觸，悉皆不淨？淳陀！謂殺生惡",
    "T02n0099_037:0271b21": "業，手常血腥，心常思惟撾捶殺害，無慚無",
    "T02n0099_037:0271b22": "愧，慳貪悋惜，於一切眾生乃至昆蟲，不離",
    "T02n0099_037:0271b23": "於殺。於他財物、聚落、空地，皆不離盜。行諸",
    "T02n0099_037:0271b24": "邪婬，若父母、兄弟、姊妹、夫主、親族，乃至授花",
    "T02n0099_037:0271b25": "鬘者，如是等護，以力強干，不離邪婬。不",
    "T02n0099_037:0271b26": "實妄語，或於王家、真實言家、多眾聚集，求",
    "T02n0099_037:0271b27": "當言處，作不實說，不見言見，見言不見，不",
    "T02n0099_037:0271b28": "聞言聞，聞言不聞，知言不知，不知言知，因",
    "T02n0099_037:0271b29": "自因他，或因財利，知而妄語，而不捨離，是",
    "T02n0099_037:0271c01": "名妄語。兩舌乖離，傳此向彼，傳彼向此，",
    "T02n0099_037:0271c02": "遍相破壞，令和合者離，離者歡喜，是名兩",
    "T02n0099_037:0271c03": "舌。不離惡口罵，若人軟語說，悅耳心喜，",
    "T02n0099_037:0271c04": "方正易知，樂聞無依說，多人愛念，適意、隨順",
    "T02n0099_037:0271c05": "三昧。捨如是等，而作剛強，多人所惡，不愛、",
    "T02n0099_037:0271c06": "不適意、不順三昧說。如是等言，不離麁澁，",
    "T02n0099_037:0271c07": "是名惡心。綺飾壞語，不時言、不實言、無",
    "T02n0099_037:0271c08": "義言、非法言、不思言，如是等，名壞語。「不捨",
    "T02n0099_037:0271c09": "離貪，於他財物而起貪欲，言：『此物我有者",
    "T02n0099_037:0271c10": "好。』不捨瞋恚弊惡，心思惟言：『彼眾生應縛、",
    "T02n0099_037:0271c11": "應鞭、應伏、應殺。』欲為生難。不捨邪見顛",
    "T02n0099_037:0271c12": "倒，如是見、如是說：『無施、無報、無福，無善",
    "T02n0099_037:0271c13": "行惡行、無善惡業果報，無此世、無他世，無",
    "T02n0099_037:0271c14": "父母、無眾生生世間，無世阿羅漢等趣等",
    "T02n0099_037:0271c15": "向此世他世自知作證：「我生已盡，梵行已",
    "T02n0099_037:0271c16": "立，所作已作，自知不受後有。」』淳陀！是名",
    "T02n0099_037:0271c17": "黑、黑報，不淨、不淨果，乃至觸以不觸，皆悉不",
    "T02n0099_037:0271c18": "淨。「淳陀！有白、白報，淨有、淨果，輕仙上昇，成",
    "T02n0099_037:0271c19": "就已，晨朝觸地，此淨我淨者，亦得清淨；若",
    "T02n0099_037:0271c20": "不觸者，亦得清淨，把牛糞團，手執生草，淨",
    "T02n0099_037:0271c21": "因淨果者，執與不執，亦得清淨。「淳陀！何等",
    "T02n0099_037:0271c22": "為白、白報，乃至執以不執，亦得清淨？謂有人",
    "T02n0099_037:0271c23": "不殺生，離殺生，捨刀杖，慚愧，悲念一切眾",
    "T02n0099_037:0271c24": "生。不偷盜，遠離偷盜，與者取，不與不取，淨",
    "T02n0099_037:0271c25": "心不貪。離於邪婬，若父母護，乃至授一花",
    "T02n0099_037:0271c26": "鬘者，悉不強干起於邪婬，離於妄語，審",
    "T02n0099_037:0271c27": "諦實說，遠離兩舌，不傳此向彼，傳彼向",
    "T02n0099_037:0271c28": "此，共相破壞，離者令和，和者隨喜，遠離惡",
    "T02n0099_037:0271c29": "口，不剛強，多人樂其所說。離於壞語，諦說、",
    "T02n0099_037:0272a01": "時說、實說、義說、法說、見說。離於貪欲，不於",
    "T02n0099_037:0272a02": "他財、他眾具作己有想，而生貪著，離於瞋",
    "T02n0099_037:0272a03": "恚，不作是念：『撾打縛殺，為作眾難。』正見成",
    "T02n0099_037:0272a04": "就，不顛倒見，有施、有說報、有福，有善惡行",
    "T02n0099_037:0272a05": "果報，有此世，有父母、有眾生生，有世阿羅",
    "T02n0099_037:0272a06": "漢於此世他世現法自知作證：『我生已盡，",
    "T02n0099_037:0272a07": "梵行已立，所作已作，自知不受後有。』淳陀！",
    "T02n0099_037:0272a08": "是名白、白報，乃至觸與不觸，皆悉清淨。」爾時，",
    "T02n0099_037:0272a09": "淳陀長者聞佛所說，歡喜隨喜，作禮而去。",
    "T02n0099_037:0272a10": "（一〇四〇）如是我聞：一時，佛住王舍城金師精",
    "T02n0099_037:0272a11": "舍。時，有異婆羅門於十五日，洗頭已，受",
    "T02n0099_037:0272a12": "齋法，被新長髮白[疊*毛]，手執生草，來詣佛",
    "T02n0099_037:0272a13": "所，與世尊面相問訊慰勞已，退坐一面。爾",
    "T02n0099_037:0272a14": "時，佛告婆羅門：「汝洗頭被新長髮白[疊*毛]，是",
    "T02n0099_037:0272a15": "誰家法？」婆羅門白佛：「瞿曇！是學捨法。」佛告",
    "T02n0099_037:0272a16": "婆羅門：「云何婆羅門捨法？」婆羅門白佛言：",
    "T02n0099_037:0272a17": "「瞿曇！如是十五日，洗頭受持法齋，著新淨",
    "T02n0099_037:0272a18": "長髮白[疊*毛]，手執生草，隨力所能，布施作",
    "T02n0099_037:0272a19": "福。瞿曇！是名婆羅門修行捨行。」佛告婆羅",
    "T02n0099_037:0272a20": "門：「賢聖法、律所行捨行異於此也。」婆羅門白",
    "T02n0099_037:0272a21": "佛：「瞿曇！云何為賢聖法、律所行捨行？」佛告",
    "T02n0099_037:0272a22": "婆羅門：「謂離殺生，不樂殺生……」如前清淨分",
    "T02n0099_037:0272a23": "廣說。「依於不殺，捨離殺生……」乃至如前清淨",
    "T02n0099_037:0272a24": "分廣說。「離偷盜，不樂於盜，依於不盜，捨",
    "T02n0099_037:0272a25": "不與取。離諸邪婬，不樂邪婬，依於不婬，",
    "T02n0099_037:0272a26": "捨非梵行。離於妄語，不樂妄語，依不妄",
    "T02n0099_037:0272a27": "語，捨不實言。離諸兩舌，不樂兩舌，依不",
    "T02n0099_037:0272a28": "兩舌，捨別離行。離於惡口，不樂惡口，依",
    "T02n0099_037:0272a29": "不惡口，捨於麁言。離諸綺語，不樂綺語，",
    "T02n0099_037:0272b01": "依不綺語，捨無義言。斷除貪欲，遠離苦貪，",
    "T02n0099_037:0272b02": "依無貪心，捨於愛著。斷除瞋恚，不生忿",
    "T02n0099_037:0272b03": "恨，依於無恚，捨彼瞋恨。修習正見，不起",
    "T02n0099_037:0272b04": "顛倒，依於正見，捨彼邪見。婆羅門！是名賢",
    "T02n0099_037:0272b05": "聖法、律所行捨行。」婆羅門白佛：「善哉！瞿曇",
    "T02n0099_037:0272b06": "賢聖法、律所行捨行。」時，婆羅門聞佛所說，歡",
    "T02n0099_037:0272b07": "喜隨喜，從坐起去。",
    "T02n0099_037:0272b08": "（一〇四一）如是我聞：一時，佛住王舍城迦蘭陀",
    "T02n0099_037:0272b09": "竹園。時，有生聞梵志來詣佛所，與世尊",
    "T02n0099_037:0272b10": "面相問訊慰勞已，退坐一面，白佛言：「瞿曇！",
    "T02n0099_037:0272b11": "我有親族，極所愛念，忽然命終，我為彼故，信",
    "T02n0099_037:0272b12": "心布施。云何？世尊！彼得受不？」佛告婆羅門：",
    "T02n0099_037:0272b13": "「非一向得。若汝親族生地獄中者，得彼地",
    "T02n0099_037:0272b14": "獄眾生食，以活其命，不得汝所信施飲食；",
    "T02n0099_037:0272b15": "若生畜生、餓鬼、人中者，得彼人中飲食，不",
    "T02n0099_037:0272b16": "得汝所施者。婆羅門！餓鬼趣中有一處，名",
    "T02n0099_037:0272b17": "為入處餓鬼，若汝親族生彼入處餓鬼中者，",
    "T02n0099_037:0272b18": "得汝施食。」婆羅門白佛：「若我親族不生入",
    "T02n0099_037:0272b19": "處餓鬼趣中者，我信施，誰應食之？」佛告婆",
    "T02n0099_037:0272b20": "羅門：「若汝所可為信施親族不生入處",
    "T02n0099_037:0272b21": "餓鬼趣者，要有餘親族知識生入處餓鬼趣",
    "T02n0099_037:0272b22": "中者，得食之。」婆羅門白佛：「瞿曇！若我所",
    "T02n0099_037:0272b23": "為信施親族不生入處餓鬼趣中，亦無更",
    "T02n0099_037:0272b24": "餘親族知識生入處餓鬼趣者，此信施食，誰",
    "T02n0099_037:0272b25": "當食之？」佛告婆羅門：「設使所為施親族知",
    "T02n0099_037:0272b26": "識不生入處餓鬼趣中，復無諸餘知識生",
    "T02n0099_037:0272b27": "餓鬼者，且信施而自得其福，彼施者所作",
    "T02n0099_037:0272b28": "信施，而彼施者不失達嚫。」婆羅門白佛：",
    "T02n0099_037:0272b29": "「云何施者行施，施者得彼達嚫？」佛告婆羅",
    "T02n0099_037:0272c01": "門：「有人殺生行惡，手常血腥，乃至十不善業",
    "T02n0099_037:0272c02": "跡……」如淳陀修多羅廣說，「而復施諸沙門、婆",
    "T02n0099_037:0272c03": "羅門，乃至貧窮、乞士，悉施錢財、衣被、飲食、燈",
    "T02n0099_037:0272c04": "明、諸莊嚴具。婆羅門！彼惠施主若復犯戒，",
    "T02n0099_037:0272c05": "生象中者，以彼曾施沙門、婆羅門錢財、衣",
    "T02n0099_037:0272c06": "被、飲食，乃至莊嚴眾具故，雖在象中，亦得",
    "T02n0099_037:0272c07": "受彼施報，衣服、飲食，乃至種種莊嚴眾具。「若",
    "T02n0099_037:0272c08": "復生牛、馬、驢、騾等種種畜生趣中，以本施惠",
    "T02n0099_037:0272c09": "功德，悉受其報，隨彼生處所應受用，皆悉",
    "T02n0099_037:0272c10": "得之。婆羅門！若復施主持戒，不殺、不盜，乃",
    "T02n0099_037:0272c11": "至正見，布施諸沙門、婆羅門乃至乞士錢財、",
    "T02n0099_037:0272c12": "衣服、飲食，乃至燈明，緣斯功德，生人道中，",
    "T02n0099_037:0272c13": "坐受其報，衣被、飲食，乃至燈明眾具。「復次，婆",
    "T02n0099_037:0272c14": "羅門！若復持戒生天上者，彼諸惠施天上受",
    "T02n0099_037:0272c15": "報，財寶、衣服、飲食，乃至莊嚴眾具。婆羅門！是",
    "T02n0099_037:0272c16": "名施者行施，施者受達嚫，果報不失。」時，生",
    "T02n0099_037:0272c17": "聞婆羅門聞佛所說，歡喜隨喜，從坐起去。",
    "T02n0099_037:0272c18": "（一〇四二）如是我聞：一時，佛在拘薩羅國人間",
    "T02n0099_037:0272c19": "遊行，住鞞羅磨聚落北身恕林中。鞞羅聚",
    "T02n0099_037:0272c20": "落婆羅門長者聞世尊住聚落北身恕林中，",
    "T02n0099_037:0272c21": "聞已，共相招集，往詣佛所，稽首佛足，退坐",
    "T02n0099_037:0272c22": "一面，白佛言：「世尊！何因、何緣有眾生身壞",
    "T02n0099_037:0272c23": "命終，生地獄中？」佛告諸婆羅門長者：「行非",
    "T02n0099_037:0272c24": "法行、行危嶮行因緣故，身壞命終，生地獄",
    "T02n0099_037:0272c25": "中。」諸婆羅門長者白佛：「行何等非法行、危",
    "T02n0099_037:0272c26": "嶮行，身壞命終，生地獄中？」佛告婆羅門長",
    "T02n0099_037:0272c27": "者：「殺生，乃至邪見，具足十不善業因緣故。",
    "T02n0099_037:0272c28": "婆羅門！是非法行、危嶮行，身壞命終，生地獄",
    "T02n0099_037:0272c29": "中。」婆羅門白佛：「何因緣諸眾生身壞命終，得",
    "T02n0099_037:0273a01": "生天上？」佛告婆羅門長者：「行法行、行正",
    "T02n0099_037:0273a02": "行，以是因緣故，身壞命終，得生天上。」復問：",
    "T02n0099_037:0273a03": "「世尊！行何等法行、何等正行，身壞命終，得",
    "T02n0099_037:0273a04": "生天上？」佛告婆羅門長者：「謂離殺生，乃至",
    "T02n0099_037:0273a05": "正見，十善業跡因緣故，身壞命終，得生天",
    "T02n0099_037:0273a06": "上。婆羅門長者！若有行此法行、行此正行",
    "T02n0099_037:0273a07": "者，欲求剎利大性家、婆羅門大性家、居",
    "T02n0099_037:0273a08": "士大性家，悉得往生。所以者何？以法行、",
    "T02n0099_037:0273a09": "正行因緣故。「若復欲求生四王、三十三天，",
    "T02n0099_037:0273a10": "乃至他化自在天，悉得往生。所以者何？以",
    "T02n0099_037:0273a11": "法行、正行故，行淨戒者，其心所願，悉自然",
    "T02n0099_037:0273a12": "得。「若復如是法行、正行者，欲求生梵天，亦",
    "T02n0099_037:0273a13": "得往生。所以者何？以行正行、法行故，持戒",
    "T02n0099_037:0273a14": "清淨，心離愛欲，所願必得。「若復欲求往生",
    "T02n0099_037:0273a15": "光音、遍淨，乃至阿伽尼吒，亦復如是。所以",
    "T02n0099_037:0273a16": "者何？以彼持戒清淨，心離欲故。「若復欲求",
    "T02n0099_037:0273a17": "離欲、惡不善法，有覺有觀，乃至第四禪具足",
    "T02n0099_037:0273a18": "住，悉得成就。所以者何？以彼法行、正行故，",
    "T02n0099_037:0273a19": "持戒清淨，心離愛欲，所願必得。「欲求慈、悲、",
    "T02n0099_037:0273a20": "喜、捨，空入處、識入處、無所有入處、非想非",
    "T02n0099_037:0273a21": "非想入處皆悉得。所以者何？以法行、正行",
    "T02n0099_037:0273a22": "故，持戒清淨，心離愛欲，所願必得。「欲求斷",
    "T02n0099_037:0273a23": "三結，得須陀洹、斯陀含、阿那含果，無量神通，",
    "T02n0099_037:0273a24": "天耳、他心智、宿命智、生死智、漏盡智皆悉",
    "T02n0099_037:0273a25": "得。所以者何？以法行、正行故，持戒、離欲，所",
    "T02n0099_037:0273a26": "願必得。」時，婆羅門長者聞佛所說，歡喜隨喜，",
    "T02n0099_037:0273a27": "作禮而去。",
    "T02n0099_037:0273a28": "（一〇四三）如是我聞：一時，佛在拘薩羅國人間",
    "T02n0099_037:0273a29": "遊行，住鞞羅磨聚落北身恕林中。時，鞞羅磨",
    "T02n0099_037:0273b01": "聚落中，婆羅門長者聞世尊住鞞羅磨聚落",
    "T02n0099_037:0273b02": "身恕林中，聞已，乘白馬車，多將翼從，持金",
    "T02n0099_037:0273b03": "斗、傘蓋、金澡瓶，出鞞羅磨聚落，詣身恕林。",
    "T02n0099_037:0273b04": "至道口，下車步進，入於園門，至世尊前，面",
    "T02n0099_037:0273b05": "相問訊慰勞已，退坐一面，白佛言：「瞿曇！何",
    "T02n0099_037:0273b06": "因、何緣有人命終生地獄中，乃至生天？……」",
    "T02n0099_037:0273b07": "如上修多羅廣說。時，鞞羅磨婆羅門聞佛所",
    "T02n0099_037:0273b08": "說，歡喜隨喜，從坐起而去。",
    "T02n0099_037:0273b09": "（一〇四四）如是我聞：一時，佛住在拘薩羅人間",
    "T02n0099_037:0273b10": "遊行，至鞞紐多羅聚落北身恕林中住。鞞紐",
    "T02n0099_037:0273b11": "多羅聚落婆羅門長者聞世尊住聚落北身",
    "T02n0099_037:0273b12": "恕林中，聞已，共相招引，往詣身恕林，至世",
    "T02n0099_037:0273b13": "尊所，面相慰勞已，退坐一面。爾時，世尊告婆",
    "T02n0099_037:0273b14": "羅門長者：「我當為說自通之法。諦聽，善思。",
    "T02n0099_037:0273b15": "何等自通之法？謂聖弟子作如是學：『我作",
    "T02n0099_037:0273b16": "是念：「若有欲殺我者，我不喜；我若所不",
    "T02n0099_037:0273b17": "喜，他亦如是。云何殺彼？」作是覺已，受不殺",
    "T02n0099_037:0273b18": "生，不樂殺生……』」如上說。「我若不喜人盜於",
    "T02n0099_037:0273b19": "我，他亦不喜，我云何盜他？是故持不盜戒，",
    "T02n0099_037:0273b20": "不樂於盜……」如上說。「我既不喜人侵我妻，",
    "T02n0099_037:0273b21": "他亦不喜，我今云何侵人妻婦？是故受持",
    "T02n0099_037:0273b22": "不他婬戒……」如上說。「我尚不喜為人所欺，",
    "T02n0099_037:0273b23": "他亦如是，云何欺他？是故受持不妄語戒……」",
    "T02n0099_037:0273b24": "如上說。「我尚不喜他人離我親友，他亦如",
    "T02n0099_037:0273b25": "是，我今云何離他親友？是故不行兩舌。我",
    "T02n0099_037:0273b26": "尚不喜人加麁言，他亦如是，云何於他而",
    "T02n0099_037:0273b27": "起罵辱？是故於他不行惡口……」如上說。「我尚",
    "T02n0099_037:0273b28": "不喜人作綺語，他亦如是，云何於他而",
    "T02n0099_037:0273b29": "作綺語？是故於他不行綺飾……」如上說。「如",
    "T02n0099_037:0273c01": "是七種，名為聖戒。「又復於佛不壞淨成就，",
    "T02n0099_037:0273c02": "於法、僧不壞淨成就，是名聖弟子四不壞淨",
    "T02n0099_037:0273c03": "成就。自現前觀察，能自記說：『我地獄盡，畜生、",
    "T02n0099_037:0273c04": "餓鬼盡，一切惡趣盡，得須陀洹，不墮惡趣",
    "T02n0099_037:0273c05": "法，決定正向三菩提，七有天人往生，究竟",
    "T02n0099_037:0273c06": "苦邊。』」時，鞞紐聚落婆羅門長者聞佛所說，歡",
    "T02n0099_037:0273c07": "喜隨喜，從坐起而去。",
    "T02n0099_037:0273c08": "（一〇四五）如是我聞：一時，佛住舍衛國祇樹給",
    "T02n0099_037:0273c09": "孤獨園。爾時，世尊告諸比丘：「有相習近法。",
    "T02n0099_037:0273c10": "諦聽，善思，當為汝說。何等為相習近法？謂",
    "T02n0099_037:0273c11": "殺生者、殺生者習近，盜、婬、妄語、兩舌、惡口、綺",
    "T02n0099_037:0273c12": "語、貪、恚、邪見，各各隨類更相習近。譬如不",
    "T02n0099_037:0273c13": "淨物、不淨物自相和合。如是，殺生、殺生，乃至",
    "T02n0099_037:0273c14": "邪見、邪見自相習近。如是，比丘！不殺生、不",
    "T02n0099_037:0273c15": "殺生相習近，乃至正見、正見更相習近。譬如",
    "T02n0099_037:0273c16": "淨物、淨物自相和合，乳生酪，酪生酥，酥生",
    "T02n0099_037:0273c17": "醍醐，醍醐自相和合。如是，不殺、不殺更相習",
    "T02n0099_037:0273c18": "近，乃至正見、正見更相習近，是名比丘相習",
    "T02n0099_037:0273c19": "近法。」佛說是經已，諸比丘聞佛所說，歡喜",
    "T02n0099_037:0273c20": "奉行。",
    "T02n0099_037:0273c21": "（一〇四六）如是我聞：一時，佛住舍衛國祇樹給",
    "T02n0099_037:0273c22": "孤獨園。爾時，世尊告諸比丘：「有蛇行法。諦",
    "T02n0099_037:0273c23": "聽，善思，當為汝說。何等為蛇行法？謂殺生",
    "T02n0099_037:0273c24": "惡行，手常血腥，乃至十不善業跡……」如前淳陀",
    "T02n0099_037:0273c25": "修多羅廣說。「彼當爾時，身蛇行、口蛇行、意",
    "T02n0099_037:0273c26": "蛇行；彼如是身、口、意蛇行已，於其二趣向",
    "T02n0099_037:0273c27": "一一趣，若地獄、若畜生。蛇行眾生？謂蛇、鼠、",
    "T02n0099_037:0273c28": "猫、狸等腹行眾生，是名蛇行法。「云何非蛇行",
    "T02n0099_037:0273c29": "法？謂不殺生，乃至正見……」如前淳陀修多羅",
    "T02n0099_037:0274a01": "十業跡廣說，「是名非蛇行法。身非蛇行、口",
    "T02n0099_037:0274a02": "非蛇行、意非蛇行，於其二趣生一一趣，若",
    "T02n0099_037:0274a03": "天上、若人中，是名非蛇行法。」佛說此經已，",
    "T02n0099_037:0274a04": "諸比丘聞佛所說，歡喜奉行。",
    "T02n0099_037:0274a05": "（一〇四七）如是我聞：一時，佛住舍衛國祇樹給",
    "T02n0099_037:0274a06": "孤獨園。爾時，世尊告諸比丘：「有惡業因、惡",
    "T02n0099_037:0274a07": "心因、惡見因，如是眾生身壞命終，必墮惡",
    "T02n0099_037:0274a08": "趣泥犁中。譬如圓珠，擲著空中，落地流轉，",
    "T02n0099_037:0274a09": "不一處住。如是，惡業因、惡心因、惡見因，",
    "T02n0099_037:0274a10": "身壞命終，必墮地獄，中無住處。「云何為惡",
    "T02n0099_037:0274a11": "業？謂殺生，乃至綺語……」如上廣說，「是名惡業。",
    "T02n0099_037:0274a12": "云何惡心？謂貪恚心……」如上廣說，「是名惡心。",
    "T02n0099_037:0274a13": "云何惡見？謂邪顛倒……」如上廣說，「是名惡見。",
    "T02n0099_037:0274a14": "是名惡業因、惡心因、惡見因，身壞命終，必",
    "T02n0099_037:0274a15": "生惡趣泥犁中；善業因、善心因、善見因，身",
    "T02n0099_037:0274a16": "壞命終，必生善趣天上。「婆羅門！云何為善",
    "T02n0099_037:0274a17": "業？謂離殺生、不樂殺生，乃至不綺語，是",
    "T02n0099_037:0274a18": "名善業。云何善心？謂不貪、不恚，是名心善。",
    "T02n0099_037:0274a19": "云何為見善？謂正見不顛倒，乃至見不受",
    "T02n0099_037:0274a20": "後有，是名見善。是名業善因、心善因、見善",
    "T02n0099_037:0274a21": "因，身壞命終，得生天上。譬如四方摩尼",
    "T02n0099_037:0274a22": "珠，擲著空中，隨墮則安；如是彼三善因，所",
    "T02n0099_037:0274a23": "在受生，隨處則安。」佛說如是經已，諸比",
    "T02n0099_037:0274a24": "丘聞佛所說，歡喜奉行。",
    "T02n0099_037:0274a25": "（一〇四八）如是我聞：一時，佛住舍衛國祇樹給",
    "T02n0099_037:0274a26": "孤獨園。爾時，世尊告諸比丘：「若殺生人多習",
    "T02n0099_037:0274a27": "多行，生地獄中；若生人中，必得短壽。不與",
    "T02n0099_037:0274a28": "取多習多行，生地獄中；若生人中，錢財多",
    "T02n0099_037:0274a29": "難。邪婬多習多行，生地獄中；若生人中，所",
    "T02n0099_037:0274b01": "有妻室為人所圖。妄語多習多行，生地獄",
    "T02n0099_037:0274b02": "中；若生人中，多被譏論。兩舌多習多行，生",
    "T02n0099_037:0274b03": "地獄中，若生人中，親友乖離。惡口多習多",
    "T02n0099_037:0274b04": "行，生地獄中；若生人中，常聞醜聲。綺語多",
    "T02n0099_037:0274b05": "習多行，生地獄中；若生人中，言無信用。貪",
    "T02n0099_037:0274b06": "欲多習多行，生地獄中；若生人中，增其貪",
    "T02n0099_037:0274b07": "欲。瞋恚多習多行，生地獄中；若生人中，增",
    "T02n0099_037:0274b08": "其瞋恚。邪見多習多行，生地獄中，若生人",
    "T02n0099_037:0274b09": "中，增其愚癡。「若離殺生修習多修習，得生",
    "T02n0099_037:0274b10": "天上；若生人中，必得長壽。不盜修習多修",
    "T02n0099_037:0274b11": "習，得生天上；若生人中，錢財不喪。不邪",
    "T02n0099_037:0274b12": "婬修習多修習，得生天上；若生人中，妻室",
    "T02n0099_037:0274b13": "修良。不妄語修習多修習，得生天上；若",
    "T02n0099_037:0274b14": "生人中，不被譏論。不兩舌修習多修習，得",
    "T02n0099_037:0274b15": "生天上；若生人中，親友堅固。不惡口修習",
    "T02n0099_037:0274b16": "多修習，得生天上；若生人中，常聞妙音。不",
    "T02n0099_037:0274b17": "綺語修習多修習，得生天上；若生人中，言",
    "T02n0099_037:0274b18": "見信用。不貪修習多修習，得生天上；若生",
    "T02n0099_037:0274b19": "人中，不增愛欲。不恚修習多修習，得生天",
    "T02n0099_037:0274b20": "上；若生人中，不增瞋恚。正見修習多修習，",
    "T02n0099_037:0274b21": "得生天上；若生人中，不增愚癡。」佛說是",
    "T02n0099_037:0274b22": "經已，諸比丘聞佛所說，歡喜奉行。",
    "T02n0099_037:0274b23": "（一〇四九）如是我聞：一時，佛住舍衛國祇樹給",
    "T02n0099_037:0274b24": "孤獨園。爾時，世尊告諸比丘：「殺生有三種，",
    "T02n0099_037:0274b25": "謂從貪生故、從恚生故、從癡生。乃至邪見",
    "T02n0099_037:0274b26": "亦三種，從貪生、從恚生、從癡生。離殺生",
    "T02n0099_037:0274b27": "亦有三種，不貪生、不恚生、不癡生。乃至離",
    "T02n0099_037:0274b28": "邪見亦三種，不貪生、不恚生、不癡生。」佛說",
    "T02n0099_037:0274b29": "是經已，諸比丘聞佛所說，歡喜奉行。",
    "T02n0099_037:0274c01": "（一〇五〇）如是我聞：一時，佛住舍衛國祇樹給",
    "T02n0099_037:0274c02": "孤獨園。爾時，世尊告諸比丘：「所謂有出法，",
    "T02n0099_037:0274c03": "出不出法。何等為出法，出不出法？謂不殺生",
    "T02n0099_037:0274c04": "出於殺生，乃至正見出於邪見。」佛說是經",
    "T02n0099_037:0274c05": "已，諸比丘聞佛所說，歡喜奉行。",
    "T02n0099_037:0274c06": "（一〇五一）如是我聞：一時，佛住王舍城迦蘭陀",
    "T02n0099_037:0274c07": "竹園。時，有生聞婆羅門來詣佛所，稽首佛",
    "T02n0099_037:0274c08": "足，退坐一面，白佛言：「瞿曇！所說此、彼岸。云",
    "T02n0099_037:0274c09": "何此岸？云何彼岸？」佛告婆羅門：「殺生者，謂",
    "T02n0099_037:0274c10": "此岸；不殺生者，謂彼岸。邪見者，謂此岸；正",
    "T02n0099_037:0274c11": "見者，謂彼岸。」爾時，世尊即說偈言：",
    "T02n0099_037:0274c12": "「少有修善人，　　能度於彼岸，",
    "T02n0099_037:0274c13": "　一切眾生類，　　駈馳走此岸。",
    "T02n0099_037:0274c14": "　於此正法律，　　觀察法法相，",
    "T02n0099_037:0274c15": "　此等度彼岸，　　摧伏死魔軍。」",
    "T02n0099_037:0274c16": "爾時，生聞婆羅門聞佛所說，歡喜隨喜，從",
    "T02n0099_037:0274c17": "坐起去。如是，異比丘所問、尊者阿難所問、",
    "T02n0099_037:0274c18": "佛問諸比丘三經，亦如上說。",
    "T02n0099_037:0274c19": "（一〇五二）如是我聞：一時，佛住舍衛國祇樹給",
    "T02n0099_037:0274c20": "孤獨園。爾時，世尊告諸比丘：「有惡法，有真",
    "T02n0099_037:0274c21": "實法。諦聽，善思，當為汝說。云何為惡法？謂",
    "T02n0099_037:0274c22": "殺生、不與取、邪婬、妄語、兩舌、惡口、綺語、貪、恚、",
    "T02n0099_037:0274c23": "邪見，是名惡法。云何為真實法？謂離殺生，",
    "T02n0099_037:0274c24": "乃至正見，是名真實法。」佛說是經已，諸比",
    "T02n0099_037:0274c25": "丘聞佛所說，歡喜奉行。",
    "T02n0099_037:0274c26": "（一〇五三）如是我聞：一時，佛住舍衛國祇樹給",
    "T02n0099_037:0274c27": "孤獨園。爾時，世尊告諸比丘：「有惡法、惡惡",
    "T02n0099_037:0274c28": "法，有真實法、真實真實法。諦聽，善思，當為",
    "T02n0099_037:0274c29": "汝說。云何為惡法？謂殺生，乃至邪見，是名",
    "T02n0099_037:0275a01": "惡法。云何為惡惡法？謂自殺生，教人令殺，",
    "T02n0099_037:0275a02": "乃至自起邪見，復以邪見教人令行，是名",
    "T02n0099_037:0275a03": "惡惡法。云何為真實法？謂不殺生，乃至正見，",
    "T02n0099_037:0275a04": "是名真實法。云何為真實真實法？謂自不",
    "T02n0099_037:0275a05": "殺生，教人不殺，乃至自行正見，復以正",
    "T02n0099_037:0275a06": "見教人令行，是名真實真實法。」佛說此經",
    "T02n0099_037:0275a07": "已，諸比丘聞佛所說，歡喜奉行。",
    "T02n0099_037:0275a08": "（一〇五四）如是我聞：一時，佛住舍衛國祇樹給",
    "T02n0099_037:0275a09": "孤獨園。爾時，世尊告諸比丘：「有不善男子、善男子。諦聽，善思，今",
    "T02n0099_037:0275a10": "當為汝說。云何為不善男子？謂殺生者，乃",
    "T02n0099_037:0275a11": "至邪見者，是名不善男子。云何善男子？謂",
    "T02n0099_037:0275a12": "不殺生，乃至正見，是名善男子。」佛說此經",
    "T02n0099_037:0275a13": "已，諸比丘聞佛所說，歡喜奉行。",
    "T02n0099_037:0275a14": "（一〇五五）如是我聞：一時，佛住舍衛國祇樹給",
    "T02n0099_037:0275a15": "孤獨園。爾時，世尊告諸比丘：「有不善男子、",
    "T02n0099_037:0275a16": "不善男子不善男子，有善男子、善男子",
    "T02n0099_037:0275a17": "善男子。諦聽，善思，當為汝說。「云何為不善",
    "T02n0099_037:0275a18": "男子？謂殺生，乃至邪見者，是名不善男子。云",
    "T02n0099_037:0275a19": "何為不善男子不善男子？謂手自殺生，教人",
    "T02n0099_037:0275a20": "令殺，乃至自行邪見，教人令行邪見，是",
    "T02n0099_037:0275a21": "名不善男子不善男子。「云何為善男子？謂不",
    "T02n0099_037:0275a22": "殺生，乃至正見者，是名善男子。云何為善",
    "T02n0099_037:0275a23": "男子善男子？謂自不殺生，教人不殺，乃至",
    "T02n0099_037:0275a24": "自行正見，復以正見教人令行，是名善男",
    "T02n0099_037:0275a25": "子善男子。」佛說是經已，諸比丘聞佛所說，",
    "T02n0099_037:0275a26": "歡喜奉行。",
    "T02n0099_037:0275a27": "（一〇五六）如是我聞：一時，佛住舍衛國祇樹給",
    "T02n0099_037:0275a28": "孤獨園。爾時，世尊告諸比丘：「若成就十法",
    "T02n0099_037:0275a29": "者，如鐵鉾鑽水，身壞命終，下入惡趣泥",
    "T02n0099_037:0275b01": "犁中。何等為十？謂殺生，乃至邪見。若成就",
    "T02n0099_037:0275b02": "十法，譬如鐵鉾仰鑽虛空，身壞命終，上生",
    "T02n0099_037:0275b03": "天上。何等為十？謂不殺生，乃至正見。」佛說",
    "T02n0099_037:0275b04": "是經已，諸比丘聞佛所說，歡喜奉行。",
    "T02n0099_037:0275b05": "（一〇五七）如是我聞：一時，佛住舍衛國祇樹給",
    "T02n0099_037:0275b06": "孤獨園。爾時，世尊告諸比丘：「若成就二十",
    "T02n0099_037:0275b07": "法者，如鐵鉾鑽水，身壞命終，下生惡趣",
    "T02n0099_037:0275b08": "泥犁中。何等為二十？謂自手殺生，教人令",
    "T02n0099_037:0275b09": "殺，乃至自行邪見，復以邪見教人令行，",
    "T02n0099_037:0275b10": "是名二十法成就。如鐵鉾鑽水，身壞命",
    "T02n0099_037:0275b11": "終，下生惡趣泥犁中。二十法成就。譬如鐵",
    "T02n0099_037:0275b12": "鉾仰鑽虛空，身壞命終，上生天上。何等為",
    "T02n0099_037:0275b13": "二十法？謂自不殺生，教人不殺，乃至自行",
    "T02n0099_037:0275b14": "正見，復以正見教人令行，是名二十法成",
    "T02n0099_037:0275b15": "就。如鐵鉾仰鑽虛空，身壞命終，上生天上。」",
    "T02n0099_037:0275b16": "諸比丘聞佛所說，歡喜奉行。",
    "T02n0099_037:0275b17": "（一〇五八）如是我聞：一時，佛住舍衛國祇樹給",
    "T02n0099_037:0275b18": "孤獨園。爾時，世尊告諸比丘：「三十法成就者，",
    "T02n0099_037:0275b19": "如鐵鉾鑽水，身壞命終，下生惡趣泥犁",
    "T02n0099_037:0275b20": "中。何等為三十法？謂自手殺生，教人令殺，",
    "T02n0099_037:0275b21": "讚歎殺生，乃至自行邪見，復以邪見教人",
    "T02n0099_037:0275b22": "令行，常復讚歎行邪見者，是名三十法。如",
    "T02n0099_037:0275b23": "鐵鉾鑽水，身壞命終，下生惡趣泥犁中。有",
    "T02n0099_037:0275b24": "三十法成就者，如鐵鉾鑽空，身壞命終，",
    "T02n0099_037:0275b25": "上生天上。何等為三十法？謂自不殺生，教",
    "T02n0099_037:0275b26": "人不殺，常復讚歎不殺功德；乃至自行正",
    "T02n0099_037:0275b27": "見，復以正見教人令行，常復讚歎正見功",
    "T02n0099_037:0275b28": "德，是名三十法成就。如鐵鉾鑽空，身壞",
    "T02n0099_037:0275b29": "命終，上生天上。」諸比丘聞佛所說，歡喜奉行。",
    "T02n0099_037:0275c01": "（一〇五九）如是我聞：一時，佛住舍衛國祇樹給",
    "T02n0099_037:0275c02": "孤獨園。爾時，世尊告諸比丘：「有四十法成",
    "T02n0099_037:0275c03": "就，如鐵槍投水，身壞命終，下生惡趣泥犁",
    "T02n0099_037:0275c04": "中。何等為四十法？謂手自殺生，教人令殺，",
    "T02n0099_037:0275c05": "讚歎殺生，見人殺生心隨歡喜，乃至自行",
    "T02n0099_037:0275c06": "邪見，教人令行，讚歎邪見，見行邪見心隨",
    "T02n0099_037:0275c07": "歡喜，是名四十法成就。如鐵槍投水，身壞",
    "T02n0099_037:0275c08": "命終，下生惡趣泥犁中。有四十法成就，如",
    "T02n0099_037:0275c09": "鐵槍鑽空，身壞命終，上生天上。何等為",
    "T02n0099_037:0275c10": "四十？謂不殺生，教人不殺，口常讚歎不殺",
    "T02n0099_037:0275c11": "功德，見不殺者心隨歡喜；乃至自行正見，",
    "T02n0099_037:0275c12": "教人令行，亦常讚歎正見功德，見人行者",
    "T02n0099_037:0275c13": "心隨歡喜，是名四十法成就。如鐵槍鑽",
    "T02n0099_037:0275c14": "空，身壞命終，上生天上。」佛說此經已，諸比",
    "T02n0099_037:0275c15": "丘聞佛所說，歡喜奉行。",
    "T02n0099_037:0275c16": "（一〇六〇）如是我聞：一時，佛住舍衛國祇樹給",
    "T02n0099_037:0275c17": "孤獨園。爾時，世尊告諸比丘：「有非法，有正",
    "T02n0099_037:0275c18": "法。諦聽，善思，當為汝說。何等為非法？謂殺",
    "T02n0099_037:0275c19": "生，乃至邪見，是名非法。何等正法？謂不殺",
    "T02n0099_037:0275c20": "生，乃至正見，是名正法。」佛說此經已，諸比",
    "T02n0099_037:0275c21": "丘聞佛所說，歡喜奉行。",
    "T02n0099_037:0275c22": "（一〇六一）如是我聞：一時，佛住舍衛國祇樹給",
    "T02n0099_037:0275c23": "孤獨園。爾時，世尊告諸比丘：「有非律，有正",
    "T02n0099_037:0275c24": "律。諦聽，善思，當為汝說。何等為非律？謂殺",
    "T02n0099_037:0275c25": "生，乃至邪見，是名非律。何等為正律？謂不",
    "T02n0099_037:0275c26": "殺，乃至正見，是名正律。」佛說此經已，諸比",
    "T02n0099_037:0275c27": "丘聞佛所說，歡喜奉行。",
    "T02n0099_037:0275c28": "如非律、正律。如是非聖及聖，不善及善，",
    "T02n0099_037:0275c29": "非親近、親近，非善哉、善哉，黑法、白法，非義、正",
    "T02n0099_037:0276a01": "義，卑法、勝法，有罪法、無罪法，棄法、不棄法，",
    "T02n0099_037:0276a02": "一一經如上說。",
    "T02n0099_037:0276a03": "雜阿含經卷第三十七"
}