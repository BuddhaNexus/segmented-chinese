{
    "T53n2122_076:0854a02": "法苑珠林卷第七十六",
    "T53n2122_076:0854a04": "西明寺沙門釋道世撰",
    "T53n2122_076:0854a05": "十惡篇第八十四之四",
    "T53n2122_076:0854a06": "8 惡口部(七六)惡口部第八此別二部",
    "T53n2122_076:0854a07": "1 述意部述意部第一",
    "T53n2122_076:0854a08": "凡夫毒熾恚火常然。逢緣起障觸境生瞋。所",
    "T53n2122_076:0854a09": "以發言一怒衝口燒心。損害前人痛於刀割",
    "T53n2122_076:0854a10": "乖菩薩之善心。違如來之慈訓。故業報差別。",
    "T53n2122_076:0854a11": "經偈云。",
    "T53n2122_076:0854a12": "麁言觸惱人　　好發他陰私",
    "T53n2122_076:0854a13": "剛強難調伏　　生焰口餓鬼",
    "T53n2122_076:0854a14": "2 引證部引證部第二",
    "T53n2122_076:0854a15": "如智度論云。或有餓鬼。先世惡口。好以麁",
    "T53n2122_076:0854a16": "語。加彼眾生。眾生憎惡。見之如讎。以此罪",
    "T53n2122_076:0854a17": "故墮餓鬼中。又法句經云。雖為沙門。不攝身",
    "T53n2122_076:0854a18": "口。麁言惡說。多所中傷。眾所不愛。智者不",
    "T53n2122_076:0854a19": "惜。身死神去。輪轉三塗。自生自死。苦惱無",
    "T53n2122_076:0854a20": "量。諸佛賢聖所不愛惜。假令眾生身雖無過。",
    "T53n2122_076:0854a21": "不慎口業亦墮惡道。故智度論云。時有一鬼。",
    "T53n2122_076:0854a22": "頭似猪頭。臭蟲從口出。身有金色光明。是鬼",
    "T53n2122_076:0854a23": "宿世作比丘。惡口罵詈客比丘。身持淨戒故",
    "T53n2122_076:0854a24": "身有光明。口有惡言故臭蟲從口出。增一阿",
    "T53n2122_076:0854a25": "含經云。寧以利劍截割其舌。不以惡言麁語",
    "T53n2122_076:0854a26": "墮三惡道。",
    "T53n2122_076:0854a27": "又護口經云。過去迦葉如來。出現於世敷",
    "T53n2122_076:0854a28": "說法教。教化已周。於無餘泥洹界而般涅槃。",
    "T53n2122_076:0854a29": "後時有三藏比丘。名曰黃頭。眾僧告勅。一切",
    "T53n2122_076:0854b01": "雜使不令卿涉。但與諸後學者說諸妙法。時",
    "T53n2122_076:0854b02": "三藏比丘內心輕蔑不免僧命。便與後學敷",
    "T53n2122_076:0854b03": "顯經義。喚受義曰。速前象頭。次喚第二者",
    "T53n2122_076:0854b04": "曰馬頭。復喚𩥟駝頭驢頭猪頭羊頭師子頭",
    "T53n2122_076:0854b05": "虎頭。如是喚眾獸之類不可稱數。雖授經義",
    "T53n2122_076:0854b06": "不免其罪。身壞命終入地獄中。經歷數千萬",
    "T53n2122_076:0854b07": "劫受苦無量。餘罪未畢。從地獄出。生大海中。",
    "T53n2122_076:0854b08": "受水性形。一身百頭。形體極大。異類見之皆",
    "T53n2122_076:0854b09": "悉馳走。",
    "T53n2122_076:0854b10": "又出曜經云。昔佛在世時。尊者滿足詣餓鬼",
    "T53n2122_076:0854b11": "界。見一餓鬼。形狀醜陋。見者毛竪。莫不畏",
    "T53n2122_076:0854b12": "懼。身出熾焰。如大火聚。口出𦚭蟲。膿血",
    "T53n2122_076:0854b13": "流溢。臭氣難近。或口出火長數十丈。或眼",
    "T53n2122_076:0854b14": "耳鼻身體支節。放諸火焰長數十丈。脣口垂",
    "T53n2122_076:0854b15": "倒像如野猪。身體縱廣一由旬也。手自抓",
    "T53n2122_076:0854b16": "爴。舉聲嘷哭。馳走東西。滿足見問。汝作",
    "T53n2122_076:0854b17": "何罪今受此苦。餓鬼報曰。吾昔出家戀著房",
    "T53n2122_076:0854b18": "舍慳貪不捨。自恃豪族出言臭惡。若見持戒",
    "T53n2122_076:0854b19": "精進比丘。輒復罵辱戾口戾眼。或戾是非。故",
    "T53n2122_076:0854b20": "受此苦。寧以利刀自割其舌。積劫受苦。不以",
    "T53n2122_076:0854b21": "一日罵謗精進持戒比丘。尊者若還閻浮提",
    "T53n2122_076:0854b22": "地時。以我形狀誡諸比丘。善護口過勿妄出",
    "T53n2122_076:0854b23": "言。見持戒者念宣其德。自我受此餓鬼形來。",
    "T53n2122_076:0854b24": "數千萬歲。常受此苦。却後命終。當入地獄。說",
    "T53n2122_076:0854b25": "此語已嘷哭投地。如大山崩。天翻地覆。斯",
    "T53n2122_076:0854b26": "由口過。故使然矣。",
    "T53n2122_076:0854b27": "又百緣經云。有長者婦懷妊。身體臭穢都不",
    "T53n2122_076:0854b28": "可近。年滿生兒。連骸骨立。羸瘦憔瘁不可",
    "T53n2122_076:0854b29": "目視。又多糞屎塗身而生。年漸長大不欲在",
    "T53n2122_076:0854c01": "家。貪嗜糞穢不肯捨離。父母諸親惡不欲見。",
    "T53n2122_076:0854c02": "驅令遠舍使不得近。即便在外常食糞穢。諸",
    "T53n2122_076:0854c03": "人見已。因為立字名嚪婆羅。值佛出家得羅",
    "T53n2122_076:0854c04": "漢果。由過去世時有佛出世。名拘留孫。出家",
    "T53n2122_076:0854c05": "為寺主。有諸檀越。洗浴眾僧訖。復以香油塗",
    "T53n2122_076:0854c06": "身。有一羅漢。寺主見已。瞋恚罵詈。汝出家",
    "T53n2122_076:0854c07": "人。香油塗身。如似人糞塗汝身上。羅漢愍之",
    "T53n2122_076:0854c08": "為現神通。寺主見已懺悔辭謝願除罪咎。緣",
    "T53n2122_076:0854c09": "是惡罵。五百世中身常臭穢。不可附近。由昔",
    "T53n2122_076:0854c10": "出家向彼悔故。今得值我出家得道。是故眾",
    "T53n2122_076:0854c11": "生應護口業莫相罵辱。",
    "T53n2122_076:0854c12": "又賢愚經云。昔佛在世時。與諸比丘。向毘舍",
    "T53n2122_076:0854c13": "離。到梨越河。見人捕魚網得一魚。身有百",
    "T53n2122_076:0854c14": "頭。有五百人挽不出水。是時河邊有五百人。",
    "T53n2122_076:0854c15": "而共放牛。即借挽之。千人併力方得出水。見",
    "T53n2122_076:0854c16": "而怪之。眾人競看。佛與比丘。往到魚所。而問",
    "T53n2122_076:0854c17": "魚言。汝是迦毘梨不。魚答言是。復問魚言。",
    "T53n2122_076:0854c18": "教匠汝者今在何處。魚答佛言。墮阿毘獄。",
    "T53n2122_076:0854c19": "阿難見已問其因緣。佛告阿難。乃往過去迦",
    "T53n2122_076:0854c20": "葉佛時。有婆羅門生一男兒。字迦毘梨。聰明",
    "T53n2122_076:0854c21": "博達多聞第一。父死之後其母問兒。汝今高",
    "T53n2122_076:0854c22": "朗世間頗有更勝汝不。兒答母言。沙門殊",
    "T53n2122_076:0854c23": "勝。我有所疑往問沙門。無我解說令我開解。",
    "T53n2122_076:0854c24": "彼若問我。我不能答。母即語言。汝今何不",
    "T53n2122_076:0854c25": "學習其法。兒答母言。若欲習者當作沙門。我",
    "T53n2122_076:0854c26": "是白衣。何緣得學。母語兒言。汝今且可偽作",
    "T53n2122_076:0854c27": "沙門。學達還家。兒受母教即作比丘。經少時",
    "T53n2122_076:0854c28": "間學通三藏。還來歸家。母復問兒。今得勝",
    "T53n2122_076:0854c29": "未。兒答母言。由未勝也。母語兒言。自今已",
    "T53n2122_076:0855a01": "往。若共談論。儻不如時。便可罵辱。汝當得",
    "T53n2122_076:0855a02": "勝。兒受母教。後論不如。便罵言。汝等沙門愚",
    "T53n2122_076:0855a03": "騃無識。頭如獸頭。百獸之頭無不比之。緣是",
    "T53n2122_076:0855a04": "罵故今受魚身。一身百頭。駝驢牛馬猪羊犬",
    "T53n2122_076:0855a05": "等。眾獸之頭無不備有。阿難問佛。何時當得",
    "T53n2122_076:0855a06": "脫此魚身。佛告阿難。此賢劫中千佛過去。猶",
    "T53n2122_076:0855a07": "故不脫此魚身也。以是因緣。身口意業不可",
    "T53n2122_076:0855a08": "不慎。又王玄策行傳云。佛在世時。游毘耶",
    "T53n2122_076:0855a09": "離城。觀一切眾生有苦惱者。即欲救拔。乃",
    "T53n2122_076:0855a10": "觀見此國。有雞越吒二眾總五百人。於婆",
    "T53n2122_076:0855a11": "去音羅俱末底河。網得摩竭大魚。十有八",
    "T53n2122_076:0855a12": "首。三十六眼。其頭多獸自外同前佛為說法。魚",
    "T53n2122_076:0855a13": "聞法已便即命終。得生天上而為天子。却觀",
    "T53n2122_076:0855a14": "本身是大魚。蒙佛說法遂得生天。乃持諸種",
    "T53n2122_076:0855a15": "香華瓔珞寶珠。從天而下至佛供養。于時二",
    "T53n2122_076:0855a16": "眾並發心悔過。即於俱末底河北一百餘步",
    "T53n2122_076:0855a17": "燒焚魚網。銅瓶盛灰。埋之向說法處。於上",
    "T53n2122_076:0855a18": "起塔。尊像儼然。至今現在。雕飾如法。覩者生",
    "T53n2122_076:0855a19": "善。",
    "T53n2122_076:0855a20": "又百緣經云。昔佛在世時。波斯匿王婦末利",
    "T53n2122_076:0855a21": "夫人產生一女。字曰金剛。面貌極醜。身體麁",
    "T53n2122_076:0855a22": "澁。猶如蛇皮。頭髮麁強。猶如馬尾。王見不",
    "T53n2122_076:0855a23": "喜。勅閉深宮不令出外。年漸長大任當嫁",
    "T53n2122_076:0855a24": "娶。便遣一臣。推覓一人本是豪族今貧乏",
    "T53n2122_076:0855a25": "者。卿可將來。臣受勅已。覓得付王。王將屏處",
    "T53n2122_076:0855a26": "密私語言。聞卿豪族今者貧窮。我有一女面",
    "T53n2122_076:0855a27": "貌極醜。卿幸納受當相供給。時此貧人跪白",
    "T53n2122_076:0855a28": "王曰。正使大王以狗見賜。亦不敢違。豈況",
    "T53n2122_076:0855a29": "王女末利所生。王即妻之。為造宅舍門戶七",
    "T53n2122_076:0855b01": "重。王囑女夫。自捉戶鉤。出入牢閉。勿使",
    "T53n2122_076:0855b02": "人見。王出財物供給女婿無所乏少。拜為大",
    "T53n2122_076:0855b03": "臣。後與豪貴共為邑會。聚會之契令婦共",
    "T53n2122_076:0855b04": "赴。自餘諸人各將婦來。唯此大臣獨不將",
    "T53n2122_076:0855b05": "赴。眾人疑怪。彼人婦者。或能端正。或可極醜",
    "T53n2122_076:0855b06": "不能顯現。是以不來。復於後會。密共勸酒令",
    "T53n2122_076:0855b07": "使醉臥。解取門鉤。遣其五人造家往看。至",
    "T53n2122_076:0855b08": "家開門婦疑非夫。內自剋責。懊惱而言。我宿",
    "T53n2122_076:0855b09": "何罪為夫幽閉不覩日月。即便至心遙禮世",
    "T53n2122_076:0855b10": "尊。願佛慈悲來到我前暫救苦厄。佛知其意。",
    "T53n2122_076:0855b11": "即於女前地中踊出。紺髮相現。其女舉頭",
    "T53n2122_076:0855b12": "見佛髮相敬心歡喜。女髮自然如紺青色。佛",
    "T53n2122_076:0855b13": "漸現面。女心倍喜面復端正。惡相麁皮自然",
    "T53n2122_076:0855b14": "化滅。佛悉現身令其盡見更增歡喜。身體",
    "T53n2122_076:0855b15": "端正猶如天女。佛便為說種種法要得須陀",
    "T53n2122_076:0855b16": "洹果。時佛去後五人入見。端正少雙。觀看已",
    "T53n2122_076:0855b17": "竟。還閉門戶繫鉤本處。其人還家見婦端正。",
    "T53n2122_076:0855b18": "欣然問言。汝是何人。婦答夫言。我是汝婦。",
    "T53n2122_076:0855b19": "夫即語言。汝前極醜。何緣端正乃爾。婦便白",
    "T53n2122_076:0855b20": "夫。具說上事。婦復向夫。我欲見王汝當為我",
    "T53n2122_076:0855b21": "通白消息。夫往白王。女郎今者欲來相見。王",
    "T53n2122_076:0855b22": "答女夫。莫道此事。急當牢閉慎勿令出。女夫",
    "T53n2122_076:0855b23": "白王。女郎今者蒙佛威神。便得端正。天女無",
    "T53n2122_076:0855b24": "異。王聞是已即遣往迎。見女端正歡喜無量。",
    "T53n2122_076:0855b25": "將詣佛所而白佛言。不審此女宿種何福。乃",
    "T53n2122_076:0855b26": "生豪貴而復醜陋。佛告王言。乃往過去。波羅",
    "T53n2122_076:0855b27": "柰國。有一長者。日常供養一辟支佛。身體",
    "T53n2122_076:0855b28": "醜陋。時長者家有一小女。見辟支佛惡心罵",
    "T53n2122_076:0855b29": "言。面貌醜陋身皮麁惡。何期可憎。時辟支佛",
    "T53n2122_076:0855c01": "欲入涅槃。便現神力作十八變。其女見已即",
    "T53n2122_076:0855c02": "時自責求哀懺悔。緣於過去罵辟支故生常",
    "T53n2122_076:0855c03": "醜陋。由還懺悔今得端正。以供養故。所生之",
    "T53n2122_076:0855c04": "處。豪尊富貴快樂無極。",
    "T53n2122_076:0855c05": "又興起行經云。釋迦過去以惡語道。迦葉禿",
    "T53n2122_076:0855c06": "頭沙門何有佛道。故今六年受日食一麻一",
    "T53n2122_076:0855c07": "米大豆小豆苦行。",
    "T53n2122_076:0855c08": "又四分律云。佛告諸比丘。往古世時。得剎尸",
    "T53n2122_076:0855c09": "羅國婆羅門有牛。晝夜養飤刮刷摩抆。時得",
    "T53n2122_076:0855c10": "剎尸羅國復有長者牛。於城市街巷遍自唱",
    "T53n2122_076:0855c11": "言。誰有力牛。與我力牛。共駕百車。䞈金千兩。",
    "T53n2122_076:0855c12": "時婆羅門牛聞唱聲自念。此婆羅門晝夜餵",
    "T53n2122_076:0855c13": "飤我刮刷摩抆。我今宜當盡力自竭取彼千",
    "T53n2122_076:0855c14": "兩金報此人恩。時彼牛即語婆羅門。汝今當",
    "T53n2122_076:0855c15": "知。得剎尸羅國中有長者。作是唱言。誰有牛",
    "T53n2122_076:0855c16": "與我牛。共駕百車䞈金千兩。主今可往至彼",
    "T53n2122_076:0855c17": "長者家語言。我有牛可與汝牛共駕百車。䞈",
    "T53n2122_076:0855c18": "金千兩。時婆羅門即往至長者家語言。我有",
    "T53n2122_076:0855c19": "牛可與汝牛共駕百車。䞈金千兩。長者報言。",
    "T53n2122_076:0855c20": "今正是時。婆羅門即牽己牛。與長者牛。共駕",
    "T53n2122_076:0855c21": "百車䞈金千兩。時多人觀看。婆羅門於眾",
    "T53n2122_076:0855c22": "人前作毀呰語。禿角可牽。時牛聞毀呰語即",
    "T53n2122_076:0855c23": "慚愧不肯出力與對諍競。於是長者牛勝婆",
    "T53n2122_076:0855c24": "羅門牛不如。輸金千兩。時婆羅門語彼牛",
    "T53n2122_076:0855c25": "言。我晝夜餧飼摩抆刮刷望汝當與我盡",
    "T53n2122_076:0855c26": "力勝彼牛。云何今日反更使我輸金千兩耶。",
    "T53n2122_076:0855c27": "牛語婆羅門言。汝於眾人前毀呰我言。禿",
    "T53n2122_076:0855c28": "角可牽。使我慚愧於眾人。是故不能復出力",
    "T53n2122_076:0855c29": "與彼競駕。若能改往言。更不名字形相我",
    "T53n2122_076:0856a01": "者。便可往語彼長者言。能更與我牛共駕百",
    "T53n2122_076:0856a02": "車者。更倍出二千兩金。婆羅門語牛言。勿復",
    "T53n2122_076:0856a03": "今我更輸二千兩金。牛報婆羅門言。汝勿復",
    "T53n2122_076:0856a04": "在眾人前毀呰我言禿角可牽。於眾人前當",
    "T53n2122_076:0856a05": "讚歎我好牽端嚴好角。時婆羅門至彼長者",
    "T53n2122_076:0856a06": "家語言。能更與我牛共駕百車者。䞈二千",
    "T53n2122_076:0856a07": "兩金。長者報言。今正是時。時婆羅門牛與",
    "T53n2122_076:0856a08": "長者。牛共駕百車。䞈二千兩金。多人共看。",
    "T53n2122_076:0856a09": "時婆羅門於眾人前讚歎言。好牽端嚴好角。",
    "T53n2122_076:0856a10": "牛聞此語。即便勇力與彼競駕。婆羅門牛得",
    "T53n2122_076:0856a11": "勝。長者牛不如。婆羅門得二千兩金。爾時佛",
    "T53n2122_076:0856a12": "語諸比丘。凡人欲有所說。當說善語。不應說",
    "T53n2122_076:0856a13": "惡語。善語者善。惡語者自生熱惱。是故諸比",
    "T53n2122_076:0856a14": "丘。畜生得人毀呰猶自慚愧不堪進力。況復",
    "T53n2122_076:0856a15": "於人得他毀辱能不有慚愧。故成實論云。若",
    "T53n2122_076:0856a16": "人惡口種種罵詈。隨語受報。",
    "T53n2122_076:0856a17": "又修行道地經偈云。",
    "T53n2122_076:0856a18": "口癡而心剛　　不柔無惡言",
    "T53n2122_076:0856a19": "常懷惡兩舌　　不念人善利",
    "T53n2122_076:0856a20": "所言不了了　　藏惡在於心",
    "T53n2122_076:0856a21": "如灰覆炭火　　設躡燒人足",
    "T53n2122_076:0856a22": "其語常柔和　　順從言可人",
    "T53n2122_076:0856a23": "言行而相副　　心身不傷人",
    "T53n2122_076:0856a24": "譬如好華樹　　成實亦甘美",
    "T53n2122_076:0856a25": "佛尊解說是　　心口之謀相",
    "T53n2122_076:0856a26": "又百緣經云。爾時世尊初始成佛。便欲教化",
    "T53n2122_076:0856a27": "諸龍王故。即便往至須彌山下。現比丘形端",
    "T53n2122_076:0856a28": "坐思惟。時有金翅鳥王。入大海中捉一小龍。",
    "T53n2122_076:0856a29": "還須彌頂規欲食噉。時彼小龍命故未斷。遙",
    "T53n2122_076:0856b01": "見比丘端坐思惟。至心求哀尋即命終。生舍",
    "T53n2122_076:0856b02": "衛國婆羅門家。名曰負梨。端正姝妙世所",
    "T53n2122_076:0856b03": "希有。因為立字名須菩提。年漸長大智慧聰",
    "T53n2122_076:0856b04": "明。無有及者。唯甚惡性。凡所眼見人及畜",
    "T53n2122_076:0856b05": "生。則便瞋罵未曾休廢。父母親屬皆共厭患",
    "T53n2122_076:0856b06": "無喜見者。遂便捨家入山林中。乃見鳥獸",
    "T53n2122_076:0856b07": "及以草木風吹動搖。亦生瞋恚。終無喜心。時",
    "T53n2122_076:0856b08": "有山神語須菩提言。汝今何故捨家來此山",
    "T53n2122_076:0856b09": "林之中。既不修善。則無利益唐自疲苦。",
    "T53n2122_076:0856b10": "今有世尊在祇桓中。有大福德能教眾生修",
    "T53n2122_076:0856b11": "善斷惡。今若至彼必能除汝瞋恚惡毒。時須",
    "T53n2122_076:0856b12": "菩提聞山神語。即生歡喜。尋問之曰。今者",
    "T53n2122_076:0856b13": "世尊為在何處。答曰。汝但眠眼。我自將汝",
    "T53n2122_076:0856b14": "至世尊所。時須菩提用山神語眠目。須臾",
    "T53n2122_076:0856b15": "不覺自然在祇桓中。見佛世尊三十二相八",
    "T53n2122_076:0856b16": "十種好光明普曜如百千日。心懷歡喜前禮",
    "T53n2122_076:0856b17": "佛足却坐一面。佛即為說瞋恚過惡。愚癡煩",
    "T53n2122_076:0856b18": "惱。燒滅善根。增長眾惡。後受果報墮在地獄。",
    "T53n2122_076:0856b19": "備受苦痛不可稱計。設復得脫。或作龍蛇羅",
    "T53n2122_076:0856b20": "剎鬼神。心常含毒更相殘害。時須菩提聞世",
    "T53n2122_076:0856b21": "尊說是語已。心驚毛竪尋自悔責。即於佛前",
    "T53n2122_076:0856b22": "懺悔罪咎。豁然獲得須陀洹果。心懷喜悅",
    "T53n2122_076:0856b23": "既入道次。佛即聽許。善來比丘。鬚髮自落。法",
    "T53n2122_076:0856b24": "服著身。便成沙門。精勤修習得阿羅漢果。",
    "T53n2122_076:0856b25": "諸天世人所見敬仰。時諸比丘見是事已請",
    "T53n2122_076:0856b26": "說本緣。佛告比丘。此賢劫中有佛出世。號曰",
    "T53n2122_076:0856b27": "迦葉。於彼法中有一比丘。常行勸化。一萬歲",
    "T53n2122_076:0856b28": "中將諸比丘處處供養。於後時間僧有少緣",
    "T53n2122_076:0856b29": "竟不隨從。便出惡罵。汝等佷戾似如毒龍。作",
    "T53n2122_076:0856c01": "是語已尋即出去。以是業緣五百世中受毒",
    "T53n2122_076:0856c02": "龍身。心常含毒觸嬈眾生。今雖得人宿習",
    "T53n2122_076:0856c03": "不除。故復生瞋。佛告比丘。欲知爾時勸化比",
    "T53n2122_076:0856c04": "丘惡口罵者。今須菩提是。由於爾時供養僧",
    "T53n2122_076:0856c05": "故。今得值我出家得道。比丘聞已歡喜奉",
    "T53n2122_076:0856c06": "行。",
    "T53n2122_076:0856c07": "又百緣經云。佛在世時。王舍城中有一長者。",
    "T53n2122_076:0856c08": "財寶無量不可稱計。其婦足滿十月便欲產",
    "T53n2122_076:0856c09": "子。然不肯出。尋重有身。足滿十月復產一子。",
    "T53n2122_076:0856c10": "先懷者住在右脇。如是次等懷妊九子。各滿",
    "T53n2122_076:0856c11": "十月而產。唯先一子故在胎中不肯出外。其",
    "T53n2122_076:0856c12": "母極患。設諸湯藥以自療治。病無降損囑及",
    "T53n2122_076:0856c13": "家中。我腹中子故活不死。今若設終必開我",
    "T53n2122_076:0856c14": "腹取子養育。其母於時不免所患。即便命終。",
    "T53n2122_076:0856c15": "時諸眷屬載其尸骸詣於塚間。請大醫耆婆。",
    "T53n2122_076:0856c16": "破腹看之。得一小兒。形狀故小頭鬚皓白。俯",
    "T53n2122_076:0856c17": "僂而行。四向顧視語諸親言。汝等當知。我",
    "T53n2122_076:0856c18": "由先身惡口罵辱眾僧故。處此熟藏中經六",
    "T53n2122_076:0856c19": "十年。受是苦惱難可叵當。諸親聞已號啼悲",
    "T53n2122_076:0856c20": "哭不能答之。爾時世尊遙知此兒善根已熟。",
    "T53n2122_076:0856c21": "將諸大眾往到尸所。告小兒言。汝是長老比",
    "T53n2122_076:0856c22": "丘不。答言。實是。第二第三亦如是問。故言",
    "T53n2122_076:0856c23": "道是。時諸大眾見此小兒與佛答對。各懷疑",
    "T53n2122_076:0856c24": "惑。前白佛言。今此老兒宿造何業。在腹髮白。",
    "T53n2122_076:0856c25": "俯僂而行。復與如來共相答問。",
    "T53n2122_076:0856c26": "爾時世尊告諸大眾。此賢劫中。有佛出世。",
    "T53n2122_076:0856c27": "號曰迦葉。有諸比丘夏坐安居。眾僧和合。",
    "T53n2122_076:0856c28": "差一比丘年在老耄為僧維那。共立制限。於",
    "T53n2122_076:0856c29": "此夏坐要得道者。聽共自恣。若未得者。不",
    "T53n2122_076:0857a01": "聽自恣。今此維那獨不得道。僧皆不聽布薩",
    "T53n2122_076:0857a02": "自恣。心懷懊惱而作是言。我獨為爾營理僧",
    "T53n2122_076:0857a03": "事。令汝等輩安隱行道。今復還返更不聽",
    "T53n2122_076:0857a04": "自恣布薩羯磨。即便瞋恚罵辱眾僧。尋即牽",
    "T53n2122_076:0857a05": "捉閉著室中。作是唱言。使汝等輩常處暗冥",
    "T53n2122_076:0857a06": "不見光明。如我今者處此暗室。作是語已自",
    "T53n2122_076:0857a07": "戮命終。墮地獄中受大苦惱。今始得脫故在",
    "T53n2122_076:0857a08": "胎中受是苦惱。眾僧聞已各護三業厭離生",
    "T53n2122_076:0857a09": "死。得四沙門果者。有發辟支佛心者。有發無",
    "T53n2122_076:0857a10": "上菩提心者。時諸親屬還將老兒詣家養育。",
    "T53n2122_076:0857a11": "年漸長大放令出家得阿羅漢果。佛告比丘。",
    "T53n2122_076:0857a12": "緣於往昔供養眾僧及作維那營理僧事故。",
    "T53n2122_076:0857a13": "今得值我出家得道。比丘聞已歡喜奉行。",
    "T53n2122_076:0857a14": "正報頌曰。",
    "T53n2122_076:0857a15": "惡口如毒箭　　著物則破傷",
    "T53n2122_076:0857a16": "地獄開門待　　投之以鑊湯",
    "T53n2122_076:0857a17": "割舌令自噉　　楚毒難思量",
    "T53n2122_076:0857a18": "若與身無益　　慎口也何妨",
    "T53n2122_076:0857a19": "習報頌曰。",
    "T53n2122_076:0857a20": "惡口多觸忤　　地獄被燒然",
    "T53n2122_076:0857a21": "人中有餘報　　還聞刀釰言",
    "T53n2122_076:0857a22": "設令有談論　　諍訟被他怨",
    "T53n2122_076:0857a23": "往報甘心受　　改惡善自鮮",
    "T53n2122_076:0857a24": "感應緣感應緣略引一驗",
    "T53n2122_076:0857a25": "唐雍州醴泉縣東陽鄉人楊師操唐雍州醴泉縣東陽鄉人楊師操。至貞觀初",
    "T53n2122_076:0857a26": "任司竹監。後因公事遷任藍田縣尉。貞觀",
    "T53n2122_076:0857a27": "二十一年。為身老還家躬耕為業。然操立",
    "T53n2122_076:0857a28": "性毒惡暴口。但一生已來喜見人過。每鄉",
    "T53n2122_076:0857a29": "人有事即錄告官。縣司以操曾在朝流亦與",
    "T53n2122_076:0857b01": "顏色。然操長惡不悛數忓擾官司。覓鄉人",
    "T53n2122_076:0857b02": "事過無問大小常生恐嚇。於自村社之內。無",
    "T53n2122_076:0857b03": "事橫生整理。大小譏訶是非浪作。但有牛羊",
    "T53n2122_076:0857b04": "蹤暴士女相爭。即將向縣。縣令裴瞿曇用為",
    "T53n2122_076:0857b05": "煩碎。初二三迴與理。後見事繁不與理。操後",
    "T53n2122_076:0857b06": "經州。或上表聞徹。惡心日盛。人皆不喜見",
    "T53n2122_076:0857b07": "操自知性惡。亦向人說云。吾性多急暴口。",
    "T53n2122_076:0857b08": "從武德已來四度受戒。持行禮拜。日誦經論。",
    "T53n2122_076:0857b09": "化人為善。然有大小侵已操不能忍。後至永",
    "T53n2122_076:0857b10": "徽元年四月七日夜。忽有一人。從東來。騎白",
    "T53n2122_076:0857b11": "馬著青衣。直到操門操見遂共溫涼訖。人云。",
    "T53n2122_076:0857b12": "東陽大監故遣我追儞。為儞自生已來。毒",
    "T53n2122_076:0857b13": "心纏縛不能忍捨。逢人即說勸善。己身持戒",
    "T53n2122_076:0857b14": "不全。慳貪不施。自噵我有善心供養三寶。",
    "T53n2122_076:0857b15": "然未曾布施片財。雖口云慚愧。心中即生別",
    "T53n2122_076:0857b16": "計惑亂凡俗。為此喚汝。須臾不見來人。操身",
    "T53n2122_076:0857b17": "在門忽然倒地。口不能言。唯心上少暖。家",
    "T53n2122_076:0857b18": "人輿將入舍臥。經宿不蘇。然操已到東陽都",
    "T53n2122_076:0857b19": "錄處。于時府君大衙未散。操遂。私行曹司。",
    "T53n2122_076:0857b20": "皆有机案床席。甚大精好。亦有囚人。或著枷",
    "T53n2122_076:0857b21": "鎖露頭散腰。或坐立行住。如是罪人不可",
    "T53n2122_076:0857b22": "算數。操向東行過到一處。處孔極小。唯見火",
    "T53n2122_076:0857b23": "星流出臭煙熢𤊹。不中人立。復有兩人。手",
    "T53n2122_076:0857b24": "把鐵棒修理門首。操因問把棒人。此是何。",
    "T53n2122_076:0857b25": "曹司答云。是猛火地獄。擬著持戒不全人。或",
    "T53n2122_076:0857b26": "修善中休人。知而故犯。死入此處。聞道有一",
    "T53n2122_076:0857b27": "楊師操。一生喜論人過。每告官司噵他長短。",
    "T53n2122_076:0857b28": "逢人詐言慚愧。有片侵𣣋實不能忍。今欲遣",
    "T53n2122_076:0857b29": "入此處。故修理之。其人今日是四月八日。家",
    "T53n2122_076:0857c01": "人為操身死布施齋供。曹司平章還欲放歸。",
    "T53n2122_076:0857c02": "未得進止。我在此間待師操。操便叩頭禮謝",
    "T53n2122_076:0857c03": "自云。楊師操者弟子身是願作方便。若為得",
    "T53n2122_076:0857c04": "脫。此人答云。儞但至心禮十方佛。殷心懺悔",
    "T53n2122_076:0857c05": "改却毒心。即隨往生。不來此處。雖懷惡意",
    "T53n2122_076:0857c06": "一期能悔。如菩薩行。不惜身命得生淨土。師",
    "T53n2122_076:0857c07": "操得此語已。即便依教發露殷勤懺悔。遂放",
    "T53n2122_076:0857c08": "還家。經三日得活。操得蘇已具述此事。操於",
    "T53n2122_076:0857c09": "後時便向惠靖禪師處改過懺悔。身今見在。",
    "T53n2122_076:0857c10": "年至七十有五。每一食長齋六時禮懺。操田",
    "T53n2122_076:0857c11": "臨官道。因行看麥。見牛三頭暴食麥苗。操就",
    "T53n2122_076:0857c12": "牛慚愧。不復驅出。歸家後日行麥不死。但",
    "T53n2122_076:0857c13": "有牛跡。涇陽西界有陳王佛堂。多人聚集。操",
    "T53n2122_076:0857c14": "向眾人具述其事。道俗驚怪禮懺彌殷。其夜",
    "T53n2122_076:0857c15": "作夢見有人來語操云。我是使人故來誡儞。",
    "T53n2122_076:0857c16": "儞既止惡更不追儞。但儞勤誠修善。不須憂",
    "T53n2122_076:0857c17": "之。有僧見操。傳向臨說右一驗出冥詳記。",
    "T53n2122_076:0857c18": "9 兩舌部(七六)兩舌部第九此別二部",
    "T53n2122_076:0857c19": "1 述意部述意部第一",
    "T53n2122_076:0857c20": "夫生老病死。無自出之期。菩提涅槃。有修入",
    "T53n2122_076:0857c21": "之路。諸佛所以得道。由行四攝故凡聖歸依。",
    "T53n2122_076:0857c22": "菩薩所以成聖。由行六度故黑白欽敬。今見",
    "T53n2122_076:0857c23": "流俗之徒。乃專搆屏辭惡傳彼此。令他眷屬",
    "T53n2122_076:0857c24": "分離朋友乖散。樂種不和之業。感得生離之",
    "T53n2122_076:0857c25": "苦。縱使善心教離惡人。亦是破壞有益無罪。",
    "T53n2122_076:0857c26": "故成論云。若善心教化。雖為別離亦不得",
    "T53n2122_076:0857c27": "罪。若以惡心令他鬪亂。則是兩舌得罪最深。",
    "T53n2122_076:0857c28": "謂墮地獄畜生餓鬼。若生人中被他誹謗。唯",
    "T53n2122_076:0857c29": "得弊惡破壞眷屬。當知上說妄語過中為乖",
    "T53n2122_076:0858a01": "彼此。而妄語者。據此義邊即是兩舌。若說此",
    "T53n2122_076:0858a02": "罪三世招苦。如上已說。不須重述。",
    "T53n2122_076:0858a03": "2 引證部引證部第二",
    "T53n2122_076:0858a04": "如四分律云。佛告諸比丘。汝等當聽。古昔有",
    "T53n2122_076:0858a05": "兩惡獸為伴。一名善牙師子。二名善膊虎。",
    "T53n2122_076:0858a06": "晝夜伺捕眾鹿。時有一野干逐彼二獸後。食",
    "T53n2122_076:0858a07": "其殘肉以自全命。時彼野干竊自生念。我今",
    "T53n2122_076:0858a08": "不能久與相逐。當以何方便鬪亂彼二獸令",
    "T53n2122_076:0858a09": "不復相隨。時野干即往善牙師子所。如是語",
    "T53n2122_076:0858a10": "善牙。善膊虎有如是語言。我生處勝。種姓",
    "T53n2122_076:0858a11": "勝。形色勝汝。力勢勝汝。何以故。我日日得",
    "T53n2122_076:0858a12": "好美食。善牙師子逐我後。食我殘肉。以自全",
    "T53n2122_076:0858a13": "命。即說偈言。",
    "T53n2122_076:0858a14": "形色及所生　　大力而復勝",
    "T53n2122_076:0858a15": "善牙不能善　　善膊如是說",
    "T53n2122_076:0858a16": "善牙問野干言。汝以何事得知。答言。汝等二",
    "T53n2122_076:0858a17": "獸共集一處。相見自知。爾時野干竊語善牙",
    "T53n2122_076:0858a18": "已。便往語善膊虎言汝知不。善牙有如是",
    "T53n2122_076:0858a19": "語。而我今日種姓生處悉皆勝汝。力勢亦勝。",
    "T53n2122_076:0858a20": "何以故。我常食好肉。善膊虎食我殘肉。而",
    "T53n2122_076:0858a21": "自活命。爾時即說偈言。",
    "T53n2122_076:0858a22": "形色及所生　　大力而復勝",
    "T53n2122_076:0858a23": "善膊不能善　　善牙如是說",
    "T53n2122_076:0858a24": "善膊問言。汝以何事得知。答言。汝等二獸。",
    "T53n2122_076:0858a25": "共集一處。相見自知。後二獸共集一處瞋眼",
    "T53n2122_076:0858a26": "相視。善牙師子便作是念。我不應不問。便先",
    "T53n2122_076:0858a27": "下手打彼。爾時善牙師子向善膊虎。而說偈",
    "T53n2122_076:0858a28": "言。",
    "T53n2122_076:0858a29": "形色及所生　　大力而復勝",
    "T53n2122_076:0858b01": "善牙不如我　　善膊說是邪",
    "T53n2122_076:0858b02": "彼自念言。必是野干鬪亂我等。善膊虎說",
    "T53n2122_076:0858b03": "偈。答善牙師子言。",
    "T53n2122_076:0858b04": "善膊不說是　　形色及所生",
    "T53n2122_076:0858b05": "大力而復勝　　善牙不能善",
    "T53n2122_076:0858b06": "若受無利言　　信他彼此語",
    "T53n2122_076:0858b07": "親厚自破壞　　便成於怨家",
    "T53n2122_076:0858b08": "若以知真實　　當滅除瞋惱",
    "T53n2122_076:0858b09": "今可至誠說　　令身得利益",
    "T53n2122_076:0858b10": "今當善降伏　　除滅惡知識",
    "T53n2122_076:0858b11": "可殺此野干　　鬪亂我等者",
    "T53n2122_076:0858b12": "即打野干殺。爾時佛告諸比丘。此二獸為彼",
    "T53n2122_076:0858b13": "所破。共集一處。相見不悅。況復於人。為人",
    "T53n2122_076:0858b14": "所破。心能不惱。",
    "T53n2122_076:0858b15": "又正法念經閻羅王責疏罪人。說偈云。",
    "T53n2122_076:0858b16": "太喜多言語　　增貪令他畏",
    "T53n2122_076:0858b17": "口過自誇誕　　兩舌第一處",
    "T53n2122_076:0858b18": "又華手經。佛說偈言。",
    "T53n2122_076:0858b19": "惡口而兩舌　　好出他人過",
    "T53n2122_076:0858b20": "如是不善人　　無惡而不造",
    "T53n2122_076:0858b21": "又智度論云。實語者。不假布施持戒學問多",
    "T53n2122_076:0858b22": "聞。但修實語得無量福。",
    "T53n2122_076:0858b23": "又報恩經。佛說偈言。",
    "T53n2122_076:0858b24": "佛告阿難　　人生世間　　禍從口出",
    "T53n2122_076:0858b25": "當護於口　　甚於猛火　　猛火熾然",
    "T53n2122_076:0858b26": "燒世間財　　惡口熾然　　燒七聖財",
    "T53n2122_076:0858b27": "一切眾生　　禍從口出　　毀身之斧",
    "T53n2122_076:0858b28": "滅身之禍",
    "T53n2122_076:0858b29": "正報頌曰。",
    "T53n2122_076:0858c01": "兩舌鬪亂人　　地獄被分裂",
    "T53n2122_076:0858c02": "獄卒擘其口　　焰刀割其舌",
    "T53n2122_076:0858c03": "苦痛既如此　　加之以飢渴",
    "T53n2122_076:0858c04": "惡業不自由　　還飲身中血",
    "T53n2122_076:0858c05": "習報頌曰。",
    "T53n2122_076:0858c06": "讒毀害人深　　固受三塗苦",
    "T53n2122_076:0858c07": "設使得人身　　餘報仍依怙",
    "T53n2122_076:0858c08": "眷屬多弊惡　　違逆恣瞋怒",
    "T53n2122_076:0858c09": "但令惡不亡　　地獄無今古",
    "T53n2122_076:0858c10": "感應緣感應緣略引二驗",
    "T53n2122_076:0858c11": "漢靈帝宋皇后漢靈帝宋皇后無寵。而居正位。後宮幸姬眾",
    "T53n2122_076:0858c12": "共譖毀。初中常侍王甫。枉誅勃海王悝及",
    "T53n2122_076:0858c13": "妃。妃即后之姑也。甫恐后怨之。乃與太中大",
    "T53n2122_076:0858c14": "夫程何共。搆后執左道祝詛。靈帝信之。遂",
    "T53n2122_076:0858c15": "收后璽綬。后自致暴室而以憂死。父及兄弟",
    "T53n2122_076:0858c16": "並被誅。諸常侍小黃門在省閤者。皆憐宋",
    "T53n2122_076:0858c17": "氏無罪。帝後夢見桓帝。怒曰。宋皇后無罪。",
    "T53n2122_076:0858c18": "而聽用邪嬖使絕其命。勃海王悝既已自",
    "T53n2122_076:0858c19": "貶。又受誅斃。今宋后及悝自訴於天。上帝",
    "T53n2122_076:0858c20": "震怒。罪在難救。夢殊明察。帝既覺而懼。以事",
    "T53n2122_076:0858c21": "問羽林左監許氷。此為何祥。其可禳乎。氷",
    "T53n2122_076:0858c22": "對以宋后及勃海王悝無辜之狀。宜並改葬",
    "T53n2122_076:0858c23": "以安冤魂。返宋家之徒。復勃海之封。以消災",
    "T53n2122_076:0858c24": "咎。帝弗能用。尋亦崩焉出冤魂志。唐咸陽有婦女唐咸陽有婦女。",
    "T53n2122_076:0858c25": "姓梁。貞觀年中死經七日而蘇。自云。被人收",
    "T53n2122_076:0858c26": "將至一大院內。見有大廳。有一官人。據案執",
    "T53n2122_076:0858c27": "筆。翼侍甚盛。令人勘問云。此婦女合死以不。",
    "T53n2122_076:0858c28": "有人便齎一案勘云。與合死者同姓名。所以",
    "T53n2122_076:0858c29": "追耳。官人勅左右即欲放還。梁白官人云。",
    "T53n2122_076:0859a01": "不知梁更別有何罪。請即受罪而歸。官人即",
    "T53n2122_076:0859a02": "令勘案云。梁生平唯有兩舌惡罵之罪。更無",
    "T53n2122_076:0859a03": "餘罪。即令一人拔舌一人執斧斫之。日常數",
    "T53n2122_076:0859a04": "四。凡經七日。始送令歸。初似落深崖。少時如",
    "T53n2122_076:0859a05": "睡而覺。家人視其舌上。猶大爛腫。從此已後",
    "T53n2122_076:0859a06": "永斷酒肉。至今猶存出冥報拾遺記。",
    "T53n2122_076:0859a07": "10 綺語部(七六)綺語部第十此別二部",
    "T53n2122_076:0859a08": "1 述意部述意部第一",
    "T53n2122_076:0859a09": "夫忠言所以顯理。綺語所以乖真。由忠故有",
    "T53n2122_076:0859a10": "實。有實故德生。德生故所以成聖。由綺語故",
    "T53n2122_076:0859a11": "虛妄。虛妄故罪生。罪生故受苦。故知趣理求",
    "T53n2122_076:0859a12": "聖。要須實說。說若虛假終為乖理。謂言不正",
    "T53n2122_076:0859a13": "皆名綺語。但諸綺語不益自他。唯增放逸長",
    "T53n2122_076:0859a14": "諸不善。死落三塗。後生人時。所說正語人",
    "T53n2122_076:0859a15": "亦不信。凡所言說言不辯了。亦名綺語。故",
    "T53n2122_076:0859a16": "成實論云。語雖是實非時而說。亦落綺語也。",
    "T53n2122_076:0859a17": "2 引證部引證部第二",
    "T53n2122_076:0859a18": "如智度論說偈言。",
    "T53n2122_076:0859a19": "有墮餓鬼中　　火焰從口出",
    "T53n2122_076:0859a20": "四向發大聲　　是為口過報",
    "T53n2122_076:0859a21": "雖復多聞見　　在大眾說法",
    "T53n2122_076:0859a22": "以不成信業　　人皆不信受",
    "T53n2122_076:0859a23": "若欲廣名聞　　為人所信受",
    "T53n2122_076:0859a24": "是故當至誠　　不應作綺語",
    "T53n2122_076:0859a25": "又薩婆多論云。口中四過互歷各作四句。一",
    "T53n2122_076:0859a26": "或有兩舌非妄語非惡口。如有一人傳此人",
    "T53n2122_076:0859a27": "語向彼人說。當實說故非妄語。軟語說故非",
    "T53n2122_076:0859a28": "惡口。以分離心故名兩舌。第二或有兩舌是",
    "T53n2122_076:0859a29": "妄語非惡口。如有一人傳此人語向彼人說。",
    "T53n2122_076:0859b01": "以別離心故是兩舌。以妄說故是妄語。以軟",
    "T53n2122_076:0859b02": "語說故非惡口。第三或有兩舌是惡口非妄",
    "T53n2122_076:0859b03": "語。如有一人傳此人語向彼人說。以別離",
    "T53n2122_076:0859b04": "心故是兩舌以麁語說故是惡口。當實說故",
    "T53n2122_076:0859b05": "非妄語。第四或有兩舌是妄語是惡口。如有",
    "T53n2122_076:0859b06": "一人傳此人語向彼人說。以別離心故是兩",
    "T53n2122_076:0859b07": "舌。以妄說故是妄語。以惡聲說故是惡口。自",
    "T53n2122_076:0859b08": "外妄語惡口各作四句亦如是。綺語一種各",
    "T53n2122_076:0859b09": "不相離。故不別說。故成實論云。餘口三業。或",
    "T53n2122_076:0859b10": "合或離。綺語一種。必不相離。",
    "T53n2122_076:0859b11": "正報頌曰。",
    "T53n2122_076:0859b12": "綺語無義理　　令人心惑亂",
    "T53n2122_076:0859b13": "為喪他善根　　烊銅擘口灌",
    "T53n2122_076:0859b14": "焰鐵燒其舌　　腹藏皆焦爛",
    "T53n2122_076:0859b15": "此痛不可忍　　悲號常噭喚",
    "T53n2122_076:0859b16": "習報頌曰。",
    "T53n2122_076:0859b17": "浮言翳真理　　為此沈惡趣",
    "T53n2122_076:0859b18": "去彼暫歸人　　出言無曉喻",
    "T53n2122_076:0859b19": "生無信仰心　　常被他笑具",
    "T53n2122_076:0859b20": "為人覺羞恥　　何不出典句",
    "T53n2122_076:0859b21": "感應緣感應緣略引四驗",
    "T53n2122_076:0859b22": "漢明帝時有檀國蠻夷善閑幻術漢明帝時。有檀國蠻夷。善閑幻術。能徙易牛",
    "T53n2122_076:0859b23": "馬頭上。與群臣共觀之以為笑樂。及三國時",
    "T53n2122_076:0859b24": "吳有徐光者。不知何許人也。常行幻化之術。",
    "T53n2122_076:0859b25": "於市󱈎內。從人乞苽。其主弗與。便從索子。",
    "T53n2122_076:0859b26": "掘地而種。顧眄之間苽生。俄而蔓延生華。",
    "T53n2122_076:0859b27": "俄而成實。百姓咸矚目焉。子成乃取而食之。",
    "T53n2122_076:0859b28": "因以賜觀者。向之鬻苽者。反視所齎皆耗矣。",
    "T53n2122_076:0859b29": "橘柚棗栗之屬亦如。其幻化皆此類也。",
    "T53n2122_076:0859c01": "晉永嘉年中有天竺國人有數術晉永嘉年中。有天竺國人。來度江南。言語譯",
    "T53n2122_076:0859c02": "道而後通。其人有數術。能截舌續斷。吐火變",
    "T53n2122_076:0859c03": "化。所在士女聚共觀試。其將截舌先吐以示",
    "T53n2122_076:0859c04": "賓客。然後刀截。流血覆地。乃取置器中。傳以",
    "T53n2122_076:0859c05": "示人。視之舌頭。觀其口內唯半舌在。既而還",
    "T53n2122_076:0859c06": "取含之。有頃吐已示人。舌還如故。其續斷絹",
    "T53n2122_076:0859c07": "布與人。各執一頭。對剪斷已而取兩段。合持",
    "T53n2122_076:0859c08": "祝之。則復還連。與舊無異。時人多疑以為幻",
    "T53n2122_076:0859c09": "作。陰而試之。猶是己絹。其吐火者。先有藥在",
    "T53n2122_076:0859c10": "器中。取一片與黍糠含之。再三吹吁而張口",
    "T53n2122_076:0859c11": "火出。因就熱處取以爨之。則便火熾也。又書",
    "T53n2122_076:0859c12": "紙及繩縷之屬投火中。眾詳共視。見其燒然。",
    "T53n2122_076:0859c13": "消磨了盡。乃撥灰中。舉而出之。故是向物。如",
    "T53n2122_076:0859c14": "此幻術作者非一。時天下方亂云。建安霍山",
    "T53n2122_076:0859c15": "可以避世。乃入東冶不知所在也。",
    "T53n2122_076:0859c16": "大唐貞觀西國有五婆羅門善音樂祝術雜戲大唐貞觀二十年。西國有五婆羅門。來到",
    "T53n2122_076:0859c17": "京師。善能音樂祝術雜戲。截舌抽腸走繩",
    "T53n2122_076:0859c18": "續斷。又至顯慶已來。王玄策等數有使人向",
    "T53n2122_076:0859c19": "五印度。西國天王為漢使設樂。或有騰空",
    "T53n2122_076:0859c20": "走索履屐繩行。男女相避歌戲如常。或有女",
    "T53n2122_076:0859c21": "人手弄三仗。刀矟槍等。擲空手接繩走不",
    "T53n2122_076:0859c22": "落。或有截舌自縛。解伏依舊不勞人功。如是",
    "T53n2122_076:0859c23": "幻戲種種難述。",
    "T53n2122_076:0859c24": "唐雍州有元從人程普樂見閻羅王唐雍州西盩屋縣西北有元從人坊。元從人",
    "T53n2122_076:0859c25": "程普樂少好音聲。至永徽六年五月七日。因",
    "T53n2122_076:0859c26": "有微患暴死。五日心暖不臭。家人不敢埋。至",
    "T53n2122_076:0859c27": "第六日平旦得蘇。還如平生。說云。初死時有",
    "T53n2122_076:0859c28": "二青衣。至床前通。王喚君。普樂問。何王。答",
    "T53n2122_076:0859c29": "曰。閻羅王。喚為何事。答曰。須有勘問。催急",
    "T53n2122_076:0860a01": "即行。不須臾語。一人手撮普樂。逐出坊南",
    "T53n2122_076:0860a02": "門。漸向南山下至一荒草處。有少鹹鹵不生",
    "T53n2122_076:0860a03": "草。有一大孔如大甕口。語樂云入。樂懼不",
    "T53n2122_076:0860a04": "肯入。一人推入。不覺有損。直入見王大殿。",
    "T53n2122_076:0860a05": "捉仗人極眾。王共諸臣及宮妃后。在大殿",
    "T53n2122_076:0860a06": "上。相隔幔坐殿前大有諸音聲伎兒雜戲",
    "T53n2122_076:0860a07": "引樂。使人啟王云。所追人來。王問是誰。程普",
    "T53n2122_076:0860a08": "樂。汝解俳說不。答曰不解。王迴顧問一伎",
    "T53n2122_076:0860a09": "兒姓張名舍兒。此人不解俳說。何故追喚。",
    "T53n2122_076:0860a10": "舍兒生平共普樂初善。後因相瞋俠怨。舍",
    "T53n2122_076:0860a11": "兒遂俠怨。漫引此人。舍兒不敢誑王。還依",
    "T53n2122_076:0860a12": "實說。王怒令戲。殿前音聲一時俱動。還見打",
    "T53n2122_076:0860a13": "鼓作舞緣竿。緣竿人初緣至頭。下時以竿",
    "T53n2122_076:0860a14": "內口直下。竿從後分。出至地還上。六根俱",
    "T53n2122_076:0860a15": "破。九孔流血。緣竿上下。並皆如是。復見黃",
    "T53n2122_076:0860a16": "唐已來伎兒。如齊嬰子突出郎獨猪桃棒",
    "T53n2122_076:0860a17": "等數十人。令作俳說。時口中吐火抽舌繞場",
    "T53n2122_076:0860a18": "周匝。百千鐵鳥諸惡毒蟲。從空飛下。一時向",
    "T53n2122_076:0860a19": "舌上啄唼。受其極苦噭聲動地。不喜人聞。",
    "T53n2122_076:0860a20": "餘之雜戲之人諸小鐵蟲。見其一時拍手。唱",
    "T53n2122_076:0860a21": "噭之聲如煙如火。同時被燒。燒死還活。",
    "T53n2122_076:0860a22": "更相受苦無暫停廢。音聲不捨受苦不廢。王",
    "T53n2122_076:0860a23": "雖下杖然遣獄卒手把鐵棒利戟鐵弓箭圍繞",
    "T53n2122_076:0860a24": "守。遣令作音樂受苦不歇。普樂至獄五日",
    "T53n2122_076:0860a25": "見此戲兒受苦如是。至第六日旦王喚普樂",
    "T53n2122_076:0860a26": "語云。汝未合死。更檢案看。却後三年汝命",
    "T53n2122_076:0860a27": "算盡。當來受苦如是。此人為生平妄語惡口",
    "T53n2122_076:0860a28": "綺語。調弄僧尼。輕戲佛法。假託三寶。誑取",
    "T53n2122_076:0860a29": "他物。專將養活婦兒。好殺猪羊。食噉酒肉。",
    "T53n2122_076:0860b01": "或因向伽藍食用僧物污穢不淨。如是等罪",
    "T53n2122_076:0860b02": "不持齋戒故受斯殃。汝雖無如此重罪。非",
    "T53n2122_076:0860b03": "無餘過。亦合受之。且放汝去。死時取汝。還令",
    "T53n2122_076:0860b04": "舊二人送到家內。見一床許。棘林枝葉稠密。",
    "T53n2122_076:0860b05": "二人令入此林。此人初不肯入。二人急推。合",
    "T53n2122_076:0860b06": "眼而入。即覺身已在床蘇活。此普樂因見此",
    "T53n2122_076:0860b07": "徵。即向京來歷寺受戒。堅持不犯。菜食長齋。",
    "T53n2122_076:0860b08": "禮敬無虧因向僧懺具說此言。",
    "T53n2122_076:0860b09": "法苑珠林卷第七十六"
}