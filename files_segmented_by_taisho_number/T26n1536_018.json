{
    "T26n1536_018:0440c24": "阿毘達磨集異門足論卷第十八",
    "T26n1536_018:0440c25": "尊者舍利子說",
    "T26n1536_018:0440c26": "三藏法師玄奘奉　詔譯",
    "T26n1536_018:0440c27": "9 八法品八法品第九之一",
    "T26n1536_018:0440c28": "時舍利子復告眾言：「具壽當知，佛於八法自",
    "T26n1536_018:0440c29": "善通達，現等覺已，為諸弟子宣說開示。我等",
    "T26n1536_018:0441a01": "今應和合結集，佛滅度後勿有乖諍，當令隨",
    "T26n1536_018:0441a02": "順梵行法律久住，利樂無量有情，哀愍世間",
    "T26n1536_018:0441a03": "諸天人眾，令獲殊勝義利安樂。」八法云何？嗢",
    "T26n1536_018:0441a04": "柁南曰：",
    "T26n1536_018:0441a05": "道支數取施，　　懈怠精進福，",
    "T26n1536_018:0441a06": "眾世法解脫，　　勝處各八種。",
    "T26n1536_018:0441a07": "有八道支、八補特伽羅、八種施、八懈怠事、八",
    "T26n1536_018:0441a08": "精進事、八福生、八種眾、八世法、八解脫、八",
    "T26n1536_018:0441a09": "勝處。",
    "T26n1536_018:0441a10": "八道支者，云何為八？答：一、正見；二、正思惟；三、",
    "T26n1536_018:0441a11": "正語；四、正業；五、正命；六、正勤；七、正念；八、正定。",
    "T26n1536_018:0441a12": "此八道支如前廣說。",
    "T26n1536_018:0441a13": "八補特伽羅者，云何為八？答：一、證預流果向；",
    "T26n1536_018:0441a14": "二、證預流果；三、證一來果向；四、證一來果；五、",
    "T26n1536_018:0441a15": "證不還果向；六、證不還果；七、證阿羅漢果向；",
    "T26n1536_018:0441a16": "八、證阿羅漢果。如是八種補特伽羅，如《法蘊",
    "T26n1536_018:0441a17": "論》廣說其相。",
    "T26n1536_018:0441a18": "八種施者，云何為八？答：一、隨至施；二、怖畏施；",
    "T26n1536_018:0441a19": "三、報恩施；四、求報施；五、習先施；六、要名施；七、",
    "T26n1536_018:0441a20": "希天施；八、為莊嚴心、為資助心、為資瑜伽、為",
    "T26n1536_018:0441a21": "得通慧菩提涅槃上義故施。云何隨至施？答：",
    "T26n1536_018:0441a22": "如有一類施隣近者、施親近者、施現至者，謂",
    "T26n1536_018:0441a23": "作是念：「云何乞者現來至此而不施耶？」是名",
    "T26n1536_018:0441a24": "隨至施。云何怖畏施？答：如有一類有怖故施、",
    "T26n1536_018:0441a25": "有畏故施，由怖畏纏而行惠施。彼作是念：「若",
    "T26n1536_018:0441a26": "不行施，勿有如是如是衰損。」是名怖畏施。云",
    "T26n1536_018:0441a27": "何報恩施？答：如有一類作是念言：「彼既曾施",
    "T26n1536_018:0441a28": "我如是如是物，我亦應施彼如是如是物。豈",
    "T26n1536_018:0441a29": "得彼恩而不酬報？」是名報恩施。云何求報施？",
    "T26n1536_018:0441b01": "答？如有一類作是念言：「我今若施彼如是如",
    "T26n1536_018:0441b02": "是物，彼亦當施我如是如是物。」期他反報而",
    "T26n1536_018:0441b03": "行惠施，是名求報施。云何習先施？答：如有一",
    "T26n1536_018:0441b04": "類作是念言：「我之父祖常行惠施，我家長夜",
    "T26n1536_018:0441b05": "惠施無斷。我今生在信家施家，我家本來常",
    "T26n1536_018:0441b06": "樂布施，我若不施便斷種族。」為護種族而行",
    "T26n1536_018:0441b07": "惠施，是名習先施。云何要名施？答：如有一類",
    "T26n1536_018:0441b08": "為得廣大妙善稱譽聲頌美名，遍諸方域而",
    "T26n1536_018:0441b09": "行惠施，是名要名施。云何希天施？答如有一",
    "T26n1536_018:0441b10": "類希求生天勝異熟果而行惠施，謂我命終",
    "T26n1536_018:0441b11": "當生天上，由今布施受天妙樂，是名希天施。",
    "T26n1536_018:0441b12": "云何為莊嚴心、為資助心、為資瑜伽、為得通慧",
    "T26n1536_018:0441b13": "菩提涅槃上義故施？答：如有一類作是念言：",
    "T26n1536_018:0441b14": "「我心長夜為貪瞋癡之所雜染，心雜染故有",
    "T26n1536_018:0441b15": "情雜染。心清淨故有情清淨，若行惠施便發",
    "T26n1536_018:0441b16": "起欣，欣故生喜心喜故身輕安，身輕安故受",
    "T26n1536_018:0441b17": "樂，受樂故心定，心定故如實知見，如實知見",
    "T26n1536_018:0441b18": "故生厭，厭故能離，離故得解脫，解脫故證涅",
    "T26n1536_018:0441b19": "槃。如是布施漸次增長諸勝妙法，展轉證得",
    "T26n1536_018:0441b20": "菩提涅槃微妙上義。」世尊於此說伽他言：",
    "T26n1536_018:0441b21": "「於眾相圓滿，　　所捨離慳貪，",
    "T26n1536_018:0441b22": "施質直應時，　　必獲於大果。",
    "T26n1536_018:0441b23": "智者善淨心，　　施可祠可愛，",
    "T26n1536_018:0441b24": "以心清淨故，　　遂證得於欣。",
    "T26n1536_018:0441b25": "即從此欣心，　　復發生勝喜，",
    "T26n1536_018:0441b26": "由此心喜故，　　又起身輕安；",
    "T26n1536_018:0441b27": "從此身輕安，　　智者心受樂，",
    "T26n1536_018:0441b28": "由心受樂故，　　定心一境轉；",
    "T26n1536_018:0441b29": "依如是勝定，　　心淨無染濁，",
    "T26n1536_018:0441c01": "調順有堪能，　　發如實知見；",
    "T26n1536_018:0441c02": "由如實知見，　　便厭患於身，",
    "T26n1536_018:0441c03": "既厭患於身，　　智者正能離；",
    "T26n1536_018:0441c04": "以能遠離故，　　解脫貪嗔癡，",
    "T26n1536_018:0441c05": "智者自應知，　　梵行立生盡。",
    "T26n1536_018:0441c06": "如是大利益，　　應知由布施，",
    "T26n1536_018:0441c07": "若緣此修行，　　必證得常樂。」",
    "T26n1536_018:0441c08": "八懈怠事者，云何為八？具壽當知，如有一類，",
    "T26n1536_018:0441c09": "依止城邑或聚落住，於日初分著衣持鉢入",
    "T26n1536_018:0441c10": "城邑等巡行乞食。彼乞食時作如是念：「願得",
    "T26n1536_018:0441c11": "美妙眾多飲食。」若不遂心，便作是念：「我食既",
    "T26n1536_018:0441c12": "少身力羸劣，不能進修所修勝行，且應偃臥",
    "T26n1536_018:0441c13": "以自將息。」作是念已遂不精勤求得未得、求",
    "T26n1536_018:0441c14": "至未至、求證未證，是名第一懈怠事。復次具",
    "T26n1536_018:0441c15": "壽，如有一類，依止城邑或聚落住，於日初分",
    "T26n1536_018:0441c16": "著衣持鉢入城邑等巡行乞食。彼乞食時作",
    "T26n1536_018:0441c17": "如是念：「願得美妙眾多飲食。」若得遂心，便作",
    "T26n1536_018:0441c18": "是念：「我食既多身飽悶重，不能進修所修勝",
    "T26n1536_018:0441c19": "行，且應偃臥以自將息。」作是念已遂不精勤",
    "T26n1536_018:0441c20": "求得未得、求至未至、求證未證，是名第二懈",
    "T26n1536_018:0441c21": "怠事。復次具壽，如有一類，晝營事業，作如是",
    "T26n1536_018:0441c22": "念：「我於晝時既營事業身力勞倦，今於夜分",
    "T26n1536_018:0441c23": "不能進修所修勝行，且應偃臥以自將息。」作",
    "T26n1536_018:0441c24": "是念已遂不精勤求得未得、求至未至、求證",
    "T26n1536_018:0441c25": "未證，是名第三懈怠事。復次具壽，如有一類，",
    "T26n1536_018:0441c26": "期至明日作諸事業，便作是念：「我既明日當",
    "T26n1536_018:0441c27": "作事業，不應進修所修勝行，且應偃臥長養",
    "T26n1536_018:0441c28": "身力。」作是念已遂不精勤求得未得、求至未",
    "T26n1536_018:0441c29": "至、求證未證，是名第四懈怠事。復次具壽，如",
    "T26n1536_018:0442a01": "有一類，晝行道路，作如是念：「我於晝時既行",
    "T26n1536_018:0442a02": "道路身力勞倦，今於夜分不能進修所修勝",
    "T26n1536_018:0442a03": "行，且應偃臥以自將息。」作是念已遂不精勤",
    "T26n1536_018:0442a04": "求得未得、求至未至、求證未證，是名第五懈",
    "T26n1536_018:0442a05": "怠事。復次具壽，如有一類，期至明日當行道",
    "T26n1536_018:0442a06": "路，便作是念：「我既明日當行道路，不應進修",
    "T26n1536_018:0442a07": "所修勝行。且應偃臥長養身力。」作是念已遂",
    "T26n1536_018:0442a08": "不精勤求得未得、求至未至、求證未證，是名",
    "T26n1536_018:0442a09": "第六懈怠事。復次具壽，如有一類，正為病苦",
    "T26n1536_018:0442a10": "之所嬰纏，作如是念：「我正病苦之所嬰纏身",
    "T26n1536_018:0442a11": "力羸劣，不任進修所修勝行，且應偃臥以自",
    "T26n1536_018:0442a12": "將息。」作是念已遂不精勤求得未得、求至未",
    "T26n1536_018:0442a13": "至、求證未證，是名第七懈怠事。復次具壽，如",
    "T26n1536_018:0442a14": "有一類，病苦嬰纏雖愈未久，作如是念：「我遭",
    "T26n1536_018:0442a15": "病苦之所嬰纏，雖愈未久身力羸劣，不任進",
    "T26n1536_018:0442a16": "修所修勝行，且應偃臥以自將息。」作是念已",
    "T26n1536_018:0442a17": "遂不精勤求得未得、求至未至、求證未證，是",
    "T26n1536_018:0442a18": "名第八懈怠事。如是八種名懈怠事。問：何緣",
    "T26n1536_018:0442a19": "此八名懈怠事？答：懈怠者，謂懈惰。由斯八",
    "T26n1536_018:0442a20": "事，未生而生、生已倍復增長廣大，由此因緣",
    "T26n1536_018:0442a21": "名懈怠事。",
    "T26n1536_018:0442a22": "八精進事者，云何為八？具壽當知，如有一類，",
    "T26n1536_018:0442a23": "依止城邑或聚落住，於日初分著衣持鉢入",
    "T26n1536_018:0442a24": "城邑等巡行乞食。彼乞食時作如是念：「願得",
    "T26n1536_018:0442a25": "美妙眾多飲食。」若不遂心，便作是念：「我食雖",
    "T26n1536_018:0442a26": "少而身輕利，堪能進修所修勝行。」作是念已",
    "T26n1536_018:0442a27": "精進熾然求得未得、求至未至、求證未證，是",
    "T26n1536_018:0442a28": "名第一精進事。復次具壽，如有一類，依止城",
    "T26n1536_018:0442a29": "邑或聚落住，於日初分著衣持鉢入城邑等",
    "T26n1536_018:0442b01": "巡行乞食。彼乞食時作如是念：「願得美妙眾",
    "T26n1536_018:0442b02": "多飲食。」若得遂心便作是念：「我食既多身力",
    "T26n1536_018:0442b03": "強盛，堪能進修所修勝行。」作是念已精進熾",
    "T26n1536_018:0442b04": "然求得未得、求至未至、求證未證，是名第二",
    "T26n1536_018:0442b05": "精進事。復次具壽，如有一類，晝營事業，作如",
    "T26n1536_018:0442b06": "是念：「我於晝時既營事業，無暇修學大師聖",
    "T26n1536_018:0442b07": "教，今於夜分應自策勤補先間缺。」作是念已",
    "T26n1536_018:0442b08": "精進熾然求得未得、求至未至、求證未證，是",
    "T26n1536_018:0442b09": "名第三精進事。復次具壽，如有一類，期至明",
    "T26n1536_018:0442b10": "日作諸事業，便作是念：「我既明日當作事業，",
    "T26n1536_018:0442b11": "無暇修學大師聖教，今於夜分應預精勤補",
    "T26n1536_018:0442b12": "當間缺。」作是念已精進熾然求得未得、求至",
    "T26n1536_018:0442b13": "未至、求證未證，是名第四精進事。復次具壽，",
    "T26n1536_018:0442b14": "如有一類，晝行道路，作如是念：「我於晝時既",
    "T26n1536_018:0442b15": "行道路，無暇修學大師聖教，今於夜分應自",
    "T26n1536_018:0442b16": "策勤補先間缺。」作是念已精進熾然求得",
    "T26n1536_018:0442b17": "未得、求至未至、求證未證，是名第五精進事。",
    "T26n1536_018:0442b18": "復次具壽，如有一類，期至明日當行道路，便",
    "T26n1536_018:0442b19": "作是念：「我既明日當行道路，無暇修學大師",
    "T26n1536_018:0442b20": "聖教，今於夜分應預精勤補當間缺。」作是念",
    "T26n1536_018:0442b21": "已精進熾然求得未得、求至未至、求證未證，",
    "T26n1536_018:0442b22": "是名第六精進事。復次具壽，如有一類，正為",
    "T26n1536_018:0442b23": "病苦之所嬰纏，便作是念：「我既病苦之所嬰",
    "T26n1536_018:0442b24": "纏，或有是處因斯病苦之所嬰纏便捨身命，",
    "T26n1536_018:0442b25": "於大師教空無所得。」作是念已精進熾然求",
    "T26n1536_018:0442b26": "得未得、求至未至、求證未證，是名第七精進",
    "T26n1536_018:0442b27": "事。復次具壽，如有一類，病苦嬰纏雖愈未久，",
    "T26n1536_018:0442b28": "作如是念：「我遭病苦之所嬰纏雖愈未久，或",
    "T26n1536_018:0442b29": "有是處病苦還起，因斯病苦便捨身命，於大",
    "T26n1536_018:0442c01": "師教空無所得。」作是念已精進熾然求得未",
    "T26n1536_018:0442c02": "得、求至未至、求證未證，是名第八精進事。如",
    "T26n1536_018:0442c03": "是八種名精進事。問：何緣此八名精進事？答：",
    "T26n1536_018:0442c04": "精進者，謂策勵。由此八事，未生而生、生已倍",
    "T26n1536_018:0442c05": "復增長廣大，由此因緣名精進事。",
    "T26n1536_018:0442c06": "八福生者，云何為八？具壽當知，如有一類，施",
    "T26n1536_018:0442c07": "諸沙門或婆羅門貧窮苦行道行乞者苦行，",
    "T26n1536_018:0442c08": "衣服飲食及諸香花、房舍臥具并燈明等資",
    "T26n1536_018:0442c09": "生什物。見富貴人便作是念：「由此布施所集",
    "T26n1536_018:0442c10": "善根，願我來生當得如是富貴人類。」彼於此",
    "T26n1536_018:0442c11": "心若習若修若多所作，由彼於心若習若修",
    "T26n1536_018:0442c12": "若多所作，先雖愛樂下劣諠雜，後便欣求勝",
    "T26n1536_018:0442c13": "妙寂靜。彼有是處，身壞命終還生人中得富",
    "T26n1536_018:0442c14": "貴類，雖受富貴自在安樂，而具尸羅心願清",
    "T26n1536_018:0442c15": "淨，先人身中尸羅淨故，是名第一福生。如願",
    "T26n1536_018:0442c16": "生人得富貴類，如是願生四大王眾天、三十",
    "T26n1536_018:0442c17": "三天、夜摩天、覩史多天、樂變化天、他化自在",
    "T26n1536_018:0442c18": "天、梵眾天，應知亦爾。然梵眾天有差別者，應",
    "T26n1536_018:0442c19": "說離欲。此中是名第一乃至第八者，漸次順",
    "T26n1536_018:0442c20": "次相續次第數為第一乃至第八。言福生者，",
    "T26n1536_018:0442c21": "問：何故說此名為福生？答：攝受福果，生於此",
    "T26n1536_018:0442c22": "處，故名福生。",
    "T26n1536_018:0442c23": "八種眾者，云何為八？答：一、剎帝利眾；二、婆羅",
    "T26n1536_018:0442c24": "門眾；三、長者眾；四、沙門眾；五、四大王眾天",
    "T26n1536_018:0442c25": "眾；六、三十三天眾；七、魔天眾；八、梵天眾。云",
    "T26n1536_018:0442c26": "何剎帝利眾？答：顯示彼色、顯示彼蘊、顯示彼",
    "T26n1536_018:0442c27": "部，是名剎帝利眾。乃至梵眾，廣說亦爾。",
    "T26n1536_018:0442c28": "八世法者，云何為八？答：一、得；二、不得；三、毀；四、",
    "T26n1536_018:0442c29": "譽；五、稱；六、譏；七、苦；八、樂。云何名得？答：若於可",
    "T26n1536_018:0443a01": "愛色聲香味觸、衣服飲食臥具、病緣醫藥資",
    "T26n1536_018:0443a02": "生什物，諸得別得已得當得，是名為得。云何",
    "T26n1536_018:0443a03": "不得？答：若於可愛色聲香味觸、衣服飲食臥",
    "T26n1536_018:0443a04": "具、病緣醫藥資生什物，諸不得不別得不已",
    "T26n1536_018:0443a05": "得不當得，是名不得。云何名毀？答：諸有隱背",
    "T26n1536_018:0443a06": "不現在前，不稱不讚不歎不美亦不揄揚，言",
    "T26n1536_018:0443a07": "彼信、戒、聞、捨、慧等皆不具足，是名為毀。云何",
    "T26n1536_018:0443a08": "名譽？答：諸有隱背不現在前，稱讚歎美亦復",
    "T26n1536_018:0443a09": "揄揚，言彼信、戒、聞、捨、慧等悉皆具足，是名為",
    "T26n1536_018:0443a10": "譽。云何名稱？答：諸不隱背正現在前，不訶不",
    "T26n1536_018:0443a11": "毀不罵不辱，稱讚歎美亦復揄揚，言汝信戒",
    "T26n1536_018:0443a12": "聞捨慧等悉皆具足，故名為稱。云何名譏？答：",
    "T26n1536_018:0443a13": "諸不隱背正現在前，訶毀罵辱不稱不讚不",
    "T26n1536_018:0443a14": "歎不美亦不揄揚，言汝信、戒、聞、捨、慧等皆不",
    "T26n1536_018:0443a15": "具足，是名為譏。云何名苦？答：順苦受觸所觸",
    "T26n1536_018:0443a16": "故生身及心苦，不平等受受類所攝，是名為",
    "T26n1536_018:0443a17": "苦。云何名樂？答：順樂受觸所觸故生身及心",
    "T26n1536_018:0443a18": "樂，是平等受受類所攝，是名為樂。世尊於此",
    "T26n1536_018:0443a19": "說伽他言：",
    "T26n1536_018:0443a20": "「得不得毀譽，　　及稱譏苦樂，",
    "T26n1536_018:0443a21": "無常意生欲，　　變壞法難保。",
    "T26n1536_018:0443a22": "智者如實知，　　現見伏生死，",
    "T26n1536_018:0443a23": "於愛非愛法，　　心不生欣恚。",
    "T26n1536_018:0443a24": "彼雖逢順違，　　而能棄伏滅，",
    "T26n1536_018:0443a25": "於一切解脫，　　至世邊彼岸。」",
    "T26n1536_018:0443a26": "八解脫者，云何為八？答：若有色觀諸色，是第",
    "T26n1536_018:0443a27": "一解脫。內無色想觀外諸色，是第二解脫。淨",
    "T26n1536_018:0443a28": "解脫身作證具足住，是第三解脫。超一切色",
    "T26n1536_018:0443a29": "想滅有對想，不思惟種種想，入無邊空空無",
    "T26n1536_018:0443b01": "邊處具足住，是第四解脫。超一切空無邊處，",
    "T26n1536_018:0443b02": "入無邊識識無邊處具足住，是第五解脫。超",
    "T26n1536_018:0443b03": "一切識無邊處，入無所有無所有處具足住，",
    "T26n1536_018:0443b04": "是第六解脫。超一切無所有處，入非想非非",
    "T26n1536_018:0443b05": "想處具足住，是第七解脫。超一切非想非非",
    "T26n1536_018:0443b06": "想處，入想受滅身作證具足住，是第八解脫。",
    "T26n1536_018:0443b07": "若有色觀諸色者，謂彼於內各別色想，未遠",
    "T26n1536_018:0443b08": "離未別遠離、未調伏未別調伏、未滅沒未破",
    "T26n1536_018:0443b09": "壞。彼由於內各別色想，未遠離未別遠離、未",
    "T26n1536_018:0443b10": "調伏未別調伏、未滅沒未破壞故，由勝解力",
    "T26n1536_018:0443b11": "觀外諸色，或作青瘀、或作膿爛、或作破壞、或",
    "T26n1536_018:0443b12": "作離散、或作啄噉、或作異赤、或作骸骨、或作",
    "T26n1536_018:0443b13": "骨鎖，是名若有色觀諸色。第一者，謂諸定中漸",
    "T26n1536_018:0443b14": "次順次相續次第數為第一。解脫者，謂此定中",
    "T26n1536_018:0443b15": "所有善色受想行識，是名解脫。內無色想觀",
    "T26n1536_018:0443b16": "外諸色者，謂彼於內各別色想，已遠離已別",
    "T26n1536_018:0443b17": "遠離、已調伏已別調伏、已滅沒已破壞。彼由",
    "T26n1536_018:0443b18": "於內各別色想，已遠離已別遠離、已調伏已",
    "T26n1536_018:0443b19": "別調伏、已滅沒已破壞故，由勝解力觀外諸",
    "T26n1536_018:0443b20": "色，或作青瘀、或作膿爛、或作破壞、或作離散、",
    "T26n1536_018:0443b21": "或作啄噉、或作異赤、或作骸骨、或作骨鎖，是",
    "T26n1536_018:0443b22": "名內無色想觀外諸色。第二者，謂諸定中漸",
    "T26n1536_018:0443b23": "次順次相續次第數為第二。解脫者，謂此定",
    "T26n1536_018:0443b24": "中所有善色受想行識，是名解脫。淨解脫身",
    "T26n1536_018:0443b25": "作證具足住者，問：此淨解脫加行云何？修觀",
    "T26n1536_018:0443b26": "行者由何方便入淨解脫定？答：初修業者創",
    "T26n1536_018:0443b27": "修觀時取青樹相，所謂青莖青枝青葉青花",
    "T26n1536_018:0443b28": "青菓，或取青衣青嚴具相，或取所餘種種青",
    "T26n1536_018:0443b29": "相。既取如是諸青相已，由勝解力思惟想念",
    "T26n1536_018:0443c01": "觀察安立信解此色是某青相。彼既如是由",
    "T26n1536_018:0443c02": "勝解力思惟想念觀察安立信解此色是某",
    "T26n1536_018:0443c03": "青故，心便散動馳流諸相，不能一趣繫念一境",
    "T26n1536_018:0443c04": "思惟此色是青非餘。彼心散動馳流諸相，不",
    "T26n1536_018:0443c05": "能一趣繫念一境思惟此色定是青故，未能住",
    "T26n1536_018:0443c06": "心入淨解脫定。為攝散動馳流心，故於一青",
    "T26n1536_018:0443c07": "相繫念思惟，謂此是青非非青相。思惟此相",
    "T26n1536_018:0443c08": "精勤勇猛，乃至令心相續久住，由斯加行入",
    "T26n1536_018:0443c09": "淨解脫定。精勤數習此加行已，復進修行此",
    "T26n1536_018:0443c10": "定方便，謂於加行所引生道，數習數修數多",
    "T26n1536_018:0443c11": "所作。既於加行所引生道數習數修數多所",
    "T26n1536_018:0443c12": "作，心便安住等住近住，相續一趣繫念一境，",
    "T26n1536_018:0443c13": "思惟此色定是青相。由心安住等住近住相",
    "T26n1536_018:0443c14": "續一趣繫念一境，思惟青相無二無轉，便能",
    "T26n1536_018:0443c15": "證入淨解脫定。如觀青相，觀黃赤白，隨其所",
    "T26n1536_018:0443c16": "應亦復如是。第三者，謂諸定中漸次順次相",
    "T26n1536_018:0443c17": "續次第數為第三。解脫者，謂此定中所有善",
    "T26n1536_018:0443c18": "色受想行識，是名解脫。超一切色想者，云何",
    "T26n1536_018:0443c19": "色想？答：眼識身相應諸想等想性、現想性、已",
    "T26n1536_018:0443c20": "想性、已現想性、當想性、當現想性，是名色想。",
    "T26n1536_018:0443c21": "復次有說，五識身相應諸想等想，乃至廣說，",
    "T26n1536_018:0443c22": "是名色想。今此義中眼識身相應諸想等想，",
    "T26n1536_018:0443c23": "乃至廣說，是名色想。入此定時，於彼色想皆",
    "T26n1536_018:0443c24": "能超越、平等超越、最極超越，是故說超一切色",
    "T26n1536_018:0443c25": "想滅。有對想者，云何有對想？答：四識身相應",
    "T26n1536_018:0443c26": "諸想等想，乃至廣說，是名有對想。復次有說，",
    "T26n1536_018:0443c27": "五識身相應諸想等想，乃至廣說，是名有對",
    "T26n1536_018:0443c28": "想。復次有說，瞋恚相應諸想等想，乃至廣說，",
    "T26n1536_018:0443c29": "是名有對想。今此義中四識身相應諸想等",
    "T26n1536_018:0444a01": "想，乃至廣說，是名有對想。入此定時，彼有對",
    "T26n1536_018:0444a02": "想已斷已遍知、已遠離已別遠離、已調伏已",
    "T26n1536_018:0444a03": "別調伏、已滅沒已破壞，是故說為滅有對想。",
    "T26n1536_018:0444a04": "不思惟種種想者，云何種種想？答：有覆纏者",
    "T26n1536_018:0444a05": "所有染污色想、聲想、香想、味想、觸想諸所有",
    "T26n1536_018:0444a06": "想，若不善諸所有想、若非理所引諸所有想，",
    "T26n1536_018:0444a07": "能障礙定，如是一切名種種想。入此定時，於種",
    "T26n1536_018:0444a08": "種想不引發、不隨引發、不等引發、不思惟、不",
    "T26n1536_018:0444a09": "已思惟、不當思惟，由斯故說不思惟種種想。",
    "T26n1536_018:0444a10": "入無邊空空無邊處具足住者，問：此空無邊處",
    "T26n1536_018:0444a11": "解脫加行云何？修觀行者由何方便入空無",
    "T26n1536_018:0444a12": "邊處解脫定？答：初修業者創修觀時，先應思",
    "T26n1536_018:0444a13": "惟第四靜慮為麁苦障，後應思惟空無邊處",
    "T26n1536_018:0444a14": "為靜妙離。彼既思惟第四靜慮為麁苦障，亦",
    "T26n1536_018:0444a15": "復思惟空無邊處為靜妙離故，心便散動馳",
    "T26n1536_018:0444a16": "流諸相，不能一趣繫念一境相續，思惟空無邊",
    "T26n1536_018:0444a17": "處。彼心散動馳流諸相，不能一趣繫念一境相",
    "T26n1536_018:0444a18": "續思惟空無邊處故，未能住心入空無邊處",
    "T26n1536_018:0444a19": "解脫定。為攝散動馳流心故，專繫念思惟空",
    "T26n1536_018:0444a20": "無邊處相，思惟此相精勤勇猛，乃至令心相",
    "T26n1536_018:0444a21": "續久住，由斯加行入空無邊處解脫定。精勤",
    "T26n1536_018:0444a22": "數習此加行已，復進修行此定方便，謂於加",
    "T26n1536_018:0444a23": "行所引生道，數習數修數多所作。既於加行",
    "T26n1536_018:0444a24": "所引生道數習數修數多所作，心便安住等",
    "T26n1536_018:0444a25": "住近住，相續一趣繫念一境，思惟此是空無邊",
    "T26n1536_018:0444a26": "處。由心安住等住近住，相續一趣繫念一境，",
    "T26n1536_018:0444a27": "思惟如是空無邊處，無二無轉便能證入空無",
    "T26n1536_018:0444a28": "邊處解脫定。第四者，謂諸定中漸次順次相",
    "T26n1536_018:0444a29": "續次第數為第四。解脫者，謂此定中所有善",
    "T26n1536_018:0444b01": "受想行識，皆名解脫。超一切空無邊處者，云",
    "T26n1536_018:0444b02": "何超一切空無邊處？答：將欲趣入識無邊處",
    "T26n1536_018:0444b03": "時，於一切空無邊處想皆能超越、平等超越、",
    "T26n1536_018:0444b04": "最極超越，是故說為超一切空無邊處。入無",
    "T26n1536_018:0444b05": "邊識識無邊處具足住者，問：此識無邊處解",
    "T26n1536_018:0444b06": "脫加行云何？修觀行者由何方便入識無邊",
    "T26n1536_018:0444b07": "處解脫定？答：初修業者創修觀時，先應思惟",
    "T26n1536_018:0444b08": "空無邊處為麁苦障，後應思惟識無邊處為",
    "T26n1536_018:0444b09": "靜妙離。彼既思惟空無邊處為苦麁障，亦復",
    "T26n1536_018:0444b10": "思惟識無邊處為靜妙離故，心便散動馳流",
    "T26n1536_018:0444b11": "諸相，不能一趣繫念一境，相續思惟識無邊",
    "T26n1536_018:0444b12": "處。彼心散動馳流諸相，不能一趣繫念一境，",
    "T26n1536_018:0444b13": "相續思惟識無邊處故，未能住心入識無邊",
    "T26n1536_018:0444b14": "處解脫定。為攝散動馳流心故，專繫念思惟",
    "T26n1536_018:0444b15": "識無邊處相，思惟此相精勤勇猛，乃至令心",
    "T26n1536_018:0444b16": "相續久住，由斯加行入識無邊處解脫定。精",
    "T26n1536_018:0444b17": "勤數習此加行已，復進修行此定方便，謂於",
    "T26n1536_018:0444b18": "加行所引生道，數習數修數多所作。既於加",
    "T26n1536_018:0444b19": "行所引生道數習數修數多所作，心便安住",
    "T26n1536_018:0444b20": "等住近住，相續一趣繫念一境，思惟此是識",
    "T26n1536_018:0444b21": "無邊處。由心安住等住近住，相續一趣繫念",
    "T26n1536_018:0444b22": "一境，思惟如是識無邊處，無二無轉便能證",
    "T26n1536_018:0444b23": "入識無邊處解脫定。第五者，謂諸定中漸次",
    "T26n1536_018:0444b24": "順次相續次第數為第五。解脫者，謂此定中",
    "T26n1536_018:0444b25": "所有善受想行識，皆名解脫。超一切識無邊處",
    "T26n1536_018:0444b26": "者，云何超一切識無邊處？答：將欲趣入無所",
    "T26n1536_018:0444b27": "有處時，於一切識無邊處想皆能超越、平等",
    "T26n1536_018:0444b28": "超越、最極超越，是故說為超一切識無邊處。",
    "T26n1536_018:0444b29": "入無所有無所有處具足住者，問：此無所有",
    "T26n1536_018:0444c01": "處解脫加行云何？修觀行者由何方便入無",
    "T26n1536_018:0444c02": "所有處解脫定？答：初修業者創修觀時，先應",
    "T26n1536_018:0444c03": "思惟識無邊處為苦麁障，後應思惟無所有",
    "T26n1536_018:0444c04": "處為靜妙離。彼既思惟識無邊處為苦麁障，",
    "T26n1536_018:0444c05": "亦復思惟無所有處為靜妙離故，心便散動",
    "T26n1536_018:0444c06": "馳流諸相，不能一趣繫念一境，相續思惟無",
    "T26n1536_018:0444c07": "所有處。彼心散動馳流諸相，不能一趣繫念",
    "T26n1536_018:0444c08": "一境，相續思惟無所有處故，未能住心入無",
    "T26n1536_018:0444c09": "所有處解脫定。為攝散動馳流心故，專繫念",
    "T26n1536_018:0444c10": "思惟無所有處相。思惟此相精勤勇猛，乃至",
    "T26n1536_018:0444c11": "令心相續久住，由斯加行入無所有處解脫",
    "T26n1536_018:0444c12": "定。精勤數習此加行已，復進修行此定方便，",
    "T26n1536_018:0444c13": "謂於加行所引生道，數習數修數多所作。既",
    "T26n1536_018:0444c14": "於加行所引生道，數習數修數多所作，心便",
    "T26n1536_018:0444c15": "安住等住近住，相續一趣繫念一境，思惟此",
    "T26n1536_018:0444c16": "是無所有處。由心安住等住近住，相續一趣",
    "T26n1536_018:0444c17": "繫念一境，思惟如是無所有處，無二無轉便",
    "T26n1536_018:0444c18": "能證入無所有處解脫定。第六者，謂諸定中",
    "T26n1536_018:0444c19": "漸次順次相續次第數為第六。解脫者，謂此",
    "T26n1536_018:0444c20": "定中所有善受想行識，皆名解脫。超一切無",
    "T26n1536_018:0444c21": "所有處者，云何超一切無所有處？答：將欲趣",
    "T26n1536_018:0444c22": "入非想非非想處時，於一切無所有處皆能",
    "T26n1536_018:0444c23": "超越、平等超越、最極超越，是故說為超一切",
    "T26n1536_018:0444c24": "無所有處。入非想非非想處具足住者，問：此",
    "T26n1536_018:0444c25": "非想非非想處解脫加行云何？修觀行者由",
    "T26n1536_018:0444c26": "何方便入非想非非想處解脫定？答：初修業",
    "T26n1536_018:0444c27": "者創修觀時，先應思惟無所有處為苦麁障，",
    "T26n1536_018:0444c28": "後應思惟非想非非想處為靜妙離。彼既思",
    "T26n1536_018:0444c29": "惟無所有處為苦麁障，亦復思惟非想非非",
    "T26n1536_018:0445a01": "想處為靜妙離故，心便散動馳流諸相，不能",
    "T26n1536_018:0445a02": "一趣繫念一境，相續思惟非想非非想處。彼",
    "T26n1536_018:0445a03": "心散動馳流諸相，不能一趣繫念一境，相續",
    "T26n1536_018:0445a04": "思惟非想非非想處故，未能住心入非想非",
    "T26n1536_018:0445a05": "非想處解脫定。為攝散動馳流心故，專繫念",
    "T26n1536_018:0445a06": "思惟非想非非想處相。思惟此相精勤勇猛，",
    "T26n1536_018:0445a07": "乃至令心相續久住，由斯加行入非想非非",
    "T26n1536_018:0445a08": "想處解脫定。精勤數習此加行已，復進修行",
    "T26n1536_018:0445a09": "此定方便，謂於加行所引生道，數習數修數",
    "T26n1536_018:0445a10": "多所作。既於加行所引生道，數習數修數多",
    "T26n1536_018:0445a11": "所作，心便安住等住近住，相續一趣繫念一",
    "T26n1536_018:0445a12": "境，思惟此是非想非非想處。由心安住等住",
    "T26n1536_018:0445a13": "近住，相續一趣繫念一境，思惟如是非想非",
    "T26n1536_018:0445a14": "非想處，無二無轉便能證入非想非非想處",
    "T26n1536_018:0445a15": "解脫定。第七者，謂諸定中漸次順次相續次",
    "T26n1536_018:0445a16": "第數為第七。解脫者，謂此定中所有善受想",
    "T26n1536_018:0445a17": "行識，皆名解脫。超一切非想非非想處者，云",
    "T26n1536_018:0445a18": "何超一切非想非非想處？答：將欲趣入想受",
    "T26n1536_018:0445a19": "滅解脫時，於一切非想非非想處想皆能超",
    "T26n1536_018:0445a20": "越、平等超越、最極超越，是故說為超一切非",
    "T26n1536_018:0445a21": "想非非想處。入想受滅身作證具足住者，問：",
    "T26n1536_018:0445a22": "此想受滅解脫加行云何？修觀行者由何方",
    "T26n1536_018:0445a23": "便入想受滅解脫定？答：初修業者創修觀時，",
    "T26n1536_018:0445a24": "於一切行不願造作、不欲思覺而入於定，但",
    "T26n1536_018:0445a25": "作是念：「云何當令未生想受暫時不生、已生",
    "T26n1536_018:0445a26": "想受暫時息滅？」彼於諸行不願造作、不欲思",
    "T26n1536_018:0445a27": "覺而入於定，但作是念：「云何當令未生想受",
    "T26n1536_018:0445a28": "暫時不生、已生想受暫時息滅？」故，隨心所願",
    "T26n1536_018:0445a29": "有時能令未生想受暫時不生、已生想受暫",
    "T26n1536_018:0445b01": "時息滅，齊此名入想受滅解脫定。第八者，謂",
    "T26n1536_018:0445b02": "諸定中漸次順次相續次第數為第八。解脫",
    "T26n1536_018:0445b03": "者，謂此定中諸解脫、異解脫、異極解脫、已解",
    "T26n1536_018:0445b04": "脫、當解脫，是名解脫。復次若法想微細為因，",
    "T26n1536_018:0445b05": "想微細為等無間，由想不和合義非不成就",
    "T26n1536_018:0445b06": "義，是名解脫。此中想受滅解脫定者，云何想",
    "T26n1536_018:0445b07": "受滅、云何想受滅解脫、云何想受滅解脫定，",
    "T26n1536_018:0445b08": "而說想受滅解脫定耶？答：想受滅者，謂想及",
    "T26n1536_018:0445b09": "受滅寂靜沒，是名想受滅。想受滅解脫者，謂",
    "T26n1536_018:0445b10": "想受滅諸解脫、異解脫、異極解脫、已解脫、當",
    "T26n1536_018:0445b11": "解脫，是名想受滅解脫。想受滅解脫定者，謂",
    "T26n1536_018:0445b12": "想受滅及想受滅解脫，不隱不背現前自在",
    "T26n1536_018:0445b13": "身所證得，是名想受滅解脫定。",
    "T26n1536_018:0445b14": "說一切有部集異門足論卷第十八"
}