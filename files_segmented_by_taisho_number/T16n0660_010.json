{
    "T16n0660_010:0324b02": "佛說寶雨經卷第十",
    "T16n0660_010:0324b04": "唐天竺三藏達摩流支譯",
    "T16n0660_010:0324b05": "「云何菩薩善能捨離惡求利養？善男子！菩薩",
    "T16n0660_010:0324b06": "不為利養故，身心行惡。身行惡者，為利養故，",
    "T16n0660_010:0324b07": "馳走來往而犯尸羅。心行惡者，悕求利養，若",
    "T16n0660_010:0324b08": "見餘人所得利養及同梵行者，興心損壞。是",
    "T16n0660_010:0324b09": "名菩薩捨離惡求利養。「云何菩薩捨離非法",
    "T16n0660_010:0324b10": "利養？謂此菩薩不行矯詐，取於利養，不以斗",
    "T16n0660_010:0324b11": "秤而行欺誑，他所委信，終不侵損，不行矯",
    "T16n0660_010:0324b12": "詐。是名菩薩捨離非法利養。「云何菩薩捨離",
    "T16n0660_010:0324b13": "不淨利養？謂此菩薩所得利養，若窣堵波、若",
    "T16n0660_010:0324b14": "法、若僧共有之物，或他不與亦不許可，雖得",
    "T16n0660_010:0324b15": "彼物必不受之。是名菩薩捨離不淨利養。「云",
    "T16n0660_010:0324b16": "何菩薩不耽著利養？謂此菩薩得利養時，不",
    "T16n0660_010:0324b17": "攝為己物，不自稱富者，亦無積聚。時時施與",
    "T16n0660_010:0324b18": "沙門、婆羅門等，若施與父母及輔翼左右、親",
    "T16n0660_010:0324b19": "友眷屬，時時自用。雖自受用，亦無染著。菩薩",
    "T16n0660_010:0324b20": "不得利養之時，心不生苦亦無熱惱，若彼施",
    "T16n0660_010:0324b21": "主及助施者雖不惠施，菩薩於彼不起瞋心。",
    "T16n0660_010:0324b22": "若得如法利養及隨僧次，一切如來皆同許",
    "T16n0660_010:0324b23": "可，諸菩薩等無有呵責，諸天讚歎，同梵行者",
    "T16n0660_010:0324b24": "無有譏嫌，於此利益常能知足。「善男子！菩",
    "T16n0660_010:0324b25": "薩成就此十種法，能得淨命。",
    "T16n0660_010:0324b26": "「復次，善男子！菩薩成就十種法，得心無厭倦。",
    "T16n0660_010:0324b27": "何等為十？一者、為諸有情故，雖久住生死而",
    "T16n0660_010:0324b28": "無厭倦；二者、為諸有情故，於生死苦而無厭",
    "T16n0660_010:0324b29": "倦；三者、於利益有情中而無厭倦；四者、諸所",
    "T16n0660_010:0324c01": "作事常為有情而無厭倦；五者、能令有情作",
    "T16n0660_010:0324c02": "善事業而無厭倦；六者、為聲聞乘補特伽羅",
    "T16n0660_010:0324c03": "宣說道法而無厭倦；七者、不於聲聞乘補特",
    "T16n0660_010:0324c04": "伽羅前現不信彼聲聞乘法；八者、攝受菩提",
    "T16n0660_010:0324c05": "分法而無厭倦；九者、圓滿菩提資糧而無厭",
    "T16n0660_010:0324c06": "倦；十者、於涅槃界不求現證，亦無趣向涅槃",
    "T16n0660_010:0324c07": "意樂。由此菩薩能隨順大菩提故、趣向大菩",
    "T16n0660_010:0324c08": "提故、親近大菩提故。善男子！菩薩成就此十",
    "T16n0660_010:0324c09": "種法，得心無厭倦。",
    "T16n0660_010:0324c10": "「復次，善男子！菩薩成就十種法，能行一切如",
    "T16n0660_010:0324c11": "來教勅。何等為十？一者、修不放逸，捨諸放逸",
    "T16n0660_010:0324c12": "故；二者、得身善律儀，身不行惡故；三者、得語",
    "T16n0660_010:0324c13": "善律儀，語不行惡故；四者、得意善律儀，意不",
    "T16n0660_010:0324c14": "行惡故；五者、怖畏他世，能盡捨離諸不善法；",
    "T16n0660_010:0324c15": "六者、能說正理，離諸非理；七者、能善說法，訶",
    "T16n0660_010:0324c16": "責非法；八者、能得捨離譏嫌之業，於清淨業",
    "T16n0660_010:0324c17": "隨順修行；九者、於如來教中不說過患，能盡",
    "T16n0660_010:0324c18": "捨離諸煩惱毒；十者、於如來法性能隨順守",
    "T16n0660_010:0324c19": "護，防禦一切惡不善法。善男子！菩薩成就此",
    "T16n0660_010:0324c20": "十種法，能行一切如來教勅。",
    "T16n0660_010:0324c21": "「復次，善男子！菩薩成就十種法，得面門微笑，",
    "T16n0660_010:0324c22": "永離顰蹙。何等為十？一者、得諸根明淨；二",
    "T16n0660_010:0324c23": "者、得諸根遍淨；三者、得諸根不缺；四者、得諸",
    "T16n0660_010:0324c24": "根離垢；五者、得諸根白淨；六者、得永離損害；",
    "T16n0660_010:0324c25": "七者、得永離隨眠；八者、得永離纏縛；九者、得",
    "T16n0660_010:0324c26": "永離結恨；十者、得永離忿怒。善男子！菩薩成",
    "T16n0660_010:0324c27": "就此十種法，得面門微笑，永離顰蹙。」",
    "T16n0660_010:0324c28": "止蓋菩薩白佛言：「世尊！如我解佛所說義趣，",
    "T16n0660_010:0324c29": "由諸根清淨故，諸菩薩得面門微笑；復由永",
    "T16n0660_010:0325a01": "離諸煩惱故，得無顰蹙。」佛言：「善男子！如是，如",
    "T16n0660_010:0325a02": "是，如汝所說！",
    "T16n0660_010:0325a03": "「復次，善男子！菩薩成就十種法，能得多聞。何",
    "T16n0660_010:0325a04": "等為十？一者、如實了知，如是貪火熾然生滅；",
    "T16n0660_010:0325a05": "二者、如實了知，如是瞋火熾然增盛；三者、如",
    "T16n0660_010:0325a06": "實了知，如是癡火惛亂增長；四者、如實了知，",
    "T16n0660_010:0325a07": "有為之法悉皆無常；五者、如實了知，如是諸",
    "T16n0660_010:0325a08": "行一切皆苦；六者、如實了知，如是世間并皆",
    "T16n0660_010:0325a09": "是空；七者、如實了知，如是一切諸行無我；八",
    "T16n0660_010:0325a10": "者、如實了知，如是愛著，皆名戲論；九者、如實",
    "T16n0660_010:0325a11": "了知，一切諸法因緣所生；十者、如實了知，涅",
    "T16n0660_010:0325a12": "槃寂靜。如是之義，非但言說，要以聞、思、修所",
    "T16n0660_010:0325a13": "成慧，方於此義如實了知。如是知已，悲心堅",
    "T16n0660_010:0325a14": "固，為諸有情發起精進。善男子！菩薩成就此",
    "T16n0660_010:0325a15": "十種法，能得多聞。",
    "T16n0660_010:0325a16": "「復次，善男子！菩薩成就十種法，攝受正法。何",
    "T16n0660_010:0325a17": "等為十？一者、於後時、後分、後五十歲，正法將",
    "T16n0660_010:0325a18": "滅，時分轉減，諸有情類不能修持，住非道中，",
    "T16n0660_010:0325a19": "智燈已滅，無能說者。此時若有能於廣大素",
    "T16n0660_010:0325a20": "怛纜中，有大利益，有大威德，生諸善法如有",
    "T16n0660_010:0325a21": "情母，受持讀誦，種種承事，恭敬供養。二者、展",
    "T16n0660_010:0325a22": "轉為他宣說開示。三者、能於修學如是廣大",
    "T16n0660_010:0325a23": "經典補特伽羅所，生於淨信，歡喜踊躍，攝受",
    "T16n0660_010:0325a24": "於彼。四者、聽聞正法，無所悕望。五者、於此法",
    "T16n0660_010:0325a25": "師起導師想。六者、能於正法起甘露想。七者、",
    "T16n0660_010:0325a26": "能於正法起仙藥想。八者、於其正法起良藥",
    "T16n0660_010:0325a27": "想。九者、專求正法，不顧身命。十者、悕求正法，",
    "T16n0660_010:0325a28": "起修行想。善男子！菩薩成就此十種法，能攝",
    "T16n0660_010:0325a29": "受正法。",
    "T16n0660_010:0325b01": "「復次，善男子！有十種法，菩薩成就為法王子。",
    "T16n0660_010:0325b02": "何等為十？一者、具諸相莊嚴；二者、身得隨好；",
    "T16n0660_010:0325b03": "三者、諸根具足，皆悉圓滿；四者、於一切如來",
    "T16n0660_010:0325b04": "所行之處，隨順修行；五者、於一切如來所得",
    "T16n0660_010:0325b05": "聖道，隨順得之；六者、於一切如來所有覺悟，",
    "T16n0660_010:0325b06": "隨順悟之；七者、能得除滅世間苦惱；八者、善",
    "T16n0660_010:0325b07": "學一切聖者所行；九者、得善修習梵行；十者、",
    "T16n0660_010:0325b08": "能住一切智城，是諸如來所住之處。善男子！",
    "T16n0660_010:0325b09": "菩薩成就此十種法，為法王子。",
    "T16n0660_010:0325b10": "「復次，善男子！菩薩成就十種法，得釋、梵、護世",
    "T16n0660_010:0325b11": "之所承奉。何等為十？一者、能於菩提而不退",
    "T16n0660_010:0325b12": "轉；二者、一切諸魔所不能動；三者、於佛法中",
    "T16n0660_010:0325b13": "而無退失；四者、隨順能入諸真實相；五者、隨",
    "T16n0660_010:0325b14": "順通達一切諸法悉皆平等；六者、能於一切",
    "T16n0660_010:0325b15": "佛法之中，不藉他緣而能信解；七者、得善證",
    "T16n0660_010:0325b16": "智；八者、成就不共一切聲聞、辟支佛法；九者、",
    "T16n0660_010:0325b17": "能超過彼一切世間；十者、證無生法忍。善男",
    "T16n0660_010:0325b18": "子！菩薩成就此十種法，得釋、梵、護世之所承",
    "T16n0660_010:0325b19": "奉。",
    "T16n0660_010:0325b20": "「復次，善男子！菩薩成就十種法，能知有情意",
    "T16n0660_010:0325b21": "樂、隨眠。何等為十？一者、如實了知一切有情",
    "T16n0660_010:0325b22": "貪心意樂；二者、如實了知一切有情瞋心意",
    "T16n0660_010:0325b23": "樂；三者、如實了知一切有情癡心意樂；四者、",
    "T16n0660_010:0325b24": "如實了知一切有情上品意樂；五者、如實了",
    "T16n0660_010:0325b25": "知一切有情中品意樂；六者、如實了知一切",
    "T16n0660_010:0325b26": "有情下品意樂；七者、如實了知一切有情諸",
    "T16n0660_010:0325b27": "善意樂；八者、如實了知一切有情堅固意樂；",
    "T16n0660_010:0325b28": "九者、如實了知一切有情常起隨眠；十者、如",
    "T16n0660_010:0325b29": "實了知一切有情暴惡隨眠。善男子！菩薩成",
    "T16n0660_010:0325c01": "就此十種法，能知有情意樂、隨眠。",
    "T16n0660_010:0325c02": "「復次，善男子！菩薩成就十種法，能得成熟有",
    "T16n0660_010:0325c03": "情善巧。何等為十？一者、若諸有情應以如來",
    "T16n0660_010:0325c04": "色相而得度者，即現如來色相；二者、應以菩",
    "T16n0660_010:0325c05": "薩色相而得度者，即現菩薩色相；三者、應以",
    "T16n0660_010:0325c06": "緣覺色相而得度者，即現緣覺色相；四者、應",
    "T16n0660_010:0325c07": "以聲聞色相而得度者，即現聲聞色相；五者、",
    "T16n0660_010:0325c08": "應以帝釋色相而得度者，即現帝釋色相；六",
    "T16n0660_010:0325c09": "者、應以魔王色相而得度者，即現魔王色相；",
    "T16n0660_010:0325c10": "七者、應以梵天色相而得度者，即現梵天色",
    "T16n0660_010:0325c11": "相；八者、應以婆羅門色相而得度者，即現婆",
    "T16n0660_010:0325c12": "羅門色相；九者、應以剎帝利色相而得度者，",
    "T16n0660_010:0325c13": "即現剎帝利色相；十者、應以居士色相而得",
    "T16n0660_010:0325c14": "度者，即現居士色相。善男子！若諸有情應以",
    "T16n0660_010:0325c15": "如是色相方便得調伏者，菩薩為彼示現種",
    "T16n0660_010:0325c16": "種色相方便而調伏之。善男子！菩薩成就此",
    "T16n0660_010:0325c17": "十種法，能得成熟有情善巧。",
    "T16n0660_010:0325c18": "「復次，善男子！菩薩成就十種法，得隨順住。何",
    "T16n0660_010:0325c19": "等為十？一者、質直心；二者、柔軟心；三者、不邪",
    "T16n0660_010:0325c20": "曲心；四者、無損害心；五者、無垢心；六者、清淨",
    "T16n0660_010:0325c21": "心；七者、無堅鞕心；八者、無麁惡言；九者、能",
    "T16n0660_010:0325c22": "常忍辱；十者、具足隨順。善男子！菩薩成就此",
    "T16n0660_010:0325c23": "十種法，得隨順住。",
    "T16n0660_010:0325c24": "「復次，善男子！菩薩成就十種法，得安樂住。何",
    "T16n0660_010:0325c25": "等為十？一者、能得正見具足清淨；二者、得戒",
    "T16n0660_010:0325c26": "具足；三者、軌則清淨；四者、得順所行境；五者、",
    "T16n0660_010:0325c27": "無所染著；六者、成就悲愍；七者、能常憂念；",
    "T16n0660_010:0325c28": "八者、能得同類；九者、能發起一乘；十者、不事",
    "T16n0660_010:0325c29": "餘師。善男子！菩薩成就此十種法，得安樂住。",
    "T16n0660_010:0326a01": "「復次，善男子！菩薩成就十種法，得攝事善巧。",
    "T16n0660_010:0326a02": "何等為十？一者、為攝有情，修利益施；二者、為",
    "T16n0660_010:0326a03": "攝有情，修安樂施；三者、為攝有情，修無盡施；",
    "T16n0660_010:0326a04": "四者、為攝有情，言說利益；五者、為攝有情，修",
    "T16n0660_010:0326a05": "言說義；六者、為攝有情，修言說法；七者、為攝",
    "T16n0660_010:0326a06": "有情，示言說理；八者、為攝有情，以善利益；九",
    "T16n0660_010:0326a07": "者、為攝有情，同飲食等，饒益彼故；十者、為攝",
    "T16n0660_010:0326a08": "有情，同於活命資具等事，饒益彼故。善男子！",
    "T16n0660_010:0326a09": "法利益者，所謂法施；安樂施者，所謂財施；無",
    "T16n0660_010:0326a10": "盡施者，謂常宣說道路示人；言說利益者，謂",
    "T16n0660_010:0326a11": "說善根；言說義者，謂說真實；言說法者，謂順",
    "T16n0660_010:0326a12": "如來教演說之法；言說理者，謂不壞實義；善",
    "T16n0660_010:0326a13": "利益者，謂令眾生除滅不善，置於善處；同飲",
    "T16n0660_010:0326a14": "食等，饒益彼者，謂同受用種種飲食、衣服等",
    "T16n0660_010:0326a15": "事；同於活命資具等事，饒益彼者，謂同受用",
    "T16n0660_010:0326a16": "金銀、末尼、真珠、璧玉、吠琉璃寶、螺貝、珊瑚、象馬",
    "T16n0660_010:0326a17": "車乘如是等事。善男子！菩薩成就此十種法，",
    "T16n0660_010:0326a18": "得攝事善巧。",
    "T16n0660_010:0326a19": "「復次，善男子！菩薩成就十種法，能得端嚴。何",
    "T16n0660_010:0326a20": "等為十？一、能得寂靜威儀；二、能得無矯詐威",
    "T16n0660_010:0326a21": "儀；三、能得清淨威儀；四、能令見者之所愛樂；",
    "T16n0660_010:0326a22": "五、能令見者諸惡止息，心意寂靜；六、能令見",
    "T16n0660_010:0326a23": "者無有厭足；七、能令見者心意悅樂；八、能令",
    "T16n0660_010:0326a24": "見者心無罣礙；九、能令見者所願滿足；十、能",
    "T16n0660_010:0326a25": "令見者心生淨信。善男子！菩薩成就此十種",
    "T16n0660_010:0326a26": "法，能得端嚴。",
    "T16n0660_010:0326a27": "「復次，善男子！菩薩成就十種法，為所依止。何",
    "T16n0660_010:0326a28": "等為十？一者、能守護他，以諸有情怖煩惱",
    "T16n0660_010:0326a29": "故；二者、能得出離，以生死曠野多飢渴故；三",
    "T16n0660_010:0326b01": "者、善能拔濟，謂令有情出生死海故；四者、能",
    "T16n0660_010:0326b02": "作眷屬，以諸有情多惸獨故；五者、為大醫師，",
    "T16n0660_010:0326b03": "以能對除煩惱病故；六者、能作依怙，以諸有",
    "T16n0660_010:0326b04": "情無依恃故；七者、能作依止，以諸有情無依",
    "T16n0660_010:0326b05": "處故；八者、能作歸依，以諸有情無依託故；九",
    "T16n0660_010:0326b06": "者、能為智燈，以諸有情住無明故；十者、能作",
    "T16n0660_010:0326b07": "歸趣，以諸有情無趣向故。善男子！菩薩成就",
    "T16n0660_010:0326b08": "此十種法，得為所依。",
    "T16n0660_010:0326b09": "「復次，善男子！菩薩成就十種法，如大藥樹。何",
    "T16n0660_010:0326b10": "等為十？善男子！如大藥樹，能令有情皆得受",
    "T16n0660_010:0326b11": "用。一者、受用其根；二者、受用其莖；三者、受用",
    "T16n0660_010:0326b12": "其枝；四者、受用其葉；五者、受用其花；六者、受",
    "T16n0660_010:0326b13": "用其果；七者、見時受用其色；八者、嗅時受用",
    "T16n0660_010:0326b14": "其香；九者、甞時受用其味；十者、摩時受用",
    "T16n0660_010:0326b15": "其觸。善男子！菩薩如是從初發心乃至成佛，",
    "T16n0660_010:0326b16": "能施彼彼一切有情諸煩惱病種種法藥，令得",
    "T16n0660_010:0326b17": "受用，或受用菩薩施波羅蜜多、或受用菩薩",
    "T16n0660_010:0326b18": "戒波羅蜜多、或受用菩薩忍波羅蜜多、或受",
    "T16n0660_010:0326b19": "用菩薩精進波羅蜜多、或受用菩薩靜慮波",
    "T16n0660_010:0326b20": "羅蜜多、或受用菩薩般若波羅蜜多、或見菩",
    "T16n0660_010:0326b21": "薩身而得勝利、或聞菩薩名而得勝利、或味",
    "T16n0660_010:0326b22": "菩薩功德而得勝利、或復供養菩薩而得勝",
    "T16n0660_010:0326b23": "利。善男子！菩薩成就此十種法，如大藥樹。",
    "T16n0660_010:0326b24": "「復次，善男子！菩薩成就十種法，能勤修福德。",
    "T16n0660_010:0326b25": "何等為十？一者、於三寶中，隨力供養；二者、於",
    "T16n0660_010:0326b26": "諸有情病患之者，能施醫藥；三者、於一切有",
    "T16n0660_010:0326b27": "情飢渴逼者，能施飲食；四者、於一切有情為",
    "T16n0660_010:0326b28": "寒熱等所侵逼者，能施衣服；五者、於阿遮利",
    "T16n0660_010:0326b29": "耶、鄔波駄耶，心常尊重，恭敬供養；六者、於同",
    "T16n0660_010:0326c01": "梵行者，問訊起居，合掌禮拜，恭敬供養；七者、",
    "T16n0660_010:0326c02": "建立伽藍、樹林、園苑；八者、於時時間能以資",
    "T16n0660_010:0326c03": "財、穀麥等物庫藏所有而行惠施；九者、於其",
    "T16n0660_010:0326c04": "奴婢及傭力者，平等憐愍而養育之；十者、於",
    "T16n0660_010:0326c05": "時時間能尊重、供養持淨戒者及諸沙門、婆",
    "T16n0660_010:0326c06": "羅門等。善男子！菩薩成就此十種法，能勤修",
    "T16n0660_010:0326c07": "福德。",
    "T16n0660_010:0326c08": "「復次，善男子！菩薩成就十種法，得變化善巧。",
    "T16n0660_010:0326c09": "何等為十？一者、於一佛剎身相不動，能於無",
    "T16n0660_010:0326c10": "量佛剎諸如來所聞甚深義；二者、於一佛剎",
    "T16n0660_010:0326c11": "身相不動，能於無量佛剎諸如來所聽聞正",
    "T16n0660_010:0326c12": "法；三者、於一佛剎身相不動，能於無量佛剎",
    "T16n0660_010:0326c13": "諸如來所恭敬供養；四者、於一佛剎身相不",
    "T16n0660_010:0326c14": "動，能於無量佛剎土中修集菩提資糧圓滿；",
    "T16n0660_010:0326c15": "五者、於一佛剎身相不動，能於無量佛剎土",
    "T16n0660_010:0326c16": "中見諸菩薩現正等覺，恭敬供養，尊重讚歎；",
    "T16n0660_010:0326c17": "六者、於一佛剎身相不動，能於無量佛剎土",
    "T16n0660_010:0326c18": "中示詣道場；七者、於一佛剎身相不動，能於",
    "T16n0660_010:0326c19": "無量佛剎土中自現等覺，令他皆見；八者、於",
    "T16n0660_010:0326c20": "一佛剎身相不動，能於無量佛剎土中轉正",
    "T16n0660_010:0326c21": "法輪；九者、於一佛剎身相不動，能於無量佛",
    "T16n0660_010:0326c22": "剎土中示般涅槃；十者、於一佛剎身相不動，",
    "T16n0660_010:0326c23": "能於無量佛剎土中，從初發心乃至成佛，經",
    "T16n0660_010:0326c24": "爾所時觀諸有情應調伏者，即能現作種種",
    "T16n0660_010:0326c25": "變化而調伏之。菩薩雖現如是變化，而不分",
    "T16n0660_010:0326c26": "別我能變化；於所變境，亦不分別如是之事",
    "T16n0660_010:0326c27": "我所化作。」止蓋菩薩白佛言：「世尊！菩薩能作",
    "T16n0660_010:0326c28": "種種變化。云何於此能化之者及所化事得",
    "T16n0660_010:0326c29": "無分別？」佛言：「善男子！我今為汝當說譬喻，汝",
    "T16n0660_010:0327a01": "應諦聽。善男子！譬如日、月光耀四洲，廣能利",
    "T16n0660_010:0327a02": "益諸有情等，而彼日、月雖能利益一切有情，",
    "T16n0660_010:0327a03": "而不分別我為能耀，亦不分別彼有情等以",
    "T16n0660_010:0327a04": "為所耀。然日、月天子由其往昔異熟業成，能",
    "T16n0660_010:0327a05": "作如是利有情事。善男子！諸菩薩等亦復如",
    "T16n0660_010:0327a06": "是，雖種種變化而無功用，於能化、所化不起",
    "T16n0660_010:0327a07": "分別——我是能化、有情為所化。何以故！如是種",
    "T16n0660_010:0327a08": "種變化之事，一一皆是菩薩善業得成熟故。",
    "T16n0660_010:0327a09": "由昔修行發如是願、作如是事，以此故得於",
    "T16n0660_010:0327a10": "能化、所化離於分別。善男子！菩薩成就此十",
    "T16n0660_010:0327a11": "種法，得變化善巧。",
    "T16n0660_010:0327a12": "「復次，善男子！菩薩成就十種法，速疾能於無",
    "T16n0660_010:0327a13": "上菩提而現等覺。何等為十？一者、得具足施，",
    "T16n0660_010:0327a14": "以善積集成就施故；二者、得具足戒，成就淨",
    "T16n0660_010:0327a15": "戒，無有缺漏，亦無雜染，超過一切聲聞、緣覺；",
    "T16n0660_010:0327a16": "三者、具足安忍；四者、具足正勤；五者、具足靜",
    "T16n0660_010:0327a17": "慮；六者、具足般若；七者、具足方便；八者、具足",
    "T16n0660_010:0327a18": "勝願；九者、具足諸力；十者、具足正智。菩薩以",
    "T16n0660_010:0327a19": "能成就智故，超過一切聲聞、辟支佛地。由能",
    "T16n0660_010:0327a20": "成就不共智故，又能超過菩薩初地，乃至能",
    "T16n0660_010:0327a21": "超於第九地，由菩薩得智具足故。善男子！菩",
    "T16n0660_010:0327a22": "薩成就此十種法故，能速疾於無上菩提而",
    "T16n0660_010:0327a23": "現等覺。」世尊說此法門之時，此三千大千世",
    "T16n0660_010:0327a24": "界六種震動。又此世界所有蘇迷盧山及牟",
    "T16n0660_010:0327a25": "真隣陀山、摩訶牟真隣陀山、輪圍山、大輪圍",
    "T16n0660_010:0327a26": "山及寶山等一切諸山，為供養佛故，峯岫低",
    "T16n0660_010:0327a27": "屈向伽耶山。又此世界所有一切花果樹等，",
    "T16n0660_010:0327a28": "悉皆低屈向伽耶山，供養於佛及供養法。復",
    "T16n0660_010:0327a29": "有無量百千俱胝那庾多菩薩以種種衣服、",
    "T16n0660_010:0327b01": "諸莊嚴具，其積量如蘇迷盧山，供養佛法。復",
    "T16n0660_010:0327b02": "有無量百千俱胝釋、梵、護世合掌向佛，恭敬",
    "T16n0660_010:0327b03": "禮拜，以曼陀羅花、摩訶曼陀羅花散於佛上。",
    "T16n0660_010:0327b04": "復有無量百千天子於虛空中，各執天衣，舉",
    "T16n0660_010:0327b05": "手旋轉，作百千種聲，以諸天花散於佛上而",
    "T16n0660_010:0327b06": "作是言：「過去諸佛已出世間，轉正法輪。世尊",
    "T16n0660_010:0327b07": "今者又復出現轉妙法輪。若諸有情曾於過",
    "T16n0660_010:0327b08": "去供養諸佛，修行福業，積集善根，如是有情，",
    "T16n0660_010:0327b09": "今時方得聞此法門，何況聞已深生淨信！」復",
    "T16n0660_010:0327b10": "有無量百千莫呼洛伽亦為供養此法門故，",
    "T16n0660_010:0327b11": "出大音聲，猶如雷震其聲普遍。復變化作種",
    "T16n0660_010:0327b12": "種香雲，雨諸香水。其雨遍此三千大千世界",
    "T16n0660_010:0327b13": "及伽耶山頂，亦不嬈亂諸有情類。復有無量",
    "T16n0660_010:0327b14": "百千諸龍婇女於世尊前作種種音樂，讚歎",
    "T16n0660_010:0327b15": "供養。復有無量百千健達縛、緊捺洛右遶三",
    "T16n0660_010:0327b16": "千大千世界及伽耶山，出美妙音，讚歎供養。",
    "T16n0660_010:0327b17": "復有無量百千俱胝藥叉雨眾蓮花，而為供",
    "T16n0660_010:0327b18": "養。復有無量百千諸婆羅門及剎帝利，以諸",
    "T16n0660_010:0327b19": "花鬘、燒香、和香、塗香、末香、衣服、花蓋及諸幢幡",
    "T16n0660_010:0327b20": "而供養佛。復有無量世界之中所有諸佛，為",
    "T16n0660_010:0327b21": "供養釋迦牟尼佛及供養法故，各放眉間光",
    "T16n0660_010:0327b22": "明。其光明中現種種色、種種形、種種光，謂青、",
    "T16n0660_010:0327b23": "黃、赤、白及紅頗胝迦。所放光明，其光右繞此",
    "T16n0660_010:0327b24": "大千界，而能破彼一切闇障。光復右遶伽耶",
    "T16n0660_010:0327b25": "山頂及如來身，然從世尊頂上而入。復有妙",
    "T16n0660_010:0327b26": "風所吹之處，觸者安樂。世尊說此法門之時，",
    "T16n0660_010:0327b27": "於眾會中有七十二那庾多菩薩得無生法",
    "T16n0660_010:0327b28": "忍；無量百千俱胝那庾多有情，遠塵離垢，得",
    "T16n0660_010:0327b29": "法眼淨；無量百千俱胝有情未發心者，發菩",
    "T16n0660_010:0327c01": "提心。時伽耶山有一天女，名曰長壽，久住此",
    "T16n0660_010:0327c02": "山，率其兵眾、將諸眷屬，來詣佛所，於眾會中",
    "T16n0660_010:0327c03": "從坐而起。為供養佛，往自宮殿取供養具，還",
    "T16n0660_010:0327c04": "至佛所，恭敬供養，而白佛言：「我知世尊於過",
    "T16n0660_010:0327c05": "去世無量生中，常住在此伽耶之山，曾有七",
    "T16n0660_010:0327c06": "萬二千諸佛，皆為世尊說此法門文句義理。",
    "T16n0660_010:0327c07": "今者世尊還住此山，而為我等說此法門所",
    "T16n0660_010:0327c08": "有文句。」佛言：「天女！汝今得聞如是法寶，為大",
    "T16n0660_010:0327c09": "義利！」爾時復有諸天子眾作是思惟：「此長壽",
    "T16n0660_010:0327c10": "天女經爾所時，承事如來，聞此法門。云何不",
    "T16n0660_010:0327c11": "能轉此女身？」",
    "T16n0660_010:0327c12": "爾時止蓋菩薩知諸天子心所思惟，而白佛",
    "T16n0660_010:0327c13": "言：「世尊！有何因緣，此長壽天女經爾所時供",
    "T16n0660_010:0327c14": "養如來，復聞此法門大威神力，而今不能轉",
    "T16n0660_010:0327c15": "此女身？」佛言：「善男子！此長壽天女住不可思",
    "T16n0660_010:0327c16": "議解脫法門，為利益一切有情因緣故。善男",
    "T16n0660_010:0327c17": "子！我知此天女於往昔時，以能勸請超過算",
    "T16n0660_010:0327c18": "數諸佛、如來發菩提心乃至涅槃故。此天女",
    "T16n0660_010:0327c19": "有大威德，於賢劫中供養諸佛，於此佛剎當",
    "T16n0660_010:0327c20": "現等覺，號長壽如來、應、正等覺。」時薄伽梵告",
    "T16n0660_010:0327c21": "天女言：「天女！汝應示現自身佛剎。」爾時天",
    "T16n0660_010:0327c22": "女當即現入一切色身三摩地。入此定已，時",
    "T16n0660_010:0327c23": "此三千大千世界平坦如掌，吠琉璃寶以成",
    "T16n0660_010:0327c24": "此界。除去諸惡山石、草木，處處示現諸劫波",
    "T16n0660_010:0327c25": "樹、流泉、浴池，八功德水充滿池中，於其水上",
    "T16n0660_010:0327c26": "眾花彌覆。復能除彼下劣有情，乃至不聞女",
    "T16n0660_010:0327c27": "人之名。處處示現種種蓮花，大如車輪，於蓮",
    "T16n0660_010:0327c28": "花中有諸菩薩結加趺坐。亦復示現薄伽",
    "T16n0660_010:0327c29": "梵身，謂長壽如來、應、正等覺，為諸菩薩敷演",
    "T16n0660_010:0328a01": "妙法。無量百千俱胝那庾多釋、梵、護世、諸大",
    "T16n0660_010:0328a02": "菩薩，前後圍遶，說此法門。爾時長壽天女從",
    "T16n0660_010:0328a03": "定而起，於世尊前右遶三匝，大眾之中隱沒",
    "T16n0660_010:0328a04": "不現。",
    "T16n0660_010:0328a05": "止蓋菩薩白佛言：「世尊！若有善男子、善女人",
    "T16n0660_010:0328a06": "聞此法門，若能受持、若讀、若誦、若復思惟、為",
    "T16n0660_010:0328a07": "他廣說，如是之人生幾所福？」佛言：「善男子！若",
    "T16n0660_010:0328a08": "有人能布施三千大千世界一切有情，如是",
    "T16n0660_010:0328a09": "布施相續不斷，經於無量百千諸劫；若善男",
    "T16n0660_010:0328a10": "子及善女人有能書寫如此法門，善詳校已，",
    "T16n0660_010:0328a11": "能施與他生淨信者，是人功德勝前福德。何",
    "T16n0660_010:0328a12": "以故？善男子！以彼財施是下劣之法，有滅壞",
    "T16n0660_010:0328a13": "故；法施殊勝，有大威力。何以故？善男子！以諸",
    "T16n0660_010:0328a14": "有情染著財產，經無量時生死流轉，樂世間",
    "T16n0660_010:0328a15": "法，終不能受廣大法味。善男子！若有能以三",
    "T16n0660_010:0328a16": "千大千世界中所有眾生，皆能安置於十善",
    "T16n0660_010:0328a17": "道，復有能於此殊勝法門聽聞、讀誦、思惟、修",
    "T16n0660_010:0328a18": "習、為他演說，是人功德勝前福德。何以故？善",
    "T16n0660_010:0328a19": "男子！十善業道因此法門而出生故。善男子！",
    "T16n0660_010:0328a20": "若復有人教化三千大千世界一切有情，皆",
    "T16n0660_010:0328a21": "得聲聞、辟支佛果；若有聞此法門，受持讀誦、",
    "T16n0660_010:0328a22": "思惟修習、為他廣說，是人功德勝前福德。何",
    "T16n0660_010:0328a23": "以故？善男子！依此法門得諸聲聞、辟支佛果，",
    "T16n0660_010:0328a24": "又依此法門得諸菩薩及出世間諸佛之果。",
    "T16n0660_010:0328a25": "善男子！若能聽聞、受持讀誦此法門者，此人",
    "T16n0660_010:0328a26": "即是已於一切素怛纜中，受持讀誦。何以故？",
    "T16n0660_010:0328a27": "以此法門是諸法母。善男子！非不得此法性",
    "T16n0660_010:0328a28": "而能證得廣大法性。」爾時諸大聲聞承佛威",
    "T16n0660_010:0328a29": "神，從坐而起，偏袒右肩，右膝著地，恭敬合掌，",
    "T16n0660_010:0328b01": "而白佛言：「世尊！我等聞此法門，必定能出",
    "T16n0660_010:0328b02": "廣大生死！」佛言：「諸苾芻！如是，如是！如汝所說！」",
    "T16n0660_010:0328b03": "爾時薄伽梵告大眾言：「善男子！若於如是諸",
    "T16n0660_010:0328b04": "地方處說此法門，當知其地是菩提道場、轉",
    "T16n0660_010:0328b05": "法輪處。又應思惟其地即是大制多處，亦是",
    "T16n0660_010:0328b06": "我等一切導師在中而住。何以故？善男子！以",
    "T16n0660_010:0328b07": "法性即是大菩提故，亦是轉法輪故，又法身",
    "T16n0660_010:0328b08": "即是諸如來故。若供養法，即是供養一切如",
    "T16n0660_010:0328b09": "來。若說法師所在地方，當於此處起制多想，",
    "T16n0660_010:0328b10": "於法師處起尊重想、起善知識想、起於演說",
    "T16n0660_010:0328b11": "正道路想。若見法師應當歡喜，淨信悅樂，邀",
    "T16n0660_010:0328b12": "請上座，恭敬供養，讚歎善哉。善男子！我若讚",
    "T16n0660_010:0328b13": "說法師功德乃至劫盡，亦不能說少分功德。",
    "T16n0660_010:0328b14": "何以故？若有善男子、善女人愛樂法者，於說",
    "T16n0660_010:0328b15": "法師所行之處，以自身血灑其道路，亦不能",
    "T16n0660_010:0328b16": "報彼說法師少分恩德。何以故？以說法師即",
    "T16n0660_010:0328b17": "能住持如來法眼，甚希有故。善男子！諸說法",
    "T16n0660_010:0328b18": "師若欲說此法門之時，若正說、若已說，應現",
    "T16n0660_010:0328b19": "無畏，不應沈沒，不現憂惱，無損害心，著新淨",
    "T16n0660_010:0328b20": "衣，應生淨信。他讚歎時，不應倨傲，不起我慢，",
    "T16n0660_010:0328b21": "不自讚毀他，無所悕望，應常恭敬演說此",
    "T16n0660_010:0328b22": "法。」",
    "T16n0660_010:0328b23": "爾時釋提桓因白佛言：「世尊！若諸地方有能",
    "T16n0660_010:0328b24": "說此法門之處，我當將諸兵眾及與眷屬往",
    "T16n0660_010:0328b25": "詣其處，為欲聽聞此法門故及能守護彼說",
    "T16n0660_010:0328b26": "法師。」佛言：「憍尸迦！善哉，善哉！汝今正應作如",
    "T16n0660_010:0328b27": "是事，汝當守護如來法性。」",
    "T16n0660_010:0328b28": "爾時止蓋菩薩白佛言：「世尊！當何名此法門？",
    "T16n0660_010:0328b29": "我等云何受持？」佛言：「善男子！此名『寶雨法門』，",
    "T16n0660_010:0328c01": "亦名『寶積功德』，亦名『智燈』，亦名『止一切蓋菩",
    "T16n0660_010:0328c02": "薩所問法門』。汝當受持！」時薄伽梵說此經已，",
    "T16n0660_010:0328c03": "歡喜無量。止一切蓋及諸菩薩，一切聲聞、釋、",
    "T16n0660_010:0328c04": "梵、護世及大自在淨居諸天、無量百千天子，",
    "T16n0660_010:0328c05": "及諸天、龍、藥叉、健達縛、阿素洛、揭路荼、緊捺洛、",
    "T16n0660_010:0328c06": "莫呼洛伽，聞佛所說，歡喜奉行。",
    "T16n0660_010:0328c07": "佛說寶雨經卷第十"
}