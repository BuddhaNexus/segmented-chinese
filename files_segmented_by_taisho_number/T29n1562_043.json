{
    "T29n1562_043:0584a23": "阿毘達磨順正理論卷第四十三",
    "T29n1562_043:0584a25": "尊者眾賢造",
    "T29n1562_043:0584a26": "三藏法師玄奘奉　詔譯",
    "T29n1562_043:0584a27": "辯業品第四之十一",
    "T29n1562_043:0584a28": "如前所說果有五種。何等業有幾果。頌曰。",
    "T29n1562_043:0584a29": "　斷道有漏業　　具足有五果",
    "T29n1562_043:0584b01": "　無漏業有四　　謂唯除異熟",
    "T29n1562_043:0584b02": "　餘有漏善惡　　亦四除離繫",
    "T29n1562_043:0584b03": "　餘無漏無記　　三除前所除",
    "T29n1562_043:0584b04": "論曰。道能證斷及能斷惑得斷道名即無間",
    "T29n1562_043:0584b05": "道。此道有二種。謂有漏無漏。有漏道業具",
    "T29n1562_043:0584b06": "有五果。等流果者。謂自地中後等。若增諸相",
    "T29n1562_043:0584b07": "似法。異熟果者。謂自地中斷道所招可愛異",
    "T29n1562_043:0584b08": "熟。離繫果者。謂此道力。斷惑所證擇滅無",
    "T29n1562_043:0584b09": "為。士用果者。謂道所牽俱有解脫所修及斷。",
    "T29n1562_043:0584b10": "言俱有者。謂俱生法。言解脫者。謂無間生。即",
    "T29n1562_043:0584b11": "解脫道。言所修者。謂未來修。斷謂擇滅。由道",
    "T29n1562_043:0584b12": "力故彼得方起。增上果者。有如是說。謂離自",
    "T29n1562_043:0584b13": "性餘有為法。唯除前生。有作是言。斷亦應",
    "T29n1562_043:0584b14": "是道增上果。道增上力能證彼故。若爾何故",
    "T29n1562_043:0584b15": "毘婆沙中。唯說欲界十隨眠斷。為苦法智忍",
    "T29n1562_043:0584b16": "離繫士用果。曾不說是增上果耶。非由不說",
    "T29n1562_043:0584b17": "便非彼果。以即彼文說苦法智。為苦法智忍",
    "T29n1562_043:0584b18": "等流士用果。曾不說是增上果故。然實苦法",
    "T29n1562_043:0584b19": "智是彼增上果。而不說者義極成故。此亦應",
    "T29n1562_043:0584b20": "然舉士用果。理則已舉增上果故。非唯可生",
    "T29n1562_043:0584b21": "是增上果。說非擇滅是心果故。離此更無餘",
    "T29n1562_043:0584b22": "果義故。即斷道中無漏道業。唯有四果謂除",
    "T29n1562_043:0584b23": "異熟。餘有漏善及不善業亦有四果謂除離",
    "T29n1562_043:0584b24": "繫。異前斷道故說為餘。次後餘言例此應釋。",
    "T29n1562_043:0584b25": "謂餘無漏及無記業。唯有三果除前所除。謂",
    "T29n1562_043:0584b26": "除前所除異熟及離繫。已總分別諸業有果。",
    "T29n1562_043:0584b27": "次辯果門業有果相。於中先辯善等三業。頌",
    "T29n1562_043:0584b28": "曰。",
    "T29n1562_043:0584b29": "　善等於善等　　初有四二三",
    "T29n1562_043:0584c01": "　中有二三四　　後二三三果",
    "T29n1562_043:0584c02": "論曰。最後所說皆如次言。顯隨所應遍前門",
    "T29n1562_043:0584c03": "義。且善不善無記三業一一為因。如其次第",
    "T29n1562_043:0584c04": "對善不善無記。三法辯有果數後例應知。謂",
    "T29n1562_043:0584c05": "初善業以善法為四果除異熟。以不善為二",
    "T29n1562_043:0584c06": "果。謂士用及增上。以無記為三果除等流及",
    "T29n1562_043:0584c07": "離繫。中不善業以善法為二果。謂士用及增",
    "T29n1562_043:0584c08": "上。以不善為三果除異熟及離繫。以無記為",
    "T29n1562_043:0584c09": "四果除離繫。等流果者。謂見苦所斷一切不",
    "T29n1562_043:0584c10": "善業及見集所斷遍行不善業。以欲界中身",
    "T29n1562_043:0584c11": "邊見品。諸無記法為等流故。後無記業以善",
    "T29n1562_043:0584c12": "法為二果。謂士用及增上。以不善為三果除",
    "T29n1562_043:0584c13": "異熟及離繫。等流果者。謂身邊見品。諸無記",
    "T29n1562_043:0584c14": "業以五部不善為等流故。以無記為三果如",
    "T29n1562_043:0584c15": "不善。已辯三性當辯三世。頌曰。",
    "T29n1562_043:0584c16": "　過於三各四　　現於未亦爾",
    "T29n1562_043:0584c17": "　現於現二果　　未於未果三",
    "T29n1562_043:0584c18": "論曰。過去現在未來三業一一為因。如其所",
    "T29n1562_043:0584c19": "應以過去等為果。別者謂過去業以三世法",
    "T29n1562_043:0584c20": "各為四果除離繫。現在世業以未來為四果",
    "T29n1562_043:0584c21": "如前說。以現在為二果。謂士用及增上。未來",
    "T29n1562_043:0584c22": "世業以未來為三果。除等流及離繫。不說後",
    "T29n1562_043:0584c23": "業有前果者。前法定非後業果故。已辯三世",
    "T29n1562_043:0584c24": "當辯諸地。頌曰。",
    "T29n1562_043:0584c25": "　同地有四果　　異地二或三",
    "T29n1562_043:0584c26": "論曰。於諸地中隨何地業。以同地法為四果",
    "T29n1562_043:0584c27": "除離繫。若是有漏以異地法為二果。謂士用",
    "T29n1562_043:0584c28": "及增上。若是無漏以異地法為三果。除異熟",
    "T29n1562_043:0584c29": "及離繫不墮界故。不遮等流。已辯諸地當辯",
    "T29n1562_043:0585a01": "學等。頌曰。",
    "T29n1562_043:0585a02": "　學於三各三　　無學一三二",
    "T29n1562_043:0585a03": "　非學非無學　　有二二五果",
    "T29n1562_043:0585a04": "論曰。學等三業一一為因。如其次第各以三",
    "T29n1562_043:0585a05": "法為果。別者謂學業以學法為三果。除異熟",
    "T29n1562_043:0585a06": "及離繫。以無學法為三亦爾。以非二為三果。",
    "T29n1562_043:0585a07": "除異熟及等流。無學業以學法為一果謂增",
    "T29n1562_043:0585a08": "上。理應言二謂加等流。以無學為三果。除異",
    "T29n1562_043:0585a09": "熟及離繫。以非二為二果。謂士用及增上。非",
    "T29n1562_043:0585a10": "二業以學法為二果。謂士用及增上。以無學",
    "T29n1562_043:0585a11": "法為二亦爾。以非二為五果已辯學等當辯",
    "T29n1562_043:0585a12": "見所斷等。頌曰。",
    "T29n1562_043:0585a13": "　見所斷業等　　一一各於三",
    "T29n1562_043:0585a14": "　初有三四一　　中二四三果",
    "T29n1562_043:0585a15": "　後有一二四　　皆如次應知",
    "T29n1562_043:0585a16": "論曰。見所斷等三業如次。一一為因各以三",
    "T29n1562_043:0585a17": "法為果。別者初見所斷業。以見所斷法為三",
    "T29n1562_043:0585a18": "果。除異熟及離繫。以修所斷法為四果除離",
    "T29n1562_043:0585a19": "繫。以非所斷法為一果。謂增上。中修所斷",
    "T29n1562_043:0585a20": "業以見所斷法為二果。謂士用及增上。以修",
    "T29n1562_043:0585a21": "所斷。法為四果除離繫。以非所斷法為三",
    "T29n1562_043:0585a22": "果。除異熟及等流。後非所斷業以見所斷法",
    "T29n1562_043:0585a23": "為一果。謂增上。以修所斷法為二果。謂士用",
    "T29n1562_043:0585a24": "及增上。以非所斷法為四果除異熟。皆如次",
    "T29n1562_043:0585a25": "者隨其所應遍上諸門。略法應爾因辯諸業",
    "T29n1562_043:0585a26": "應復問言。如本論中所說三業。謂應作業不",
    "T29n1562_043:0585a27": "應作業。及非應作非不應作業。其相云何。頌",
    "T29n1562_043:0585a28": "曰。",
    "T29n1562_043:0585a29": "　染業不應作　　有說亦壞軌",
    "T29n1562_043:0585b01": "　應作業翻此　　俱相違第三",
    "T29n1562_043:0585b02": "論曰。有說染污身語意業名不應作。以從非",
    "T29n1562_043:0585b03": "理作意生故。有餘師言。諸壞軌則身語意業。",
    "T29n1562_043:0585b04": "設是不染亦不應作。由彼不合世軌則故。謂",
    "T29n1562_043:0585b05": "諸無覆無記身業。若住若行若飲食等。諸有",
    "T29n1562_043:0585b06": "不合世俗禮儀。皆說名為壞軌身業。諸有無",
    "T29n1562_043:0585b07": "覆無記語業。壞形言時及作者等。但有不合",
    "T29n1562_043:0585b08": "世俗禮儀皆說名為壞軌。語業等起前二思",
    "T29n1562_043:0585b09": "名壞軌。意業此及染業名不應作。應作業者",
    "T29n1562_043:0585b10": "與此相翻。俱違前二是第三業。若依世俗後",
    "T29n1562_043:0585b11": "亦可然。若就勝義前說為善。謂唯善業名為",
    "T29n1562_043:0585b12": "應作。唯諸染業名不應作。無覆無記身語意",
    "T29n1562_043:0585b13": "業。名非應作非不應作。然非一切不應作",
    "T29n1562_043:0585b14": "業皆惡行攝。唯有不善是惡性故得惡行名。",
    "T29n1562_043:0585b15": "以招愛果名為妙行。招非愛果名為惡行。有",
    "T29n1562_043:0585b16": "覆無記雖是不應作而非惡行攝。由此所行",
    "T29n1562_043:0585b17": "決定不能招愛非愛果故。今於此中復應思",
    "T29n1562_043:0585b18": "擇。為由一業但引一生。為引多生。又為一生",
    "T29n1562_043:0585b19": "但一業引。為多業引。頌曰。",
    "T29n1562_043:0585b20": "　一業引一生　　多業能圓滿",
    "T29n1562_043:0585b21": "論曰。若依正理應決定說。但由一業唯引一",
    "T29n1562_043:0585b22": "生。此一生言顯眾同分。以得同分方說名生。",
    "T29n1562_043:0585b23": "若說一生由多業引。或說一業能引多生。如",
    "T29n1562_043:0585b24": "是二言於理何失。且初有失。謂一生中前業",
    "T29n1562_043:0585b25": "果終後業果起。業果別故應有死生。或應多",
    "T29n1562_043:0585b26": "生無死生。理業果終起如一生故。二俱有過。",
    "T29n1562_043:0585b27": "一本有中應有眾多死生有故。或應乃至無",
    "T29n1562_043:0585b28": "餘涅槃中間永無死及生故。何緣定限一趣處",
    "T29n1562_043:0585b29": "中。有異業果生便有生死。有異業果起而無",
    "T29n1562_043:0585c01": "死生。一業果終餘業果起。理定應立有死有",
    "T29n1562_043:0585c02": "生。又許一生定為多種造作增長業所引故。",
    "T29n1562_043:0585c03": "則應決定無中夭者。或應不受果而永棄彼",
    "T29n1562_043:0585c04": "業。然先已說先說者何。謂理必無時分定業。",
    "T29n1562_043:0585c05": "所感異熟轉餘時受。又理必無時分定業非",
    "T29n1562_043:0585c06": "造作增長必受異熟故。若謂有生由定不定",
    "T29n1562_043:0585c07": "多種業引。或復有生唯為多種。定業所引故",
    "T29n1562_043:0585c08": "有中夭。及有盡壽此亦不然。時分果業定不",
    "T29n1562_043:0585c09": "定受無決定故。若有一類中年老年時分果",
    "T29n1562_043:0585c10": "業決定應受嬰孩童子少年果業。不定受者",
    "T29n1562_043:0585c11": "彼復如何。理必無容離前有後。或應前位所",
    "T29n1562_043:0585c12": "有果業必是定受定受果故。然於此中無決",
    "T29n1562_043:0585c13": "定理。令前位業決定受果。令後位業受果不",
    "T29n1562_043:0585c14": "定。故無一生多業所引。後亦有失一業引多",
    "T29n1562_043:0585c15": "生時分定業應成雜亂故。此無雜亂如先已",
    "T29n1562_043:0585c16": "辯。故無一業能引多生。若爾何緣尊者無滅",
    "T29n1562_043:0585c17": "自言。我憶昔於一時於殊勝福田一施食異",
    "T29n1562_043:0585c18": "熟。從茲七返生三十三天。七生人中為轉輪",
    "T29n1562_043:0585c19": "聖帝。最後生在大釋迦家。豐足珍財多受快",
    "T29n1562_043:0585c20": "樂。毘婆沙者已釋此言。一施食為依起多勝",
    "T29n1562_043:0585c21": "思願。能引位別多異熟生。故作如是言。一施",
    "T29n1562_043:0585c22": "食異熟。不應異熟能復感生。但為顯依一施",
    "T29n1562_043:0585c23": "食境。起多思願所招異熟分位差別故作是",
    "T29n1562_043:0585c24": "言。或顯初基故作是說。彼由一業感一生中",
    "T29n1562_043:0585c25": "大貴多財及宿生智。乘斯更造感餘生福。如",
    "T29n1562_043:0585c26": "是展轉至最後身。生富貴家得究竟果。如",
    "T29n1562_043:0585c27": "有緣一迦栗沙鉢拏。方便勤求息利成千倍。",
    "T29n1562_043:0585c28": "言我本由一迦栗沙鉢拏。遂至今時成大富",
    "T29n1562_043:0585c29": "貴。是故一業唯引一生。雖言一生由一業引。",
    "T29n1562_043:0586a01": "而許圓滿由多業成。譬如畫師先以一色圖",
    "T29n1562_043:0586a02": "其形狀後填眾彩。今於此中一色所喻為一",
    "T29n1562_043:0586a03": "類業。為一剎那。若喻一類違此宗理。以非一",
    "T29n1562_043:0586a04": "業引一生。言可約一類類必多故。多引一生",
    "T29n1562_043:0586a05": "不應理故。若言一色喻一剎那。非一剎那能",
    "T29n1562_043:0586a06": "圖形狀。即所立喻於證無能。今見此中喻一",
    "T29n1562_043:0586a07": "類業。如何引業約類得成引一趣業有眾",
    "T29n1562_043:0586a08": "多故。此言意顯一類業中唯一剎那引眾同",
    "T29n1562_043:0586a09": "分同類異類。多剎那業能為圓滿故。說為多",
    "T29n1562_043:0586a10": "故如一色先圖形狀。後填眾彩此言應理。是",
    "T29n1562_043:0586a11": "故雖有同稟人身。而於其中有具支體諸根",
    "T29n1562_043:0586a12": "形量色力莊嚴。或有於前多缺減者。為但由",
    "T29n1562_043:0586a13": "業能引滿生。不爾一切業一果法勢力強故。",
    "T29n1562_043:0586a14": "亦引滿生與此相違能滿非引。如是二類其",
    "T29n1562_043:0586a15": "體是何。頌曰。",
    "T29n1562_043:0586a16": "　二無心定得　　不能引餘通",
    "T29n1562_043:0586a17": "論曰。二無心定雖有異熟。而無勢力引眾同",
    "T29n1562_043:0586a18": "分。以與諸業非俱有故。一切不善善有漏得。",
    "T29n1562_043:0586a19": "亦無勢力引眾同分。以與諸業非一果故。諸",
    "T29n1562_043:0586a20": "餘不善善有漏法。皆容通二謂引及滿。薄伽",
    "T29n1562_043:0586a21": "梵說重障有三。謂業障煩惱障異熟障。如是",
    "T29n1562_043:0586a22": "三障其體是何。頌曰。",
    "T29n1562_043:0586a23": "　三障無間業　　及數行煩惱",
    "T29n1562_043:0586a24": "　并一切惡趣　　北洲無想天",
    "T29n1562_043:0586a25": "論曰。業障體者。謂五無間。一者害母。二者害",
    "T29n1562_043:0586a26": "父。三者害阿羅漢。四者破和合僧。五者惡心",
    "T29n1562_043:0586a27": "出佛身血。煩惱障體者。謂數行煩惱下品煩",
    "T29n1562_043:0586a28": "惱。若有數行雖欲伏除難得其便。由彼展轉",
    "T29n1562_043:0586a29": "令上品生。難可伏除故亦名障。上品煩惱若",
    "T29n1562_043:0586b01": "不數行。對治道生易得其便。雖極猛利而非",
    "T29n1562_043:0586b02": "障攝。雖住欲界具縛有情。平等皆成一切煩",
    "T29n1562_043:0586b03": "惱。而現行別為障不同。故煩惱中隨品上下。",
    "T29n1562_043:0586b04": "但數行者名煩惱障。異熟障體者。謂三惡趣",
    "T29n1562_043:0586b05": "全及善趣一分。即北洲無想。何故名障能障",
    "T29n1562_043:0586b06": "聖道。及道資糧并離染故。非唯無間是業障",
    "T29n1562_043:0586b07": "體。所有定業能障見諦一切皆應是業障攝。",
    "T29n1562_043:0586b08": "謂有諸業造作增長。能感惡趣卵生濕生。女",
    "T29n1562_043:0586b09": "身人天第八有等。并感大梵順後受業或色",
    "T29n1562_043:0586b10": "無色一處二生。有此皆無入見諦理。何緣不",
    "T29n1562_043:0586b11": "說是業障收見。此類中有非定故。謂於如是",
    "T29n1562_043:0586b12": "業種類中。皆有強緣可令迴轉。不障聖道及",
    "T29n1562_043:0586b13": "道資糧故。於此中雖有少業不可轉者不立",
    "T29n1562_043:0586b14": "為障。無間種類皆不可轉故。唯於此立為業",
    "T29n1562_043:0586b15": "障。毘婆沙說此五因緣。易見易知說為業障。",
    "T29n1562_043:0586b16": "謂處趣生果及補特伽羅。處謂此五定以母",
    "T29n1562_043:0586b17": "等為起處故。趣謂此五定以地獄為所趣故。",
    "T29n1562_043:0586b18": "生謂此五定無間生感異熟故。果謂此五決",
    "T29n1562_043:0586b19": "定能招非愛果故。補特伽羅謂此五逆依行",
    "T29n1562_043:0586b20": "重惑補特伽羅。共了此人能害母等。餘業",
    "T29n1562_043:0586b21": "不爾不立為障。餘障廢立如應當知。此三障",
    "T29n1562_043:0586b22": "中煩惱最重。以能發業業感果故。有餘師",
    "T29n1562_043:0586b23": "言。煩惱與業二障皆最重。以有此者第二生",
    "T29n1562_043:0586b24": "中亦不可治故。無間何義。此無間業於無間",
    "T29n1562_043:0586b25": "生必受果故。無餘生果業能隔故。有說造逆",
    "T29n1562_043:0586b26": "補特伽羅。從此命終定墮地獄中無間隔故",
    "T29n1562_043:0586b27": "名無間。彼有無間得無間名與無間法合故",
    "T29n1562_043:0586b28": "名無間。如與沙門合故名沙門。三障應知何",
    "T29n1562_043:0586b29": "趣中有。頌曰。",
    "T29n1562_043:0586c01": "　三洲有無間　　非餘扇[打丁+虎]等",
    "T29n1562_043:0586c02": "　少恩少羞恥　　除障通五趣",
    "T29n1562_043:0586c03": "論曰。非一切障諸趣皆有。且無間業唯人三",
    "T29n1562_043:0586c04": "洲。非北俱盧餘趣餘界。於三洲內唯女及男。",
    "T29n1562_043:0586c05": "非扇[打丁+虎]等如無惡戒。有說父母於彼少恩彼",
    "T29n1562_043:0586c06": "於父母少羞恥故。謂彼父母生不具身愛念。",
    "T29n1562_043:0586c07": "又微故言恩少彼於父母慚愧亦微。要壞重",
    "T29n1562_043:0586c08": "慚愧方觸無間罪。然上座言彼扇[打丁+虎]等若害",
    "T29n1562_043:0586c09": "母等亦成無間。彼愚癡類作不應作業。豈容",
    "T29n1562_043:0586c10": "乘此生覩史多天。豈但有人作不應作不。生",
    "T29n1562_043:0586c11": "彼天處。即定生地獄故。雖徵責而詞乖理。",
    "T29n1562_043:0586c12": "都無思慮闇發此言。又彼自徵傍生趣等。亦",
    "T29n1562_043:0586c13": "害父母何非無間。便自釋言覺慧劣故。想變",
    "T29n1562_043:0586c14": "壞故。慈愛薄故。豈不此因於扇[打丁+虎]等亦容得",
    "T29n1562_043:0586c15": "有故無無間。設許彼類有無間罪。非上座說",
    "T29n1562_043:0586c16": "令少信知故。我所宗於理為善。若有人害非",
    "T29n1562_043:0586c17": "人父母。亦不成逆罪少恩羞恥故。謂彼於子",
    "T29n1562_043:0586c18": "無如人恩子於彼無如人慚愧。已辯業障唯",
    "T29n1562_043:0586c19": "人三洲。餘障應知五趣皆有然煩惱障遍一",
    "T29n1562_043:0586c20": "切處。若異熟障全三惡趣。人唯北洲。天唯無",
    "T29n1562_043:0586c21": "想。豈不三洲處扇[打丁+虎]等身非聖道器故異熟",
    "T29n1562_043:0586c22": "障攝。無如是理。以於彼生引業所牽同分相",
    "T29n1562_043:0586c23": "續。可成男等為聖道器唯三惡趣。無想北洲",
    "T29n1562_043:0586c24": "決定無容證聖道義。故唯於彼立異熟障。有",
    "T29n1562_043:0586c25": "說彼處唯屬異生。餘處皆容與聖者共故不",
    "T29n1562_043:0586c26": "說是異熟障攝。於前所辯三重障中。說五無",
    "T29n1562_043:0586c27": "間為業障體。五無間業其體是何。且上座言",
    "T29n1562_043:0586c28": "三業為體。身業語業一一獨能招異熟果。理",
    "T29n1562_043:0586c29": "難成故以但意業所作事重故。許能感殊勝",
    "T29n1562_043:0587a01": "異熟。此極疎怳。疎怳者何汝已許思依身語",
    "T29n1562_043:0587a02": "轉名身語業。今許意業為無間體。便應暫起",
    "T29n1562_043:0587a03": "欲造逆思即成無間。又言意業所作事重許",
    "T29n1562_043:0587a04": "感殊勝異熟果者。此唯妄許違自宗故。謂若",
    "T29n1562_043:0587a05": "有思動發身語。此思可說所作事重然彼不",
    "T29n1562_043:0587a06": "可說為意業。以依身語二門轉故。若思不能",
    "T29n1562_043:0587a07": "動發身語彼許是意業。然所作非重寧說意",
    "T29n1562_043:0587a08": "業所作事重。若謂動發身語二思是意業思",
    "T29n1562_043:0587a09": "所作重事故。說意業所作重者此亦非理。事",
    "T29n1562_043:0587a10": "非重故唯思不成身語二業。意業引彼事重",
    "T29n1562_043:0587a11": "豈成所作事重。言顯動發身語故所作重非",
    "T29n1562_043:0587a12": "意業思。若觀果思所作重故。亦說意業所作",
    "T29n1562_043:0587a13": "重者。意業前思能引意業果。果事重故亦應",
    "T29n1562_043:0587a14": "名事重。如是則應有大過失。又非意業與身",
    "T29n1562_043:0587a15": "語思。因果性故共感異熟。勿彼意業與彼前",
    "T29n1562_043:0587a16": "思亦因果故同感異熟。如是則應有非愛過。",
    "T29n1562_043:0587a17": "又彼先說證此因。言身業語業獨招異熟難",
    "T29n1562_043:0587a18": "成故者。此言何義豈與意業共招異熟。即令",
    "T29n1562_043:0587a19": "此彼體類是同。獨思離心能招異熟亦難成",
    "T29n1562_043:0587a20": "故。則應許心是無間體或體是思。又應推徵",
    "T29n1562_043:0587a21": "說有意業是無間者。且害母者由何思力引",
    "T29n1562_043:0587a22": "地獄生。為思惟思為業道思。若思惟思如何",
    "T29n1562_043:0587a23": "於母全未有損害定引地獄生若業道思如何",
    "T29n1562_043:0587a24": "可說非身語業獨能感果。非由思惟思彼方",
    "T29n1562_043:0587a25": "取果故。又彼自許先思惟思後業道思。先是",
    "T29n1562_043:0587a26": "意業後身語業前後相望時相各異無一果理",
    "T29n1562_043:0587a27": "如何可言身業語業獨感異熟。其理難成故",
    "T29n1562_043:0587a28": "彼所言在聖教外。然我所宗決定義者。頌曰。",
    "T29n1562_043:0587a29": "　此五無間中　　四身一語業",
    "T29n1562_043:0587b01": "　三殺一誑語　　一殺生加行",
    "T29n1562_043:0587b02": "論曰。五無間中四是身業。一是語業。三是殺",
    "T29n1562_043:0587b03": "生。一虛誑語根本業道。一是殺生業道加行。",
    "T29n1562_043:0587b04": "以如來身不可害故。破僧無間是虛誑語。既",
    "T29n1562_043:0587b05": "是虛誑語何緣名破僧。因受果名或能破故。",
    "T29n1562_043:0587b06": "若爾僧破其體是何。能所破人誰所成就。頌",
    "T29n1562_043:0587b07": "曰。",
    "T29n1562_043:0587b08": "　僧破不和合　　心不相應行",
    "T29n1562_043:0587b09": "　無覆無記性　　所破僧所成",
    "T29n1562_043:0587b10": "論曰。僧破體是不和合。性無覆無記。心不相",
    "T29n1562_043:0587b11": "應行蘊所攝豈成無間。如是僧破因誑語生。",
    "T29n1562_043:0587b12": "故說破僧是無間果。非能破者成。此僧破但",
    "T29n1562_043:0587b13": "是所破僧眾所成。此能破人何所成就。破僧",
    "T29n1562_043:0587b14": "異熟何處幾時。頌曰。",
    "T29n1562_043:0587b15": "　能破者唯成　　此虛誑語罪",
    "T29n1562_043:0587b16": "　無間一劫熟　　隨罪增苦增",
    "T29n1562_043:0587b17": "論曰。能破僧人成破僧罪。此破僧罪誑語為",
    "T29n1562_043:0587b18": "性。即僧破俱生語表無表業。此必無間大",
    "T29n1562_043:0587b19": "地獄中經一中劫受極重苦餘逆不必生於無",
    "T29n1562_043:0587b20": "間。然此不經一大劫者。欲界無有此壽量故。",
    "T29n1562_043:0587b21": "一中劫時亦不滿足。經說天授人壽四萬歲",
    "T29n1562_043:0587b22": "時。來生人中證獨覺菩提故。然不違背壽一",
    "T29n1562_043:0587b23": "劫言。一劫少分中立一劫名故。現有一分亦",
    "T29n1562_043:0587b24": "立全名。如言此日我有障礙。或如說言賊燒",
    "T29n1562_043:0587b25": "村等。若造多逆初一已招無間獄生餘應無",
    "T29n1562_043:0587b26": "果。無無果失造多逆人。唯一能引餘助滿故。",
    "T29n1562_043:0587b27": "隨彼罪增苦還增劇。謂由多逆感地獄中大",
    "T29n1562_043:0587b28": "柔軟身。多猛苦具受二二四五倍重苦。或無",
    "T29n1562_043:0587b29": "中夭受苦多時。如何可言餘應無果。上座",
    "T29n1562_043:0587c01": "於此作如是釋。或於地獄死已更生。若爾寧",
    "T29n1562_043:0587c02": "非順後受業。彼於此難反詰答言若有先造",
    "T29n1562_043:0587c03": "餘不善業已引地獄。後造無間此復云何成",
    "T29n1562_043:0587c04": "無間業。為有天世於中間耶。豈不隨前無間",
    "T29n1562_043:0587c05": "即受。我先已辯時分定業。無轉餘位受異",
    "T29n1562_043:0587c06": "熟理。由此不應作如是詰。有說先造餘定惡",
    "T29n1562_043:0587c07": "業引次地獄生後不造無間。有說設造唯成",
    "T29n1562_043:0587c08": "滿業如造多逆先引後滿。非唯能引名無間",
    "T29n1562_043:0587c09": "業。故彼反詰於答無能。然彼所言為有天",
    "T29n1562_043:0587c10": "世於中間者。此極麁疎於感次生無用同故。",
    "T29n1562_043:0587c11": "如為天世善業所間隔。惡業無力感次地獄",
    "T29n1562_043:0587c12": "生。便說名為順後受業。如是地獄餘業所間",
    "T29n1562_043:0587c13": "無力能感次地獄生。云何不如天世所隔。令",
    "T29n1562_043:0587c14": "後造逆成順後受。故對法宗所釋無失。經說",
    "T29n1562_043:0587c15": "五逆順生受故。誰於何處能破於誰。破在何",
    "T29n1562_043:0587c16": "時。經幾時破。頌曰。",
    "T29n1562_043:0587c17": "　苾芻見淨行　　破異處愚夫",
    "T29n1562_043:0587c18": "　忍異師道時　　名破不經宿",
    "T29n1562_043:0587c19": "論曰。能破僧者要大苾芻。必非在家苾芻尼",
    "T29n1562_043:0587c20": "等。以彼依止無威德故。唯見行人非愛行者。",
    "T29n1562_043:0587c21": "以惡意樂極堅深故。於染淨品俱躁動故。要",
    "T29n1562_043:0587c22": "住淨行方能破僧。以犯戒人無威德故。即由",
    "T29n1562_043:0587c23": "此證造餘逆後不能破僧。以造餘逆及受彼",
    "T29n1562_043:0587c24": "果處無定故。於斯且舉淨行為初類。顯端嚴",
    "T29n1562_043:0587c25": "語具圓等。醜陋訥等無破能故。要異處破非",
    "T29n1562_043:0587c26": "對大師。以諸如來不可輕逼。言詞威肅對必",
    "T29n1562_043:0587c27": "無能。唯破異生非破聖者。他不能引得證淨",
    "T29n1562_043:0587c28": "故。有說得忍亦不可破。由決定忍佛所說故。",
    "T29n1562_043:0587c29": "為含二義說愚夫言。要所破僧忍師異佛。忍",
    "T29n1562_043:0588a01": "異佛說有餘聖道。應說僧破在如是時。此夜",
    "T29n1562_043:0588a02": "必和不經宿住。如是名曰破法輪僧。能障佛",
    "T29n1562_043:0588a03": "法輪。壞僧和合故。謂由僧壞邪道轉時。聖",
    "T29n1562_043:0588a04": "道被遮暫時不轉。言邪道者。提婆達多妄說",
    "T29n1562_043:0588a05": "五事為出離道。一者不應受用乳等。二者斷",
    "T29n1562_043:0588a06": "肉。三者斷鹽四者應被不截衣服。五者應居",
    "T29n1562_043:0588a07": "聚落邊寺眾。若忍許彼所說時名破法輪。亦",
    "T29n1562_043:0588a08": "名僧破。何洲人幾破法輪僧破羯磨僧。何洲",
    "T29n1562_043:0588a09": "人幾。頌曰。",
    "T29n1562_043:0588a10": "　贍部洲九等　　方破法輪僧",
    "T29n1562_043:0588a11": "　唯破羯磨僧　　通三洲八等",
    "T29n1562_043:0588a12": "論曰。唯贍部洲人少至九。或復過此能破法",
    "T29n1562_043:0588a13": "輪。非於餘洲以無佛故。要有佛處可立異",
    "T29n1562_043:0588a14": "師。要八苾芻分為二眾以為所破能破第九",
    "T29n1562_043:0588a15": "故眾極少猶須九人。等言為明過此無限。唯",
    "T29n1562_043:0588a16": "破羯磨通在三洲。極少八人多亦無限。通三",
    "T29n1562_043:0588a17": "洲者。以有聖教及有出家弟子眾故。要一界",
    "T29n1562_043:0588a18": "中僧分二部別作羯磨故須八人。過此無遮",
    "T29n1562_043:0588a19": "故亦言等於何時分容有破僧破羯磨僧。從",
    "T29n1562_043:0588a20": "結界後迄今亦有至法未滅破法輪僧。除六",
    "T29n1562_043:0588a21": "時分。何等為六。頌曰。",
    "T29n1562_043:0588a22": "　初後皰雙前　　佛滅未結界",
    "T29n1562_043:0588a23": "　於如是六位　　無破法輪僧",
    "T29n1562_043:0588a24": "論曰。初謂世尊成佛未久有情有善阿世耶",
    "T29n1562_043:0588a25": "故惡阿世耶猶未起故。後謂善逝將般涅槃。",
    "T29n1562_043:0588a26": "聖教增廣善安住故。必僧和合佛方涅槃。有",
    "T29n1562_043:0588a27": "餘師言。證法性定故。眾咸憂慼故。非初非後",
    "T29n1562_043:0588a28": "於聖教中戒見二皰。若未起位亦無破僧。要",
    "T29n1562_043:0588a29": "見皰生方敢破故。未立止觀第一雙時。法爾",
    "T29n1562_043:0588b01": "由彼速還合故佛滅後時他不信受。無有真",
    "T29n1562_043:0588b02": "佛為敵對故。未結界時無一界內。僧分二部",
    "T29n1562_043:0588b03": "可名僧破。於此六位無破法輪。如是破僧諸",
    "T29n1562_043:0588b04": "佛皆有。不爾要有宿破他業。於此賢劫迦葉",
    "T29n1562_043:0588b05": "波佛時。釋迦牟尼曾破他眾故。具止傍論",
    "T29n1562_043:0588b06": "應辯逆緣。頌曰。",
    "T29n1562_043:0588b07": "　棄壞恩德田　　轉形亦成逆",
    "T29n1562_043:0588b08": "　母謂因彼血　　誤等無或有",
    "T29n1562_043:0588b09": "　打心出佛血　　害後無學無",
    "T29n1562_043:0588b10": "論曰。何緣害母等成無間非餘。由棄恩田壞",
    "T29n1562_043:0588b11": "德田故。謂害父母是棄恩田。如何有恩身生",
    "T29n1562_043:0588b12": "本故。如何棄彼謂捨彼恩德田。謂餘阿羅漢",
    "T29n1562_043:0588b13": "等。具諸勝德及能生故。壞德所依故成逆罪。",
    "T29n1562_043:0588b14": "若有父母子初生時。為殺棄於豺狼路等。或",
    "T29n1562_043:0588b15": "於胎內方便欲殺。由定業力子不命終。彼有",
    "T29n1562_043:0588b16": "何恩棄之成逆。彼定由有不活等畏於子事",
    "T29n1562_043:0588b17": "急起欲殺心。然棄等時必懷悲愍數數緣子",
    "T29n1562_043:0588b18": "愛戀纏心。若棄此恩下逆罪觸。為顯逆罪有",
    "T29n1562_043:0588b19": "下中上故說棄恩皆成逆罪。或由母等田器",
    "T29n1562_043:0588b20": "法。然設彼無恩但害其命。必應無間生地獄",
    "T29n1562_043:0588b21": "中。諸聰慧人咸作是說。世尊於法了達根源。",
    "T29n1562_043:0588b22": "作如是言但應深信。父母形轉殺成逆邪。逆",
    "T29n1562_043:0588b23": "罪亦成依止一故。由如是義故有問言。頗有",
    "T29n1562_043:0588b24": "令男離命根。非父阿羅漢而為無間罪觸不。",
    "T29n1562_043:0588b25": "有謂母轉形與此相違。問女亦爾設有女人",
    "T29n1562_043:0588b26": "羯剌藍墮。餘女收取置產門中生子。殺何成",
    "T29n1562_043:0588b27": "害母逆因。彼血生者識託方增故。第二女人",
    "T29n1562_043:0588b28": "但如養母。雖諸所作皆應諮決。而害但成無",
    "T29n1562_043:0588b29": "間同類。上座於此作如是言。若羯剌藍有命",
    "T29n1562_043:0588c01": "無墮。若有墮者必已命終。有情必無住糞穢",
    "T29n1562_043:0588c02": "故。由無是事為問唐捐。設有如斯害後成逆",
    "T29n1562_043:0588c03": "棄重恩故。害前不然於子重恩非關彼故。上",
    "T29n1562_043:0588c04": "座決定於業趣中。不能審知功能差別如何",
    "T29n1562_043:0588c05": "中有穿度金剛。母腹所拘不往餘處。母腹中",
    "T29n1562_043:0588c06": "火能消金石。而羯剌藍於中增長。地獄中",
    "T29n1562_043:0588c07": "有現母腹中而不能燒腹。及同類此亦應爾",
    "T29n1562_043:0588c08": "業力難思。雖此腹中羯剌藍墮。何妨轉至餘",
    "T29n1562_043:0588c09": "腹中增。曾聞經中說有尊者童子迦葉。如是",
    "T29n1562_043:0588c10": "而生既置產門。吸至胎處故不可說住糞穢",
    "T29n1562_043:0588c11": "中。或有但從口飲入腹。亦由業力轉至胎處。",
    "T29n1562_043:0588c12": "有情業用不可思議。雖無欲心而由業力。有",
    "T29n1562_043:0588c13": "吸至腹即成胎藏。後母雖有持養等恩而於",
    "T29n1562_043:0588c14": "子身非能生本。若持養等害便成逆。殺養母",
    "T29n1562_043:0588c15": "人應成無間。故彼所立棄重恩田。便有不成",
    "T29n1562_043:0588c16": "或不定失。前母雖闕持養等恩。而於子身是",
    "T29n1562_043:0588c17": "能生本。若非持養害不成逆。如前所說於子",
    "T29n1562_043:0588c18": "有怨。子反害之應無無間。故彼所立非關彼",
    "T29n1562_043:0588c19": "因。亦有不成及不定失。故唯人趣結生勝緣。",
    "T29n1562_043:0588c20": "害成害母逆非唯持養者。若於父母起殺加",
    "T29n1562_043:0588c21": "行。誤殺餘人無無間罪。於非父母起殺加",
    "T29n1562_043:0588c22": "行。誤殺父母亦不成逆。若一加行害母及餘。",
    "T29n1562_043:0588c23": "二無表生表唯逆罪。以無間業勢力強故。妙",
    "T29n1562_043:0588c24": "音尊者作如是言。於此位中亦有二表。表是",
    "T29n1562_043:0588c25": "積集極微成故。今觀彼意表有多微。有逆罪",
    "T29n1562_043:0588c26": "收有餘罪攝。有於阿羅漢無阿羅漢想。亦無",
    "T29n1562_043:0588c27": "決定解此非阿羅漢。無簡別故害成逆罪。非",
    "T29n1562_043:0588c28": "於父母全與此同。以易識知而不識者雖行",
    "T29n1562_043:0588c29": "殺害無棄恩心。阿羅漢人無別標相既難識",
    "T29n1562_043:0589a01": "是亦難知非故漫心殺亦成無間。若有害父",
    "T29n1562_043:0589a02": "父是阿羅漢。得一逆罪以依止一故。若爾喻",
    "T29n1562_043:0589a03": "說當云何通。佛告始欠持。汝已造二逆所謂",
    "T29n1562_043:0589a04": "害父殺阿羅漢。彼顯一逆由二緣成。或以二",
    "T29n1562_043:0589a05": "門訶責彼罪。若於佛所惡心出血。一切皆得",
    "T29n1562_043:0589a06": "無間罪耶。要以殺心方成逆罪。打心出血無",
    "T29n1562_043:0589a07": "間則無。無決定心壞福田故。若殺加行位彼",
    "T29n1562_043:0589a08": "未成無學。將死方得阿羅漢果。能殺彼者有",
    "T29n1562_043:0589a09": "逆罪耶。無。於無學身無殺加行故。若造無間",
    "T29n1562_043:0589a10": "加行不可轉。為有離染及得聖果耶。頌曰。",
    "T29n1562_043:0589a11": "　造逆定加行　　無離染得果",
    "T29n1562_043:0589a12": "論曰。無間加行若必定成中間決無離染得",
    "T29n1562_043:0589a13": "果。餘惡業道加行中間。若聖道生業道不起。",
    "T29n1562_043:0589a14": "轉得相續定違彼故。非已見諦者業道罪所",
    "T29n1562_043:0589a15": "觸。無間加行為有可轉。而言若彼不可轉耶。",
    "T29n1562_043:0589a16": "有作是言。皆不可轉故本論說。頗有未害生",
    "T29n1562_043:0589a17": "殺生未滅。此業受異熟定生地獄耶。曰有。如",
    "T29n1562_043:0589a18": "作無間業加行位命終指鬘。雖發欲害母心",
    "T29n1562_043:0589a19": "而未正興害母加行。於世尊所雖有害心亦",
    "T29n1562_043:0589a20": "未正興害佛加行。彼作是意近方下手。世尊",
    "T29n1562_043:0589a21": "為遮彼業障故。至未生信不令得近室利毱",
    "T29n1562_043:0589a22": "多。於薄伽梵亦不全起。無所顧心以發意言。",
    "T29n1562_043:0589a23": "世尊若是一切智者自知避故。有餘師說。亦",
    "T29n1562_043:0589a24": "有可轉本論不言無間加行皆不可轉。但說",
    "T29n1562_043:0589a25": "加行不息。死者定生地獄。加行息者非彼所",
    "T29n1562_043:0589a26": "論。然我所宗無間加行總說有二。一近二遠。",
    "T29n1562_043:0589a27": "於中近者不可轉故。本論依之而興問答。謂",
    "T29n1562_043:0589a28": "有於母起害加行。纔擊無間母命未終。或母",
    "T29n1562_043:0589a29": "力強反害其子。或為王等擒捉而殺。或子",
    "T29n1562_043:0589b01": "壽盡自致命終。本論依斯作如是說。於中遠",
    "T29n1562_043:0589b02": "者由尚未至不可轉位容有可轉。若不爾者",
    "T29n1562_043:0589b03": "世尊應說無間加行亦無間罪。譬喻者言。五",
    "T29n1562_043:0589b04": "無間業尚有可轉況彼加行。故契經言若有",
    "T29n1562_043:0589b05": "一類。於五無間造作增長。無間必墮[木*柰]落迦",
    "T29n1562_043:0589b06": "中。准此一類言知別有一類。雖造無間不生",
    "T29n1562_043:0589b07": "地獄。不爾一類成無用言。又世尊言娑羅",
    "T29n1562_043:0589b08": "設解。我所說義但無解能。此中既唯說不解",
    "T29n1562_043:0589b09": "語是決定障。故知世尊說一切業皆悉可轉。",
    "T29n1562_043:0589b10": "又世尊記旋繞制多一切皆當得生天故。又",
    "T29n1562_043:0589b11": "世尊記提婆達多。斷善根後不可治故。又如",
    "T29n1562_043:0589b12": "煩惱障業障亦可轉。如是所言皆非能立。於",
    "T29n1562_043:0589b13": "經及理不善了故。且彼所引有一類經。意顯",
    "T29n1562_043:0589b14": "有人具造五逆。無間必墮[木*柰]落迦中。或有乃",
    "T29n1562_043:0589b15": "至唯造一逆。或有造訖多門增長。或有唯造",
    "T29n1562_043:0589b16": "後更不增。皆無間生墮於地獄。且舉初故說",
    "T29n1562_043:0589b17": "一類言。或顯有人乘無間業無間必墮[木*柰]落",
    "T29n1562_043:0589b18": "迦中。有乘餘業故言一類。不說一類便謂唯",
    "T29n1562_043:0589b19": "乘無間業因無間生彼。婆羅經意顯造逆人",
    "T29n1562_043:0589b20": "不解如來所說深義。業障礙故當所獲得。彼",
    "T29n1562_043:0589b21": "異熟果增上力故。觀諦善根因被損故。或有",
    "T29n1562_043:0589b22": "悔憂所損惱故。於佛所說不能深解。若執經",
    "T29n1562_043:0589b23": "義但如其文。是則極成無間不轉。言無間者",
    "T29n1562_043:0589b24": "顯無隔故。又彼天授麁解佛言。何緣必生無",
    "T29n1562_043:0589b25": "間地獄。故知此據解深說解。記生天證理亦",
    "T29n1562_043:0589b26": "不成。佛於彼經差別說故。謂彼經說諸有依",
    "T29n1562_043:0589b27": "人旋遶制多皆生天故。有方便者名有依人。",
    "T29n1562_043:0589b28": "即是有容生天理義。然譬喻者略引彼經便",
    "T29n1562_043:0589b29": "開有情多造惡行。以許造作猛利極重。諸惡",
    "T29n1562_043:0589c01": "行者起下善心。或無記心於制多所。暫時",
    "T29n1562_043:0589c02": "旋遶便總滅故。斷善後證理亦不成。唯斷善",
    "T29n1562_043:0589c03": "根亦可迴轉。佛不應說彼不可治。故知彼言",
    "T29n1562_043:0589c04": "更有別義。謂彼天授先起惡欲。由此已應墮",
    "T29n1562_043:0589c05": "於惡趣。次起加行將破僧時。由此已應墮於",
    "T29n1562_043:0589c06": "地獄。次後妄語破壞僧時。由此已招無間",
    "T29n1562_043:0589c07": "劫壽。後起邪見斷善根已。定不可令現起白",
    "T29n1562_043:0589c08": "法。故說此後必不可治。非謂彼爾時方定墮",
    "T29n1562_043:0589c09": "地獄。然於此位容有生疑。提婆達多雖至此",
    "T29n1562_043:0589c10": "位佛何不療。如未生怨為遣彼疑。陳不療意",
    "T29n1562_043:0589c11": "言。我不見提婆達多可令現身起少白法。故",
    "T29n1562_043:0589c12": "我棄捨不欲療治。少白法言顯善悔愧。此中",
    "T29n1562_043:0589c13": "意顯佛曉諸親。天授如斯造重惡業。斷諸善",
    "T29n1562_043:0589c14": "本都無愧心。我當如何能救療彼。言可療者",
    "T29n1562_043:0589c15": "謂可化令生善。悔心伏惡行病。若未增者令",
    "T29n1562_043:0589c16": "其不增。若有已增令漸微薄。非要絕本方名",
    "T29n1562_043:0589c17": "療治。如世良醫療病法爾。煩惱障喻證亦不",
    "T29n1562_043:0589c18": "成。我亦不許彼可轉故。謂煩惱障發時定",
    "T29n1562_043:0589c19": "業。必護異熟皆不可轉。故譬喻者不善了知",
    "T29n1562_043:0589c20": "經及理趣。以大無義蘊在己心妄興邪辯。於",
    "T29n1562_043:0589c21": "諸惡行無間業中何罪最重。於諸妙行世善",
    "T29n1562_043:0589c22": "業中何最大果。頌曰。",
    "T29n1562_043:0589c23": "　破僧虛誑語　　於罪中最大",
    "T29n1562_043:0589c24": "　感第一有思　　世善中大果",
    "T29n1562_043:0589c25": "論曰。為破僧故發虛誑語。諸惡行中此罪最",
    "T29n1562_043:0589c26": "大。如何此罪虛誑語收。由所發言依異想故。",
    "T29n1562_043:0589c27": "謂彼於法有法想。於非法有非法想。於大師",
    "T29n1562_043:0589c28": "有大師想。於己身有非一切智想。然由深固惡",
    "T29n1562_043:0589c29": "阿世耶。隱覆此想作別異說。設有不以異想",
    "T29n1562_043:0590a01": "破僧。則不能生劫壽重罪。何緣此罪惡行中",
    "T29n1562_043:0590a02": "最。由此毀傷佛法身故。障世生天解脫道故。",
    "T29n1562_043:0590a03": "謂僧已破乃至未合。力能遮遏諸異生等。未",
    "T29n1562_043:0590a04": "入正定令不得入。若已入正定令不得餘果。",
    "T29n1562_043:0590a05": "若已得餘果令不得離染。若已得離染令不",
    "T29n1562_043:0590a06": "證漏盡。習定溫誦思等業息。以要言之由僧",
    "T29n1562_043:0590a07": "被破。大千世界法輪不轉。天人龍等身心擾",
    "T29n1562_043:0590a08": "亂。由此定招無間地獄一劫異熟。非餘惡行",
    "T29n1562_043:0590a09": "故惡行中此罪最重。若爾何故世尊或時於",
    "T29n1562_043:0590a10": "諸罪中說邪見重。又說意業罪中最大。據五",
    "T29n1562_043:0590a11": "無間說破僧重。據五僻見說邪見重。據一切",
    "T29n1562_043:0590a12": "業說意業大。或約修見俱所斷罪。如其次第",
    "T29n1562_043:0590a13": "說為最重。或依廣果斷諸善根害多有情。如",
    "T29n1562_043:0590a14": "次說重。感第一有異熟果思。於世善中為",
    "T29n1562_043:0590a15": "最大果。能感最極靜異熟故。約異熟果故作",
    "T29n1562_043:0590a16": "是說。如其通就五果說者。是則應說與金剛",
    "T29n1562_043:0590a17": "喻定相應思能得大果。謂此能得異熟果外",
    "T29n1562_043:0590a18": "諸有為無為四阿羅漢果。雖諸無漏無間道",
    "T29n1562_043:0590a19": "思。皆除異熟得餘四果。然此所得最為殊勝。",
    "T29n1562_043:0590a20": "諸結永斷為此果故。為簡此故說世善言。為",
    "T29n1562_043:0590a21": "唯無間罪定生地獄。諸無間同類亦定生彼。",
    "T29n1562_043:0590a22": "非定無間生。非無間業故。無間同類其相云",
    "T29n1562_043:0590a23": "何。頌曰。",
    "T29n1562_043:0590a24": "　污母無學尼　　殺住定菩薩",
    "T29n1562_043:0590a25": "　及有學聖者　　奪僧和合緣",
    "T29n1562_043:0590a26": "　破壞窣堵波　　是無間同類",
    "T29n1562_043:0590a27": "論曰。言同類者是相似義。若有於母阿羅漢",
    "T29n1562_043:0590a28": "尼行非梵行。為極污辱是名第一同類業相。",
    "T29n1562_043:0590a29": "若有殺害住定菩薩。是名害父同類業相。若",
    "T29n1562_043:0590b01": "有殺害有學聖者。是名第三同類業相。若有",
    "T29n1562_043:0590b02": "侵奪僧和合緣。是名破僧同類業相。若有破",
    "T29n1562_043:0590b03": "壞佛窣堵波。是名第五同類業相。有異熟業",
    "T29n1562_043:0590b04": "於三時中極能為障。言三時者。頌曰。",
    "T29n1562_043:0590b05": "　將得忍不還　　無學業為障",
    "T29n1562_043:0590b06": "論曰。若從頂位將得忍時。感惡趣業皆極為",
    "T29n1562_043:0590b07": "障。以忍超彼異熟地故。如人將離本所居國。",
    "T29n1562_043:0590b08": "一切債主皆極為障。若有將得不還果時。欲",
    "T29n1562_043:0590b09": "界繫業皆極為障。若有將得無學果時。色無",
    "T29n1562_043:0590b10": "色業皆極為障。此後二位喻說如前。然於此",
    "T29n1562_043:0590b11": "中除順現受。及順不定受異熟。不定業并異",
    "T29n1562_043:0590b12": "熟定中非異處熟者。",
    "T29n1562_043:0590b13": "說一切有部順正理論卷第四十三"
}