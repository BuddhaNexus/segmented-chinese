{
    "T33n1699_001:0084a17": "金剛般若經序",
    "T33n1699_001:0084a19": "胡吉藏法師撰",
    "T33n1699_001:0084a20": "金剛般若波羅蜜經者。斯乃是三觀之虛明。",
    "T33n1699_001:0084a21": "一實之淵致。昔仙人苑內未燿此摩尼。今長",
    "T33n1699_001:0084a22": "者園中方灑茲甘露。良由小志先開故早馳",
    "T33n1699_001:0084a23": "羊鹿。大心始發方駕此白牛。斯乃正教之供",
    "T33n1699_001:0084a24": "範薩埵明訓。非雲非雨德潤四生。非日非月",
    "T33n1699_001:0084a25": "照明三界。統萬行若滄海之納眾流。蕩紛異",
    "T33n1699_001:0084a26": "若冬霜之凋百草。若具存梵本應云跋闍羅",
    "T33n1699_001:0084a27": "般若波羅蜜修多羅。此土翻譯金剛智慧彼",
    "T33n1699_001:0084a28": "岸到經。明無累不摧稱曰金剛。無境不照目",
    "T33n1699_001:0084a29": "為般若。永勉彼此名波羅蜜。經者訓法常也。",
    "T33n1699_001:0084b02": "金剛般若疏卷第一",
    "T33n1699_001:0084b04": "胡吉藏法師撰",
    "T33n1699_001:0084b05": "玄意十重。一序說經意。二明部儻多少。三辨",
    "T33n1699_001:0084b06": "開合。四明前後。五辨經宗。六辨經題。七明傳",
    "T33n1699_001:0084b07": "譯。八明應驗。九章段十正辨文。",
    "T33n1699_001:0084b08": "問佛以種種因緣說摩訶般若。今有何等義",
    "T33n1699_001:0084b09": "故演說是經。答摩訶般若廣為菩薩說菩薩",
    "T33n1699_001:0084b10": "行。此經為諸大人略說大法。如經云。佛告須",
    "T33n1699_001:0084b11": "菩提。此經為發大乘者說。為最上乘者說故。",
    "T33n1699_001:0084b12": "問曰云何為諸大人略說大法。答曰佛法無",
    "T33n1699_001:0084b13": "量。略說因果則總攝一切。因者所謂菩薩真",
    "T33n1699_001:0084b14": "實大願真實大行。言大願者如經。菩薩住般",
    "T33n1699_001:0084b15": "若心中欲遍度一切眾生令入無餘涅槃。而",
    "T33n1699_001:0084b16": "實無所度。言大行者如經。菩薩不住於法而",
    "T33n1699_001:0084b17": "行布施等一切諸行。而無所行。若不以般若",
    "T33n1699_001:0084b18": "心發願則願不成願。若不以般若心修行則",
    "T33n1699_001:0084b19": "行不成行。是故菩薩欲修願行要須般若。是",
    "T33n1699_001:0084b20": "名因義。所言果者。菩薩以行無所得因故得",
    "T33n1699_001:0084b21": "無所得果。無所得果即是如來實相法身。如",
    "T33n1699_001:0084b22": "經。不可以諸相得見如來。若見諸相非相則",
    "T33n1699_001:0084b23": "見如來無為法身。今欲為諸大人說此因果",
    "T33n1699_001:0084b24": "故說是經。復次為現在未來一切眾生。真實",
    "T33n1699_001:0084b25": "分別利益功德故說此經。如經云。佛滅度後",
    "T33n1699_001:0084b26": "後五百歲。般若中能生一念淨信。外為諸佛",
    "T33n1699_001:0084b27": "護念。內得無邊功德。勝捨大千珍寶亦勝捨",
    "T33n1699_001:0084b28": "恒沙身命。復次為欲說第一義悉檀故說是",
    "T33n1699_001:0084b29": "經。第一義悉檀者所謂諸法實相。滅一切戲",
    "T33n1699_001:0084c01": "論過一切言語。亦無所過亦無所滅。譬如火",
    "T33n1699_001:0084c02": "炎四不可觸的無所依止。如經。不可取不可",
    "T33n1699_001:0084c03": "說。謂不可取心行斷。不可說言語滅。即是第",
    "T33n1699_001:0084c04": "一義悉檀。復次以大悲心受請說法。故說是",
    "T33n1699_001:0084c05": "經。如法華云。於三七日中思惟如是事。眾生",
    "T33n1699_001:0084c06": "諸根鈍著樂癡所盲。我寧不說法疾入於涅",
    "T33n1699_001:0084c07": "槃。爾時梵王稽首勸請。眾生根性為上中下。",
    "T33n1699_001:0084c08": "願開甘露門為演說法。是以如來便趣鹿苑說",
    "T33n1699_001:0084c09": "乎四諦。乃至祇園演於般若。問曰昔鹿苑說",
    "T33n1699_001:0084c10": "四諦可為梵王。今祇園演於般若。何闕受請。",
    "T33n1699_001:0084c11": "答曰梵王所請非止小法。如來受請本為大",
    "T33n1699_001:0084c12": "事。大事者所謂般若波羅蜜是。復次佛欲集",
    "T33n1699_001:0084c13": "諸法藥癒難癒病。故說是經。所以者何。一切",
    "T33n1699_001:0084c14": "眾生有二種病。一者身病。謂老病死。二者心",
    "T33n1699_001:0084c15": "病。謂貪瞋癡。自有生死已來不得般若藥故。",
    "T33n1699_001:0084c16": "無人能治此病。佛以般若金剛摧破二病。故",
    "T33n1699_001:0084c17": "說是經復次欲增諸菩薩念佛三昧故說此",
    "T33n1699_001:0084c18": "經。一切眾生雖欲念佛不識如來多墮邪觀。",
    "T33n1699_001:0084c19": "如經。以色見我音聲求我則墮邪道不能見",
    "T33n1699_001:0084c20": "法身。法身者以正法為身。故秤法身。故華嚴",
    "T33n1699_001:0084c21": "經云。正法性遠離一切言語道一切趣非趣。",
    "T33n1699_001:0084c22": "悉皆寂滅相。正法性者則是實相。斯經盛明",
    "T33n1699_001:0084c23": "實相。即是盛明法身。故觀身實相。觀佛亦然。",
    "T33n1699_001:0084c24": "為斯觀者名為正觀。異斯觀者名為邪觀。復",
    "T33n1699_001:0084c25": "次欲顯示中道拔二邊見故說是經。如經。發",
    "T33n1699_001:0084c26": "三菩提心者。於法不說斷滅相。菩提心者即",
    "T33n1699_001:0084c27": "是道心。道謂正道。發正道心。豈墮斷常。若墮",
    "T33n1699_001:0084c28": "斷常。即發斷常心。是則不名發正道心。今欲",
    "T33n1699_001:0084c29": "令諸菩薩發正道心斷常觀息故說此經。復次",
    "T33n1699_001:0085a01": "欲說異法門異念處故。故說此經。昔說善門",
    "T33n1699_001:0085a02": "不善門記門無記門常無常苦樂等念處。今",
    "T33n1699_001:0085a03": "欲說非善門非不善門非記門非無記門非常",
    "T33n1699_001:0085a04": "非無常念處。如經。法尚應捨。何況非法。復次",
    "T33n1699_001:0085a05": "欲轉眾生深重鄣故說此經。下云。應墮惡道",
    "T33n1699_001:0085a06": "以受持經故。三惡道消滅當得三菩提。如是",
    "T33n1699_001:0085a07": "種種因緣。竝是依經文及影龍樹大論故說",
    "T33n1699_001:0085a08": "般若因緣。問曰為何等位人說是經耶。答曰",
    "T33n1699_001:0085a09": "有人言。般若是高位所行。我等凡夫豈預斯",
    "T33n1699_001:0085a10": "事。故望岸自絕。今謂不然。此人乃是無礙法",
    "T33n1699_001:0085a11": "中自作障礙。可不悲乎。若言般若必在高位。",
    "T33n1699_001:0085a12": "高位之人本自不墮惡道。何俟習行方得離",
    "T33n1699_001:0085a13": "耶。今經言。欲不墮惡道不生卑賤家。欲世世",
    "T33n1699_001:0085a14": "人天淨土受樂乃至究竟大般涅槃。須學般",
    "T33n1699_001:0085a15": "若。此意乃明應墮惡道者行般若故不墮。故",
    "T33n1699_001:0085a16": "從薄地凡夫已上乃至十地已還。皆須學般",
    "T33n1699_001:0085a17": "若也。復次有婆藪盤豆弟子金剛仙論師。菩",
    "T33n1699_001:0085a18": "提流支之所傳。述亦說般若緣起。所以說般",
    "T33n1699_001:0085a19": "若者為斷眾生十種障故。言十種障者。一無",
    "T33n1699_001:0085a20": "物相障。二有物相障。三非有似有相障。四謗",
    "T33n1699_001:0085a21": "相障。五一有相障。六異有相障。七實有相障。",
    "T33n1699_001:0085a22": "八異異相障。九如名義相障。十如義名相障。",
    "T33n1699_001:0085a23": "此之十障障於般若。八障般若一一障中",
    "T33n1699_001:0085a24": "皆對十障。所言無物相障者。眾生久劫已來",
    "T33n1699_001:0085a25": "著我我所多滯有病。是以如來說一切法皆",
    "T33n1699_001:0085a26": "畢竟空。但稟教之徒聞畢竟空便起邪見。謂",
    "T33n1699_001:0085a27": "無因果則失二諦。此之斷見障於般若。為此",
    "T33n1699_001:0085a28": "障故佛說斯經。如經。菩薩不住一切法行於",
    "T33n1699_001:0085a29": "布施等一切諸行。故以萬行為因法身為果。",
    "T33n1699_001:0085b01": "所以雖畢竟空而因果無失也。所言有物相",
    "T33n1699_001:0085b02": "障者。前是斷見。今是常見。稟教之徒既聞菩",
    "T33n1699_001:0085b03": "薩行因得果。便謂因是能感果能酬有能行",
    "T33n1699_001:0085b04": "之人所行之行。是則無見雖泯有念還生。故",
    "T33n1699_001:0085b05": "名為障。為是障故說般若治之。如經。若菩薩",
    "T33n1699_001:0085b06": "有我相人相則非菩薩。見有法相非法相亦",
    "T33n1699_001:0085b07": "非菩薩。雖復行施三事恒空。因果宛然而未",
    "T33n1699_001:0085b08": "曾感應。類如空中種樹。亦同空裏織羅。豈得",
    "T33n1699_001:0085b09": "聞有便起常見。所言非有似有相障者。稟教",
    "T33n1699_001:0085b10": "之徒聞上菩薩不著有無。而便生異見。若使",
    "T33n1699_001:0085b11": "有無皆不可得何得有萬用不同。故如六塵",
    "T33n1699_001:0085b12": "異對四大互反。以有萬用故知不無。問曰云",
    "T33n1699_001:0085b13": "何名為非有似有。答曰譬如陽炎非有似有。",
    "T33n1699_001:0085b14": "眾生所見萬用之有。此所見有非有似有故",
    "T33n1699_001:0085b15": "秤為障。云何治之。還以喻破。譬喻如陽炎雖",
    "T33n1699_001:0085b16": "復似有而實非有。所見之有亦本自非有。如",
    "T33n1699_001:0085b17": "經。一合相者則不可說但凡夫之人貪著其",
    "T33n1699_001:0085b18": "事。下夢幻泡影亦是破之言謗相障者。或者",
    "T33n1699_001:0085b19": "聞上第二有物相障法體是空。次聞第三萬",
    "T33n1699_001:0085b20": "法用空。便謂生死涅槃眾生佛性一切皆空。",
    "T33n1699_001:0085b21": "作此空見便謗佛性。所以者何。今辨空者生",
    "T33n1699_001:0085b22": "死虛妄。可得是空。佛性非妄。是故不空。是",
    "T33n1699_001:0085b23": "以經言。空者二十五有。不空者大般涅槃。此",
    "T33n1699_001:0085b24": "經下文云亦非無相。非無相者。正明佛性",
    "T33n1699_001:0085b25": "非是無性相。問曰涅槃可明佛性。般若何",
    "T33n1699_001:0085b26": "有此說。答曰涅槃明佛性。般若未明佛性。此",
    "T33n1699_001:0085b27": "是訶梨門人作如此說。今婆藪弟子明般若",
    "T33n1699_001:0085b28": "佛性乃是眼目異名。是故般若亦明佛性次",
    "T33n1699_001:0085b29": "第五第六一有相障異有相障者。此即一異",
    "T33n1699_001:0085c01": "相對。斯之一異。通內外兩計備一切諸法如",
    "T33n1699_001:0085c02": "僧佉計一世師計異尼乾子計亦一亦異若提",
    "T33n1699_001:0085c03": "子計非一非異。斯之四執皆障般若。又如學",
    "T33n1699_001:0085c04": "佛教之徒。或言二諦一體異體。或言相續假",
    "T33n1699_001:0085c05": "故一。實法滅故為異。如此定執亦障般若。云",
    "T33n1699_001:0085c06": "何治之。如下文說。如來說一合相則非一合",
    "T33n1699_001:0085c07": "相。亦應云。如來說異散相則非異散相。但凡",
    "T33n1699_001:0085c08": "夫貪著見一合相亦凡夫貪著見異散相。故諸",
    "T33n1699_001:0085c09": "佛菩薩檢此一異。究竟無從名破一異。第七",
    "T33n1699_001:0085c10": "第八實有相障異異相障者。此之兩障執教",
    "T33n1699_001:0085c11": "執相。以為一雙。言教執者。上來六章事竝皆",
    "T33n1699_001:0085c12": "空破除。惑者便云。如其無者佛何故說。以佛",
    "T33n1699_001:0085c13": "說故則知不無。由如色法。如其是無不應說",
    "T33n1699_001:0085c14": "色。以說色故則知非無。以執佛說言法實有",
    "T33n1699_001:0085c15": "故名為障。云何治之。如下文說。菩薩不應住",
    "T33n1699_001:0085c16": "色生心。不應住聲香味觸法生心。若有六塵",
    "T33n1699_001:0085c17": "云何不住。以不住故則知無六。如來雖說有",
    "T33n1699_001:0085c18": "六但假名字。云何執於假名便言實有。異異",
    "T33n1699_001:0085c19": "相障者。惑者云。若諸法但有假名無實體者。",
    "T33n1699_001:0085c20": "云何諸法各各有相。如見鵠知池見烟知火。",
    "T33n1699_001:0085c21": "名為標相頸細脣麁底平腹大。是缾體相。角",
    "T33n1699_001:0085c22": "夅垂壺。是為牛體相。既有此諸相。不應但有",
    "T33n1699_001:0085c23": "假名。作此執者即名為障。云何治之。如經云。",
    "T33n1699_001:0085c24": "離一切相即名諸佛。若實有相云何可離。以",
    "T33n1699_001:0085c25": "其離故則知無相。第九如名義相障。第十如",
    "T33n1699_001:0085c26": "義名相障。所言如名義相障者。惑者云。若諸",
    "T33n1699_001:0085c27": "法無有相者云何有名。以有名故則知有相。",
    "T33n1699_001:0085c28": "如以火名召火則得火來不得水至。以水名",
    "T33n1699_001:0085c29": "召水則得水來不亦得火至。故知有名以表",
    "T33n1699_001:0086a01": "於法則法體不無。作此謂者即秤為障。然此",
    "T33n1699_001:0086a02": "第九與第七障不同者。第七則執於佛教以",
    "T33n1699_001:0086a03": "生迷著。今則直尋相名言有物體所以為異。",
    "T33n1699_001:0086a04": "云何治之。如下經云。說微塵則非微塵。如聚",
    "T33n1699_001:0086a05": "微塵則成細色。如聚細色乃至成於世界。雖",
    "T33n1699_001:0086a06": "有世界之名而實無其體。乃至雖有微塵之",
    "T33n1699_001:0086a07": "名而實無其體。既無其體焉得有名。如肇公",
    "T33n1699_001:0086a08": "云。名無得物之功。物無應名之實。名無得物",
    "T33n1699_001:0086a09": "之功則非名。物無應名之實則非物。非名非",
    "T33n1699_001:0086a10": "物名物安在。第十如義名相障者。惑者言。若",
    "T33n1699_001:0086a11": "諸法無體。云何眾生受用萬法。既其受用則",
    "T33n1699_001:0086a12": "有萬法之體。以有萬法之體則有萬法之名。",
    "T33n1699_001:0086a13": "以體證名故祥為障。云何治之。如下經說。一",
    "T33n1699_001:0086a14": "切有為法如夢幻泡影。內心外境悉無所有。",
    "T33n1699_001:0086a15": "云何言有法體以體證名耶。問曰此之十障",
    "T33n1699_001:0086a16": "般若治之。今為當用此釋。為當不用。答曰若",
    "T33n1699_001:0086a17": "必言有。惑是能障。解是能滅。還是生滅觀。義",
    "T33n1699_001:0086a18": "即是障也。便須破之。若言般若為能破障為",
    "T33n1699_001:0086a19": "所破。為見故破。不見故破。為獨故破。為伴故",
    "T33n1699_001:0086a20": "破。如此檢責即不見惑之可滅解之可生。此",
    "T33n1699_001:0086a21": "即非解非惑無生無滅。如此事了悟始名般",
    "T33n1699_001:0086a22": "若也。",
    "T33n1699_001:0086a23": "第二重明般若多少。問曰般若波羅蜜凡有",
    "T33n1699_001:0086a24": "幾種。答曰備探南北遍撿經論。部數不同。第",
    "T33n1699_001:0086a25": "一有二種。出大智論。第四十一及九十九卷",
    "T33n1699_001:0086a26": "云。般若有二種。一共聲聞說。二但為十地諸",
    "T33n1699_001:0086a27": "大菩薩說。下位之所不聞。今諸部般若多是",
    "T33n1699_001:0086a28": "共聲聞說也。第二有三種。三種者釋論第六",
    "T33n1699_001:0086a29": "十七卷云般若部云般若部儻有多有少有",
    "T33n1699_001:0086b01": "上中下。謂光讚放光道行也。舊云。光讚有五",
    "T33n1699_001:0086b02": "百卷。此土零落唯有十卷。或分為十二卷。有",
    "T33n1699_001:0086b03": "三十七品。即是上品。次放光為中品。道行為",
    "T33n1699_001:0086b04": "下品也。放光有二十卷。是古大品。道安法師",
    "T33n1699_001:0086b05": "所講者。今新定本有二十七卷。或為二十四",
    "T33n1699_001:0086b06": "卷。對小品為大品。於前三部實應是中品也。",
    "T33n1699_001:0086b07": "道行即是小品。有十卷。即有新定本。有七卷。",
    "T33n1699_001:0086b08": "釋論七十九卷云。般若義乃無邊卷數有限。",
    "T33n1699_001:0086b09": "謂小品放光光讚既前列。餘二同前。而以小",
    "T33n1699_001:0086b10": "品名代道行也。故知道行即是小品也。第三",
    "T33n1699_001:0086b11": "明四種般若者。長安叡法師小品序云。斯經",
    "T33n1699_001:0086b12": "正文凡有四種。多則十萬偈。少則六百偈。此",
    "T33n1699_001:0086b13": "之大品猶是外國中品耳。隨宜之言復何足",
    "T33n1699_001:0086b14": "計其多少。雖習四名而不列數。有人云。當",
    "T33n1699_001:0086b15": "以金剛足前三部以為四也。然金剛止有三",
    "T33n1699_001:0086b16": "百許偈。叡公云。少則六百偈。故知未必用金",
    "T33n1699_001:0086b17": "剛足之。次明五時般若者。出仁王經。初云釋",
    "T33n1699_001:0086b18": "迦入大寂定眾相謂言。大覺世尊前已為我",
    "T33n1699_001:0086b19": "等大眾二十九年說摩訶般若波羅蜜金剛般",
    "T33n1699_001:0086b20": "若天王問波若光讚波若。今復放光斯作何",
    "T33n1699_001:0086b21": "事。既列四種於前。第五最後說仁王護國般",
    "T33n1699_001:0086b22": "若。又大悲比丘尼本願經末記。或在仁王末",
    "T33n1699_001:0086b23": "記云。五時波若者是佛三十年中通化三乘人",
    "T33n1699_001:0086b24": "也。第一佛在王舍城說大品般若。小品從中",
    "T33n1699_001:0086b25": "出。第二佛在舍衛祇洹精舍說金剛波若。本",
    "T33n1699_001:0086b26": "有八卷。淮南零落唯有格量功德一品。別為",
    "T33n1699_001:0086b27": "一卷存其本名亦云金剛。第三佛在祇洹說",
    "T33n1699_001:0086b28": "天王問波若。大本不來漢地。此土唯有須真",
    "T33n1699_001:0086b29": "天子問波若七卷。法才王子問波若三卷。四",
    "T33n1699_001:0086c01": "天王問波若一卷。竝出其中。第四佛在王舍",
    "T33n1699_001:0086c02": "城說光讚般若。成具道行廣淨。此三部從光",
    "T33n1699_001:0086c03": "讚中出。第五佛在王舍城說護國波若。次流",
    "T33n1699_001:0086c04": "支三藏云波若應有八部。第一部有十萬偈。",
    "T33n1699_001:0086c05": "第二部有二萬五千偈。此之二部猶在外國。",
    "T33n1699_001:0086c06": "第三部有二萬二千偈。即是大品。第四部有",
    "T33n1699_001:0086c07": "八千偈。即是小品。第五部有四千偈。第六部",
    "T33n1699_001:0086c08": "有二千五百偈。此之二部亦未傳漢地。第七",
    "T33n1699_001:0086c09": "部有六百偈。即是文殊師利波若。第八部三",
    "T33n1699_001:0086c10": "百偈。即是此金剛波若。又言。有光讚大空道",
    "T33n1699_001:0086c11": "行等流支三藏云。此皆十萬偈波若中一品。",
    "T33n1699_001:0086c12": "非是別部。今以釋論驗之。不同流支所說。釋",
    "T33n1699_001:0086c13": "論云。波若部儻有多有少有上中下。云何言",
    "T33n1699_001:0086c14": "光讚道行非是別部耶。又大論第百卷云。如",
    "T33n1699_001:0086c15": "此中波若或有二萬二千偈。大波若有十萬",
    "T33n1699_001:0086c16": "偈。諸龍天宮有千億萬偈。以其壽命長遠念",
    "T33n1699_001:0086c17": "力堅強故堪聞多說。人中壽命短促憶識力",
    "T33n1699_001:0086c18": "弱止有少許文字。若爾豈局在五時限現於",
    "T33n1699_001:0086c19": "八部耶。",
    "T33n1699_001:0086c20": "第三辨開合。問餘經曾無再說。何故波若諸",
    "T33n1699_001:0086c21": "部無量。答佛經無量。來漢地者蓋不足言。但",
    "T33n1699_001:0086c22": "今唯見波若多部未見餘經多耳。而今且論",
    "T33n1699_001:0086c23": "波若多部者。眾生入道要由波若。所以者何。",
    "T33n1699_001:0086c24": "一切凡夫未得道者皆由有所依著。波若正",
    "T33n1699_001:0086c25": "破眾生有所依著。故說無依著之法。波若是",
    "T33n1699_001:0086c26": "真實懺悔故。諸大乘經辨真實懺悔皆依般",
    "T33n1699_001:0086c27": "若。如普賢經云。一切業障海皆從妄想生。若",
    "T33n1699_001:0086c28": "欲懺悔者端坐念實相。大涅槃亦云。若聞無",
    "T33n1699_001:0086c29": "作無受。王之重罪必得除滅。問諸經各說無",
    "T33n1699_001:0087a01": "所得法各滅重罪。云何獨言諸經滅罪皆依",
    "T33n1699_001:0087a02": "波若。答諸大乘經雖竝是無依無得。但波若",
    "T33n1699_001:0087a03": "多作無依無得之說正破眾生依得之病。餘",
    "T33n1699_001:0087a04": "經不爾。至如涅槃正明常無常。法華明會三",
    "T33n1699_001:0087a05": "歸一之法。華嚴廣明菩薩因果德行。不正辨",
    "T33n1699_001:0087a06": "無依無得。為是義故眾經說得道之與滅罪",
    "T33n1699_001:0087a07": "要須波若。是以般若有多部不同。取其大要。",
    "T33n1699_001:0087a08": "眾生常有依得之病。是以如來常說無依得",
    "T33n1699_001:0087a09": "法。如二夜經云。佛從得道夜訖至泥洹夜常",
    "T33n1699_001:0087a10": "說波若。五時之與八部何足為多。問般若五",
    "T33n1699_001:0087a11": "時為五部。華嚴八會何故不為八部。八會既",
    "T33n1699_001:0087a12": "合為一部。五時何不合為一部。答通而為論",
    "T33n1699_001:0087a13": "皆得相類。今不爾者。華嚴八會此義則前後",
    "T33n1699_001:0087a14": "相成。如前說。十信十住十行十迴向十地及",
    "T33n1699_001:0087a15": "大小相海。此即淺深次第因果相成。故得合",
    "T33n1699_001:0087a16": "為一部。五時般若非是淺深次第前後相成。",
    "T33n1699_001:0087a17": "故各開五部。",
    "T33n1699_001:0087a18": "第四重明二經前後。問摩訶般若金剛般若",
    "T33n1699_001:0087a19": "何者前說。答云開善法師。會稽基法師。姑蘇",
    "T33n1699_001:0087a20": "華山顏法師。大領師等。皆云。如仁王所列前",
    "T33n1699_001:0087a21": "說摩訶次說金剛。更以兩義證之。一者大智",
    "T33n1699_001:0087a22": "論云。前未說菩薩行。今始欲為彌勒等說菩",
    "T33n1699_001:0087a23": "薩行故說波若。若前已說金剛波若。則是已",
    "T33n1699_001:0087a24": "說菩薩行。不應言未說也。二者金剛波若經",
    "T33n1699_001:0087a25": "初云。善護念諸菩薩善付屬諸菩薩。未說摩",
    "T33n1699_001:0087a26": "訶般若。則未有菩薩。云何付屬護念耶。今說",
    "T33n1699_001:0087a27": "摩訶竟方有菩薩。故後說金剛般若始得明護",
    "T33n1699_001:0087a28": "念付屬菩薩也。次有人言。前說金剛後說大",
    "T33n1699_001:0087a29": "品。何以知之有三義三文往證。三義。一金剛",
    "T33n1699_001:0087b01": "是破相之名。十二年中名有相教。受字之徒",
    "T33n1699_001:0087b02": "生分別相。封執難祛。佛初開此經明無相深",
    "T33n1699_001:0087b03": "理破彼相著心。故假金剛強喻空解。二者說",
    "T33n1699_001:0087b04": "此經。止集千二百五十比丘等不廣集天人",
    "T33n1699_001:0087b05": "菩薩。正為將明甚深空理化著相眾生。欲令",
    "T33n1699_001:0087b06": "親近弟子在前悟解。因此得便傳教義成。便",
    "T33n1699_001:0087b07": "聲聞助佛揚化。菩薩理中近佛事迹更遠。又",
    "T33n1699_001:0087b08": "欲令菩薩轉教。聲聞望岸而退故。前為常隨",
    "T33n1699_001:0087b09": "佛者說於此經。三者形小故有大。前說此經",
    "T33n1699_001:0087b10": "甚略。未廣明菩薩萬行。名為小。後演放光般",
    "T33n1699_001:0087b11": "若。此始復廣明無相解萬行差別。名為摩訶",
    "T33n1699_001:0087b12": "般若。以此義往推故知。金剛般若是第一時",
    "T33n1699_001:0087b13": "說。摩訶般若次在第二。次文證亦有三。一者",
    "T33n1699_001:0087b14": "此經下文須菩提問佛云。頗有眾生得聞如",
    "T33n1699_001:0087b15": "是言說章句。生實信不。若爾前已說大品。無",
    "T33n1699_001:0087b16": "量眾生得信悟解。轉教說法。善吉於大品教",
    "T33n1699_001:0087b17": "門曾無此疑。今至此經方復致問。在義難解。",
    "T33n1699_001:0087b18": "二者善吉領解云。我從昔來所得慧眼未曾",
    "T33n1699_001:0087b19": "得聞如是之經。若爾前佛說大品。豈不能說",
    "T33n1699_001:0087b20": "經轉教耶。得言不聞深經。若聞而未悟。豈能",
    "T33n1699_001:0087b21": "轉教。三者善吉答佛。不應以三十二相見如",
    "T33n1699_001:0087b22": "來。若爾前已聞大品。云何執色相是佛。若生",
    "T33n1699_001:0087b23": "此執非謂解空。故知直執昔日相教故謂色",
    "T33n1699_001:0087b24": "身為佛。而開善舉兩義為證。今須釋之。一者",
    "T33n1699_001:0087b25": "大智論云。說摩訶已前未明菩薩行者。此是",
    "T33n1699_001:0087b26": "未廣明菩薩行耳。非不已略說金剛。二者云。",
    "T33n1699_001:0087b27": "未說大品故未有菩薩善付屬者。此事不然。",
    "T33n1699_001:0087b28": "今明。佛初成道以三乘度人。豈無菩薩付屬。",
    "T33n1699_001:0087b29": "彌勒即是其人。以文義往推故知前說金剛",
    "T33n1699_001:0087c01": "波若也。今明。此之二釋未可專判。隨宜之言",
    "T33n1699_001:0087c02": "復何可定其前後。或可一時具說多部。或可",
    "T33n1699_001:0087c03": "一部具經多時。至大品中更當委釋。",
    "T33n1699_001:0087c04": "第五辨經宗。問此經以何為宗。答釋者不同。",
    "T33n1699_001:0087c05": "有人言以無相境為宗。所以者何。明此經正",
    "T33n1699_001:0087c06": "遣蕩萬相明無相理故以無相之理為此經宗。",
    "T33n1699_001:0087c07": "有人言。此經以智慧為宗。自有二說。一說云。",
    "T33n1699_001:0087c08": "慧有二種。一者因中智慧。二者果中智慧。今",
    "T33n1699_001:0087c09": "正以因中智慧為此經宗。凡有四文為證。一",
    "T33n1699_001:0087c10": "者大品初云。欲得一切種智當學般若。此意",
    "T33n1699_001:0087c11": "言。欲得佛地智慧當習因中智慧。二者勸學",
    "T33n1699_001:0087c12": "品通勸三乘學般若。此經未說二乘作佛而",
    "T33n1699_001:0087c13": "勸令學般若。證般若但在因中非是果也。三",
    "T33n1699_001:0087c14": "者釋論初云。為彌勒等說菩薩行故說般若。",
    "T33n1699_001:0087c15": "故知是般若因中之行。至果則轉名萬德。四",
    "T33n1699_001:0087c16": "者釋論四十九卷云。因中名般若。菩薩成佛",
    "T33n1699_001:0087c17": "時轉名一切種智。故般若不屬佛但屬菩薩。",
    "T33n1699_001:0087c18": "又云。般若成佛時轉名薩般若。佛智窮堅極",
    "T33n1699_001:0087c19": "利。即是金剛薩波若。今既說波若。故知但明",
    "T33n1699_001:0087c20": "十地無漏。所以是因中般若為宗。有人言。從",
    "T33n1699_001:0087c21": "初地以上終乎佛果。皆平等悉為經體。此則",
    "T33n1699_001:0087c22": "因之與果竝為經宗。即開善舊用因慧中。復",
    "T33n1699_001:0087c23": "有二說。有人言。但取無相實慧以為經宗。故",
    "T33n1699_001:0087c24": "勝鬘經云。金剛喻者是第一義智。有人言。實",
    "T33n1699_001:0087c25": "智方便智悉為經宗。故大品二周之說具明二",
    "T33n1699_001:0087c26": "慧。有人言。境之與智合為經宗。故瑤法師云。",
    "T33n1699_001:0087c27": "語經宗極則以實相為宗。明聖心則以妙智",
    "T33n1699_001:0087c28": "為主。是故境智合為經宗。問如斯等說何者",
    "T33n1699_001:0087c29": "是實。答有人言。皆有道理悉是佛語故。有人",
    "T33n1699_001:0088a01": "言。如此諸說竝悉失般若意。又有人言。唯我",
    "T33n1699_001:0088a02": "一解是。餘釋盡非。如莊嚴云。因名金剛果非",
    "T33n1699_001:0088a03": "金剛。以因中斷惑果地不斷。開善云。因果俱",
    "T33n1699_001:0088a04": "金剛。因果俱斷惑。故云佛智斷佛菩提智斷。",
    "T33n1699_001:0088a05": "今明般若無一定相。如大火炎四邊不可觸。",
    "T33n1699_001:0088a06": "豈得各定執。今當一一責之。若言境是波若。",
    "T33n1699_001:0088a07": "而今般若於汝正是智慧。云何辨於般若不以",
    "T33n1699_001:0088a08": "般若為宗遂取非般若為宗。次責問若以智",
    "T33n1699_001:0088a09": "慧為宗者。大智論云。般若深重智慧輕薄。今",
    "T33n1699_001:0088a10": "既說深重般若。何故不取深重般若為宗而",
    "T33n1699_001:0088a11": "取輕薄智慧為宗。次問若取因中智慧以為",
    "T33n1699_001:0088a12": "般若。是亦不然。所以者何。經中有種種說。或",
    "T33n1699_001:0088a13": "云因名般若。果稱薩般若。或因果悉稱般若。",
    "T33n1699_001:0088a14": "如大經。三德之中有般若德。故知般若亦是",
    "T33n1699_001:0088a15": "果名。不應偏執。次問若言始從初地終至佛",
    "T33n1699_001:0088a16": "果通取因果為宗者。是亦不然。釋論云。有人",
    "T33n1699_001:0088a17": "言。漏無漏慧皆是般若。有人言。但無漏慧是",
    "T33n1699_001:0088a18": "般若。龍樹無的取捨。何因緣故而汝偏執。又",
    "T33n1699_001:0088a19": "問若言般若通因果者。何故釋論但云是因。",
    "T33n1699_001:0088a20": "斯則得通復失其別。次責若言境智合為宗",
    "T33n1699_001:0088a21": "者。亦應境智合為般若。於汝義中。智是正般",
    "T33n1699_001:0088a22": "若。境是相從般若。亦應智是正宗境是相從",
    "T33n1699_001:0088a23": "宗。此與前說更復何異。次問若言七家皆是",
    "T33n1699_001:0088a24": "者。此不識得失耳。如愚癡盲人不知道路通",
    "T33n1699_001:0088a25": "與不通皆言是道。故復為失也。次問若言莊",
    "T33n1699_001:0088a26": "嚴為是開善為非者。開善亦以開善為是。莊",
    "T33n1699_001:0088a27": "嚴為非。此亦一是非彼亦一是非。竟誰是耶。",
    "T33n1699_001:0088a28": "如大品云。是見實餘妄語耳。問山門解釋與",
    "T33n1699_001:0088a29": "他為同為異。答若求由來眾解若得。可問與",
    "T33n1699_001:0088b01": "今義同異。求竟不可得。將誰同異耶能如此。",
    "T33n1699_001:0088b02": "不同不異不自不他無依無得。一無所住。即",
    "T33n1699_001:0088b03": "是般若之玄宗也。作上解有所依住。皆非般",
    "T33n1699_001:0088b04": "若宗也。今明般若無有定相。隨緣善巧。義無",
    "T33n1699_001:0088b05": "不通。而正般若未曾境與不境智與不智乃至",
    "T33n1699_001:0088b06": "因與不因果與不果。方便隨緣。在因名因。在",
    "T33n1699_001:0088b07": "果名果。在境名境。在智名智。故果因境智必",
    "T33n1699_001:0088b08": "得名悉得。如肇師云。原夫能境智因果者豈",
    "T33n1699_001:0088b09": "境智因果之所能。良以非境非智能境能智。",
    "T33n1699_001:0088b10": "非因非果能因能果等耳。而今就文為論。一",
    "T33n1699_001:0088b11": "往方言。般若非因非果正以因果為宗。問以",
    "T33n1699_001:0088b12": "何義知因果為宗。答經及論文竝作此說。經",
    "T33n1699_001:0088b13": "云。發菩提心住般若乃至無住相布施。如此",
    "T33n1699_001:0088b14": "大願大行即是因義。次得如來無為法身。即",
    "T33n1699_001:0088b15": "是果義。論文至信者章中云說因果深義。於",
    "T33n1699_001:0088b16": "彼惡世時不空必有實故知明因辨果事已究",
    "T33n1699_001:0088b17": "竟。然後方明信受。故知因果為此經正宗耳。",
    "T33n1699_001:0088b18": "第六辨經名更開五句(一解佛說二釋金剛明解般若四釋波羅蜜五三經)。經",
    "T33n1699_001:0088b19": "曰金剛般若波羅蜜。釋曰。經題有二種。一者",
    "T33n1699_001:0088b20": "具足。二者不具足。具足應言佛說金剛般若。",
    "T33n1699_001:0088b21": "不具足但云金剛般若。問曰。餘經何因緣故",
    "T33n1699_001:0088b22": "不題佛說。答一切諸經佛口自說。皆悉應題",
    "T33n1699_001:0088b23": "為佛說也。而不題者存略故。問曰。何故此經",
    "T33n1699_001:0088b24": "題為佛說耶。答曰。大智論云。有五種人說。一",
    "T33n1699_001:0088b25": "者佛口自說。二者弟子說。三者諸天說。四者",
    "T33n1699_001:0088b26": "仙人說。五化人說。今此經是佛口自說非餘",
    "T33n1699_001:0088b27": "人說。是故題佛說也。問曰。餘經亦是佛口自",
    "T33n1699_001:0088b28": "說非餘人說。何故不云佛自說。答曰。已如前",
    "T33n1699_001:0088b29": "說理實應題。以存略故。復次如大品等經。命",
    "T33n1699_001:0088c01": "須菩提說。非佛自說。是故不得題為佛說。但",
    "T33n1699_001:0088c02": "云摩訶波若。波若具兼師弟子二說。此經不",
    "T33n1699_001:0088c03": "爾。雖對須菩提而佛自說非命說也。復次以",
    "T33n1699_001:0088c04": "理言之。應題佛說。所以者何。諸外道六師等",
    "T33n1699_001:0088c05": "輩亦皆說經。今恐墮邪見欲簡異六師故。題",
    "T33n1699_001:0088c06": "佛說使人信受法也。復次道不孤運。必由人",
    "T33n1699_001:0088c07": "弘。法雖佛師要由佛說法乃得弘。以是義故",
    "T33n1699_001:0088c08": "題能說之人所說之法。則於義具足也。二釋",
    "T33n1699_001:0088c09": "金剛。問曰。金剛為是譬名。為是法名。答曰。",
    "T33n1699_001:0088c10": "有人言。金剛是譬。如世間中金剛寶堅而且",
    "T33n1699_001:0088c11": "利。譬於波若體堅用利。今謂不然。所以者何。",
    "T33n1699_001:0088c12": "汝於法譬生二見故。謂金剛但譬而非法波",
    "T33n1699_001:0088c13": "若但法而非譬。則譬礙於法不得以譬為法。",
    "T33n1699_001:0088c14": "法礙於譬不得以法為譬。復次若言借世金",
    "T33n1699_001:0088c15": "剛喻般若者。亦應借世智慧以譬般若。若言",
    "T33n1699_001:0088c16": "般若自有智慧非世間智慧。亦應自有金剛",
    "T33n1699_001:0088c17": "非世間金剛也。復次若言金剛是譬喻者。摩",
    "T33n1699_001:0088c18": "訶之名亦應是譬喻。若言般若廣大體是摩",
    "T33n1699_001:0088c19": "訶。亦應般若堅利體是金剛。問汝今何故作",
    "T33n1699_001:0088c20": "如此難。答波若名為真實之法。無所依止。不",
    "T33n1699_001:0088c21": "可言大。不可言小。不可言法。不可言譬。過一",
    "T33n1699_001:0088c22": "切語言。滅一切觀行。今非小大歎美為大。非",
    "T33n1699_001:0088c23": "金剛非不金剛歎美為金剛。非小非大寄大",
    "T33n1699_001:0088c24": "以宣之。大既是法。非金剛非不金剛寄金剛",
    "T33n1699_001:0088c25": "以宣之。金剛亦得是法。借金剛以目之。金剛",
    "T33n1699_001:0088c26": "既是譬。寄大以目之。大亦是譬。故以譬言之",
    "T33n1699_001:0088c27": "一切皆是譬。以法言之一切皆是法。復次金",
    "T33n1699_001:0088c28": "剛是譬般若是法。金剛是喻非喻為喻。所喻",
    "T33n1699_001:0088c29": "之理非理為理。非理為理雖理而事。非喻為",
    "T33n1699_001:0089a01": "喻雖事而理。雖理而事故知非理。雖事而理",
    "T33n1699_001:0089a02": "故知非事。是以般若未曾理事。但無名相中",
    "T33n1699_001:0089a03": "假名相說。故金剛為事。般若為理。此是不二",
    "T33n1699_001:0089a04": "二義為眾生故假名相說二。豈定二耶問云。",
    "T33n1699_001:0089a05": "何是金剛耶。答曰。大智論云。外國名越闍。此",
    "T33n1699_001:0089a06": "言金剛。又華嚴經云斫家羅。此翻金剛圍山。",
    "T33n1699_001:0089a07": "又舊相傳直云跋闍羅。真諦三藏云跋闍羅",
    "T33n1699_001:0089a08": "侈(臺履反)迦(居伽反)問曰。舊翻跋闍羅為金剛出何",
    "T33n1699_001:0089a09": "處文。答賢愚經第二卷。波斯匿王醜女名跋",
    "T33n1699_001:0089a10": "闍羅。晉言金剛。問曰。汝以金剛喻般若者。此",
    "T33n1699_001:0089a11": "有何義。答曰。如世間寶金剛第一。出世間寶",
    "T33n1699_001:0089a12": "般若第一。復次如金剛寶一切世人不能秤",
    "T33n1699_001:0089a13": "價。般若法寶所有所生功德一切世人不能秤",
    "T33n1699_001:0089a14": "量。復次如金剛寶若置山頂及在平地。直過",
    "T33n1699_001:0089a15": "無礙。到金剛際同性乃住。般若金剛亦復如",
    "T33n1699_001:0089a16": "是。置福山頂若罪平地。直過無礙。到諸法實",
    "T33n1699_001:0089a17": "相非罪非福非有非無同性乃住。復次如世",
    "T33n1699_001:0089a18": "金剛寶照徹清淨。故羅什云。方寸金剛照數",
    "T33n1699_001:0089a19": "十里物皆映現。般若亦爾。照實相水明了清",
    "T33n1699_001:0089a20": "淨。復次如金剛寶除那羅延一切眾生不能",
    "T33n1699_001:0089a21": "執持。般若亦爾。除信悟無依無得大力觀人。",
    "T33n1699_001:0089a22": "若樂小法及著見眾生不能信持。如經說。為",
    "T33n1699_001:0089a23": "發大乘者說。為發最上乘者說。若樂小法者",
    "T33n1699_001:0089a24": "及著諸見不能信持。復次譬如丈夫食小金",
    "T33n1699_001:0089a25": "剛終身不銷。波若亦爾。若能了悟不可朽滅",
    "T33n1699_001:0089a26": "必得作佛。復次若有眾生。得金剛寶遠離一",
    "T33n1699_001:0089a27": "切貧窮困苦受諸安樂。若得般若離生死苦",
    "T33n1699_001:0089a28": "得大涅槃。復次如金剛寶所在之處能銷惡",
    "T33n1699_001:0089a29": "鬼及諸蠱毒。般若亦爾。所在之處天魔外道",
    "T33n1699_001:0089b01": "惡鬼不能得其便。復次如金剛寶悉摧破一",
    "T33n1699_001:0089b02": "切諸物。而是金剛無有折損。般若亦爾。悉能",
    "T33n1699_001:0089b03": "摧破一切煩惱而無折損。復次金剛一切諸",
    "T33n1699_001:0089b04": "物不能摧破。般若亦爾。一切論者及諸煩惱",
    "T33n1699_001:0089b05": "不能摧破。復次如金剛寶若在日中色則不",
    "T33n1699_001:0089b06": "定。般若亦爾。在大眾中亦復不定。或說名因。",
    "T33n1699_001:0089b07": "或說名果。在小心人中則名為小。在大心人",
    "T33n1699_001:0089b08": "中則名為大。在境名境。在智名智。而是般若",
    "T33n1699_001:0089b09": "無一定相。故偈云。般若是一法。佛說種種名。",
    "T33n1699_001:0089b10": "隨諸眾生力。為之立異字。復次如金剛寶雖",
    "T33n1699_001:0089b11": "有如此種種勝用。未嘗有心自言我勝。般若",
    "T33n1699_001:0089b12": "亦爾。雖有無量種種功德。而未當有心。是故",
    "T33n1699_001:0089b13": "般若不可思議。問金剛出何處。答毘婆沙云。",
    "T33n1699_001:0089b14": "如從鑛出金從金出金剛。故知金中之精名金",
    "T33n1699_001:0089b15": "剛。問金剛與天如意珠云何同異。答大智論",
    "T33n1699_001:0089b16": "云。帝釋手執金剛與修羅鬪。碎落閻浮提變",
    "T33n1699_001:0089b17": "成如意珠。毘婆沙云金剛能破頗梨山及如",
    "T33n1699_001:0089b18": "意珠。故知異也。復次此明般若與金剛同。而",
    "T33n1699_001:0089b19": "是般若超絕金剛。非可譬喻。金剛是世間物。",
    "T33n1699_001:0089b20": "般若非間失之則憂之得之則喜。得般若者",
    "T33n1699_001:0089b21": "無憂無喜。金剛是無知之物。般若無知無所",
    "T33n1699_001:0089b22": "不知。無量功德今略說而已。復次有人言。聲",
    "T33n1699_001:0089b23": "聞法中從假名空終至羅漢通名金剛。菩薩",
    "T33n1699_001:0089b24": "法中從三十心終至佛慧通名金剛。若別而",
    "T33n1699_001:0089b25": "為論。從初地以去終至佛慧始名真金剛。所",
    "T33n1699_001:0089b26": "以者何。而三十心人但是學妄未得真妄。但",
    "T33n1699_001:0089b27": "是伏惑未能斷惑。相由入體。所以未得秤真",
    "T33n1699_001:0089b28": "金剛也。亦得相從名金剛。初地以去得於真",
    "T33n1699_001:0089b29": "妄解正能斷惑。相不入體。是真金剛。舊以窮",
    "T33n1699_001:0089c01": "學之心喻金剛者。約開善義。伏惑既周。又無",
    "T33n1699_001:0089c02": "明元品之惑。此最難伏。唯是窮學之心而能",
    "T33n1699_001:0089c03": "伏之。故至佛果起佛智斷之。以是義故窮學",
    "T33n1699_001:0089c04": "之心名曰金剛。復次有人言。窮學之心正能",
    "T33n1699_001:0089c05": "斷惑。故名金剛。如此等說。竝言有惑之可斷",
    "T33n1699_001:0089c06": "有解之能斷。以是義故名有所得。有所得故",
    "T33n1699_001:0089c07": "不能斷惑。無有金剛。如經中說。有所得者不",
    "T33n1699_001:0089c08": "從一地至一地。復次汝言未斷惑時有惑無",
    "T33n1699_001:0089c09": "解。斷惑之時有解無惑。此則惑是本有而今",
    "T33n1699_001:0089c10": "無。解是本無而今有。是生滅觀。如經中說。",
    "T33n1699_001:0089c11": "諸法本有今無。又言。若諸法前有後無。諸佛",
    "T33n1699_001:0089c12": "菩薩則有罪過。今所明者。知惑本不有今亦",
    "T33n1699_001:0089c13": "不無。解本不無今亦不有。是故諸法不有不",
    "T33n1699_001:0089c14": "無。不生不滅。非縛非解。無觀無緣乃名般若。",
    "T33n1699_001:0089c15": "問曰。若如是者。云何經言一念相應慧斷煩",
    "T33n1699_001:0089c16": "惱及習。答若見有生滅。則不能斷。以了諸法",
    "T33n1699_001:0089c17": "不解不惑非斷不斷故煩惱斷也。問金剛但",
    "T33n1699_001:0089c18": "喻般若。亦喻餘法。答借金剛種種喻。大經以",
    "T33n1699_001:0089c19": "喻法身云金剛身。又喻三昧云金剛三昧。此",
    "T33n1699_001:0089c20": "喻定為金剛也。今喻智慧名金剛也。問金剛",
    "T33n1699_001:0089c21": "是天上寶。是人中寶耶。答人天具有。如轉輪",
    "T33n1699_001:0089c22": "王金輪是金剛寶。故所擬皆碎。帝釋執金剛",
    "T33n1699_001:0089c23": "與修羅鬪。即是天上寶也。第三釋般若。般若",
    "T33n1699_001:0089c24": "是外國語。釋論有二文。一者般若秦言智慧。",
    "T33n1699_001:0089c25": "開善用之。次文云。般若深重智慧輕薄。不可",
    "T33n1699_001:0089c26": "以輕薄智慧秤量深重般若。莊嚴法師云。般",
    "T33n1699_001:0089c27": "若名含五義。智慧但是一條。非正翻譯。但解",
    "T33n1699_001:0089c28": "智慧經論不同。淨名經分二字解之。知眾生",
    "T33n1699_001:0089c29": "心念如應說法。起於智業。不取不捨入一相",
    "T33n1699_001:0090a01": "門。起於慧業。舊釋此文云。智是有解。慧是",
    "T33n1699_001:0090a02": "空解。亦智是化他慧是自行。大品云道慧道",
    "T33n1699_001:0090a03": "種慧一切智一切種智。此則智慧名通空有",
    "T33n1699_001:0090a04": "也。又因名慧。果秤智。如因名道慧道種慧。果",
    "T33n1699_001:0090a05": "秤一切智一切種智。又智名通因果。如三智",
    "T33n1699_001:0090a06": "義。聲聞一切智。菩薩道種智。佛一切種智。又",
    "T33n1699_001:0090a07": "慧名通因果。法華云。諸佛平等大慧也。成論",
    "T33n1699_001:0090a08": "文合解智慧兩字云。真慧名智。又云。慧名智",
    "T33n1699_001:0090a09": "人。又云。慧義經中說解脫智是慧義。故智猶",
    "T33n1699_001:0090a10": "慧也。又大智論亦有二文。般若者秦言慧也。",
    "T33n1699_001:0090a11": "又云。秦言智慧也。問經論何故言語或出或",
    "T33n1699_001:0090a12": "沒。乍合乍開。不分明一途示人合分明得解",
    "T33n1699_001:0090a13": "耶。答聖人非不能一途分明示人。而今有出",
    "T33n1699_001:0090a14": "沒言者。此有深意。以眾生本來有取著之心。",
    "T33n1699_001:0090a15": "以是因緣繫屬於魔。生死不絕。若輪常轉。不",
    "T33n1699_001:0090a16": "悟中道佛性正觀般若。今若復作一途實說。",
    "T33n1699_001:0090a17": "則更增其依著之心。所以不定出沒。動其生",
    "T33n1699_001:0090a18": "死根識令逈悟正法。故不定之說為益深矣。",
    "T33n1699_001:0090a19": "若學者定執經論一文以成一家之義者。皆",
    "T33n1699_001:0090a20": "是繫屬魔人耳。又眾生非一國土一根性一",
    "T33n1699_001:0090a21": "善知識。是故諸佛種種說法也。問已知般若",
    "T33n1699_001:0090a22": "名。云何是般若體。答地論人說。有二種般若。",
    "T33n1699_001:0090a23": "一真修般若。即第八識。二緣修般若。即第七",
    "T33n1699_001:0090a24": "識。成論師言。緣真諦心忘懷絕相。以此解心",
    "T33n1699_001:0090a25": "為般若體。阿毘曇師云。緣四諦理無漏慧相",
    "T33n1699_001:0090a26": "是般若體。此三解即世盛行。具須破洗。至大",
    "T33n1699_001:0090a27": "品玄中廣明。但即世多誦此經。今輒言其要",
    "T33n1699_001:0090a28": "句。冀參玄君子領其指外。問今以何為般若。",
    "T33n1699_001:0090a29": "答若行人了悟顛倒。豁然悟解假名般若。問",
    "T33n1699_001:0090b01": "此豁然悟解豈非心耶。答此解悟非心非離",
    "T33n1699_001:0090b02": "心。問云何非心非離心。答既言心悟解。豈離",
    "T33n1699_001:0090b03": "心耶。此悟心畢竟不起有心無心。豈即心耶。",
    "T33n1699_001:0090b04": "問若言心悟還是即心。若言悟此心不得心",
    "T33n1699_001:0090b05": "有無。便是離心。答猶言即離。還是不悟。如其",
    "T33n1699_001:0090b06": "得悟竟有何即離。問既不即離應不迷悟。答",
    "T33n1699_001:0090b07": "迷故言其即離。悟故了無即離。既不即離竟",
    "T33n1699_001:0090b08": "復何有迷悟耶。可取其意。勿著其言也。第四",
    "T33n1699_001:0090b09": "釋波羅蜜。波羅蜜此云彼岸到。外國風俗法",
    "T33n1699_001:0090b10": "凡作一事究竟名波羅蜜。今悟道之人雖復",
    "T33n1699_001:0090b11": "積功累劫。若不得般若為行不成。若悟般若",
    "T33n1699_001:0090b12": "萬行周畢。故名波羅蜜般若問既有彼岸。云",
    "T33n1699_001:0090b13": "何為此岸及中流耶。答聖人直假名說彼岸。",
    "T33n1699_001:0090b14": "令其因此悟入。何必須作此岸彼岸中流耶。",
    "T33n1699_001:0090b15": "大經云。雖無此岸而有彼岸。即其事也。必須",
    "T33n1699_001:0090b16": "作者。大智論云。有無見為此岸。破有無見智",
    "T33n1699_001:0090b17": "慧為彼岸。檀為中流。第五釋經。經有三種。或",
    "T33n1699_001:0090b18": "文為經。或理為經。或文理合為經。地論師云。",
    "T33n1699_001:0090b19": "三十心前人文為經。三十心文理合為經。初",
    "T33n1699_001:0090b20": "地已去用理為經。今明文理因緣故為經。因",
    "T33n1699_001:0090b21": "文悟道故。以能表之文為經也。",
    "T33n1699_001:0090b22": "第七辨傳譯。問大悲比丘尼本願經末記云。",
    "T33n1699_001:0090b23": "金剛般若本有八卷。今唯有格量功德一品。",
    "T33n1699_001:0090b24": "此事云何。答義不應爾。所以者何。此一卷經",
    "T33n1699_001:0090b25": "具有三人翻譯。一者羅什法師弘始四年於",
    "T33n1699_001:0090b26": "逍遙園正翻一卷。若有八卷何不翻譯之。二",
    "T33n1699_001:0090b27": "者流支三藏於此土重復翻譯。經之與論合",
    "T33n1699_001:0090b28": "有三卷。而經長有信者一章。論解釋始終。事",
    "T33n1699_001:0090b29": "義既畢。初則明經緣起歸敬之義。末則表隨",
    "T33n1699_001:0090c01": "喜讚歎功德。若有八卷何因緣故止解一品。",
    "T33n1699_001:0090c02": "三者真諦三藏於嶺南重翻此經。文小意廣",
    "T33n1699_001:0090c03": "不云有八卷。又且此經序正流通三分具足。",
    "T33n1699_001:0090c04": "何得止言一品。問大悲比丘尼本願經末記",
    "T33n1699_001:0090c05": "又云。初說大品。小品出其中。後說光讚。道行",
    "T33n1699_001:0090c06": "出其中。此事云何。答是亦不然。道行由是小",
    "T33n1699_001:0090c07": "品之異名。大智論前列光讚放光道行。後復",
    "T33n1699_001:0090c08": "列云小品放光光讚。故知小品即道行之異",
    "T33n1699_001:0090c09": "稱也。叡公小品序云。此經三十章。貫之以道。",
    "T33n1699_001:0090c10": "故稱道行。當知道行由是小品。",
    "T33n1699_001:0090c11": "第八明應驗。問誦持般若有何驗益。答此經",
    "T33n1699_001:0090c12": "流行漢地二百餘年。誦者得益不可稱記。昔",
    "T33n1699_001:0090c13": "在山僧誦之。空中彈指異香滿室。又開善法",
    "T33n1699_001:0090c14": "師誦得延壽七年。又朱仕衡行以大品投火。",
    "T33n1699_001:0090c15": "火為之滅而經不燒。廣益無量。不可具述。",
    "T33n1699_001:0090c16": "第九釋章段。此經文約理玄。釋者鮮得其意。",
    "T33n1699_001:0090c17": "致使科段烟塵紛穢遂令般若日月翳而不",
    "T33n1699_001:0090c18": "明。今粗列眾師以示其得失。原夫大聖屬緣",
    "T33n1699_001:0090c19": "吐教意。令表筌悟實。其旨則不在文字。希得",
    "T33n1699_001:0090c20": "意之徒領其要歸。其所寄也。自北土相承流",
    "T33n1699_001:0090c21": "支三藏具開經作十二分釋。一者序分。二者",
    "T33n1699_001:0090c22": "護念付屬分。三者住分。四者修行分。五者法",
    "T33n1699_001:0090c23": "身非有為分。六者信者分。七者格量分。八者",
    "T33n1699_001:0090c24": "顯性分。九者利益分。十者斷疑分。十一者不",
    "T33n1699_001:0090c25": "住道分。十二者流通分。夫大聖說法必有由",
    "T33n1699_001:0090c26": "致。故有序分。將說大法必為諸菩薩。已悟之",
    "T33n1699_001:0090c27": "徒則須加被。未悟之者付屬已悟。故有第二",
    "T33n1699_001:0090c28": "護念付屬。既護念付屬令其住般若中。故有",
    "T33n1699_001:0090c29": "第三住分。雖得住立更進修諸行。故次有第",
    "T33n1699_001:0091a01": "四修行分也。以修無得之因故得無為之果。",
    "T33n1699_001:0091a02": "故次明法身非有為分。說此因果必有信受",
    "T33n1699_001:0091a03": "之人。故次須明信者分。信持則功德無邊。故",
    "T33n1699_001:0091a04": "須明格量分。持說之人所以功德無邊必由",
    "T33n1699_001:0091a05": "佛性。若不識於佛性則無此功德。故有顯性",
    "T33n1699_001:0091a06": "分也。以依佛性所修功德利益無窮。故須明",
    "T33n1699_001:0091a07": "利益分也。上來一周說法。利根已悟。中下未",
    "T33n1699_001:0091a08": "了。更復生疑。故有第十斷疑分。疑心既除則",
    "T33n1699_001:0091a09": "無所依住。故有第十一不住道分。此之大法",
    "T33n1699_001:0091a10": "非止益現在。亦利益未來。故有第十二流通",
    "T33n1699_001:0091a11": "分也。然分雖十二不出因果。統其始末凡有",
    "T33n1699_001:0091a12": "四周。護念付屬至修行分此則明因。法身非",
    "T33n1699_001:0091a13": "有為分斯則辨果益。是一周明因果也。次從",
    "T33n1699_001:0091a14": "信者分至于格量此則為因感得顯性之果。此",
    "T33n1699_001:0091a15": "則次周明因果也。既明佛性。依性之修行即",
    "T33n1699_001:0091a16": "因義。有因故得果。即利益分。謂三周明因果",
    "T33n1699_001:0091a17": "也。斷疑為因。不住道為果。則四周明因果也。",
    "T33n1699_001:0091a18": "然此之解釋盛行北地。世代相承多歷年序。",
    "T33n1699_001:0091a19": "而稟學之徒莫不承信。余鑽仰累年載。意謂",
    "T33n1699_001:0091a20": "不然。今請問之。此十二分為出般若經文。為",
    "T33n1699_001:0091a21": "是婆藪論釋。今所觀經論悉無斯意。蓋是人",
    "T33n1699_001:0091a22": "情自穿鑿耳。渾沌之絞絡良弊於此也。問作",
    "T33n1699_001:0091a23": "此分文有何過失而汝非之。答其妨甚多。不",
    "T33n1699_001:0091a24": "可具載。今略題數過以示其通塞也。一者作",
    "T33n1699_001:0091a25": "此分文則不識經之通別。所以者何。至如序",
    "T33n1699_001:0091a26": "分則通序一經。如護念付屬等十分此是正",
    "T33n1699_001:0091a27": "說中之別段。云何取經之通文以例正說之",
    "T33n1699_001:0091a28": "別段斯則失之大矣。又且汝云從大千珍寶",
    "T33n1699_001:0091a29": "至捨恒沙身命名格量分。此則未識經始終",
    "T33n1699_001:0091b01": "故有斯謬耳。所以者何。此中格量凡舉內外",
    "T33n1699_001:0091b02": "兩施。外施則有三千之與恒沙。內施之中亦",
    "T33n1699_001:0091b03": "有二種。一者直捨恒沙身施。二者次舉日三",
    "T33n1699_001:0091b04": "時捨恒沙身施。此方盡格量之極。汝何故但",
    "T33n1699_001:0091b05": "取前三種為格量分。而不取三時捨身為格",
    "T33n1699_001:0091b06": "量分。是以為失。又且論云從法身非有為分",
    "T33n1699_001:0091b07": "已來竝是斷疑。汝云何獨取須菩提重問已去",
    "T33n1699_001:0091b08": "為斷疑分。又且此經有兩周之說。經論竝作",
    "T33n1699_001:0091b09": "斯判。汝何故取前周之說以開多分。取後周",
    "T33n1699_001:0091b10": "之說合為一分。抑大為小患之甚也。又流通",
    "T33n1699_001:0091b11": "實是大章。還依小段之例。亦所不可。其間碎",
    "T33n1699_001:0091b12": "分章句。爰至異言語目於經論竝穢。至文當",
    "T33n1699_001:0091b13": "具顯之。復有人言。十二分開之既其難解。取",
    "T33n1699_001:0091b14": "其易見裁為六章。六章者。一序分。二護念付",
    "T33n1699_001:0091b15": "屬分。三住分。四修行分。五斷疑分。六流通",
    "T33n1699_001:0091b16": "分。此之分別蓋是學之劣者。過還同前而患",
    "T33n1699_001:0091b17": "復更甚。所以者何。若言後同是斷疑分。就斷",
    "T33n1699_001:0091b18": "疑中不復更開。附前亦是同非斷疑。不斷疑",
    "T33n1699_001:0091b19": "中亦應不開。不斷疑中有種種義。既開多分。",
    "T33n1699_001:0091b20": "斷疑之中何因緣故取為分。若爾塗行乞食",
    "T33n1699_001:0091b21": "應是一分。若使塗行乞食既屬序分而不開",
    "T33n1699_001:0091b22": "者。護念付屬屬正說亦應不開。又元前解之",
    "T33n1699_001:0091b23": "與後釋都不識論文之大體。所以者何。論主",
    "T33n1699_001:0091b24": "直是釋其難文略其易句。云何後人見論解",
    "T33n1699_001:0091b25": "釋便取為科段。復有人注金剛般若開三門。",
    "T33n1699_001:0091b26": "從如是我聞至願樂欲聞。是因緣門。謂具此",
    "T33n1699_001:0091b27": "因緣故得說般若。從佛告應如是降伏至見",
    "T33n1699_001:0091b28": "諸相非相。明般若體門。從白佛頗有眾生下。",
    "T33n1699_001:0091b29": "明功德門。然此解釋義亦不盡。流通復屬何",
    "T33n1699_001:0091c01": "門。又復後周重說又屬何門。有人言。開為三",
    "T33n1699_001:0091c02": "段。一者序說。二者正說。三者流通說。大聖說",
    "T33n1699_001:0091c03": "法必有由漸。故有序說。序說既竟正宗宜開。",
    "T33n1699_001:0091c04": "故有正說。非唯近益當時。亦乃遠被來葉。故",
    "T33n1699_001:0091c05": "有流通說。今謂三說開經於理無妨。但開善",
    "T33n1699_001:0091c06": "之流不識三說起盡。故復為失。所以者何。至",
    "T33n1699_001:0091c07": "如序文取善吉之問為歎請序。如來之答始",
    "T33n1699_001:0091c08": "屬正經。此事為謬。然一切經若問若答皆悉",
    "T33n1699_001:0091c09": "是正。云何以問為序以答為正。大涅槃經。時",
    "T33n1699_001:0091c10": "會獻供為序。純陀請受問難即以為正。此經",
    "T33n1699_001:0091c11": "塗行乞食以之為序。善吉發問即應是正。大",
    "T33n1699_001:0091c12": "品亦然。如來廣現神變以之為序。告舍利弗",
    "T33n1699_001:0091c13": "即以為正。斯事易明不應濫也。又且三說無",
    "T33n1699_001:0091c14": "定。雖序說不妨有正。雖正說不妨有序。流通",
    "T33n1699_001:0091c15": "亦爾。何者。以序於正故名為序。以正於序故",
    "T33n1699_001:0091c16": "名為正。正說悟道既得是正。序說悟道亦得",
    "T33n1699_001:0091c17": "是正。今但約一往方言故開三不同耳。就此",
    "T33n1699_001:0091c18": "三中各開二段。序有二者。一通序。二者別序。",
    "T33n1699_001:0091c19": "正文有二。第一周廣說。第二周略說。流通有",
    "T33n1699_001:0091c20": "二。一序佛說經究竟。二者明時眾歡喜奉行。",
    "T33n1699_001:0091c21": "序中二段凡有四雙。一者通。二者別。通以同",
    "T33n1699_001:0091c22": "為義。眾經六事悉同故名通序。別以異為義。",
    "T33n1699_001:0091c23": "眾經各異。或父母送書。或長者獻蓋。或天雨",
    "T33n1699_001:0091c24": "四華。或塗行乞食。故名別序。次雙證信序發",
    "T33n1699_001:0091c25": "起序者。安此六事令人生信。故名證信序。塗",
    "T33n1699_001:0091c26": "行乞食發起正經名發起序。次雙遺教序與現",
    "T33n1699_001:0091c27": "前序。明如來將入泥曰。阿難心沒憂海不能",
    "T33n1699_001:0091c28": "自喻。阿泥樓馳云。汝是持佛法藏人。所應問",
    "T33n1699_001:0091c29": "者須及時問。於是阿難作於四問。最後問云。",
    "T33n1699_001:0092a01": "一切經初置何等語。佛言。一切經初當安如",
    "T33n1699_001:0092a02": "是我聞。遺言令安此六事。故名遺教序。現說",
    "T33n1699_001:0092a03": "經時即有乞食等事名現前序。次雙經前序",
    "T33n1699_001:0092a04": "經後序。說經竟後方有如是六事名經後序。",
    "T33n1699_001:0092a05": "說經之前有乞食之事名經前序。問曰。佛何",
    "T33n1699_001:0092a06": "因緣故一切經初令安六事。答曰。為證信故。",
    "T33n1699_001:0092a07": "大智論云。說時方人令人生信故。復次一切",
    "T33n1699_001:0092a08": "外道皆以吉法貫在經初。故百論云。諸師作",
    "T33n1699_001:0092a09": "經簡初皆說吉。今欲簡異外道故。故貫以六",
    "T33n1699_001:0092a10": "事。問曰。若安六事異外道者。外道亦言安此",
    "T33n1699_001:0092a11": "六事。何以簡耶。答曰。明此是般若六事。故以",
    "T33n1699_001:0092a12": "證信簡異外道。般若信者此是無依無得之",
    "T33n1699_001:0092a13": "信。故大品云。不信一切法名為信般若。一切",
    "T33n1699_001:0092a14": "法不生故名為般若生。不信一切法故名信",
    "T33n1699_001:0092a15": "般若也。",
    "T33n1699_001:0092a16": "第十正釋文。如是我聞通序有六事。如是者。",
    "T33n1699_001:0092a17": "第一明所聞之法。問曰。佛是一切智人無師",
    "T33n1699_001:0092a18": "自悟不從他聞。何故言如是我聞。若言如是",
    "T33n1699_001:0092a19": "我聞即從他聞。非一切智人也。答曰。已如前",
    "T33n1699_001:0092a20": "釋。此非佛自稱如是我聞。乃是勅於侍者",
    "T33n1699_001:0092a21": "令稱我聞。復次此是阿難等大弟子自稱如",
    "T33n1699_001:0092a22": "是我聞。如集法藏中說。阿難登高座。大迦葉",
    "T33n1699_001:0092a23": "問曰。何處最初說法。阿難合掌向涅槃方答",
    "T33n1699_001:0092a24": "大迦葉云。如是我聞。佛初在鹿苑為五比丘",
    "T33n1699_001:0092a25": "說法。是故非佛自稱。真諦三藏述婆藪釋云。",
    "T33n1699_001:0092a26": "阿難將誦出法藏登無畏座。變身如佛三十二",
    "T33n1699_001:0092a27": "相八十種好。是時大眾生三種疑。一謂釋迦",
    "T33n1699_001:0092a28": "雖復前滅今還重出為我說法。二謂釋迦已",
    "T33n1699_001:0092a29": "滅。此是他方佛來。三謂釋迦雖滅阿難既為",
    "T33n1699_001:0092b01": "佛弟子。今遂成佛代於佛處。為有此三疑。是",
    "T33n1699_001:0092b02": "以阿難即便釋疑云如是我聞。明如來如是",
    "T33n1699_001:0092b03": "已滅我從佛邊聞非上三事也。言如是者。釋",
    "T33n1699_001:0092b04": "此一句有二十餘師。今略而不述。一者依龍",
    "T33n1699_001:0092b05": "樹所解。云如是者。佛法大海信為能入智為",
    "T33n1699_001:0092b06": "能度。如是者即是信也。以信故言此事如是。",
    "T33n1699_001:0092b07": "若不信則言此事不如是。今要由信得入佛",
    "T33n1699_001:0092b08": "法。是故經初建言如是。般若信者。明般若無",
    "T33n1699_001:0092b09": "依無得無戲論畢竟清淨真實可信。故因此信",
    "T33n1699_001:0092b10": "得入般若也。次婆藪盤豆釋云。如是者。謂決",
    "T33n1699_001:0092b11": "定義。略明二種。一教如是。二理如是。教如是",
    "T33n1699_001:0092b12": "者。凡有數義。一者如佛教度量故云如是。所",
    "T33n1699_001:0092b13": "以者何。三世諸佛或廣說法。或處中說。或略",
    "T33n1699_001:0092b14": "說法。今阿難傳正法還如佛廣略不增不減。",
    "T33n1699_001:0092b15": "故云如是。二者如是諸佛次第而說所以者",
    "T33n1699_001:0092b16": "何。一切說法凡有六事。一者發起。二略標宗。",
    "T33n1699_001:0092b17": "三廣解釋。四難。五通。六流通付屬。阿難今且",
    "T33n1699_001:0092b18": "次第誦持佛語。故云如是。三者如經名字故",
    "T33n1699_001:0092b19": "云如是。傳持佛經須識經名。若不識經名云",
    "T33n1699_001:0092b20": "何知義。所以者何。經之名題總攝一經。如大",
    "T33n1699_001:0092b21": "品章雖九十總名摩訶般若。以摩訶之名攝",
    "T33n1699_001:0092b22": "九十章義。為是事故須識經名。阿難如名誦",
    "T33n1699_001:0092b23": "持故云如是。四者因緣如是。三世諸佛說經",
    "T33n1699_001:0092b24": "因緣略具四義。一者根本有一切智方能說",
    "T33n1699_001:0092b25": "經。二者有大悲心然後說法。三者為報正法",
    "T33n1699_001:0092b26": "恩故然後說法。四者決定證信有四。一知說",
    "T33n1699_001:0092b27": "經有時。二知說經處所。三知能說之人即是",
    "T33n1699_001:0092b28": "如來。四知有聽經之眾。如是時處聽眾說者。",
    "T33n1699_001:0092b29": "如我所說實可信受故云如是。理如是者。言",
    "T33n1699_001:0092c01": "理是有則名有見。言理是無名為邪見。亦有",
    "T33n1699_001:0092c02": "亦無是名相違見。非有非無名愚癡見。所明",
    "T33n1699_001:0092c03": "之理若墮此四中即不名如是。今離此四謗",
    "T33n1699_001:0092c04": "無所依止故名如是。我聞者。此第二明能聞",
    "T33n1699_001:0092c05": "之人。我者所以阿難自稱我者。一欲證親從",
    "T33n1699_001:0092c06": "佛邊聞故非是傳聞。所以者何。我今親從如",
    "T33n1699_001:0092c07": "來聞。是故稱我。二者欲顯阿難過去世願行",
    "T33n1699_001:0092c08": "成就。是故稱我。阿難無量劫來修習多聞。本",
    "T33n1699_001:0092c09": "願力故得陀羅尼。一經於耳永無漏失曾不",
    "T33n1699_001:0092c10": "再問。譬如寫水置之異器。故法華云。我與阿",
    "T33n1699_001:0092c11": "難於空王佛所同時發心。而我好精進遂致",
    "T33n1699_001:0092c12": "作佛。阿難常樂多聞故持我法藏。又如經云。",
    "T33n1699_001:0092c13": "釋迦本昔為迦葉佛作沙彌。師日日限誦經",
    "T33n1699_001:0092c14": "千言。兼為師乞食。恐誦經不上一心憂懼。阿",
    "T33n1699_001:0092c15": "難于時為長者。在路見之憂色便問所以。故",
    "T33n1699_001:0092c16": "具答上事。長者仍語沙彌。日日給食令得安",
    "T33n1699_001:0092c17": "心誦經莫復憂惱。長者發願言。若沙彌成佛",
    "T33n1699_001:0092c18": "我當為法藏第一弟子。以顯宿願滿足故稱",
    "T33n1699_001:0092c19": "為我。三者以自在故所以稱我。如大經云。阿",
    "T33n1699_001:0092c20": "難具足多聞智慧。一切眾生不能一時具領",
    "T33n1699_001:0092c21": "佛語。設能具領。無陀羅尼力不能憶而不忘。",
    "T33n1699_001:0092c22": "雖有憶而不忘。亦不能具三慧於聞法中不",
    "T33n1699_001:0092c23": "能自在。不名為我。我者是自在義。今阿難能",
    "T33n1699_001:0092c24": "一時具領佛語亦能永持不忘。四者具足發",
    "T33n1699_001:0092c25": "生三慧於聞法中而得自在。是故稱我。問曰。",
    "T33n1699_001:0092c26": "佛法無我。何故稱我。答中論云。諸法實相中",
    "T33n1699_001:0092c27": "非我非無我。欲引導眾生故假名說我。是故",
    "T33n1699_001:0092c28": "無過。聞者所以稱聞。亦具數義。一者欲顯所",
    "T33n1699_001:0092c29": "聞人德。阿難所聞不從外道及佛弟子仙人",
    "T33n1699_001:0093a01": "化人及諸天聞。今所聞者從一切智人邊聞。",
    "T33n1699_001:0093a02": "二者欲顯所聞法最勝。明佛法名句味巧妙",
    "T33n1699_001:0093a03": "義理深淨。若外道法但有語言無有實義。若",
    "T33n1699_001:0093a04": "聞佛法名為正聞。三者所顯理最勝佛法正",
    "T33n1699_001:0093a05": "道圓滿具足無有顛倒。如理而說名為正說。",
    "T33n1699_001:0093a06": "如理而聞名為正聞。四者行最勝故名正聞。",
    "T33n1699_001:0093a07": "依正教修行。即是行中最勝故名為正聞。五",
    "T33n1699_001:0093a08": "者修行得正果故為正聞。正果者所謂大般",
    "T33n1699_001:0093a09": "涅槃。問為用神聞。為用識聞。為用根聞。為",
    "T33n1699_001:0093a10": "和合聞。若用神聞何故神用耳聞不用眼聞。",
    "T33n1699_001:0093a11": "若用識聞亦如是難。若用根聞無有識時空根",
    "T33n1699_001:0093a12": "應聞。若一一不能聞者和合亦不能聞。以如",
    "T33n1699_001:0093a13": "是義悉無有聞。答曰。今言聞者。是因緣聞。因",
    "T33n1699_001:0093a14": "緣聞者。是不聞聞。聞而無所聞。是以經云。其",
    "T33n1699_001:0093a15": "說法者無說無示。其聽法者無聞無得。如來",
    "T33n1699_001:0093a16": "說無所說。阿難聞無所聞。如此說聽乃可相",
    "T33n1699_001:0093a17": "成。一時者。此第三明說教之時。如轉輪王出",
    "T33n1699_001:0093a18": "世是寶物可得之時。如如來出世法寶可得之",
    "T33n1699_001:0093a19": "時。故云一時。二者一切狂聾眾生聞如來說",
    "T33n1699_001:0093a20": "得醒悟時故云一時。又有正師時。有正教時。",
    "T33n1699_001:0093a21": "有正學時。故云一時。具此三時眾生得道。中",
    "T33n1699_001:0093a22": "觀論云真法及說者聽者難得故。若具此三",
    "T33n1699_001:0093a23": "種則生死有邊。若不具此三種則生死無邊。",
    "T33n1699_001:0093a24": "又眾生若未下信種時不名一時。今說般若",
    "T33n1699_001:0093a25": "是下信種時。若已下信種時是正觀增長時。",
    "T33n1699_001:0093a26": "若正觀已增長時是善根成就時。故云一時。",
    "T33n1699_001:0093a27": "又阿難一時能具足領於佛說。故云一時。又",
    "T33n1699_001:0093a28": "是逗一時根緣。故云一時。所以者何。諸佛說",
    "T33n1699_001:0093a29": "法廣略不同。今所以略說波若者。此是逗一",
    "T33n1699_001:0093b01": "時根緣故爾。又須知是般若一時。般若一時",
    "T33n1699_001:0093b02": "者。不時假言時。不一假言一。佛者。此第四標",
    "T33n1699_001:0093b03": "說教之主。上來雖表三事。然邪正未分。第四",
    "T33n1699_001:0093b04": "標佛方顯明得失。所以者何。雖言我聞一時。",
    "T33n1699_001:0093b05": "未知從誰邊聞。是故今云從佛邊聞非餘人",
    "T33n1699_001:0093b06": "也。然論云。婆伽婆者能斷煩惱有大功德故",
    "T33n1699_001:0093b07": "名婆伽婆。住者有二種。一者外住。二者內住。",
    "T33n1699_001:0093b08": "言外住者凡有四種。一王化處住。謂釋迦住",
    "T33n1699_001:0093b09": "在娑婆。二者異俗住。謂住。在一切僧伽藍內。",
    "T33n1699_001:0093b10": "三威儀住。謂行住坐臥悉名為住。四未捨壽",
    "T33n1699_001:0093b11": "分住。謂如來未入涅槃。內住有四。一者天住。",
    "T33n1699_001:0093b12": "住施戒等。二梵住。住四無量心。三者聖住。住",
    "T33n1699_001:0093b13": "空無相無願。四者佛住。住諸法實相中。此是",
    "T33n1699_001:0093b14": "般若無住無不住。為眾生故假名為住。舍衛",
    "T33n1699_001:0093b15": "國者。此是第五明住處。處有二種。一者通處。",
    "T33n1699_001:0093b16": "二者別處。舍衛國即是通處。祇洹精舍即是",
    "T33n1699_001:0093b17": "別處也。問佛何因緣故多住王舍城及舍衛",
    "T33n1699_001:0093b18": "國。答佛前受。頻婆娑羅王請故住王舍城。次",
    "T33n1699_001:0093b19": "受須達多請故住舍衛國。復次欲報法身恩故",
    "T33n1699_001:0093b20": "住王舍城。為報生身恩故住舍衛國。所以者",
    "T33n1699_001:0093b21": "何。佛在王舍城摩伽陀國得道。是故為報法",
    "T33n1699_001:0093b22": "身恩故住王舍城。問佛生中天竺迦毘羅衛",
    "T33n1699_001:0093b23": "國。今舍衛國是東天竺國。今云何言為報生",
    "T33n1699_001:0093b24": "身恩故住舍衛城。答佛上祖本在東天竺舍",
    "T33n1699_001:0093b25": "衛國住。末來中天竺迦毘羅城。今從本立名。",
    "T33n1699_001:0093b26": "故云報生身恩故住舍衛國也。復次王舍城",
    "T33n1699_001:0093b27": "及舍衛國多人物。故佛欲於多人處教化眾",
    "T33n1699_001:0093b28": "生。如經說。舍衛國凡有九億家。如賢愚經說",
    "T33n1699_001:0093b29": "有十八億人。復次此二國生多智慧人及六",
    "T33n1699_001:0093c01": "師輩。是故佛多住此城。問何故名舍婆提。答",
    "T33n1699_001:0093c02": "有北土論師云。昔劫初有仙人兄弟二人。弟",
    "T33n1699_001:0093c03": "名舍婆。此云幼小。兄稱阿婆提。此云不可害。",
    "T33n1699_001:0093c04": "二人住此處求道。因以名之。弟略去婆兄略",
    "T33n1699_001:0093c05": "去阿。二名雙取故云舍婆提。真諦三藏云。彼",
    "T33n1699_001:0093c06": "國正音應云奢羅摩死底。此云好名聞國。昔",
    "T33n1699_001:0093c07": "有仙人。有好名聞在此中住。從仙人作名故",
    "T33n1699_001:0093c08": "云好名聞國也。又云。此國具足有四義。一多",
    "T33n1699_001:0093c09": "寶。二此中人多受五欲樂。三有諸法德。此國",
    "T33n1699_001:0093c10": "中人多行施戒。謂之法德。四未來得解脫果。",
    "T33n1699_001:0093c11": "明此國中人未來多生人天中及得解脫果。",
    "T33n1699_001:0093c12": "有此四義遠聞餘國故云好名聞國也。從來",
    "T33n1699_001:0093c13": "舊翻為聞物國。此土多出好物遠聞諸國故",
    "T33n1699_001:0093c14": "名聞物國。十二由經云。無物不有。勝於餘處",
    "T33n1699_001:0093c15": "也。問佛住舍衛凡得幾年。答經云。住舍衛國",
    "T33n1699_001:0093c16": "得二十五年。有九億家。三億家見佛不聞法。",
    "T33n1699_001:0093c17": "三億家亦聞法亦見佛。三億家不見佛不聞",
    "T33n1699_001:0093c18": "法。真諦三藏云。住舍衛始終得七年。住王舍",
    "T33n1699_001:0093c19": "城得四年。今未詳也。問王城舍衛前住何處。",
    "T33n1699_001:0093c20": "答云。佛前住王舍城。後來舍衛也。言祇樹給",
    "T33n1699_001:0093c21": "孤獨園者。此第二名為別處。問何因緣故起",
    "T33n1699_001:0093c22": "立此祇園精舍。答如十二由經涅槃經賢愚",
    "T33n1699_001:0093c23": "等經廣說。如賢愚第九卷云。舍衛國主波",
    "T33n1699_001:0093c24": "斯匿王有一大臣。名曰須達。其人居家巨富",
    "T33n1699_001:0093c25": "財寶無限。好喜布施燕濟貧窮及諸孤老。時",
    "T33n1699_001:0093c26": "人因為其立號名為給孤獨。爾時長者生七",
    "T33n1699_001:0093c27": "男兒。年竝長大為其娉娶。次第至六。餘有第",
    "T33n1699_001:0093c28": "七兒。端正殊異。偏心愛念。當為娶妻欲得極",
    "T33n1699_001:0093c29": "妙姿容端正有相之女。為兒求之。即語諸婆",
    "T33n1699_001:0094a01": "羅門言。誰有好女相貌備足。當為我行求之。",
    "T33n1699_001:0094a02": "諸婆羅門便為推覓。展轉到王舍城中。有一",
    "T33n1699_001:0094a03": "大臣名曰護珍。財富無量。信敬三寶。時婆羅",
    "T33n1699_001:0094a04": "門到其家從乞食。彼國法施人物時要令童",
    "T33n1699_001:0094a05": "女持物布施。護珍長者時有一女。儀容端正",
    "T33n1699_001:0094a06": "顏色殊妙。持食出施婆羅門。婆羅門見之心",
    "T33n1699_001:0094a07": "大歡喜我所覓者正當是爾。即問女言。頗有",
    "T33n1699_001:0094a08": "人來求索汝未。女答言未有。更問言女子。汝",
    "T33n1699_001:0094a09": "父在不。女答云在。婆羅門語言。可令出外我",
    "T33n1699_001:0094a10": "欲見之與共談語。時女入內白其父言。外有",
    "T33n1699_001:0094a11": "客來欲得相見。其父便出。時婆羅門問訊起",
    "T33n1699_001:0094a12": "居安和善否[晹勿+皿]涼既竟。謂長者言。舍衛國王",
    "T33n1699_001:0094a13": "有一大臣。字曰須達。為國輔相識不。答言。",
    "T33n1699_001:0094a14": "未見其人但聞其名。報言。知不是人於彼舍",
    "T33n1699_001:0094a15": "衛國第一富貴。汝於此間富貴亦最第一。須",
    "T33n1699_001:0094a16": "達有兒端正殊妙卓犖多奇。欲取君子女可",
    "T33n1699_001:0094a17": "爾不。答言可爾。時婆羅門未得自還。仍值估",
    "T33n1699_001:0094a18": "客來舍衛國即便因之寄書。逆報須達具陳",
    "T33n1699_001:0094a19": "其事。須達得書歡喜。即詣波斯匿王求請小",
    "T33n1699_001:0094a20": "許時為兒娶婦。王即聽之。於是大載珍寶趣",
    "T33n1699_001:0094a21": "王舍城。於其路次拯濟貧乏至王舍城。到護",
    "T33n1699_001:0094a22": "珍家為兒求妻。護珍長者歡喜迎達安置敷",
    "T33n1699_001:0094a23": "具。暮宿其舍。內則搔擾辦具飲食。須達念言。",
    "T33n1699_001:0094a24": "今此長者設何供具。欲作何等。將非欲請國",
    "T33n1699_001:0094a25": "王太子長大臣及以婚姻者乎。便問之曰。長",
    "T33n1699_001:0094a26": "者今暮躳自執營如是事務施設供具。為欲",
    "T33n1699_001:0094a27": "請國王太子大臣者乎。答言不也。又問欲設",
    "T33n1699_001:0094a28": "婚姻親戚會耶。答言不也。又問將何所作。答",
    "T33n1699_001:0094a29": "言。明日欲請佛及比丘僧。於時須達聞佛",
    "T33n1699_001:0094b01": "僧名肅然毛竪。如其所得心情悅豫。重問",
    "T33n1699_001:0094b02": "曰。云何名佛。願解其義。長者答言。汝不聞耶",
    "T33n1699_001:0094b03": "淨飯王子厥名曰悉達。其生之日天降瑞應。",
    "T33n1699_001:0094b04": "天神侍衛即行七步。唱言天上天下唯我為",
    "T33n1699_001:0094b05": "尊。須達聞說如是等好事歡喜踊躍感念信",
    "T33n1699_001:0094b06": "敬。於今夜即欲見佛。於是天為之明。便爾而",
    "T33n1699_001:0094b07": "去。中夜出門見天祠即為作禮忽忘念佛心。",
    "T33n1699_001:0094b08": "於是曉還更闇。自念言。今夜闇。若我往者要",
    "T33n1699_001:0094b09": "為惡鬼猛狩之所見害。且還入城待曉當去。",
    "T33n1699_001:0094b10": "爾時即有天。空中見其欲悔便下語言。居士",
    "T33n1699_001:0094b11": "莫悔。我是汝昔善知識蜜肩婆羅門。因聞法",
    "T33n1699_001:0094b12": "故得生天中。汝往見佛得無量利益。正使今",
    "T33n1699_001:0094b13": "日得百車珍寶乃至一四天下滿中珍寶。不",
    "T33n1699_001:0094b14": "如舉足至世尊所所得利益。過百千倍。汝去",
    "T33n1699_001:0094b15": "莫悔。須達聞天說如此語益增敬念。於是在",
    "T33n1699_001:0094b16": "闇還得明曉。便爾尋路往至世尊所。佛知爾",
    "T33n1699_001:0094b17": "時須達來便出外經行。是時須達遙見世尊",
    "T33n1699_001:0094b18": "猶如金山。相好威容嚴然昺著。覩之心悅不",
    "T33n1699_001:0094b19": "知禮法。直問世尊。不審瞿曇起居何如。世尊",
    "T33n1699_001:0094b20": "即時令就坐。是時首陀會天遙見須達雖覩",
    "T33n1699_001:0094b21": "世尊而不知禮足。諸天即化作四人行列而",
    "T33n1699_001:0094b22": "來到世尊所。執佛足作禮。長跪問訊右繞三",
    "T33n1699_001:0094b23": "匝却住一面。是時須達見其如此。乃為愕然",
    "T33n1699_001:0094b24": "而自念言。恭敬之法事應如是。即起離坐禮",
    "T33n1699_001:0094b25": "敬。問訊起居右繞三匝却住一面。爾時世尊",
    "T33n1699_001:0094b26": "即為說法。四諦微妙。苦空無常。既其聞法歡",
    "T33n1699_001:0094b27": "喜即證須陀洹果。於是白佛。唯願如來垂慈",
    "T33n1699_001:0094b28": "臨傾舍衛大城中眾生除邪就正。世尊告曰。",
    "T33n1699_001:0094b29": "出家之法與俗有別。住止處所應當有異。彼",
    "T33n1699_001:0094c01": "無精舍云何得去。是時須達白佛言。世尊弟",
    "T33n1699_001:0094c02": "子能起願見聽許。世尊默然。須達辭往因白",
    "T33n1699_001:0094c03": "佛言。還至本國當造精舍。不知揩法。唯願世",
    "T33n1699_001:0094c04": "尊使一弟子共往勅示。世尊思惟。舍衛城內",
    "T33n1699_001:0094c05": "婆羅門信邪倒見。餘人往者必不能辦。唯舍",
    "T33n1699_001:0094c06": "利弗是婆羅門種。少小聰明神通兼備。去必",
    "T33n1699_001:0094c07": "有益。即便命之共須達往。於是還到舍衛國。",
    "T33n1699_001:0094c08": "共舍利弗案行諸地。何處平博堪起精舍。悉",
    "T33n1699_001:0094c09": "皆周遍無叶意處。唯王太子祇陀有園。其地",
    "T33n1699_001:0094c10": "平正其樹欝茂。不近不遠正得處所。時舍利",
    "T33n1699_001:0094c11": "弗告須達云。今此園地宜起精舍。若遠作者",
    "T33n1699_001:0094c12": "乞食難得。近則憒鬧妨廢行道。須達歡喜到",
    "T33n1699_001:0094c13": "太子所向太子言。我今欲為如來起立精舍。",
    "T33n1699_001:0094c14": "唯太子園地可以宜用。願欲買之。太子笑曰。",
    "T33n1699_001:0094c15": "我何所乏。此園茂盛當用遊戲。云何欲買耶。",
    "T33n1699_001:0094c16": "須達於是慇懃不已。太子聊復戲云。卿若能",
    "T33n1699_001:0094c17": "以黃金布地。令間無空地便當相與。須達於",
    "T33n1699_001:0094c18": "是恭諾。載金布地隨價。太子云。我向戲言。何",
    "T33n1699_001:0094c19": "得便買。須達白言。太子之法不應戲言。而作",
    "T33n1699_001:0094c20": "妄語。非謂儲君無堪紹繼。即共太子往詣斷",
    "T33n1699_001:0094c21": "事人所。時首陀會天當為佛起精舍。恐諸斷",
    "T33n1699_001:0094c22": "事大臣偏為太子。則便化作一人為斷事者。語",
    "T33n1699_001:0094c23": "太子言。夫太子者不應妄語。而有戲笑既已",
    "T33n1699_001:0094c24": "許賣。不宜中悔。遂斷園與須達。須達歡喜便",
    "T33n1699_001:0094c25": "得勅使人以象馬負金布八十頃。須臾欲滿唯",
    "T33n1699_001:0094c26": "殘有少地。須達思惟。當出何藏金足不多不",
    "T33n1699_001:0094c27": "少當得滿足。祇陀問言。嫌高買臺。答曰。自",
    "T33n1699_001:0094c28": "念必何金藏可足當滿之。祇陀念言。佛必有大",
    "T33n1699_001:0094c29": "德。乃使斯人輕財乃爾。即語云。齊是可止。勿",
    "T33n1699_001:0095a01": "更出金。園屬卿樹屬我。我自為佛造立門樓。",
    "T33n1699_001:0095a02": "須達歡喜即便歸家當施功作。六師聞之即",
    "T33n1699_001:0095a03": "往白王。長者須達買太子園欲為瞿曇造立",
    "T33n1699_001:0095a04": "精舍。聽我與彼捔試道術。其若得勝便聽起",
    "T33n1699_001:0095a05": "立。王即召長者問之。今六師云。卿買祇陀園",
    "T33n1699_001:0095a06": "為瞿曇起立精舍。彼求共沙門弟子捔其道",
    "T33n1699_001:0095a07": "術。彼若得勝者乃得起造。如其不能不得起",
    "T33n1699_001:0095a08": "造。長者歸家著垢膩衣愁惱不樂。身子明日",
    "T33n1699_001:0095a09": "著衣持鉢至長者家。見其不樂即問曰。何故",
    "T33n1699_001:0095a10": "爾耶。長者答曰。起立精舍恐不得成。是故愁",
    "T33n1699_001:0095a11": "耳。身子曰。有何事故。答曰。今諸六師詣王求",
    "T33n1699_001:0095a12": "捔道術。尊者得勝乃聽起立。若不如彼即不",
    "T33n1699_001:0095a13": "聽也。然六師輩等出家來久。素學伎術無能",
    "T33n1699_001:0095a14": "及者。未知尊者能與彼捔道術以不。身子答",
    "T33n1699_001:0095a15": "言。正使六師之徒滿三千世界眾如竹林。不",
    "T33n1699_001:0095a16": "能動吾一毛。欲捔術但恣聽之。長者歡喜更",
    "T33n1699_001:0095a17": "著新衣往白王言。六師欲捔恣隨其意。王即",
    "T33n1699_001:0095a18": "告六師宣語國人。却後七日當於城外六師",
    "T33n1699_001:0095a19": "與沙門共捔道術。國中十八億人。時彼國法",
    "T33n1699_001:0095a20": "擊鼓集眾。若擊銅鼓十二億人集。若打銀鼓",
    "T33n1699_001:0095a21": "十四億人集。若振金鼓一切皆集。七日既滿",
    "T33n1699_001:0095a22": "打鼓一切皆集。六師眾有三億人。是時人民",
    "T33n1699_001:0095a23": "悉為王及六師敷坐。爾時長者為身子施坐。",
    "T33n1699_001:0095a24": "時身子在一樹下寂然入定遊諸禪門。通達",
    "T33n1699_001:0095a25": "無礙。作念云。此會中大眾習邪來久。憍慢自",
    "T33n1699_001:0095a26": "高。此之群生當以何德而降伏之。思惟是已",
    "T33n1699_001:0095a27": "即立誓言。若我無數劫中慈孝父母沙門婆",
    "T33n1699_001:0095a28": "羅門者。今我入眾令一切人為我作禮。時六",
    "T33n1699_001:0095a29": "師眾已集。而身子獨未來。便白王言。瞿曇弟",
    "T33n1699_001:0095b01": "子自知無術怖畏不來。王告長者。汝師今在",
    "T33n1699_001:0095b02": "何許。須達即至身子所白言。大眾已集。願來",
    "T33n1699_001:0095b03": "詣會。時身子從禪定起整衣。安詳而趣如師",
    "T33n1699_001:0095b04": "子王往詣大眾。是時大眾及諸六師見其形容",
    "T33n1699_001:0095b05": "忽然起立。如風靡草不覺為禮。時身子便昇",
    "T33n1699_001:0095b06": "須達所敷之坐。六師眾中有一弟子。名勞度",
    "T33n1699_001:0095b07": "差善知幻術。於大眾前呪作大樹蔭覆於眾。",
    "T33n1699_001:0095b08": "眾咸謂言。是勞度差作。時舍利弗便以神力",
    "T33n1699_001:0095b09": "作毘嵐風。吹拔樹根倒著於地碎若微塵。眾",
    "T33n1699_001:0095b10": "言舍利弗勝。勞度差復呪作一池。四邊布七",
    "T33n1699_001:0095b11": "寶水中生於蓮華。眾人言勞度差所作。舍利",
    "T33n1699_001:0095b12": "弗作一六牙白象。牙上有華華上有玉女。其",
    "T33n1699_001:0095b13": "象徐行蹈池含水蹹華。眾人皆言舍利弗勝。",
    "T33n1699_001:0095b14": "勞度差復作一山七寶莊嚴華菓茂盛。眾人",
    "T33n1699_001:0095b15": "言勞度差所作。舍利弗又作金剛力士。以金",
    "T33n1699_001:0095b16": "剛杵打之即便碎破。眾皆云舍利弗勝。勞度",
    "T33n1699_001:0095b17": "差復作一龍有十頭。於虛空中雨種種寶電",
    "T33n1699_001:0095b18": "雷振地。眾人皆言是勞度差作。舍利弗作一",
    "T33n1699_001:0095b19": "金翅鳥王即擘裂食之。眾人皆言舍利弗勝。",
    "T33n1699_001:0095b20": "勞度差復作一牛王。身體肥大峯角。銳地奔",
    "T33n1699_001:0095b21": "突來前。時舍利弗化作師子王即便擊裂食",
    "T33n1699_001:0095b22": "之。眾人皆言舍利弗勝。勞度差復變身作一",
    "T33n1699_001:0095b23": "夜叉鬼。形體長大頭上火然。目赤如血口四",
    "T33n1699_001:0095b24": "牙。目出火驚懼奔走。時舍利弗復化作毘沙",
    "T33n1699_001:0095b25": "門王。夜叉恐怖即欲退走。四面火起無有去",
    "T33n1699_001:0095b26": "處。唯舍利弗邊清涼無火。即便屈伏頂禮火",
    "T33n1699_001:0095b27": "即還滅。眾人咸言舍利弗勝勞度差不如。爾",
    "T33n1699_001:0095b28": "時舍利弗身昇虛空現十八變及八自在。時",
    "T33n1699_001:0095b29": "會見其神力咸懷歡喜。舍利弗即為說法。隨",
    "T33n1699_001:0095c01": "其福行各得道迹。六師弟子三億人於舍利",
    "T33n1699_001:0095c02": "弗所出家學道。捔伎術竟四眾各還所止。長",
    "T33n1699_001:0095c03": "者共身子還圖精舍地。手自投繩一頭。舍利",
    "T33n1699_001:0095c04": "弗欣然含笑。長者問。尊人何笑。答云。始欲經",
    "T33n1699_001:0095c05": "地六天宮已成。即借道眼長者悉見。長者即",
    "T33n1699_001:0095c06": "問舍利弗。六欲天何處最勝。舍利弗云。第四",
    "T33n1699_001:0095c07": "天中少欲知足。恒有一生補處菩薩來生其",
    "T33n1699_001:0095c08": "中。須達言。我正當生第四天中。長者出斯言",
    "T33n1699_001:0095c09": "已餘五宮悉滅。唯第四天宮湛然不變也。又",
    "T33n1699_001:0095c10": "更投繩時舍利弗慘然憂色。則問尊人何故",
    "T33n1699_001:0095c11": "憂色。答曰。汝見此地中蟻子不。答曰已見。舍",
    "T33n1699_001:0095c12": "利弗言。汝於過去毘波尸佛時。亦於此地為",
    "T33n1699_001:0095c13": "彼佛起精舍。而此蟻子在此中生。乃至今日",
    "T33n1699_001:0095c14": "凡九十一劫。受一種身不得解脫。生死長遠",
    "T33n1699_001:0095c15": "唯福是要。不可不勤。是故身子慘傷長者悲",
    "T33n1699_001:0095c16": "愍也。長者起精舍用妙栴檀為香泥。別房住",
    "T33n1699_001:0095c17": "止千二百人。凡一百二十處打揵槌施設欲",
    "T33n1699_001:0095c18": "往請佛。復思惟。上有國王應當令知。若不啟",
    "T33n1699_001:0095c19": "白儻有瞋恨。往白波斯匿王。我為佛已起精",
    "T33n1699_001:0095c20": "舍。願大王遣使請佛。時王聞已遣使詣王舍",
    "T33n1699_001:0095c21": "城請佛及僧。願臨覆舍衛國。爾時世尊與四",
    "T33n1699_001:0095c22": "部眾前後圍繞。放光動地至舍衛國。漸近城",
    "T33n1699_001:0095c23": "邊一切大眾持諸供具迎待世尊。到已放大",
    "T33n1699_001:0095c24": "光明以指案三千世界皆悉震動。伎樂不鼓",
    "T33n1699_001:0095c25": "自鳴一切聾盲拘癖皆得具足。一切人民覩",
    "T33n1699_001:0095c26": "佛歡喜。十八億人民竝聚佛所。世尊爾時隨",
    "T33n1699_001:0095c27": "病為說法藥各得道迹。須達造精舍因緣事",
    "T33n1699_001:0095c28": "如是。言祇陀者。真諦三藏云。外國應云鳩摩",
    "T33n1699_001:0095c29": "羅祇陀。此云童真太子。又云祇陀者。此云戰",
    "T33n1699_001:0096a01": "勝。昔有兵賊欲破舍衛。波斯匿王遂拒破賊",
    "T33n1699_001:0096a02": "宮人啟云。生於太子。因以立名故名戰勝。須",
    "T33n1699_001:0096a03": "達多者。此云善與。父母無兒就神乞之。夢中",
    "T33n1699_001:0096a04": "得兒故名善與。彼土曾十二年中不雨。而須",
    "T33n1699_001:0096a05": "達巨富賑濟貧乏。故名給孤獨長者。今言祇",
    "T33n1699_001:0096a06": "樹給孤獨園者。此是君臣兩舉。通別二名。祇",
    "T33n1699_001:0096a07": "陀是君名。給孤獨即是臣稱。樹是其別所。園",
    "T33n1699_001:0096a08": "即是通處。又祇樹是門處故前明。園是精舍",
    "T33n1699_001:0096a09": "故後舉。又祇陀是本稱。給孤是末名。真諦三",
    "T33n1699_001:0096a10": "藏云。須達為過去第四鳩留村馱佛已於此",
    "T33n1699_001:0096a11": "地起精舍。爾時此地廣四十里。佛及人壽四",
    "T33n1699_001:0096a12": "萬歲。須達爾時名毘沙長者。以金板布地寶",
    "T33n1699_001:0096a13": "衣覆之供養佛也。第五俱那含牟尼佛時。人",
    "T33n1699_001:0096a14": "及佛壽三萬歲。爾時須達名大家主長者。以",
    "T33n1699_001:0096a15": "銀布地滿中乳牛之子以為供養。爾時地廣",
    "T33n1699_001:0096a16": "三十里。第六迦葉佛壽及人三萬歲。須達爾",
    "T33n1699_001:0096a17": "時名大番悉長者。以七寶布地。地廣二十里。",
    "T33n1699_001:0096a18": "以為供養。第七釋迦佛及人壽百歲。地廣十",
    "T33n1699_001:0096a19": "里。以金布地此處供養。彌勒出世地還廣四",
    "T33n1699_001:0096a20": "十里。以七寶布地以為供養。佛及人壽八萬",
    "T33n1699_001:0096a21": "歲。須達爾時名儴佉王。儴佉王此云螺王。其",
    "T33n1699_001:0096a22": "色白如螺也。出家得成羅漢。又須知此處是",
    "T33n1699_001:0096a23": "般若處般若依果。其猶彌勒樓館。亦如法尚",
    "T33n1699_001:0096a24": "香城也。",
    "T33n1699_001:0096a25": "金剛波若經義疏卷第一終"
}