{
    "T14n0489_016:0743a09": "佛說除蓋障菩薩所問經卷第十",
    "T14n0489_016:0743a10": "六",
    "T14n0489_016:0743a11": "西天譯經三藏朝散大夫試鴻臚",
    "T14n0489_016:0743a12": "卿傳梵大師賜紫沙門臣法護等",
    "T14n0489_016:0743a13": "奉　詔譯",
    "T14n0489_016:0743a14": "爾時，除蓋障菩薩白佛言：「世尊！所有如來廣",
    "T14n0489_016:0743a15": "大威德，願佛、世尊為說少分。」佛言：「善男子！汝",
    "T14n0489_016:0743a16": "當諦聽！我今為汝，略說如來廣大威德。」除蓋",
    "T14n0489_016:0743a17": "障菩薩白佛言：「善哉！世尊！願樂欲聞。」於是除",
    "T14n0489_016:0743a18": "蓋障菩薩受教而聽。",
    "T14n0489_016:0743a19": "佛言：「善男子！如來成就大慈無量平等，普及",
    "T14n0489_016:0743a20": "一切有情。如來於一有情行其慈已，於餘一",
    "T14n0489_016:0743a21": "切盡有情界，普遍行慈亦復如是，乃至等虛",
    "T14n0489_016:0743a22": "空界所行亦然，而實不能得知如來大慈邊",
    "T14n0489_016:0743a23": "際。",
    "T14n0489_016:0743a24": "「又，善男子！如來成就大悲功德，不與一切聲",
    "T14n0489_016:0743a25": "聞菩薩同等。如來於一有情行大悲已，於餘普",
    "T14n0489_016:0743a26": "遍盡有情界所行亦然，為彼有情廣作利益。",
    "T14n0489_016:0743a27": "「又，善男子！如來成就說法無盡。如所成就，若",
    "T14n0489_016:0743a28": "或一劫、百劫、千劫，乃至無量無數劫中，爾所",
    "T14n0489_016:0743a29": "有情若干種類，名言各異理趣不同，如來同",
    "T14n0489_016:0743b01": "時能為說法，然實不能得知如來說法邊際。",
    "T14n0489_016:0743b02": "「又，善男子！如來成就無量問答。若諸有情乃",
    "T14n0489_016:0743b03": "至在於有情數者，同時各以種種差別名句",
    "T14n0489_016:0743b04": "文義問佛、世尊，如來於一剎那、一臘縛、一牟",
    "T14n0489_016:0743b05": "呼栗多中皆悉能答。然實不能得知如來應",
    "T14n0489_016:0743b06": "答辯才究盡之相。",
    "T14n0489_016:0743b07": "「又，善男子！如來成就禪定無礙境界。正使一",
    "T14n0489_016:0743b08": "切有情悉住十地，彼等有情同時俱入無數",
    "T14n0489_016:0743b09": "百千三摩地門，如是入時，經于無數億百千",
    "T14n0489_016:0743b10": "劫，所入三摩地各各別異，然亦不能得知如",
    "T14n0489_016:0743b11": "來所有三摩地門及三摩地境界。",
    "T14n0489_016:0743b12": "「又，善男子！如來成就無量色身化門。若諸有",
    "T14n0489_016:0743b13": "情應以如來色相而得度者，如來於一剎那、",
    "T14n0489_016:0743b14": "一臘縛、一牟呼栗多中，各各能於彼彼之前",
    "T14n0489_016:0743b15": "現如來身。若諸有情應以別異色相而得度",
    "T14n0489_016:0743b16": "者，如來於剎那中，悉現種種別異之身。",
    "T14n0489_016:0743b17": "「又，善男子！如來成就無量天眼境界。若有有",
    "T14n0489_016:0743b18": "情具天眼光明非肉眼者盡有情界，彼如是",
    "T14n0489_016:0743b19": "等諸有情類，超過算數思惟較計。是等世界，",
    "T14n0489_016:0743b20": "如來悉能一一觀見，如觀掌中菴摩勒果。",
    "T14n0489_016:0743b21": "「又，善男子！如來成就無量天耳境界。若無邊",
    "T14n0489_016:0743b22": "世界充滿其中，如前所說一切有情，彼如是",
    "T14n0489_016:0743b23": "等諸有情類，同於一剎那中俱時發聲，音韻",
    "T14n0489_016:0743b24": "詰曲各各差別，如來悉能同時聞彼一一音",
    "T14n0489_016:0743b25": "聲各各解了。",
    "T14n0489_016:0743b26": "「又，善男子！如來成就無量勝智。假使無量無",
    "T14n0489_016:0743b27": "邊盡有情界等虛空界諸有情類，各各思惟，",
    "T14n0489_016:0743b28": "各各計度。隨其種種思惟計度，各各造業差",
    "T14n0489_016:0743b29": "別不同。如來於一剎那、一臘縛、一牟呼栗多",
    "T14n0489_016:0743c01": "中，悉能了知此類有情，如是思惟：『此類有情",
    "T14n0489_016:0743c02": "如是計度，此類有情造如是業得如是果。』如",
    "T14n0489_016:0743c03": "來以其三世無礙清淨智力，而悉能知。「善男",
    "T14n0489_016:0743c04": "子！如來常住三摩呬多，不離三摩呬多。何以",
    "T14n0489_016:0743c05": "故？如來無失念故，諸根不散亂故，無異思惟",
    "T14n0489_016:0743c06": "故，已斷一切煩惱故，如來寂靜極寂靜故。「善",
    "T14n0489_016:0743c07": "男子！若有煩惱心即散亂，心散亂故，不能積",
    "T14n0489_016:0743c08": "集一切善法。是故如來已斷煩惱，離諸塵染",
    "T14n0489_016:0743c09": "得諸漏盡，獲一切法平等自在，成辦三摩地",
    "T14n0489_016:0743c10": "三摩鉢底境界勝行。「善男子！如來於一一威",
    "T14n0489_016:0743c11": "儀道、一一三摩地常所修行，乃至入涅槃時",
    "T14n0489_016:0743c12": "所行無失，況復一三摩呬多？善男子！如來如",
    "T14n0489_016:0743c13": "是於無數劫積集功德，是故如來所有功德",
    "T14n0489_016:0743c14": "不可量、不可稱、不可思、不可計。」",
    "T14n0489_016:0743c15": "爾時，除蓋障菩薩白佛言：「世尊！豈非如來於",
    "T14n0489_016:0743c16": "三阿僧祇劫積集功德耶？」佛言：「不也。善男子！",
    "T14n0489_016:0743c17": "如來境界不思議故，若住不可思議菩薩方",
    "T14n0489_016:0743c18": "能積集，非三阿僧祇劫所能積集。何以故？若",
    "T14n0489_016:0743c19": "菩薩得入一切法平等者，方入劫數，非初發",
    "T14n0489_016:0743c20": "心者之所能入。」",
    "T14n0489_016:0743c21": "除蓋障菩薩復白佛言：「世尊！如是所說如來",
    "T14n0489_016:0743c22": "廣大威德，若人聞已，能生淨信歡喜適悅，當",
    "T14n0489_016:0743c23": "知是人具大福德者，作諸善業者，斷諸業障",
    "T14n0489_016:0743c24": "者，廣多信解者，是人得近菩提，況復有能於",
    "T14n0489_016:0743c25": "是法中，聞已受持讀誦通利，復能廣為他人",
    "T14n0489_016:0743c26": "說者，必知是人不久應當得如是等如來廣",
    "T14n0489_016:0743c27": "大威德出生。」佛言：「如是，如是。善男子！如汝所",
    "T14n0489_016:0743c28": "說，彼人當得諸佛攝護深種善根，於多佛所",
    "T14n0489_016:0743c29": "尊重恭敬。是故，若善男子、善女人聞說如來",
    "T14n0489_016:0744a01": "大威德已，勿生疑惑勿起猶豫。若彼善男子、",
    "T14n0489_016:0744a02": "善女人，能於七晝夜中，專注繫念心不散亂，",
    "T14n0489_016:0744a03": "思惟如來廣大威德。隨所思惟，深固作意深",
    "T14n0489_016:0744a04": "固信解，隨其悟入過七晝夜已，應當嚴潔敷",
    "T14n0489_016:0744a05": "設種種供養之具，著新淨衣起清淨心現前",
    "T14n0489_016:0744a06": "諦想，即於是夜得見如來。若復不能依其法",
    "T14n0489_016:0744a07": "式或有所減，但能專注一心者，是人臨命終",
    "T14n0489_016:0744a08": "時，亦得如來為現其前。」",
    "T14n0489_016:0744a09": "除蓋障菩薩復白佛言：「世尊！或有人聞宣說",
    "T14n0489_016:0744a10": "如來大威德時，生不信不？」佛言：「善男子！亦有",
    "T14n0489_016:0744a11": "有情聞說如來大威德已，起麁惡意極損害",
    "T14n0489_016:0744a12": "心，於其說法師所起惡友想。以是緣故，身壞",
    "T14n0489_016:0744a13": "命終墮地獄中。「善男子！若復有人聞說如來",
    "T14n0489_016:0744a14": "大威德時生淨信心，於彼說法師所起善知",
    "T14n0489_016:0744a15": "識想，起師尊想。如是之人，決定於先世中，曾",
    "T14n0489_016:0744a16": "聞如來如是廣大威德之法，世世已來至于",
    "T14n0489_016:0744a17": "今生，而此眾會之中，亦復得聞如來功德。善",
    "T14n0489_016:0744a18": "男子！如佛所說，若人得聞此正法者，是人先",
    "T14n0489_016:0744a19": "世已曾聞故。」",
    "T14n0489_016:0744a20": "爾時，世尊即乃舒其清淨舌相遍覆面輪，覆",
    "T14n0489_016:0744a21": "面輪已次覆頂輪，覆頂輪已旋覆身輪，覆身",
    "T14n0489_016:0744a22": "輪已周匝覆於師子之座。次第覆於菩薩眾",
    "T14n0489_016:0744a23": "會及聲聞眾，乃至帝釋、梵王、護世天等一切",
    "T14n0489_016:0744a24": "大會。如是次第周廣遍覆，攝其舌相旋復如",
    "T14n0489_016:0744a25": "故，普告眾會而作是言：「諸善男子！汝觀如來",
    "T14n0489_016:0744a26": "如是舌相，表佛如來言無虛妄，汝等應當各",
    "T14n0489_016:0744a27": "起增上清淨信心，當令汝等於長夜中得大",
    "T14n0489_016:0744a28": "利樂。」",
    "T14n0489_016:0744a29": "說是法時，會中八萬四千菩薩得無生法",
    "T14n0489_016:0744b01": "忍，無數百千有情，遠塵離垢得法眼淨。復有",
    "T14n0489_016:0744b02": "無數有情，先未曾發菩提心者，皆發阿耨多",
    "T14n0489_016:0744b03": "羅三藐三菩提心。",
    "T14n0489_016:0744b04": "爾時，世尊復告除蓋障菩薩言：「善男子！菩薩",
    "T14n0489_016:0744b05": "若修十種法者，善知世俗。何等為十？一者、雖",
    "T14n0489_016:0744b06": "復施設色蘊，於勝義諦中色蘊不可得亦無",
    "T14n0489_016:0744b07": "取著，雖復施設受想行識等蘊，於勝義諦中",
    "T14n0489_016:0744b08": "識蘊不可得亦無取著；二者、雖復施設地界，",
    "T14n0489_016:0744b09": "於勝義諦中地界不可得亦無取著，雖復施",
    "T14n0489_016:0744b10": "設水火風空識界，於勝義諦中識界不可得",
    "T14n0489_016:0744b11": "亦無取著；三者、雖復施設眼處，於勝義諦中",
    "T14n0489_016:0744b12": "眼處不可得亦無取著。雖復施設耳鼻舌身",
    "T14n0489_016:0744b13": "意處，於勝義諦中意處不可得亦無取著；四",
    "T14n0489_016:0744b14": "者雖復施設於我，而勝義諦中我不可得亦",
    "T14n0489_016:0744b15": "無取著；五者、雖復施設有情，於勝義諦中，有",
    "T14n0489_016:0744b16": "情不可得亦無取著；六者、雖復施設壽者、養",
    "T14n0489_016:0744b17": "者、士夫、補特伽羅、摩拏嚩迦，於勝義諦中皆",
    "T14n0489_016:0744b18": "不可得亦無取著；七者、雖復施設世間，於勝",
    "T14n0489_016:0744b19": "義諦中世間不可得亦無取著；八者、雖復施",
    "T14n0489_016:0744b20": "設世間法，於勝義諦中世間法不可得亦無",
    "T14n0489_016:0744b21": "取著；九者、雖復施設佛法，於勝義諦中佛法",
    "T14n0489_016:0744b22": "不可得亦無取著；十者、雖復施設菩提，於勝",
    "T14n0489_016:0744b23": "義諦中菩提不可得亦無取著，復無得菩提",
    "T14n0489_016:0744b24": "者。「善男子！名相施設此說是為世俗之法，而",
    "T14n0489_016:0744b25": "勝義諦亦不離世俗法有。若無世俗之法，即",
    "T14n0489_016:0744b26": "不能得彼勝義諦。若菩薩於如是處了知世",
    "T14n0489_016:0744b27": "俗，是即名為善解世俗之法。善男子！菩薩若",
    "T14n0489_016:0744b28": "修如是十種法者，善知世俗。",
    "T14n0489_016:0744b29": "佛說除蓋障菩薩所問經卷第十六"
}