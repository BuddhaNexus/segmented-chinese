{
    "T46n1911_09a:0117a23": "folio_9a 摩訶止觀卷第九上",
    "T46n1911_09a:0117a25": "隋天台智者大師說",
    "T46n1911_09a:0117a26": "門人灌頂記",
    "T46n1911_09a:0117a27": "第六觀禪定境者。夫長病遠行是禪定障。立",
    "T46n1911_09a:0117a28": "世阿毘曇云。多諫諍多營事亦是禪定障。",
    "T46n1911_09a:0117a29": "復有多讀誦亦是禪定障。文殊問菩提經云。",
    "T46n1911_09a:0117b01": "禪定有三十六垢。垢即是障。上諸境得入",
    "T46n1911_09a:0117b02": "到清涼池。入流竟則不須觀禪境。若魔事",
    "T46n1911_09a:0117b03": "雖過而真明未發。雖無別修以通修故。",
    "T46n1911_09a:0117b04": "發過去習諸禪紛現。當置魔事觀於諸禪。",
    "T46n1911_09a:0117b05": "所以者何。禪樂美妙喜生耽味垢膩日增。",
    "T46n1911_09a:0117b06": "若謂是道墮增上慢。若呵棄者全失方便。",
    "T46n1911_09a:0117b07": "如此等過不可具記。雖免魔害更為定縛。",
    "T46n1911_09a:0117b08": "如避火墮水無益三昧。為是義故須觀",
    "T46n1911_09a:0117b09": "禪境。但禪支諸定助道有力。大小乘經皆共",
    "T46n1911_09a:0117b10": "稱美。若四禪八定毘曇成實明之委細。自性",
    "T46n1911_09a:0117b11": "九禪地持十地甚為分明。今亦略示其發相。",
    "T46n1911_09a:0117b12": "粗為四意。一明開合。二發因緣。三明發相。",
    "T46n1911_09a:0117b13": "四修止觀。初明開合者。禪門無量且約十",
    "T46n1911_09a:0117b14": "門。一根本四禪。二十六特勝。三通明。四九",
    "T46n1911_09a:0117b15": "想。五八背捨。六大不淨。七慈心。八因緣。九",
    "T46n1911_09a:0117b16": "念佛。十神通。此十門與五門十五門云何同",
    "T46n1911_09a:0117b17": "異。但有開合之異耳。開五為十者。開數",
    "T46n1911_09a:0117b18": "息出特勝通明。開不淨出背捨大不淨。慈",
    "T46n1911_09a:0117b19": "心因緣守本。念佛門毘曇名界方便。禪經",
    "T46n1911_09a:0117b20": "稱念佛。此亦守本。神通約九禪上發不專",
    "T46n1911_09a:0117b21": "據一法。合十五門為十者。數息不淨各有",
    "T46n1911_09a:0117b22": "三則不合。慈心有三但合為一。即眾生慈",
    "T46n1911_09a:0117b23": "也。沒二名者。禪是門戶詮次事法。法緣是",
    "T46n1911_09a:0117b24": "二乘入理觀。無緣是大乘入理觀。沒理去二",
    "T46n1911_09a:0117b25": "存事唯一。若開者。即屬二乘菩薩兩境",
    "T46n1911_09a:0117b26": "中攝。因緣亦三門。三世輪轉麁。果報一念",
    "T46n1911_09a:0117b27": "明義細。細故附理麁故屬事。今沒細存麁",
    "T46n1911_09a:0117b28": "但稱三世門也。念佛亦三但取念應佛耳。",
    "T46n1911_09a:0117b29": "神通但取五通。若但取五門有所不收。若",
    "T46n1911_09a:0117c01": "取十五義濫於理。是故簡理開事。雖開合",
    "T46n1911_09a:0117c02": "不同各有其意。次明漏無漏。若依毘曇判",
    "T46n1911_09a:0117c03": "此十禪皆名有漏。緣諦智修名無漏禪。不",
    "T46n1911_09a:0117c04": "爾。但緣事修名有漏禪。成論亦爾。根本等",
    "T46n1911_09a:0117c05": "是有漏。空無相心修名無漏。今小異彼。當",
    "T46n1911_09a:0117c06": "十禪體相是有漏。通是事禪。若胡瓜能為熱",
    "T46n1911_09a:0117c07": "病作因緣者。小當分別。四禪世間本有凡",
    "T46n1911_09a:0117c08": "夫外道共。專修此者祇發有漏。自行十二",
    "T46n1911_09a:0117c09": "門化他讚法讚者。大經云。所謂四十八年。即",
    "T46n1911_09a:0117c10": "此意也。十六特勝通明。佛不出世利根凡夫",
    "T46n1911_09a:0117c11": "亦修此禪。而不發無漏。如來若說亦發無",
    "T46n1911_09a:0117c12": "漏。比於餘禪其力雖弱交勝根本。為是義",
    "T46n1911_09a:0117c13": "故稱亦有漏亦無漏。九想等是出世客法。雖",
    "T46n1911_09a:0117c14": "是事法能防欲過。不俟諦智能發無漏。",
    "T46n1911_09a:0117c15": "如迦絺那五百羅漢。人人七遍為說四諦。",
    "T46n1911_09a:0117c16": "不能悟道。佛說不淨即發無漏。厭患力",
    "T46n1911_09a:0117c17": "強故判屬無漏。若言非無漏者。不應稱",
    "T46n1911_09a:0117c18": "為聖戒定慧。聖之言正正豈過無漏。大經",
    "T46n1911_09a:0117c19": "云。聖行者諸佛境界。非二乘所知。佛說此",
    "T46n1911_09a:0117c20": "法二乘奉行故名聖行。今佛說聖法二乘",
    "T46n1911_09a:0117c21": "行之。何得非無漏。又大品云。根本是世間",
    "T46n1911_09a:0117c22": "法施。不淨等是出世法施。既言出世豈非",
    "T46n1911_09a:0117c23": "無漏。又云。九想開不淨。不淨開身念處。身",
    "T46n1911_09a:0117c24": "念處開三念處。三念處開三十七品。三十",
    "T46n1911_09a:0117c25": "七品開涅槃。涅槃初緣豈非無漏。若言事禪",
    "T46n1911_09a:0117c26": "應是有漏者。譬服二石一熱一冷。雖同事",
    "T46n1911_09a:0117c27": "禪應漏無漏異。若無漏緣稱無漏者。六地",
    "T46n1911_09a:0117c28": "斷見七地斷思。此亦是緣亦應無漏。六地",
    "T46n1911_09a:0117c29": "七地斷見思者。終不單用根本會須諦智",
    "T46n1911_09a:0118a01": "寄此位發。單用根本非無漏緣。不淨等",
    "T46n1911_09a:0118a02": "不爾。直以不淨能為作緣云云。所以不取",
    "T46n1911_09a:0118a03": "十想者。前三見諦。中四思惟。後三無學。皆",
    "T46n1911_09a:0118a04": "屬理攝故不取。不取八念者。有人修九",
    "T46n1911_09a:0118a05": "想無怖。又念佛門已攝故不取。慈心觀兩",
    "T46n1911_09a:0118a06": "屬。若依根本起慈屬有漏。若依不淨等",
    "T46n1911_09a:0118a07": "起慈屬無漏。慈無地位約地階級。依根",
    "T46n1911_09a:0118a08": "本成眾生緣。依背捨成法緣。因緣亦無他",
    "T46n1911_09a:0118a09": "位。念佛五通皆約他階級。例如慈心兩屬",
    "T46n1911_09a:0118a10": "云云。次來意不同。問。此中十門與次第禪門",
    "T46n1911_09a:0118a11": "及對治。云何同異。答。次第禪門為成禪波",
    "T46n1911_09a:0118a12": "羅蜜。禪善根利故。禪門先發後驗善惡。此",
    "T46n1911_09a:0118a13": "中為成般若。禪善根鈍。先阻煩惱遇業",
    "T46n1911_09a:0118a14": "遭魔。後始發禪。對治中為破遮障修成助",
    "T46n1911_09a:0118a15": "道。今此任運自發。仍為觀境。禪門雖同各",
    "T46n1911_09a:0118a16": "有其意云云。次明深淺不同者。四禪是根本",
    "T46n1911_09a:0118a17": "闇證味禪。凡聖通共薄修即得。特勝。少有觀",
    "T46n1911_09a:0118a18": "慧不味不闇證。橫對念處竪對根本。故先",
    "T46n1911_09a:0118a19": "味次淨也。通明觀慧證相深細細。次於總",
    "T46n1911_09a:0118a20": "也此三同是根本實觀。治惑力弱。九想正",
    "T46n1911_09a:0118a21": "是假想初門。前鋒伏欲故次列也。九想但",
    "T46n1911_09a:0118a22": "厭患外境未治其心。故次八背捨也。背捨",
    "T46n1911_09a:0118a23": "雖破內外貪欲總而未別。緣中不得自在。",
    "T46n1911_09a:0118a24": "故次明大不淨破依正貪也。雖總別治貪",
    "T46n1911_09a:0118a25": "未修大福德。故次慈心。雖復內治重貪外",
    "T46n1911_09a:0118a26": "修福德。不入因緣則非世間正見。故次因",
    "T46n1911_09a:0118a27": "緣。三世輪轉無主無我成世正見也。雖世",
    "T46n1911_09a:0118a28": "正見。緣底下因人福力微弱。次緣上果福",
    "T46n1911_09a:0118a29": "力廣大。雖前來諸定。未有力用轉變自在。",
    "T46n1911_09a:0118b01": "故次神通云云。次互發不同。其次第互發。凡",
    "T46n1911_09a:0118b02": "有八種。例陰界境可知云云。○二明發禪",
    "T46n1911_09a:0118b03": "因緣者。大經云。一切眾生皆有初地味禪。",
    "T46n1911_09a:0118b04": "若修不修必定當得。近情而望劫盡不修。久",
    "T46n1911_09a:0118b05": "遠推之亦曾離蓋。譬以誦經。廢近則易習。",
    "T46n1911_09a:0118b06": "廢久則難習。當知昔有次第習。即次第發。",
    "T46n1911_09a:0118b07": "乃至事修事發等云云。如彼大地種類具足。",
    "T46n1911_09a:0118b08": "得雨潤氣各各開生。生亦前後結果不俱。",
    "T46n1911_09a:0118b09": "梅四桃七梨九柿十。雨緣雖同成實有異。",
    "T46n1911_09a:0118b10": "宿習如種。止觀如雨。禪發如果熟參差。",
    "T46n1911_09a:0118b11": "總言八種耳。是名內因緣發也。又雖有",
    "T46n1911_09a:0118b12": "應生之善。必假威神方乃開發。地雖有種",
    "T46n1911_09a:0118b13": "非日不芽。佛無憎愛隨緣普益。若次第緣",
    "T46n1911_09a:0118b14": "即次第加。乃至事修緣即事加。鴻鍾任擊巨",
    "T46n1911_09a:0118b15": "細由桴。加常平等淺深聽習。大論云。池華",
    "T46n1911_09a:0118b16": "不得日翳死無疑。善不被加沈溺未顯。淨",
    "T46n1911_09a:0118b17": "度經云。眾生自度耳。佛於其無益。淨度菩",
    "T46n1911_09a:0118b18": "薩言。眾生若不聞佛十二部經。云何得度。",
    "T46n1911_09a:0118b19": "二言相乖共成一意。是名外緣發也。○三",
    "T46n1911_09a:0118b20": "明諸禪發相者。若般舟亦發根本而少。常",
    "T46n1911_09a:0118b21": "坐等則多。今且約坐論。若身端心攝氣息",
    "T46n1911_09a:0118b22": "調和。覺此心路泯然澄靜。怗怗安隱躡躡而",
    "T46n1911_09a:0118b23": "入。其心在緣而不馳散者。此名麁住。從此",
    "T46n1911_09a:0118b24": "心後怗怗勝前。名為細住。兩心前後中間",
    "T46n1911_09a:0118b25": "必有持身法。此法起時自然身體正直。不疲",
    "T46n1911_09a:0118b26": "不痛。如似有物扶助身力。若惡持來時緊",
    "T46n1911_09a:0118b27": "急勁痛。去時寬緩疲困。此是麁惡持法。若好",
    "T46n1911_09a:0118b28": "持法持麁細住無寬急過。或一兩時。或一兩",
    "T46n1911_09a:0118b29": "日。或一兩月。稍覺深細。豁爾心地作一分",
    "T46n1911_09a:0118c01": "開明。身如雲如影煚然明淨。與定法相應",
    "T46n1911_09a:0118c02": "持心不動。懷抱淨除爽爽清冷。隨復空淨",
    "T46n1911_09a:0118c03": "而猶見身心之相。未有支林功德。是名",
    "T46n1911_09a:0118c04": "欲界定。成論名此十善相應心。閃閃爍爍",
    "T46n1911_09a:0118c05": "不應久住。今言。欲定坯弱不牢稱為閃爍。",
    "T46n1911_09a:0118c06": "非定如燈焰也。又稱為電光者。彼論云。七",
    "T46n1911_09a:0118c07": "依外更有定發無漏不。答云。有欲界定能",
    "T46n1911_09a:0118c08": "發無漏。無漏發疾倏如電光。若不發無漏",
    "T46n1911_09a:0118c09": "住時則久遺教云。若見電光暫得見道。如",
    "T46n1911_09a:0118c10": "阿難策心不發。放心取枕即入電光。電光",
    "T46n1911_09a:0118c11": "亦是金剛。金剛不孤因欲界入無漏。無漏",
    "T46n1911_09a:0118c12": "發疾譬以電光。非欲界定得此名也。住欲",
    "T46n1911_09a:0118c13": "界定或經年月。定法持心無懈無痛。連日",
    "T46n1911_09a:0118c14": "不出亦可得也。從是心後泯然一轉。虛豁",
    "T46n1911_09a:0118c15": "不見欲界定中身首衣服床鋪。猶如虛空",
    "T46n1911_09a:0118c16": "冏冏安隱。身是事障事障未來。障去身空未",
    "T46n1911_09a:0118c17": "來得發。是名未到地相。無所知人得此定",
    "T46n1911_09a:0118c18": "謂是無生忍。性障猶在未入初禪。豈得謬",
    "T46n1911_09a:0118c19": "稱無生定耶。如灰覆火愚者輕蹈之若依",
    "T46n1911_09a:0118c20": "成論無未來禪。故云。汝說未來禪。將非我",
    "T46n1911_09a:0118c21": "欲界定。毘曇則有。尊者瞿沙。釋論具出之。",
    "T46n1911_09a:0118c22": "佛備兩說而論主偏申耳。今則逐人判之。",
    "T46n1911_09a:0118c23": "自有得欲界定累月住未到。不久即入初",
    "T46n1911_09a:0118c24": "禪。此但稱欲界不言未到。有人住欲界",
    "T46n1911_09a:0118c25": "不久。在未到經旬。故言未到不云欲界。",
    "T46n1911_09a:0118c26": "有人具久在二法。故言兩定不可偏判。今",
    "T46n1911_09a:0118c27": "依大論備出之。若節節邪正相如修證中",
    "T46n1911_09a:0118c28": "委說。但初禪去欲界近。如疆界多難應須",
    "T46n1911_09a:0118c29": "略知。初從麁住訖至非想通有四分。退護",
    "T46n1911_09a:0119a01": "住進。退分又二。一任運退。二緣觸退。緣有",
    "T46n1911_09a:0119a02": "內外。外諸方便二十五種吐納失所。是為外",
    "T46n1911_09a:0119a03": "緣觸退。於靜心中三障四魔。而生憂愛。是",
    "T46n1911_09a:0119a04": "名內緣觸退。後或更修得。或修不得此人甚",
    "T46n1911_09a:0119a05": "多。護分者。善以內外方便。將護定心不令",
    "T46n1911_09a:0119a06": "損失。住分者。或因守護安隱不失。或任運",
    "T46n1911_09a:0119a07": "自住。即是住分。進分者。或任運進。或勤策",
    "T46n1911_09a:0119a08": "進。各有橫竪。橫竪各有漸頓。若十二門一",
    "T46n1911_09a:0119a09": "一而進是名漸進。若一時具足是名頓進。特",
    "T46n1911_09a:0119a10": "勝通明品品而發是名橫漸。一時俱發是名",
    "T46n1911_09a:0119a11": "橫頓。又於四分分分皆有四分。具如修證",
    "T46n1911_09a:0119a12": "中說云云。今且約竪論進分者。從未到定",
    "T46n1911_09a:0119a13": "漸覺身心虛寂。內不見身外不見物。或經",
    "T46n1911_09a:0119a14": "一日乃至月歲定心不壞。於此定中即覺",
    "T46n1911_09a:0119a15": "身心微微然。運運而動。或發動痒輕重冷煖",
    "T46n1911_09a:0119a16": "澁滑。有人言。用心微細色界淨色觸欲界身。",
    "T46n1911_09a:0119a17": "例如欲界淨色在諸根之上。即有見聞之",
    "T46n1911_09a:0119a18": "用。若依是義觸從外來。若言一切眾生皆",
    "T46n1911_09a:0119a19": "有初地味禪。如大富盲兒竹中有火。心內",
    "T46n1911_09a:0119a20": "煩惱而不並起。禪亦如是。事障麁礙不能",
    "T46n1911_09a:0119a21": "得發。今修心漸利。性障既除細法仍起。何",
    "T46n1911_09a:0119a22": "必外來。所以者何。數息能轉心。心轉火。火",
    "T46n1911_09a:0119a23": "轉風。風轉水水轉地。四大轉細故有八觸。",
    "T46n1911_09a:0119a24": "如麥變為麴。麴變為糟。糟變為酒。糟喻欲",
    "T46n1911_09a:0119a25": "定。酒喻初禪。以麥為本非外來也。若定",
    "T46n1911_09a:0119a26": "執自出外來墮自他性過。今依中論破四",
    "T46n1911_09a:0119a27": "性訖。而論內出外來耳。又八觸是四大。動",
    "T46n1911_09a:0119a28": "輕是風。痒煖是火。冷滑是水。重澁是地。體用",
    "T46n1911_09a:0119a29": "相添則有八觸耳。若動觸起時。或從頭背",
    "T46n1911_09a:0119b01": "腰肋足等處。漸漸遍身。身內覺動外無動",
    "T46n1911_09a:0119b02": "相。似如風發微微運運。從頭至足多成退",
    "T46n1911_09a:0119b03": "分。腰發成住分。足發多是進分。動觸有支",
    "T46n1911_09a:0119b04": "林功德。功德略言十種。空明定智善心。柔軟",
    "T46n1911_09a:0119b05": "喜樂解脫境界相應。空者。動觸發時空心虛",
    "T46n1911_09a:0119b06": "豁。不復同前性障未除時。明者。冏淨美妙",
    "T46n1911_09a:0119b07": "晈晈無喻。定者。一心安隱。無有散動。智者。",
    "T46n1911_09a:0119b08": "不復迷昏疑網心解靜利。善心者。慚愧信敬",
    "T46n1911_09a:0119b09": "慚我不曾得此法。以為愧恥。我今尚爾。信",
    "T46n1911_09a:0119b10": "一切賢聖具深妙法。敬揖無量。柔軟者。離",
    "T46n1911_09a:0119b11": "欲界𢤱悷麁獷。如腦牛皮隨意卷舒。喜者。",
    "T46n1911_09a:0119b12": "於所得法而生慶悅。樂者。觸法娛心恬愉",
    "T46n1911_09a:0119b13": "美妙。解脫者。無復五蓋。相應者。心與動觸",
    "T46n1911_09a:0119b14": "諸功德相應不亂。又念持相應而不忘失。",
    "T46n1911_09a:0119b15": "或一日一月一歲。安隱久住斂念即來。熏修",
    "T46n1911_09a:0119b16": "既久動觸品秩轉深。是名竪發。餘七觸竪發。",
    "T46n1911_09a:0119b17": "例此可知。若動觸發已或謝未謝。又發冷",
    "T46n1911_09a:0119b18": "觸。冷觸若謝未謝更。發餘觸。交橫如前八",
    "T46n1911_09a:0119b19": "種。是名橫發。雖復橫竪前後。以八觸十功",
    "T46n1911_09a:0119b20": "德五支察之終不料亂。亦不得一念俱成。",
    "T46n1911_09a:0119b21": "何以故。八觸四大水火相乖。不得同時成。然",
    "T46n1911_09a:0119b22": "此八觸凡有八十功德莊嚴。名字雖同而悅",
    "T46n1911_09a:0119b23": "樂有異。如沸羹熱𦞦鯖魚沈李。味別樂殊。",
    "T46n1911_09a:0119b24": "餘六觸亦差別。若欲界定中發八觸者。悉是",
    "T46n1911_09a:0119b25": "邪觸。病煩惱觸。具如修證中說。今不論。但",
    "T46n1911_09a:0119b26": "約初禪八觸須簡邪正。何以故。一是邊地",
    "T46n1911_09a:0119b27": "去欲界近。二帶欲界心邪得隨入。如開門",
    "T46n1911_09a:0119b28": "戶賊即得進。鬼入禪中禪非鬼也。若不識",
    "T46n1911_09a:0119b29": "者。正觸壞唯邪惡在。邪觸者還約八觸十功",
    "T46n1911_09a:0119c01": "德。明若過若不及。如動觸起時。直爾欝欝",
    "T46n1911_09a:0119c02": "不遲不疾身內運動若薳自急疾手脚搔擾。",
    "T46n1911_09a:0119c03": "是大過。若都不動如被縛者。是則不及。",
    "T46n1911_09a:0119c04": "餘冷煖等亦如是。又就動觸空明十種。論",
    "T46n1911_09a:0119c05": "若過若不及。此中之空祇豁爾無礙。是為",
    "T46n1911_09a:0119c06": "正空。若永寂絕都無覺知者太過。若鏗然塊",
    "T46n1911_09a:0119c07": "礙是不及。明者。如鏡月了亮。若如白日或",
    "T46n1911_09a:0119c08": "見種種光色是太過。若都無所見是不及。",
    "T46n1911_09a:0119c09": "定者。祇一心澄靜。若縛著不動是太過。若",
    "T46n1911_09a:0119c10": "馳散萬境此不及。乃至相應亦如是。是為",
    "T46n1911_09a:0119c11": "一動觸中二十種邪相。餘七觸合前則有一",
    "T46n1911_09a:0119c12": "百六十邪法原夫正禪不應有邪。所以有",
    "T46n1911_09a:0119c13": "者。如服菖蒲將得藥力而多瞋。服黃精",
    "T46n1911_09a:0119c14": "將得力而多欲。非藥令爾藥推麁法麁法",
    "T46n1911_09a:0119c15": "將出而盛。若單欲界中但有邪觸。增病增",
    "T46n1911_09a:0119c16": "蓋無正功德。若入色定則動八觸空明十",
    "T46n1911_09a:0119c17": "功德。復有百六十邪不可不識。大論云。有",
    "T46n1911_09a:0119c18": "風能成雨有風能壞雨。東北雲屯西南雲",
    "T46n1911_09a:0119c19": "散。禪亦如是。八觸十功德此覺成禪。百六",
    "T46n1911_09a:0119c20": "十邪此覺壞禪。若一法有邪餘法亦皆染著。",
    "T46n1911_09a:0119c21": "譬如一伴為賊餘皆惡黨。若初觸無邪餘法",
    "T46n1911_09a:0119c22": "皆善也。正禪五支者。若初觸觸身在緣名",
    "T46n1911_09a:0119c23": "覺。細心分別八觸及十眷屬名為觀。慶昔",
    "T46n1911_09a:0119c24": "未得而今得故名為喜。恬愉名為樂。寂然",
    "T46n1911_09a:0119c25": "名一心。毘曇二十三心數一時而發。取其強",
    "T46n1911_09a:0119c26": "者判為五支。五支悉是定體。體前方便如",
    "T46n1911_09a:0119c27": "上說。成論明五支前後相次而起。四支為方",
    "T46n1911_09a:0119c28": "便。一心支為定體。大集以第六默然心為",
    "T46n1911_09a:0119c29": "定體。有人言。五支在欲界第九心。或言在",
    "T46n1911_09a:0120a01": "欲界定前。此則非五支也。今辨覺觀俱禪",
    "T46n1911_09a:0120a02": "正就初禪判。那得爾耶。五支同起而有強",
    "T46n1911_09a:0120a03": "弱相翳取成就者以判五支。如一槌撞鐘",
    "T46n1911_09a:0120a04": "初麁中細之異。五支亦爾。初緣覺相盛。不",
    "T46n1911_09a:0120a05": "妨已有觀等四支。覺強觀未了覺息觀方",
    "T46n1911_09a:0120a06": "明。初已有喜觀息喜支成。初已有樂樂未",
    "T46n1911_09a:0120a07": "暢喜息則樂成。初已有一心四支所動。今",
    "T46n1911_09a:0120a08": "樂謝一心成。如初開寶藏覺是寶物。亦知",
    "T46n1911_09a:0120a09": "珍貴喜樂定想。但未知是何等寶。次分別",
    "T46n1911_09a:0120a10": "金銀別已領納生喜。喜故受樂安快一心。",
    "T46n1911_09a:0120a11": "如人飽食無所復須。亦如對五欲極睡。故",
    "T46n1911_09a:0120a12": "論云。如人得寶藏云云。若四禪同以一心",
    "T46n1911_09a:0120a13": "支為體。云何四異。今分初禪是覺觀家一",
    "T46n1911_09a:0120a14": "心。故有四別。若進二禪但呵覺觀。初禪即",
    "T46n1911_09a:0120a15": "壞別義轉明。若通者同用一心為體。釋五",
    "T46n1911_09a:0120a16": "支名義相等。具在修證云云。復次初動八觸",
    "T46n1911_09a:0120a17": "功德猶麁。若數數發則轉深利。品或言三或",
    "T46n1911_09a:0120a18": "言九。或無量品更互娛樂。功德叢鬧不得一",
    "T46n1911_09a:0120a19": "心。如恒奏妓。似多人客󰉵對一已。一已復",
    "T46n1911_09a:0120a20": "來。出散暫無。薄斂復現。若欲去之但呵覺",
    "T46n1911_09a:0120a21": "觀。初禪謝已即發中間單定。亦名轉寂心。",
    "T46n1911_09a:0120a22": "亦名退禪地。亦名篾屑心。於此單靜心中",
    "T46n1911_09a:0120a23": "既失下未發上。若生憂悔此心亦失。若不",
    "T46n1911_09a:0120a24": "悔者內淨即發。無復八觸受納分別。故名",
    "T46n1911_09a:0120a25": "一識定。混四大色成一淨色。照心轉淨與",
    "T46n1911_09a:0120a26": "喜俱發。無魔邪相。以非邊境故。喜已生",
    "T46n1911_09a:0120a27": "樂樂謝入一心。此禪喜動樂不安當呵喜。",
    "T46n1911_09a:0120a28": "喜謝入未到。忽發三禪與樂俱起。還是色",
    "T46n1911_09a:0120a29": "法轉妙。不倚喜生樂。此正樂遍身受。聖人",
    "T46n1911_09a:0120b01": "能捨凡夫捨為難此有五支謂捨念慧樂",
    "T46n1911_09a:0120b02": "一心經論出之或前或後皆是修行小異耳",
    "T46n1911_09a:0120b03": "此樂對苦。呵樂即謝亦有未到。未到謝已",
    "T46n1911_09a:0120b04": "發不動定。還是色法轉妙。不為苦樂所動。",
    "T46n1911_09a:0120b05": "名不動定。定法安隱出入息斷。不苦不樂捨",
    "T46n1911_09a:0120b06": "念清淨一心支。雖爾猶是色法。呵三種色",
    "T46n1911_09a:0120b07": "滅三種色。緣空得定不復見色。心得脫",
    "T46n1911_09a:0120b08": "色如鳥出籠。是名空定。此定謝已亦入未",
    "T46n1911_09a:0120b09": "到。緣識生定名為識處。此定謝已緣無所",
    "T46n1911_09a:0120b10": "有。入無所有法相應名不用處。舊云。緣少",
    "T46n1911_09a:0120b11": "許識。若爾。即是所有處亦是用處。何謂不用",
    "T46n1911_09a:0120b12": "無所有耶。此定過已忽發非想非非想。此定",
    "T46n1911_09a:0120b13": "不緣識處故非想。不緣不用處故非非想。",
    "T46n1911_09a:0120b14": "更無上法可攀。三界頂禪世為極妙。外道",
    "T46n1911_09a:0120b15": "計為涅槃實是闇證。具足苦集垂盡三有。",
    "T46n1911_09a:0120b16": "還墮三途委悉明根本禪往修證中尋之。",
    "T46n1911_09a:0120b17": "○次明特勝發者。若依律教應在不淨後。",
    "T46n1911_09a:0120b18": "依行在不淨前。如律云。佛為比丘說不淨",
    "T46n1911_09a:0120b19": "觀。皆生厭患不能與臭身共住。衣鉢雇",
    "T46n1911_09a:0120b20": "鹿杖自害佛令放不淨修特勝。大黃巴豆",
    "T46n1911_09a:0120b21": "瀉人太過。身力弱者即便弊之更以餘藥",
    "T46n1911_09a:0120b22": "並下並補補故是愛下故是策。策勝根本愛",
    "T46n1911_09a:0120b23": "勝不淨。有觀名亦無漏。對治力弱名亦有",
    "T46n1911_09a:0120b24": "漏。如廉食人噉猪䐗。鄙貯屎物而猶可強",
    "T46n1911_09a:0120b25": "食之。若六月臭猪蟲蠅所集。不復可食。特",
    "T46n1911_09a:0120b26": "勝是實觀猶可從容。不淨是假想不須可耐",
    "T46n1911_09a:0120b27": "云云。特勝發者。忽見氣息出入長短。知來無",
    "T46n1911_09a:0120b28": "所從去無所至。入不積聚出不分散。若約",
    "T46n1911_09a:0120b29": "根本即是麁細住。若見息來去遍身。若約",
    "T46n1911_09a:0120c01": "根本是未到地。而根本闇證。謂無身床鋪",
    "T46n1911_09a:0120c02": "等者非實無也。如灰覆火上愚者輕蹈",
    "T46n1911_09a:0120c03": "之。如夜噉食。如盲觸婦皆不暢其情。今",
    "T46n1911_09a:0120c04": "有觀慧見息遍身。而定心明淨安隱。故異",
    "T46n1911_09a:0120c05": "闇證也。又見身中三十六物。如開倉見󰝿",
    "T46n1911_09a:0120c06": "粟麻豆。若對根本即初禪位。前八觸觸身",
    "T46n1911_09a:0120c07": "倉。心眼不開不見內物。特勝既有觀慧觸",
    "T46n1911_09a:0120c08": "開身倉。心眼即見三十六物。肝如菉豆心",
    "T46n1911_09a:0120c09": "如赤豆。腎如烏豆脾如粟。大小腸道更相",
    "T46n1911_09a:0120c10": "應通。血脈灌注如江河流。內有十二物肝心",
    "T46n1911_09a:0120c11": "痰癊等。中有十二膜膚肪膏等。外有十二髮",
    "T46n1911_09a:0120c12": "毛等。出入息統致其間。不淨無常苦空無我。",
    "T46n1911_09a:0120c13": "一切身行皆休。終不為身而造諸惡。是名",
    "T46n1911_09a:0120c14": "除諸身行。若對道品是身念處。若對根本",
    "T46n1911_09a:0120c15": "即是覺觀兩支心眼初開是覺支。分別三十",
    "T46n1911_09a:0120c16": "六物無謬是觀支。心受喜對喜支。前喜名",
    "T46n1911_09a:0120c17": "隱沒有垢味。今喜不隱沒無垢味。即是法喜",
    "T46n1911_09a:0120c18": "非是受喜也。心受樂者亦如是。非受樂樂。",
    "T46n1911_09a:0120c19": "知樂中三受皆無樂。名樂支。受諸心行是",
    "T46n1911_09a:0120c20": "一心支。知眾心是一心。不同根本計實一",
    "T46n1911_09a:0120c21": "心也。若對道品皆受念處。心作喜心作攝",
    "T46n1911_09a:0120c22": "者。前喜從三十六物生。此直就心作喜故",
    "T46n1911_09a:0120c23": "知對二禪。大集明二禪但三支無內淨。今",
    "T46n1911_09a:0120c24": "心作喜意似於此。作攝者喜動則散。若作攝",
    "T46n1911_09a:0120c25": "得入一心。根本但內淨受喜。特勝有觀慧",
    "T46n1911_09a:0120c26": "恒攝喜心。心作解脫者此對三禪。根本之",
    "T46n1911_09a:0120c27": "樂猗喜遍身受。凡夫捨為難。特勝有觀慧",
    "T46n1911_09a:0120c28": "則無愛味。故言解脫。從心作喜至心作解",
    "T46n1911_09a:0120c29": "脫。皆是心念處也。從觀無常者對第四禪。",
    "T46n1911_09a:0121a01": "餘處亦觀無常未是別治。得不動定味之",
    "T46n1911_09a:0121a02": "為常。今有觀慧。知離苦樂而終是色法。猶",
    "T46n1911_09a:0121a03": "是無常不應生染故稱無常。從觀出散",
    "T46n1911_09a:0121a04": "對空處。滅三種色如鳥出籠故言出。緣",
    "T46n1911_09a:0121a05": "空故言散。雖緣空亦有觀慧。觀離欲是對",
    "T46n1911_09a:0121a06": "識處。緣空多則散。散名為欲。特勝觀慧離",
    "T46n1911_09a:0121a07": "是散心。故名離欲觀滅對無所有處。特勝",
    "T46n1911_09a:0121a08": "觀慧。觀識若多若少皆無。故名觀滅。觀棄",
    "T46n1911_09a:0121a09": "捨對非想非非想處。棄識處及無所有處。更",
    "T46n1911_09a:0121a10": "有妙定名為非想非非想。凡夫妄謂涅槃。",
    "T46n1911_09a:0121a11": "佛弟子知其雖無麁煩惱而有細煩惱。而",
    "T46n1911_09a:0121a12": "無愛味故稱淨禪。從無常至棄捨。皆名",
    "T46n1911_09a:0121a13": "法念處。此十六法橫竪對治法節節皆異。根",
    "T46n1911_09a:0121a14": "本闇證功德則薄如食無鹽。特勝功德則重",
    "T46n1911_09a:0121a15": "如食有鹽。委論發相具如修證中云云。○",
    "T46n1911_09a:0121a16": "次通明禪發相者。上特勝修時觀慧。猶總見",
    "T46n1911_09a:0121a17": "三十六物。證相亦總。通明修時細妙證時分",
    "T46n1911_09a:0121a18": "明。華嚴亦有此名。大集辨寶炬陀羅尼。正",
    "T46n1911_09a:0121a19": "是此禪也。請觀音亦是此意。修時三事通修。",
    "T46n1911_09a:0121a20": "能發三明六通。又修寶炬時乃至入滅受",
    "T46n1911_09a:0121a21": "想定。當知此門具八解脫三明六通。故名",
    "T46n1911_09a:0121a22": "通明也。大集辨此五支名目。謂如心覺大覺",
    "T46n1911_09a:0121a23": "思惟大思惟觀於心性。是名覺支。觀心行",
    "T46n1911_09a:0121a24": "大行遍行。是為觀支。如實知大知心動至心",
    "T46n1911_09a:0121a25": "喜。是為喜支。身安心安受於樂觸。是為安",
    "T46n1911_09a:0121a26": "支。心住大住不亂於緣。是名定支。初觀三",
    "T46n1911_09a:0121a27": "事皆融。證時三事皆一。故名如心覺。覺於",
    "T46n1911_09a:0121a28": "真諦色息心泯一無異。又識俗諦皮肉骨",
    "T46n1911_09a:0121a29": "等。皆有九十九重。覺五藏生五氣。亦見身",
    "T46n1911_09a:0121b01": "中蟲戶行來言語無細不了。覺託胎初陰",
    "T46n1911_09a:0121b02": "過去無明業是蠟。現在父母精血是泥。過去",
    "T46n1911_09a:0121b03": "業不住故名印壞。現在託識名色具足。故",
    "T46n1911_09a:0121b04": "名文成。住在生藏之下。熟藏之上。子腸中",
    "T46n1911_09a:0121b05": "形甚微細。唯有一念妄想色心相依。如有",
    "T46n1911_09a:0121b06": "如無如夢。業行力故自然能起一念思心",
    "T46n1911_09a:0121b07": "感召其母。母便思青色呼聲臊氣酢味。因",
    "T46n1911_09a:0121b08": "此念力生一毫氣氣變為水。水變為血。血",
    "T46n1911_09a:0121b09": "變為肉。母氣出入。以相資潤便得成肝藏。",
    "T46n1911_09a:0121b10": "向上成眼向下成手足大指。若思白色哭",
    "T46n1911_09a:0121b11": "聲腥氣辛味。便成肺藏。上向為鼻下向為",
    "T46n1911_09a:0121b12": "手足第二指。若思赤色語聲焦氣苦味。便成",
    "T46n1911_09a:0121b13": "心藏。上向為口下向為手足第三指。若思",
    "T46n1911_09a:0121b14": "黃色歌聲香氣甜味。便成脾藏。上向為舌下",
    "T46n1911_09a:0121b15": "向為手足第四指。若思黑色吟聲臭氣鹹味。",
    "T46n1911_09a:0121b16": "便成腎藏。上向為耳下向成手足第五指。",
    "T46n1911_09a:0121b17": "覺身分細微。例皆如此。思惟大思惟者。即",
    "T46n1911_09a:0121b18": "是思惟真俗也。觀於心性者。即是空也。若",
    "T46n1911_09a:0121b19": "真若俗同入心性。請觀音云。一一入於如實",
    "T46n1911_09a:0121b20": "之際。如此覺支與上倍異。心行大行者。上",
    "T46n1911_09a:0121b21": "覺支是解。今心行去是觀行。心行於世諦故",
    "T46n1911_09a:0121b22": "名行。行真諦故名大行。三事俱行故名遍",
    "T46n1911_09a:0121b23": "行。心住者於俗諦得一心。大住者。於真",
    "T46n1911_09a:0121b24": "諦得一心。不亂於緣者。雖見真俗無量",
    "T46n1911_09a:0121b25": "境界而於心不謬也。具明其相備如通明",
    "T46n1911_09a:0121b26": "觀中廣說。發此定時見身息心同如芭蕉",
    "T46n1911_09a:0121b27": "相無有堅實。是未到地相。見此三事同如",
    "T46n1911_09a:0121b28": "泡沫相。是初禪。見三事同如浮雲相。是二",
    "T46n1911_09a:0121b29": "禪。見三事同如影相。是三禪。見三事同如",
    "T46n1911_09a:0121c01": "鏡像。是四禪。滅此三事皆空。滅空緣識滅",
    "T46n1911_09a:0121c02": "識緣無所有。滅無所有緣非想非非想。滅",
    "T46n1911_09a:0121c03": "非想非非想三種受想。而身證滅受之法。以",
    "T46n1911_09a:0121c04": "成解脫。有俗觀故名亦有漏。有真觀故",
    "T46n1911_09a:0121c05": "名亦無漏。此禪事理既備階位具足。成論人",
    "T46n1911_09a:0121c06": "應用此明道定入八解脫。於義為便而",
    "T46n1911_09a:0121c07": "不肯用。阿毘曇約八背捨。得有事理俱異",
    "T46n1911_09a:0121c08": "外道。成俱解脫人。成論但有理無事便無",
    "T46n1911_09a:0121c09": "俱解脫人。約外道禪為事禪。亦應約十善",
    "T46n1911_09a:0121c10": "為戒世智為慧。戒慧既異外道定何意同。",
    "T46n1911_09a:0121c11": "是則客醫無客定八術不成。委論其相具",
    "T46n1911_09a:0121c12": "在修證中說云云。○次明不淨禪發者。先",
    "T46n1911_09a:0121c13": "就九想又為兩。一壞法人。二不壞法人。若",
    "T46n1911_09a:0121c14": "壞法人修九想。一脹想。二壞想。三血塗想。",
    "T46n1911_09a:0121c15": "四膿爛想。五青瘀想。六噉想。七散想。八骨",
    "T46n1911_09a:0121c16": "想。九燒想。此人但求斷苦燒滅骨人。急取",
    "T46n1911_09a:0121c17": "無學不欣事觀。既無骨人可觀。便無禪定",
    "T46n1911_09a:0121c18": "神通變化願智頂禪。雖言燒滅實有身在。",
    "T46n1911_09a:0121c19": "例如滅受想而身證云云。此人好退。如毘",
    "T46n1911_09a:0121c20": "曇有退相。四果如沙住井底。阿含云。三果",
    "T46n1911_09a:0121c21": "退戒還家毀失律儀。不失道共。俗人生",
    "T46n1911_09a:0121c22": "謗言無聖法。佛言。欲飽起厭。不久當還更",
    "T46n1911_09a:0121c23": "求出家。諸比丘不度。佛即度之便得羅漢。",
    "T46n1911_09a:0121c24": "阿難問言。大德。是學退無學退。答言。學退。",
    "T46n1911_09a:0121c25": "若然即是世智斷惑慧解脫人。故得有退。",
    "T46n1911_09a:0121c26": "非無漏智斷一品惑進一品解而有退也。",
    "T46n1911_09a:0121c27": "若發此九想無諸禪功德者。是壞法人也。",
    "T46n1911_09a:0121c28": "若不壞法人九想者。從初脹想來住骨想。",
    "T46n1911_09a:0121c29": "不進燒想。得有流光背捨勝處觀練薰修",
    "T46n1911_09a:0122a01": "神通變化。一切功德具足成俱解脫人也。若",
    "T46n1911_09a:0122a02": "修時愛多觀外。見多觀身。見愛等內外觀。",
    "T46n1911_09a:0122a03": "若發時準此可知。於坐禪中忽見死屍在",
    "T46n1911_09a:0122a04": "地。言說方爾奄便那去。氣盡身冷神逝色變。",
    "T46n1911_09a:0122a05": "無常所遷不簡豪賤。老少端醜無逃避處。",
    "T46n1911_09a:0122a06": "慈父孝子無相代者。屍腥在地風吹日暴與",
    "T46n1911_09a:0122a07": "本永異。或見一屍多屍是大不淨觀相。或",
    "T46n1911_09a:0122a08": "滿一聚落一國土。或一屍色變。或多屍色變。",
    "T46n1911_09a:0122a09": "死屍雖非九數。是諸想之本。故先說之。是",
    "T46n1911_09a:0122a10": "等死屍顏色黯黑。身體洪直手足葩花。膖脹",
    "T46n1911_09a:0122a11": "𦠇鄧如韋囊盛風。九孔流溢甚為穢惡。行",
    "T46n1911_09a:0122a12": "者自念。我身如是未離未脫觀所愛人亦",
    "T46n1911_09a:0122a13": "復如是。是相發時。得一分定心黮黮安快。",
    "T46n1911_09a:0122a14": "須臾之間見此脹屍。風吹日暴。皮肉破壞身",
    "T46n1911_09a:0122a15": "體坼裂形色改異了不可識。是名壞相。又",
    "T46n1911_09a:0122a16": "見坼裂之處血從中出。散溜塗漫處處斑駁。",
    "T46n1911_09a:0122a17": "灌溢於地臭處蓬勃。是為血塗相。又見膿",
    "T46n1911_09a:0122a18": "爛流潰𭱨𭱨滂沱如蠟得火。是名膿爛相。",
    "T46n1911_09a:0122a19": "又見殘皮餘肉風日乾炙臭敗黮黵。半青半",
    "T46n1911_09a:0122a20": "瘀𥀰𥀰𤿽𤿽。是為青瘀相。又見此屍而為",
    "T46n1911_09a:0122a21": "狐狼鴟鷲之所噉食。紛葩鬪競爴裂拽挽。是",
    "T46n1911_09a:0122a22": "為噉相。又見頭手異處五藏分張不可收",
    "T46n1911_09a:0122a23": "斂。是為散相。又見二種骨。一帶膿膏。一純",
    "T46n1911_09a:0122a24": "白淨或見一具骨。或遍聚落。如是諸相轉",
    "T46n1911_09a:0122a25": "時定心隨轉。𪒠𪒠沈寂愉愉靜妙。安快之相",
    "T46n1911_09a:0122a26": "說不可貲。不壞法人所觀齊此。未見此",
    "T46n1911_09a:0122a27": "相愛染甚強。若見此已欲心都罷。懸不忍",
    "T46n1911_09a:0122a28": "耐如不見糞猶能噉飯忽聞臭氣即便嘔",
    "T46n1911_09a:0122a29": "吐。亦如捉淨法婆羅門而噉塗癰髓餅。槌",
    "T46n1911_09a:0122b01": "頭自責我已了矣。若證此相。雖復高眉翠",
    "T46n1911_09a:0122b02": "眼皓齒丹脣。如一聚尿粉覆其上。亦如爛",
    "T46n1911_09a:0122b03": "屍假著繒綵。尚不眼視況當身近。雇鹿杖",
    "T46n1911_09a:0122b04": "自害。況鳴抱婬樂。如是想者。是婬欲病之大",
    "T46n1911_09a:0122b05": "黃湯。如貪食人審知猪䐗盛屎之物。猶強",
    "T46n1911_09a:0122b06": "喫噉。見猪蟲臭更能食不。前特勝力弱未",
    "T46n1911_09a:0122b07": "決定除。今觀力強婬火疾滅。故云。九想觀成",
    "T46n1911_09a:0122b08": "時六賊稍已除。及識愛怨詐兼知假實虛。",
    "T46n1911_09a:0122b09": "如是厭患何但除欲。亦能發無漏亦成摩",
    "T46n1911_09a:0122b10": "訶衍。釋論解死變想竟。仍說六波羅蜜四",
    "T46n1911_09a:0122b11": "無量心。諸師咸云翻謬。今明菩薩修初想",
    "T46n1911_09a:0122b12": "即具摩訶衍。故廣出諸法。後即云乃至燒",
    "T46n1911_09a:0122b13": "想亦如是。那云脫落耶。○次明八背捨發",
    "T46n1911_09a:0122b14": "者。前三番是根本味淨。九想至一切處名為",
    "T46n1911_09a:0122b15": "觀。九次第定是練。師子奮迅是薰。超越是",
    "T46n1911_09a:0122b16": "修。此四事定。今先明背捨。背捨又有總別。",
    "T46n1911_09a:0122b17": "總共二乘別在菩薩。又背捨不定。或因中",
    "T46n1911_09a:0122b18": "說果名背捨為解脫。自有果中說因名解",
    "T46n1911_09a:0122b19": "脫為背捨。若定判者。斷惑究竟。事理具足。",
    "T46n1911_09a:0122b20": "稱為解脫。若惑未盡定未備但名背捨。背",
    "T46n1911_09a:0122b21": "者厭下地及自地淨潔五欲。捨者捨是著心。",
    "T46n1911_09a:0122b22": "故名背捨。若破愛多發外相如前說。若",
    "T46n1911_09a:0122b23": "破見多發內相。內相者即八背捨也。一內",
    "T46n1911_09a:0122b24": "有色外觀色。乃至第八滅受想背捨。所言內",
    "T46n1911_09a:0122b25": "有色外觀色者。不破不壞內色。內觀白骨",
    "T46n1911_09a:0122b26": "皮肉而外觀死屍等。若修相具如禪門。今",
    "T46n1911_09a:0122b27": "略示發相。行者忽見自身足指皮𥀹如泡。",
    "T46n1911_09a:0122b28": "漸漸至膞至腰通身到頂。斯須洪直舉身",
    "T46n1911_09a:0122b29": "脹急。五指葩花兩脚如柱。腰腹如甕頭如",
    "T46n1911_09a:0122c01": "盆。處處臚脹如風滿韋囊。此相發時或從",
    "T46n1911_09a:0122c02": "脚至頂或從頂至脚。滿一繩床。皮急肉裂",
    "T46n1911_09a:0122c03": "將欲綻潰。既潰膿流浸漬濕釋。又從頂至",
    "T46n1911_09a:0122c04": "足皮肉自脫。唯白骨在。支節相柱𣫝然不動",
    "T46n1911_09a:0122c05": "皮肉墮落聚在一處。猶如蟲聚污穢鄙醜。",
    "T46n1911_09a:0122c06": "若發此相深患其身。厭之如糞。何況妻子",
    "T46n1911_09a:0122c07": "財寶而生悋惜。薩埵亡身鹿杖所害者。皆",
    "T46n1911_09a:0122c08": "得斯觀。內不計我外不愛所低頭慚愧厭",
    "T46n1911_09a:0122c09": "心相續云云。大經云。除却皮肉諦觀白骨。一",
    "T46n1911_09a:0122c10": "一節間皆今繫念。逆順觀察令骨淨潔。是",
    "T46n1911_09a:0122c11": "名內有色相。外觀色者。外見死屍。膖脹膿",
    "T46n1911_09a:0122c12": "壞滿一聚落一國土。如前九想所觀不淨。",
    "T46n1911_09a:0122c13": "故言外觀色。位在欲界定。此法增進見骨",
    "T46n1911_09a:0122c14": "起四色。青黃白鴿。煜煜爚爚將發不發。青",
    "T46n1911_09a:0122c15": "色青光乃至鴿色鴿光。狀如流水。光籠骨",
    "T46n1911_09a:0122c16": "人如塵霧鏡日。若心緣足光隨向下。若心",
    "T46n1911_09a:0122c17": "緣頭光隨向上。以青光力映蔽十方。悉見",
    "T46n1911_09a:0122c18": "青色。如須彌山隨方色一。乃至鴿色亦如",
    "T46n1911_09a:0122c19": "是。若此光色將發不發。位在未到地定。如",
    "T46n1911_09a:0122c20": "是薳久光應自發。若不發者。當攝心諦觀",
    "T46n1911_09a:0122c21": "眉間放之便發。狀如竹孔吐煙。初乃小小",
    "T46n1911_09a:0122c22": "後乃散大。四色宛轉從眉間出遍照十方",
    "T46n1911_09a:0122c23": "豁爾大明。一色亦有十功德八觸五支正邪",
    "T46n1911_09a:0122c24": "等相。初色發時名覺。分別八色名為觀。昔",
    "T46n1911_09a:0122c25": "雖知肉中有骨。不知骨中八色。昔所未",
    "T46n1911_09a:0122c26": "見慶喜悲慚名為喜支。此色發時深有樂",
    "T46n1911_09a:0122c27": "法。心地恬愉名為樂支。定心湛然安住不動",
    "T46n1911_09a:0122c28": "黮黮轉深。空明智定信敬慚愧。不生謗毀",
    "T46n1911_09a:0122c29": "離蓋相應。若冷煖等。叢叢皆無謬亂。故稱",
    "T46n1911_09a:0123a01": "叢林。但此中動痒空明五支等相。心眼開明。",
    "T46n1911_09a:0123a02": "法深樂重不同根本。亦異特勝通明。彼帶",
    "T46n1911_09a:0123a03": "皮肉觸不通暢。今觸骨人其法深妙。若",
    "T46n1911_09a:0123a04": "論邪相入八色者。或見青色不甚分明。斑",
    "T46n1911_09a:0123a05": "駁不好即是邪相。七色亦如是。闇證無觀",
    "T46n1911_09a:0123a06": "慧如夜多賊。今禪有觀如晝少偽設有易",
    "T46n1911_09a:0123a07": "却。若三藏云。八色是色界法。觸欲界骨人。",
    "T46n1911_09a:0123a08": "致諸功德起。此依根本有漏。作如此說。大",
    "T46n1911_09a:0123a09": "乘明戒定慧法悉不可盡。何以故。命朽戒",
    "T46n1911_09a:0123a10": "謝無作不滅。定雖伏惑斷在不久。如蠱入",
    "T46n1911_09a:0123a11": "身殘藏害命。即雖未死勢不久存。慧道無",
    "T46n1911_09a:0123a12": "失初果七死。無漏湛然。當知戒定是無漏",
    "T46n1911_09a:0123a13": "法。若爾。八色之光便是界外法也。若發此",
    "T46n1911_09a:0123a14": "相。初背捨成位在初禪。成論云。兩背捨欲界",
    "T46n1911_09a:0123a15": "攝淨背捨色界攝。四背捨無色界攝。滅背捨",
    "T46n1911_09a:0123a16": "過三界。毘曇云。初二背捨通欲界及二禪。",
    "T46n1911_09a:0123a17": "淨背捨在四禪。言三禪樂多不立背捨。復",
    "T46n1911_09a:0123a18": "有人言。三禪無勝處四禪無背捨。三家互",
    "T46n1911_09a:0123a19": "異。今依釋論。初背捨二勝處初禪攝。既有",
    "T46n1911_09a:0123a20": "五支驗是初禪也。二內無色以不淨心觀",
    "T46n1911_09a:0123a21": "外色者。骨人是精血所成。應須呵滅析骨",
    "T46n1911_09a:0123a22": "四微。大乘體法知骨從心生。心如幻化。骨",
    "T46n1911_09a:0123a23": "人虛假骨人自滅。如好馬任人意。如好人",
    "T46n1911_09a:0123a24": "共事去來無捩。骨人去已新法未來。喜多",
    "T46n1911_09a:0123a25": "退墮。以不淨心但觀外色。外色者外死屍",
    "T46n1911_09a:0123a26": "等。又外者骨人所放八色也。所以觀外色",
    "T46n1911_09a:0123a27": "者。此去欲界猶近須觀外不淨。若修壞骨",
    "T46n1911_09a:0123a28": "人別有觀法。今但論法發。忽見骨人自然",
    "T46n1911_09a:0123a29": "消磨。但有八色及外不淨在。骨人滅時位在",
    "T46n1911_09a:0123b01": "中間。又見八色與內淨法同時俱起。青黃",
    "T46n1911_09a:0123b02": "等光更作一番增明。內淨喜樂一心四支功",
    "T46n1911_09a:0123b03": "德。轉勝於前。是為二背捨位在二禪。三淨",
    "T46n1911_09a:0123b04": "背捨身作證者。初禪二禪非遍身樂。四禪無",
    "T46n1911_09a:0123b05": "樂何所為證。成論人四禪共淨背捨。今以",
    "T46n1911_09a:0123b06": "兩禪共淨背捨。既言三禪有遍身樂。可以",
    "T46n1911_09a:0123b07": "為證即是其初。成就在四禪。能具足勝處。",
    "T46n1911_09a:0123b08": "故知淨背捨位在三禪也。淨者。釋論云。緣",
    "T46n1911_09a:0123b09": "淨故淨。八色已是淨法。而未被淨緣瑩練。",
    "T46n1911_09a:0123b10": "淨色極在四禪。此色起時瑩於八色更轉明",
    "T46n1911_09a:0123b11": "淨。故言緣淨故淨。遍身受者。樂之極在三",
    "T46n1911_09a:0123b12": "禪故。總此二禪為淨背捨也。淨有四義。",
    "T46n1911_09a:0123b13": "不淨不淨者。欲界之身已是不淨。而今膖脹",
    "T46n1911_09a:0123b14": "故言不淨不淨。不淨淨者。除却皮肉諦觀",
    "T46n1911_09a:0123b15": "白骨。無腹筋血如珂如貝。故言不淨淨。淨",
    "T46n1911_09a:0123b16": "不淨者。是眉間所出八色光明。光明是淨未",
    "T46n1911_09a:0123b17": "被練治。故言淨不淨也。淨淨是第三背捨。",
    "T46n1911_09a:0123b18": "更被淨緣練治也。故言淨淨。四空背捨者。",
    "T46n1911_09a:0123b19": "過一切色滅有對色。不念種種色。一切色",
    "T46n1911_09a:0123b20": "是欲界內外色。有對是五根所對。此兩色前",
    "T46n1911_09a:0123b21": "三背捨已滅。但有八色隨心轉變。故言種",
    "T46n1911_09a:0123b22": "種色。呵色緣空更無別法。但入空定。若凡",
    "T46n1911_09a:0123b23": "夫多染保著空定。聖人深心智慧利。直去不",
    "T46n1911_09a:0123b24": "迴。故名背捨。若緣空多則散。虛誑不實。",
    "T46n1911_09a:0123b25": "捨空緣識識法相應。名識處背捨。又識生",
    "T46n1911_09a:0123b26": "滅無常虛誑。無復所緣。但有能緣。故言無",
    "T46n1911_09a:0123b27": "所有處。識處如癰。無所有處如瘡。捨識無",
    "T46n1911_09a:0123b28": "識即是非想非非想。此無想猶有細煩惱。今",
    "T46n1911_09a:0123b29": "捨能緣非想之受想。亦無復能滅之想。定",
    "T46n1911_09a:0123c01": "法持身泯然無想。如水魚蟄蟲。若以所滅",
    "T46n1911_09a:0123c02": "為名。與攀上厭下何異。今從能滅自地亦",
    "T46n1911_09a:0123c03": "滅他地得名。故言滅受想背捨。具如修證",
    "T46n1911_09a:0123c04": "中說。毘曇明得滅定是俱解脫。不得此一",
    "T46n1911_09a:0123c05": "定但名慧解脫。成論得電光名慧解脫。具",
    "T46n1911_09a:0123c06": "得世間禪名俱解脫。成論後四更無別法。",
    "T46n1911_09a:0123c07": "以無漏心修此可然。前三何意無別法。而",
    "T46n1911_09a:0123c08": "約外道禪耶云云。若過去曾得八定故發宿",
    "T46n1911_09a:0123c09": "習。而滅定一種不得無漏。修則不成。故不",
    "T46n1911_09a:0123c10": "論宿習也。九次第定超越等約三藏者。無",
    "T46n1911_09a:0123c11": "有凡人修於此定。故不論發宿習也。若",
    "T46n1911_09a:0123c12": "約大乘亦應有此義。今所不論。○次明大",
    "T46n1911_09a:0123c13": "不淨觀發者。亦名大背捨。前所觀所發除",
    "T46n1911_09a:0123c14": "欲皮肉。諦觀骨人死屍不淨。或一屍兩屍。",
    "T46n1911_09a:0123c15": "城邑聚落不淨流溢等。但約自他正報。故言",
    "T46n1911_09a:0123c16": "小不淨也。約此而論厭背。故名背捨。亦是",
    "T46n1911_09a:0123c17": "總別相云云。若大不淨觀何但正報流溢不淨。",
    "T46n1911_09a:0123c18": "依報宅宇錢財穀米衣服飲食。山河園林江",
    "T46n1911_09a:0123c19": "淮池沼。絓是色法悉皆不淨。蟲膿流出臭處",
    "T46n1911_09a:0123c20": "腥臊。舍如丘墓錢如死蛇。羹如屎汁飯如",
    "T46n1911_09a:0123c21": "白蟲。衣如臭皮山如肉聚。池如膿河園林",
    "T46n1911_09a:0123c22": "如枯骨。江海如汪穢。大經云。美羹作穢汁",
    "T46n1911_09a:0123c23": "想即此觀也。於坐禪中忽如上見。見此大",
    "T46n1911_09a:0123c24": "地無一好處。依正不復可貪。是名大不淨",
    "T46n1911_09a:0123c25": "發也如初然火。加功攢發烟炎蓋微。火既",
    "T46n1911_09a:0123c26": "成勢不復擇薪。乃至江河亦能乾竭。初觀",
    "T46n1911_09a:0123c27": "不淨。止一屍一國。婬心乍興乍廢。今定力已",
    "T46n1911_09a:0123c28": "成厭惡亦盛。一切依正無非不淨。欲心永",
    "T46n1911_09a:0123c29": "息。復次諸物有何定相。隨人果報感見不",
    "T46n1911_09a:0124a01": "同。善業感淨色惡業感不淨色。如諸天寶",
    "T46n1911_09a:0124a02": "地寶宮人中富樂。執諸瓦石變成金銀。善",
    "T46n1911_09a:0124a03": "力所招依正俱淨。如僧護經所說。地獄獄",
    "T46n1911_09a:0124a04": "相不同。或見身肉為地為他所耕。或見身",
    "T46n1911_09a:0124a05": "如樹林眾所摧折。或身如山如屋如衣。凡",
    "T46n1911_09a:0124a06": "一百二十種。皆惡業所感招不淨色。若執",
    "T46n1911_09a:0124a07": "淨色保愛堅固。以大觀力破大著心。翻大",
    "T46n1911_09a:0124a08": "顛倒成大不淨觀也。何以故。夫幻術法多",
    "T46n1911_09a:0124a09": "是欺誑。神通法得其道理。凡一切物皆可轉",
    "T46n1911_09a:0124a10": "變。如蘇蠟金鐵遇煖流變。如水遇冷成地。",
    "T46n1911_09a:0124a11": "此得解觀契轉變之道。定力爾故。若根本但",
    "T46n1911_09a:0124a12": "除下地著。不能除自地。若小大背捨未是",
    "T46n1911_09a:0124a13": "無漏。但除下地自地著。若無漏緣通則下自",
    "T46n1911_09a:0124a14": "上皆除著也。若人發大不淨入背捨亦大。",
    "T46n1911_09a:0124a15": "初禪攝。若內無骨人外觀八色及依正兩",
    "T46n1911_09a:0124a16": "報。緣境大故。名第二大背捨。二禪攝。若以",
    "T46n1911_09a:0124a17": "大不淨入淨背捨亦大。乃至滅背捨亦如",
    "T46n1911_09a:0124a18": "是。若論大勝處者。更熟背捨。令於緣轉變",
    "T46n1911_09a:0124a19": "自在。大論明。鈍人修八背捨竟。方修勝處",
    "T46n1911_09a:0124a20": "一切處。中根修三背捨竟。於四禪中修勝",
    "T46n1911_09a:0124a21": "處等。上根祇修初背捨即修一切法也。今",
    "T46n1911_09a:0124a22": "處中說。若多若少者。還約依正。一屍為少",
    "T46n1911_09a:0124a23": "二屍為多。如是傳傳可解。一衣一食一山",
    "T46n1911_09a:0124a24": "河為少。無量衣食山河為多。初修從少至",
    "T46n1911_09a:0124a25": "多。今發亦應爾。若好若醜者。善業端正為",
    "T46n1911_09a:0124a26": "好。惡業鄙陋為醜。此二皆於我美者為好。",
    "T46n1911_09a:0124a27": "於我惡者為醜。此二皆有智慧為好。皆有",
    "T46n1911_09a:0124a28": "愚癡為醜。此二富貴為好。貧賤為醜。如此",
    "T46n1911_09a:0124a29": "好醜俱不淨。山河國土衣食屋宅。若好若醜",
    "T46n1911_09a:0124b01": "俱不淨。又依正俱醜。骨人所放八色為好。",
    "T46n1911_09a:0124b02": "又八色亦醜被練為好。好醜皆不淨。此兩勝",
    "T46n1911_09a:0124b03": "處初禪攝。若內無色相。外觀色若多若少若",
    "T46n1911_09a:0124b04": "好若醜。勝知勝見者。內滅骨人外有八色。",
    "T46n1911_09a:0124b05": "又有依正多少好醜。如前說云云。",
    "T46n1911_09a:0124b06": "摩訶止觀卷第九上"
}