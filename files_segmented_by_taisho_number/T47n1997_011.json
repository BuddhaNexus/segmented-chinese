{
    "T47n1997_011:0761a18": "圓悟佛果禪師語錄卷第十一",
    "T47n1997_011:0761a20": "宋平江府虎丘山門人紹隆等編",
    "T47n1997_011:0761a21": "小參四小參四",
    "T47n1997_011:0761a22": "住東京天寧寺小參。師云。一見更不再見。今",
    "T47n1997_011:0761a23": "已再見。一說更不重說今已重說。未有長行",
    "T47n1997_011:0761a24": "而不住途中。無這箇消息。未有長住而不行",
    "T47n1997_011:0761a25": "屋裏。沒此葛藤。直得二途俱不涉。去住得縱",
    "T47n1997_011:0761a26": "橫。其住也千人萬人羅籠不得。其去也等閑",
    "T47n1997_011:0761a27": "坐斷一切人舌頭。假使親到這箇田地。更須",
    "T47n1997_011:0761a28": "知有照用同時人。境俱奪向上一竅始得。若",
    "T47n1997_011:0761a29": "論向上一竅。佛祖不立。凡聖杳絕。淨裸裸沒",
    "T47n1997_011:0761b01": "承當。赤灑灑無回互。正當恁麼時作麼生。但",
    "T47n1997_011:0761b02": "願春風齊著力。一時吹入此中來。復頌云。明",
    "T47n1997_011:0761b03": "珠在掌。有功者賞。長老新入院。都盧無伎倆。",
    "T47n1997_011:0761b04": "不立趙州關。各自著槽𣚿。",
    "T47n1997_011:0761b05": "四月八日小參。直下便是。已涉階梯。總不恁",
    "T47n1997_011:0761b06": "麼。猶落情識。直得威音已前沒交涉。七佛已",
    "T47n1997_011:0761b07": "後沒交涉。向上向下總沒交涉。然雖如是。通",
    "T47n1997_011:0761b08": "方作者舉著便知。尚滯皮膚難脫蹊徑。所以",
    "T47n1997_011:0761b09": "向第二義門。不恁麼中有時恁麼。恁麼中有",
    "T47n1997_011:0761b10": "時不恁麼。淨法界身本無出沒。大悲願力示",
    "T47n1997_011:0761b11": "現受生。雖則落草之談。也須草中有通身之",
    "T47n1997_011:0761b12": "路。敢問諸人。要知本無出沒底道理麼。乃竪",
    "T47n1997_011:0761b13": "起拂子云。只這是要知示現受生麼。竪拂子",
    "T47n1997_011:0761b14": "云。只這是。到這裏雙收雙放。全暗全明。為中",
    "T47n1997_011:0761b15": "下之機則得。直得九龍吐水一場揑怪。目視",
    "T47n1997_011:0761b16": "四方轉納敗闕。只有雲門大師。解於鐵樹上",
    "T47n1997_011:0761b17": "生華道。我若見。一棒打殺。與狗子喫却。雲",
    "T47n1997_011:0761b18": "門大師具箇什麼眼目。便恁麼道。諸人要見",
    "T47n1997_011:0761b19": "雲門大師麼。山僧不惜眉毛。放一線道去也。",
    "T47n1997_011:0761b20": "還委悉麼。不入千尋浪。難逢稱意魚。復云。未",
    "T47n1997_011:0761b21": "離兜率已降王宮。未出母胎度人已畢。一往",
    "T47n1997_011:0761b22": "看來却是。子細點檢將來。猶滯兩邊。殊不",
    "T47n1997_011:0761b23": "知。東弗于逮走馬。南贍部洲作舞。西瞿耶尼",
    "T47n1997_011:0761b24": "作拍。北欝單越翻筋斗。也無是也無非。也",
    "T47n1997_011:0761b25": "無得也無失。且道。畢竟如何。八角磨盤空",
    "T47n1997_011:0761b26": "裏走。",
    "T47n1997_011:0761b27": "鄆王請小參。僧問。無修無證。乃是本覺妙明。",
    "T47n1997_011:0761b28": "為求佛果菩提。正是有作之因。去此二途。請",
    "T47n1997_011:0761b29": "師直指。師云。吹毛寶劍逼人寒。進云。一點靈",
    "T47n1997_011:0761c01": "光異。萬古照人間。師云。用一點靈光作麼。進",
    "T47n1997_011:0761c02": "云。可謂言言合聖道。法法自圓成。師云。他亦",
    "T47n1997_011:0761c03": "本無言。僧禮拜。師乃云。寬廊非外。十方國土",
    "T47n1997_011:0761c04": "目前觀。寂寥非內。一毫頭上寶王剎。直得無",
    "T47n1997_011:0761c05": "內無外絕彼絕此。亘古亘今全明全暗。到這",
    "T47n1997_011:0761c06": "裏亦須有轉身一路。始能得大自在。豈不見",
    "T47n1997_011:0761c07": "道。大人具大見。大智得大用。發大機。群機泯",
    "T47n1997_011:0761c08": "息。立一言。眾言絕謂。直得言言機機頭頭相",
    "T47n1997_011:0761c09": "副。如金鎖連環相續不斷。此猶是長生路上",
    "T47n1997_011:0761c10": "事所以道。言鋒若差玄關萬里。直得懸崖撒",
    "T47n1997_011:0761c11": "手自肯承當。絕後再穌欺君不得。非常之旨。",
    "T47n1997_011:0761c12": "人焉廋哉。既有非常之旨。必藉非常之人。既",
    "T47n1997_011:0761c13": "有非常之人。必明非常之旨。正當恁麼時如",
    "T47n1997_011:0761c14": "何。側身方外看。誰是箇中人。復云。護生之德",
    "T47n1997_011:0761c15": "徹坤維。草木昆蟲樂聖時。敵勝驚群有奇特。",
    "T47n1997_011:0761c16": "如何是奇特。囉囉哩哩。擊禪床下座。",
    "T47n1997_011:0761c17": "小參。目前無一法。森羅萬法歷然。格外立千",
    "T47n1997_011:0761c18": "機。權實照用廓爾。其權也。納須彌於芥子。擲",
    "T47n1997_011:0761c19": "大千於方外。其實也。上是天下是地。山是山",
    "T47n1997_011:0761c20": "水是水。僧是僧俗是俗。其照也。廓周沙界而",
    "T47n1997_011:0761c21": "無餘。其用也。喝似雷奔棒如雨點。只如不落",
    "T47n1997_011:0761c22": "權實照用。不落格外千機。不落目前一法。正",
    "T47n1997_011:0761c23": "當恁麼時如何湊泊。若是心機透脫。得失已",
    "T47n1997_011:0761c24": "忘。玄妙理遣。有恁麼人。聊聞舉著。踢起便",
    "T47n1997_011:0761c25": "行。釋迦自釋迦。彌勒自彌勒。解脫自解脫。善",
    "T47n1997_011:0761c26": "財自善財。其或未能便恁麼。直下信得及把",
    "T47n1997_011:0761c27": "得定作得主。却須於古人方便門建立。處頭",
    "T47n1997_011:0761c28": "頭上明物物上顯。無一絲毫蹉過。無一絲毫",
    "T47n1997_011:0761c29": "得失。淨裸裸絕承當。赤灑灑無回互。踏著本",
    "T47n1997_011:0762a01": "地風光。明見本來面目。正當恁麼時如何著",
    "T47n1997_011:0762a02": "力。不起纖毫修學心。無相光中常自在。復頌",
    "T47n1997_011:0762a03": "云。佛佛道同同至道。心心真契契真心。廓然",
    "T47n1997_011:0762a04": "透出威音外。地久天長海更深。",
    "T47n1997_011:0762a05": "益國夫人請小參云。目前無一法。綿密有誰",
    "T47n1997_011:0762a06": "知。格外列千差。到頭須自用。若自用得去。改",
    "T47n1997_011:0762a07": "禾莖為粟柄。易短壽作長年。變大地作黃金。",
    "T47n1997_011:0762a08": "攪旻河為酥酪。不為分外。且如綿密處。若辨",
    "T47n1997_011:0762a09": "得。用處即是綿密。綿密即是用處。所以道。世",
    "T47n1997_011:0762a10": "尊三昧迦葉不知。迦葉三昧阿難不知。阿難",
    "T47n1997_011:0762a11": "三昧商那和修不知。商那和修三昧優波菊",
    "T47n1997_011:0762a12": "多不知。既是各各不知。何故却相傳受。到這",
    "T47n1997_011:0762a13": "裏不妨。誵訛處直是誵訛。綿密處直是綿密。",
    "T47n1997_011:0762a14": "若會山僧適來答這僧問道。和尚三昧什麼",
    "T47n1997_011:0762a15": "人得知。答云。山僧自知。然雖如是。大似把手",
    "T47n1997_011:0762a16": "上高山。未免傍觀者哂更有一著。諸人往往",
    "T47n1997_011:0762a17": "向知不知處作活計。若道知去。此人只具一",
    "T47n1997_011:0762a18": "隻眼。若道不知去。此人亦只具一隻眼。離却",
    "T47n1997_011:0762a19": "知不知。正當恁麼時如何。大千沙界海中漚。",
    "T47n1997_011:0762a20": "一切聖賢如電拂。復舉。外道問佛。昨日說什",
    "T47n1997_011:0762a21": "麼法。世尊云。說定法。外道云。今日說什麼",
    "T47n1997_011:0762a22": "法。世尊云。說不定法。外道云。昨日定。今日",
    "T47n1997_011:0762a23": "為什麼不定。世尊云。昨日定今日不定。師云。",
    "T47n1997_011:0762a24": "大小世尊。龍頭蛇尾。若是天寧即不然。忽有",
    "T47n1997_011:0762a25": "問。早朝說什麼法。對云。不定法。即今說什麼",
    "T47n1997_011:0762a26": "法。對云定法。或云早辰不定。而今為什麼定。",
    "T47n1997_011:0762a27": "即向他道。一釣便上。",
    "T47n1997_011:0762a28": "小參云。提向上機須向上眼。指其中事要其",
    "T47n1997_011:0762a29": "中人。若能立千聖於下風。擲大千於方外。脚",
    "T47n1997_011:0762b01": "根下硬糾糾。頂門上黑漫漫。坐斷要津不通",
    "T47n1997_011:0762b02": "凡聖。亦未是向上機。亦未是其中事。且作麼",
    "T47n1997_011:0762b03": "生是向上機其中事。酌然將謂實有恁麼說",
    "T47n1997_011:0762b04": "話。殊不知。如將蜜果換苦葫蘆。淘却業根俱",
    "T47n1997_011:0762b05": "無實事。若是靈利底人。聊聞舉著。便知落處。",
    "T47n1997_011:0762b06": "更不紛紜。既不紛紜。則二六時中。雖終日喫",
    "T47n1997_011:0762b07": "飯。不曾咬著一粒米。終日著衣。不曾掛一條",
    "T47n1997_011:0762b08": "線。終日說話。不曾動著舌頭。雖然如是。能有",
    "T47n1997_011:0762b09": "幾人到此田地。何故。只為不落心意識。不落",
    "T47n1997_011:0762b10": "淨穢邊。透出威音那邊。全明本元要地。一棒",
    "T47n1997_011:0762b11": "一喝一挨一拶。一出一入一問一答。譬如擲",
    "T47n1997_011:0762b12": "劍揮空。莫論及之不及。斯乃空輪無迹。劍刃",
    "T47n1997_011:0762b13": "無虧。正當恁麼時。著實一句作麼生道。還委",
    "T47n1997_011:0762b14": "悉麼。撒手那邊千聖外。燈籠露柱放毫光。頌",
    "T47n1997_011:0762b15": "云。妙德空生讚莫窮。摩醯正眼不通風。大千",
    "T47n1997_011:0762b16": "擲在他方外。作者須明向上宗。",
    "T47n1997_011:0762b17": "解夏小參云。護生須殺。雖殺無傷。蠟人已氷。",
    "T47n1997_011:0762b18": "其功歷爾。可以駕鐵船入海。可以飛磨盤輪",
    "T47n1997_011:0762b19": "空。半合半開成團成塊。盡出箇大圓覺不得。",
    "T47n1997_011:0762b20": "若有出得大圓覺底。便能逆順縱橫殺活自",
    "T47n1997_011:0762b21": "在。是故文殊菩薩一夏三處度夏。一月日在",
    "T47n1997_011:0762b22": "魔宮。一月日在長者家。一月日在婬房。既三",
    "T47n1997_011:0762b23": "處度夏。却入世尊會中。解制極為不平。所以",
    "T47n1997_011:0762b24": "迦葉欲白槌擯出文殊。纔舉此念。見會中有",
    "T47n1997_011:0762b25": "無量釋迦無量文殊無量迦葉無量犍槌。迦",
    "T47n1997_011:0762b26": "葉既見恁麼。直得目瞪口呿。何故。過量人有",
    "T47n1997_011:0762b27": "過量見有過量用。雖金色頭陀。到這裏。縮手",
    "T47n1997_011:0762b28": "不得。展手不去。只如與麼時。是大圓覺裏耶。",
    "T47n1997_011:0762b29": "大圓覺外耶。須是通方作者始能證明。何故。",
    "T47n1997_011:0762c01": "此是文殊普賢大人境界。若參得文殊普賢",
    "T47n1997_011:0762c02": "境界。則無邊香水海。無量無數微塵佛剎。悉",
    "T47n1997_011:0762c03": "為安居處。乃至現無邊身。處處行住坐臥。亦",
    "T47n1997_011:0762c04": "不相妨亦不犯手。正當恁麼時。若是知音者。",
    "T47n1997_011:0762c05": "舉起便知。所以天寧雖與大眾九十日安居。",
    "T47n1997_011:0762c06": "必竟諸人還知麼。諸人若透頂透底去。即是",
    "T47n1997_011:0762c07": "文殊普賢境界。若不透頂透底去。即是迦葉",
    "T47n1997_011:0762c08": "境界。離却文殊迦葉。收因結果一句作麼生",
    "T47n1997_011:0762c09": "道。還委悉麼。九十日功今已滿。豁開布袋各",
    "T47n1997_011:0762c10": "優游。",
    "T47n1997_011:0762c11": "小參。僧問。如何是主中賓。師云。闍黎問處帶",
    "T47n1997_011:0762c12": "纖塵。進云。如是則靈光千古秀。萬法落階梯。",
    "T47n1997_011:0762c13": "師云。階下立。進云。如何是賓中主。師云。山",
    "T47n1997_011:0762c14": "僧不免自道取。進云。古佛位中無覓處。深深",
    "T47n1997_011:0762c15": "草裏露全身。師云。莫來這裏呈幪袋。進云。如",
    "T47n1997_011:0762c16": "何是主中主。師云。坐斷舌頭無去取。進云。袖",
    "T47n1997_011:0762c17": "裏金槌光燦爛。吹毛寶劍逼人寒。師云。七十",
    "T47n1997_011:0762c18": "五棒翻成一百五十。進云。如何是賓中賓。師",
    "T47n1997_011:0762c19": "云。青山之外更愁人。進云。如是則家貧未是",
    "T47n1997_011:0762c20": "貧。路貧愁殺人。師云。荒村古廟裏去。進云。只",
    "T47n1997_011:0762c21": "如不涉賓主。是什麼人。師便喝。師乃云。目擊",
    "T47n1997_011:0762c22": "知歸已為分外。未言先契猶涉程途。須知箇",
    "T47n1997_011:0762c23": "中有格外機行格外用。明格外道證格外心。",
    "T47n1997_011:0762c24": "灑灑落落。淨裸裸絕承當。密密堂堂。赤灑灑",
    "T47n1997_011:0762c25": "無回互。壁立萬仞處。千差萬別。萬別千差處",
    "T47n1997_011:0762c26": "壁立萬仞。所以道。垂鉤四海只釣獰龍。格外",
    "T47n1997_011:0762c27": "之機為尋知識。於中若有。箇便恁麼承當。得",
    "T47n1997_011:0762c28": "格外趣向。便恁麼權衡。得格外底作略。時向",
    "T47n1997_011:0762c29": "伊道箇什麼。即得說玄說妙說佛說祖說心",
    "T47n1997_011:0763a01": "說性。已是此人棄下之增語。論棒論喝論權",
    "T47n1997_011:0763a02": "論實論照論用。亦是此人不要之長物。以其",
    "T47n1997_011:0763a03": "中間不犯鋒鋩纖塵不立。如何透脫。還委悉",
    "T47n1997_011:0763a04": "麼。大道體寬無向背。當陽須是箇中人。",
    "T47n1997_011:0763a05": "季迪甫請小參。驀地相期全機獨證。眼眼相",
    "T47n1997_011:0763a06": "照心心相知。俱不從他處得來。盡皆在胸襟",
    "T47n1997_011:0763a07": "流出。正當恁麼時。森羅萬像古佛家風。碧落",
    "T47n1997_011:0763a08": "青霄道人活計。打開自己庫藏。運出自己家",
    "T47n1997_011:0763a09": "財。與諸佛祖師同德同誠。維摩龐老同拈同",
    "T47n1997_011:0763a10": "放。與裴相國王常侍。同一機用同一境照。更",
    "T47n1997_011:0763a11": "無餘事。截斷生死路頭。打破煩惱窠窟。不消",
    "T47n1997_011:0763a12": "一句子。且道。是那一句子。還委悉麼。超然",
    "T47n1997_011:0763a13": "直透威音外。目前無法可商量。",
    "T47n1997_011:0763a14": "請小參云。當陽直截不立階梯。覿面相呈全",
    "T47n1997_011:0763a15": "彰正體。以世諦法接人去。落在世諦法中。以",
    "T47n1997_011:0763a16": "佛法接人去。落在佛法中。以祖佛機接人去。",
    "T47n1997_011:0763a17": "落在祖佛機境中。以向上拈提接人去。落在",
    "T47n1997_011:0763a18": "向上拈提中。以恁麼恁麼接人去。落在恁麼",
    "T47n1997_011:0763a19": "恁麼中。以不恁麼不恁麼接人去。落在不恁",
    "T47n1997_011:0763a20": "麼不恁麼中。以總不恁麼總不恁麼接人去。",
    "T47n1997_011:0763a21": "落在總不恁麼總不恁麼中。到這裏羅籠他",
    "T47n1997_011:0763a22": "不住處。千聖出頭來也。不敢正眼覷他。雖是",
    "T47n1997_011:0763a23": "當頭脫却。向那邊承當也只得箇沒交涉。且",
    "T47n1997_011:0763a24": "作麼生合殺去。若有大根大器人。向合殺處",
    "T47n1997_011:0763a25": "挨得一線。便可以拈一莖草作丈六金身用。",
    "T47n1997_011:0763a26": "有時將丈六金身作一莖草用。有時拈燈籠",
    "T47n1997_011:0763a27": "作露柱用。有時拈露柱作燈籠用。有時騎佛",
    "T47n1997_011:0763a28": "殿出三門。放一線遣。拈新羅與占波國鬪額。",
    "T47n1997_011:0763a29": "且道。是何宗旨。是何境界。正當恁麼時當頭",
    "T47n1997_011:0763b01": "一句作麼生道。滿目光輝無向背。優鉢羅華",
    "T47n1997_011:0763b02": "火裏開。",
    "T47n1997_011:0763b03": "小參。師云。千差一舉。舉處絕遮攔。萬化一",
    "T47n1997_011:0763b04": "拈。拈時無向背。只如道上古諸佛未出世未",
    "T47n1997_011:0763b05": "成道未發心已前。還有這箇消息也無。若道",
    "T47n1997_011:0763b06": "有。有在什麼處。若道無爭得這箇來。所以前",
    "T47n1997_011:0763b07": "賢後賢前佛後佛。只是提持得他景仰得他。",
    "T47n1997_011:0763b08": "要且未解從機境上把定處作得主。山僧今",
    "T47n1997_011:0763b09": "夜與他作主去也。諸佛未出世未發心未成",
    "T47n1997_011:0763b10": "道。盡在山僧手裏。放行教他通一口氣。若不",
    "T47n1997_011:0763b11": "放行。不消一搦搦殺。所以黃檗道。牛頭橫說",
    "T47n1997_011:0763b12": "竪說。不知有向上關捩子。若教他知向上關",
    "T47n1997_011:0763b13": "捩子。祖佛亦提掇不出。實為土曠人稀相逢",
    "T47n1997_011:0763b14": "者少。忽若有箇同死同生來與天寧相見。且",
    "T47n1997_011:0763b15": "須容他何故。他若坐山僧須下禪床。山僧若",
    "T47n1997_011:0763b16": "坐他須側足而立。直得如此。雖然同途。要且",
    "T47n1997_011:0763b17": "不同轍。雖然同明要且不同暗。雖然同得。要",
    "T47n1997_011:0763b18": "且不同失。且畢竟作麼生。出頭天外看。誰是",
    "T47n1997_011:0763b19": "箇中人。復舉。京兆蜆子和尚參洞山後。居止",
    "T47n1997_011:0763b20": "無定。不循律儀。每日沿岸採掇蝦蜆以充朝。",
    "T47n1997_011:0763b21": "夜即宿白馬廟紙錢叢中。時有華嚴靜禪師。",
    "T47n1997_011:0763b22": "聞之欲決真假。先潛入紙錢中。蜆于深夜歸。",
    "T47n1997_011:0763b23": "靜把住問云。如何是祖師西來意。蜆子答云。",
    "T47n1997_011:0763b24": "神前酒臺盤靜奇之。懺謝而退師云。諸人若",
    "T47n1997_011:0763b25": "未委悉。山僧下箇注脚。神前酒臺盤。鐵彈大",
    "T47n1997_011:0763b26": "如拳。一擊便擊碎。不直半分錢。",
    "T47n1997_011:0763b27": "益國夫人請小參。僧問。最初威音王。末後樓",
    "T47n1997_011:0763b28": "至佛。未審威音參見什麼人。師云。參見無面",
    "T47n1997_011:0763b29": "目底。僧云。只如無面目人。復見阿誰。師云。",
    "T47n1997_011:0763c01": "狂狗趁塊。僧云。爭奈拄杖子在學人手裏。師",
    "T47n1997_011:0763c02": "云。爾試用看。僧云。到這裏直得無言可說無",
    "T47n1997_011:0763c03": "理可伸。師云。只得七成。僧云。可謂師承不立",
    "T47n1997_011:0763c04": "遞代相傳。師云。一刀截斷。僧云。既然如是。",
    "T47n1997_011:0763c05": "和尚何用更覓白雲。師云。爾道威音樓至佛。",
    "T47n1997_011:0763c06": "即今在什麼處。僧云。一穿穿却。師云。頂𩕳上",
    "T47n1997_011:0763c07": "更添一隻眼始得。師云。三世諸佛也恁麼。歷",
    "T47n1997_011:0763c08": "代祖師也恁麼。德山也恁麼。臨濟也恁麼。天",
    "T47n1997_011:0763c09": "寧豈可不恁麼。所以早朝也恁麼。而今也恁",
    "T47n1997_011:0763c10": "麼。且道。恁麼恁麼是箇什麼。還委悉麼。所以",
    "T47n1997_011:0763c11": "道。向上一路千聖不傳。學者勞形如猿捉影。",
    "T47n1997_011:0763c12": "只如遇達者而前。作麼生提掇。作麼生諳悉",
    "T47n1997_011:0763c13": "說理性玄妙得麼。喝一喝得麼。劃一劃得麼。",
    "T47n1997_011:0763c14": "口吧吧地得麼。六六三十六九九八十一得",
    "T47n1997_011:0763c15": "麼。且總不是這箇道理。況此乃千聖不傳之",
    "T47n1997_011:0763c16": "妙。這一片田地。唯佛與佛乃能知之。畢竟知",
    "T47n1997_011:0763c17": "後。還傳與人。不傳與人。若傳得去。龍頭蛇",
    "T47n1997_011:0763c18": "尾。若傳不得。千聖萬聖。一箇箇到這裏。若佛",
    "T47n1997_011:0763c19": "若祖。於一切人機境不到處發明。於一切人",
    "T47n1997_011:0763c20": "用不及處提掇。一切人情識計較不得處。坐",
    "T47n1997_011:0763c21": "斷千差路頭。雖然拈一句。簇錦攢華攢華簇",
    "T47n1997_011:0763c22": "錦。可以趣向及至到那畔。若也承當則沒交",
    "T47n1997_011:0763c23": "涉。到這裏有棒有喝有權有實有殺有活有",
    "T47n1997_011:0763c24": "擒有縱。唯許諸佛知。不許諸佛會。既許諸佛",
    "T47n1997_011:0763c25": "知。為什麼不許諸佛會。會則傳得去也。所以",
    "T47n1997_011:0763c26": "要人心機絕智境。忘得失遣是非。一時落謝",
    "T47n1997_011:0763c27": "萬境樅然。而無何礙。可以與千聖把手共行。",
    "T47n1997_011:0763c28": "同用同證。一切處光輝。一切處澄湛去。抽釘",
    "T47n1997_011:0763c29": "拔楔解粘去縛。只如今山僧。對眾恁麼說。還",
    "T47n1997_011:0764a01": "當得千聖不傳底麼。灼然當不得。既當不得。",
    "T47n1997_011:0764a02": "又說作什麼。千人萬人管取不奈何。所以古",
    "T47n1997_011:0764a03": "人道。雖然點破綱宗意在。文彩未生時。要一",
    "T47n1997_011:0764a04": "覷便透一咬便斷。若也未會。切不得疑著如",
    "T47n1997_011:0764a05": "今不惜性命。向這裏與諸人通箇消息。還會",
    "T47n1997_011:0764a06": "麼。千聖共傳無底鉢。大千沙界一浮漚。",
    "T47n1997_011:0764a07": "小參云。截斷千差路。坐却是非頭。報化不容",
    "T47n1997_011:0764a08": "身。語默絕消息。正當恁麼時。若有祖師西來",
    "T47n1997_011:0764a09": "意。正是撒土撒沙。若無西來意。大似對面相",
    "T47n1997_011:0764a10": "謾。去此二途。須知他家有出身底路。大眾。灼",
    "T47n1997_011:0764a11": "然不是目前事。亦非目前機。有一句子。千聖",
    "T47n1997_011:0764a12": "覷他不見。有一句子。千聖出頭不得有一句",
    "T47n1997_011:0764a13": "子。千聖同󱈎共用。且道。此一句畢竟從什麼",
    "T47n1997_011:0764a14": "處流出。若有識得流出去處。則淨裸裸赤灑",
    "T47n1997_011:0764a15": "灑也不說一即三三即一。不用行棒不用行",
    "T47n1997_011:0764a16": "喝。不用道見成公案。不消瞬目揚眉。不用談",
    "T47n1997_011:0764a17": "玄說妙。所以釋迦彌勒文殊普賢。猶是他走",
    "T47n1997_011:0764a18": "使。他本不作一切。不為一切。坐斷一切。初",
    "T47n1997_011:0764a19": "無動搖。各各當人脚跟下。圓明朗照如大日",
    "T47n1997_011:0764a20": "輪。人人回光得度。也不在他處也不在己處。",
    "T47n1997_011:0764a21": "不在內不在外不在中間。然而一切奇特事。",
    "T47n1997_011:0764a22": "因他建立。一切殊勝事。由他圓成。如王庫寶",
    "T47n1997_011:0764a23": "刀。如摩醯三目。如圓伊三點。如塗毒鼓。千",
    "T47n1997_011:0764a24": "言萬句。終說他不成。說他不就。正當恁麼時",
    "T47n1997_011:0764a25": "還委悉麼。如王寶劍隨王意。揮斥縱橫得自",
    "T47n1997_011:0764a26": "由。",
    "T47n1997_011:0764a27": "小參。僧問。波斯匿王請問世尊。聖諦義中還",
    "T47n1997_011:0764a28": "有世俗事也無。世尊云。大王。汝於龍光佛時",
    "T47n1997_011:0764a29": "曾問此義。為復答他話為他說。師云。一時在",
    "T47n1997_011:0764b01": "裏許。進云。只如翠巖道。大王善問不善答。世",
    "T47n1997_011:0764b02": "尊善答不善問。未審此意如何。師云。拈起上",
    "T47n1997_011:0764b03": "頭關捩子。進云。忽若大王請傳此語問和尚。",
    "T47n1997_011:0764b04": "未審如何祇對師云。開口見膽。師云。適早已",
    "T47n1997_011:0764b05": "露線索。如今更展家風。摩醯首羅三隻眼八",
    "T47n1997_011:0764b06": "面通透。釋迦老子百億身十方分形。如印印",
    "T47n1997_011:0764b07": "空如印印水如印印泥。初不分前後際。亦不",
    "T47n1997_011:0764b08": "分縱橫並別。到這裏若深入骨髓底。直下透",
    "T47n1997_011:0764b09": "脫。不疑天下人舌頭。聊聞舉著。踢起便行可",
    "T47n1997_011:0764b10": "以坐斷十方。可以乾坤獨步。其或尚留觀聽。",
    "T47n1997_011:0764b11": "猶滯皮膚。直須脚跟下一一洞明。各各見本",
    "T47n1997_011:0764b12": "來面目。踏著本地風光。不隨聲色不居凡聖。",
    "T47n1997_011:0764b13": "不落見聞不涉語默。淨裸裸赤灑灑。所以道。",
    "T47n1997_011:0764b14": "十方無壁落。四面亦無門。全體與麼來。全體",
    "T47n1997_011:0764b15": "與麼去。畢竟天人群生類。皆承此恩力。若識",
    "T47n1997_011:0764b16": "此恩力。終不落虛。步步脚踏實地。句句透見",
    "T47n1997_011:0764b17": "根源。全體如如不變不動。推此以及群靈。攝",
    "T47n1997_011:0764b18": "此普濟品彙。正當恁麼時。超聲越色一句作",
    "T47n1997_011:0764b19": "麼生道。還委悉麼。不須更費纖毫力。吞跳金",
    "T47n1997_011:0764b20": "圈栗棘蓬。",
    "T47n1997_011:0764b21": "張國太夫人請小參云。霜風凜凜細雨微微。",
    "T47n1997_011:0764b22": "解脫門八字打開。正法眼頂門顯示。還有超",
    "T47n1997_011:0764b23": "宗越格離見絕情底麼。出來證據。若也證據",
    "T47n1997_011:0764b24": "得去。七佛已前也不恁麼。七佛已後也不恁",
    "T47n1997_011:0764b25": "麼。西天二十八祖亦不恁麼。唐土六祖亦不",
    "T47n1997_011:0764b26": "恁麼。至於歷代宗師天下老和尚亦不恁麼。",
    "T47n1997_011:0764b27": "為什麼不與麼。只恐賺誤人去。既不與麼。亦",
    "T47n1997_011:0764b28": "不賺誤人。作麼生承當。到這裏平田中萬仞",
    "T47n1997_011:0764b29": "壁立。壁立萬仞處。一似平田。把斷要津不通",
    "T47n1997_011:0764c01": "凡聖。亦無語話分。亦無展演分。畢竟教一切",
    "T47n1997_011:0764c02": "人什麼處入。老僧不惜眉毛。通箇消息去也。",
    "T47n1997_011:0764c03": "遂竪起拂子云。見麼。又擊禪床云。還聞麼。若",
    "T47n1997_011:0764c04": "道見。且得沒交涉。若道不見。更是沒交涉。畢",
    "T47n1997_011:0764c05": "竟作麼生若教老僧只管與爾說。經無窮劫",
    "T47n1997_011:0764c06": "摸索不著不隨言。解則淨裸裸赤灑灑。各各",
    "T47n1997_011:0764c07": "坐斷報化佛頭。各各氣衝宇宙。設使千佛出",
    "T47n1997_011:0764c08": "興。恰如蚊蚋相似。與麼把得定作得主。方始",
    "T47n1997_011:0764c09": "是本分作家。正當恁麼時如何委悉。一句逈",
    "T47n1997_011:0764c10": "超諸佛格。坐斷天下衲僧頭。復頌云。雖然說",
    "T47n1997_011:0764c11": "破五家宗。爭及曹溪一線通。寶劍當陽誰殺",
    "T47n1997_011:0764c12": "活。離名離相振高風。",
    "T47n1997_011:0764c13": "小參云。不是如來涅槃心。亦非祖師正法眼。",
    "T47n1997_011:0764c14": "萬緣窮之不到。千聖究之莫及。直饒威音王",
    "T47n1997_011:0764c15": "那畔空劫已前。正好揮金剛王寶劍。何況威",
    "T47n1997_011:0764c16": "音王以來。以至窮未來際。只是打葛藤。終非",
    "T47n1997_011:0764c17": "本分草料。所以道。我若一向舉揚宗教。法堂",
    "T47n1997_011:0764c18": "前草深一丈。如今事不獲已向諸人道。盡大",
    "T47n1997_011:0764c19": "地是般若光。光未發時。無佛無眾生。消息從",
    "T47n1997_011:0764c20": "甚處得來。若向這裏便絕消息去。此人命根",
    "T47n1997_011:0764c21": "未斷。命根若斷。𡎺著磕著。言語說著。機境投",
    "T47n1997_011:0764c22": "著。雖然如是。此猶是第二機。若到第一機。說",
    "T47n1997_011:0764c23": "甚威音已前空劫那畔。設使德山臨濟。喝下",
    "T47n1997_011:0764c24": "承當棒頭取證。未免拕泥涉水不受人瞞。牙",
    "T47n1997_011:0764c25": "如劍樹口似血盆。直下承當。可以籠罩古今",
    "T47n1997_011:0764c26": "乾坤坐斷。雖然如是。天寧與麼說話。大似傍",
    "T47n1997_011:0764c27": "若無人。何故。佛佛道同祖祖共證。一一於此",
    "T47n1997_011:0764c28": "承當。向什麼處著。紅爐上還著得一點雪麼。",
    "T47n1997_011:0764c29": "到這裏表裏純淨中外一如。雖然落草。未免",
    "T47n1997_011:0765a01": "向上用。正當恁麼時如何。棒頭有眼明如日。",
    "T47n1997_011:0765a02": "要識真金火裏看。復舉龐居士問馬大師。不",
    "T47n1997_011:0765a03": "與萬法為侶底是什麼人。馬師云。待汝一口",
    "T47n1997_011:0765a04": "吸盡西江水。即向汝道。山僧略露箇消息。為",
    "T47n1997_011:0765a05": "人須為徹。殺人須見血。直下便承當。已落第",
    "T47n1997_011:0765a06": "二月。且道。如何是第一月。咄。",
    "T47n1997_011:0765a07": "冬夜小參。僧問。德山昔日小參不答話。趙州",
    "T47n1997_011:0765a08": "小參却答話。未審答底是不答底是。師云。總",
    "T47n1997_011:0765a09": "不是。進云。好音在耳。人皆聳去也。師云。杓",
    "T47n1997_011:0765a10": "卜聽虛聲。進云。忽若答話中不答話。不答話",
    "T47n1997_011:0765a11": "中却答話時如何。師云。葛藤窠裏出頭來。進",
    "T47n1997_011:0765a12": "云。忽若有箇漢出來。不管答話不答話。只麼",
    "T47n1997_011:0765a13": "掀倒禪床時如何。師云。劈脊便棒僧云。嶮師",
    "T47n1997_011:0765a14": "云嶮。僧便喝。師亦喝。僧禮拜歸眾。師云。一",
    "T47n1997_011:0765a15": "場漏逗。師乃云。大眾。截群機於未兆。坐斷天",
    "T47n1997_011:0765a16": "下人舌頭。藏冥運於即化。世諦一陽便生。且",
    "T47n1997_011:0765a17": "道。是一是二。若道是一。因甚麼聖諦義中有",
    "T47n1997_011:0765a18": "世俗諦。若道是二。為什麼世俗諦中無聖義",
    "T47n1997_011:0765a19": "諦。到這裏若無透關眼透出機關。未免瞞瞞",
    "T47n1997_011:0765a20": "頇頇儱儱侗侗去也。還知箇裏麼。直如明鏡",
    "T47n1997_011:0765a21": "當臺明珠在掌。舉無遺照萬象歷然。雖四序",
    "T47n1997_011:0765a22": "遷移。其中有不移易一絲毫之體。雖萬機齊",
    "T47n1997_011:0765a23": "赴。其中有湛然不動之源。以此撥轉路頭。隨",
    "T47n1997_011:0765a24": "機應感。諸人若也不見。設使千聖出頭來。也",
    "T47n1997_011:0765a25": "摸索不著。倜儻衲子出來。眼似銅鈴口似懸",
    "T47n1997_011:0765a26": "河。也說他不得。也覷他不著。天寧意欲要與",
    "T47n1997_011:0765a27": "諸人解黏去縛拔楔抽釘。到這裏伎倆一點",
    "T47n1997_011:0765a28": "也使不著。且道。為什麼如此。他家自有通霄",
    "T47n1997_011:0765a29": "路。切忌當陽指畫伊。師云。昨夜鍾鳴時。諸人",
    "T47n1997_011:0765b01": "盡來此。已是刺腦入膠盆。今夜鍾鳴時。復來",
    "T47n1997_011:0765b02": "有何事。兩重三重已落節。若是知有底。聊聞",
    "T47n1997_011:0765b03": "舉著。徹骨入髓。踢起便行。坐斷報化佛頭。不",
    "T47n1997_011:0765b04": "落語默聲色。却校些子。如或準前只守窠窟。",
    "T47n1997_011:0765b05": "山僧不免。向無事處生事。無言處顯言。無葛",
    "T47n1997_011:0765b06": "藤處說葛藤。無荊棘處立荊棘去也。一塵纔",
    "T47n1997_011:0765b07": "舉大地全收。四方八面淨裸裸。華開世界起。",
    "T47n1997_011:0765b08": "浮幢王剎明歷歷。直得無情有情齊成佛道。",
    "T47n1997_011:0765b09": "有說無說俱轉法輪。此猶是法性海邊拈掇",
    "T47n1997_011:0765b10": "在。若向衲僧門下。直饒一棒打破虛空。一喝",
    "T47n1997_011:0765b11": "喝散白雲。釋迦彌勒猶為走使。德山臨濟目",
    "T47n1997_011:0765b12": "瞪口呿也。未當本分氣字在。所以道。坐却舌",
    "T47n1997_011:0765b13": "頭別生見解。他參活句不參死句。活句下薦",
    "T47n1997_011:0765b14": "得。永劫不忘。死句下薦得。自救不了。只如諸",
    "T47n1997_011:0765b15": "人。即今作麼生會他活句。莫是即心即佛是",
    "T47n1997_011:0765b16": "活句麼沒交涉。莫是非心非佛是活句麼沒",
    "T47n1997_011:0765b17": "交涉。不是心不是佛不是物是活句麼沒交",
    "T47n1997_011:0765b18": "涉。莫是入門便棒是活句麼沒交涉。入門便",
    "T47n1997_011:0765b19": "喝是活句麼沒交涉。但有一切語言盡是死",
    "T47n1997_011:0765b20": "句。作麼生是活句。還會麼。萬仞峯頭獨足立。",
    "T47n1997_011:0765b21": "四方八面黑漫漫。復云。一口吸盡西江。栗棘",
    "T47n1997_011:0765b22": "𡎺殺老龐。當陽若也吞得。管取海內無雙。",
    "T47n1997_011:0765b23": "師云。天無四壁逈絕羅籠。地絕八維了無障",
    "T47n1997_011:0765b24": "隔。與虛空同體。合暗合明。與虛空同壽。亘",
    "T47n1997_011:0765b25": "古亘今。人人有一坐具地。何用安排。處處悉",
    "T47n1997_011:0765b26": "彌勒門開。不須彈指。盡是人人受用無去無",
    "T47n1997_011:0765b27": "來。以大悲力成此勝事。所以釋迦老子未離",
    "T47n1997_011:0765b28": "兜率已降王宮。未出母胎度人已畢。且道。諸",
    "T47n1997_011:0765b29": "人分上還有這箇消息也無。若無。人人具足",
    "T47n1997_011:0765c01": "箇箇圓成。因什麼却無。若有。諸人即今在甚",
    "T47n1997_011:0765c02": "處安身立命。還知落處麼。若知落處。不動道",
    "T47n1997_011:0765c03": "場而遍能含受十方剎海。一塵一剎隨處受",
    "T47n1997_011:0765c04": "生。何待九龍吐香水分手指天地作大師子",
    "T47n1997_011:0765c05": "吼。須知未出母胎時。已作大師子吼。直至各",
    "T47n1997_011:0765c06": "各時時念念處處悉皆圓滿。清淨無為無間",
    "T47n1997_011:0765c07": "無斷大解脫門。正當恁麼時。晝昇兜率夜降",
    "T47n1997_011:0765c08": "閻浮。其中摩尼珠為什麼不現。敢問諸人。中",
    "T47n1997_011:0765c09": "間作麼生。還委悉得麼。龍袖拂開全體現。象",
    "T47n1997_011:0765c10": "王行處絕狐蹤。",
    "T47n1997_011:0765c11": "師云。大機圓應大用縱橫。不墮千聖機關。不",
    "T47n1997_011:0765c12": "遊諸祖窠窟。舉一機千機截斷。拈一事萬事",
    "T47n1997_011:0765c13": "齊彰。須是他大解脫人乃能明向上宗旨。豈",
    "T47n1997_011:0765c14": "不見。維摩不離本座移妙喜世界。如針鋒持",
    "T47n1997_011:0765c15": "棗葉。又不見。大仰云。拈一片木葉。便是移",
    "T47n1997_011:0765c16": "一座仰山去。是知箇事若在心機。意識路布",
    "T47n1997_011:0765c17": "言詮上覓。大似掘地覓天。了沒交涉。若是箇",
    "T47n1997_011:0765c18": "生鐵鑄就。不涉化城。不由迷悟。不拘得失。然",
    "T47n1997_011:0765c19": "後一明一切明。一了一切了。一見一切見。一",
    "T47n1997_011:0765c20": "用一切用。此猶是衲僧家。垂手應機為人邊",
    "T47n1997_011:0765c21": "行履。若使他獨照獨運。乃至千聖覓他不著。",
    "T47n1997_011:0765c22": "諸天捧華無路。魔外潛觀不見。周旋往返十",
    "T47n1997_011:0765c23": "方無礙。一念普應前後際斷。只如今坐立儼",
    "T47n1997_011:0765c24": "然燈燭熒煌。且道。是什麼時節。若道是唯心",
    "T47n1997_011:0765c25": "境界。正坐在荊棘林裏。若道是向上時節。亦",
    "T47n1997_011:0765c26": "未跳出金剛圈在。總不恁麼又作麼生。還有",
    "T47n1997_011:0765c27": "人道得麼。若不藍田射石虎。幾乎誤殺李將",
    "T47n1997_011:0765c28": "軍。頌曰。天上人間不可陪。同風千眼應時開。",
    "T47n1997_011:0765c29": "智通居士真奇特。道照三年兩度來。",
    "T47n1997_011:0766a01": "師云。言發非聲。和言擊碎。色前不物。與物俱",
    "T47n1997_011:0766a02": "融。聲色翳障全消。聞見之源亦脫。直得淨裸",
    "T47n1997_011:0766a03": "裸赤灑灑。清寥寥白滴滴。一片本地風光。一",
    "T47n1997_011:0766a04": "著本來面目。神通妙用底縱橫十字。不離田",
    "T47n1997_011:0766a05": "地穩密。田地穩密底坐斷十方。不離神通妙",
    "T47n1997_011:0766a06": "用。雙明中有雙暗。同生中有同死。恁麼也不",
    "T47n1997_011:0766a07": "得。不恁麼也不得。恁麼也得。不恁麼也得。所",
    "T47n1997_011:0766a08": "以道。即此見聞非見聞。無餘聲色可呈君。箇",
    "T47n1997_011:0766a09": "中若了。全無事體用。何妨分不分。箇中見聞",
    "T47n1997_011:0766a10": "是體聲色是用。聲色是體見聞是用。分也得",
    "T47n1997_011:0766a11": "不分也得。所以雲門道。移燈籠向佛殿裏。拈",
    "T47n1997_011:0766a12": "三門向燈籠上。若以衲僧正眼覷之。猶為小",
    "T47n1997_011:0766a13": "事。直得納須彌於芥中。擲大千於方外。也只",
    "T47n1997_011:0766a14": "是箇半提。所以盡乾坤大地。都無空闕處。更",
    "T47n1997_011:0766a15": "須知有全提時節。三世諸佛只堪齊立下風。",
    "T47n1997_011:0766a16": "六代祖師只得全身遠害。當機直截一句作",
    "T47n1997_011:0766a17": "麼生道。三尺杖子攪滄波。令彼魚龍知性命。",
    "T47n1997_011:0766a18": "圓悟佛果禪師語錄卷第十一"
}