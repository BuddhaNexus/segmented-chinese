{
    "T20n1177A_004:0738c09": "大乘瑜伽金剛性海曼殊室利千",
    "T20n1177A_004:0738c10": "臂千鉢大教王經卷第四",
    "T20n1177A_004:0738c12": "大興善寺三藏沙門大廣智",
    "T20n1177A_004:0738c13": "不空奉　詔譯",
    "T20n1177A_004:0738c14": "是時如來令普明菩薩。說無盡法藏真際觀",
    "T20n1177A_004:0738c15": "門。三者有東方無極日耀世界普明菩薩摩",
    "T20n1177A_004:0738c16": "訶薩菩提薩埵。對於如來大眾前。復為現",
    "T20n1177A_004:0738c17": "在一切諸大菩薩摩訶薩。陳說祕密真如性",
    "T20n1177A_004:0738c18": "淨法藏真際觀。亦令當來一切菩薩及一切",
    "T20n1177A_004:0738c19": "眾生。修入諸佛一切般若波羅蜜海藏三摩",
    "T20n1177A_004:0738c20": "地。爾時普明菩薩。同共一切諸佛說殑伽沙",
    "T20n1177A_004:0738c21": "世界十方剎土一切菩薩摩訶薩及一切眾",
    "T20n1177A_004:0738c22": "生。於世世生生行菩薩道修持功德時。不如",
    "T20n1177A_004:0738c23": "於此娑訶世界一日一夜。修持曼殊菩薩行",
    "T20n1177A_004:0738c24": "願功德何以故。此人則為能於閻浮提忍土",
    "T20n1177A_004:0738c25": "之中。修行忍行曼殊菩薩行願功德。是故超",
    "T20n1177A_004:0738c26": "過諸佛淨土。則得聖力加被速當成佛爾時",
    "T20n1177A_004:0738c27": "釋迦牟尼如來。告諸菩薩摩訶薩言。普明菩",
    "T20n1177A_004:0738c28": "薩乃能發廣弘誓願當度有情者。是時世尊對",
    "T20n1177A_004:0738c29": "大會之眾。歎普明菩薩不可思議。是以能共",
    "T20n1177A_004:0739a01": "諸佛如來。說曼殊菩薩行願功德。能令一切",
    "T20n1177A_004:0739a02": "眾生。得為忍土修行菩薩道是時釋迦牟尼",
    "T20n1177A_004:0739a03": "如來。則為一切菩薩及一切有情眾生。說毘",
    "T20n1177A_004:0739a04": "盧遮那佛金剛三摩地。令諸大菩薩修持一",
    "T20n1177A_004:0739a05": "切如來金剛三密三摩地故。住清淨真如法",
    "T20n1177A_004:0739a06": "藏真際觀。是故普明菩薩。承佛如來教命傳",
    "T20n1177A_004:0739a07": "授。共一切菩薩摩訶薩。再向如來前重白世",
    "T20n1177A_004:0739a08": "尊言。我等菩薩誓當依如來所說。修入此三",
    "T20n1177A_004:0739a09": "摩地金剛三密三菩提真際觀門。如是普明",
    "T20n1177A_004:0739a10": "菩薩等。稽首如來言。願佛加被。則得入於毘",
    "T20n1177A_004:0739a11": "盧遮那如來三昧性海法藏法身之中。我等",
    "T20n1177A_004:0739a12": "諸菩薩依如來言。則入觀門。亦同得見自身",
    "T20n1177A_004:0739a13": "中平等體性法界虛空。示現於我自性法界",
    "T20n1177A_004:0739a14": "平等體性中。廓周法界自在無礙。出入神用",
    "T20n1177A_004:0739a15": "無邊性海。普皆包納十方三世一切世界。法",
    "T20n1177A_004:0739a16": "界眾生悉皆顯現。復現諸佛三昧大智光明",
    "T20n1177A_004:0739a17": "無相性海。皆從此三昧。出現十方所有諸安",
    "T20n1177A_004:0739a18": "立法海。悉能含藏一切諸佛智力解脫聖性",
    "T20n1177A_004:0739a19": "菩提及諸菩薩智願。能令一切國土微塵數",
    "T20n1177A_004:0739a20": "佛剎互相隱沒。普能容受無邊法界而無障",
    "T20n1177A_004:0739a21": "礙。成就一切諸佛功德法藏顯示如來諸大",
    "T20n1177A_004:0739a22": "願海故。及諸菩薩摩訶薩行願一切諸佛法",
    "T20n1177A_004:0739a23": "輪。流出無盡般若波羅蜜。令諸菩薩演說護",
    "T20n1177A_004:0739a24": "持使不斷絕。則於如此世界之中。普明菩薩",
    "T20n1177A_004:0739a25": "摩訶薩。對世尊前更入于三昧。證法界三摩",
    "T20n1177A_004:0739a26": "地佛微細無礙聖智。得一切如來大明慧佛",
    "T20n1177A_004:0739a27": "眼所照。普明菩薩聖性智力加持入諸佛法",
    "T20n1177A_004:0739a28": "界身。現一切諸佛國土。於此國土復顯出微",
    "T20n1177A_004:0739a29": "塵佛剎。所有微塵佛剎一一微塵中。復有諸",
    "T20n1177A_004:0739b01": "佛淨土。於佛淨土中有微塵數諸佛。一一諸",
    "T20n1177A_004:0739b02": "佛前。復有普明菩薩摩訶薩住如來前。普明",
    "T20n1177A_004:0739b03": "則對如來前啟白世尊言。復願如來加被於",
    "T20n1177A_004:0739b04": "我。我則得入此諸佛金剛三摩地。是時普明",
    "T20n1177A_004:0739b05": "菩薩則證入毘盧遮那如來金剛法藏三摩",
    "T20n1177A_004:0739b06": "地。令一切菩薩及一切有情眾生。同願修持",
    "T20n1177A_004:0739b07": "入此性淨真如法藏三昧真際觀。云何應得",
    "T20n1177A_004:0739b08": "修入此觀。菩薩則當觀照心地覺用心智。惟",
    "T20n1177A_004:0739b09": "照心性細細觀覺。覺照心體見性無動。證覺",
    "T20n1177A_004:0739b10": "不動即能常用。用觀體智見性清淨。性自離",
    "T20n1177A_004:0739b11": "念離念無物。心等虛空即證聖智。如如聖性",
    "T20n1177A_004:0739b12": "二俱澄寂。空同無體性體虛靜。則是名為菩",
    "T20n1177A_004:0739b13": "薩證入真如法界性印法藏真際觀門。是故",
    "T20n1177A_004:0739b14": "一切諸大菩薩摩訶薩。四部弟子善男子善",
    "T20n1177A_004:0739b15": "女人。聞普明菩薩摩訶薩。為大眾等及當來",
    "T20n1177A_004:0739b16": "菩薩。說佛真如法藏真際觀已。咸皆愧仰信",
    "T20n1177A_004:0739b17": "受奉行。",
    "T20n1177A_004:0739b18": "是時釋迦如來。次第令不思議菩薩。當為一",
    "T20n1177A_004:0739b19": "切菩薩及當來有情一切眾生自說觀門。四",
    "T20n1177A_004:0739b20": "者是故如來則令東南方青色瑠璃世界不思",
    "T20n1177A_004:0739b21": "議菩提薩埵菩薩摩訶薩。則當如來前。為現",
    "T20n1177A_004:0739b22": "在一切菩薩。自當陳說觀門。",
    "T20n1177A_004:0739b23": "如來祕密金剛佛眼清淨無邊法界三摩地無",
    "T20n1177A_004:0739b24": "漏聖性。令一切諸大菩薩。證入五眼無障觀。",
    "T20n1177A_004:0739b25": "亦令當來一切菩薩及一切眾生。入如來大",
    "T20n1177A_004:0739b26": "菩提金剛智薩婆若海。是故不思議菩薩摩",
    "T20n1177A_004:0739b27": "訶薩言。若有一切諸大菩薩摩訶薩及一切",
    "T20n1177A_004:0739b28": "有情眾生。欲令速成無上菩提者。光修此",
    "T20n1177A_004:0739b29": "金剛三摩地五眼無障觀云何得修入此觀",
    "T20n1177A_004:0739c01": "門。先當發菩薩廣弘無盡大願四無量心。則",
    "T20n1177A_004:0739c02": "得修入此五眼無障觀門。證諸佛心三摩般",
    "T20n1177A_004:0739c03": "底法界性海三昧。入如來無邊等持無邊。祕",
    "T20n1177A_004:0739c04": "密性無邊金剛智無邊。平等慧無邊四智海",
    "T20n1177A_004:0739c05": "無邊。真實聖性三摩地菩薩摩訶薩住此金",
    "T20n1177A_004:0739c06": "剛三摩地三摩般底者。善能曉知一切諸法",
    "T20n1177A_004:0739c07": "如來深密明智。知諸佛法性自在聖智法界",
    "T20n1177A_004:0739c08": "空性無動無轉。開示一切無邊法輪無邊功",
    "T20n1177A_004:0739c09": "德。令諸菩薩入一切諸佛海雲三昧金剛三",
    "T20n1177A_004:0739c10": "菩提疾得入如來十種性海三摩地。云何名",
    "T20n1177A_004:0739c11": "為十種性海三摩地。一者所證入此佛性海",
    "T20n1177A_004:0739c12": "三摩地者。令自心他心綺言妄語意三業行",
    "T20n1177A_004:0739c13": "一切諸罪盡皆消滅。悉皆得證性淨真聖。咸",
    "T20n1177A_004:0739c14": "覩得見諸佛智身。二者得證入此佛性智海",
    "T20n1177A_004:0739c15": "三摩地。能使自身他身消滅行殺盜婬。悔過",
    "T20n1177A_004:0739c16": "先罪悉令消滅。自能調伏諸見身心得住三",
    "T20n1177A_004:0739c17": "昧故。三者修證入此佛性海三摩地者。能令",
    "T20n1177A_004:0739c18": "自口他口。消滅四種口過諸罪不善。既得滅",
    "T20n1177A_004:0739c19": "已。能以慧眼照見五陰空故。四者修證入諸",
    "T20n1177A_004:0739c20": "法性海三摩地。能令自意他意。消滅三毒一",
    "T20n1177A_004:0739c21": "切意業之罪。得意地清淨。入無生心無動慧",
    "T20n1177A_004:0739c22": "智。神用自在達諸佛如來法界聖性法門。五",
    "T20n1177A_004:0739c23": "者修證入此無盡法性功德無邊性海三摩",
    "T20n1177A_004:0739c24": "地。能令自識他識了別法相。入第一義觀照",
    "T20n1177A_004:0739c25": "諦察。修入菩提聖性佛智。悉皆圓滿故。六",
    "T20n1177A_004:0739c26": "者修證入此神用自在性海三摩地。能令自",
    "T20n1177A_004:0739c27": "智他智廣行菩薩行。示現聖智法力。加持一",
    "T20n1177A_004:0739c28": "切菩薩。開通寤入諸佛菩提性地故。七者修",
    "T20n1177A_004:0739c29": "證入此諸佛根本金剛智性法海三摩地。得",
    "T20n1177A_004:0740a01": "見種種因緣差別不同。能令善知如來諸法",
    "T20n1177A_004:0740a02": "一切義故。八者修證入此如來法力智性藏",
    "T20n1177A_004:0740a03": "海三摩地。能令自慧他慧。得寤廣通諸佛智",
    "T20n1177A_004:0740a04": "慧。入法聖地般若性海。達佛聖慧菩提聖道",
    "T20n1177A_004:0740a05": "故。九者修證入此一切智性法海三摩地者。",
    "T20n1177A_004:0740a06": "行諸佛甚深菩提行。能令自心他心。寤入百",
    "T20n1177A_004:0740a07": "法明門。速令具足一切諸佛智故。十者修證",
    "T20n1177A_004:0740a08": "入此諸佛本願無邊性海三摩地者。令自身",
    "T20n1177A_004:0740a09": "他身。修入無上正等地。悉使成就諸佛聖行",
    "T20n1177A_004:0740a10": "如來法身菩提法藏故。是時不思議菩薩摩",
    "T20n1177A_004:0740a11": "訶薩。令一切菩薩及一切有情眾生。修入此",
    "T20n1177A_004:0740a12": "佛眼清淨無邊法界五眼無障觀。云何得入",
    "T20n1177A_004:0740a13": "修此觀門者。菩薩將自心眼反照見用。自心",
    "T20n1177A_004:0740a14": "智眼內觀澄寂。智眼照見五蘊性空。智眼寂",
    "T20n1177A_004:0740a15": "靜寂智同體。觀見意淨靜照無見名見肉眼。",
    "T20n1177A_004:0740a16": "觀用心眼智見相應。用照寂體心眼無礙。智",
    "T20n1177A_004:0740a17": "眼明淨名見天眼。諦觀識用了別體靜。識用",
    "T20n1177A_004:0740a18": "智明慧觀照性。了見法性名見慧眼。諦觀法",
    "T20n1177A_004:0740a19": "智所知了見法義無邊聖性能見自性慧體名",
    "T20n1177A_004:0740a20": "見法眼觀照寂滅覺了寂靜。性同法界法性",
    "T20n1177A_004:0740a21": "無體。覺即真淨無覺實際。了了見性名見佛",
    "T20n1177A_004:0740a22": "眼。是故不思議菩薩摩訶薩。則自證寤入此",
    "T20n1177A_004:0740a23": "如來金剛三摩地五眼無障觀。令一切諸菩",
    "T20n1177A_004:0740a24": "薩及一切有情眾生。修入此三摩地五眼聖",
    "T20n1177A_004:0740a25": "性無障觀者。亦令當來一切菩薩及一切有",
    "T20n1177A_004:0740a26": "情眾生。修學此觀門。速登無上道。疾得阿耨",
    "T20n1177A_004:0740a27": "多羅三藐三菩提故。",
    "T20n1177A_004:0740a28": "是故釋迦牟尼如來。次第令廣意菩薩自說",
    "T20n1177A_004:0740a29": "觀門。五者爾時南方無垢世界廣意菩薩摩",
    "T20n1177A_004:0740b01": "訶薩菩提薩埵。對如來前我為現在一切諸",
    "T20n1177A_004:0740b02": "大菩薩。亦為當來末世五百劫歲之中。菩薩",
    "T20n1177A_004:0740b03": "摩訶薩及一切有情眾生。是諸四部弟子等",
    "T20n1177A_004:0740b04": "比丘比丘尼式叉彌尼沙彌師大比丘僧等。",
    "T20n1177A_004:0740b05": "陳說一切如來金剛祕密三密三摩地首楞嚴",
    "T20n1177A_004:0740b06": "三昧。於此三昧是一切三昧王。廣意菩薩",
    "T20n1177A_004:0740b07": "言。我今令一切菩薩及四部弟子等。修持入",
    "T20n1177A_004:0740b08": "此首楞嚴三昧速超成佛。於意云何。若有一",
    "T20n1177A_004:0740b09": "切菩薩一切眾生四部弟子等。廣意菩薩告",
    "T20n1177A_004:0740b10": "言。若住是世界勿得行於狗法。時有比丘常",
    "T20n1177A_004:0740b11": "行狗法。自稱我是菩薩。於意云何譬如有狗",
    "T20n1177A_004:0740b12": "前至他家。於是他家便作為主。見後來狗心",
    "T20n1177A_004:0740b13": "生瞋妬嘊喍嘷吠。內心起想畏來爭食。佛",
    "T20n1177A_004:0740b14": "教將盡法欲末時。有此比丘修行狗法。先至",
    "T20n1177A_004:0740b15": "他舍作為主想。住施主家悋惜資財為自己",
    "T20n1177A_004:0740b16": "物。見後來比丘慰瞋怒目。作物主宰生嫉恚",
    "T20n1177A_004:0740b17": "心。種種謗讟說他長短。如此比丘親近惡友",
    "T20n1177A_004:0740b18": "常生貪想。雖讀經典志求名利不識良善。常",
    "T20n1177A_004:0740b19": "於世間詐行精進。內懷腐爛顯異惑眾。將諸",
    "T20n1177A_004:0740b20": "幡像種種香華。行向人家彊行供養。密行諂",
    "T20n1177A_004:0740b21": "曲意在求財。佛言語諸比丘。亦不應恃官挾",
    "T20n1177A_004:0740b22": "勢。畜積生計假託息利。推步盈虛呪術醫藥",
    "T20n1177A_004:0740b23": "曆算卜筮。如此出家僧尼之人。是佛弟子",
    "T20n1177A_004:0740b24": "常當精進勿行此行。無智比丘誑他迷惑。非",
    "T20n1177A_004:0740b25": "言自墮亦墮他人。是故廣意菩薩摩訶薩。重",
    "T20n1177A_004:0740b26": "白世尊言。唯願如來印受我願加護於我。我",
    "T20n1177A_004:0740b27": "當則發弘誓大願。不忍見於來世末劫。不善",
    "T20n1177A_004:0740b28": "比丘及一切眾生作斯業行。是時釋迦牟尼",
    "T20n1177A_004:0740b29": "如來告言廣意許汝說之。爾時廣意菩薩入",
    "T20n1177A_004:0740c01": "此三昧安詳性定。起佛大慈。當救來世一切",
    "T20n1177A_004:0740c02": "眾生。師僧父母比丘比丘尼。善男子善女人",
    "T20n1177A_004:0740c03": "等令修此觀。廣意菩薩則對如來及諸大眾。",
    "T20n1177A_004:0740c04": "說令修入金剛祕密首楞嚴三摩地三昧性",
    "T20n1177A_004:0740c05": "海。其首楞嚴三昧者。譬如虛空無有內外。一",
    "T20n1177A_004:0740c06": "切無礙亦無動搖云何首楞嚴三昧者體有五",
    "T20n1177A_004:0740c07": "種名。一者微塵數諸佛三昧同一首楞嚴三",
    "T20n1177A_004:0740c08": "昧故。一體金剛三摩地。二者百千諸佛金剛",
    "T20n1177A_004:0740c09": "三昧。入楞嚴三昧同為一性故。三者師子吼",
    "T20n1177A_004:0740c10": "千三昧。同一楞嚴在中一體故。四者一切如",
    "T20n1177A_004:0740c11": "來一切波羅蜜多。同一金剛般若楞嚴三昧",
    "T20n1177A_004:0740c12": "故。五者諸百千祕密聖性菩提三摩地同入",
    "T20n1177A_004:0740c13": "首楞嚴故。是名為一。是故諸佛一切神通自",
    "T20n1177A_004:0740c14": "在法性聖智慧海。總是首楞嚴金剛三昧王",
    "T20n1177A_004:0740c15": "攝。所以者何是故一切有情眾生。根本賴邪",
    "T20n1177A_004:0740c16": "含藏之識三世一切法。八萬四千塵勞種子。",
    "T20n1177A_004:0740c17": "無量無邊智慧法性。是首楞嚴菩提種性。云",
    "T20n1177A_004:0740c18": "何得入諸佛如來菩提種性薩婆若海楞嚴三",
    "T20n1177A_004:0740c19": "昧滅除塵勞業力種子。如是妄想惡種識性",
    "T20n1177A_004:0740c20": "猶如微塵。甚深密細幽小微妙。能含能藏難",
    "T20n1177A_004:0740c21": "可得見。如何相捨而得出離。廣意菩薩告諸",
    "T20n1177A_004:0740c22": "菩薩言。若修金剛首楞嚴三昧者。則得出離。",
    "T20n1177A_004:0740c23": "於意云何不假功力。諦觀本心玄入心地。到",
    "T20n1177A_004:0740c24": "於法藏真如性海當自消滅。如何修此楞嚴",
    "T20n1177A_004:0740c25": "三昧。一切菩薩言云何而自修習。是時廣意",
    "T20n1177A_004:0740c26": "菩薩言。當心照看細細觀性。用慧方便。智燈",
    "T20n1177A_004:0740c27": "照入如毛頭許事一微塵性極微無性。即見",
    "T20n1177A_004:0740c28": "心定如如不動。智性寂靜空無有性。是名修",
    "T20n1177A_004:0740c29": "入楞嚴三昧真淨體性。體用反照用慧細觀。",
    "T20n1177A_004:0741a01": "澄心見性本源體淨。證性清淨唯靜唯正。唯",
    "T20n1177A_004:0741a02": "寂唯靜了了見性。是名正定楞嚴本靜。如此",
    "T20n1177A_004:0741a03": "用功不入邪定。永到菩提同佛聖性證法身",
    "T20n1177A_004:0741a04": "如如得名究竟。是故廣意菩薩摩訶薩。令一",
    "T20n1177A_004:0741a05": "切菩薩及當來有情眾生。修入首楞嚴三昧",
    "T20n1177A_004:0741a06": "故。速證阿耨多羅三藐三菩提。",
    "T20n1177A_004:0741a07": "是故釋迦如來。次第令無邊智菩薩。當為一",
    "T20n1177A_004:0741a08": "切菩薩有情眾生自說觀門。六者西南方白",
    "T20n1177A_004:0741a09": "色頗瓈世界無邊智菩薩摩訶薩菩提薩埵。",
    "T20n1177A_004:0741a10": "對如來前稽首世尊。而白佛言我為現在一",
    "T20n1177A_004:0741a11": "切菩薩。及為來世劫濁亂世法欲末時。一切",
    "T20n1177A_004:0741a12": "眾生有情命者。我為陳說如來金剛祕密三",
    "T20n1177A_004:0741a13": "密菩提觀。令現在一切菩薩及當來有情眾",
    "T20n1177A_004:0741a14": "生。速疾修入覺證平等性智金剛三摩地現",
    "T20n1177A_004:0741a15": "證菩提觀。爾時眾中有一覺慧菩薩。問無邊",
    "T20n1177A_004:0741a16": "智。於此觀門有幾種法。無邊智答言當有七",
    "T20n1177A_004:0741a17": "種秉說修學。云何證得有何因緣證菩提心。",
    "T20n1177A_004:0741a18": "何者是菩提心。於是菩提心者有所得不。無",
    "T20n1177A_004:0741a19": "邊智菩薩答覺慧菩薩言。仁者若菩提心有",
    "T20n1177A_004:0741a20": "所得。無有是處。現在心不可得。未來心不",
    "T20n1177A_004:0741a21": "可得。過去心不可得。若離菩提心亦不可得。",
    "T20n1177A_004:0741a22": "菩提心者不屬因亦不屬緣。不可名言。似有",
    "T20n1177A_004:0741a23": "為法而可立相。非是造作亦非不造作。亦不",
    "T20n1177A_004:0741a24": "可得見亦不可得知。無邊智菩薩告覺慧菩",
    "T20n1177A_004:0741a25": "薩言。如是菩提無量功德。微妙事業無有形",
    "T20n1177A_004:0741a26": "相。菩提心者不可名心。亦不可說名無為心。",
    "T20n1177A_004:0741a27": "不可說名為色。亦不可說名為無色。如是菩",
    "T20n1177A_004:0741a28": "提菩提功德。微妙清淨永不可得。一切有情",
    "T20n1177A_004:0741a29": "心亦不可得。何以故菩提及心同於法界。是",
    "T20n1177A_004:0741b01": "時覺慧菩薩語無邊智菩薩言。菩提及心都",
    "T20n1177A_004:0741b02": "無可得者。云何修入平等性智三摩地現證",
    "T20n1177A_004:0741b03": "菩提觀。得無上智正等菩提。是時則無邊智",
    "T20n1177A_004:0741b04": "菩薩語覺慧菩薩言。若有一切菩薩。當發如",
    "T20n1177A_004:0741b05": "來四無量心。如來四無量心者。同於法界",
    "T20n1177A_004:0741b06": "聖性金剛等若虛空。靈聖加被者則得證菩",
    "T20n1177A_004:0741b07": "提。云何修入於此止觀。菩薩諦察當照本心。",
    "T20n1177A_004:0741b08": "觀貪覺性遍行心起。則住法界性空正定。入",
    "T20n1177A_004:0741b09": "三摩地證心寂靜。不動不見入菩提心。得名",
    "T20n1177A_004:0741b10": "現證菩提心觀。又照見瞋心遍行五處。於自",
    "T20n1177A_004:0741b11": "他人。見有情性證法無性。不起有相意根正",
    "T20n1177A_004:0741b12": "定。入三摩地意靜寂性。識性不動入菩提心。",
    "T20n1177A_004:0741b13": "則名現證菩提心觀。又照眼識根遍計所執。",
    "T20n1177A_004:0741b14": "疑妄心生染著諸色。住正定心色塵不起。眼",
    "T20n1177A_004:0741b15": "見色等無相寂靜。證聖智心入菩提性。則名",
    "T20n1177A_004:0741b16": "現證菩提心觀。又照鼻識根心著諸香氣。染",
    "T20n1177A_004:0741b17": "入識智同於性體。觀自體性香界識界。通為",
    "T20n1177A_004:0741b18": "一體識嗅心起。不染香界鼻根清淨。證五分",
    "T20n1177A_004:0741b19": "香體入三摩地。達菩提心同佛實際。則名現",
    "T20n1177A_004:0741b20": "證菩提心觀。又照見耳根響應聲聽苦樂悲",
    "T20n1177A_004:0741b21": "喜。心著情性住佛音聲。法樂自在聲塵不起。",
    "T20n1177A_004:0741b22": "三昧正性入三摩地。耳識根靜入菩提心。是",
    "T20n1177A_004:0741b23": "名現證菩提心觀。又照見舌識深入味界。味",
    "T20n1177A_004:0741b24": "根微妙染著性體。觀自性心入自佛性。證識",
    "T20n1177A_004:0741b25": "正定不染塵味。舌識界中味性寂靜。入菩提",
    "T20n1177A_004:0741b26": "心同佛聖性。則是名為現證菩提心觀。又照",
    "T20n1177A_004:0741b27": "見身根。身觸細滑遍證諸識。受觸身根心性",
    "T20n1177A_004:0741b28": "快樂。觸塵微妙染著五慾。當觀五慾心識為",
    "T20n1177A_004:0741b29": "主。貪愛為母無明為父。身亦為根生長邪執。",
    "T20n1177A_004:0741c01": "是故菩薩。應當細照諦觀心性。入三摩地見",
    "T20n1177A_004:0741c02": "佛海性無受無觸諸根寂靜。心無掉舉不造",
    "T20n1177A_004:0741c03": "諸惡。身恒清淨不染六塵。是真梵行無有所",
    "T20n1177A_004:0741c04": "著。如是修者入菩提心。則名現證菩提心觀。",
    "T20n1177A_004:0741c05": "是故覺慧菩薩言。云何修入疾證菩提。無邊",
    "T20n1177A_004:0741c06": "智菩薩答言。一切菩薩若修七種極難難入",
    "T20n1177A_004:0741c07": "祕密金剛現證菩提觀者。則當速疾證入此",
    "T20n1177A_004:0741c08": "觀。若得證入。云何而作方便更修心地。入是",
    "T20n1177A_004:0741c09": "觀門有何次第如何修持。若菩薩修證迅成",
    "T20n1177A_004:0741c10": "重觀心地。當用其心觀心見心。心眼見性了",
    "T20n1177A_004:0741c11": "了分明見性無見。心淨意寂識用性靜。寂照",
    "T20n1177A_004:0741c12": "靜無見塵滅定。俱等身中澄寂澄靜。不見身",
    "T20n1177A_004:0741c13": "根與觸同性。是故覺慧菩薩。聞無邊智菩薩",
    "T20n1177A_004:0741c14": "摩訶薩說是菩提心觀已。對如來大眾前。踊",
    "T20n1177A_004:0741c15": "身虛空高七多羅樹。作諸神通踊躍歡喜。於",
    "T20n1177A_004:0741c16": "此會中諸大菩薩摩訶薩。同聲讚言甚希奇",
    "T20n1177A_004:0741c17": "特得未曾有。是故會中同時得有八萬四千",
    "T20n1177A_004:0741c18": "億諸大菩薩摩訶薩。修此現證菩提觀門。得",
    "T20n1177A_004:0741c19": "證無生法忍。後當來世一切菩薩一切眾生。",
    "T20n1177A_004:0741c20": "亦同此願修是觀門。得阿耨多羅三藐三菩",
    "T20n1177A_004:0741c21": "提故。一切大眾聞見說已信受奉行。",
    "T20n1177A_004:0741c22": "是時釋迦如來。次第令無邊音聲吼手菩薩。",
    "T20n1177A_004:0741c23": "當為一切菩薩有情眾生。應當而演自說觀",
    "T20n1177A_004:0741c24": "門。",
    "T20n1177A_004:0741c25": "七者西方無量壽世界無邊音聲吼手菩薩摩",
    "T20n1177A_004:0741c26": "訶薩菩提薩埵對。如來前啟白世尊。復願",
    "T20n1177A_004:0741c27": "如來護念於我。我當如來前。說一切菩薩令",
    "T20n1177A_004:0741c28": "修入一切諸佛祕密金剛菩提三摩地甚深殊",
    "T20n1177A_004:0741c29": "特淨土觀。亦令當來一切有情眾生修入此",
    "T20n1177A_004:0742a01": "觀。是時會中諸大菩薩眾。對如來前啟白吼",
    "T20n1177A_004:0742a02": "手菩薩。云何而得修持入此觀門吼手菩薩",
    "T20n1177A_004:0742a03": "答言。若有菩薩。當須如實知見令受心法。入",
    "T20n1177A_004:0742a04": "心意念則名受法。已受得法則是受者。心即",
    "T20n1177A_004:0742a05": "無念意即無思名心無動。於心無動是真念",
    "T20n1177A_004:0742a06": "佛。得入淨土真實殊特淨土之觀。是故則名",
    "T20n1177A_004:0742a07": "菩薩真實志誠修入。云何修持得入此觀。吼",
    "T20n1177A_004:0742a08": "手菩薩言。若菩薩先當重入如來十種諸佛",
    "T20n1177A_004:0742a09": "了覺心地。清淨解脫真如法觀。聖智理性法",
    "T20n1177A_004:0742a10": "性淨土。云何名為十種法性淨土。一者得受",
    "T20n1177A_004:0742a11": "法者觀極樂淨土。受念法已法本無執。受教",
    "T20n1177A_004:0742a12": "念者智行無念。法智無受即是真受。法本無",
    "T20n1177A_004:0742a13": "生法相亦然。則是了覺是名淨土。二者受得",
    "T20n1177A_004:0742a14": "法已若作無相。能觀所觀念無思想得證性",
    "T20n1177A_004:0742a15": "土無身無受。非觀法相發起聖行。了覺見性",
    "T20n1177A_004:0742a16": "證入淨土。三者若受得法。觀法無著觀念無",
    "T20n1177A_004:0742a17": "處。不見光華亦無形像。佛體無相猶如虛空。",
    "T20n1177A_004:0742a18": "無有處所無念三昧。亦復如是如此修念。是",
    "T20n1177A_004:0742a19": "名覺了真入淨土。四者得受法時。觀佛毫相",
    "T20n1177A_004:0742a20": "等於法界。無有色象唯見清淨。不見體相",
    "T20n1177A_004:0742a21": "同佛法身。無有別異淨如瑠璃。內外明徹了",
    "T20n1177A_004:0742a22": "覺心性。性靜無物是名淨土。五者若受得法。",
    "T20n1177A_004:0742a23": "觀自心地照見心性。現佛世界無量淨土。諸",
    "T20n1177A_004:0742a24": "佛如來一切菩薩。及見自身亦在其中。覺了",
    "T20n1177A_004:0742a25": "分明得入淨土。六者受是法已自身他身。觀",
    "T20n1177A_004:0742a26": "見生死無量劫來。輪還六趣受諸苦樂。從生",
    "T20n1177A_004:0742a27": "死界得出煩惱。證自心境蓮華化生。見佛報",
    "T20n1177A_004:0742a28": "身晃耀明朗。猶如千日熾盛無比。了覺自身",
    "T20n1177A_004:0742a29": "在於佛前。入如如觀是名淨土。七者受得法",
    "T20n1177A_004:0742b01": "已。諦觀心性入佛三昧。當見自身無明有愛。",
    "T20n1177A_004:0742b02": "等同體性不相捨離。深著纏縛未有出期。是",
    "T20n1177A_004:0742b03": "故菩薩當發大悲。適然清淨住佛三昧。得此",
    "T20n1177A_004:0742b04": "三昧了見身心。根本自性淨如瑠璃。瑩徹無",
    "T20n1177A_004:0742b05": "障名入淨土。八者受得心法當自觀行。覺心",
    "T20n1177A_004:0742b06": "境界妄取諸見。顛倒心生執著我心。迷感邪",
    "T20n1177A_004:0742b07": "見障蔽體性。不能明了誓當精進。為諸有情",
    "T20n1177A_004:0742b08": "勤修淨土。惟願如來覆護我者。今對世尊則",
    "T20n1177A_004:0742b09": "入三昧。乃見自性心如水精。映徹內外悉皆",
    "T20n1177A_004:0742b10": "清淨。明性了見諸佛淨剎。同我體性無有別",
    "T20n1177A_004:0742b11": "異。是名覺了自體清淨得入淨土。九者當受",
    "T20n1177A_004:0742b12": "得法。觀照心體唯見自性。不見心礙重觀自",
    "T20n1177A_004:0742b13": "性。深入法體即見起滅。生死變易無有能定。",
    "T20n1177A_004:0742b14": "則當重發大慈大願。再觀心性勤加功力。其",
    "T20n1177A_004:0742b15": "心入定經無量劫。不出三昧志願在定。常入",
    "T20n1177A_004:0742b16": "三昧教化蒼生令證菩提。明慧實際覺了心",
    "T20n1177A_004:0742b17": "體。入於寂靜得名淨土。十者受得法教依受",
    "T20n1177A_004:0742b18": "教已。諦觀心鏡照見心性。唯照唯清唯照唯",
    "T20n1177A_004:0742b19": "淨。遍觀十方廓周法界。朗然寂靜無有障礙。",
    "T20n1177A_004:0742b20": "性如虛空。同彼彌陀法身淨土。於此淨土發",
    "T20n1177A_004:0742b21": "弘誓願。當救有情悉令解脫。覺了心鏡得入",
    "T20n1177A_004:0742b22": "淨國。同佛聖性是名淨土。如是菩薩入此淨",
    "T20n1177A_004:0742b23": "土。云何當來教諸菩薩。修入觀門證得法性",
    "T20n1177A_004:0742b24": "諸佛淨土。是故菩薩。先當自心觀本覺體。照",
    "T20n1177A_004:0742b25": "見心性內心外緣。內覺心起即覺外緣。但觀",
    "T20n1177A_004:0742b26": "內心心寂無始。圓照寂滅覺悟無物。細觀心",
    "T20n1177A_004:0742b27": "性六識俱泯。五蘊自空覺證寂靜。得心心空",
    "T20n1177A_004:0742b28": "滅盡癡定。三毒一體覺了同性。唯真唯正法",
    "T20n1177A_004:0742b29": "身寂定。是故無邊音聲吼手菩薩摩訶薩菩",
    "T20n1177A_004:0742c01": "提薩埵。令一切菩薩當來及一切有情眾生。",
    "T20n1177A_004:0742c02": "同證入十方一切諸佛。阿彌陀觀自在王如",
    "T20n1177A_004:0742c03": "來法身聖性淨土觀。是時吼手菩薩。成就一",
    "T20n1177A_004:0742c04": "切諸佛金剛祕密十種淨土。令一切菩薩及",
    "T20n1177A_004:0742c05": "當來眾生。同修觀行入佛三摩地。得阿耨多",
    "T20n1177A_004:0742c06": "羅三藐三菩提故。是時釋迦如來。次第令殊",
    "T20n1177A_004:0742c07": "勝益意菩薩摩訶薩。當為一切菩薩有情眾",
    "T20n1177A_004:0742c08": "生自說觀門。八者西北方紅色摩尼世界殊",
    "T20n1177A_004:0742c09": "勝益意菩薩摩訶薩菩提薩埵。對大眾會向",
    "T20n1177A_004:0742c10": "如來前。為現在一切菩薩。當來惡世有佛無",
    "T20n1177A_004:0742c11": "佛有情一切眾生。陳說如來金剛三摩地自",
    "T20n1177A_004:0742c12": "在無礙觀。啟白世尊願佛許我。惟願如來納",
    "T20n1177A_004:0742c13": "受我願。世尊則告益意菩薩吾今許之。益意",
    "T20n1177A_004:0742c14": "菩薩摩訶薩。則入三昧從定而起。當發諸佛",
    "T20n1177A_004:0742c15": "大慈大悲深密大願。我為來世有佛無佛一",
    "T20n1177A_004:0742c16": "切諸天有情眾生及諸菩薩。生於三世我當",
    "T20n1177A_004:0742c17": "救之。復願我心等如虛空無有休歇。盡未來",
    "T20n1177A_004:0742c18": "際同於眾生等類之身盡受無量生死出沒作",
    "T20n1177A_004:0742c19": "諸同類。接引群品饒益有情。令出輪迴四生",
    "T20n1177A_004:0742c20": "苦海。修入菩提金剛佛地。益意菩薩言。若違",
    "T20n1177A_004:0742c21": "誓願起於五欲貪著之心。及慳貪嫉妬怨恨",
    "T20n1177A_004:0742c22": "等情者。我則誑於十方一切菩薩諸佛如來。",
    "T20n1177A_004:0742c23": "我願則不成。惟願如來照知我心。我當發願",
    "T20n1177A_004:0742c24": "從今以後乃至成佛。常當護持諸佛大願。修",
    "T20n1177A_004:0742c25": "行梵行隨順淨戒遠離諸惡過咎不善惡業之",
    "T20n1177A_004:0742c26": "愆。唯佛證明我等大願。惟願世尊慈悲覆護。",
    "T20n1177A_004:0742c27": "我今復有更發大願。願我身相及我名號。未",
    "T20n1177A_004:0742c28": "聞我名願得聞之。若得聞者便證菩提。未",
    "T20n1177A_004:0742c29": "見我者願令得見。若得見已疾證菩提。未得",
    "T20n1177A_004:0743a01": "見我相好之者。願令得見。既得見已便證菩",
    "T20n1177A_004:0743a02": "提。速令解脫。未得佛法願令得法。未受得法",
    "T20n1177A_004:0743a03": "願令受得。既受得已心開大悟達證菩提。惟",
    "T20n1177A_004:0743a04": "願世尊惟願如來。與我印可我之名號及",
    "T20n1177A_004:0743a05": "我身相。十方普聞法界證知。惟願如來與我",
    "T20n1177A_004:0743a06": "授記。令一切眾生決定成佛。益意菩薩復對",
    "T20n1177A_004:0743a07": "世尊慇懃重啟。諸佛賢聖虛空幽顯。我有大",
    "T20n1177A_004:0743a08": "願志求如來清淨佛眼神通自在。遊歷十方",
    "T20n1177A_004:0743a09": "得見諸佛。復願加被於我願我身心。遍於十",
    "T20n1177A_004:0743a10": "方等如法界。四維上下皆能等入諸佛性海",
    "T20n1177A_004:0743a11": "金剛三摩地。八聖道力加被於我。云何為八。",
    "T20n1177A_004:0743a12": "一者復願悉見諸佛如來出興。教導有情諸",
    "T20n1177A_004:0743a13": "大菩薩一切眾生同我願故。二者亦見諸佛",
    "T20n1177A_004:0743a14": "如來放大光明。照耀千界靡不周遍。照觸我",
    "T20n1177A_004:0743a15": "身入八聖道。證見自身神通自在。聖力加持",
    "T20n1177A_004:0743a16": "開悟佛道。三者亦見自心在佛法界。住三摩",
    "T20n1177A_004:0743a17": "地安隱快樂。四者亦見自身普入聖智。住佛",
    "T20n1177A_004:0743a18": "聖性速達菩提。五者亦見自身普證諸義。辯",
    "T20n1177A_004:0743a19": "才無礙教導眾生。六者亦見自身普入諸地。",
    "T20n1177A_004:0743a20": "登菩提道漸當成佛七者亦見自身頓悟諸法",
    "T20n1177A_004:0743a21": "住如來地。八者亦見自身普遍法性。住佛法",
    "T20n1177A_004:0743a22": "界成佛法身。是故名為證八聖道。入自性聖",
    "T20n1177A_004:0743a23": "智同一真如。如來法身遍周法界。同太虛空",
    "T20n1177A_004:0743a24": "等入菩提如如實際。是時益意菩薩摩訶薩。",
    "T20n1177A_004:0743a25": "我今普為法界眾生一切菩薩。對如來前重",
    "T20n1177A_004:0743a26": "演諸佛金剛祕密菩提三摩地無礙法性觀。",
    "T20n1177A_004:0743a27": "惟願如來印受我教。爾時釋迦牟尼世尊如",
    "T20n1177A_004:0743a28": "來告言。誰當開說吾許演之。是時益意菩薩。",
    "T20n1177A_004:0743a29": "承佛聖旨告一切大眾。若有菩薩求菩提時。",
    "T20n1177A_004:0743b01": "修持無礙法性觀者。若能修習先當發願起",
    "T20n1177A_004:0743b02": "大悲心。依我大願修入此觀。云何修學復願",
    "T20n1177A_004:0743b03": "指示。總當信受依教奉行。諸菩薩言如何修",
    "T20n1177A_004:0743b04": "入云何觀照。益意菩薩答言。語諸菩薩當心",
    "T20n1177A_004:0743b05": "照用。諦觀心性清淨無物。用覺證定見性寂",
    "T20n1177A_004:0743b06": "靜。唯照唯寂唯用唯靜照見心靈虛朗瑩淨。",
    "T20n1177A_004:0743b07": "廓然明達無有邊際。如月在空清徹法界。神",
    "T20n1177A_004:0743b08": "用聖性等空無礙。是故益意菩薩摩訶薩。勸",
    "T20n1177A_004:0743b09": "發諸菩薩。修入如來金剛菩提無礙法性之",
    "T20n1177A_004:0743b10": "觀。法性無礙觀者。法本不生今則無滅。菩提",
    "T20n1177A_004:0743b11": "不增波羅蜜多不減。若菩薩住此法性觀門。",
    "T20n1177A_004:0743b12": "修學無上正等菩提者。速超法界疾證菩提。",
    "T20n1177A_004:0743b13": "得阿耨多羅三藐三菩提故。",
    "T20n1177A_004:0743b14": "是時釋迦如來。次第令無盡慧眼菩薩。當為",
    "T20n1177A_004:0743b15": "一切菩薩有情眾生自說觀門。九者北方不",
    "T20n1177A_004:0743b16": "空寶月世界無盡慧眼菩薩摩訶薩菩提薩",
    "T20n1177A_004:0743b17": "埵。向大眾會中從座而起。合掌向佛長跪叉",
    "T20n1177A_004:0743b18": "手。而白佛言惟願如來。納受我願我當說之。",
    "T20n1177A_004:0743b19": "我則當發如來大願十種聖性心。證入祕密",
    "T20n1177A_004:0743b20": "金剛解脫法門。世尊告言語慧眼菩薩。吾當",
    "T20n1177A_004:0743b21": "許汝惟聽演說。是時無盡慧眼菩薩。則入三",
    "T20n1177A_004:0743b22": "昧。以三昧力慧眼明徹。菩薩得見過去未來",
    "T20n1177A_004:0743b23": "現在。一切諸佛一切菩薩。一切諸天一切眾",
    "T20n1177A_004:0743b24": "生。親對如來。自說三昧聖性之力金剛解脫",
    "T20n1177A_004:0743b25": "如來祕法。盡皆信受。依我大願修集菩提祕",
    "T20n1177A_004:0743b26": "密金剛無二觀門。當證金剛解脫。是時無盡",
    "T20n1177A_004:0743b27": "慧眼菩薩摩訶薩。復願世尊加被於我。願我",
    "T20n1177A_004:0743b28": "心性入於聖智。同為一體當證清淨。心性淨",
    "T20n1177A_004:0743b29": "者則是如來菩提性也。菩提之性體無染污",
    "T20n1177A_004:0743c01": "亦無色象。菩提之性與空俱等。菩提之性同",
    "T20n1177A_004:0743c02": "於法界。法界性者等同平等。平等性者則同",
    "T20n1177A_004:0743c03": "究竟。心性寂靜同為一體。是故菩提聖性無",
    "T20n1177A_004:0743c04": "一無二亦無別異。如此證者真同法性無入",
    "T20n1177A_004:0743c05": "無出。言法性者不執於入不執於出法性無",
    "T20n1177A_004:0743c06": "相。如來聖性無出入處。法智聖慧明達無障。",
    "T20n1177A_004:0743c07": "神用寂滅無相無境。云何名為無相無境。不",
    "T20n1177A_004:0743c08": "取眼識名為無相。不觀色塵名為無境。乃至",
    "T20n1177A_004:0743c09": "不隨意識了別名為無相。不觀外緣心無妄",
    "T20n1177A_004:0743c10": "想名為無境。法性本如相境亦靜。二相無別",
    "T20n1177A_004:0743c11": "同體一性。何以故入佛三昧性同等至。菩提",
    "T20n1177A_004:0743c12": "性境等無有異。是故菩薩一切眾生。勤加修",
    "T20n1177A_004:0743c13": "入十種聖性。則得證成祕密金剛菩提無二",
    "T20n1177A_004:0743c14": "法性觀三密解脫門。",
    "T20n1177A_004:0743c15": "爾時大會眾中。是諸菩薩當自有言。云何修",
    "T20n1177A_004:0743c16": "習法性觀者。當學聖智十種聖性解脫觀門。",
    "T20n1177A_004:0743c17": "何者次第如何修入。無盡慧眼大士告諸菩",
    "T20n1177A_004:0743c18": "薩摩訶薩言。當自於心諦觀心月。處空靜明",
    "T20n1177A_004:0743c19": "體性清淨。通徹無翳心同明月。朗瑩清虛性",
    "T20n1177A_004:0743c20": "如白雪。於是如上所說。聖性祕密法性金剛",
    "T20n1177A_004:0743c21": "菩提寂靜如何得至。達到菩提速證成佛。是",
    "T20n1177A_004:0743c22": "故大會諸大菩薩眾。同聲啟白無盡慧眼大",
    "T20n1177A_004:0743c23": "士菩薩。仁者云何名為十種法性祕密聖智",
    "T20n1177A_004:0743c24": "無二解脫法性觀門。一者世尊說方便智。修",
    "T20n1177A_004:0743c25": "入如來金剛功德法性聖智三摩地。證成聖",
    "T20n1177A_004:0743c26": "行無二境相金剛菩提解脫門。二者如來嚴",
    "T20n1177A_004:0743c27": "淨一切諸佛國土調伏眾生。令入菩提究竟",
    "T20n1177A_004:0743c28": "出離三界自證聖智金剛三密法性解脫門。",
    "T20n1177A_004:0743c29": "三者入諸三昧遊歷十方。普詣一切如來所",
    "T20n1177A_004:0744a01": "修菩提。成就無漏一切功德。令一切菩薩證",
    "T20n1177A_004:0744a02": "入金剛性智解脫門。四者安住三摩地。令一",
    "T20n1177A_004:0744a03": "切菩薩。速得進入十聖佛地。達般若海聖慧",
    "T20n1177A_004:0744a04": "法性。證入金剛解脫門。五者於三昧中。得見",
    "T20n1177A_004:0744a05": "諸佛普入法界如來淨土。見諸菩薩在如來",
    "T20n1177A_004:0744a06": "前受教而聽。入金剛身證解脫門。六者在於",
    "T20n1177A_004:0744a07": "三昧。自見如來宣說祕密深妙法義。遍諸",
    "T20n1177A_004:0744a08": "國土悉皆得聞。甚深微妙聖智法教。達證菩",
    "T20n1177A_004:0744a09": "提不可思議。令諸菩薩證入金剛聖性辯才",
    "T20n1177A_004:0744a10": "智慧解脫門。七者住是三昧見過去未來三",
    "T20n1177A_004:0744a11": "世佛剎。當見微塵數一切諸佛一切菩薩如",
    "T20n1177A_004:0744a12": "來教法。是即修入菩提法觀解脫門。八者入",
    "T20n1177A_004:0744a13": "於三昧。一念之中見三千大千世界成劫壞",
    "T20n1177A_004:0744a14": "劫成壞之事。久遠已來修持聖智成就菩提",
    "T20n1177A_004:0744a15": "故。於一時一刻一念。證金剛定解脫門。九者",
    "T20n1177A_004:0744a16": "入三昧聖性。見一切諸佛三摩地證。見自身",
    "T20n1177A_004:0744a17": "亦見他身。一切菩薩諸根性智心量深淺。令",
    "T20n1177A_004:0744a18": "同諸佛大悲本願同修梵行。行菩薩道更相",
    "T20n1177A_004:0744a19": "運度。證金剛慧入解脫門。十者入三昧定運",
    "T20n1177A_004:0744a20": "大悲心。令諸有情志誠發行諸佛大願。共一",
    "T20n1177A_004:0744a21": "切菩薩及諸眾生。常修戒定如來聖道。學佛",
    "T20n1177A_004:0744a22": "威儀修持密行。得六神通智慧如海。不住涅",
    "T20n1177A_004:0744a23": "槃導引群品。令證菩提金剛聖智三密法性",
    "T20n1177A_004:0744a24": "解脫觀門。是故無盡慧眼菩薩摩訶薩。故能",
    "T20n1177A_004:0744a25": "顯說法性聖行解脫觀者。令一切菩薩一切",
    "T20n1177A_004:0744a26": "眾生如說修行。願令習學如來聖行聖性三",
    "T20n1177A_004:0744a27": "密金剛菩提正智正見如來祕密法性解脫觀",
    "T20n1177A_004:0744a28": "門。次第修行令證諸佛一切種智聖力方便",
    "T20n1177A_004:0744a29": "如來加持成就菩提速得圓滿。是故釋迦牟",
    "T20n1177A_004:0744b01": "尼如來。深讚無盡慧眼菩薩。善哉善哉汝能",
    "T20n1177A_004:0744b02": "快說如來一切諸佛金剛祕密法性解脫法",
    "T20n1177A_004:0744b03": "門。其時大會一切眾中有十六萬億菩薩摩",
    "T20n1177A_004:0744b04": "訶薩。證法眼淨入佛三摩地。同修入此法性",
    "T20n1177A_004:0744b05": "解脫觀。得證阿耨多羅三藐三菩提故。",
    "T20n1177A_004:0744b06": "爾時釋迦牟尼如來。次第令賢護菩薩。當為",
    "T20n1177A_004:0744b07": "現在一切菩薩及當來有情一切眾生自說觀",
    "T20n1177A_004:0744b08": "門。十者東北方金色世界賢護菩薩摩訶薩",
    "T20n1177A_004:0744b09": "菩提薩埵。對大會眾啟白世尊。我當來世第",
    "T20n1177A_004:0744b10": "四五百年劫濁亂世。如來聖教將欲末時。所",
    "T20n1177A_004:0744b11": "有一切諸大菩薩。所有一切有情眾生。令修",
    "T20n1177A_004:0744b12": "正見令行正教。勿行邪命勿行眩惑。如是一",
    "T20n1177A_004:0744b13": "輩諸惡比丘有癡眾生。不信聖教詐作賢良",
    "T20n1177A_004:0744b14": "詐現聖相。誑惑世間癡闇之人。詐明假聖口",
    "T20n1177A_004:0744b15": "言。我見前世後世生死之事。詐解佛法倒說",
    "T20n1177A_004:0744b16": "經律。迷惑眾人令生信我。圖取財物貪著邪",
    "T20n1177A_004:0744b17": "見。如此之人是魔伴黨破滅正法。猶如狂人",
    "T20n1177A_004:0744b18": "言義失敘。不依次第不識好惡。猶若猿猴心",
    "T20n1177A_004:0744b19": "無定止。是故賢護菩薩。重白如來稽首世尊。",
    "T20n1177A_004:0744b20": "不忍觀於當來苦世。惡業眾生作如斯幻。今",
    "T20n1177A_004:0744b21": "則如此正是其時。盛行邪諂不依教典。是時",
    "T20n1177A_004:0744b22": "賢護菩薩我有大願誓當救之。惟願如來納",
    "T20n1177A_004:0744b23": "受我願。是時世尊告言賢護菩薩。汝曾久事",
    "T20n1177A_004:0744b24": "供養恭敬微塵數劫諸佛如來。得深祕密金",
    "T20n1177A_004:0744b25": "剛法藏如來護念。今正是時汝當演說。世尊",
    "T20n1177A_004:0744b26": "若許惟願如來。加被於我我則敢說。爾時釋",
    "T20n1177A_004:0744b27": "迦牟尼如來言。吾今許說汝當演之。是時賢",
    "T20n1177A_004:0744b28": "護菩薩。則對大眾世尊如來前。不起于座入",
    "T20n1177A_004:0744b29": "於三昧。名為如幻三摩地如幻三昧。從三昧",
    "T20n1177A_004:0744c01": "起則說一切如來無盡不壞金剛福田聖性聖",
    "T20n1177A_004:0744c02": "慧自在神通如幻三昧。若欲修持聖性聖慧",
    "T20n1177A_004:0744c03": "如幻三昧者。先當修入十種殊特甚深難勝",
    "T20n1177A_004:0744c04": "諸佛聖行。然後乃當修得聖性聖慧如幻三",
    "T20n1177A_004:0744c05": "昧。云何修入十種殊特聖行聖性如幻三昧。",
    "T20n1177A_004:0744c06": "何者名為難勝聖行。云何名為甚深聖性潛",
    "T20n1177A_004:0744c07": "加八識。云何而行修持身心。智行俱證十種",
    "T20n1177A_004:0744c08": "聖行如幻三昧。一者修行達悟菩提心證虛",
    "T20n1177A_004:0744c09": "空。無意識想自性清淨。如如真靜無相無願。",
    "T20n1177A_004:0744c10": "心同法性自性本空。體性寂靜如幻三昧。二",
    "T20n1177A_004:0744c11": "者修持得入法位修進菩提。智見四諦超入",
    "T20n1177A_004:0744c12": "聖地。是名殊特如幻三昧聖性聖慧。超越二",
    "T20n1177A_004:0744c13": "諦一體真如。同於如來智海佛性如幻三昧。",
    "T20n1177A_004:0744c14": "三者如說修行。入於聖性金剛三摩地。不住",
    "T20n1177A_004:0744c15": "佛法亦不住菩提。不證道果亦不見於罪行",
    "T20n1177A_004:0744c16": "八邪道。入佛聖行性同一體法身聖性如幻",
    "T20n1177A_004:0744c17": "三昧。四者修習不捨三業證三脫門。入於世",
    "T20n1177A_004:0744c18": "諦行菩薩道。從是三昧起聲聞心。入聲香界",
    "T20n1177A_004:0744c19": "不著三世。性同真如如幻三昧。五者修持而",
    "T20n1177A_004:0744c20": "行空法。示現住於聲聞形相威儀。盛行非道",
    "T20n1177A_004:0744c21": "見行非行。於非行中持淨梵行。接引眾生能",
    "T20n1177A_004:0744c22": "行非相。得達菩提入於佛道。是名聖行如幻",
    "T20n1177A_004:0744c23": "三昧。六者修行無相。而隨音聲不著聲相。入",
    "T20n1177A_004:0744c24": "十二緣證聖心量。不習二諦緣覺斷妄。住煩",
    "T20n1177A_004:0744c25": "惱性不入有障。盛行有為不著法相。現辟支",
    "T20n1177A_004:0744c26": "身作世尊像。引歸大乘。成就無上阿耨菩提",
    "T20n1177A_004:0744c27": "一切迴向。是故名為迴向菩提如幻三昧。七",
    "T20n1177A_004:0744c28": "者修學常觀無礙。智慧辯才說法導引。有情",
    "T20n1177A_004:0744c29": "眾生入佛法性。遍於一切不染世間。入涅槃",
    "T20n1177A_004:0745a01": "靜恒住苦海。常在禪定不入於定。住於三昧",
    "T20n1177A_004:0745a02": "不在三摩地名為如幻三昧。八者修行。能現",
    "T20n1177A_004:0745a03": "有相住於非相。而入諸欲不染於行。離眾生",
    "T20n1177A_004:0745a04": "見執著結縛。同世間心住淨常樂出三界心。",
    "T20n1177A_004:0745a05": "名為如幻三昧。是如幻樂。九者修行。而現凡",
    "T20n1177A_004:0745a06": "夫事不著三界。入於邪道不染貪愛。住世諦",
    "T20n1177A_004:0745a07": "中離癡五蓋。入三毒根不住五欲。證於空性",
    "T20n1177A_004:0745a08": "法滿具足。在陰界心智慧如燭。證解脫門出",
    "T20n1177A_004:0745a09": "離五欲。名為無著如幻三昧。十者修學而現",
    "T20n1177A_004:0745a10": "愚癡入諸煩惱。不壞世法而住涅槃。於生死",
    "T20n1177A_004:0745a11": "海不犯八難。住於三界不得無難。如是住者",
    "T20n1177A_004:0745a12": "當證無見。於五欲法實無所犯不著世諦。是",
    "T20n1177A_004:0745a13": "則名為如幻三昧。是故賢護菩薩。說演如來",
    "T20n1177A_004:0745a14": "聖性十法如幻三昧。殊特難勝真實聖行無",
    "T20n1177A_004:0745a15": "盡福田者。是故若有一切菩薩。次第修行如",
    "T20n1177A_004:0745a16": "幻三昧者。先當證悟諸佛三密聖行無盡聖",
    "T20n1177A_004:0745a17": "性金剛聖力三摩地。然後得證如幻三昧。迅",
    "T20n1177A_004:0745a18": "疾玄悟入一切諸佛金剛聖性實際三摩地",
    "T20n1177A_004:0745a19": "觀。云何習學當見是義。了了分明如說修行。",
    "T20n1177A_004:0745a20": "是故一切如來聖行諸法。祕密一切三昧者。",
    "T20n1177A_004:0745a21": "實無可得如幻無定。自性真如諸法寂靜。證",
    "T20n1177A_004:0745a22": "寂體性空無所有。是故如來一切諸法皆悉",
    "T20n1177A_004:0745a23": "如幻。三世眾生悉亦如幻。有情無情及諸賢",
    "T20n1177A_004:0745a24": "聖皆當如幻。何以故為由於業。隨業流轉之",
    "T20n1177A_004:0745a25": "所化故。佛言我身亦爾。一切事相無有定法。",
    "T20n1177A_004:0745a26": "一切聖化聖如幻故。三千大千一切世界。假",
    "T20n1177A_004:0745a27": "會和合亦皆是幻諸法亦然。菩薩比丘皆作",
    "T20n1177A_004:0745a28": "如是。一切事業共如幻故。凡所有法無非是",
    "T20n1177A_004:0745a29": "幻。因緣假合之所成故。是時賢護菩薩。令諸",
    "T20n1177A_004:0745b01": "菩薩及諸賢聖。修入菩提如來聖行。聖性無",
    "T20n1177A_004:0745b02": "盡殊特功德。不壞金剛聖力福田。自在神用",
    "T20n1177A_004:0745b03": "如幻三昧。智海清淨聖性之觀。云何受持云",
    "T20n1177A_004:0745b04": "何修入。賢護菩薩大士告諸菩薩言及一切",
    "T20n1177A_004:0745b05": "眾生。先發如來大慈大悲大願大行如幻聖",
    "T20n1177A_004:0745b06": "性。然後修習無上正等菩提觀門悉地成就。",
    "T20n1177A_004:0745b07": "若欲修者。菩薩先應用慧。當心照性見圓鏡",
    "T20n1177A_004:0745b08": "智。心眼處觀見心體性。唯觀唯定唯定唯正。",
    "T20n1177A_004:0745b09": "聖智圓明唯寂唯靜。入自真如同佛體性。達",
    "T20n1177A_004:0745b10": "金剛際神用自聖。作如是用功證金剛喻定。",
    "T20n1177A_004:0745b11": "速得成佛同如來聖。是故賢護菩薩摩訶薩。",
    "T20n1177A_004:0745b12": "令於當來一切菩薩及一切有情眾生。同修",
    "T20n1177A_004:0745b13": "此教如幻菩提三昧正觀。更相運度速超彼",
    "T20n1177A_004:0745b14": "岸。是時賢護菩薩當發大願已。閻浮世界及",
    "T20n1177A_004:0745b15": "千國土。諸佛淨剎忽然明朗。變為金色六種",
    "T20n1177A_004:0745b16": "震動。天雨諸華繽紛亂下。香氣芬馥滿於法",
    "T20n1177A_004:0745b17": "界。其時舍衛國中祇園精舍大會道場內。六",
    "T20n1177A_004:0745b18": "百萬億菩薩摩訶薩。得證四聖眼肉眼天眼",
    "T20n1177A_004:0745b19": "慧眼法眼。神用自在智慧辯才。總皆一時當",
    "T20n1177A_004:0745b20": "自發弘誓願。悉同賢護大士菩薩摩訶薩。修",
    "T20n1177A_004:0745b21": "此如幻三昧聖性觀門。當來同救一切眾生",
    "T20n1177A_004:0745b22": "盡皆成佛。是時釋迦牟尼世尊及諸佛如來。",
    "T20n1177A_004:0745b23": "共一切賢聖諸大菩薩摩訶薩眾。同聲讚歎",
    "T20n1177A_004:0745b24": "賢護菩薩。善哉善哉能以真實無漏慧智說",
    "T20n1177A_004:0745b25": "演諸佛如來。金剛聖性殊特微妙。甚深如幻",
    "T20n1177A_004:0745b26": "三昧觀者。大眾齊聲唱言。賢護菩薩不可說",
    "T20n1177A_004:0745b27": "盡不可思議。善能演說如來一切祕密教故。",
    "T20n1177A_004:0745b28": "是時舍衛國大會諸眾。一切菩薩一切聲聞。",
    "T20n1177A_004:0745b29": "一切諸天一切四部弟子。善男子善女人。一",
    "T20n1177A_004:0745c01": "切龍神八部一切鬼神等。同聲稱讚歎未曾",
    "T20n1177A_004:0745c02": "有。咸皆悟解歡喜無盡信受奉行。",
    "T20n1177A_004:0745c03": "大乘瑜伽金剛性海曼殊室利千臂千鉢大教",
    "T20n1177A_004:0745c04": "王經卷第四"
}