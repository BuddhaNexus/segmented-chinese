{
    "T43n1832_007:0790c02": "成唯識論了義燈卷第七(本)(論第九)",
    "T43n1832_007:0790c04": "淄洲大雲寺苾芻惠沼撰",
    "T43n1832_007:0790c05": "論云。即依此前所說三性等者。解此前後。略",
    "T43n1832_007:0790c06": "為三釋。一云無性先陳。三性後說。今釋外",
    "T43n1832_007:0790c07": "難即指論。云即依此前所明三性中。世尊",
    "T43n1832_007:0790c08": "經中後時解說三種無性。雖前總說諸法無",
    "T43n1832_007:0790c09": "性。不為顯說三種無性。後方分別所說無",
    "T43n1832_007:0790c10": "者即依三性。云立彼後說。非三性後方說",
    "T43n1832_007:0790c11": "無性。如第一卷釋外難云若唯有識。云何",
    "T43n1832_007:0790c12": "世間及諸聖教說有我法。論主為答所說我",
    "T43n1832_007:0790c13": "法皆依識變。不是先說唯識後說我法。此",
    "T43n1832_007:0790c14": "解亦順深密三時　問既三性後陳無性先",
    "T43n1832_007:0790c15": "說。何故此論及深密等先明三性　答欲",
    "T43n1832_007:0790c16": "顯無性必依三性是故先舉。何以故。為能",
    "T43n1832_007:0790c17": "遍計必依所計方起妄執。所以先舉　問若",
    "T43n1832_007:0790c18": "爾何故深密經中先說三性　答彼為德本",
    "T43n1832_007:0790c19": "菩薩先問於何齊何立善巧菩薩。世尊為",
    "T43n1832_007:0790c20": "答於此三性齊此三性施設善巧。非始問",
    "T43n1832_007:0790c21": "答所說三性。如百法論問答一切法及以無",
    "T43n1832_007:0790c22": "我非先不說。又深密經中勝義生菩薩。不",
    "T43n1832_007:0790c23": "牒前說三性為問。但舉世尊先說諸蘊．諦",
    "T43n1832_007:0790c24": "等善巧。何故復立一切諸法皆無自性。明",
    "T43n1832_007:0790c25": "不是前先說三性。今外舉經難此前說。故",
    "T43n1832_007:0790c26": "論主答不違彼教後說無性　一云前．後",
    "T43n1832_007:0790c27": "經說三性．無性。故今論云即依此前。此前",
    "T43n1832_007:0790c28": "兼二。依此論前。及依經前說三自性。觀生",
    "T43n1832_007:0790c29": "意樂密意趣故後立無性。今此為會顯不",
    "T43n1832_007:0791a01": "相違　問何故先說三種自性。後說無性",
    "T43n1832_007:0791a02": "　答順機欲故。欲顯無性依三性故。故顯",
    "T43n1832_007:0791a03": "揚十六云。當知無性不離自性。是故先說",
    "T43n1832_007:0791a04": "三自性義　問若爾何故說三性教為第三",
    "T43n1832_007:0791a05": "時。應第二時。在空前故。又准深密。同坐一",
    "T43n1832_007:0791a06": "經非前．後故　答經辨三時非約前後。但",
    "T43n1832_007:0791a07": "以類相從有為第一。空為第二。俱為第",
    "T43n1832_007:0791a08": "三。以三自性遍計是空。餘二是有故當第",
    "T43n1832_007:0791a09": "三　又據漸悟一類菩薩說此三時。非望",
    "T43n1832_007:0791a10": "頓悟　若爾何故先說了義。後陳不了",
    "T43n1832_007:0791a11": "　答華嚴等云。譬如日出先耀高山。於大乘",
    "T43n1832_007:0791a12": "教頓悟先熟故先三性。漸悟後成後說無",
    "T43n1832_007:0791a13": "性　若爾復違法華等教。以為漸悟第二",
    "T43n1832_007:0791a14": "說空第三空有。如何得言為漸悟故後時",
    "T43n1832_007:0791a15": "說空　答約頓．漸二性無性在後。偏據漸",
    "T43n1832_007:0791a16": "悟初．中．後殊空為第二。今此論中通對頓．",
    "T43n1832_007:0791a17": "漸兩教前後。故云即依此前頓悟菩薩所聞",
    "T43n1832_007:0791a18": "三性。後時為彼漸悟菩薩密立無性。故不",
    "T43n1832_007:0791a19": "相違。本疏所明意含二解。此順經文有前空",
    "T43n1832_007:0791a20": "後　又釋二教非定前後。深密且對一類",
    "T43n1832_007:0791a21": "宜聞有．空前．後。論云即依此前等。此順華",
    "T43n1832_007:0791a22": "嚴如來以一語言中。演出無邊契經海文。",
    "T43n1832_007:0791a23": "各有一理任情取捨。然第二勝。依文對機",
    "T43n1832_007:0791a24": "有差別故。",
    "T43n1832_007:0791a25": "論。雖依他起非勝義故等者。云非者無也。",
    "T43n1832_007:0791a26": "無無分別智所緣之義故。故名勝義無性。",
    "T43n1832_007:0791a27": "故顯揚十六云。由無勝義性故。此意依他",
    "T43n1832_007:0791a28": "名勝義無自性性者有二義。一由依他體",
    "T43n1832_007:0791a29": "非勝義性故。名勝義無性性。無者非也。一",
    "T43n1832_007:0791b01": "由依他無自然生性。亦名無自性性　若",
    "T43n1832_007:0791b02": "爾應云勝義生無自性性。何故但云勝義無",
    "T43n1832_007:0791b03": "自性性　答言勝義無無彼勝義。若言生",
    "T43n1832_007:0791b04": "無恐緣生亦無。又不無生無故。但言勝義",
    "T43n1832_007:0791b05": "無。又濫二性。亦是勝義亦是生無前已說生",
    "T43n1832_007:0791b06": "無。今但說勝義無故不雙無。又復依他不",
    "T43n1832_007:0791b07": "但自然生無。所執相亦無故不言生無。又復",
    "T43n1832_007:0791b08": "無彼勝義無。不無相生無。據無分別智境",
    "T43n1832_007:0791b09": "義。依他不是故云非勝義　問何故不名",
    "T43n1832_007:0791b10": "非勝義無性。而云勝義無性　答顯密義",
    "T43n1832_007:0791b11": "故云勝義無性。勝義是相生無之所顯性。又",
    "T43n1832_007:0791b12": "顯依他上勝義性無。即勝義無之性。亦名勝",
    "T43n1832_007:0791b13": "義無性。略去之言。總云勝義無性性　何",
    "T43n1832_007:0791b14": "以得知有其之言　答深密第二云。無自性",
    "T43n1832_007:0791b15": "性之所顯故　若四俗真相對而辨。依他亦",
    "T43n1832_007:0791b16": "是後得勝智家之境義。若約親緣。後得相分",
    "T43n1832_007:0791b17": "亦得是清淨所緣名為勝義。深密等但說根",
    "T43n1832_007:0791b18": "本清淨所緣。云依他起非是清淨所緣　又",
    "T43n1832_007:0791b19": "勝義有三義。一勝之義。二勝為義。三勝即",
    "T43n1832_007:0791b20": "義。通本後說。四種勝義皆具此三。唯初世",
    "T43n1832_007:0791b21": "俗不具此三不名勝義　若爾何故唯說",
    "T43n1832_007:0791b22": "真如　答欲顯諸法真實性故。故深密經",
    "T43n1832_007:0791b23": "云。是一切法勝義諦故。無自性性之所顯故",
    "T43n1832_007:0791b24": "　故今此論名識實性。要集不悟云本所說",
    "T43n1832_007:0791b25": "違經謬說　問依他非勝義。亦說依他為",
    "T43n1832_007:0791b26": "勝義無自性性。圓成非緣生。亦得說圓實",
    "T43n1832_007:0791b27": "為生無自性性　答不例。若約遮詮非是",
    "T43n1832_007:0791b28": "生無自性性故。云生無自性性。即謂圓成",
    "T43n1832_007:0791b29": "非是生無自性性之性。若約表詮是生無自",
    "T43n1832_007:0791c01": "性性故。言生無自性性。即以顯是前二性",
    "T43n1832_007:0791c02": "之性故不相例　而要集云相例皆得。准",
    "T43n1832_007:0791c03": "此知非。又復本疏云依他起亦後得勝之義",
    "T43n1832_007:0791c04": "名勝義。即斷違經。說依他等為相無自性",
    "T43n1832_007:0791c05": "性等。出何聖教。即非為謬。",
    "T43n1832_007:0791c06": "論。而濫第二故此不說者。西明云。恐此依他",
    "T43n1832_007:0791c07": "勝義。濫第二生無自性性故此不說　要",
    "T43n1832_007:0791c08": "集云勝　今謂不然。彼經論中說二勝義。依",
    "T43n1832_007:0791c09": "他在初。圓成第二。恐依他勝義濫第二圓",
    "T43n1832_007:0791c10": "成勝義。就解勝義相對簡濫。何關生無自",
    "T43n1832_007:0791c11": "性。畏濫簡彼何故須簡。此中意說。諸法勝",
    "T43n1832_007:0791c12": "義唯識真性。彼非實性恐濫故簡。若以依",
    "T43n1832_007:0791c13": "他恐濫生無自性性。不說為勝義無自性",
    "T43n1832_007:0791c14": "性。亦應依他名圓成實。恐濫第二依他起。",
    "T43n1832_007:0791c15": "不說為圓成實。既約別義名為勝義。與生",
    "T43n1832_007:0791c16": "無自性。義不相濫故不須簡。同名勝義濫",
    "T43n1832_007:0791c17": "故須簡　問何故三種皆云無性性　答且",
    "T43n1832_007:0791c18": "相無自性性。初言相無自性是法本性。相自",
    "T43n1832_007:0791c19": "體無。重言性者教立為性。意顯於相無自",
    "T43n1832_007:0791c20": "性說為相無性。非說有性名為無性。餘二",
    "T43n1832_007:0791c21": "准知　問何故顯揚十六。但云相無性等。不",
    "T43n1832_007:0791c22": "言相無自性性　答彼略本性但舉施設。",
    "T43n1832_007:0791c23": "故彼論云。當知由三無自性說三無性。一",
    "T43n1832_007:0791c24": "相無性。謂遍計所執自性。由此自性體相無",
    "T43n1832_007:0791c25": "故。此意說。相無性者。即說遍計所執自性",
    "T43n1832_007:0791c26": "由彼體無故說為相無性。餘准此知　問",
    "T43n1832_007:0791c27": "三性俱無。云何深密但說遍計及圓成實。為",
    "T43n1832_007:0791c28": "無生無滅等。不說生無自性。為無生無滅",
    "T43n1832_007:0791c29": "等　答非由別觀三自性故起遍計所執。",
    "T43n1832_007:0792a01": "但總於二性增益遍計所執自性。說遍計",
    "T43n1832_007:0792a02": "性無生滅等。即通依．圓二上遍計。不欲說",
    "T43n1832_007:0792a03": "彼依．圓二無故。不得說生無自性性無生",
    "T43n1832_007:0792a04": "無滅等。以有生滅。圓成體常故無生滅。性",
    "T43n1832_007:0792a05": "非雜染故本寂靜。如解深密第二．瑜伽七",
    "T43n1832_007:0792a06": "十六皆悉具釋。",
    "T43n1832_007:0792a07": "論。謂具大乘二種種性等者。性種性明本有",
    "T43n1832_007:0792a08": "性。明性有無．正助．隱顯。廣如能顯中邊惠",
    "T43n1832_007:0792a09": "日論辨。然瑜伽三十五云。謂諸菩薩六處殊",
    "T43n1832_007:0792a10": "勝有如是相。從無始世展轉傳來法爾所",
    "T43n1832_007:0792a11": "得名本性住種性　西明四解。第二為正。",
    "T43n1832_007:0792a12": "正取無漏法爾種子簡異無性。故云殊勝。",
    "T43n1832_007:0792a13": "不可舉果位等名為六處。善戒經云。謂陰",
    "T43n1832_007:0792a14": "界六處。故知六處是內六處。內六處中意根",
    "T43n1832_007:0792a15": "處攝無漏種子。是六處故。非遍六處皆能",
    "T43n1832_007:0792a16": "持種。亦不得云具顯果位內外六處。外六",
    "T43n1832_007:0792a17": "處中不持種故。說因性故　然有難言。若",
    "T43n1832_007:0792a18": "在內六處名為殊勝者。二乘法爾．及聞熏",
    "T43n1832_007:0792a19": "習．無性人種亦在六處。豈名殊勝。故取六",
    "T43n1832_007:0792a20": "位資糧．加行．見．修．等覺及妙覺位名為六",
    "T43n1832_007:0792a21": "處　此亦不然。瑜伽二十一雖解聲聞與",
    "T43n1832_007:0792a22": "此意同。云附在所依有如是相六處所",
    "T43n1832_007:0792a23": "攝。從無始世展轉傳來。豈許小乘亦有六",
    "T43n1832_007:0792a24": "位。若云據不定說。定姓如何。又如何言六",
    "T43n1832_007:0792a25": "處所攝從無始世展轉傳來。豈六位種法",
    "T43n1832_007:0792a26": "爾差別　若爾菩薩與二乘同。何名殊勝",
    "T43n1832_007:0792a27": "　答且望無姓總名殊勝。非唯簡小得殊",
    "T43n1832_007:0792a28": "勝名。若不許小亦名殊勝。違二十一。彼云",
    "T43n1832_007:0792a29": "如是種子非於六處有別異相。即於如是",
    "T43n1832_007:0792b01": "種類分位六處殊勝。從無始世展轉傳來法",
    "T43n1832_007:0792b02": "爾所得　又由此文云六處者。唯目六內",
    "T43n1832_007:0792b03": "處。非果位等　習種姓者。本疏云。聞正法",
    "T43n1832_007:0792b04": "已令無漏增名習種性　顯成佛因及悟",
    "T43n1832_007:0792b05": "入唯識。有漏非正。非能正悟。非正習性。兼",
    "T43n1832_007:0792b06": "者亦是。唯識第二云。聞熏習中有漏性者感",
    "T43n1832_007:0792b07": "勝異熟。非生見道等。雖本有種。因聞熏故",
    "T43n1832_007:0792b08": "亦名聞熏。如攝大乘及瑜伽論皆云。多聞熏",
    "T43n1832_007:0792b09": "習所依非阿賴耶性所攝習氣。若取有漏賴",
    "T43n1832_007:0792b10": "耶所攝何云非攝。又無性攝論云。為長能",
    "T43n1832_007:0792b11": "觸法身種子者。為欲增長一切大乘多聞",
    "T43n1832_007:0792b12": "熏習。由此為先得法身故　問從何位去",
    "T43n1832_007:0792b13": "名為習性　答從勝解地已去。皆名習種",
    "T43n1832_007:0792b14": "姓菩薩。性種姓者。據未發心本無漏種。習",
    "T43n1832_007:0792b15": "種姓者。據發心已所熏成種。地持論云。若",
    "T43n1832_007:0792b16": "從先來修善所得名習種姓。瑜伽三十五",
    "T43n1832_007:0792b17": "云。謂先串習善根所得是名習所成者。就",
    "T43n1832_007:0792b18": "顯相說。簡未熏習。非謂初修不名習姓。",
    "T43n1832_007:0792b19": "故雜集論第十三說。有四順解脫。一依憑順",
    "T43n1832_007:0792b20": "解脫。謂從善法欲乃至為求解脫。皆名順",
    "T43n1832_007:0792b21": "解脫分。既名順解脫分。故是習種姓　西明",
    "T43n1832_007:0792b22": "釋云。十信已前名性種姓。十行已上名習種",
    "T43n1832_007:0792b23": "姓。又解仁王第一十住．十行．十迴向如其次",
    "T43n1832_007:0792b24": "第習．性．及道菩薩本業經亦同。不說十信",
    "T43n1832_007:0792b25": "為習種姓。而仁王言伏忍聖胎三十人者。",
    "T43n1832_007:0792b26": "且舉方便說十信。非即十信為習種姓。又",
    "T43n1832_007:0792b27": "信有二種。一位地十信。即在十住前。故本",
    "T43n1832_007:0792b28": "業經云。未上十住前有十住名字菩薩常",
    "T43n1832_007:0792b29": "行信等十心。二行解十信。通十住已上。即",
    "T43n1832_007:0792c01": "十住．十行．十迴如次配屬習．性．道種三位",
    "T43n1832_007:0792c02": "菩薩。說位地信非名種習　今謂不然。初",
    "T43n1832_007:0792c03": "判十行已上方名習性。十住菩薩豈非習",
    "T43n1832_007:0792c04": "收　又云。仁王第一十住．十行等。如次習．",
    "T43n1832_007:0792c05": "性等。本業經同。不說十信者　不然。仁王",
    "T43n1832_007:0792c06": "第一無別十住．行．迴向名。即信．止．堅如次",
    "T43n1832_007:0792c07": "配習．性．及道種。不可違文判十信等是三",
    "T43n1832_007:0792c08": "方便非住等收。本業經等不說十信名者。",
    "T43n1832_007:0792c09": "依總位說不論別行。據十信是十住所收。",
    "T43n1832_007:0792c10": "有別說者。以初住難離出十信。如四善",
    "T43n1832_007:0792c11": "根內門難故。第十迴向位中別開善根。既",
    "T43n1832_007:0792c12": "迴向收。十信定是十住所攝。仁王．華嚴．優",
    "T43n1832_007:0792c13": "婆塞戒經等。皆說四十二賢聖不說五十",
    "T43n1832_007:0792c14": "　又云。十信等是十住等方便即住等收。",
    "T43n1832_007:0792c15": "如初近分屬初定攝。又若十信位地在前。",
    "T43n1832_007:0792c16": "仁王經中復有十善菩薩。豈可地前開為五",
    "T43n1832_007:0792c17": "十。又位地十信在十住前。行解十信通十住",
    "T43n1832_007:0792c18": "已上無聖教說。若云本業經云未上十住",
    "T43n1832_007:0792c19": "前有十位名字菩薩。常行信等十心。即證",
    "T43n1832_007:0792c20": "位地十信在十住前。於此位中經幾時修。",
    "T43n1832_007:0792c21": "又仁王經十千劫中行菩薩道始入十信。豈",
    "T43n1832_007:0792c22": "位地信前更十千劫為十善位。此既不立。",
    "T43n1832_007:0792c23": "位地十信亦不應開。又設縱別開。何廢得",
    "T43n1832_007:0792c24": "是習種性位。仁王經等於習種位分諸王",
    "T43n1832_007:0792c25": "位。言銅輪王是習種姓。不云前非齊此已",
    "T43n1832_007:0792c26": "前方是習種。但前習未勝未得銅輪。據勝",
    "T43n1832_007:0792c27": "習時得銅輪位。言習種性作銅輪王　若",
    "T43n1832_007:0792c28": "爾性種姓等應亦通前　答不例。於習種",
    "T43n1832_007:0792c29": "位前後勝劣分出餘故。又菩薩地明性種",
    "T43n1832_007:0793a01": "已次明發心。發心即是習種姓位。不可說",
    "T43n1832_007:0793a02": "彼據不退位已後方名發心。下文復云退",
    "T43n1832_007:0793a03": "與不退俱名發心。法華經中舍利弗等曾",
    "T43n1832_007:0793a04": "發大退。佛云汝等所行是菩薩道。又云令",
    "T43n1832_007:0793a05": "發一切智心猶在不失。故知總名發菩提",
    "T43n1832_007:0793a06": "心。不唯不退　又四十七明十三住云。勝",
    "T43n1832_007:0793a07": "解行住。從初發心乃至未得清淨意樂名",
    "T43n1832_007:0793a08": "勝解行住　又四十九說有七地。勝解行地",
    "T43n1832_007:0793a09": "即第二住　又云始從勝解行地乃至到究",
    "T43n1832_007:0793a10": "竟地。於此一切菩薩地中。若其十信非在習",
    "T43n1832_007:0793a11": "種。即勝解行等攝行不盡。非未發心非性",
    "T43n1832_007:0793a12": "種姓。不在十住非勝解行。若云雖非十",
    "T43n1832_007:0793a13": "住勝解行攝者。既許行攝何非習種。又善",
    "T43n1832_007:0793a14": "法欲已去得名為學。有為善法名為學法。",
    "T43n1832_007:0793a15": "何非習種性。據起現行發菩提心行熏成",
    "T43n1832_007:0793a16": "種已即名習種。不爾二乘迴心向大。經八",
    "T43n1832_007:0793a17": "萬劫乃至十千是何菩薩。不可得云是性",
    "T43n1832_007:0793a18": "種姓。何以故。所修諸善非不思擇。於大菩",
    "T43n1832_007:0793a19": "提非不趣求。雖未得入資糧勝位可名",
    "T43n1832_007:0793a20": "習種　或創發心及二乘迴向八萬劫等非",
    "T43n1832_007:0793a21": "勝解行。行未勝故。未在僧祇故。雖然不",
    "T43n1832_007:0793a22": "得在僧祇數及資糧等可名習種。無文定",
    "T43n1832_007:0793a23": "判十住已前不得名為習種菩薩　問十",
    "T43n1832_007:0793a24": "住中已能八相成道與佛何殊。何等是佛所",
    "T43n1832_007:0793a25": "現八相。何等是餘所現八相　答未見文辨。",
    "T43n1832_007:0793a26": "且為一解。佛現八相具足長時。始終不異。",
    "T43n1832_007:0793a27": "菩薩化生隨宜暫現。或不具足。前後或異。",
    "T43n1832_007:0793a28": "或復本形。故與佛別　問十住．十行等十皆",
    "T43n1832_007:0793a29": "名住等。何故十信但一得名。餘不名信",
    "T43n1832_007:0793b01": "　答立名不定。如三空門初一名空餘二非",
    "T43n1832_007:0793b02": "空。又十住等各別位故皆名住等。信非別",
    "T43n1832_007:0793b03": "位非皆名信　問退．不退諸說不定取何",
    "T43n1832_007:0793b04": "為正　答不退有四。謂信．位．證．行。位如常",
    "T43n1832_007:0793b05": "顯。於十住後說言退者據證法說。言不",
    "T43n1832_007:0793b06": "退者據位乘說。餘皆准此。或說發心皆不",
    "T43n1832_007:0793b07": "退者據上品說。或為因能令後不退。非",
    "T43n1832_007:0793b08": "發心已即能不退。少可會多。不能煩舉。",
    "T43n1832_007:0793b09": "論。於二取隨眠等。問華嚴第十解十住菩薩",
    "T43n1832_007:0793b10": "中云除滅諸煩惱永盡無有餘等。云何此",
    "T43n1832_007:0793b11": "言未伏二取　答因邪教邪師所起不共",
    "T43n1832_007:0793b12": "無明伴煩惱類盡。非盡一切自分別生。及俱",
    "T43n1832_007:0793b13": "生煩惱　又解說佛法功力能滅煩惱非",
    "T43n1832_007:0793b14": "皆已伏　又解自分別伏。邪師等起不能伏",
    "T43n1832_007:0793b15": "滅。緣起經文二互隨會。然疏下結。故此位中",
    "T43n1832_007:0793b16": "自分別煩惱未盡。故前解正　准發菩提",
    "T43n1832_007:0793b17": "心。緣力發者名不堅固。因力發者名為堅",
    "T43n1832_007:0793b18": "固。起惑亦爾。邪教起者易除。自力起者難",
    "T43n1832_007:0793b19": "伏　又解經據少分有能伏義。論依全分",
    "T43n1832_007:0793b20": "云不能伏。初後解正。疏文似脫。更勘正",
    "T43n1832_007:0793b21": "本。",
    "T43n1832_007:0793b22": "論。多住外門等。疏會華嚴云不共無明此",
    "T43n1832_007:0793b23": "已伏故　問不共無明迷諦理起不信因",
    "T43n1832_007:0793b24": "果。十信第六信心不退。於因果理已生信",
    "T43n1832_007:0793b25": "解。即不共無明十信已除。云何說言第四住",
    "T43n1832_007:0793b26": "伏　答十信第六深生信心不謗因果。不",
    "T43n1832_007:0793b27": "廢猶於諦理不了。故第四住方伏不共。雖",
    "T43n1832_007:0793b28": "未證解而能信解　問准前釋內法異生",
    "T43n1832_007:0793b29": "若放逸者。由三無明為緣不說有不共。云",
    "T43n1832_007:0793c01": "何今云不共無明第四住伏　答據不信",
    "T43n1832_007:0793c02": "因果不共者說。第六信前雖起暫伏。不由",
    "T43n1832_007:0793c03": "彼故發惡趣行。或因邪教所起不共放逸",
    "T43n1832_007:0793c04": "不起。若於諦理迷名不共。第四住伏。",
    "T43n1832_007:0793c05": "論。法空智品與俱起故。此破安惠。然疏云",
    "T43n1832_007:0793c06": "第七有法執。法空智起即不行。第八法執",
    "T43n1832_007:0793c07": "有。法空智起此應滅者。是破餘師。非安惠",
    "T43n1832_007:0793c08": "師。或寫者誤　若破安惠。應云第七有我",
    "T43n1832_007:0793c09": "執。生空智起即不行。第八法執有。法空智起",
    "T43n1832_007:0793c10": "此應滅。",
    "T43n1832_007:0793c11": "論。七轉識內或多或少如煩惱說者。據煩惱",
    "T43n1832_007:0793c12": "俱數多少等。云如煩惱說。非是定判一切",
    "T43n1832_007:0793c13": "所知定與煩惱同種而生。又所知障執必是",
    "T43n1832_007:0793c14": "惠。與無明俱。異熟心疑此等名數。諸識所",
    "T43n1832_007:0793c15": "起數如煩惱。然疏云無離煩惱別起執",
    "T43n1832_007:0793c16": "故。故數多少與煩惱同者。據俱時起不斷",
    "T43n1832_007:0793c17": "煩惱身中所起所知障說。若許定同。如二",
    "T43n1832_007:0793c18": "乘無學已斷煩惱。猶起法執後熏成種。寧",
    "T43n1832_007:0793c19": "有煩惱與同種生　又異熟心疑人杌等是",
    "T43n1832_007:0793c20": "所知障。豈與煩惱同種生耶　問執杌迷",
    "T43n1832_007:0793c21": "人既是所知。為是法執為非執耶　答是",
    "T43n1832_007:0793c22": "法執類。非正法執。執必癡俱。彼非癡俱。是",
    "T43n1832_007:0793c23": "異熟故　又釋是執。若業感異熟不與癡俱。",
    "T43n1832_007:0793c24": "異熟生寬故與癡並　或迷杌心與其無明",
    "T43n1832_007:0793c25": "通俱．不俱。俱者是執。不俱非執但是等",
    "T43n1832_007:0793c26": "流。",
    "T43n1832_007:0793c27": "論。此於無覆無記性中等者。問所知障中",
    "T43n1832_007:0793c28": "有法恚愛。法恚即嗔。云何無記　答有二",
    "T43n1832_007:0793c29": "解。一云望煩惱說嗔唯不善。望所知障即",
    "T43n1832_007:0794a01": "是無記　二云法恚亦是不善　若爾應縛能",
    "T43n1832_007:0794a02": "感異熟　答雖是不善望義有別。不名為",
    "T43n1832_007:0794a03": "縛。亦不感果。二解前正。論說無記不通",
    "T43n1832_007:0794a04": "不善。",
    "T43n1832_007:0794a05": "論。此位二障雖未伏除等。問三種練磨等何",
    "T43n1832_007:0794a06": "別何位　答三別者。一怯時長難到。二怯",
    "T43n1832_007:0794a07": "行廣難修。三怯果妙難證　或可。初總云",
    "T43n1832_007:0794a08": "廣大深妙。通因及果。以俱廣大皆深妙故。",
    "T43n1832_007:0794a09": "或因廣大果深妙故。由此長時修方圓滿。深",
    "T43n1832_007:0794a10": "妙難成長時方到。故此論云。一聞無上正等",
    "T43n1832_007:0794a11": "菩提廣大深遠。後二是別。又三練磨各通三",
    "T43n1832_007:0794a12": "處。於彼長時引他已到省己有能。麁善尚",
    "T43n1832_007:0794a13": "能感於上界遠妙之果。我有妙善。何不能",
    "T43n1832_007:0794a14": "得深遠大果。乃至圓滿轉依彼既已得。我亦",
    "T43n1832_007:0794a15": "應爾。省己有能既有妙善何不能證。故",
    "T43n1832_007:0794a16": "疏云。初且舉菩提。後且舉轉依。論實皆得",
    "T43n1832_007:0794a17": "　問此練磨在何位者　答准此論文云此",
    "T43n1832_007:0794a18": "位二障雖未伏除修勝行時有三退屈。而",
    "T43n1832_007:0794a19": "能三事練磨其心。在資糧位通三十心不",
    "T43n1832_007:0794a20": "可別配。不爾十住應不能修十波羅蜜",
    "T43n1832_007:0794a21": "行。未能起堪能練故　又解亦通加行及",
    "T43n1832_007:0794a22": "七地前。唯除見道。以唯在定。又復時促。四",
    "T43n1832_007:0794a23": "善根位雖伏二障分別起者。俱生未伏。以",
    "T43n1832_007:0794a24": "文不言分別未伏故通俱生　又七地前",
    "T43n1832_007:0794a25": "雖伏煩惱。所知未全。要須加行故。又樂",
    "T43n1832_007:0794a26": "於下乘般涅槃障五地方斷。雖未斷時不",
    "T43n1832_007:0794a27": "退趣彼。或可起心。不爾如何五地方斷。設",
    "T43n1832_007:0794a28": "不起現種至此除。故未斷前猶須練磨。論",
    "T43n1832_007:0794a29": "且舉初影顯於後。如斷四處不唯地前。",
    "T43n1832_007:0794b01": "諸疑離疑執著．分別七地猶有　又解三練",
    "T43n1832_007:0794b02": "斷四處障但在地前。論文不說通地上",
    "T43n1832_007:0794b03": "故。地上二障煩惱障品皆能伏故。所除四處",
    "T43n1832_007:0794b04": "據分別說。然無文斷。任意取捨。",
    "T43n1832_007:0794b05": "問准雜集十一。復修瑜伽有其五種。謂持．",
    "T43n1832_007:0794b06": "任．鏡．明．依。依謂轉依。即是見道。持．任．鏡．",
    "T43n1832_007:0794b07": "明此四為因得轉依果　持．任等四依何",
    "T43n1832_007:0794b08": "位起。復是何法　答准彼論云。依煖等位。",
    "T43n1832_007:0794b09": "即通四善根皆有此四。持即聞惠。任思惠。",
    "T43n1832_007:0794b10": "鏡即修惠。明謂所觀。無能所取　或鏡即",
    "T43n1832_007:0794b11": "定。明者是惠。煖．頂．忍三各因此四方得修",
    "T43n1832_007:0794b12": "滿入世第一。或無持．任。以上品忍唯一剎",
    "T43n1832_007:0794b13": "那即入世第一法。唯定時促故無持．任。但",
    "T43n1832_007:0794b14": "依此位有持．任．等。非必四位各有四種",
    "T43n1832_007:0794b15": "　又解四位各有此四。持．任二行非是聞．思。",
    "T43n1832_007:0794b16": "以在定中依憑聖教故以為持。論云如",
    "T43n1832_007:0794b17": "所多聞安立止．觀所緣境故。與定相應如",
    "T43n1832_007:0794b18": "理作意以為任。無倒思惟任持心故。即所",
    "T43n1832_007:0794b19": "依定名為鏡。云此三摩地猶帶相故。能觀之",
    "T43n1832_007:0794b20": "智名為明。云謂能所取無所得智　又釋",
    "T43n1832_007:0794b21": "持．任等唯除真見及佛果位。佛果位中更無",
    "T43n1832_007:0794b22": "果故。真見位中無影相等故。通所餘位。故",
    "T43n1832_007:0794b23": "顯揚二十云。有五種法能攝一切瑜伽行者",
    "T43n1832_007:0794b24": "諸瑜伽地。八地以上義說聞．思亦緣教等。故",
    "T43n1832_007:0794b25": "通為正。又四善根亦親蒙佛而為教授。故莊",
    "T43n1832_007:0794b26": "嚴論第七頌云。自後蒙諸佛法流而教授。釋",
    "T43n1832_007:0794b27": "云從此已後蒙諸佛如來以修多羅等法而",
    "T43n1832_007:0794b28": "為說之　准此文意。或蒙教授已修持．任．",
    "T43n1832_007:0794b29": "鏡．明。持謂於教起六種心。任即次起十一",
    "T43n1832_007:0794c01": "作意。鏡即修九種住心。明又依智作諸神",
    "T43n1832_007:0794c02": "通。或不配此　然四善根及持．任等。皆初",
    "T43n1832_007:0794c03": "祇滿心方始修之。莊嚴論第七云。行盡一僧",
    "T43n1832_007:0794c04": "祇長信令增上等。已後方說起四善根。",
    "T43n1832_007:0794c05": "諸教皆同。自古諸師意解不同。取文各別",
    "T43n1832_007:0794c06": "不得教意。教意菩薩修四善根。有正修滿",
    "T43n1832_007:0794c07": "位。有仰修習位。仰習作觀通三十心。如",
    "T43n1832_007:0794c08": "唯識觀等成就在見。學即通前。此亦應爾。",
    "T43n1832_007:0794c09": "學雖通前。正修成滿即在於後。資糧等位",
    "T43n1832_007:0794c10": "可得仰習。觀所取無伏我法執。觀能取",
    "T43n1832_007:0794c11": "無能伏於法執。不爾如何能伏二執。雜",
    "T43n1832_007:0794c12": "集．莊嚴．此唯識論等。據正修位不通資糧。",
    "T43n1832_007:0794c13": "瓔珞本業經云住於十住修學四善根者。",
    "T43n1832_007:0794c14": "是仰學修習。然梁攝論云。如須陀洹道前有",
    "T43n1832_007:0794c15": "四方便。菩薩亦有四方便。謂四十心者　或",
    "T43n1832_007:0794c16": "如小乘五停心觀．總相念處．別相念處合四",
    "T43n1832_007:0794c17": "善根為四方便。如四十心。非四善根名四",
    "T43n1832_007:0794c18": "方便　或言總意別。意取四十心滿修四善",
    "T43n1832_007:0794c19": "根。文言略故但云四十心　或翻譯謬。魏．",
    "T43n1832_007:0794c20": "梁．隋．唐同本異譯。餘本總無。故筆授謬。大",
    "T43n1832_007:0794c21": "品經云墮頂菩薩墮聲聞．辟支佛地者。或",
    "T43n1832_007:0794c22": "學觀所取似頂名墮頂。或本二乘在於頂",
    "T43n1832_007:0794c23": "位迴心向大亦名菩薩。故云墮頂菩薩。說",
    "T43n1832_007:0794c24": "此等退墮二乘地。於理無違。然本業．大品",
    "T43n1832_007:0794c25": "更撿彼文　問四善根既屬初劫。云何言福",
    "T43n1832_007:0794c26": "智滿已。大莊嚴論云何言行盡僧祇。雜集",
    "T43n1832_007:0794c27": "如何言過第一無數劫　答約多分說。又",
    "T43n1832_007:0794c28": "據初劫定散雜修。已滿已過已盡純定所修",
    "T43n1832_007:0794c29": "此位方作。",
    "T43n1832_007:0795a01": "論依明得定者。明者無滿惠。今言明者無",
    "T43n1832_007:0795a02": "漏惠明之前相。立以明名。求此前相今者現",
    "T43n1832_007:0795a03": "起。故名為得。即所得名得。明即所得。持業",
    "T43n1832_007:0795a04": "釋也。故無性攝論云。明謂能照無有義。智",
    "T43n1832_007:0795a05": "所求果遂故名為得。此論復言。初獲惠日前",
    "T43n1832_007:0795a06": "行相故立明得名。即無漏惠日正名為明。",
    "T43n1832_007:0795a07": "此明前相亦名為明。無性論云明謂能照無",
    "T43n1832_007:0795a08": "有義智者。此未正能照。照之前相立能照",
    "T43n1832_007:0795a09": "名。此依證達惠為明解。故經頌云。非不見",
    "T43n1832_007:0795a10": "真如而能了諸行。如名道火意喻事火正",
    "T43n1832_007:0795a11": "熱燒照前之煖相。似彼燒熱立以煖名。非",
    "T43n1832_007:0795a12": "體不煖。但非正火。非正名煖。若觀無義",
    "T43n1832_007:0795a13": "智體即明。何名前相立明得名。下亦不應",
    "T43n1832_007:0795a14": "云明相轉盛。又此明得即是尋思。無性論",
    "T43n1832_007:0795a15": "云。假有實無。方便因相說名尋思。又無漏智",
    "T43n1832_007:0795a16": "可不名明耶　問依定所發是下尋思。何",
    "T43n1832_007:0795a17": "不名下尋思定名明得定耶　答望義有",
    "T43n1832_007:0795a18": "別。照所取無名之為明。推求所取假有實",
    "T43n1832_007:0795a19": "無名為尋思。故無性論云。於加行時推求",
    "T43n1832_007:0795a20": "行見假有實無方便因相說名尋思。下文明",
    "T43n1832_007:0795a21": "謂能照無有義智。言定舉照義。明觀舉",
    "T43n1832_007:0795a22": "推求。互舉無妨　問明增亦所求果遂。何",
    "T43n1832_007:0795a23": "不名明增得定　答煖相在初偏立名得。",
    "T43n1832_007:0795a24": "故無性論云。此定創得無義智明。故得明",
    "T43n1832_007:0795a25": "得三摩地名。餘既非創。不與得名　問若",
    "T43n1832_007:0795a26": "爾應云得之明名明得依主釋。何名持業",
    "T43n1832_007:0795a27": "　答舉能并所可依主名。今此所得立以",
    "T43n1832_007:0795a28": "得名。故非依主　或可。得是推求體也。明",
    "T43n1832_007:0795a29": "者是照用也。體能有用。得之明名明得。明",
    "T43n1832_007:0795b01": "得之定。並依主釋。或隣近釋。定非明得。明",
    "T43n1832_007:0795b02": "得俱定名明得定。",
    "T43n1832_007:0795b03": "依無間定等。此後無間即入見道立無間",
    "T43n1832_007:0795b04": "名。若以智名無間。即無間之定。依主為名。",
    "T43n1832_007:0795b05": "此定無間即入見道名無間定。即持業釋。",
    "T43n1832_007:0795b06": "不同明得。定非明故。無間非智。但無別",
    "T43n1832_007:0795b07": "隔即名無間。智定俱通　西明解。第一法觀",
    "T43n1832_007:0795b08": "名為無間。此所依定名無間定。即依主釋。",
    "T43n1832_007:0795b09": "闕持業釋　無間名寬。非唯智故。通二",
    "T43n1832_007:0795b10": "釋勝。不同前三。以名狹故　問准論云。",
    "T43n1832_007:0795b11": "名．義相異故別尋求。二二相同故合思察。離",
    "T43n1832_007:0795b12": "合為四。與瑜伽同。何故無性攝論第六云",
    "T43n1832_007:0795b13": "若名若義自性差別假立自性差別義。如是",
    "T43n1832_007:0795b14": "六種義皆無故　答彼論談法有其六種。若",
    "T43n1832_007:0795b15": "尋思觀即名．義別開。二自性二差別合觀故",
    "T43n1832_007:0795b16": "成四種。瑜伽三十六．顯揚第六．無性第六．",
    "T43n1832_007:0795b17": "大莊嚴論十二。皆說四尋思．四如實智。無",
    "T43n1832_007:0795b18": "說六尋思處　西明云離即為六合觀為",
    "T43n1832_007:0795b19": "四者　准此知非。廣釋名．義．自性．差別。",
    "T43n1832_007:0795b20": "如攝論第六．瑜伽三十六明。",
    "T43n1832_007:0795b21": "論。如是煗頂依能取識觀所取空乃至世第",
    "T43n1832_007:0795b22": "一法二空雙印者。此牒前釋悟入三性結",
    "T43n1832_007:0795b23": "前所明。以煗．頂位未觀能取無。云依能取",
    "T43n1832_007:0795b24": "識觀所取空。以彼所取名．義二種依能取",
    "T43n1832_007:0795b25": "識而假立故。此觀名．義初．後二位。無心外",
    "T43n1832_007:0795b26": "境但依內心。一重唯識。亦分悟依他。中",
    "T43n1832_007:0795b27": "忍起位觀能取空唯識如幻等。第二重唯識。",
    "T43n1832_007:0795b28": "初悟入遍計少分未悟能取亦遍計故。第",
    "T43n1832_007:0795b29": "二全悟遍計所執。亦知能取性非有故。亦",
    "T43n1832_007:0795c01": "悟依他。上忍．第一單雙印彼能所取空。并",
    "T43n1832_007:0795c02": "悟圓實。此言悟者據似悟說。非是實悟。故",
    "T43n1832_007:0795c03": "下結云。安立少物謂是唯識真勝義性",
    "T43n1832_007:0795c04": "　問若上忍．第一悟圓成者。何故云此四位",
    "T43n1832_007:0795c05": "中猶於現前安立少物謂唯識性。准此應",
    "T43n1832_007:0795c06": "通四位　答既言於四位中。明簡上忍及",
    "T43n1832_007:0795c07": "第一位。不爾但應云於此四位。何須說中",
    "T43n1832_007:0795c08": "　又解於煗．頂位觀名．義二離識是無互",
    "T43n1832_007:0795c09": "不相屬名悟遍計。觀名．義等唯有識量及",
    "T43n1832_007:0795c10": "假名義名悟依他。忍．第一位悟圓成實。此",
    "T43n1832_007:0795c11": "依攝論名．義為客處解　問中忍起位觀",
    "T43n1832_007:0795c12": "能取空。上忍起時方始能印。應於忍位方",
    "T43n1832_007:0795c13": "悟依他。如何初二說悟依他　答攝論據",
    "T43n1832_007:0795c14": "少分名悟依他。下中二忍從上忍說名",
    "T43n1832_007:0795c15": "悟圓成。或下忍位印所取空。心所變空是",
    "T43n1832_007:0795c16": "依他起。據真如理空即圓成實。故攝論中",
    "T43n1832_007:0795c17": "引莊嚴論云。住此二無真實理　問准無",
    "T43n1832_007:0795c18": "性攝論。初悟遍計。次悟依他。後悟圓實。准",
    "T43n1832_007:0795c19": "此論第八引經頌云非不見真如而能",
    "T43n1832_007:0795c20": "了諸行等。即先悟圓實。次悟依他。又復無",
    "T43n1832_007:0795c21": "性攝論初文。地前悟初二性。第二文地前通",
    "T43n1832_007:0795c22": "悟三性。何故不同　答依學觀察趣入方",
    "T43n1832_007:0795c23": "便相似悟說。先悟遍計。次依他。後圓實。即",
    "T43n1832_007:0795c24": "觀名．義更互為客知彼非真。次觀唯量及",
    "T43n1832_007:0795c25": "唯假等。若依真證要達圓成方知識幻。故",
    "T43n1832_007:0795c26": "彼此說各不相違　若爾何故攝論復云於",
    "T43n1832_007:0795c27": "繩謂蛇智。見繩了義無等。准此即先悟",
    "T43n1832_007:0795c28": "依他次悟遍計　答此約悟入除執而說。",
    "T43n1832_007:0795c29": "初雖觀彼名．義等無未能決定。要知依識",
    "T43n1832_007:0796a01": "已彼執方除。如見杌時方除人解。攝論亦",
    "T43n1832_007:0796a02": "云。如是依止唯識顯現依他起覺。捨於六",
    "T43n1832_007:0796a03": "義遍計執覺。不要先觀依他起已方觀遍",
    "T43n1832_007:0796a04": "計。故不相違　又釋於繩起蛇智等據久",
    "T43n1832_007:0796a05": "學說。名．義互為客等依初學明。准此等",
    "T43n1832_007:0796a06": "文悟．入有三。一初悟遍計次悟依他後圓",
    "T43n1832_007:0796a07": "實。即名．義互為客是。二先悟依他次遍計",
    "T43n1832_007:0796a08": "後圓實。即見繩了義無等是。三初悟圓成",
    "T43n1832_007:0796a09": "次依他後遍計。即非不見真如等是。入位亦",
    "T43n1832_007:0796a10": "三。准初總在見道前。准後總入見道後。三",
    "T43n1832_007:0796a11": "初二性在見道前悟。圓成實性入見已悟。",
    "T43n1832_007:0796a12": "即見繩了義等。故彼論云。如是依止圓成實",
    "T43n1832_007:0796a13": "覺。遣依他起迷亂之覺。及彼次下故似唯識",
    "T43n1832_007:0796a14": "亦不得生。由是因緣住一切義無分別名。",
    "T43n1832_007:0796a15": "於法界中便得現見相應而住。爾時菩薩",
    "T43n1832_007:0796a16": "平等平等。所緣能緣無分別智已得生起",
    "T43n1832_007:0796a17": "　問於此四位但遣遍計不遣依．圓。即觀",
    "T43n1832_007:0796a18": "假有及唯識性。云何言世第一法雙印二空",
    "T43n1832_007:0796a19": "　答偏說印空。非不印有。由久妄執名．",
    "T43n1832_007:0796a20": "義等有不了依．圓。觀彼空時能悟後二。",
    "T43n1832_007:0796a21": "故說印空理亦印有。故下云。猶於現前安",
    "T43n1832_007:0796a22": "立少物。謂是唯識真勝義性　問安立少",
    "T43n1832_007:0796a23": "物謂唯識性即是有觀。印彼二空即是空",
    "T43n1832_007:0796a24": "觀。空．有既乖。如斷．常見。因何得並　答",
    "T43n1832_007:0796a25": "執．不執殊故得俱起。又觀無二即顯空性。",
    "T43n1832_007:0796a26": "是圓成實。據相似說。印此空性名印二",
    "T43n1832_007:0796a27": "空　若爾何故前云忍境．識空故亦名忍。",
    "T43n1832_007:0796a28": "准此正意印二取空　答准此前後雙印",
    "T43n1832_007:0796a29": "空．有。前說為好　問既言雙印。印二取空",
    "T43n1832_007:0796b01": "及依他有即是觀俗。印二空性謂真勝義",
    "T43n1832_007:0796b02": "即是觀真。真俗雙觀五地方得。云何地前已",
    "T43n1832_007:0796b03": "能合觀　答五地合觀據二智並起或真證",
    "T43n1832_007:0796b04": "說。此據相似非是正證。俱帶相故亦不相",
    "T43n1832_007:0796b05": "違。",
    "T43n1832_007:0796b06": "此空有二相。西明云。三藏二解。一云於四位",
    "T43n1832_007:0796b07": "中初二觀所取空。後二觀能取空。如是觀",
    "T43n1832_007:0796b08": "時名等四種或六或四假有實無。假有是依",
    "T43n1832_007:0796b09": "他性。即是有相。實無即遍計。此即空相。二相",
    "T43n1832_007:0796b10": "皆滅安立真性。二云前四位中有能所取空",
    "T43n1832_007:0796b11": "相。與相分空相不一不異。無別體故不",
    "T43n1832_007:0796b12": "異。有無別故非一。然彼空相唯是所緣非",
    "T43n1832_007:0796b13": "緣。以無體故。當情現者從緣生故是所",
    "T43n1832_007:0796b14": "緣緣。故說觀心帶有無相　今謂二釋俱傳",
    "T43n1832_007:0796b15": "為謬。何者且初解云。初二觀所取空。後二",
    "T43n1832_007:0796b16": "觀能取空。不應道理。世第一法雙印二空。",
    "T43n1832_007:0796b17": "即雙觀二空。豈印二空而不觀耶。第二釋",
    "T43n1832_007:0796b18": "中緣二取空。所變空相名為有者。豈可唯",
    "T43n1832_007:0796b19": "欲除此相分之有相。不除識性之相分耶。",
    "T43n1832_007:0796b20": "不爾如何言現前立少物。謂是唯識性。以",
    "T43n1832_007:0796b21": "有所得故。非實住唯識。復如何言後觸",
    "T43n1832_007:0796b22": "無所得。故知觀二取為空。觀識及性為",
    "T43n1832_007:0796b23": "有。猶帶此二故不證真。不可唯說緣空",
    "T43n1832_007:0796b24": "相分說之為有　問言皆帶相故未能證",
    "T43n1832_007:0796b25": "實故。說現前安立少物者為在何位　答",
    "T43n1832_007:0796b26": "准文正在四善根位。既明前位云。皆帶相",
    "T43n1832_007:0796b27": "故未能證實　又云帶相觀心有所得故。",
    "T43n1832_007:0796b28": "又教授頌云。菩薩於定位觀影唯是心等。",
    "T43n1832_007:0796b29": "故在定位。然不堅執是定現量　要集云。",
    "T43n1832_007:0796c01": "據出觀位說。觀中現量不作此解　今謂",
    "T43n1832_007:0796c02": "不爾。若許觀中不帶空．有二種相者。應",
    "T43n1832_007:0796c03": "觸無所得。即住真見何名加行。又亦應",
    "T43n1832_007:0796c04": "伏相．麁重縛。復違前諸文。",
    "T43n1832_007:0796c05": "論。此加行位未遣相縛者。本釋如疏。今又助",
    "T43n1832_007:0796c06": "釋。此相縛體由第七識二執為本。令諸識",
    "T43n1832_007:0796c07": "中不能亡相。為相所拘。然前第五云。由",
    "T43n1832_007:0796c08": "我執故令六識中所起施等不能亡相。據",
    "T43n1832_007:0796c09": "執我能行布施等及有受者。若執所施不",
    "T43n1832_007:0796c10": "亡相者。豈我執耶。由執法有故不亡相。",
    "T43n1832_007:0796c11": "設云見所施屬我之物。是我所見亦我執",
    "T43n1832_007:0796c12": "起者。於餘度中不亡相者。豈皆執為我所",
    "T43n1832_007:0796c13": "耶。故瑜伽論但云染污末那為依止故。彼",
    "T43n1832_007:0796c14": "未滅時相了別縛不得解脫。不言由我。",
    "T43n1832_007:0796c15": "望菩薩說名為染污。二乘不行無相施等。",
    "T43n1832_007:0796c16": "又前釋言。言相縛者。謂於境相不能了",
    "T43n1832_007:0796c17": "達如幻事等。又若我執為相縛者。二乘無",
    "T43n1832_007:0796c18": "學斷此我執應無相縛。此等迴心加行等",
    "T43n1832_007:0796c19": "位應無二縛。又觀安立應能斷縛。何故",
    "T43n1832_007:0796c20": "瑜伽六十四云若離非安立諦二種解脫不",
    "T43n1832_007:0796c21": "應道理。二乘但能觀安立諦。故知二縛未",
    "T43n1832_007:0796c22": "得解脫　問若爾二乘無漏後得既行於",
    "T43n1832_007:0796c23": "相。應有相縛　答以漏無漏性相違故暫",
    "T43n1832_007:0796c24": "能伏除。雖行於相不為相縛。即據此理",
    "T43n1832_007:0796c25": "四分相望為所緣者亦得名相。雖非相分",
    "T43n1832_007:0796c26": "而是境相。前第五云。由斯見分彼相所拘者",
    "T43n1832_007:0796c27": "約顯相明。非唯相分名為相縛。故瑜伽七",
    "T43n1832_007:0796c28": "十五云。相．麁重縛有十四種。五於所知境",
    "T43n1832_007:0796c29": "無智縛。六於能知智無智縛。既能知所知",
    "T43n1832_007:0797a01": "俱名相．麁重縛。明見分等亦得名縛。本疏",
    "T43n1832_007:0797a02": "復云。如前第二卷引。眾生心二性。內外一",
    "T43n1832_007:0797a03": "切分所取能取纏等。證四皆縛。西明．要集俱",
    "T43n1832_007:0797a04": "悉不許見．自證等亦名為縛　要集難云。",
    "T43n1832_007:0797a05": "若由說纏即說縛者。如何論師引彼經頌。",
    "T43n1832_007:0797a06": "證成有漏．無漏四分。無漏無縛非證無漏",
    "T43n1832_007:0797a07": "　今者為通。且據有漏證有四分。顯知無",
    "T43n1832_007:0797a08": "漏亦有四分。若說言縛不得證無漏。亦應",
    "T43n1832_007:0797a09": "說眾生言不得證佛有　又云正智證如",
    "T43n1832_007:0797a10": "即無相分必有見等。故知不由有見分等。",
    "T43n1832_007:0797a11": "自證分等有了．不了　此難非理。據有漏",
    "T43n1832_007:0797a12": "說不約無漏。如何得舉無漏為難。",
    "T43n1832_007:0797a13": "言麁重者。諸文不同。具如疏引。言如別抄",
    "T43n1832_007:0797a14": "說。麁重不同略有五種　一二障種子名麁",
    "T43n1832_007:0797a15": "重。即此論頌捨二麁重故便證得轉依",
    "T43n1832_007:0797a16": "　二二障所引生所餘習氣無堪任性名為麁",
    "T43n1832_007:0797a17": "重。即下斷障中云。二障所生無堪任性。如",
    "T43n1832_007:0797a18": "於二定說斷苦根　三二障現行名為麁",
    "T43n1832_007:0797a19": "重。即說惛沈正障輕安。違細輕故名為麁",
    "T43n1832_007:0797a20": "重。如第六明。又對法第十云。領受麁重。即",
    "T43n1832_007:0797a21": "異熟受能障定故　四諸有漏種總名麁重。",
    "T43n1832_007:0797a22": "顯揚十六說依他自性由相生麁重。麁重",
    "T43n1832_007:0797a23": "為緣又生於相　五一切有漏種及現行名",
    "T43n1832_007:0797a24": "為麁重。瑜伽五十八云。麁重縛即一切有漏",
    "T43n1832_007:0797a25": "法。應知此中或漏所隨故。漏所生故名麁",
    "T43n1832_007:0797a26": "重。或漏自性故。或相應故。名為麁重。何以",
    "T43n1832_007:0797a27": "故。瑜伽六十四云。無所堪能不調柔相是",
    "T43n1832_007:0797a28": "麁重相。此有五種。一現重相。二剛強相。三",
    "T43n1832_007:0797a29": "障礙相。四怯劣相。五不自在轉無堪能相。",
    "T43n1832_007:0797b01": "由此有漏隨其所有。總說有漏名為麁重。",
    "T43n1832_007:0797b02": "望無漏說。不善．無記名為麁重。即二障種．",
    "T43n1832_007:0797b03": "現及無記受望善心說。善有堪能故。或唯",
    "T43n1832_007:0797b04": "說散名為麁重望定而說。定有輕安故。前",
    "T43n1832_007:0797b05": "五相中具．不具等隨其所應。且有漏善或名",
    "T43n1832_007:0797b06": "麁重。漏所隨故。或非麁重非漏性故。非種",
    "T43n1832_007:0797b07": "子故。非習氣故。所餘或名麁重。或不名",
    "T43n1832_007:0797b08": "麁重。或唯說煩惱名為麁重。漏自性故。或",
    "T43n1832_007:0797b09": "通二障名為麁重。執自性故。漏性漏俱故。",
    "T43n1832_007:0797b10": "或唯障種說為麁重。以漏執性性沈隱故。",
    "T43n1832_007:0797b11": "生現障故偏得其名。或唯習氣名為麁重。",
    "T43n1832_007:0797b12": "以微隱故。性難斷故。諸說不同准此會釋。",
    "T43n1832_007:0797b13": "論。菩薩起此煗等善根等。若二乘人增上忍．",
    "T43n1832_007:0797b14": "世第一通依五地。中．下忍及煗．頂可通中",
    "T43n1832_007:0797b15": "間。非是見道近所依故　又解方便可通。",
    "T43n1832_007:0797b16": "若成滿者非在中間。若大乘者。上忍．第一",
    "T43n1832_007:0797b17": "唯第四定。餘可通依近分．中間　又解中．",
    "T43n1832_007:0797b18": "下品忍及煗．頂二方便通依。成滿唯在第四",
    "T43n1832_007:0797b19": "靜慮故。今此文云。雖方便時通諸靜慮。而",
    "T43n1832_007:0797b20": "依第四方得成滿。准此成滿當不通下。",
    "T43n1832_007:0797b21": "故知中間定不得有三乘成滿。方便皆通。",
    "T43n1832_007:0797b22": "以入見道七十一及六十九唯說五依非",
    "T43n1832_007:0797b23": "中間地。西明．要集俱許得依者。乖文自說。",
    "T43n1832_007:0797b24": "西明引瑜伽第一百云。復有九依能盡諸",
    "T43n1832_007:0797b25": "漏。謂未至．中間．四靜慮．三無色。能起斷惑",
    "T43n1832_007:0797b26": "能起善根。理必應爾　今謂不爾。彼說盡",
    "T43n1832_007:0797b27": "漏約修道斷。非謂見道。七十一云三五依",
    "T43n1832_007:0797b28": "生。及六十九現觀依未至．及四靜慮。不說",
    "T43n1832_007:0797b29": "無色．及以中間。若以九依能斷為證。亦應",
    "T43n1832_007:0797c01": "無色能入見道能起善根。若許起者違涅",
    "T43n1832_007:0797c02": "槃經煗等善根是色界繫。及七十一．六十九",
    "T43n1832_007:0797c03": "文　又此論中．及六十九．顯揚論等云依",
    "T43n1832_007:0797c04": "欲界起四善根及入見道者。就斷煩惱",
    "T43n1832_007:0797c05": "并大乘中頓悟者說。若漸悟者斷所知障色",
    "T43n1832_007:0797c06": "界亦許。二乘迴趣亦依彼身起四善根入",
    "T43n1832_007:0797c07": "於見道　問既許毘鉢菩薩生色．無色。雖",
    "T43n1832_007:0797c08": "是頓悟。亦依彼身起四善根。應通無色亦",
    "T43n1832_007:0797c09": "有善根　答煗．頂．下忍容許上生。非隣近",
    "T43n1832_007:0797c10": "者可許上生。雖許上生所起煗等是色界",
    "T43n1832_007:0797c11": "故。定．惠均勝非彼地法以惠劣故。言生",
    "T43n1832_007:0797c12": "上地不起下者。據諸凡夫及二乘說　或",
    "T43n1832_007:0797c13": "四善根菩薩生彼不能現起此四善根",
    "T43n1832_007:0797c14": "　或不上生。資糧位中許有生上未起煗等。",
    "T43n1832_007:0797c15": "作此說者順諸經論。",
    "T43n1832_007:0797c16": "論。實證二空實斷二障等。傳三藏解頓漸二",
    "T43n1832_007:0797c17": "師合二十五釋。且漸斷師有十四釋。且煩惱．",
    "T43n1832_007:0797c18": "所知各分三品總有五解。一云即各三品",
    "T43n1832_007:0797c19": "先斷煩惱三品之中。各有無間．解脫成其",
    "T43n1832_007:0797c20": "六心。次斷所知既起異類斷道即起勝進",
    "T43n1832_007:0797c21": "復有一心。總有七心。次斷所知三品亦有",
    "T43n1832_007:0797c22": "六心。欲入相見起一勝進。亦總七心。合",
    "T43n1832_007:0797c23": "十四心真見究竟。何故入相起勝進道。以",
    "T43n1832_007:0797c24": "相見道未曾得故　問准第十云剎那剎那",
    "T43n1832_007:0797c25": "前後相望皆具四道。即不別起。何故今說",
    "T43n1832_007:0797c26": "有十四心　答彼別師義　又釋彼據修",
    "T43n1832_007:0797c27": "道。非創初說　問瑜伽五十五但說二障各",
    "T43n1832_007:0797c28": "分上下。別總三心真見究竟。如何今說有",
    "T43n1832_007:0797c29": "十四心　答如此論會依真假說。實相見",
    "T43n1832_007:0798a01": "道重法於前。以曾得故。各下品別法。中．",
    "T43n1832_007:0798a02": "上合法。故說三心。非實如是　二云所斷",
    "T43n1832_007:0798a03": "之障雖成六品。斷煩惱已欲斷所知。一類",
    "T43n1832_007:0798a04": "緣真更不別起勝進方入斷所知道。故十",
    "T43n1832_007:0798a05": "三心真見究竟　三云從真入相以曾修",
    "T43n1832_007:0798a06": "故。勝入劣故亦不起勝進。但十二心　問",
    "T43n1832_007:0798a07": "從真入相不起勝進。從相入修真無漏道",
    "T43n1832_007:0798a08": "起勝進不　答相入真修難故起勝進道",
    "T43n1832_007:0798a09": "　或已曾得入修。不更起勝進道。雖有二",
    "T43n1832_007:0798a10": "解起將為勝。非相見後即入修道真斷惑",
    "T43n1832_007:0798a11": "道。中間起散別時方入修真斷道故有勝",
    "T43n1832_007:0798a12": "進　四云准第十云二乘根鈍漸斷障時。",
    "T43n1832_007:0798a13": "必各別起無間．解脫。菩薩不爾。即後無間",
    "T43n1832_007:0798a14": "是前解脫。斷煩惱時有三剎那無間斷道。",
    "T43n1832_007:0798a15": "起勝進道欲斷所知。即為煩惱第三無間",
    "T43n1832_007:0798a16": "之解脫。即有四心。斷所知中三品亦爾。欲",
    "T43n1832_007:0798a17": "入相見起勝進道。即為第三無間解脫。故",
    "T43n1832_007:0798a18": "但八心真見究竟　五云斷煩惱障三無間",
    "T43n1832_007:0798a19": "已即斷所知不起勝進。即以所知初無間",
    "T43n1832_007:0798a20": "道。為彼煩惱第三無間之解脫道。故但七心",
    "T43n1832_007:0798a21": "真見究竟。准此應為六釋。以入相見亦",
    "T43n1832_007:0798a22": "除勝進。准前一解　又解二障各分上下。",
    "T43n1832_007:0798a23": "麁細難易斷差別故。如佛十力根上下力中",
    "T43n1832_007:0798a24": "根隨應屬上下故。斷障亦爾。中品隨應由",
    "T43n1832_007:0798a25": "觀行者意樂力故。隨上下斷故各分二",
    "T43n1832_007:0798a26": "　若爾云何名為漸斷　答由上下別得名",
    "T43n1832_007:0798a27": "為漸　又解本意二障各二不分中品。以",
    "T43n1832_007:0798a28": "各麁細易難斷故。二障合有四品斷別。亦",
    "T43n1832_007:0798a29": "有五釋義准前明。准其義加亦應六釋。義",
    "T43n1832_007:0798b01": "亦如前。又解二障。各分上下。二障下品必",
    "T43n1832_007:0798b02": "各別斷。以創斷故。二障上品即合共斷。以",
    "T43n1832_007:0798b03": "能重起斷障道故。以前斷彼二下品故。即",
    "T43n1832_007:0798b04": "以煩惱下品為下。所知下品為中。望初難",
    "T43n1832_007:0798b05": "故。二各上品為上。以難斷故。既三品斷。於",
    "T43n1832_007:0798b06": "中四釋。一云七心。三無間道三解脫道起一",
    "T43n1832_007:0798b07": "勝進入相見道。二云六心。從真入相不起",
    "T43n1832_007:0798b08": "勝進。三云五心。後無間道是前解脫斷。第三",
    "T43n1832_007:0798b09": "品別起解脫。從真入相起一勝進。四云四",
    "T43n1832_007:0798b10": "心除勝進道頓斷師義有十一釋。且斷二",
    "T43n1832_007:0798b11": "障各三品中。各下中上共合為三有其四",
    "T43n1832_007:0798b12": "說。一云七心。三無間三解脫起一勝進入",
    "T43n1832_007:0798b13": "相見道。二云六心。除勝進道。三云五心。即",
    "T43n1832_007:0798b14": "後無間為前解脫。第三無間後起解脫及一",
    "T43n1832_007:0798b15": "勝進。四云四心。除勝進　問既有七．四剎",
    "T43n1832_007:0798b16": "那差別如何名頓　答二障同斷名之為頓",
    "T43n1832_007:0798b17": "　若爾云何五十八等說三心耶　答同",
    "T43n1832_007:0798b18": "前漸斷釋彼三心　就斷二障各分二品",
    "T43n1832_007:0798b19": "亦有四釋。義同於前　就斷二障各一品",
    "T43n1832_007:0798b20": "中有其三說。一云三心。一云二心。一云一",
    "T43n1832_007:0798b21": "心。義說為二。無間．解脫。能斷障故名無間",
    "T43n1832_007:0798b22": "道。證無為故名解脫道。此論雖多剎那者。",
    "T43n1832_007:0798b23": "是餘師義。上漸斷十四。頓斷十一。總二十五",
    "T43n1832_007:0798b24": "釋。又傳二十六釋。漸有十六。頓斷有十。",
    "T43n1832_007:0798b25": "且漸斷中十六釋者。如斷二障各三品中分",
    "T43n1832_007:0798b26": "為四釋。於前釋中但除斷煩惱已起勝進",
    "T43n1832_007:0798b27": "道方斷所知。餘釋同前故但四解。斷二品",
    "T43n1832_007:0798b28": "中同前除勝進亦只四釋　又二下品別斷。",
    "T43n1832_007:0798b29": "上品合斷中。亦同前四解　各一品中亦有",
    "T43n1832_007:0798c01": "四解。一云五心。一云四心除勝進。一云四",
    "T43n1832_007:0798c02": "心。即後無間為前解脫。別起勝進入相見",
    "T43n1832_007:0798c03": "道。一云三心。亦除勝進。總十六釋　頓斷十",
    "T43n1832_007:0798c04": "釋者。各分三品合頓斷中。同前漸斷除一",
    "T43n1832_007:0798c05": "勝進亦為四解。各分二品亦同前漸分為",
    "T43n1832_007:0798c06": "四解。各一品中但為二解。無唯一心義說為",
    "T43n1832_007:0798c07": "二之中解也　如漸．頓斷各分為三。俱非",
    "T43n1832_007:0798c08": "正釋。各分二中第二二中後二釋正。順教",
    "T43n1832_007:0798c09": "文故。頓中各一初二解正第三及餘皆不正",
    "T43n1832_007:0798c10": "釋　西明云。雖二十五釋理猶未盡。各一",
    "T43n1832_007:0798c11": "品中合有漸．頓二師說別。合二十八釋　今",
    "T43n1832_007:0798c12": "謂此說亦未盡理。一西明但聞三藏前二十",
    "T43n1832_007:0798c13": "五釋。不聞二十六釋。各一品中就西明釋",
    "T43n1832_007:0798c14": "但為三解。合有四釋如前已明。亦少一釋。",
    "T43n1832_007:0798c15": "又前三品二品之中斷煩惱已。欲斷所知",
    "T43n1832_007:0798c16": "應加勝進。前三類中各少一釋。不可說言",
    "T43n1832_007:0798c17": "一真見道不可別起勝進。以所釋障品類",
    "T43n1832_007:0798c18": "別故。又多不正故作此解　要集云。有解",
    "T43n1832_007:0798c19": "云。二十八釋亦未盡理。各一品中漸斷障",
    "T43n1832_007:0798c20": "家合有五釋。一个三心。二个四心。一个五",
    "T43n1832_007:0798c21": "心。一个六心。加西明二。又三心見道但為",
    "T43n1832_007:0798c22": "四解。亦不盡理。加前三解。一云初二心是",
    "T43n1832_007:0798c23": "二品無間。第三是前二解脫道。又從第一",
    "T43n1832_007:0798c24": "入第二。從第二入第三。既是異類應有",
    "T43n1832_007:0798c25": "勝進。即合七釋。合三十三方得盡理　今謂",
    "T43n1832_007:0798c26": "不爾。三心見道初二無間第三解脫。與前各",
    "T43n1832_007:0798c27": "一三心何別。應除此解三十二釋　要集",
    "T43n1832_007:0798c28": "云。此皆未盡。於一品頓斷之中合有四。即",
    "T43n1832_007:0798c29": "一無間斷惑證滅義說為二。只是一心。入",
    "T43n1832_007:0799a01": "相見時起一勝進。故為四解。又三二一各",
    "T43n1832_007:0799a02": "別斷中。從斷煩惱欲斷所知各起勝進。",
    "T43n1832_007:0799a03": "即加三勝進。於有解三十三釋中。除三心",
    "T43n1832_007:0799a04": "見道二釋但存五釋。於無間後不許起勝",
    "T43n1832_007:0799a05": "進。但取二心無間一心解脫合三十一。加",
    "T43n1832_007:0799a06": "勝進四。一品頓斷中加一。漸斷之中一二三",
    "T43n1832_007:0799a07": "品各加於一。合三十六釋。於中一二三品",
    "T43n1832_007:0799a08": "各十有釋。三心見道有其六釋　今謂不",
    "T43n1832_007:0799a09": "爾。四勝進道應頓斷中加。漸斷之中准有釋",
    "T43n1832_007:0799a10": "有。又可許各一品中。頓斷只得有四。漸斷",
    "T43n1832_007:0799a11": "有五。三心見道二無間一解脫過亦同前。",
    "T43n1832_007:0799a12": "應三十四釋。今者義准合三十九。各二三品",
    "T43n1832_007:0799a13": "中漸頓各六釋成二十四。各一品中共有九",
    "T43n1832_007:0799a14": "釋。如前准知。三心見道合有六釋。後無間",
    "T43n1832_007:0799a15": "道為前解脫釋中。於斷下品煩惱障已亦",
    "T43n1832_007:0799a16": "起勝進。或除相望無間解脫。但於別起無",
    "T43n1832_007:0799a17": "間解脫。斷下煩惱欲斷所知。起一勝進",
    "T43n1832_007:0799a18": "為一解。又斷中品起一勝進。趣總斷道亦",
    "T43n1832_007:0799a19": "為一解。",
    "T43n1832_007:0799a20": "論。二相見道等。若依漸斷是真見道。解釋",
    "T43n1832_007:0799a21": "如前。故五十五云。云何名為第四現觀。乃",
    "T43n1832_007:0799a22": "至云善根無間有初內遣有情假法緣心生。",
    "T43n1832_007:0799a23": "能除耎品見道所斷煩惱麁重等。故知真見",
    "T43n1832_007:0799a24": "漸斷非頓。皆如疏引　若第二師亦如疏",
    "T43n1832_007:0799a25": "引。說三品心如次下會。又雜集第九云。又",
    "T43n1832_007:0799a26": "如上說見道差別皆假建立。非真實爾。何",
    "T43n1832_007:0799a27": "以故。出世位中各別內證絕戲論故。亦不",
    "T43n1832_007:0799a28": "可云此依十六。論云皆假。若說十六。但",
    "T43n1832_007:0799a29": "應云是假建立。何須說皆。故知總．別二種",
    "T43n1832_007:0799b01": "見道皆是假立。若爾頓斷家引。又所緣．能緣",
    "T43n1832_007:0799b02": "平等平等智為其相。亦應是假　答不爾",
    "T43n1832_007:0799b03": "非差別說故是真見。已下方云。又遣各別",
    "T43n1832_007:0799b04": "有情假法假等。三心見道是差別說。故假建",
    "T43n1832_007:0799b05": "立。",
    "T43n1832_007:0799b06": "論。前二各法各別緣故等。疏有三例。此即",
    "T43n1832_007:0799b07": "別緣名法。總緣名類　西明云。但有二例。",
    "T43n1832_007:0799b08": "一約三心。二約十六心。雜集第九緣如名",
    "T43n1832_007:0799b09": "法。法之智故。瑜伽等前二名法。第三名類。",
    "T43n1832_007:0799b10": "護法釋云。各別緣如是法之智。後總緣者前",
    "T43n1832_007:0799b11": "二智類。類即智故。故下云言後聖法皆是此",
    "T43n1832_007:0799b12": "類　要集云。有釋為勝。如體非異不可說",
    "T43n1832_007:0799b13": "類。能緣之智前後雖異是前智類　今謂不",
    "T43n1832_007:0799b14": "爾。瑜伽五十五但云又前二心法智相應。第",
    "T43n1832_007:0799b15": "三心類智相應。亦無文釋。五十八云是如",
    "T43n1832_007:0799b16": "智相應類者。釋一心言。意謂三心別斷。何",
    "T43n1832_007:0799b17": "名一心。以同緣如智無別故名為一心。不",
    "T43n1832_007:0799b18": "釋法．類。若以彼證。總名為類無有法智。",
    "T43n1832_007:0799b19": "然此論云言後聖智皆此類者解十六心。",
    "T43n1832_007:0799b20": "非是三心。三心之中自云前二名法智。各",
    "T43n1832_007:0799b21": "別緣故。第三名類智。總合緣故。又十六心",
    "T43n1832_007:0799b22": "由第三心緣第一二。謂後緣如智皆是此",
    "T43n1832_007:0799b23": "類。由第三心作種類印解名為類智。今此",
    "T43n1832_007:0799b24": "第三亦自緣如。何得同彼。又此論自釋。何",
    "T43n1832_007:0799b25": "故不依。若言此文不釋法類智名所以者。",
    "T43n1832_007:0799b26": "何須說云各別緣故總合緣故。故者所以。即",
    "T43n1832_007:0799b27": "辨法．類得名所由。故本釋勝　問大乘真見",
    "T43n1832_007:0799b28": "斷二障。據彼總別立三心。二乘真見斷一",
    "T43n1832_007:0799b29": "障。應亦別總立二心　答說六現觀既通",
    "T43n1832_007:0799c01": "三乘。現觀智諦現觀之中辨此三心。故許小",
    "T43n1832_007:0799c02": "有亦復無妨　又解不許。二乘唯觀安立",
    "T43n1832_007:0799c03": "諦故。此非安立二乘不作。若許作者。何故",
    "T43n1832_007:0799c04": "諸部小乘之中。皆不說有二心見道　若",
    "T43n1832_007:0799c05": "爾初十六心諸部亦無。豈可不作。若亦不",
    "T43n1832_007:0799c06": "作。違雜集第九。彼云安立者謂聲聞等隨",
    "T43n1832_007:0799c07": "自所證已得究竟。為欲令他亦了知故。乃",
    "T43n1832_007:0799c08": "至安立道諦。謂於諸諦中有如是如是",
    "T43n1832_007:0799c09": "忍如是如是智如是等。既爾何故諸部不",
    "T43n1832_007:0799c10": "說總十六心。但有上下十六心耶　答約",
    "T43n1832_007:0799c11": "不愚法依大乘教中聲聞乘法作安立觀。諸",
    "T43n1832_007:0799c12": "部小乘多約愚法依彼小教故不能作",
    "T43n1832_007:0799c13": "　問若爾三心亦應如是　答雜集論中但說",
    "T43n1832_007:0799c14": "安立。不說聲聞作非安立。勝鬘經亦云聲",
    "T43n1832_007:0799c15": "聞知有作。二解任情　問聲聞．菩薩有真．",
    "T43n1832_007:0799c16": "相見。獨覺亦入相見道不　答有二解。一",
    "T43n1832_007:0799c17": "云亦入　若爾聲聞至第十六建立初果。緣",
    "T43n1832_007:0799c18": "覺既入。何不立果　答加行期心有差別",
    "T43n1832_007:0799c19": "故。聲聞期出心暫息故。緣覺不出即入修",
    "T43n1832_007:0799c20": "道。不暫息故。又如菩薩雖至十六亦不",
    "T43n1832_007:0799c21": "制果　二云不入　若爾何故說三十四心",
    "T43n1832_007:0799c22": "成緣覺果　答彼小乘說。非大乘義。二說",
    "T43n1832_007:0799c23": "前勝　問何故真後作相見耶　答為成就",
    "T43n1832_007:0799c24": "佛法三乘通明。大乘亦為降伏二乘欲引",
    "T43n1832_007:0799c25": "攝故。",
    "T43n1832_007:0799c26": "論。二緣安立諦等。問未知二乘具作二種。",
    "T43n1832_007:0799c27": "為隨作一　答不愚法者作二十六。愚法之",
    "T43n1832_007:0799c28": "者作後十六　或廣惠者作二十六。非廣",
    "T43n1832_007:0799c29": "惠者但作上下。所以瑜伽五十五。但說上下",
    "T43n1832_007:0800a01": "一十六心。據三乘通及非廣惠。雜集論中說",
    "T43n1832_007:0800a02": "總十六。今此論中具說二種　問二十六心",
    "T43n1832_007:0800a03": "何先後作　答准五十五上下在先。何以",
    "T43n1832_007:0800a04": "故。彼云當知此智第三心無間。從見道起",
    "T43n1832_007:0800a05": "方現在前。又云又由此心勢力故。於苦等",
    "T43n1832_007:0800a06": "安立諦中。有第二現觀位清淨無礙苦等智",
    "T43n1832_007:0800a07": "生　若爾何故雜集說總十六從世第一法",
    "T43n1832_007:0800a08": "無間而生　答此論中會依真假說。不言",
    "T43n1832_007:0800a09": "三心無間後生。故在後作。又顯揚十七云。",
    "T43n1832_007:0800a10": "不由行差別。即是言教隨真見道擬宜而",
    "T43n1832_007:0800a11": "說。教授於他。非內證智　又解總作在先。",
    "T43n1832_007:0800a12": "上下在後。雜集．此論俱先說故。顯揚十七",
    "T43n1832_007:0800a13": "云上下觀十六種智修道作故　若爾瑜伽",
    "T43n1832_007:0800a14": "如何通釋　答彼據從真見道入相見道。",
    "T43n1832_007:0800a15": "至第三心無間即出方現在前　又說現觀",
    "T43n1832_007:0800a16": "邊智諦現觀。二十六心俱此觀攝。隨且舉一。",
    "T43n1832_007:0800a17": "不言無間緣先世智曾所觀察下上二地",
    "T43n1832_007:0800a18": "等生。言第二現觀清淨無礙苦等智生者。",
    "T43n1832_007:0800a19": "依五十八現觀有二。依廣布教相見第一。",
    "T43n1832_007:0800a20": "內證相見是第二故。非說下上為第二現",
    "T43n1832_007:0800a21": "觀　又釋不定。隨觀行者真見道前先意願",
    "T43n1832_007:0800a22": "力。至相見道即先作之。未見教斷。隨情取",
    "T43n1832_007:0800a23": "捨　問准瑜伽等上下十六在相見道。何故",
    "T43n1832_007:0800a24": "顯揚十七云。從此諦現觀已上於修道中",
    "T43n1832_007:0800a25": "有十六行世出世清淨智生　答二解。一云",
    "T43n1832_007:0800a26": "瑜伽等據重法前真見道智。無相．有相二",
    "T43n1832_007:0800a27": "智所行俱各創得。故有相智名相見道。又據",
    "T43n1832_007:0800a28": "不出觀即入有相行智俱名見道。顯揚約",
    "T43n1832_007:0800a29": "其真．相別起。相見在後更重修故名為修",
    "T43n1832_007:0800b01": "道。若據重緣真見所緣亦屬見道　又解",
    "T43n1832_007:0800b02": "瑜伽據不出觀初作之者。判在見道。顯揚",
    "T43n1832_007:0800b03": "據出觀後重作之者。名為修道。非於修道",
    "T43n1832_007:0800b04": "不作諦觀。故顯揚云。如是現觀智。若聲聞",
    "T43n1832_007:0800b05": "等所得。為對治欲．色．無色三界雜染。若菩",
    "T43n1832_007:0800b06": "薩所得。為對治十種地障。乃至亦名究竟",
    "T43n1832_007:0800b07": "現觀。各據一義並不相違。二釋任取　問",
    "T43n1832_007:0800b08": "顯揚云。如是三智能斷一百一十二煩惱。瑜",
    "T43n1832_007:0800b09": "伽論等說與此同。何故如是　答此論等說",
    "T43n1832_007:0800b10": "總約二障各分一品或上下品斷證差別。不",
    "T43n1832_007:0800b11": "說斷數。又據非立諦。顯揚約斷雖一二",
    "T43n1832_007:0800b12": "品。據安立諦分成一百一十二煩惱。實不",
    "T43n1832_007:0800b13": "相違。",
    "T43n1832_007:0800b14": "論。一苦法智忍等。此中二意。一法真緣如。",
    "T43n1832_007:0800b15": "二別緣前加行位中能所二觀。此中且據法",
    "T43n1832_007:0800b16": "真見道。言觀三界苦諦真如。若准雜集二",
    "T43n1832_007:0800b17": "種具論。故云言苦者。謂苦諦。苦法者。謂苦",
    "T43n1832_007:0800b18": "諦增上所起教法。法智者。謂於加行道中",
    "T43n1832_007:0800b19": "觀察諦增上法智。智忍者。謂先觀察增上力",
    "T43n1832_007:0800b20": "故。於各別苦諦中起現證無漏惠。由此惠",
    "T43n1832_007:0800b21": "故永捨見苦所斷一切煩惱。又復云。忍即是",
    "T43n1832_007:0800b22": "印前苦。其不緣如何忍可　又解但緣真見",
    "T43n1832_007:0800b23": "所緣。言苦法智者舉此忍因。故下釋乃至",
    "T43n1832_007:0800b24": "云。如理作意所攝智增上力故。於自相續苦",
    "T43n1832_007:0800b25": "諦中。現證彼真如出世間惠。正見體生。即",
    "T43n1832_007:0800b26": "從因為名。若依俱舍第二十三。從果為名。",
    "T43n1832_007:0800b27": "故彼論云。此能生法智。是法智因得法智忍",
    "T43n1832_007:0800b28": "名。如華果樹。此從因名　或就果稱。西明",
    "T43n1832_007:0800b29": "義意　今謂俱舍釋後十六。可從果名。今",
    "T43n1832_007:0800c01": "此總緣。與上下別。又俱舍釋亦不盡理。苦",
    "T43n1832_007:0800c02": "法智是果。忍者是因。今既雙舉故因果合",
    "T43n1832_007:0800c03": "因。苦法智是因。忍者是果。因果雙言故合",
    "T43n1832_007:0800c04": "為因。若唯從因。應如似悔從因立名名",
    "T43n1832_007:0800c05": "為惡作。不云惡作悔。今既因果合舉。明不",
    "T43n1832_007:0800c06": "唯因。即依主釋。通依及於。於即境聲。義如前",
    "T43n1832_007:0800c07": "顯　又二相見所有諸智有二所緣。一放法",
    "T43n1832_007:0800c08": "所緣。二自性所緣。放法所緣。緣見所證及能",
    "T43n1832_007:0800c09": "證智。如初三心及後十六即緣所證。第一十",
    "T43n1832_007:0800c10": "六緣能所證。二自性所緣。即兼緣前資糧．加",
    "T43n1832_007:0800c11": "行能所觀法。准此論說。上下現觀法真見道",
    "T43n1832_007:0800c12": "無間．解脫。瑜伽五十五云。當知此智第三心",
    "T43n1832_007:0800c13": "無間。從見道起方現在前。緣先世智曾所",
    "T43n1832_007:0800c14": "觀察上下二地。及二增上安立諦境　又解",
    "T43n1832_007:0800c15": "但緣真見道法。五十五云。緣先世智曾所",
    "T43n1832_007:0800c16": "觀察等者。緣謂緣藉因緣。非所慮緣。二解前",
    "T43n1832_007:0800c17": "勝。若不緣前。如何言苦法智忍。如三無生",
    "T43n1832_007:0800c18": "忍。非不緣印立彼三忍。故此名忍定亦緣",
    "T43n1832_007:0800c19": "前　問初十六心苦法智忍及苦法智俱緣",
    "T43n1832_007:0800c20": "於如。何分忍．智　答據印決定。俱應名忍",
    "T43n1832_007:0800c21": "亦同名智。據差別義初忍後智。以昔見前。",
    "T43n1832_007:0800c22": "雖依聖教觀苦等諦而有智生。未能證",
    "T43n1832_007:0800c23": "知。今初無漏創證彼境故得忍名。後雖",
    "T43n1832_007:0800c24": "亦印不得忍號。又忍．智俱決應俱名忍。",
    "T43n1832_007:0800c25": "恐後濫前不俱名忍　問前言苦法智忍。",
    "T43n1832_007:0800c26": "後但云苦法忍。即不相濫　答准此道理",
    "T43n1832_007:0800c27": "言忍亦得。顯因果別。不俱名忍。但隨舉一",
    "T43n1832_007:0800c28": "名忍不違。亦不可言後但云智不得名",
    "T43n1832_007:0800c29": "忍。俱同印故　問何故前言苦法法即教法",
    "T43n1832_007:0801a01": "後苦法智法即真如　答雖俱緣如。初創",
    "T43n1832_007:0801a02": "緣如未印非忍。但印前教不得云如。第",
    "T43n1832_007:0801a03": "二重證。故法即如。教前印故理此印故。",
    "T43n1832_007:0801a04": "論。諸相見道依真假說等。問三心見道二乘",
    "T43n1832_007:0801a05": "聖者迴心向大已斷煩惱。入相見時亦三心",
    "T43n1832_007:0801a06": "不　答亦有。令彼障遠及除習氣。法彼真",
    "T43n1832_007:0801a07": "見無間解脫所有功能故亦定作。二十六心",
    "T43n1832_007:0801a08": "應知亦作。雖所知障不約迷諦。隨煩惱",
    "T43n1832_007:0801a09": "說。亦復無違　問三心十六在見道前何位。",
    "T43n1832_007:0801a10": "先修令相見起　答准顯揚十六。修起次第",
    "T43n1832_007:0801a11": "在資糧位修十六心。次說善根。准此論明",
    "T43n1832_007:0801a12": "加行位中。云此位菩薩於安立諦非安立諦",
    "T43n1832_007:0801a13": "俱學觀察。二論別者略為二解　一云顯揚",
    "T43n1832_007:0801a14": "據上下十六在資糧修。修道方起。此論據",
    "T43n1832_007:0801a15": "總十六。加行位作。相見中起上下觀者。文",
    "T43n1832_007:0801a16": "雖不說。准彼亦在資糧位修。相見道中最",
    "T43n1832_007:0801a17": "在後起　又解顯揚說初修在資糧位。此論",
    "T43n1832_007:0801a18": "約後習故在加行。各據一義皆不相違。",
    "T43n1832_007:0801a19": "論。一思現觀等。此思等六出體有四。一剋",
    "T43n1832_007:0801a20": "性。二據勝。三相應。四眷屬。如思現觀等說",
    "T43n1832_007:0801a21": "是惠者。即剋性體。及俱行菩提法即後二體。",
    "T43n1832_007:0801a22": "五十五云。決定思惟者。思惟即思。據勝出",
    "T43n1832_007:0801a23": "體。釋名者。如思現觀是隣近釋。如四念住",
    "T43n1832_007:0801a24": "體實是惠。由與念俱名為念住。思現觀亦",
    "T43n1832_007:0801a25": "爾。此論．顯揚．瑜伽七十一並云。思所成惠而",
    "T43n1832_007:0801a26": "為自性。西明云。思現觀或持業。或依主。",
    "T43n1832_007:0801a27": "信隣近。戒如信　且思現觀諸論說是思所",
    "T43n1832_007:0801a28": "成惠。如何持業。亦非依主。如戒非觀名為",
    "T43n1832_007:0801a29": "現觀說為隣近。思亦非觀。名為現觀。何非",
    "T43n1832_007:0801b01": "隣近。若云現觀非思。因思所起故依主者。",
    "T43n1832_007:0801b02": "何不得云現觀非思。云思現觀是隣近",
    "T43n1832_007:0801b03": "耶。信現觀體於三寶淨信為性此剋性體。",
    "T43n1832_007:0801b04": "瑜伽五十五云。及聞所成決定智惠。據勝出",
    "T43n1832_007:0801b05": "體。顯揚十七云。或此俱行菩提分法。通相",
    "T43n1832_007:0801b06": "應眷屬。餘皆准此。信．戒釋名者或亦有財。",
    "T43n1832_007:0801b07": "雖體非觀。能助現觀故。或依主釋。助現",
    "T43n1832_007:0801b08": "觀之信。令觀明之戒。名信．戒現觀。或如",
    "T43n1832_007:0801b09": "念住亦是隣近。",
    "T43n1832_007:0801b10": "論。初獲聖性等。西明云。能生初地無漏法",
    "T43n1832_007:0801b11": "爾種子。及新熏種為其自性　今謂。雖有",
    "T43n1832_007:0801b12": "新種非勝不立。由正能生有所生現。證理",
    "T43n1832_007:0801b13": "斷障故能生勝。不取新熏。未能生故　西",
    "T43n1832_007:0801b14": "明云。地前雖有無漏種子。而二性同時互相",
    "T43n1832_007:0801b15": "違故非聖性攝。如滅盡定依種假立。微微",
    "T43n1832_007:0801b16": "心時雖有其種。而非滅定。有心．無心義相",
    "T43n1832_007:0801b17": "違故　今謂。若爾初入見時二性不俱。應無",
    "T43n1832_007:0801b18": "漏種皆名聖性。又如滅定唯防心能名為",
    "T43n1832_007:0801b19": "滅定非諸種子。故此聖性非正能生。即不",
    "T43n1832_007:0801b20": "應取　西明又問聖性望同凡性。亦不相",
    "T43n1832_007:0801b21": "應耶。答此中亦立。即是得收。若望二障即",
    "T43n1832_007:0801b22": "非得攝。宗許非得亦通無漏　又解無漏力",
    "T43n1832_007:0801b23": "勝不假別立　要集亦云。不立為勝　今",
    "T43n1832_007:0801b24": "謂不爾。若無漏勝不立不相應。滅定無漏。",
    "T43n1832_007:0801b25": "應不立為不相應法　又前第一云。然依",
    "T43n1832_007:0801b26": "有情可成諸法分位。假立三種成就。翻此",
    "T43n1832_007:0801b27": "假立不成就名。故知聖性翻異生性。應名",
    "T43n1832_007:0801b28": "為得。不名非得。不爾翻何立異生性名",
    "T43n1832_007:0801b29": "為非得。或望不成異生性邊假名非得。",
    "T43n1832_007:0801c01": "論。極難勝地等　西明云。仁王般若云。初地",
    "T43n1832_007:0801c02": "菩薩四天王。雙照二諦平等道。如何此論",
    "T43n1832_007:0801c03": "五地方能引。三藏解云。據實初地二智雙行。",
    "T43n1832_007:0801c04": "而約任運故說五地　有解已破　要集救",
    "T43n1832_007:0801c05": "云。十地功德多依妙觀。然五地以上任運雙",
    "T43n1832_007:0801c06": "行。八地以上方得任運。未見別教　今謂",
    "T43n1832_007:0801c07": "不爾。八地以上名無功用諸論共同。五地",
    "T43n1832_007:0801c08": "任運出何聖教。又行相互違。初即能合。何",
    "T43n1832_007:0801c09": "成極難。若云八地據任運長時。此地據任",
    "T43n1832_007:0801c10": "運能合者。此亦不爾。既任運能合何不長",
    "T43n1832_007:0801c11": "時。若云或有相間故不長時者。既為有相",
    "T43n1832_007:0801c12": "間無相觀。有時不合何成任運　若爾如",
    "T43n1832_007:0801c13": "何會此相違　答仁王經中據相見道變相",
    "T43n1832_007:0801c14": "雙緣。此論等說約真俗智並。未曾有處說",
    "T43n1832_007:0801c15": "於見道有二智並。五地創並故說極難。",
    "T43n1832_007:0801c16": "論。此十修者。攝論第七說有五修。一現起",
    "T43n1832_007:0801c17": "加行修。二勝解修。三作意修。四方便善巧修。",
    "T43n1832_007:0801c18": "五成所作事修。云四如前釋。一現起加行修。",
    "T43n1832_007:0801c19": "即是發起勉勵加行。二勝解修。與雜集論勝",
    "T43n1832_007:0801c20": "解作意同。三作意修。即雜集論後三作意。四",
    "T43n1832_007:0801c21": "方便善巧修。攝論無別解。即七最勝中方便",
    "T43n1832_007:0801c22": "善巧最勝。五成所作事修。即雜集論依止自",
    "T43n1832_007:0801c23": "在修。攝論云。謂諸如來任運佛事無有休",
    "T43n1832_007:0801c24": "息。於其圓滿波羅蜜多。復更修習六到彼",
    "T43n1832_007:0801c25": "岸。雜集論云。依止自在。即如次三身。身．行．",
    "T43n1832_007:0801c26": "說三皆得自在。雖得自在猶修不息故。二",
    "T43n1832_007:0801c27": "論開合互有不同。各據一義。雜集無攝論",
    "T43n1832_007:0801c28": "現起加行。攝論無雜集依止任持。攝論開雜",
    "T43n1832_007:0801c29": "集論四作意中初勝解作意。略無任持。以為",
    "T43n1832_007:0802a01": "所憑所修二差別。教是所憑。餘三正修。所以",
    "T43n1832_007:0802a02": "別開。雜集以作意故合彼勝解。別明任持",
    "T43n1832_007:0802a03": "必由因力方能修行。故別明之。或彼加行",
    "T43n1832_007:0802a04": "此任持中後二所攝。即舉後二影顯前二。",
    "T43n1832_007:0802a05": "雜集別明意樂。攝論即作意所攝。攝論顯",
    "T43n1832_007:0802a06": "諸勝行皆具六種意樂故不別明。雜集約",
    "T43n1832_007:0802a07": "總別不同別明意樂。並不相違。又六意樂",
    "T43n1832_007:0802a08": "二論少別。攝論云。一廣大。二長時。三歡喜。",
    "T43n1832_007:0802a09": "四荷恩。五大志樂。六純善。雜集云。一無厭",
    "T43n1832_007:0802a10": "足。二廣大。第三名同。四名恩德。五名無",
    "T43n1832_007:0802a11": "染。六善好　名不同者。釋論以殑伽沙等珍",
    "T43n1832_007:0802a12": "物施一有情。殑伽沙等身命。皆能惠捨名",
    "T43n1832_007:0802a13": "為廣大。此即就境及所行事名為廣大。即",
    "T43n1832_007:0802a14": "此長時捨於珍．命亦不為足名無厭足。以",
    "T43n1832_007:0802a15": "長時能捨亦名廣大。二論互舉。攝論以經",
    "T43n1832_007:0802a16": "多劫捨身．命．財。一一如來一一有情悉皆",
    "T43n1832_007:0802a17": "供養。而無厭足名為長時。雜集據雖多時",
    "T43n1832_007:0802a18": "設得成滿。猶行不息名為廣大。廣大．長時",
    "T43n1832_007:0802a19": "義一名異。如七大性長時．廣大俱名為大。雜",
    "T43n1832_007:0802a20": "集據不自求來世滿果。化他令得非為愛",
    "T43n1832_007:0802a21": "見。但無癡等起名為無染。攝論約令他相",
    "T43n1832_007:0802a22": "續捨三惡道得勝異熟。不為自身名大志",
    "T43n1832_007:0802a23": "樂　純善．善好名義相似。西明云。攝論五修",
    "T43n1832_007:0802a24": "如次。即此論五修者。准前所列。名義同異",
    "T43n1832_007:0802a25": "不得如次。彼判有謬。",
    "T43n1832_007:0802a26": "論。二攝善法戒等。本釋云。以有為無為無漏",
    "T43n1832_007:0802a27": "善法為體　西明云。修有為善。證即能證",
    "T43n1832_007:0802a28": "無為功德。而非無為為戒體性。又言十勝",
    "T43n1832_007:0802a29": "行。明非無為　要集云。此三淨戒皆用思",
    "T43n1832_007:0802b01": "願現．種　今謂。本釋意少有別。若據剋性",
    "T43n1832_007:0802b02": "即正三業。若據相從所修所證。通為．無為。",
    "T43n1832_007:0802b03": "如似相應．眷屬出體。又諸論等據所修戒。",
    "T43n1832_007:0802b04": "此兼所證故。然所修證。或通因果。因名所",
    "T43n1832_007:0802b05": "修。果名所證。即七大中證得大攝。攝論亦",
    "T43n1832_007:0802b06": "云。攝善法戒能令證得力．無畏等。此意因",
    "T43n1832_007:0802b07": "果皆欲修證名為攝善。雖然所證亦通無",
    "T43n1832_007:0802b08": "為。",
    "T43n1832_007:0802b09": "論。此與二乘有共不共等。西明云。舊云性罪。",
    "T43n1832_007:0802b10": "謂殺生等。拔生草等是遮罪。今依攝論云。",
    "T43n1832_007:0802b11": "殺．盜．婬等貪等所生名為性罪。斷生草等",
    "T43n1832_007:0802b12": "非貪等生說名遮罪。此意染心斷生草等",
    "T43n1832_007:0802b13": "即名性罪　今謂不爾。彼攝論意。若故殺",
    "T43n1832_007:0802b14": "生等。必貪等起故是性罪。故斷生草。非必",
    "T43n1832_007:0802b15": "貪等起故是遮罪。又斷生草等。十業道中",
    "T43n1832_007:0802b16": "是何業道。染心起時得名性罪。若云由貪",
    "T43n1832_007:0802b17": "等是意業者。自由起貪等。何關斷草。又",
    "T43n1832_007:0802b18": "為貪等起殺等時。應犯身．意二處業道。",
    "T43n1832_007:0802b19": "又解深密云。十地中所起煩惱不染污相。由",
    "T43n1832_007:0802b20": "知而起。但為利生不為過失。此起貪等",
    "T43n1832_007:0802b21": "應成性罪。何名不染污。若雖起貪等非染",
    "T43n1832_007:0802b22": "污相不犯性罪。故不得言但貪等生即為",
    "T43n1832_007:0802b23": "性罪。",
    "T43n1832_007:0802b24": "論。定學有四等。西明云。舊法師判。初之四",
    "T43n1832_007:0802b25": "地．五六七地．八九十地．金剛喻定．及佛四",
    "T43n1832_007:0802b26": "定。如次雖引古釋更無別判　今謂不",
    "T43n1832_007:0802b27": "然。何者若定有四。即別配地。戒．惠亦多。何",
    "T43n1832_007:0802b28": "不配地。故知隨分地地皆修。",
    "T43n1832_007:0802b29": "論。一異生性障等。本釋異生性障。即隨依",
    "T43n1832_007:0802c01": "與現本識同地能生二障分別種上假立。",
    "T43n1832_007:0802c02": "斷能依故。說所依亦斷　要集云。無間道",
    "T43n1832_007:0802c03": "但斷二障。所依斷故。能依異生性亦隨斷",
    "T43n1832_007:0802c04": "　今謂異生性體非障所收。可言所依斷故",
    "T43n1832_007:0802c05": "能依亦斷。既異生性體亦是障。何不說斷。",
    "T43n1832_007:0802c06": "由此正與聖性相違故入初地。初正說斷",
    "T43n1832_007:0802c07": "故。此斷時種等亦斷。據增說故。又本疏云。",
    "T43n1832_007:0802c08": "十地論第一云凡夫我相障。此亦不然。障體",
    "T43n1832_007:0802c09": "通我法。非唯我故　西明．要集俱云。我相",
    "T43n1832_007:0802c10": "通攝二執。餘處亦言法我等故　今謂。本",
    "T43n1832_007:0802c11": "釋以彼名濫故云不然。非不知我通攝",
    "T43n1832_007:0802c12": "二執。此意若以我言通二執故。但言我相",
    "T43n1832_007:0802c13": "障。應但云我相空。亦即攝二空。諸處何須",
    "T43n1832_007:0802c14": "別言我法。西明說異生性通依現種者不",
    "T43n1832_007:0802c15": "爾。此論第一及今此文。皆云依彼分別種",
    "T43n1832_007:0802c16": "立。雖下執著我法愚言即此障。不定現行。",
    "T43n1832_007:0802c17": "下二說故。無文明說通依現故　若爾何故",
    "T43n1832_007:0802c18": "言即此障　答異生性狹。言障即寬。雖舉",
    "T43n1832_007:0802c19": "異生性。意亦兼所依。且如愚品尚總名愚。",
    "T43n1832_007:0802c20": "況二執體俱是障故。故以初愚言即此障",
    "T43n1832_007:0802c21": "　又解執著我法愚。即是異生性。依彼我法",
    "T43n1832_007:0802c22": "種立而得彼名。非即說是現．種二執。故云",
    "T43n1832_007:0802c23": "應知愚品總說為愚。若云執著我法愚即是",
    "T43n1832_007:0802c24": "無明。與第二釋無別。下云利鈍障品俱起",
    "T43n1832_007:0802c25": "二愚。即唯說愚。若云即亦說執。執體是惠",
    "T43n1832_007:0802c26": "不是愚故。若云愚類亦說為愚。如何不許",
    "T43n1832_007:0802c27": "異生性體是愚等品亦名愚等。",
    "T43n1832_007:0802c28": "又異生性。西明不定性人得聖已去。亦聖亦",
    "T43n1832_007:0802c29": "凡。又解唯聖　要集斷云。後解為勝　今謂",
    "T43n1832_007:0803a01": "前勝。同本疏故。於初地中獲聖性故。",
    "T43n1832_007:0803a02": "諸經論中所說十障及二十二愚。名字少異",
    "T43n1832_007:0803a03": "義意多同。然要集云。十障與愚互相攝者應",
    "T43n1832_007:0803a04": "作四句。有障非愚。第四微細煩惱現行障。",
    "T43n1832_007:0803a05": "定法二愚不攝彼障　今謂不爾。下論解",
    "T43n1832_007:0803a06": "言。身見等言亦攝無始所知障攝定愛．法愛。",
    "T43n1832_007:0803a07": "准知此愚亦即是障。以等言攝。論明說故。",
    "T43n1832_007:0803a08": "法觀已永斷伏我見及俱貪．嗔．癡等。唯有",
    "T43n1832_007:0803a09": "獨起貪．嗔．癡等。此前俱生諸伴已害名害伴",
    "T43n1832_007:0803a10": "隨眠　要集云。尋此中意。意識身見與所",
    "T43n1832_007:0803a11": "知障同體起故名為俱生。餘貪等惑非同",
    "T43n1832_007:0803a12": "體故名不俱生。由俱生伴斷故。不俱生餘",
    "T43n1832_007:0803a13": "等隨無。然四地斷同體身見。三地斷同體貪",
    "T43n1832_007:0803a14": "等　今謂不爾。有煩惱障不與所知障同",
    "T43n1832_007:0803a15": "生可如所說。無有煩惱離所知生。諸煩",
    "T43n1832_007:0803a16": "惱障必與所知同種而起。何獨身見與所",
    "T43n1832_007:0803a17": "知同有餘不同。此三隨眠初二第六俱。七地",
    "T43n1832_007:0803a18": "已前斷故。微細隨眠即通第七。八地已上猶",
    "T43n1832_007:0803a19": "現行故。不說斷故。然說第六我見所引近",
    "T43n1832_007:0803a20": "遠分二者。說第六俱。非第七俱。七俱不由",
    "T43n1832_007:0803a21": "第六引故　問菩薩故意未斷煩惱但斷",
    "T43n1832_007:0803a22": "所知。斷所知時煩惱應壞。何以故。勝鬘經",
    "T43n1832_007:0803a23": "云。若無明大地壞。彼一切隨眠壞故　答據",
    "T43n1832_007:0803a24": "見．修惑各究竟說。於十地中修未究竟。雖",
    "T43n1832_007:0803a25": "分斷所知。有餘依故。",
    "T43n1832_007:0803a26": "論令彼聞思修法忘失等聞．思在散思惠",
    "T43n1832_007:0803a27": "唯欲。云何欲貪得定已後發勝三惠　答由",
    "T43n1832_007:0803a28": "得此定令欲界中所有聞思得增明故。此",
    "T43n1832_007:0803a29": "定不起三惠非勝　問於初地中得證不",
    "T43n1832_007:0803b01": "退。云何於所聞思修法忘失　答有二解。",
    "T43n1832_007:0803b02": "一云以地前有二。謂得及證。聞思為得。修",
    "T43n1832_007:0803b03": "惠為證。地前二種俱退。地上無漏定為證。有",
    "T43n1832_007:0803b04": "漏者為得。今言忘失者。據有漏得退。無漏",
    "T43n1832_007:0803b05": "證者不退。一云地前於自他分法得已俱退。",
    "T43n1832_007:0803b06": "初地已上於自地法不退。於他地法修得",
    "T43n1832_007:0803b07": "有退。云初地已上證不退者據自地說",
    "T43n1832_007:0803b08": "　問貪等煩惱七地已前猶故意起。云何此地",
    "T43n1832_007:0803b09": "斷欲貪等　答故意起者約別相　有愚非",
    "T43n1832_007:0803b10": "障。惡趣雜染．定法二愛。亦謂不爾。定．法二",
    "T43n1832_007:0803b11": "愛如前所明亦是障故。",
    "T43n1832_007:0803b12": "論。由斯初地說斷二愚等。問何故障中但言",
    "T43n1832_007:0803b13": "異生性。不攝第二愚。第二地中斷邪行障。",
    "T43n1832_007:0803b14": "即并攝第二　答彼邪行障以竪論故。通",
    "T43n1832_007:0803b15": "果即寬橫。論即狹。不遍煩惱。異生性障",
    "T43n1832_007:0803b16": "橫論故寬。遍二障故。竪言即狹。不攝第",
    "T43n1832_007:0803b17": "二愚。據橫．竪別故不相違　又解邪行障",
    "T43n1832_007:0803b18": "寬故攝二愚。異生性狹不攝第二。何緣如",
    "T43n1832_007:0803b19": "是。障聖性增唯異生性。障勝戒故起業",
    "T43n1832_007:0803b20": "亦是。又依第二解利鈍品愚異生性障亦攝",
    "T43n1832_007:0803b21": "二愚。",
    "T43n1832_007:0803b22": "又論云雖見道生等。本疏云。能起煩惱亦攝",
    "T43n1832_007:0803b23": "所知　要集云。煩惱言不攝所知。望業果",
    "T43n1832_007:0803b24": "勢疎遠故　今謂不爾。通二障故。准下所",
    "T43n1832_007:0803b25": "知亦煩惱言攝故。",
    "T43n1832_007:0803b26": "論。如入二定說斷苦根。問初定無苦習氣應",
    "T43n1832_007:0803b27": "除。何故二定方始說斷　答以初靜慮猶",
    "T43n1832_007:0803b28": "有三識。是苦所依。第二定無。是故說斷",
    "T43n1832_007:0803b29": "　問憂．喜．樂受依於意根。云何初定憂言出",
    "T43n1832_007:0803c01": "離　答五識自無治道。識無麁重方除。意地",
    "T43n1832_007:0803c02": "自有斷道。憂在初定即滅。離喜．樂等准",
    "T43n1832_007:0803c03": "此應知。",
    "T43n1832_007:0803c04": "論。此麁彼細斷有前後者。本疏云。如何害伴。",
    "T43n1832_007:0803c05": "如斷障章已廣解訖。彼處言。害伴隨眠在五",
    "T43n1832_007:0803c06": "地斷。解深密經及瑜伽論七十八云。一者害",
    "T43n1832_007:0803c07": "伴。謂前五地。諸不俱生現行煩惱。是俱生煩",
    "T43n1832_007:0803c08": "惱現行助伴。彼於爾時永不復有。此言俱",
    "T43n1832_007:0803c09": "生者。非對分別任運起名為俱生。意言第",
    "T43n1832_007:0803c10": "六識中與身見俱起貪．嗔．癡名為俱生。獨",
    "T43n1832_007:0803c11": "起貪等不與我見俱故名不俱生。此不俱",
    "T43n1832_007:0803c12": "生由我見俱等勢力所引。是彼前伴。彼亦",
    "T43n1832_007:0803c13": "此伴。由四地中作菩提分說障勝者。於此",
    "T43n1832_007:0803c14": "中斷所依所知能依不起　問此欲貪等既",
    "T43n1832_007:0803c15": "障勝定。為總斷伏為不爾耶　答不爾。",
    "T43n1832_007:0803c16": "以緣境生。偏障能發勝三惠定者。此中",
    "T43n1832_007:0803c17": "斷之。非餘皆斷　問前障三惠同說闇鈍。",
    "T43n1832_007:0803c18": "云何斷障修與餘別　答據實同障。約勝",
    "T43n1832_007:0803c19": "劣殊各據勝說　又解雖名同闇鈍。一障",
    "T43n1832_007:0803c20": "勝定及勝修惠。二障總持及聞思惠。斷雖",
    "T43n1832_007:0803c21": "同時據行相別故別說斷　問修惠是勝聞",
    "T43n1832_007:0803c22": "思劣。云何先勝後陳劣　答障修惠者與",
    "T43n1832_007:0803c23": "定同故。由得定已發勝總持及俱聞思。雖",
    "T43n1832_007:0803c24": "俱時斷約因果分。",
    "T43n1832_007:0803c25": "論。第六識俱身見等攝等。問何故此障菩提",
    "T43n1832_007:0803c26": "分法。何不前除四地方斷　答菩提分法修",
    "T43n1832_007:0803c27": "念住等。由執我故障彼念住觀法無我等。",
    "T43n1832_007:0803c28": "故說為障。",
    "T43n1832_007:0803c29": "初二三地相同世間修施．戒．修。四五六地",
    "T43n1832_007:0804a01": "相同二乘故四地作　問既非大乘正修",
    "T43n1832_007:0804a02": "學。何故須作　答三乘通修。非不為正",
    "T43n1832_007:0804a03": "　問修有何別　答若二乘修斷煩惱障。大乘",
    "T43n1832_007:0804a04": "所修即斷二障。又如二乘觀不淨等不為",
    "T43n1832_007:0804a05": "壞緣。大乘壞緣如觀身不淨．非不淨。非一",
    "T43n1832_007:0804a06": "向不淨。即觀不淨除煩惱。觀非不淨除",
    "T43n1832_007:0804a07": "所知。又聲聞等觀安立諦菩薩觀非安立",
    "T43n1832_007:0804a08": "　問說所餘障與愚名同。此障何故非愚",
    "T43n1832_007:0804a09": "名同　答障據根本。愚約能發定．法二愛。",
    "T43n1832_007:0804a10": "又障據總愚約別障　問所知障中豈可無",
    "T43n1832_007:0804a11": "愛。言所知攝二愚斷故。煩惱二愛亦永不",
    "T43n1832_007:0804a12": "行　答斷所知中實亦有愛。無明增故但",
    "T43n1832_007:0804a13": "說為愚。煩惱障中亦伏無明。由愛增故偏",
    "T43n1832_007:0804a14": "言煩惱二愛不行　問諸經論說二障三住",
    "T43n1832_007:0804a15": "斷。如何四地伏我見等　答彼約皮．肉．實",
    "T43n1832_007:0804a16": "等三說。非望別別所障地者　問何故此",
    "T43n1832_007:0804a17": "地除定．法愛　觀受是苦除定愛。觀法",
    "T43n1832_007:0804a18": "無我故除法愛　問何故不於初．二．三地",
    "T43n1832_007:0804a19": "斷害伴乃至微細等　答若不斷身見害",
    "T43n1832_007:0804a20": "伴不斷。及不斷羸劣微細不斷。故於五．",
    "T43n1832_007:0804a21": "七．八等斷別　問何故要斷我見等已。害",
    "T43n1832_007:0804a22": "伴等方斷　答准常可知。",
    "T43n1832_007:0804a23": "問四無礙解。何故前三同為一障。第四獨為",
    "T43n1832_007:0804a24": "一障　答前三無礙雖體有三。緣境各一",
    "T43n1832_007:0804a25": "無多行解。第四體一解行分多。謂即七辨",
    "T43n1832_007:0804a26": "　又云。前三是因。第四是果。故三一障而有差",
    "T43n1832_007:0804a27": "別。",
    "T43n1832_007:0804a28": "問前言十障。今何十一　答前約障因十",
    "T43n1832_007:0804a29": "地故十。此兼障果故有十一　問此佛地",
    "T43n1832_007:0804b01": "障用何智斷　西明云。平等．妙觀依金剛",
    "T43n1832_007:0804b02": "定共斷此障。所證同故。此通根本及後得",
    "T43n1832_007:0804b03": "智。而差別者根本雙斷迷理迷事。後得斷事",
    "T43n1832_007:0804b04": "　今謂不爾。若許平等亦正能斷。應自能",
    "T43n1832_007:0804b05": "生。既觀察引。正唯觀察。不爾十障皆二智",
    "T43n1832_007:0804b06": "除。何但佛地。又斷前後後得斷事。一剎那除",
    "T43n1832_007:0804b07": "根本足能。如何後得別斷迷事。談能可爾。",
    "T43n1832_007:0804b08": "正斷即非　問金剛喻定何地所攝　要集",
    "T43n1832_007:0804b09": "云。有云兩解。一云第十滿心。若爾前前地地",
    "T43n1832_007:0804b10": "皆對治後後地障。答教說出十地即成佛",
    "T43n1832_007:0804b11": "故。故前位斷不同因位。一云出第十地滿",
    "T43n1832_007:0804b12": "心已後方是等覺。仁王．本業皆過十地說",
    "T43n1832_007:0804b13": "等覺故。後經時劫方入妙覺。要集云。後釋",
    "T43n1832_007:0804b14": "為勝　今謂不爾。如四善根諸處皆言初",
    "T43n1832_007:0804b15": "無數積智．福滿已方起善根。豈非初劫滿",
    "T43n1832_007:0804b16": "心所攝。此雖離第十地別云等覺。亦第三",
    "T43n1832_007:0804b17": "攝。即屬滿心非滿心外。若許出十地外更",
    "T43n1832_007:0804b18": "經多時後方入佛。應出初地等亦經多時",
    "T43n1832_007:0804b19": "方入後地　問若第十外不經多時。何故",
    "T43n1832_007:0804b20": "本業經說金剛喻定許經多時。又彼經云。",
    "T43n1832_007:0804b21": "佛子摩尼寶瓔珞菩薩字者。等覺中一人。其",
    "T43n1832_007:0804b22": "名金剛惠菩薩。乃至住壽百劫修千三昧",
    "T43n1832_007:0804b23": "等　答今者通云。仁王般若初地已上名聖",
    "T43n1832_007:0804b24": "種性。第十地出最後滿心名為等覺。以入．",
    "T43n1832_007:0804b25": "住．出各經多劫故。瓔珞本業據出心滿斷",
    "T43n1832_007:0804b26": "自地障盡。修其加行斷第十一佛地障故。",
    "T43n1832_007:0804b27": "多時修習及正斷時。皆名等覺。所修之定皆",
    "T43n1832_007:0804b28": "名金剛。以能斷其在實麁重最後障故。非",
    "T43n1832_007:0804b29": "出十地滿心已後。別有等覺經多劫住。故",
    "T43n1832_007:0804c01": "瑜伽四十八云。於最上成滿菩薩住中。當知",
    "T43n1832_007:0804c02": "一切煩惱習氣隨眠障礙。皆悉永斷入如來",
    "T43n1832_007:0804c03": "住。此中既說法雲菩薩為成滿住。皆悉永",
    "T43n1832_007:0804c04": "斷入如來住。明非在外更別多時。若許多",
    "T43n1832_007:0804c05": "時應別立住。既不別立。明在第十滿心所",
    "T43n1832_007:0804c06": "攝　又此論第十云。此十一障二障所攝。乃",
    "T43n1832_007:0804c07": "至云。所知障中見所斷種。於極喜地見道初",
    "T43n1832_007:0804c08": "斷。修所斷種於十地中漸次斷滅。金剛喻定",
    "T43n1832_007:0804c09": "現在前時方永斷盡。既言於十地中。明非",
    "T43n1832_007:0804c10": "出十地滿心已後　若爾何故別說等覺多",
    "T43n1832_007:0804c11": "時修等　答以於此地斷第十地自障盡",
    "T43n1832_007:0804c12": "已。方欲斷彼第十一障。故須加行種種修",
    "T43n1832_007:0804c13": "學。得經多時故別立名　問諸十地障各",
    "T43n1832_007:0804c14": "入初斷。何故佛地障在第十地斷　答十地",
    "T43n1832_007:0804c15": "各分入．住．出位勝劣不同。故入地斷。佛位",
    "T43n1832_007:0804c16": "不然。故十地斷。若許佛地同十地者。即佛",
    "T43n1832_007:0804c17": "有勝劣。既無勝劣稱正等覺。故皆斷已方",
    "T43n1832_007:0804c18": "入佛地。作斯通會不違經論。◎",
    "T43n1832_007:0804c19": "成唯識論了義燈卷第七(本終)",
    "T43n1832_007:0804c22": "成唯識論了義燈卷第七(末)(論第十)",
    "T43n1832_007:0804c24": "◎論。此十一障等。本疏言體性寬狹更無別",
    "T43n1832_007:0804c25": "異者。非唯十一障。以十種障各舉初斷。影",
    "T43n1832_007:0804c26": "顯住．出所斷障故。疏云十地所斷雖但所",
    "T43n1832_007:0804c27": "知。俱品不行即通二障。非唯十一初所斷",
    "T43n1832_007:0804c28": "者。論意如是。本明斷障得果。唯斷十一",
    "T43n1832_007:0804c29": "非但斷不成。亦不能得果。故下論文總分",
    "T43n1832_007:0805a01": "別斷。非為不知十一不攝住．出斷者。",
    "T43n1832_007:0805a02": "論。煩斷障中等。本釋言極喜住。簡彼二乘。",
    "T43n1832_007:0805a03": "初見初斷。簡相見道。就真見道但取無間",
    "T43n1832_007:0805a04": "故說初斷。西明并取無間．解脫二心同斷。",
    "T43n1832_007:0805a05": "簡後三心．十六心等　要集云。有釋為勝",
    "T43n1832_007:0805a06": "　今謂不爾。前第九云無間．解脫斷惑證",
    "T43n1832_007:0805a07": "滅期心別故。不說同斷。若定同斷。如何得",
    "T43n1832_007:0805a08": "言期心別故。又要二道方能斷惑即違下",
    "T43n1832_007:0805a09": "文。菩薩利根剎那剎那能斷證故。以二共斷",
    "T43n1832_007:0805a10": "非剎那故。又雜集第九云。斷對治者。謂加",
    "T43n1832_007:0805a11": "行及無間道。持對治者。謂解脫道。不說為",
    "T43n1832_007:0805a12": "斷但云持得　問煩惱障品於十地中故",
    "T43n1832_007:0805a13": "意方起。云何二地猶有誤犯三業愚耶　答",
    "T43n1832_007:0805a14": "故起煩惱。誤者所知。亦不相違　問故起煩",
    "T43n1832_007:0805a15": "惱必依所知。無有煩惱離所知起　答彼",
    "T43n1832_007:0805a16": "誤犯愚但約別起所知障說。非煩惱俱。",
    "T43n1832_007:0805a17": "論。彼障現起地前已伏者。本解如疏　西明",
    "T43n1832_007:0805a18": "云。問十地修所斷種與俱生我見同體起。乃",
    "T43n1832_007:0805a19": "至嗔等同體起者何地斷盡。答俱說初地至",
    "T43n1832_007:0805a20": "金剛位位皆斷。而十障四地斷身見者。違",
    "T43n1832_007:0805a21": "道品故。依麁相顯說四地斷。據實我見及",
    "T43n1832_007:0805a22": "嗔等。各應多種地地別斷。不爾如何先斷",
    "T43n1832_007:0805a23": "誤犯細障。後斷欲界嗔等麁惑。仁王經云。初",
    "T43n1832_007:0805a24": "地斷貪。二地斷嗔等。三地斷癡。四地斷五",
    "T43n1832_007:0805a25": "見。五地斷疑等　今謂不爾。菩薩斷障非",
    "T43n1832_007:0805a26": "如二乘斷煩惱障。三界九地品品次第各各",
    "T43n1832_007:0805a27": "同斷。隨何等障障此地者菩薩即斷。不妨",
    "T43n1832_007:0805a28": "先斷色界之者。後斷欲界。亦無餘地斷於",
    "T43n1832_007:0805a29": "第六相應身見。仁王．此論俱說四地障道品",
    "T43n1832_007:0805b01": "等所知此斷。煩惱隨伏。若許餘地猶有我",
    "T43n1832_007:0805b02": "見。何得說有害伴等名。又准仁王。誤犯與",
    "T43n1832_007:0805b03": "嗔俱二地斷。亦無前後。",
    "T43n1832_007:0805b04": "論。由斯故說二障麁重三住斷義。如本疏中",
    "T43n1832_007:0805b05": "解其所以　要集云。三麁重者。一云從初",
    "T43n1832_007:0805b06": "至七地斷皮麁重者。諸論無文。三種麁重。",
    "T43n1832_007:0805b07": "瑜伽四十八．七十三．解深密經第四。皆說三",
    "T43n1832_007:0805b08": "住斷故。然四十八別說二障各三住斷。斷煩",
    "T43n1832_007:0805b09": "能障初後麁重。通其現．種并及麁重。中間麁",
    "T43n1832_007:0805b10": "重但斷現行及其習氣。若斷所知俱通現．",
    "T43n1832_007:0805b11": "種并及習氣。然四十八斷煩惱中據正斷",
    "T43n1832_007:0805b12": "說。斷所知中據已斷說。二障互顯理實相",
    "T43n1832_007:0805b13": "似。又所知障為異二乘故約顯說。又四十",
    "T43n1832_007:0805b14": "八於所知障立皮膚肉三麁重名。於煩惱",
    "T43n1832_007:0805b15": "障但標總名。理實皮．肉．心等三名俱通二",
    "T43n1832_007:0805b16": "障。故瑜伽七十三總別互顯。第一麁重總含",
    "T43n1832_007:0805b17": "二障。不別說是煩惱．所知。第二屬煩惱。第",
    "T43n1832_007:0805b18": "三屬所知。故彼論云。一惡趣不樂品在皮麁",
    "T43n1832_007:0805b19": "重。二煩惱障品在肉麁重。三所知障品在心",
    "T43n1832_007:0805b20": "麁重。解深密經三俱總說。故彼經云。此諸隨",
    "T43n1832_007:0805b21": "眠幾種麁重斷所顯示。但由二種。謂由在",
    "T43n1832_007:0805b22": "皮麁重斷故顯彼初二。復由在膚麁重斷",
    "T43n1832_007:0805b23": "故顯彼第三。若在於骨麁重斷故。我說永",
    "T43n1832_007:0805b24": "斷一切隨眠。害伴．羸劣雖前第九正斷所",
    "T43n1832_007:0805b25": "知名二隨眠。煩惱隨伏亦得二名。要集引",
    "T43n1832_007:0805b26": "云有說四十八說二障二住斷者。煩惱無",
    "T43n1832_007:0805b27": "三住者。撿本疏文。無有煩惱無三住文。",
    "T43n1832_007:0805b28": "此論．瑜伽皆說二障有三住斷。本疏不違。",
    "T43n1832_007:0805b29": "論。斷二障種漸頓云何者。本疏有二意。一前",
    "T43n1832_007:0805c01": "說菩薩未辨二乘。今對二乘辨斷差別。",
    "T43n1832_007:0805c02": "二前明斷不分漸．頓。今明漸．頓小．大斷",
    "T43n1832_007:0805c03": "別。",
    "T43n1832_007:0805c04": "論。修所斷者隨其所應等。准聲聞乘得果有",
    "T43n1832_007:0805c05": "四。一次第得四。即此論文初一類是。二超",
    "T43n1832_007:0805c06": "初一取第二。三超初二取第三。雜集論云。",
    "T43n1832_007:0805c07": "謂倍離欲及全離欲。入於見道如次超初",
    "T43n1832_007:0805c08": "一及第二果。四超中二取初．後果。此論第",
    "T43n1832_007:0805c09": "二類。及雜集論第十三說。然今此論但舉二",
    "T43n1832_007:0805c10": "類略無中二。何以故。辨漸．頓斷。以超前",
    "T43n1832_007:0805c11": "二見必頓斷。餘未伏修必漸斷故。與次第",
    "T43n1832_007:0805c12": "同所以不說。超中二果是頓斷修。與彼餘",
    "T43n1832_007:0805c13": "別是故別說。准此道理若已曾伏三品入",
    "T43n1832_007:0805c14": "見道者。亦是次第非能頓超。雜集論說設",
    "T43n1832_007:0805c15": "少離欲亦漸次攝故　問倍離．全離二種性",
    "T43n1832_007:0805c16": "人。為先種殖順決擇分。為未起耶。為即此",
    "T43n1832_007:0805c17": "生入於見道。為更生耶　答雖未見文今",
    "T43n1832_007:0805c18": "以義准。此等曾種順決擇善分。逢外道緣。",
    "T43n1832_007:0805c19": "或先習力能倍全離。迴心趣小即於此生",
    "T43n1832_007:0805c20": "入於見諦。何以故。若許經生方入見諦。若",
    "T43n1832_007:0805c21": "全離欲不退上定。命終生色不得入見。若",
    "T43n1832_007:0805c22": "倍離欲經生。即退已伏煩惱重引現前。入",
    "T43n1832_007:0805c23": "見道時何能隨斷。如餘不伏入見諦故。若",
    "T43n1832_007:0805c24": "未曾起順決擇分。不可迴心現即入見。無",
    "T43n1832_007:0805c25": "有一生修即入聖。要三生等方入聖故。然",
    "T43n1832_007:0805c26": "經論中不說先起決擇分等是隱略故　問",
    "T43n1832_007:0805c27": "此論何故不說超初及第二果　答略顯",
    "T43n1832_007:0805c28": "漸頓斷煩惱別。不具分別得果差別　問",
    "T43n1832_007:0805c29": "超初二果先所伏惑。何時能斷。何位得果",
    "T43n1832_007:0806a01": "　答准雜集說。於見道中第十六心隨得",
    "T43n1832_007:0806a02": "二果。准此論第九。十六心等是相見道。非",
    "T43n1832_007:0806a03": "實斷惑。依真假說放法真見。故在真見與",
    "T43n1832_007:0806a04": "見斷惑一時同斷。不勞異說　問獨覺之中",
    "T43n1832_007:0806a05": "有部行．麟角。准瑜伽三十四。與雜集論第",
    "T43n1832_007:0806a06": "十三同。然瑜伽云。云何獨覺道。謂由三相。",
    "T43n1832_007:0806a07": "一類安住獨覺種姓。經於百劫值佛出世。",
    "T43n1832_007:0806a08": "親近。承事。乃至如是名為初獨覺道。復有",
    "T43n1832_007:0806a09": "一類值佛出世。親近善士聞法作意。於先",
    "T43n1832_007:0806a10": "未起順決擇分引發令起。謂煥．頂．忍。而無",
    "T43n1832_007:0806a11": "力能即於此生證法現觀。乃至云。於當來",
    "T43n1832_007:0806a12": "世能證法現觀得沙門果。是名第二獨覺",
    "T43n1832_007:0806a13": "道。此當雜集或先已起順決擇分。此通本",
    "T43n1832_007:0806a14": "來是獨覺種定姓之人。及不定姓聲聞種姓。",
    "T43n1832_007:0806a15": "起順決擇未至上忍但至中．下。若至上",
    "T43n1832_007:0806a16": "忍。唯一剎那入第一法。即能證得法現觀",
    "T43n1832_007:0806a17": "故。是聲聞攝。非獨覺乘。復有一類。值佛出",
    "T43n1832_007:0806a18": "世。親近善士。聞法作意證法現觀得沙門",
    "T43n1832_007:0806a19": "果。而無力能畢竟證得梵行邊際阿羅漢果。",
    "T43n1832_007:0806a20": "復修蘊善巧等。乃至云。依出世道於當來",
    "T43n1832_007:0806a21": "世畢竟證得梵行邊際阿羅漢果。是名第三",
    "T43n1832_007:0806a22": "獨覺道。此是雜集先已得果。准此文意。言",
    "T43n1832_007:0806a23": "值佛者。有佛教法從他聽聞亦名值佛。",
    "T43n1832_007:0806a24": "雖有佛教無人傳說名無佛世。不爾但",
    "T43n1832_007:0806a25": "取佛自在世名為值佛。若佛滅已正．像等",
    "T43n1832_007:0806a26": "法亦名無佛。便無佛滅得聲聞果　總成",
    "T43n1832_007:0806a27": "勝出。何以故。瑜伽．雜集俱云後二名獨勝",
    "T43n1832_007:0806a28": "部行　問何以得知。雖有佛教無人傳說",
    "T43n1832_007:0806a29": "亦名無佛　答龍宮．天藏像末之後佛法豈",
    "T43n1832_007:0806b01": "無。以此准知。雖有佛教但天上人間無弘",
    "T43n1832_007:0806b02": "傳已方名無佛　問修習聲聞順決擇已",
    "T43n1832_007:0806b03": "迴作獨覺。為更修習獨覺乘中順解脫。為",
    "T43n1832_007:0806b04": "即至彼順決擇　答有二釋。一云隨在聲",
    "T43n1832_007:0806b05": "聞惑煖．頂．忍。何位迴趣即是獨覺煖．頂．忍",
    "T43n1832_007:0806b06": "位。以所斷證皆悉同故。不爾得果方作獨",
    "T43n1832_007:0806b07": "覺。豈更修彼資糧．加行。一云更修獨覺資",
    "T43n1832_007:0806b08": "糧．加行。證斷雖同修行有別。三．四生修有",
    "T43n1832_007:0806b09": "遠近故。不爾二生修彼聲聞順決擇已。即",
    "T43n1832_007:0806b10": "於後生成獨覺耶。不同得果始迴作者。已",
    "T43n1832_007:0806b11": "斷惑故。得現觀故。未見文斷取捨任情",
    "T43n1832_007:0806b12": "　問先修聲聞順決擇已迴作獨覺。更得百",
    "T43n1832_007:0806b13": "劫修行練根為麟角不　答有二釋。一云不",
    "T43n1832_007:0806b14": "得。此迴趣者必不定姓。是鈍根故。又復瑜",
    "T43n1832_007:0806b15": "伽．雜集俱云此類是部行故　若爾何故雜",
    "T43n1832_007:0806b16": "集論云。餘生順決擇分。為趣大乘及獨覺",
    "T43n1832_007:0806b17": "乘許更生故　答以若此生得即聲聞果。",
    "T43n1832_007:0806b18": "猶更餘生方成獨覺。非謂得許經多劫",
    "T43n1832_007:0806b19": "修。",
    "T43n1832_007:0806b20": "若爾迴心趣大乘者豈不多劫　答迴趣",
    "T43n1832_007:0806b21": "獨覺是鈍根性。趣大乘者望彼為利。根性",
    "T43n1832_007:0806b22": "別故得多劫　一云准彼論文云。或未起",
    "T43n1832_007:0806b23": "順決擇分。或未得果。得成麟角。准此若在",
    "T43n1832_007:0806b24": "聲聞順決擇分迴趣獨覺。是未得果。亦得",
    "T43n1832_007:0806b25": "百劫修行練根說餘生故。如趣無上大菩",
    "T43n1832_007:0806b26": "提者得多劫修。然但說成部行類者。據從",
    "T43n1832_007:0806b27": "此已迴作獨覺不練根者　若爾何須云",
    "T43n1832_007:0806b28": "在決擇趣獨覺者方成部行。同順解脫俱",
    "T43n1832_007:0806b29": "得百劫。二位齊故　答在資糧位有未定",
    "T43n1832_007:0806c01": "生百劫練根。理即無難。在順決擇已定生",
    "T43n1832_007:0806c02": "時。去諦觀近。據難偏說　問從凡趣入獨",
    "T43n1832_007:0806c03": "覺見道及起修道斷惑如何　答隨彼練根",
    "T43n1832_007:0806c04": "及不練根。俱先世道伏無所有。入見頓斷。",
    "T43n1832_007:0806c05": "唯非想地九品別斷得成獨覺。大乘未見",
    "T43n1832_007:0806c06": "正文。准有部說。必無出見八十一品斷修",
    "T43n1832_007:0806c07": "惑者。以利根故。不制果故　有義修惑見",
    "T43n1832_007:0806c08": "道滿已。八十一品各各別斷。然不出觀不",
    "T43n1832_007:0806c09": "止息故。故不立果。二說前勝。以性利根非",
    "T43n1832_007:0806c10": "漸次斷　問如得初果出無佛世作獨覺",
    "T43n1832_007:0806c11": "者。斷修如何　答隨前三果准瑜伽說。必",
    "T43n1832_007:0806c12": "更修習諸善巧觀。隨所未斷。或復頓斷如",
    "T43n1832_007:0806c13": "頓出離。或不出觀次第漸斷。以更不取聲",
    "T43n1832_007:0806c14": "聞果故。若阿羅漢出無佛世。但修善巧斷",
    "T43n1832_007:0806c15": "餘習氣練根成勝。無惑可斷。然瑜伽三十",
    "T43n1832_007:0806c16": "四云。又彼一切應知本來一向趣寂者。據不",
    "T43n1832_007:0806c17": "逢佛一類者說。除麟角喻餘若逢佛成不",
    "T43n1832_007:0806c18": "定姓。",
    "T43n1832_007:0806c19": "論。加行等四剎那剎那等者。具釋如疏。今者",
    "T43n1832_007:0806c20": "略以九門料簡。一出體。二釋名。三作用。四",
    "T43n1832_007:0806c21": "依界地。五漏無漏。六攝對治。七約修辨。八",
    "T43n1832_007:0806c22": "四差別。九因果殊。言出體者。一剋性體。",
    "T43n1832_007:0806c23": "通世出世間智為四道體。故瑜伽六十九云。",
    "T43n1832_007:0806c24": "又修此智略有四道。一加行等。二引發體",
    "T43n1832_007:0806c25": "通戒．定．惠。三相應體通諸無漏加行．根本．",
    "T43n1832_007:0806c26": "後所得智及有漏中諸方便善心．心所法以",
    "T43n1832_007:0806c27": "此四道通漏．無漏故。諸餘出體略而不辨",
    "T43n1832_007:0806c28": "　二釋名者。於諸所斷加功用力順趣能",
    "T43n1832_007:0806c29": "斷名為加行。或順趣斷性亦名加行。非此",
    "T43n1832_007:0807a01": "加行不求證理。且據趣求能斷道說。故瑜",
    "T43n1832_007:0807a02": "伽六十九云。於一切地修道所斷耎中．上等",
    "T43n1832_007:0807a03": "九品煩惱。隨其品數各各差別。能隨順斷",
    "T43n1832_007:0807a04": "是名初道。雜集第九云。謂由此道能捨煩",
    "T43n1832_007:0807a05": "惱。意云。由此加行能令現行煩惱不起名",
    "T43n1832_007:0807a06": "為捨離。或據修道修加行時。亦能少分伏",
    "T43n1832_007:0807a07": "除麁重名為捨離。非是正斷所斷煩惱得",
    "T43n1832_007:0807a08": "捨離名。此據別起四道而說。若約相望。雖",
    "T43n1832_007:0807a09": "復加行亦能正斷。不以加義名為無聞。望",
    "T43n1832_007:0807a10": "義別故。道者通履義。加行即道。持業釋也。",
    "T43n1832_007:0807a11": "言無間道者。二義無間。一觀理無間。不同",
    "T43n1832_007:0807a12": "加行猶帶相故。二斷惑無間。不同加行猶",
    "T43n1832_007:0807a13": "未正斷有此後間。瑜伽．雜集皆且據後一",
    "T43n1832_007:0807a14": "義而釋。故六十九云能無間斷是第二道。雜",
    "T43n1832_007:0807a15": "集第九云。謂由此道無間永斷令無所餘。",
    "T43n1832_007:0807a16": "無間即道。若有漏道能無間伏。皆持業釋。",
    "T43n1832_007:0807a17": "解脫道者。解脫有二。一能解脫體得自在。",
    "T43n1832_007:0807a18": "即離繫縛。如八解脫。今此解脫亦復如是。",
    "T43n1832_007:0807a19": "能除麁重得解脫名。二所顯理名為解脫。",
    "T43n1832_007:0807a20": "自性離縛名為解脫。昔來惑障智不能證。",
    "T43n1832_007:0807a21": "今除惑已智方能證。解脫是理。道者是智。故",
    "T43n1832_007:0807a22": "雜集第九云。謂由此道證斷煩惱所得解",
    "T43n1832_007:0807a23": "脫。若依前解亦是持業。論多依後。即是依",
    "T43n1832_007:0807a24": "主。解脫之道。何故如是。為簡無漏勝進道",
    "T43n1832_007:0807a25": "故。依主為名　若爾有漏何名解脫　答亦",
    "T43n1832_007:0807a26": "通能得擇．非擇滅。以所伏惑有永．暫故",
    "T43n1832_007:0807a27": "　言勝進道者。勝謂殊勝。進謂昇進。故雜集",
    "T43n1832_007:0807a28": "第九云。或復進入餘勝品定。諸如是等名",
    "T43n1832_007:0807a29": "勝進道。亦持業也　或望前為勝。趣後為",
    "T43n1832_007:0807b01": "進。勝進即道。雜集第九。為斷此品後餘煩",
    "T43n1832_007:0807b02": "惱。所有加行．無間．解脫道望此品是勝進",
    "T43n1832_007:0807b03": "故。名勝進道　三作用者。謂諸世間及出世",
    "T43n1832_007:0807b04": "間諸有所修。或為斷染。或為證理及勝功",
    "T43n1832_007:0807b05": "德。皆因四道能得成滿。若據前後相望四",
    "T43n1832_007:0807b06": "道。四道俱能斷惑證理起勝功德。若據別",
    "T43n1832_007:0807b07": "起四道有殊。且約斷惑加行有伏煩惱之",
    "T43n1832_007:0807b08": "能。無間有正斷惑之用。解脫能證所得滅。",
    "T43n1832_007:0807b09": "勝進能有進斷餘功。證理起德准義可知",
    "T43n1832_007:0807b10": "　四依界地。五漏無漏。並如疏辨。疏云有",
    "T43n1832_007:0807b11": "頂有解脫道類名解脫亦有。非次無間後",
    "T43n1832_007:0807b12": "之解脫者。解云道類名解脫者。非無間後",
    "T43n1832_007:0807b13": "解脫。是此類故。如容豫時重緣先時所得解",
    "T43n1832_007:0807b14": "脫。非次無間後之解脫者。若是證真無間",
    "T43n1832_007:0807b15": "後之解脫。亦親證理。此有頂解脫次此無",
    "T43n1832_007:0807b16": "間後即起之者。如無學身中餘時所起之",
    "T43n1832_007:0807b17": "者。非次第也　今又助解。如六行伏依近",
    "T43n1832_007:0807b18": "分定皆具四道。根本地中修八解脫亦通",
    "T43n1832_007:0807b19": "有漏。依有頂地無漏四道斷惑者無。修八",
    "T43n1832_007:0807b20": "解脫第七第八皆依彼地許有四道。此亦",
    "T43n1832_007:0807b21": "何失。諸處但說為斷惑故修四道者。且約",
    "T43n1832_007:0807b22": "一義。非謂修餘不有四道。六十九云。第一",
    "T43n1832_007:0807b23": "有中所有諸智。皆俗智攝者。據初學者。設久",
    "T43n1832_007:0807b24": "學者約不親證真如理說。何以得知。彼云",
    "T43n1832_007:0807b25": "但作非想非非想行。出世作意有想諸定所",
    "T43n1832_007:0807b26": "攝受故。既云出世作意。明通無漏。又復遊",
    "T43n1832_007:0807b27": "觀無漏極成。又彼地心亦緣真如。准前第十",
    "T43n1832_007:0807b28": "二。入滅盡定有二方便。一緣非想非非想",
    "T43n1832_007:0807b29": "入。一緣無相界相入。故知論云但作非想",
    "T43n1832_007:0807c01": "非非想者不盡理說　六攝對治者。准雜",
    "T43n1832_007:0807c02": "集第九云。由具四種對治故名對治修。謂",
    "T43n1832_007:0807c03": "厭患對治．斷對治．持對治．遠分對治。見有",
    "T43n1832_007:0807c04": "漏過患如病癕等名厭患。欣斷正斷諸煩",
    "T43n1832_007:0807c05": "惱故名斷對治。即加行．無間二道所攝。據",
    "T43n1832_007:0807c06": "實厭患亦是加行。以遠近別。近無間道之",
    "T43n1832_007:0807c07": "加行者得加行名。攝斷對治任持斷得名",
    "T43n1832_007:0807c08": "持對治。雖大乘宗不別立得。即於現行能",
    "T43n1832_007:0807c09": "證彼斷。以體持用。用即是得。明．闇相違亦",
    "T43n1832_007:0807c10": "名對治。或持所得。即是真對治性。即解脫",
    "T43n1832_007:0807c11": "道攝。由解脫道證對治性名持對治。令先",
    "T43n1832_007:0807c12": "所斷煩惱轉遠離故名遠分對治。勝進道攝",
    "T43n1832_007:0807c13": "　七約修辨者。雜集第九有四種修。謂得修．",
    "T43n1832_007:0807c14": "習修．除去修．對治修。彼論自為二復次釋。",
    "T43n1832_007:0807c15": "文雖但配一對治修。以理而說具攝四修。",
    "T43n1832_007:0807c16": "加行．勝進二。各攝得及除去修。令無間道",
    "T43n1832_007:0807c17": "種子增故。修加行時能伏現故。故彼論釋",
    "T43n1832_007:0807c18": "得修云。為得故修。釋除去修云。由此修",
    "T43n1832_007:0807c19": "力除去現行位諸不善法。無間．解脫攝習．",
    "T43n1832_007:0807c20": "對治。彼論釋云。由此修力數習已得諸善",
    "T43n1832_007:0807c21": "法故。對治未來諸不善法。令成不生法故。",
    "T43n1832_007:0807c22": "或一一道各具攝四。亦復不違　八四道差",
    "T43n1832_007:0807c23": "別者。若望前後相望剎那具四。據義有別。",
    "T43n1832_007:0807c24": "體即不殊。若據別起四別行相。如出體辨。",
    "T43n1832_007:0807c25": "然唯無漏可約剎那各具四道。剎那剎那可",
    "T43n1832_007:0807c26": "斷惑故。非有漏道　九因果有殊者。在二",
    "T43n1832_007:0807c27": "乘位因果皆四。然除麟角及俱解脫定姓之",
    "T43n1832_007:0807c28": "者。不趣大故。自乘滿故。但起解脫。部行．惠",
    "T43n1832_007:0807c29": "勝定．不定姓俱各起四。決定種姓自乘勝德",
    "T43n1832_007:0808a01": "未成滿故。或但起二。解脫．勝進。不定種姓",
    "T43n1832_007:0808a02": "迴趣大故。大乘因位八地已前具二四道。",
    "T43n1832_007:0808a03": "八地已上起無漏四。若在佛位有後二道。",
    "T43n1832_007:0808a04": "證先所得故。望因勝進。非自果位　問五",
    "T43n1832_007:0808a05": "地之中作四諦觀。云何證得無差別如　答",
    "T43n1832_007:0808a06": "雖作四諦觀而不言唯。通八諦觀而復壞",
    "T43n1832_007:0808a07": "緣。不以真如別屬諦故。知理通故。不如",
    "T43n1832_007:0808a08": "小乘定執觀故。證無別如。",
    "T43n1832_007:0808a09": "釋所棄捨。於中二釋。一約轉齊。本有無漏",
    "T43n1832_007:0808a10": "種子三品。如加行位下品種增生初見道無",
    "T43n1832_007:0808a11": "分別智。即此現行無漏有力資中品種令",
    "T43n1832_007:0808a12": "能生現。亦令自種轉成中品名為轉齊",
    "T43n1832_007:0808a13": "　又解由中品種生現行已。資下品種轉成",
    "T43n1832_007:0808a14": "中品。與本有種中品之者。及新熏生亦為中",
    "T43n1832_007:0808a15": "品。與能生自本有之種。三合生一後念現",
    "T43n1832_007:0808a16": "行。或各別生。俱許無妨。中上品生轉齊亦",
    "T43n1832_007:0808a17": "爾　言轉滅者。即本有種唯有一个。加行",
    "T43n1832_007:0808a18": "位中名為下品。入見已去能生現行。現行",
    "T43n1832_007:0808a19": "熏種即成中品。并有力能令本種子生後",
    "T43n1832_007:0808a20": "中品。下品即滅名為轉滅。不同轉齊令生",
    "T43n1832_007:0808a21": "自種亦成中品。故名轉滅　或雖本有三",
    "T43n1832_007:0808a22": "品種子。中品生已下品不生。亦不能生後",
    "T43n1832_007:0808a23": "念中品。新生中品但由現能　若爾即違",
    "T43n1832_007:0808a24": "雜集論說行習修文。彼許初習自．下地中",
    "T43n1832_007:0808a25": "種子增故。不可唯說但中上增不通下",
    "T43n1832_007:0808a26": "品。無別目故。違比量故。准此即應三品",
    "T43n1832_007:0808a27": "各一。但令本種生後中品。即下品種生現",
    "T43n1832_007:0808a28": "行者自體不增　若爾既許下品種在。何",
    "T43n1832_007:0808a29": "名轉滅。若以不生即名為滅。豈諸種子皆",
    "T43n1832_007:0808b01": "定生現。准此道理轉齊應勝　若爾即應",
    "T43n1832_007:0808b02": "轉二乘種成大乘性。以轉齊故。若云類別",
    "T43n1832_007:0808b03": "不轉下．中二乘種姓為菩薩性。亦應菩薩",
    "T43n1832_007:0808b04": "三品種殊。不轉下中成中上品　答乘性",
    "T43n1832_007:0808b05": "別故。不轉二乘成菩種姓。下中上三同菩",
    "T43n1832_007:0808b06": "薩姓。故可轉令成中上品。",
    "T43n1832_007:0808b07": "論。菩薩應無生死法故者。此意應無變易生",
    "T43n1832_007:0808b08": "死。非此無生死即難令無生滅之法。生者",
    "T43n1832_007:0808b09": "皆死一向記故。古德有云。解脫道後即無生",
    "T43n1832_007:0808b10": "滅。得別真常諸相好身永不遷謝。又云空",
    "T43n1832_007:0808b11": "如來藏即是真如。具足熏已生常身者。如",
    "T43n1832_007:0808b12": "惠日論破。",
    "T43n1832_007:0808b13": "論。二所棄捨等者。本釋如疏　西明二解。",
    "T43n1832_007:0808b14": "一云但捨二乘無漏。對菩薩故名劣無漏。",
    "T43n1832_007:0808b15": "二云二乘無漏及菩薩因位未圓無漏亦名",
    "T43n1832_007:0808b16": "為劣。三藏意取初說為正。餘及要集皆同",
    "T43n1832_007:0808b17": "有釋　今謂。不唯二乘名劣。菩薩因位亦劣",
    "T43n1832_007:0808b18": "所收。若不名劣因果何別。何故論云金剛",
    "T43n1832_007:0808b19": "喻定引極圓明純淨本識。又第二師云。住無",
    "T43n1832_007:0808b20": "間道應名佛故。後解脫道應無用故。由此",
    "T43n1832_007:0808b21": "故知。因位無漏亦名為劣。不爾論文應有",
    "T43n1832_007:0808b22": "簡別。漸悟菩薩捨劣無漏。頓悟菩薩無劣無",
    "T43n1832_007:0808b23": "漏故。又因不捨豈得成佛。不捨金剛喻定",
    "T43n1832_007:0808b24": "無間道耶　又雜集第十四云。於諸現觀位",
    "T43n1832_007:0808b25": "證得後後勝品道時。捨前所得下劣品道。",
    "T43n1832_007:0808b26": "故知得佛捨劣因位。言捨之者非是全捨。",
    "T43n1832_007:0808b27": "但是轉齊。又二乘者即是轉滅。二俱名捨。",
    "T43n1832_007:0808b28": "論。釋涅槃。本疏解自性涅槃體相真如理。",
    "T43n1832_007:0808b29": "即七如中實相真如　有釋即云。是一切法",
    "T43n1832_007:0808c01": "通相真如　今謂不爾。真如無二。豈有一",
    "T43n1832_007:0808c02": "切法別相真如。又七如中說有實相。不說",
    "T43n1832_007:0808c03": "通相。據何得知通相為體　又解涅槃經",
    "T43n1832_007:0808c04": "第二說三事涅槃有二解。一約理。二約三",
    "T43n1832_007:0808c05": "體。西明一向解彼經意。唯取於理舉能成",
    "T43n1832_007:0808c06": "智。取所顯理為其自性　今謂通二攝義",
    "T43n1832_007:0808c07": "圓備。何以故。如餘處言菩提．菩提斷俱名",
    "T43n1832_007:0808c08": "為菩提。故知涅槃亦通相．性。不爾何故言",
    "T43n1832_007:0808c09": "摩訶般若．解脫．法身名大涅槃。若取所顯",
    "T43n1832_007:0808c10": "應但言如來法身名大涅槃。眾功所顯故。",
    "T43n1832_007:0808c11": "又若唯取所顯理為體。何得說言三事不",
    "T43n1832_007:0808c12": "一異名大般涅槃。既不唯說法身為涅槃",
    "T43n1832_007:0808c13": "故。相．性合方名為大故。法華經論云。唯有",
    "T43n1832_007:0808c14": "如來證大菩提究竟滿足一切智惠名大",
    "T43n1832_007:0808c15": "涅槃。又顯異二乘得無餘依無諸德故。",
    "T43n1832_007:0808c16": "論。明四涅槃得人之中。本解如疏　然要",
    "T43n1832_007:0808c17": "集等不許菩薩有無住處。若許有者。論應",
    "T43n1832_007:0808c18": "言二乘無學容有四種。何故但言容有前",
    "T43n1832_007:0808c19": "三　今謂非難。二乘無學容有前三。據定",
    "T43n1832_007:0808c20": "性說。若不定性。迴心已去即名菩薩。非二",
    "T43n1832_007:0808c21": "乘故。不說二乘容有四種。若入初地得",
    "T43n1832_007:0808c22": "無住處。分非圓得。具悲．智故。證得生死．",
    "T43n1832_007:0808c23": "涅槃無差別如故。廣如前辨　如來具四",
    "T43n1832_007:0808c24": "明有有餘。論中二釋。本解如疏　有解云。",
    "T43n1832_007:0808c25": "依金光明第一。依應化身說有餘故　有",
    "T43n1832_007:0808c26": "云。同有解　要集云。有解為勝　今謂此",
    "T43n1832_007:0808c27": "同本疏。金光經云依應化身。即此論初解",
    "T43n1832_007:0808c28": "有似苦依王宮生身。智者應知。若云引證",
    "T43n1832_007:0808c29": "故說為勝者。此義極成。何煩引證。處處皆",
    "T43n1832_007:0809a01": "說化非真故。",
    "T43n1832_007:0809a02": "出涅槃體。諸部差別。大乘具四。餘部但二。",
    "T43n1832_007:0809a03": "然餘．無餘薩婆多師體雖無別俱擇滅為",
    "T43n1832_007:0809a04": "體。然體有多。隨有漏法各一擇滅故。大乘",
    "T43n1832_007:0809a05": "依一真如假立。經部無體。但苦因滅處名",
    "T43n1832_007:0809a06": "有餘依。苦果滅處名為無餘。皆是假立。不",
    "T43n1832_007:0809a07": "說有體。無為亦爾。然有餘．無餘俱擇滅",
    "T43n1832_007:0809a08": "攝。本疏釋云。中二擇滅攝。斷縛得故。所依",
    "T43n1832_007:0809a09": "縛盡初得果時名為擇滅。所依後無方顯涅",
    "T43n1832_007:0809a10": "槃。後依無時由前擇力　要集云。大乘聖道",
    "T43n1832_007:0809a11": "斷煩惱故。所證擇滅名有餘依。煩惱因滅",
    "T43n1832_007:0809a12": "苦果任運滅位別得擇滅。遠由擇力而滅",
    "T43n1832_007:0809a13": "依故。故次下云。中二擇滅攝。然入無餘無",
    "T43n1832_007:0809a14": "別無間．解脫道也　今謂不爾。既云煩惱因",
    "T43n1832_007:0809a15": "滅苦果任運滅位。云何別得擇滅。自不許",
    "T43n1832_007:0809a16": "有無間．解脫。又佛地論云。菩薩初證如來",
    "T43n1832_007:0809a17": "地時。頓證二種大涅槃界。准此二乘初得",
    "T43n1832_007:0809a18": "無學。亦應頓證二種涅槃。由此應依本疏",
    "T43n1832_007:0809a19": "為勝。若云雖不別起無間．解脫。由前智",
    "T43n1832_007:0809a20": "故此後斷滅名為擇滅。何不許前正斷障",
    "T43n1832_007:0809a21": "時已得二種。無餘後顯故是擇滅。若云菩薩",
    "T43n1832_007:0809a22": "證如來地時。捨有漏故得二涅槃。二乘苦",
    "T43n1832_007:0809a23": "在不得無餘。故後時得者。後既任運諸苦",
    "T43n1832_007:0809a24": "不生。應非擇滅。同黃門等見惑因盡。彼任",
    "T43n1832_007:0809a25": "運滅得非擇故。",
    "T43n1832_007:0809a26": "論。大圓鏡智相應心品。本釋如疏　西明",
    "T43n1832_007:0809a27": "云。從喻為名。然云鏡智即用相應智品為",
    "T43n1832_007:0809a28": "體　要集等云。或淨第八亦名為智。從喻",
    "T43n1832_007:0809a29": "相應名圓鏡智。是有財釋。又云。或智用增。",
    "T43n1832_007:0809b01": "即別境惠名圓鏡智。或依主。或持業。餘心．",
    "T43n1832_007:0809b02": "心所或是有財。或依主釋。所變種現唯有財",
    "T43n1832_007:0809b03": "釋　今謂本釋但是總釋圓鏡智名。圓鏡雖",
    "T43n1832_007:0809b04": "喻。六釋之中無從喻釋。然智及識諸相應",
    "T43n1832_007:0809b05": "品亦總名智。智相應故。圓鏡即智。並持業",
    "T43n1832_007:0809b06": "釋。除種及相定道戒等。不能現生身等影",
    "T43n1832_007:0809b07": "故。現雖種生。現望於種。現非種影。但由",
    "T43n1832_007:0809b08": "現智變帶生故名之為智。如說識言識自",
    "T43n1832_007:0809b09": "相故等。然別解五法得智名者。心．心所法",
    "T43n1832_007:0809b10": "相應法故。隣近得名。不相應等依相應釋。",
    "T43n1832_007:0809b11": "即非名隣近者。亦通隣近。故下云如是四",
    "T43n1832_007:0809b12": "智相應心品。雖言各有二十二法能變．所",
    "T43n1832_007:0809b13": "變種．現俱生。而智用增。以智名顯。故餘名",
    "T43n1832_007:0809b14": "智皆隣近釋　然無為名智。或隣近名。或",
    "T43n1832_007:0809b15": "有財釋。寶性論中。云由此有趣及涅槃故。",
    "T43n1832_007:0809b16": "得名有財。然正解者是依主釋。智之性故。",
    "T43n1832_007:0809b17": "不可相應名為鏡智。從有財釋智非能有。",
    "T43n1832_007:0809b18": "鏡非所有故。若云識及餘所有惠俱故名",
    "T43n1832_007:0809b19": "有財者。亦不應理。不為餘所有此智故。",
    "T43n1832_007:0809b20": "現相應故。是隣近釋。如四念住。若淨第八",
    "T43n1832_007:0809b21": "名為智者。亦同念住正是隣近。不通依主。",
    "T43n1832_007:0809b22": "依．所依定故。此下文云。識為主故。雖果智",
    "T43n1832_007:0809b23": "強不名為主。設依主言不同能．所依。以",
    "T43n1832_007:0809b24": "識依智應名智識。如眼識等。既不如是。",
    "T43n1832_007:0809b25": "明非依主　若別境惠名圓智者。亦非依",
    "T43n1832_007:0809b26": "主。主非智故。此別境惠是智自相故。但持業",
    "T43n1832_007:0809b27": "名　然諸經論說不同者。各據一義。如佛地",
    "T43n1832_007:0809b28": "論云諸如來第八淨識。能現能生智等影",
    "T43n1832_007:0809b29": "像如大圓鏡者。據親能生實身．土影。相應",
    "T43n1832_007:0809c01": "智等杖彼變故。非持種故。但說淨識不說",
    "T43n1832_007:0809c02": "心所。若據質．相．假．實合說。通諸心所亦能",
    "T43n1832_007:0809c03": "現生諸相分影。佛地第四云淨識者據前",
    "T43n1832_007:0809c04": "義。今此論中假．實合論。總出體故。是總說",
    "T43n1832_007:0809c05": "故。論下結云。此四智品攝功德盡。唯除無",
    "T43n1832_007:0809c06": "為。說生得故。性．相別故。",
    "T43n1832_007:0809c07": "論。平等性智。本釋真如名平等性。智緣於",
    "T43n1832_007:0809c08": "此云平等性智　西明云。謂有情平等。莊",
    "T43n1832_007:0809c09": "嚴論名眾生平等智　今謂本釋是盡理。",
    "T43n1832_007:0809c10": "言餘眾生平等者。由何能緣眾生平等。意",
    "T43n1832_007:0809c11": "由智證真如平等。是一切法平等性故。故能",
    "T43n1832_007:0809c12": "緣生而為平等。又復說言平等性智故。不",
    "T43n1832_007:0809c13": "但言平等智故。眾生不是平等之性。又經",
    "T43n1832_007:0809c14": "云非不見真如而能了諸行故。佛地論",
    "T43n1832_007:0809c15": "云。先通達真法界時。得諸有情平等心等。",
    "T43n1832_007:0809c16": "不障平等性智通緣性相。但正釋名不唯",
    "T43n1832_007:0809c17": "約有情。",
    "T43n1832_007:0809c18": "釋轉識得智中。大莊嚴論轉第六識得成",
    "T43n1832_007:0809c19": "事智。轉五識得妙觀察智。此論相違。如何",
    "T43n1832_007:0809c20": "會釋　答本有二解　一云莊嚴不依次",
    "T43n1832_007:0809c21": "說。非言轉六得成事智。故不相違　二",
    "T43n1832_007:0809c22": "疏外別解云。莊嚴論中據第六識能作神通",
    "T43n1832_007:0809c23": "等諸成業云得事智。五識因位麁不觀察。",
    "T43n1832_007:0809c24": "果位方能云得觀察。故亦不違。無性兩釋。",
    "T43n1832_007:0809c25": "各隨一義不違二論。然佛地論破轉五識",
    "T43n1832_007:0809c26": "得觀察智。云說法斷疑非五識能者。是",
    "T43n1832_007:0809c27": "破別師。非破莊嚴。如理門論破古因明",
    "T43n1832_007:0809c28": "言。諸師異釋。繁不具敘。",
    "T43n1832_007:0809c29": "論。金剛喻定無所熏識等者。要集云。由現行",
    "T43n1832_007:0810a01": "多聞能熏力故。法爾種子增長勝用。故下文",
    "T43n1832_007:0810a02": "云此四種姓雖皆本有。而要熏發方得現",
    "T43n1832_007:0810a03": "行。因位漸增果位圓滿等。今謂。此判見道",
    "T43n1832_007:0810a04": "可爾。以見道前無現無漏熏起新種。至修",
    "T43n1832_007:0810a05": "道已有現能熏熏得新種。若言及其成佛",
    "T43n1832_007:0810a06": "法爾種生　又云由此道理現熏等種。種",
    "T43n1832_007:0810a07": "生勝現。由現力故劣種成勝。謂金剛位種",
    "T43n1832_007:0810a08": "體雖具。其用未成勝。至佛果位前念類種",
    "T43n1832_007:0810a09": "生勝解脫現行果道。由此道力彼能生種亦",
    "T43n1832_007:0810a10": "成最勝。故言轉齊者　理即不爾。護法宗",
    "T43n1832_007:0810a11": "意新熏．本種俱許生現。如何生果新獨不",
    "T43n1832_007:0810a12": "生唯本有起。鏡智．成事因無現智而為能",
    "T43n1832_007:0810a13": "熏。由他現資唯本有起。理即實爾。平等．妙",
    "T43n1832_007:0810a14": "觀唯本種起。理即不可。若云金剛無間現行",
    "T43n1832_007:0810a15": "既劣。如何熏種即得成勝。故本有生者",
    "T43n1832_007:0810a16": "　此亦不爾。本種既劣。如何能生勝現解脫。",
    "T43n1832_007:0810a17": "既許劣種能生勝現。如何不許劣現能熏",
    "T43n1832_007:0810a18": "生勝種子。又現能熏不生勝種。種非能熏。",
    "T43n1832_007:0810a19": "生勝現行道理不可。又能熏義至果不增。",
    "T43n1832_007:0810a20": "現勝解脫增其本種。即果猶增故不應理由",
    "T43n1832_007:0810a21": "此應信。金剛無間現行雖劣能熏勝種。并",
    "T43n1832_007:0810a22": "令本種功能亦增。圓鏡．成事唯本種生。妙",
    "T43n1832_007:0810a23": "觀．平等本．新合起可應正理。轉齊．轉滅義",
    "T43n1832_007:0810a24": "如前釋。",
    "T43n1832_007:0810a25": "論。成事智而多間斷者。西明云。作意起故",
    "T43n1832_007:0810a26": "即有間斷　有解等云。緣多不具。又分別",
    "T43n1832_007:0810a27": "根作意方起故非恒續　要集云。必由作",
    "T43n1832_007:0810a28": "意。然是本願作意。非說佛果。謂由本願有",
    "T43n1832_007:0810a29": "情根熟即應現化。有情根熟非恒現。故作意",
    "T43n1832_007:0810b01": "事即斷　又云。由意識力五識得起。意識",
    "T43n1832_007:0810b02": "作意能起成事。任運應機無別作意。五識",
    "T43n1832_007:0810b03": "必依方得起故。謂所化根熟。任運作意能引",
    "T43n1832_007:0810b04": "五識。根熟不恒引彼五識有起無起。必依",
    "T43n1832_007:0810b05": "根．境故。云雖二種理甚難定　今謂。若",
    "T43n1832_007:0810b06": "以依根．境等方始得起。智既遍緣。緣何不",
    "T43n1832_007:0810b07": "具。但為佛果事智緣境不為希望五塵境",
    "T43n1832_007:0810b08": "起。但願度有情欲無滅故。以機不恒會",
    "T43n1832_007:0810b09": "互有所屬故多間斷。化地上菩薩平等．觀",
    "T43n1832_007:0810b10": "察二智能故不假事智。",
    "T43n1832_007:0810b11": "常無分別。要集云。相傳二釋。一云自性法身",
    "T43n1832_007:0810b12": "體凝然常。受用．變化皆是無常。一云三身皆",
    "T43n1832_007:0810b13": "凝然常。說無常者據化相故。二家皆廣道",
    "T43n1832_007:0810b14": "理成立。後斷云。上來二釋皆為應理　今",
    "T43n1832_007:0810b15": "謂必無二俱應理。互相違故。本說雖略以",
    "T43n1832_007:0810b16": "明理盡。應依攝論．金光明經．無上依經．楞",
    "T43n1832_007:0810b17": "伽經等。說報．化無常。以為盡理。經言常者",
    "T43n1832_007:0810b18": "經及論文皆自會訖。",
    "T43n1832_007:0810b19": "論。同能變識俱善無漏等者。且第八識漏無",
    "T43n1832_007:0810b20": "漏分別。無漏能所緣俱無漏。純種生故。二三",
    "T43n1832_007:0810b21": "性分別。能所緣俱善。純種生故。約親相說",
    "T43n1832_007:0810b22": "　三界地繫不繫對。能所緣同不繫。亦約親",
    "T43n1832_007:0810b23": "相。如是諸識據因果位。諸門辨釋親疎能",
    "T43n1832_007:0810b24": "所緣准理可悉。",
    "T43n1832_007:0810b25": "　唯識深法義　　非凡智所思",
    "T43n1832_007:0810b26": "　佛菩薩能知　　今形量為失",
    "T43n1832_007:0810b27": "成唯識論了義燈卷第七(末終)"
}