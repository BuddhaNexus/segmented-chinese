{
    "T26n1525_009:0269b19": "彌勒菩薩所問經論卷第九",
    "T26n1525_009:0269b21": "後魏天竺三藏菩提流支譯",
    "T26n1525_009:0269b22": "問曰：「行以名色二因緣識而重說者，此有",
    "T26n1525_009:0269b23": "何勝？」答曰：「初託胎識行為因緣，以彼能作種",
    "T26n1525_009:0269b24": "子義故；已種種子名色為因緣，以能和合成就",
    "T26n1525_009:0269b25": "事故，以二因緣住持成就依止，能取境界觀",
    "T26n1525_009:0269b26": "故。又行因緣而業得名，是故經中說諸業因",
    "T26n1525_009:0269b27": "為能生因，名色因緣而愛得名，是故經中說",
    "T26n1525_009:0269b28": "彼愛緣為能生緣，以二因緣於境界中依境",
    "T26n1525_009:0269b29": "界住。又行因緣初生心得名，名色因緣已",
    "T26n1525_009:0269c01": "生，六入未成就六入得名。又行因緣依一門",
    "T26n1525_009:0269c02": "行。此以何義？彼行因緣唯意門行，名色因",
    "T26n1525_009:0269c03": "緣依二門行。此以何義？名色依於身根意根",
    "T26n1525_009:0269c04": "二門而行，以二因緣依六門行。又行因緣唯",
    "T26n1525_009:0269c05": "惡道中以依罪業能攝住故，如經中說，彼諸",
    "T26n1525_009:0269c06": "眾生於惡道中乃至惡業未盡不死，業盡乃",
    "T26n1525_009:0269c07": "死。如是等名色因緣，人及天道欲色界中，以",
    "T26n1525_009:0269c08": "彼處有名色二事，無色界中無二因緣。」",
    "T26n1525_009:0269c09": "問曰：「如來於彼《城喻經》中、《大因緣》等修多羅",
    "T26n1525_009:0269c10": "中說，依名色因緣於識。何故於此修多羅中",
    "T26n1525_009:0269c11": "而說依識因緣名色？」答曰：「名色因緣依識而",
    "T26n1525_009:0269c12": "有。此以何義？以實有識，名色與識迭共相",
    "T26n1525_009:0269c13": "因，而依識有，有名色有。如依所依是故有依。",
    "T26n1525_009:0269c14": "此以何義？如王及臣迭共相依而王為勝，以",
    "T26n1525_009:0269c15": "王去時臣亦隨去。此亦如是，識與名色迭共",
    "T26n1525_009:0269c16": "相依，而識為勝，是故依識而有名色。若識因",
    "T26n1525_009:0269c17": "緣不託母胎，諸心數法則不得有。以識託胎，",
    "T26n1525_009:0269c18": "諸心數法皆亦隨從。又因根本心成歌羅邏，",
    "T26n1525_009:0269c19": "以赤白等和合則能成歌羅邏，為成眾生。彼",
    "T26n1525_009:0269c20": "處識心為根本因，如大因緣法門中說，佛告",
    "T26n1525_009:0269c21": "阿難：『若彼識心不託母胎，彼歌羅邏及名色",
    "T26n1525_009:0269c22": "等亦不成就。』是故識為諸苦種子，為欲示現",
    "T26n1525_009:0269c23": "根本義故，是故唯說識緣名色，不說名色因",
    "T26n1525_009:0269c24": "緣於識。」",
    "T26n1525_009:0269c25": "問曰：「有人說言：十二因緣有於時節，彼人依",
    "T26n1525_009:0269c26": "識因緣名色義則不成。何以故？無因緣故。此",
    "T26n1525_009:0269c27": "以何義？為識滅已然後能作名色因緣、為識",
    "T26n1525_009:0269c28": "不滅能作因緣？若識滅已作名色因緣，此義",
    "T26n1525_009:0269c29": "不成。何以故？以滅種子不能與芽作生因",
    "T26n1525_009:0270a01": "緣故。",
    "T26n1525_009:0270a02": "又復有過，中間斷絕眾生體故。若識不滅能",
    "T26n1525_009:0270a03": "與名色作因緣者，一眾生身於一念中並有",
    "T26n1525_009:0270a04": "二識。以是義故，識不能作名色因緣。」答曰：「相",
    "T26n1525_009:0270a05": "續不斷不絕，因緣如燈焰，體相續不斷。此以",
    "T26n1525_009:0270a06": "何義？如焰相續不斷不絕而能有用，非先焰",
    "T26n1525_009:0270a07": "滅而後焰生。若先焰滅後焰生者，是則滅已",
    "T26n1525_009:0270a08": "後時更生。又復有過，後焰生時無因而生。又",
    "T26n1525_009:0270a09": "復有過，若無因生則應常生。又亦非是先生",
    "T26n1525_009:0270a10": "焰住後餘焰生。若先焰住後焰生者，先焰便",
    "T26n1525_009:0270a11": "應第二念住，而佛法中無如是義。又復有過，",
    "T26n1525_009:0270a12": "先生之焰無因而生。又復有過，焰應增長。又",
    "T26n1525_009:0270a13": "復有過，應多焰生。又亦非即先焰住時更生",
    "T26n1525_009:0270a14": "餘焰。何以故？不容受故。此以何義？隨先生",
    "T26n1525_009:0270a15": "焰，以何等處、何等因緣？即彼生處、即彼因緣，",
    "T26n1525_009:0270a16": "即先生焰即時俱謝，是故得容餘焰餘因緣。",
    "T26n1525_009:0270a17": "又復有過，前燈焰滅、後燈焰生，不從無火因",
    "T26n1525_009:0270a18": "緣而生。此義不然。何以燈炷焰前後次第",
    "T26n1525_009:0270a19": "不斷不絕相續而生？如是識名色等次第生",
    "T26n1525_009:0270a20": "滅能成因果應知。以是義故，依識因緣能生",
    "T26n1525_009:0270a21": "名色，因果義成。」問曰：「名色因緣有六入者，",
    "T26n1525_009:0270a22": "以何等因？」答曰：「以彼因故。何以故？以色清",
    "T26n1525_009:0270a23": "淨因緣五入，以名清淨因緣意入，故說名色",
    "T26n1525_009:0270a24": "因緣六入。」",
    "T26n1525_009:0270a25": "問曰：「若以名色緣六入者，此義不成。何以",
    "T26n1525_009:0270a26": "故？以雖有彼而無彼故。此以何義？歌羅邏",
    "T26n1525_009:0270a27": "等時雖有名色、無六入等，以是義故，此義不",
    "T26n1525_009:0270a28": "成。又復所以此義不成，以眾生有盲聾等故。",
    "T26n1525_009:0270a29": "此以何義？若名色能作六入因者，則不應有",
    "T26n1525_009:0270b01": "盲聾眾生，一切悉應具足諸根。」答曰：「此義不",
    "T26n1525_009:0270b02": "然。何以故？不離彼有成，猶如雲雨。此以何",
    "T26n1525_009:0270b03": "義？如汝天雨，若先有雲後時雨者，非離雲雨；",
    "T26n1525_009:0270b04": "亦有有雲而無有雨。如是六入若有名色，有",
    "T26n1525_009:0270b05": "六入者非離名色，復有名色而無六入。」",
    "T26n1525_009:0270b06": "問曰：「以何義故，有彼名色而無六入？」答曰：",
    "T26n1525_009:0270b07": "「以諸因緣不具足故。此以何義？猶如眼識，如",
    "T26n1525_009:0270b08": "實有眼，以諸因緣不具足故不成眼識。又",
    "T26n1525_009:0270b09": "復猶如實有種子，以諸因緣不和合故不能",
    "T26n1525_009:0270b10": "成芽。此亦如是，歌羅邏等時中因緣不具足",
    "T26n1525_009:0270b11": "故，眼等諸入亦不具足。」",
    "T26n1525_009:0270b12": "問曰：「彼諸因緣云何具足？」答曰：「以煩惱業，名",
    "T26n1525_009:0270b13": "色和合淳熟故成。」",
    "T26n1525_009:0270b14": "問曰：「云何得知煩惱亦是六入因緣？」答曰：「以",
    "T26n1525_009:0270b15": "阿羅漢不復生故。此以何義？以阿羅漢雖復",
    "T26n1525_009:0270b16": "有業而無煩惱，是故不生。以不生故無有六",
    "T26n1525_009:0270b17": "入，是故得知，煩惱亦是六入遠因業，亦是",
    "T26n1525_009:0270b18": "彼六入因緣。何以故？以成盲等故。是故雖",
    "T26n1525_009:0270b19": "復實有煩惱隨種類生，具六種業有盲聾等，",
    "T26n1525_009:0270b20": "是故知業亦六入因。又以十二入有種種故。",
    "T26n1525_009:0270b21": "此以何義？以入種種迭共不同，但一眾生一",
    "T26n1525_009:0270b22": "身體中種種不同，何況種種眾生身中諸業",
    "T26n1525_009:0270b23": "不同，家力色命皆悉不同，如是等以諸眾生",
    "T26n1525_009:0270b24": "家力色等一切差別此皆依業。以是義故，彼",
    "T26n1525_009:0270b25": "業亦是六入因緣，名色亦是六入因緣，以",
    "T26n1525_009:0270b26": "彼六入依種子故。此以何義？以雖復有煩惱",
    "T26n1525_009:0270b27": "業等，名色種子生於六入，不離名色能生六",
    "T26n1525_009:0270b28": "入，如不離子而能生芽，是故得知近因名",
    "T26n1525_009:0270b29": "色生於六入，亦依彼業生於六入。何以故？以",
    "T26n1525_009:0270c01": "雖有彼而無彼故。此以何義？以雖復有煩惱",
    "T26n1525_009:0270c02": "業等，而彼名色不具成就。如歌羅邏等時中",
    "T26n1525_009:0270c03": "無眼等入，而依彼故成就六入，如始結子終",
    "T26n1525_009:0270c04": "能成果。是故得知煩惱業等名色淳熟，而能",
    "T26n1525_009:0270c05": "作彼六入因緣。」",
    "T26n1525_009:0270c06": "問曰：「汝說因緣猶不具足。何以故？是中不說",
    "T26n1525_009:0270c07": "外因緣故。此以何義？唯除聲入。名色等緣共",
    "T26n1525_009:0270c08": "六入生。若如是者，但說六入因緣。不具足說",
    "T26n1525_009:0270c09": "名色因緣，此是過失？」答曰：「彼不須說。何以",
    "T26n1525_009:0270c10": "故？以二處見故。此以何義？以彼外入二處",
    "T26n1525_009:0270c11": "見故，以依眾生攝、依非眾生攝。此以何義？",
    "T26n1525_009:0270c12": "此中但依眾生次第說彼十二因緣，而不依",
    "T26n1525_009:0270c13": "彼非眾生說十二因緣，是故但依眾生所攝",
    "T26n1525_009:0270c14": "入說，不依非眾生說。以是義故，此中但依",
    "T26n1525_009:0270c15": "眾生所攝內因緣說，而非依彼外因緣說。」",
    "T26n1525_009:0270c16": "問曰：「若爾，不應說於名色。此以何義？若如是",
    "T26n1525_009:0270c17": "者，名色有支中不應說名色，以色二處見故。」",
    "T26n1525_009:0270c18": "答曰：「實如所難。雖然，若於彼處不說名色，但",
    "T26n1525_009:0270c19": "言以名緣六入者，如是不說五種色入，彼六",
    "T26n1525_009:0270c20": "入中色亦清淨，非但名色入清淨。此以何義？",
    "T26n1525_009:0270c21": "應說可見色等入緣，是故彼處亦說色名。以",
    "T26n1525_009:0270c22": "是故，說識因緣名、名緣意入如是等，如是",
    "T26n1525_009:0270c23": "三時無有分別，是故如來於此中說，是名正",
    "T26n1525_009:0270c24": "說。」",
    "T26n1525_009:0270c25": "問曰：「何故不說外入因緣？」答曰：「說眼等者，",
    "T26n1525_009:0270c26": "是即成說。此以何義？此修多羅中具足成",
    "T26n1525_009:0270c27": "就說眾生體。此復何義？隨何等處眼等諸入，",
    "T26n1525_009:0270c28": "彼處必有色等外入。何以故？以不遠離色等",
    "T26n1525_009:0270c29": "境界有眼識等。以是義故，說眼等入則已攝",
    "T26n1525_009:0271a01": "得外色等入，是故不別說外入等。又以依內",
    "T26n1525_009:0271a02": "入得名字故。此以何義？依內入故得眾生名，",
    "T26n1525_009:0271a03": "非依外入。以是義故，唯說內入不說外入。」",
    "T26n1525_009:0271a04": "問曰：「何故名觸？」答曰：「對到名觸。」問曰：「此以",
    "T26n1525_009:0271a05": "何義？」答曰：「於念境界中識相對法故，以眼",
    "T26n1525_009:0271a06": "識等於彼色等諸境界中彼此相對，是名為",
    "T26n1525_009:0271a07": "觸。復有觸者，近對和合到一處等，名異義一。",
    "T26n1525_009:0271a08": "又和合生意地法，故名為觸。」",
    "T26n1525_009:0271a09": "問曰：「說觸因緣猶不滿足，以三種法和合因",
    "T26n1525_009:0271a10": "緣而生觸故。此以何義？以有三法和合生觸，",
    "T26n1525_009:0271a11": "佛如是說。此中唯說六入因緣而生於觸，是",
    "T26n1525_009:0271a12": "故此中不具足說生觸因緣，此是過咎。」答曰：",
    "T26n1525_009:0271a13": "「以說內因緣攝得外故，如彼鼓聲。此以何義？",
    "T26n1525_009:0271a14": "如人鼓桴和合生聲，唯說鼓聲，如是三法和",
    "T26n1525_009:0271a15": "合生觸，雖依內說而攝得外，是故無過。又不",
    "T26n1525_009:0271a16": "同義如種子芽。此以何義？如雖有時及地水",
    "T26n1525_009:0271a17": "等和合能作生芽因緣，而說種子名為勝因。",
    "T26n1525_009:0271a18": "子能生芽是芽勝因，此是稻芽此是麥",
    "T26n1525_009:0271a19": "芽不說共因。觸亦如是，有不同義，雖有三法",
    "T26n1525_009:0271a20": "和合故生，唯說內入不說共因。「又以勝因故。",
    "T26n1525_009:0271a21": "此以何義？雖有三事和合生觸，以依根能生",
    "T26n1525_009:0271a22": "而說內因，以彼勝故，以依根故諸識能生，以",
    "T26n1525_009:0271a23": "盲聾等無識等故，以色等法識境界故。是故",
    "T26n1525_009:0271a24": "依根三法和合能生彼法，雖三法生而根是",
    "T26n1525_009:0271a25": "勝，是故如來唯說勝法如說六入。又雖說六",
    "T26n1525_009:0271a26": "入而攝得三法和合成觸，以說入名即說六",
    "T26n1525_009:0271a27": "識，以彼相隨，以說眼等入即攝色等入。何以",
    "T26n1525_009:0271a28": "故？不離色等入有眼等入。以是義故，如說六",
    "T26n1525_009:0271a29": "入，此亦如是。」",
    "T26n1525_009:0271b01": "問曰：「六入緣觸，此是何因？」答曰：「以盲等人",
    "T26n1525_009:0271b02": "無眼等觸，餘者有故。此以何義？以有眼等根",
    "T26n1525_009:0271b03": "有眼等觸，離眼等根無眼等觸，如盲等人唯",
    "T26n1525_009:0271b04": "有意識，此亦如是六入緣觸。」",
    "T26n1525_009:0271b05": "問曰：「依觸緣受，此是何因？」答曰：「以樂受等境",
    "T26n1525_009:0271b06": "界和合有樂受等。此以何義？如人患熱依熱",
    "T26n1525_009:0271b07": "逼惱，求於雪冷摩尼珠等及以蔭涼。又如有",
    "T26n1525_009:0271b08": "人依寒逼惱，求火求衣求溫水等一切暖",
    "T26n1525_009:0271b09": "觸。」",
    "T26n1525_009:0271b10": "問曰：「觸緣受者，此義不然。何以故？共觸生",
    "T26n1525_009:0271b11": "故。此以何義？觸共受生，以是義故觸緣受",
    "T26n1525_009:0271b12": "者此義不成，如兩角共生，右角不作左角因",
    "T26n1525_009:0271b13": "緣、左角不作右角因緣。此亦如是，是故應依",
    "T26n1525_009:0271b14": "餘因緣生，非觸因緣。又若共生而觸能作受",
    "T26n1525_009:0271b15": "因緣者，以何義故，受不能與觸為因緣？以",
    "T26n1525_009:0271b16": "受觸生相應因故。」答曰：「雖復共生，而一是因，",
    "T26n1525_009:0271b17": "一非是因。此以何義？有二種法，雖復共生而",
    "T26n1525_009:0271b18": "有一法能作彼因，非第二法作彼法因，如明",
    "T26n1525_009:0271b19": "與焰雖復共生，焰是明因、明非焰因。又如日",
    "T26n1525_009:0271b20": "與光二法共生，而日能與光明作因、光明",
    "T26n1525_009:0271b21": "不能與日作因。又如芽共生芽作影因，影",
    "T26n1525_009:0271b22": "非芽因。觸亦如是，雖共受生，觸為受因、受非",
    "T26n1525_009:0271b23": "觸因，是疑已斷。復有異義，我此法中非觸共",
    "T26n1525_009:0271b24": "生次第因緣。此以何義？我此法中非受與觸",
    "T26n1525_009:0271b25": "一時俱生。云何而生？依過去時，即與後時受",
    "T26n1525_009:0271b26": "法作因次第緣生。此云何知？以說一因。此以",
    "T26n1525_009:0271b27": "何義？以說依觸因緣生受，不說依受因緣生",
    "T26n1525_009:0271b28": "觸。此以何義？若此二法共俱生者，應說迭",
    "T26n1525_009:0271b29": "因。以是義故，說次第緣，不說一時。」",
    "T26n1525_009:0271c01": "問曰：「依受緣愛，此是何因？」答曰：「以受為因，欲",
    "T26n1525_009:0271c02": "取樂故而生於愛。」",
    "T26n1525_009:0271c03": "問曰：「若如是者，苦不應生？」答曰：「以求離故。」問",
    "T26n1525_009:0271c04": "曰：「求樂受者見樂故求，不應求苦，以不用故。」",
    "T26n1525_009:0271c05": "答曰：「雖不求苦而亦有愛，以不欲得彼苦受",
    "T26n1525_009:0271c06": "故，求欲離苦彼即是愛，是故苦受亦愛因緣。",
    "T26n1525_009:0271c07": "又樂受者欲愛因緣，苦受遠離有愛因緣。此",
    "T26n1525_009:0271c08": "以何義？如人有苦依苦逼惱，不知無力為殺",
    "T26n1525_009:0271c09": "害身，以不求苦以不求樂而愛因緣。又依無",
    "T26n1525_009:0271c10": "明盲故取苦，如彼渴人闇夜飲於糞和合水。",
    "T26n1525_009:0271c11": "此亦如是。」問曰：「色等境界皆是愛緣，何故",
    "T26n1525_009:0271c12": "但說受為愛緣？」答曰：「為樂受故求彼色等。此",
    "T26n1525_009:0271c13": "以何義？樂受之生必有伴侶。以是義故，於色",
    "T26n1525_009:0271c14": "等法皆生愛心，受為勝因非色香等，是故但",
    "T26n1525_009:0271c15": "說受為愛因不說色等。」",
    "T26n1525_009:0271c16": "問曰：「取有何義？」答曰：「取近染著皆名為取，",
    "T26n1525_009:0271c17": "求於有支及資生等一切染著，以得染著不",
    "T26n1525_009:0271c18": "相捨離名之為取。此有四種。何者為四？欲取、",
    "T26n1525_009:0271c19": "見取、戒取、我取。又欲取者，貪於五欲境界功",
    "T26n1525_009:0271c20": "德。戒取觸者，謂以持戒取三種見：見、取身",
    "T26n1525_009:0271c21": "見及以我見。又執著我，名為我取。彼人著我",
    "T26n1525_009:0271c22": "為我求樂，是故求彼五欲境界求諸天樂，或",
    "T26n1525_009:0271c23": "取欲見諸天苦行如是等法，是名見取。若已",
    "T26n1525_009:0271c24": "求得五欲境界貪著彼法，是名欲取。著未來",
    "T26n1525_009:0271c25": "世欲境界因，不能遠離五欲境界。如是持戒，",
    "T26n1525_009:0271c26": "是名戒取。又著己身隨順二邊，是名見取。此",
    "T26n1525_009:0271c27": "義云何？若墮斷邊，即便堅著五欲境界，是名",
    "T26n1525_009:0271c28": "欲取。若墮常邊，貪著五欲為勝生處，如是持",
    "T26n1525_009:0271c29": "戒是名戒取。」問曰：「愛緣取者此是何因？」答",
    "T26n1525_009:0272a01": "曰：「不足愛故更求增長，如飲醎水轉增長渴。",
    "T26n1525_009:0272a02": "又依愛故有四種取。此以何義？依愛緣故求",
    "T26n1525_009:0272a03": "於現在五欲境界，如經中說依愛因緣求於",
    "T26n1525_009:0272a04": "諸欲是名欲取。又依愛故求未來世五欲境",
    "T26n1525_009:0272a05": "界，為彼愛故起於持戒是名戒取。以彼但求",
    "T26n1525_009:0272a06": "五欲境界，若以求得五欲境界，不欲捨離",
    "T26n1525_009:0272a07": "求諸天故，好日祭祀是我所欲，如是著我名",
    "T26n1525_009:0272a08": "為我取。是名依愛因緣於取。」問曰：「以何等",
    "T26n1525_009:0272a09": "愛、緣何等取？」答曰：「欲愛欲取，有愛能取；戒取、",
    "T26n1525_009:0272a10": "我取，離有支愛能取見取。又復眾生我愛見",
    "T26n1525_009:0272a11": "取、生愛戒取、受愛欲取，於一切取貪著見取。",
    "T26n1525_009:0272a12": "又四取中欲取、戒取二取是愛，餘二以為無明",
    "T26n1525_009:0272a13": "根本。」",
    "T26n1525_009:0272a14": "問曰：「有義云何？」答曰：「此能生故，依此能生",
    "T26n1525_009:0272a15": "此，能勤修依此法故能生餘法，是故名有。」",
    "T26n1525_009:0272a16": "問曰：「依有緣生，此是何因？」答曰：「依業有生，如",
    "T26n1525_009:0272a17": "向前說，依行有識此中亦爾，應具足說。」",
    "T26n1525_009:0272a18": "問曰：「煩惱亦是生支因緣，如經中說愛因能",
    "T26n1525_009:0272a19": "生，何故唯說有因緣生不說取緣？」答曰：「依勝",
    "T26n1525_009:0272a20": "生因故如是說。此以何義？此中唯說生法勝",
    "T26n1525_009:0272a21": "因。云何為勝？此是地獄、此是人、此是天。如是",
    "T26n1525_009:0272a22": "等此種種身業為近因而非煩惱，彼種種因",
    "T26n1525_009:0272a23": "復有已生、同類生中各有差別，謂家力色、長",
    "T26n1525_009:0272a24": "壽短壽、有病無病、受用資生一切差別。此中",
    "T26n1525_009:0272a25": "亦爾，業種種故，知是近因非煩惱也，是以說",
    "T26n1525_009:0272a26": "有因緣有生，非取因緣。」",
    "T26n1525_009:0272a27": "問曰：「若有能作生因緣者。何以故說有因緣",
    "T26n1525_009:0272a28": "生，而不說生因緣於有？」答曰：「以有定、不定",
    "T26n1525_009:0272a29": "故。此以何義？以有有支必有生支，有生支者",
    "T26n1525_009:0272b01": "不必有有。猶如依彼第二諦故必有初諦，而",
    "T26n1525_009:0272b02": "不必因有初諦故有第二諦。若不爾者，畢竟",
    "T26n1525_009:0272b03": "無有解脫因緣，是故說依有支因緣必有生",
    "T26n1525_009:0272b04": "支，非生緣有。」",
    "T26n1525_009:0272b05": "問曰：「老者何義？」答曰：「消皺力減，名之為老。",
    "T26n1525_009:0272b06": "有人說言：所謂老者以變異故。此義不成。何",
    "T26n1525_009:0272b07": "以故？以不住故。以有為行剎那不住，若有為",
    "T26n1525_009:0272b08": "行念不住者，云何而言變異名老？又復有",
    "T26n1525_009:0272b09": "過，法若變者便應第二剎那中住，法若第二",
    "T26n1525_009:0272b10": "剎那住者非佛法義。又復有過，言變異者捨",
    "T26n1525_009:0272b11": "於實體，若即前法有變異者，彼法便應即捨",
    "T26n1525_009:0272b12": "本體。又若彼法不變異者，則不得言有變有",
    "T26n1525_009:0272b13": "異。若法不捨彼本體者，亦不得言變異名老，",
    "T26n1525_009:0272b14": "是故不得言有轉變名為老也。先說老相，彼",
    "T26n1525_009:0272b15": "是老義。」",
    "T26n1525_009:0272b16": "問曰：「心心數法云何知老？」答曰：「以見心法依",
    "T26n1525_009:0272b17": "止法異，所謂諸根四大損減、思惟念薄、忘失",
    "T26n1525_009:0272b18": "所有諸法門等，聞聲不了、見境界難，見如是",
    "T26n1525_009:0272b19": "等知心有老。」問曰：「死有何義？」答曰：「死者捨",
    "T26n1525_009:0272b20": "命終亡謝滅，異世去等是名為死。如是此死",
    "T26n1525_009:0272b21": "及先說老，此二合故名老死支。又復有言：根",
    "T26n1525_009:0272b22": "四大等後時損減微細難別，是名為老，破壞",
    "T26n1525_009:0272b23": "名死，如柯漸盡。又四大破壞是名為老，散盡",
    "T26n1525_009:0272b24": "名死，如朽故車破壞散盡。又於五陰隨順滅",
    "T26n1525_009:0272b25": "故，是名為老。滅名為死，如故舍壞。」",
    "T26n1525_009:0272b26": "問曰：「生緣老死，此有何義？」答曰：「壞彼法故得",
    "T26n1525_009:0272b27": "有此法，若無彼法亦無此法。此以何義？如初",
    "T26n1525_009:0272b28": "作瓶後時朽故。又先作瓶後時破壞。此亦如",
    "T26n1525_009:0272b29": "是，有眾生生，後有老死，非是不生，是故說依",
    "T26n1525_009:0272c01": "生緣老死。」問曰：「若生念中即時死者，彼中云",
    "T26n1525_009:0272c02": "何生緣老死？」答曰：「命滅。此以何義？彼處有",
    "T26n1525_009:0272c03": "命損現前命，五陰滅故是名為老，猶如彼雨",
    "T26n1525_009:0272c04": "有雲故雨，無雲無雨，亦有有雲而無有雨，彼",
    "T26n1525_009:0272c05": "處亦爾。」",
    "T26n1525_009:0272c06": "問曰：「何故有為三相法中，一處唯說生為生",
    "T26n1525_009:0272c07": "支，一處說老以為老支？」答曰：「隨順義故，法欲",
    "T26n1525_009:0272c08": "生時生能隨順，法欲滅時老支隨順。又老死",
    "T26n1525_009:0272c09": "支隨順壞法，生支與彼老死相違。老死二法",
    "T26n1525_009:0272c10": "迭共隨順。言隨順者，隨順破壞故名為老，死",
    "T26n1525_009:0272c11": "亦如是，是故老死合為一支，生者別支。」",
    "T26n1525_009:0272c12": "問曰：「何故不說憂等為支？」答曰：「不遍一切",
    "T26n1525_009:0272c13": "諸眾生故。此以何義？憂等諸法不遍三界，以",
    "T26n1525_009:0272c14": "是義故不說為支。」",
    "T26n1525_009:0272c15": "問曰：「無明滅則行滅者，有何次第？」答曰：「如來",
    "T26n1525_009:0272c16": "次第說，無明等十二因緣能生於有，以諸眾",
    "T26n1525_009:0272c17": "生不能識知十二因緣，墮斷見故。如來次第",
    "T26n1525_009:0272c18": "說無明滅餘亦皆滅，以諸眾生不能見知無",
    "T26n1525_009:0272c19": "明因緣，墮常見故。又如先說，云何世間有以",
    "T26n1525_009:0272c20": "不見知十二因緣墮於無邊？以是義故，如來",
    "T26n1525_009:0272c21": "說云何世間滅？以不見知何等法故墮於有",
    "T26n1525_009:0272c22": "邊。以是義故，如來次說。如如來《迦旃延經》中",
    "T26n1525_009:0272c23": "說。又已說身見集諦道諦，未說身見苦諦滅",
    "T26n1525_009:0272c24": "諦，是故欲說。又已說染諦，未說淨諦。又已說",
    "T26n1525_009:0272c25": "縛諦，未說解脫諦，今欲說故，是故說言無明",
    "T26n1525_009:0272c26": "滅行亦滅如是等。」",
    "T26n1525_009:0272c27": "問曰：「此諸因緣有於幾種？」答曰：「略說四種。何",
    "T26n1525_009:0272c28": "者為四？一者、有時十二因緣；二者、剎那；三者、",
    "T26n1525_009:0272c29": "次第；四者、不斷絕。時者，到時名因緣時。此",
    "T26n1525_009:0273a01": "以何義？無明時者，謂過去時。生煩惱者是",
    "T26n1525_009:0273a02": "無明時。言行時者，過去時業是名行時。言識",
    "T26n1525_009:0273a03": "時者，謂託生心共眷屬生是名識時。名色時",
    "T26n1525_009:0273a04": "者，未和合成即歌羅邏、安浮陀、枇尼堅支等，",
    "T26n1525_009:0273a05": "如是時中未生眼等五情諸根，六入未滿，彼",
    "T26n1525_009:0273a06": "時生體是名名色時。六入時者，以生眼等諸",
    "T26n1525_009:0273a07": "根滿足，六入諸根未能有力作彼心心數法",
    "T26n1525_009:0273a08": "依止，是名六入時。言觸時者，隨何等時諸",
    "T26n1525_009:0273a09": "根於彼心心數法能作依止，而不能作分別",
    "T26n1525_009:0273a10": "苦樂，亦不能作好惡諸事，未有勝行，是名觸",
    "T26n1525_009:0273a11": "時。言受時者，謂受苦樂分別苦樂，攝好惡事",
    "T26n1525_009:0273a12": "愛食非愛，欲資生等未有取力，是名受時。言",
    "T26n1525_009:0273a13": "愛時者，愛欲資生行非分別有無，是名愛時。",
    "T26n1525_009:0273a14": "言取時者，知有無分別，求如是起，是名取時。",
    "T26n1525_009:0273a15": "言有時者，求於此世未來世中五欲境界，追",
    "T26n1525_009:0273a16": "求推覓，為未來生起種種業，是名有時。言生",
    "T26n1525_009:0273a17": "時者，此生已退，即次後生所託生處，是名生",
    "T26n1525_009:0273a18": "時。老死時者，自此以後破壞諸根，名老死時。",
    "T26n1525_009:0273a19": "「言剎那者，名色等支名為剎那，以一念中具",
    "T26n1525_009:0273a20": "足一切十二有支。此義云何？如人依止貪心",
    "T26n1525_009:0273a21": "殺生，彼處所有迷愚癡等名為無明；彼處所",
    "T26n1525_009:0273a22": "有相應思心是名為行；彼處所有相應意法",
    "T26n1525_009:0273a23": "是名為識；彼處所有共識生法相等，四大及",
    "T26n1525_009:0273a24": "依四大所生四塵，如是等法名為名色；彼處",
    "T26n1525_009:0273a25": "所有依入作業而非離入名為六入；彼處所",
    "T26n1525_009:0273a26": "有相應對法，是名為觸；彼處所有相應覺者，",
    "T26n1525_009:0273a27": "是名為受；彼處所有相應貪心，是名為愛；彼",
    "T26n1525_009:0273a28": "處所有不捨愛心，是名為取；彼處所有身口",
    "T26n1525_009:0273a29": "意業，是名為有；彼處所有如是等法所起之",
    "T26n1525_009:0273b01": "法，是名為生；彼處所有諸法變異，是名為老；",
    "T26n1525_009:0273b02": "彼處所有諸法散滅，是名為死。「有次第者，無",
    "T26n1525_009:0273b03": "始義故。此以何義？以彼因果不斷絕故，以是",
    "T26n1525_009:0273b04": "義故不知其始。「不斷絕者，以彼因因不斷絕",
    "T26n1525_009:0273b05": "故。此以何義？遠來義故。又復非但十二有支",
    "T26n1525_009:0273b06": "能生因緣，以彼一切有為諸法名為因緣。」",
    "T26n1525_009:0273b07": "問曰：「深心等法有何次第？」答曰：「以成就一切",
    "T26n1525_009:0273b08": "勝功德故，以一切法中不失菩提心以為根",
    "T26n1525_009:0273b09": "本故。此以何義？於諸菩薩摩訶薩修行功德",
    "T26n1525_009:0273b10": "中，說彼深心以為根本，以諸菩薩成就深心，",
    "T26n1525_009:0273b11": "以為不失菩提心因。如深心，諸行亦爾，自然",
    "T26n1525_009:0273b12": "為欲利益一切眾生修行，是以如來為欲示",
    "T26n1525_009:0273b13": "現如實修行次第義故，說深心後次說行心。",
    "T26n1525_009:0273b14": "「又以菩薩成就深心、成就行心，然後於他利",
    "T26n1525_009:0273b15": "益修行，為欲示現如是勝義，說修行後次說",
    "T26n1525_009:0273b16": "成就捨心。又以菩薩持戒布施等如實修行",
    "T26n1525_009:0273b17": "相迴向勝法，依如是義示現修行助菩薩道，",
    "T26n1525_009:0273b18": "是故次說成就迴向。又從持戒乃至迴向非",
    "T26n1525_009:0273b19": "定善根，次欲示現勝三昧法，欲令眾生住慈",
    "T26n1525_009:0273b20": "悲等諸善根中。以是義故，說迴向後次說成",
    "T26n1525_009:0273b21": "就大慈悲等，已置定法妙樂善根，為欲離彼",
    "T26n1525_009:0273b22": "貪著心故，說慈悲後次說方便，以有方便故",
    "T26n1525_009:0273b23": "有智慧明見諸法。以是義故，不墮聲聞辟支",
    "T26n1525_009:0273b24": "佛地入菩薩位，是故如來說方便後次說成",
    "T26n1525_009:0273b25": "就般若波羅蜜。",
    "T26n1525_009:0273b26": "「又復略說成就深心乃至方便，示現成就助",
    "T26n1525_009:0273b27": "道功德，究竟成就般若波羅蜜者，示現成就",
    "T26n1525_009:0273b28": "助道智慧。",
    "T26n1525_009:0273b29": "「又成就深心乃至方便，示現成就菩提功德",
    "T26n1525_009:0273c01": "道，究竟成就般若波羅蜜，示現成就菩提智",
    "T26n1525_009:0273c02": "慧道。",
    "T26n1525_009:0273c03": "「又成就深心乃至迴向，示現成就戒身，慈悲",
    "T26n1525_009:0273c04": "二法示現成就定身，方便般若示現成就慧身。",
    "T26n1525_009:0273c05": "「又成就深心即是示現成就直心，自餘七句",
    "T26n1525_009:0273c06": "示現成就修行。",
    "T26n1525_009:0273c07": "「又成就深心、成就行心示現戒家；成就捨心",
    "T26n1525_009:0273c08": "成就迴向，示現施家；成就大慈成就大悲，示",
    "T26n1525_009:0273c09": "現滅家；成就方便成就般若波羅蜜，示現智",
    "T26n1525_009:0273c10": "家。如是有礙無礙等一切諸法，諸餘一切修",
    "T26n1525_009:0273c11": "多羅中廣說應知。此修多羅依諸菩薩摩訶",
    "T26n1525_009:0273c12": "薩學戒義說，如是諸菩薩摩訶薩八萬四千",
    "T26n1525_009:0273c13": "無量無邊諸法門等，皆應類知。」",
    "T26n1525_009:0273c14": "彌勒菩薩所問經論卷第九",
    "T26n1525_009:0273c15": "此經舊為六卷。《開元錄》作五卷，子注或七",
    "T26n1525_009:0273c16": "卷、或十卷。據此，今開初卷為二，總為七卷。",
    "T26n1525_009:0273c17": "即釋《大寶積經．第四十一會》是也。"
}