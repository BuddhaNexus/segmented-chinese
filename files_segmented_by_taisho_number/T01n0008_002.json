{
    "T01n0008_002:0210b21": "佛說大堅固婆羅門緣起經卷下",
    "T01n0008_002:0210b23": "西天譯經三藏朝奉大夫試光祿卿",
    "T01n0008_002:0210b24": "傳法大師賜紫臣施護等奉　詔譯",
    "T01n0008_002:0210b25": "「爾時，輔相大堅固婆羅門即時來詣黎努王",
    "T01n0008_002:0210b26": "所，到已伸敬退坐一面。時，王歡喜顧囑慰安，",
    "T01n0008_002:0210b27": "輔相亦復肅恭對答。王言：『大堅固！汝今為",
    "T01n0008_002:0210b28": "我度此國境分為七分，我與六人童子各各",
    "T01n0008_002:0210b29": "分理。』是時輔相受王命已，即時度量分此地",
    "T01n0008_002:0210c01": "界，正北北隅，其界廣闊。正南南隅，其界狹",
    "T01n0008_002:0210c02": "略，猶如車形。中央境土，多人聚處，黎努王",
    "T01n0008_002:0210c03": "居。所有迦陵誐國，[木*奈]多布囉城；摩濕摩迦",
    "T01n0008_002:0210c04": "國，褒[惺-生+土]那城；晚帝那國，摩呬沙摩城；蘇",
    "T01n0008_002:0210c05": "尾囉國，勞嚕迦城；彌體羅國；尾提呬城；摩",
    "T01n0008_002:0210c06": "伽陀國，瞻波大城；波羅奈國，迦尸大城。如",
    "T01n0008_002:0210c07": "是七國，各分界已。時，六人童子於彼彼處，",
    "T01n0008_002:0210c08": "受王灌頂，各各為王，統理一處。從是已後，",
    "T01n0008_002:0210c09": "乃有七王，所謂黎努王、破冤王、梵授王、勝",
    "T01n0008_002:0210c10": "尊王、明愛王、持國王、大持國王，如是七王",
    "T01n0008_002:0210c11": "各分統已。後時，六王又復集會，共詣輔相婆",
    "T01n0008_002:0210c12": "羅門所，到已謂言：『大堅固！如汝所有，智謀",
    "T01n0008_002:0210c13": "才略，助佐黎努大王，我等六王願汝同彼，",
    "T01n0008_002:0210c14": "亦相贊助。』輔相婆羅門聞是言已，同佐七王，",
    "T01n0008_002:0210c15": "諸所有事悉共參議。",
    "T01n0008_002:0210c16": "「爾時，輔相婆羅門其後又復教授七千婆羅",
    "T01n0008_002:0210c17": "門，誦彼經典，教授七千婆羅門，讀彼經典。",
    "T01n0008_002:0210c18": "時，諸長者婆羅門士庶人民，咸知咸見輔相",
    "T01n0008_002:0210c19": "婆羅門如是才智，互相議言：『此大堅固是",
    "T01n0008_002:0210c20": "為真實大婆羅門，復能與諸婆羅門眾，教授",
    "T01n0008_002:0210c21": "讀誦圍陀典章。』",
    "T01n0008_002:0210c22": "「是時，輔相婆羅門聞眾議已，作是念言：『此諸",
    "T01n0008_002:0210c23": "婆羅門長者士庶人民，處處相聚參議，於我",
    "T01n0008_002:0210c24": "假以稱揚，謂我才智，又復目我而為真實",
    "T01n0008_002:0210c25": "大婆羅門，此非我宜，我且自觀，實非真實",
    "T01n0008_002:0210c26": "大婆羅門，我今不復與諸婆羅門教授讀誦",
    "T01n0008_002:0210c27": "圍陀典章，正使廣知，誠非我善，況復世間",
    "T01n0008_002:0210c28": "我身色相而不久住？我昔曾聞，先德耆舊大",
    "T01n0008_002:0210c29": "婆羅門智者所說，婆羅門法中，於夏四月，",
    "T01n0008_002:0211a01": "寂止一處，修悲禪觀，彼觀若成，大梵天王",
    "T01n0008_002:0211a02": "當來現身，施所求願，若如是事，是我所樂，",
    "T01n0008_002:0211a03": "我應如說修此禪觀。』如是言念已。時，輔相婆",
    "T01n0008_002:0211a04": "羅門將欲於夏四月中寂止一處修悲禪觀，",
    "T01n0008_002:0211a05": "即詣黎努王所，到已白言：『大王！我今樂欲，",
    "T01n0008_002:0211a06": "夏四月中寂止一處修悲禪觀，願王聽許。』時，",
    "T01n0008_002:0211a07": "黎努王言：『大堅固！隨汝所欲，今正是時。』",
    "T01n0008_002:0211a08": "「爾時，輔相婆羅門得王許已，詣寂靜處，諦心",
    "T01n0008_002:0211a09": "專注，於夏四月中修悲禪觀。過夏四月已，",
    "T01n0008_002:0211a10": "當苾芻布薩白月十五日，即於彼處，依婆羅",
    "T01n0008_002:0211a11": "門法，以新瞿摩夷，先塗其地，然作四方火",
    "T01n0008_002:0211a12": "壇，其壇中心復作火爐。時，輔相婆羅門沐浴",
    "T01n0008_002:0211a13": "其身，著新淨衣，從北而上，至壇南界，擲吉",
    "T01n0008_002:0211a14": "祥草，徧覆壇地，面北而坐，執宰嚕嚩，施作",
    "T01n0008_002:0211a15": "火事，以祀梵天。爾時，輔相婆羅門作法未久，",
    "T01n0008_002:0211a16": "忽於北方有大光相。輔相婆羅門見是光已，",
    "T01n0008_002:0211a17": "生希有心，身毛喜竪，轉復肅恭，諦心而住。",
    "T01n0008_002:0211a18": "其光熾盛，昔所未見。爾時，大梵天王現光未",
    "T01n0008_002:0211a19": "久，從北而來虛空中住。其輔相婆羅門一心",
    "T01n0008_002:0211a20": "歡喜，仰觀虛空，乃見大梵天王處于空中，",
    "T01n0008_002:0211a21": "即時◎合掌頂禮說伽陀曰：",
    "T01n0008_002:0211a22": "「『威神色相光明具，　　是何聖者現空中？",
    "T01n0008_002:0211a23": "　　我今雖見不能知，　　惟願如實為我說。』",
    "T01n0008_002:0211a24": "「爾時大梵天王即說伽陀，答輔相婆羅門曰：",
    "T01n0008_002:0211a25": "「『彼諸淨行者悉知，　　我於梵界而常住，",
    "T01n0008_002:0211a26": "　　又復諸天知我名，　　汝婆羅門應自審。』",
    "T01n0008_002:0211a27": "「輔相婆羅門復說伽陀曰：",
    "T01n0008_002:0211a28": "「『所須淨水及座位，　　蘇蜜乳粥味中勝，",
    "T01n0008_002:0211a29": "　　最初奉獻我專心，　　惟願梵王哀納受。』",
    "T01n0008_002:0211b01": "「大梵天王復說伽陀曰：",
    "T01n0008_002:0211b02": "「『所須淨水及座位，　　蘇蜜乳粥味中勝，",
    "T01n0008_002:0211b03": "　　汝婆羅門最初獻，　　我今如應為汝受。』",
    "T01n0008_002:0211b04": "「輔相婆羅門說伽陀曰：",
    "T01n0008_002:0211b05": "「『五欲諸境名此界，　　得生梵世名他界，",
    "T01n0008_002:0211b06": "　　我忻是義發問端，　　惟願梵王聽許我。』",
    "T01n0008_002:0211b07": "「大梵天王說伽陀曰：",
    "T01n0008_002:0211b08": "「『此界他界二義中，　　隨汝所樂恣汝問，",
    "T01n0008_002:0211b09": "　　我今聽許悉無疑，　　汝問云何當速說。』",
    "T01n0008_002:0211b10": "「爾時，輔相婆羅門即作是念：『我於今時，欲解",
    "T01n0008_002:0211b11": "疑惑，先以何義，問彼梵王？為問此界義由",
    "T01n0008_002:0211b12": "何發起邪？為問他界義由何得生邪？』輔",
    "T01n0008_002:0211b13": "相婆羅門又復審思：『此界義者，謂由五欲發",
    "T01n0008_002:0211b14": "起，此不應問。我今當以生他界義問彼梵",
    "T01n0008_002:0211b15": "王。』作是念已，即問大梵天王言：『勇猛清淨者，",
    "T01n0008_002:0211b16": "大梵天王！我今問汝，願解疑惑。大梵人中，",
    "T01n0008_002:0211b17": "若欲求生寂靜梵天界者，當修何行，而能得",
    "T01n0008_002:0211b18": "生？』",
    "T01n0008_002:0211b19": "「爾時，大梵天王即說伽陀，答輔相婆羅門曰：",
    "T01n0008_002:0211b20": "「『修無我者即淨行，　　心住一境悲解脫，",
    "T01n0008_002:0211b21": "　　離諸欲染煩惱除，　　此等得生於梵界。』",
    "T01n0008_002:0211b22": "「時，輔相婆羅門白大梵天王言：『如大梵所說",
    "T01n0008_002:0211b23": "伽陀中言，修無我者是即淨行，我於此義已",
    "T01n0008_002:0211b24": "能解了，謂一類人起正信心，修出家法，剃",
    "T01n0008_002:0211b25": "除鬚髮，被袈裟衣，捨諸富樂。若少若多，智",
    "T01n0008_002:0211b26": "能隨轉。若高族中、若下族中，其心平等離諸",
    "T01n0008_002:0211b27": "取著。但持三衣一鉢，餘無所有。於諸學中，",
    "T01n0008_002:0211b28": "教授學法，身、語、意業具足清淨，淨命自資，",
    "T01n0008_002:0211b29": "離諸過失。如是名為◎修無我者。",
    "T01n0008_002:0211c01": "「『又如大梵所說，心住一境，我聞其言，亦解",
    "T01n0008_002:0211c02": "是義。謂有一類修定行者，內心清淨，住一境",
    "T01n0008_002:0211c03": "性，無尋、無伺，定生喜樂，證二禪定，具足所",
    "T01n0008_002:0211c04": "行，此即名為心住一境。",
    "T01n0008_002:0211c05": "「『又如大梵所說，悲解脫者，我聞其言，亦解",
    "T01n0008_002:0211c06": "是義。謂有一類修悲行者，以悲俱時所生",
    "T01n0008_002:0211c07": "之心，先於東方，遍運悲心，其心廣大，具足",
    "T01n0008_002:0211c08": "所行，平等無二，亦無限量，無冤無惱。如是",
    "T01n0008_002:0211c09": "東方行已，南西北方，四維上下，一切世界，",
    "T01n0008_002:0211c10": "廣運悲心，具足所行，亦復如是，此即名為",
    "T01n0008_002:0211c11": "悲解脫者。",
    "T01n0008_002:0211c12": "「『又如大梵說言，離諸欲染，煩惱除者，我聞",
    "T01n0008_002:0211c13": "其言，不解是義。大梵，何等為煩惱？云何人",
    "T01n0008_002:0211c14": "中能令煩惱而得清淨？諸煩惱海充滿流注，",
    "T01n0008_002:0211c15": "是中云何令修行者得生寂靜彼梵天界？』",
    "T01n0008_002:0211c16": "「爾時大梵天王即說伽陀，答輔相婆羅門曰：",
    "T01n0008_002:0211c17": "「『貪瞋癡慢疑忿覆，　　惱害誑妄并慳嫉，",
    "T01n0008_002:0211c18": "　　起此染法及謗他，　　是等名為諸煩惱。",
    "T01n0008_002:0211c19": "　　遠離如是諸煩惱，　　即於人中得清淨，",
    "T01n0008_002:0211c20": "　　諸煩惱海塞其源，　　得生寂靜梵天界。』",
    "T01n0008_002:0211c21": "「時，輔相婆羅門白大梵天王言：『如大梵所說，",
    "T01n0008_002:0211c22": "諸煩惱法，我聞其言，了解是義。我若在家，",
    "T01n0008_002:0211c23": "一向纏縛。我若出家，一向離過，當修清淨",
    "T01n0008_002:0211c24": "正白梵行。何以故？有生皆滅，人命短促，若",
    "T01n0008_002:0211c25": "不覺知，死墮惡趣。是故我今自知自覺，",
    "T01n0008_002:0211c26": "宜善修作，行正梵行，不復世間造諸惡業。",
    "T01n0008_002:0211c27": "大梵！我今捨家，而求出家，惟願大梵知我心",
    "T01n0008_002:0211c28": "意。』大梵天王言：『如汝所欲，今正是時。』",
    "T01n0008_002:0211c29": "「爾時空中所現大梵天王作是言已，隱而不",
    "T01n0008_002:0212a01": "現。」",
    "T01n0008_002:0212a02": "復次，會中，五髻乾闥婆王子前白佛言：「世尊！",
    "T01n0008_002:0212a03": "我於今日，聞此梵王於世尊前說因緣事，我",
    "T01n0008_002:0212a04": "忽思念，彼時輔相大堅固婆羅門者，豈非即",
    "T01n0008_002:0212a05": "是佛世尊邪？」佛告五髻乾闥婆王子言：「如是，",
    "T01n0008_002:0212a06": "如是。彼時輔相大堅固婆羅門者，即我身是。",
    "T01n0008_002:0212a07": "我念往昔，彼輔相大堅固婆羅門出家等事，",
    "T01n0008_002:0212a08": "汝曾聞不？」五髻答言：「不也，世尊！我昔未聞。」",
    "T01n0008_002:0212a09": "佛言：「五髻！我今次第，為汝宣說。五髻！彼時，",
    "T01n0008_002:0212a10": "輔相大堅固婆羅門作火事已，往詣黎努王",
    "T01n0008_002:0212a11": "所。到已跪拜，恭向王前，說伽陀曰：",
    "T01n0008_002:0212a12": "「『我有意願今啟白，　　黎努大王國界主，",
    "T01n0008_002:0212a13": "　　我捨相位求出家，　　願王自理國政事。』",
    "T01n0008_002:0212a14": "「爾時黎努大王即說伽陀，答輔相曰：",
    "T01n0008_002:0212a15": "「『汝若闕少所須用，　　一切欲者我當與，",
    "T01n0008_002:0212a16": "　　若人嬈汝今速言，　　我以王法為治罰。",
    "T01n0008_002:0212a17": "　　汝如我父我如子，　　汝我相助豈相離？",
    "T01n0008_002:0212a18": "　　汝雖為相亦我師，　　何故于今發是語？』",
    "T01n0008_002:0212a19": "「輔相婆羅門說伽陀曰：",
    "T01n0008_002:0212a20": "「『我諸所用無闕乏，　　亦非他人相嬈惱，",
    "T01n0008_002:0212a21": "　　但為我聞真實言，　　發出家心無改轉。』",
    "T01n0008_002:0212a22": "「黎努大王說伽陀曰：",
    "T01n0008_002:0212a23": "「『非人所說何真實，　　何故信聽如是言？",
    "T01n0008_002:0212a24": "　　勿將斯語以為真，　　棄輔相位求出家。』",
    "T01n0008_002:0212a25": "「輔相婆羅門說伽陀曰：",
    "T01n0008_002:0212a26": "「『天子我先作火事，　　勇發清淨專注心，",
    "T01n0008_002:0212a27": "　　依法布壇火祀天，　　以吉祥草而作用。",
    "T01n0008_002:0212a28": "　　大梵天王大仙聖，　　應我所求即現身，",
    "T01n0008_002:0212a29": "　　我聞彼說真實言，　　是故堅發出家意。』",
    "T01n0008_002:0212b01": "「黎努大王說伽陀曰：",
    "T01n0008_002:0212b02": "「『如汝輔相善所說，　　我今悉能生信解，",
    "T01n0008_002:0212b03": "　　汝既得聞先聖言，　　此出家心何能轉。",
    "T01n0008_002:0212b04": "　　汝心猶如虛空淨，　　復如淨妙瑠璃寶，",
    "T01n0008_002:0212b05": "　　如汝所修我亦隨，　　我因汝故得開悟。』",
    "T01n0008_002:0212b06": "「時，黎努王說伽陀已，又作是言：『大堅固！汝心",
    "T01n0008_002:0212b07": "清淨，樂修善行，隨汝所欲，汝有歸趣，我亦",
    "T01n0008_002:0212b08": "有歸。』",
    "T01n0008_002:0212b09": "「時，輔相婆羅門復說伽陀，前白王曰：",
    "T01n0008_002:0212b10": "「『汝王當捨諸欲境，　　若執著者即愚夫，",
    "T01n0008_002:0212b11": "　　應發堅固離著心，　　三摩呬多忍力具。",
    "T01n0008_002:0212b12": "　　此所悟者清淨乘，　　此清淨道真常住，",
    "T01n0008_002:0212b13": "　　此所宣說正法門，　　由此得生梵天界。』",
    "T01n0008_002:0212b14": "「五髻！彼分理諸國者六王，聞輔相婆羅門捨",
    "T01n0008_002:0212b15": "輔相位樂求出家，即集六王，共在一處。時，",
    "T01n0008_002:0212b16": "輔相婆羅門乃自往詣彼六王所，到已跪拜，",
    "T01n0008_002:0212b17": "白諸王言：『諸王！當知，我今欲捨彼輔相位，",
    "T01n0008_002:0212b18": "惟願諸王，各各別求助國政者，設有授學，",
    "T01n0008_002:0212b19": "別依師範。我今樂欲出家修道。何以故？我",
    "T01n0008_002:0212b20": "於大梵天王所，聞真實言，謂煩惱法，應當",
    "T01n0008_002:0212b21": "捨離。從是已後，不樂在家一向纏縛。我若",
    "T01n0008_002:0212b22": "出家一向離過，當修清淨正白梵行。何以故？",
    "T01n0008_002:0212b23": "有生皆滅，人命短促，若不覺知，死墮惡趣。",
    "T01n0008_002:0212b24": "是故我今自知自覺，宜善修作行正梵行，不",
    "T01n0008_002:0212b25": "復世間造諸惡業。』時彼六王咸共議言：『此輔",
    "T01n0008_002:0212b26": "相婆羅門何故棄捨富貴而求出家？婆羅門",
    "T01n0008_002:0212b27": "中亦有愛樂於富貴者，我等應當以富貴事，",
    "T01n0008_002:0212b28": "勸請彼人令勿出家。』爾時，六王共參議已，咸",
    "T01n0008_002:0212b29": "謂輔相婆羅門言：『我等六王以富貴事一切",
    "T01n0008_002:0212c01": "所欲，勸請於汝，然今我等，所有富貴，皆是",
    "T01n0008_002:0212c02": "依法而得。』言已即出廣多財寶，諸富樂具，",
    "T01n0008_002:0212c03": "授與輔相婆羅門。時，輔相婆羅門白六王言：",
    "T01n0008_002:0212c04": "『大王！今此財寶諸富樂具，我悉自有，一切",
    "T01n0008_002:0212c05": "豐足，然我所有，亦依法得。我自所有，尚悉",
    "T01n0008_002:0212c06": "棄捨，況復于今受諸王賜？我今決定志求出",
    "T01n0008_002:0212c07": "家。何以故？我於大梵天王所，聞真實言，謂",
    "T01n0008_002:0212c08": "煩惱法，應當捨離，如是乃至如前廣說。』「五",
    "T01n0008_002:0212c09": "髻！時，彼六王復相議言：『婆羅門中亦有愛樂",
    "T01n0008_002:0212c10": "姝妙妓女，我等應當與彼令受。』爾時六王共",
    "T01n0008_002:0212c11": "參議已，即以姝妙、妓女，與輔相婆羅門。王",
    "T01n0008_002:0212c12": "言：『我此妓女，色相殊麗，肌體充實，容止可",
    "T01n0008_002:0212c13": "觀，復多能解，汝宜納受，勿復出家。』時，輔相",
    "T01n0008_002:0212c14": "婆羅門白六王言：『大王！我家自有四十妻室，",
    "T01n0008_002:0212c15": "色相殊麗，肌體充實，容止可觀，端正齊等。",
    "T01n0008_002:0212c16": "雖復自有，尚悉棄捨，況復于今受諸王賜？",
    "T01n0008_002:0212c17": "我今決定志求出家。何以故？我於大梵天王",
    "T01n0008_002:0212c18": "所聞真實言，謂煩惱法，應當捨離，如是",
    "T01n0008_002:0212c19": "乃至如前廣說。』「五髻！時，彼六王咸謂輔相婆",
    "T01n0008_002:0212c20": "羅門言：『汝今堅欲求出家者，且復更俟，過",
    "T01n0008_002:0212c21": "七年後，我等諸王子孫及弟，各成立已，我",
    "T01n0008_002:0212c22": "等亦當隨汝出家。汝大堅固，若有歸趣，我",
    "T01n0008_002:0212c23": "等諸王亦有所歸。』時輔相婆羅門白六王言：",
    "T01n0008_002:0212c24": "『若俟七年，極為久遠，我今堅志願速出家。",
    "T01n0008_002:0212c25": "何以故？我於大梵天王所，聞真實言，謂煩",
    "T01n0008_002:0212c26": "惱法，應當捨離，如是乃至如前廣說。』六王又",
    "T01n0008_002:0212c27": "言：『汝大堅固！若不爾者，更俟六年，或復五",
    "T01n0008_002:0212c28": "年，乃至一年。』輔相答言：『若俟一年，極為久",
    "T01n0008_002:0212c29": "遠，我今堅志願速出家。』六王又言：『若不爾者",
    "T01n0008_002:0213a01": "更俟七月。』輔相答言：『若俟七月，極為久遠，",
    "T01n0008_002:0213a02": "我今堅志願速出家。』六王又言：『若不爾者，",
    "T01n0008_002:0213a03": "或復六月，乃至半月。』輔相答言：『若俟半月，",
    "T01n0008_002:0213a04": "極為久遠，我今堅志願速出家。』六王又言：",
    "T01n0008_002:0213a05": "『若不爾者，更俟七日。』輔相答言：『大王！若俟",
    "T01n0008_002:0213a06": "七日，斯為可爾，我所出家，捨苦從樂，今正",
    "T01n0008_002:0213a07": "是時。』「五髻！爾時，輔相婆羅門往詣七千教誦",
    "T01n0008_002:0213a08": "經典婆羅門，及七千教讀經典婆羅門所，到",
    "T01n0008_002:0213a09": "已，普告一萬四千諸婆羅門言：『善來！善來！",
    "T01n0008_002:0213a10": "諸婆羅門眾。汝等所有圍陀典章，若讀若誦，",
    "T01n0008_002:0213a11": "從今已後，各別求師而相教習。我今出家，",
    "T01n0008_002:0213a12": "無能教汝。何以故？我於大梵天王所，聞真",
    "T01n0008_002:0213a13": "實言，謂煩惱法，應當捨離，從是已後，不樂",
    "T01n0008_002:0213a14": "在家一向纏縛。我若出家一向離過，當修清",
    "T01n0008_002:0213a15": "淨正白梵行。何以故？有生皆滅，人命短促，",
    "T01n0008_002:0213a16": "若不覺知，死墮惡趣。是故我今自知自覺，",
    "T01n0008_002:0213a17": "宜善修作行正梵行，不復世間造諸惡業。』時，",
    "T01n0008_002:0213a18": "彼一萬四千婆羅門眾，俱白輔相婆羅門言：",
    "T01n0008_002:0213a19": "『我師智者，勿宜出家。何以故？夫出家者，少",
    "T01n0008_002:0213a20": "其義利、少其威德、少有稱譽，若彼婆羅門",
    "T01n0008_002:0213a21": "者，有大義利、有大威德、有大稱譽。』時，輔相",
    "T01n0008_002:0213a22": "婆羅門告彼一萬四千婆羅門言：『汝，婆羅門！",
    "T01n0008_002:0213a23": "莫作是語！莫作是語！汝等當知，夫出家者，",
    "T01n0008_002:0213a24": "有大義利、有大威德、有大稱譽；而婆羅門",
    "T01n0008_002:0213a25": "者，少其義利、少其威德，少有稱譽。如汝諸",
    "T01n0008_002:0213a26": "婆羅門有所知解，一切皆從師授為緣，是故",
    "T01n0008_002:0213a27": "汝等，勿生異見。』時，彼一萬四千婆羅門眾，",
    "T01n0008_002:0213a28": "俱白輔相婆羅門言：『如師所說，如是，如是。",
    "T01n0008_002:0213a29": "夫出家者，有大義利、有大威德、有大稱譽，",
    "T01n0008_002:0213b01": "乃至我等有所知解，一切皆從師授為緣，汝",
    "T01n0008_002:0213b02": "師今時若有歸趣，我亦有歸。』時，輔相婆羅門，",
    "T01n0008_002:0213b03": "復告一萬四千諸婆羅門言：『我所出家，捨苦",
    "T01n0008_002:0213b04": "從樂，今正是時。』「時輔相婆羅門，還詣自舍",
    "T01n0008_002:0213b05": "四十妻所，謂諸妻言：『善來，善來！汝等各各",
    "T01n0008_002:0213b06": "當詣彼彼親族中去，或復樂住別婆羅門族。",
    "T01n0008_002:0213b07": "我今捨汝，志求出家。何以故？我於大梵天",
    "T01n0008_002:0213b08": "王所，聞真實言，謂煩惱法，應當捨離。從是",
    "T01n0008_002:0213b09": "已後，不樂在家一向纏縛。我若出家一向離",
    "T01n0008_002:0213b10": "過，當修清淨正白梵行。何以故？有生皆滅，",
    "T01n0008_002:0213b11": "人命短促，若不覺知，死墮惡趣。是故我今",
    "T01n0008_002:0213b12": "自知自覺，宜善修作行正梵行，不復世間造",
    "T01n0008_002:0213b13": "諸惡業。』時四十妻俱白輔相婆羅門言：『汝",
    "T01n0008_002:0213b14": "大堅固！應為師尊時，汝即是師尊，應為夫主",
    "T01n0008_002:0213b15": "時，汝即是夫主，應為善友時，汝即是善友。今",
    "T01n0008_002:0213b16": "隨汝所欲，汝有歸趣，我亦有歸。』時，輔相婆",
    "T01n0008_002:0213b17": "羅門復謂四十妻言：『我所出家，捨苦從樂，",
    "T01n0008_002:0213b18": "今正是時。』「五髻！爾時，輔相婆羅門，所應告語",
    "T01n0008_002:0213b19": "遍告語已，於七日中，正信堅固，歸佛出家，",
    "T01n0008_002:0213b20": "鬚髮自落，袈裟著身，成苾芻相，威儀具足。",
    "T01n0008_002:0213b21": "輔相婆羅門，既出家已。時，彼七王悉捨國境，",
    "T01n0008_002:0213b22": "亦隨出家；所有七千教誦婆羅門，亦隨出家；",
    "T01n0008_002:0213b23": "彼四十妻亦隨出家。是時，復有無數百千諸",
    "T01n0008_002:0213b24": "人民眾，各各隨喜，悉樂出家。「五髻！時，輔相",
    "T01n0008_002:0213b25": "大堅固婆羅門遠離諸欲，證阿羅漢果。證聖",
    "T01n0008_002:0213b26": "果已，復為同梵行者，說諸聲聞種類法門。",
    "T01n0008_002:0213b27": "彼聞法已，解了其義，當生梵界。是時，大堅",
    "T01n0008_002:0213b28": "固聲聞，復為諸同修梵行者，說諸聲聞種類",
    "T01n0008_002:0213b29": "法門。彼聞法已，解了其義，得生欲界四大",
    "T01n0008_002:0213c01": "王天。又有一類同梵行者，聞法悟解，生三十",
    "T01n0008_002:0213c02": "三天；或有一類同梵行者生夜摩天、或有",
    "T01n0008_002:0213c03": "一類生兜率天、或有一類生化樂天、或有",
    "T01n0008_002:0213c04": "一類生他化自在天。「五髻！彼時，會中若男",
    "T01n0008_002:0213c05": "若女，及同梵行者，或於大堅固聲聞起過失",
    "T01n0008_002:0213c06": "心者，身壞命終，墮地獄中。彼時，會中若男",
    "T01n0008_002:0213c07": "若女，及同梵行者，於大堅固聲聞起淨信心",
    "T01n0008_002:0213c08": "者，身壞命終，得生天界。「五髻！彼時，大堅固",
    "T01n0008_002:0213c09": "聲聞，周行城邑聚落境界，普為一切若王、若",
    "T01n0008_002:0213c10": "臣、若長者、若婆羅門，乃至士庶人民，教化",
    "T01n0008_002:0213c11": "利益，令捨邪道。是時，國中王臣長者，諸婆",
    "T01n0008_002:0213c12": "羅門，修梵行者，及在家者，乃至一切士庶",
    "T01n0008_002:0213c13": "人民，咸作是言：『歸命聖者大堅固，七王輔",
    "T01n0008_002:0213c14": "相。快哉！今日得大善利。』」如是世尊宣說往昔",
    "T01n0008_002:0213c15": "因緣事已，五髻乾闥婆王子心生歡喜，遠塵",
    "T01n0008_002:0213c16": "離垢，得法眼淨。",
    "T01n0008_002:0213c17": "佛說此經已，五髻乾闥婆王子等，一切大眾，",
    "T01n0008_002:0213c18": "聞佛所說，皆大歡喜，信受奉行。",
    "T01n0008_002:0213c19": "佛說大堅固婆羅門緣起經卷下"
}