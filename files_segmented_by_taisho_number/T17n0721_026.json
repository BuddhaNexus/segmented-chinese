{
    "T17n0721_026:0148b02": "正法念處經卷第二十六",
    "T17n0721_026:0148b04": "元魏婆羅門瞿曇般若流支譯",
    "T17n0721_026:0148b05": "觀天品第六之五(三十三天之二)",
    "T17n0721_026:0148b06": "「時天帝釋告諸天曰：『以善業故生此天中，業",
    "T17n0721_026:0148b07": "盡則退，業果因緣而生此天。我於此天必有",
    "T17n0721_026:0148b08": "退沒，當自勉力以求安隱。』時諸天眾聞天帝",
    "T17n0721_026:0148b09": "釋說是語已，白帝釋言：『如是。天王！我等於此",
    "T17n0721_026:0148b10": "善業樂處，不敢復作放逸之行。』白言：『天王！以",
    "T17n0721_026:0148b11": "何因緣令我不退？』爾時，帝釋告諸天曰：『八方",
    "T17n0721_026:0148b12": "上下所生之處，無非有為，無常破壞，勿生貪",
    "T17n0721_026:0148b13": "著，謂可常保。不淨煩惱，後致大苦，非生樂法、",
    "T17n0721_026:0148b14": "非智因緣、非為正行。如是憶念，後則大苦。諸",
    "T17n0721_026:0148b15": "天子！汝等已曾無量世中生此天上，命盡還",
    "T17n0721_026:0148b16": "退，墮於地獄、餓鬼、畜生。復以善業生此天中，",
    "T17n0721_026:0148b17": "受自業果，受天中樂。業幻所誑，復墮地獄、餓",
    "T17n0721_026:0148b18": "鬼、畜生。是故，天子！不應放逸。我所說者，是恒",
    "T17n0721_026:0148b19": "河沙等諸佛之法，聞此法者，於生死中當得",
    "T17n0721_026:0148b20": "解脫。所謂無明緣行，行緣識，識緣名色，名色",
    "T17n0721_026:0148b21": "緣六入，六入緣觸，觸緣受，受緣愛，愛緣取，",
    "T17n0721_026:0148b22": "取緣有，有緣生，生緣老死憂悲苦惱，如是",
    "T17n0721_026:0148b23": "唯有大苦聚集。無明滅則行滅，行滅則識滅，",
    "T17n0721_026:0148b24": "識滅則名色滅，名色滅則六入滅，六入滅則",
    "T17n0721_026:0148b25": "觸滅，觸滅則受滅，受滅則愛滅，愛滅則取滅，",
    "T17n0721_026:0148b26": "取滅則有滅，有滅則生滅，生滅則老死憂悲",
    "T17n0721_026:0148b27": "苦惱滅，如是大苦聚滅。如是天中生死迴旋，",
    "T17n0721_026:0148b28": "如是見已，生厭離心。煩惱盡故，常不破壞，不",
    "T17n0721_026:0148b29": "生不老，無死無盡，是名涅槃。諸天子！若能如",
    "T17n0721_026:0148c01": "是，則脫生死。此生死處，無有此法，所謂無生",
    "T17n0721_026:0148c02": "常住、不可破壞、無盡無滅。於生死中則無此",
    "T17n0721_026:0148c03": "法，於生死中，唯有退沒生滅之法。』",
    "T17n0721_026:0148c04": "「時諸天子聞天帝釋說是法時，於過去世佛",
    "T17n0721_026:0148c05": "正法中修行來者，更不放逸，信佛法僧，一心",
    "T17n0721_026:0148c06": "清淨，種涅槃因。若有天人於過去世佛正法",
    "T17n0721_026:0148c07": "中不修心者，放逸亂心為愛所誑，受五欲",
    "T17n0721_026:0148c08": "樂。以愛誑故，具受無量生死苦惱。「時天帝",
    "T17n0721_026:0148c09": "釋說是法時，護世四天王如是思惟：『釋迦",
    "T17n0721_026:0148c10": "天王共諸天眾住在何處？』作是念時，即見天",
    "T17n0721_026:0148c11": "王坐於天宮，天眾圍遶，威德光明，受天快樂。",
    "T17n0721_026:0148c12": "時四天王即詣善法堂，至帝釋所，頭面作禮，",
    "T17n0721_026:0148c13": "於一面坐。坐已須臾，復從座起，於帝釋前白",
    "T17n0721_026:0148c14": "言：『天王！閻浮提人行十善道，順於法行，孝養",
    "T17n0721_026:0148c15": "父母，恭敬沙門、婆羅門、耆舊長宿。天王！願加",
    "T17n0721_026:0148c16": "歡喜。』時天帝釋告護世言：『我亦隨喜護世天",
    "T17n0721_026:0148c17": "王利益世間，令行善法，我聞歡喜。汝得善",
    "T17n0721_026:0148c18": "業，如是閻浮提人隨順法行。』護世天王向",
    "T17n0721_026:0148c19": "帝釋說：『若閻浮提人不順法行，不孝父母，不",
    "T17n0721_026:0148c20": "敬沙門、婆羅門、耆舊長宿，增長魔眾，減損正",
    "T17n0721_026:0148c21": "法。』帝釋聞之，告三十三天及四天王，速疾莊",
    "T17n0721_026:0148c22": "嚴。阿修羅王提羅、勇健、鉢呵娑王、非法惱亂",
    "T17n0721_026:0148c23": "惡龍王等，住於海下，或來戰鬪。爾時，護世四",
    "T17n0721_026:0148c24": "天王等，聞帝釋教，還四天處，至樂見山，莊嚴",
    "T17n0721_026:0148c25": "器仗，如前所說。「時天帝釋與護世天無量千",
    "T17n0721_026:0148c26": "眾而自圍遶，天衣天鬘以自莊嚴，將諸天",
    "T17n0721_026:0148c27": "女詣一切主山，猶如眾星圍遶滿月，遶須",
    "T17n0721_026:0148c28": "彌山，亦如日光處於眾星。如百千金山圍遶",
    "T17n0721_026:0148c29": "須彌，金銀、毘琉璃、青因陀珠、赤蓮華寶，以此",
    "T17n0721_026:0149a01": "寶樹莊嚴。天帝遊戲之處多有眾鳥出妙音",
    "T17n0721_026:0149a02": "聲。天蓮華池——伊羅婆那白龍象王遊戲之處，",
    "T17n0721_026:0149a03": "金色蓮華，琉璃為莖，與諸乳象共遊其中，如",
    "T17n0721_026:0149a04": "前所說。雖是畜生，亦受天樂。",
    "T17n0721_026:0149a05": "「時天帝釋至其象所，以手摩捫而戲弄之：『我",
    "T17n0721_026:0149a06": "此白象王，善能與諸阿修羅鬪，令我得勝。』說",
    "T17n0721_026:0149a07": "是語已，復往詣於一切主山，至無憂殿與",
    "T17n0721_026:0149a08": "諸天子九那由他天女而共遊戲，受五欲樂。",
    "T17n0721_026:0149a09": "共諸天眾，伎樂音聲遊戲之處，無量莊嚴。天",
    "T17n0721_026:0149a10": "眾受報，乃至愛善業盡、集樂報盡，於善法",
    "T17n0721_026:0149a11": "堂命終還退，或墮地獄、餓鬼、畜生。若有善業，",
    "T17n0721_026:0149a12": "得生人中，常受快樂，聰明智慧，同生一城或",
    "T17n0721_026:0149a13": "同聚落，於世間中最為上首，或為親友兄弟",
    "T17n0721_026:0149a14": "知識常受安樂。以餘業故。「帝釋天王閉三惡",
    "T17n0721_026:0149a15": "趣，觀天退沒而說偈言：",
    "T17n0721_026:0149a16": "「『此地諸園林，　　及諸蓮華池，",
    "T17n0721_026:0149a17": "　　山峯極端嚴，　　廣大多珍寶。",
    "T17n0721_026:0149a18": "　　蓮華諸河池，　　寶石而莊嚴，",
    "T17n0721_026:0149a19": "　　林樹種種花，　　眾鳥皆和集。",
    "T17n0721_026:0149a20": "　　金樹如意樹，　　淨如毘琉璃，",
    "T17n0721_026:0149a21": "　　銀寶或珊瑚，　　種種雜莊嚴。",
    "T17n0721_026:0149a22": "　　眾蜂出妙音，　　在於蓮華池，",
    "T17n0721_026:0149a23": "　　寶樓甚廣大，　　端嚴極淨妙。",
    "T17n0721_026:0149a24": "　　莊嚴甚奇特，　　諸天所應供，",
    "T17n0721_026:0149a25": "　　如是諸嚴飾，　　天人輪迴轉。",
    "T17n0721_026:0149a26": "　　如幻亦如泡，　　如乾闥婆城，",
    "T17n0721_026:0149a27": "　　五欲愛所誑，　　天樂亦如是。",
    "T17n0721_026:0149a28": "　　愛傷諸世間，　　流轉生死海，",
    "T17n0721_026:0149a29": "　　愛毒如猛火，　　滅壞諸世間。",
    "T17n0721_026:0149b01": "　　欲樂無厭足，　　求之而不息，",
    "T17n0721_026:0149b02": "　　無常火燒已，　　不知何所趣。",
    "T17n0721_026:0149b03": "　　眾生皆為此，　　愛毒之所誑，",
    "T17n0721_026:0149b04": "　　愛染覆諸天，　　不覺時所遷。",
    "T17n0721_026:0149b05": "　　天人阿修羅、　　地獄龍夜叉，",
    "T17n0721_026:0149b06": "　　一切無自在，　　念念時所遷。",
    "T17n0721_026:0149b07": "　　一切三界中，　　為時網所纏，",
    "T17n0721_026:0149b08": "　　不知無自在，　　為愛之所惑。』",
    "T17n0721_026:0149b09": "「如是天帝釋見天無常，有生有滅。見無常已，",
    "T17n0721_026:0149b10": "念第一法，以偈讚佛：",
    "T17n0721_026:0149b11": "「『南無婆伽婆，　　利益諸眾生，",
    "T17n0721_026:0149b12": "　　說愛如毒害，　　為眾廣分別。",
    "T17n0721_026:0149b13": "　　了知一切法，　　其智無罣礙，",
    "T17n0721_026:0149b14": "　　離於智所知，　　則無第三法。",
    "T17n0721_026:0149b15": "　　無常及苦空，　　亦無有作者，",
    "T17n0721_026:0149b16": "　　如來見實諦，　　為諸眾生說。』",
    "T17n0721_026:0149b17": "「爾時，帝釋以清淨心讚歎佛已，如印所印，還",
    "T17n0721_026:0149b18": "住所止，受天快樂。",
    "T17n0721_026:0149b19": "「復次，比丘知業果報，觀三十三天所住之地。",
    "T17n0721_026:0149b20": "彼以聞慧見：第二處名曰山峯。眾生何業而",
    "T17n0721_026:0149b21": "生彼處？彼以聞慧見：此眾生教人持戒，乃至",
    "T17n0721_026:0149b22": "一日一夜不殺眾生，亦不偷盜、不犯王法，不",
    "T17n0721_026:0149b23": "行偷盜乃至小罪亦不故犯。是人命終生於",
    "T17n0721_026:0149b24": "第二山峯之處，其地柔軟，須彌山峯種種雜",
    "T17n0721_026:0149b25": "業光明莊嚴。於此地中觀見一切須彌山根，",
    "T17n0721_026:0149b26": "金銀琉璃雜寶莊嚴，無量天鬘衣服莊嚴其",
    "T17n0721_026:0149b27": "地，妙色如融金聚，毘琉璃林莊嚴山地，與諸",
    "T17n0721_026:0149b28": "天女遊戲其中。復往詣於飲食之河：一名天",
    "T17n0721_026:0149b29": "善味河；二名大駛流河；三名流行河；四名大",
    "T17n0721_026:0149c01": "流河；五名曲流河；六名濬鬘河；七名千流河；",
    "T17n0721_026:0149c02": "八名如意河。飲此河流，離於醉亂。一切諸飲",
    "T17n0721_026:0149c03": "從河而流，種種眾味，種種諸色。或有乳色，或",
    "T17n0721_026:0149c04": "赤寶色、青寶王色、毘琉璃色，或黃金色或",
    "T17n0721_026:0149c05": "有雜色，妙香流出，湛然常滿。復有天食，皆有",
    "T17n0721_026:0149c06": "種種色香味具，味如石蜜香潔白淨，如意之",
    "T17n0721_026:0149c07": "味隨天所念，有種種味。種種園林香花莊",
    "T17n0721_026:0149c08": "嚴，種種色鳥以為嚴飾，與諸天女遊戲其",
    "T17n0721_026:0149c09": "中，種種伎樂歌舞戲笑，甚可愛樂。多有諸",
    "T17n0721_026:0149c10": "林，謂娑羅林、大娑羅林、如意樹林、常華香",
    "T17n0721_026:0149c11": "林、如意風林，觸身悅樂，金枝莊嚴，鈴網彌",
    "T17n0721_026:0149c12": "覆，百千眾鳥出妙音聲，受五欲樂，共相娛",
    "T17n0721_026:0149c13": "樂。無有病惱，離於飢渴，身無疲極，無所營",
    "T17n0721_026:0149c14": "作，如心所念，遊戲園林蓮華池中見諸妙",
    "T17n0721_026:0149c15": "色，五欲娛樂。住山峯天，其身光明，如意大",
    "T17n0721_026:0149c16": "小，神通自在，隨意所念皆悉即得，得已不壞，",
    "T17n0721_026:0149c17": "無能奪者。如是住峯，一切天眾受自業樂，乃",
    "T17n0721_026:0149c18": "至愛善業本所持戒——不殺、不盜，善業既盡，",
    "T17n0721_026:0149c19": "命終還退，隨業流轉，墮於地獄、餓鬼、畜生。若",
    "T17n0721_026:0149c20": "生人中，住於山谷，大富饒財，端正第一，園林",
    "T17n0721_026:0149c21": "欝茂，寒暑調適。以餘業故。",
    "T17n0721_026:0149c22": "「復次，比丘知業果報，觀三十三天第三地處。",
    "T17n0721_026:0149c23": "彼以聞慧見：有地處名曰山頂。眾生何業生",
    "T17n0721_026:0149c24": "於彼處？彼以聞慧見：有眾生持二種戒；見諸",
    "T17n0721_026:0149c25": "眾生被縛幽閉，解之令脫；行於曠路，為飢所",
    "T17n0721_026:0149c26": "逼，不盜他人甘蔗果菜；雖有勢力，不奪他人",
    "T17n0721_026:0149c27": "漿水飲食。以其不殺、放眾生故，是人命終生",
    "T17n0721_026:0149c28": "三十三天山頂之處，受無量樂。無量河水，所",
    "T17n0721_026:0149c29": "謂欲流洄澓，悕欲為岸，歡喜之人憶念濤波。",
    "T17n0721_026:0150a01": "於此河中多有眾鳥色香愛味，諸有蛟龍",
    "T17n0721_026:0150a02": "無量欲著，曲戾流行，水沫為栰，嫉妬園林，無",
    "T17n0721_026:0150a03": "量境界以為山谷。如是愛河，諸天沒溺，無能",
    "T17n0721_026:0150a04": "渡者。無始輪轉，不得彼岸，流注不絕，習為",
    "T17n0721_026:0150a05": "甚深，行於三道，瀑流波注，遍於欲界、色界、",
    "T17n0721_026:0150a06": "無色界，生老病死憂悲苦惱為大勢力。如",
    "T17n0721_026:0150a07": "是愛河，諸世間人亦不能渡。山頂諸天，愛",
    "T17n0721_026:0150a08": "河常流，與諸天女遊戲其中，受五欲樂。有六",
    "T17n0721_026:0150a09": "園林。何等為六？一名常歡喜；二名常遊戲；三",
    "T17n0721_026:0150a10": "名白雲聚；四名普樂林；五名如月林；六名恒",
    "T17n0721_026:0150a11": "河林。如是等林，嚴飾山頂，遊戲其中，受無量",
    "T17n0721_026:0150a12": "樂。復向飲河，所謂質多羅河、手觸之河、無",
    "T17n0721_026:0150a13": "厭足河、雜色水河。其河兩岸，金銀頗梨以為",
    "T17n0721_026:0150a14": "林樹，華果具足，甚可愛樂。以善業故，其地諸",
    "T17n0721_026:0150a15": "天種種河林，飲食香潔，從河而流，千萬天",
    "T17n0721_026:0150a16": "眾遊戲娛樂。所服天衣無有經緯，身具光明，",
    "T17n0721_026:0150a17": "無有骨肉，亦無津污，口意無惓，常懷歡喜，行",
    "T17n0721_026:0150a18": "步庠序，歌舞戲笑。乃至愛善業盡，身口意",
    "T17n0721_026:0150a19": "業、清涼業盡，第一樂報決定業盡，從天還",
    "T17n0721_026:0150a20": "退，墮於地獄、餓鬼、畜生。若生人中，常受安樂，",
    "T17n0721_026:0150a21": "巨富饒財，樂修智慧，遊戲歌舞，所生國土多",
    "T17n0721_026:0150a22": "處高原。以餘業故。",
    "T17n0721_026:0150a23": "「復次，比丘知業果報，觀三十三天所住之地。",
    "T17n0721_026:0150a24": "彼以聞慧見：第四地名善見城。眾生何業生",
    "T17n0721_026:0150a25": "於彼處？彼以聞慧見：有眾生修行持戒，救於",
    "T17n0721_026:0150a26": "溺人，令脫水難，或將被戮，救贖令脫，或以自",
    "T17n0721_026:0150a27": "身投深水中，救彼溺人。若有惡人，教令偷盜，",
    "T17n0721_026:0150a28": "不從他教，不行偷盜，乃至行於曠野，飢渴所",
    "T17n0721_026:0150a29": "逼，尚不盜人粮食果食。尊敬於戒，於微細",
    "T17n0721_026:0150b01": "戒心生畏懼，不敢毀犯。是人命終生善見城。",
    "T17n0721_026:0150b02": "其城縱廣十千由旬，十千階道，閻浮檀金以",
    "T17n0721_026:0150b03": "為其地，十千大殿，毘琉璃寶或閻浮檀金，或",
    "T17n0721_026:0150b04": "有白銀因陀青寶及餘七寶間錯莊嚴，於諸",
    "T17n0721_026:0150b05": "街巷多有樓閣寶殿莊嚴，光明晃耀。若以日",
    "T17n0721_026:0150b06": "光喻彼天宮，如日中燈。其城四面，毘琉璃",
    "T17n0721_026:0150b07": "寶以為園林，周匝莊嚴，真珠羅網遍覆其",
    "T17n0721_026:0150b08": "上。復有金樹銀網彌覆，復有銀樹金網",
    "T17n0721_026:0150b09": "彌覆。有七寶樹為遊戲處。如意之樹，隨天",
    "T17n0721_026:0150b10": "所念，從此樹生因陀青寶。大青寶林，金色眾",
    "T17n0721_026:0150b11": "鳥出妙音聲。金林之中銀色眾鳥，青寶林",
    "T17n0721_026:0150b12": "中赤寶華鳥，赤寶林中雜色眾鳥。如是園",
    "T17n0721_026:0150b13": "林，眾鳥妙音以為莊嚴。善見大城街巷阡",
    "T17n0721_026:0150b14": "陌，一切皆以真金宮殿，白銀為柱，毘琉璃樹",
    "T17n0721_026:0150b15": "以為莊嚴。復有金殿毘琉璃柱，復有金殿金",
    "T17n0721_026:0150b16": "樹莊嚴。雜寶宮殿莊嚴階道，金色眾鳥出妙",
    "T17n0721_026:0150b17": "音聲，周遍莊嚴善見大城，不可稱說。有四大",
    "T17n0721_026:0150b18": "林以為嚴飾：一名雲鬘林；二名大樹林；",
    "T17n0721_026:0150b19": "三名光明音林；四名樂見林。一一園林縱廣",
    "T17n0721_026:0150b20": "二千五百由旬。一一林中有一萬河，皆以金",
    "T17n0721_026:0150b21": "華彌覆水上。兩岸嚴飾，甚可愛樂，金銀頗",
    "T17n0721_026:0150b22": "梨、青寶王樹以為莊嚴。於此林中多有眾",
    "T17n0721_026:0150b23": "蜂，白銀為身，毘琉璃寶以為兩翅。其音美",
    "T17n0721_026:0150b24": "妙，勝於笙笛絲竹之音過十六倍。毘琉璃",
    "T17n0721_026:0150b25": "樹黃金為果，香美柔軟味勝石蜜，其果香",
    "T17n0721_026:0150b26": "氣滿一由旬，鳥聞香氣百倍受樂。金樹銀",
    "T17n0721_026:0150b27": "果香美上味。毘琉璃樹，黃金為葉，雜寶色",
    "T17n0721_026:0150b28": "果。如是種種無量林樹，莊嚴圍繞善見大",
    "T17n0721_026:0150b29": "城，隨其憶念，種種善業皆悉成就，得種種",
    "T17n0721_026:0150c01": "報。如其種子，受如業報，住善見城受無量",
    "T17n0721_026:0150c02": "樂。此城如是，眾所樂見，故名善見。其林種",
    "T17n0721_026:0150c03": "種赤寶莊嚴，珊瑚車璩種種鈴網彌覆園",
    "T17n0721_026:0150c04": "林遊戲之處。善見諸天住在其中，其城宮",
    "T17n0721_026:0150c05": "殿華鬘寶幢。無量百千億寶幢幡蓋，微風吹",
    "T17n0721_026:0150c06": "動出於種種微妙樂音。多諸天子天女眷屬",
    "T17n0721_026:0150c07": "圍遶，住於須彌山頂善見城中。善業莊嚴，受",
    "T17n0721_026:0150c08": "勝報者三十六億，帝釋天王之所識知，有大",
    "T17n0721_026:0150c09": "神通，光明威德，心常歡喜。「無量百千天子天",
    "T17n0721_026:0150c10": "女出天王城，詣林遊戲，乘於無量百千億殿，",
    "T17n0721_026:0150c11": "種種幢幡百千億種以為莊嚴。其殿種種色",
    "T17n0721_026:0150c12": "相莊嚴，因陀青寶以為箱輿，赤蓮華寶以為",
    "T17n0721_026:0150c13": "殿輪。有乘寶殿紫磨金地，毘琉璃道，車璩",
    "T17n0721_026:0150c14": "為繩以界道側，寶鈴莊嚴。復有天子乘眾寶",
    "T17n0721_026:0150c15": "殿，有乘寶宮，車璩為底，真珠羅網以覆其",
    "T17n0721_026:0150c16": "上，珊瑚為壁，白銀為柱。復有天子乘於金殿，",
    "T17n0721_026:0150c17": "真珠為壁，赤寶為底，白銀為柱，珊瑚莊嚴。一",
    "T17n0721_026:0150c18": "一莊嚴出千光明，百千諸殿不可稱說。天眾",
    "T17n0721_026:0150c19": "圍遶，無量百千種種莊嚴。天子乘之，往詣園",
    "T17n0721_026:0150c20": "林。毘琉璃幢或赤覆幢，或紫金幢或赤蓮",
    "T17n0721_026:0150c21": "寶幢，無量種色寶幢眾幡遍於虛空，歡喜遊",
    "T17n0721_026:0150c22": "戲，往詣四林。無量伎樂，百千億聲，種種妙",
    "T17n0721_026:0150c23": "音皆悉具足，聞者愛樂。如業所得，上中下",
    "T17n0721_026:0150c24": "報，歡喜受樂。往詣大林。一一天子與天女",
    "T17n0721_026:0150c25": "眾，或百或千乃至百千，歌舞戲笑。乾闥婆",
    "T17n0721_026:0150c26": "音伎樂具足，往詣大林受五欲樂。一一天",
    "T17n0721_026:0150c27": "女各與天子娛樂受樂，如意縱逸，往詣種",
    "T17n0721_026:0150c28": "種遊戲之處，或行空中如青雲氣，毘琉璃色。",
    "T17n0721_026:0150c29": "如是天眾處於虛空，以種種衣莊嚴其身，種",
    "T17n0721_026:0151a01": "種嚴飾，美音愛語，往詣大林。或有天眾行於",
    "T17n0721_026:0151a02": "金道，無量百千寶殿輪輞輾諸金地，金塵滿",
    "T17n0721_026:0151a03": "空，令空陰翳而無染污。「若諸天子命欲終",
    "T17n0721_026:0151a04": "時，塵則著身。有諸天子曾見餘天有如是",
    "T17n0721_026:0151a05": "相，不久退沒，受大苦惱，生慈悲心而說頌",
    "T17n0721_026:0151a06": "曰：",
    "T17n0721_026:0151a07": "「『諸天行此道，　　或百或千還，",
    "T17n0721_026:0151a08": "　　為於時節火，　　而燒境界薪。",
    "T17n0721_026:0151a09": "　　見他病死相，　　而自不覺知，",
    "T17n0721_026:0151a10": "　　衰相既至已，　　乃知自苦惱。",
    "T17n0721_026:0151a11": "　　放逸自濁心，　　常樂於境界，",
    "T17n0721_026:0151a12": "　　不覺死隨逐，　　常不離眾生。",
    "T17n0721_026:0151a13": "　　受樂遊戲人，　　樂行於放逸，",
    "T17n0721_026:0151a14": "　　死軍將欲至，　　破壞如毒害。",
    "T17n0721_026:0151a15": "　　非是呪藥力，　　非天阿修羅，",
    "T17n0721_026:0151a16": "　　自業之所縛，　　世所不能救。",
    "T17n0721_026:0151a17": "　　塵垢覆身面，　　而猶不自覺，",
    "T17n0721_026:0151a18": "　　死信既來至，　　不久必終沒。",
    "T17n0721_026:0151a19": "　　眾生常貪欲，　　渴愛無厭足，",
    "T17n0721_026:0151a20": "　　死賊忽已至，　　著樂不覺知。",
    "T17n0721_026:0151a21": "　　汝已死相現，　　為死之所牽，",
    "T17n0721_026:0151a22": "　　須臾必退沒，　　退時受苦惱。",
    "T17n0721_026:0151a23": "　　此山頂眾生，　　園林莊嚴處，",
    "T17n0721_026:0151a24": "　　業縛不自在，　　受於自業報。",
    "T17n0721_026:0151a25": "　　遊戲放逸行，　　受樂無厭足，",
    "T17n0721_026:0151a26": "　　癡人愛增長，　　退沒不自在。",
    "T17n0721_026:0151a27": "　　有煙必有火，　　其相法如是，",
    "T17n0721_026:0151a28": "　　如是退沒相，　　必當歸死苦。』",
    "T17n0721_026:0151a29": "「如是天子見是相已，放逸心息，修本善根，呵",
    "T17n0721_026:0151b01": "責自心及餘天子。如是說時，有諸天子乘種",
    "T17n0721_026:0151b02": "種殿，寶網彌覆，懸眾寶鈴，無量莊嚴，以自校",
    "T17n0721_026:0151b03": "飾，見者愛樂。天鬘天衣以為莊嚴如融金",
    "T17n0721_026:0151b04": "聚，百千萬眾遍須彌頂。是時天子見天眾",
    "T17n0721_026:0151b05": "來，或乘金殿或在地行，或乘鵝殿，有與天",
    "T17n0721_026:0151b06": "女歌舞戲笑向遊戲林。天蓮華樹，河泉池流，",
    "T17n0721_026:0151b07": "華果茂盛，種種雜寶以為莊嚴，一切園林甚",
    "T17n0721_026:0151b08": "可愛樂。善見諸天既至園林，即皆下殿，往詣",
    "T17n0721_026:0151b09": "金樹。其樹鮮榮曜若日光，空行天眾從空",
    "T17n0721_026:0151b10": "而下，詣遊戲處。一切天眾皆悉雲集，鼓樂",
    "T17n0721_026:0151b11": "絃歌，遊戲受樂，無有嫉妬，歌舞戲笑，五欲",
    "T17n0721_026:0151b12": "自娛，莊嚴樂音，與諸天女行於飲食河岸之",
    "T17n0721_026:0151b13": "間，向琉璃林。其琉璃林以真金果以為莊嚴，",
    "T17n0721_026:0151b14": "香色具足，味如蜜酒，與諸端正妙色天女，飲",
    "T17n0721_026:0151b15": "摩偷果，久受天樂。如是天眾歌舞戲笑，以受",
    "T17n0721_026:0151b16": "快樂。餘天聞已，往帝釋所，合掌頂禮，白言：『天",
    "T17n0721_026:0151b17": "王！善見城中一切天眾皆詣園林遊戲之",
    "T17n0721_026:0151b18": "處。天王當知！』帝釋聞已，勅：『諸天眾速疾嚴",
    "T17n0721_026:0151b19": "飾，我欲往詣善見諸天遊戲之處。』善法堂上",
    "T17n0721_026:0151b20": "一切天眾聞天王勅，乘種種殿——若乘金殿毘",
    "T17n0721_026:0151b21": "琉璃幢；毘琉璃殿真金為幢；七寶雜幡以為",
    "T17n0721_026:0151b22": "莊嚴；金色鳥殿出眾妙音；或有馬殿，其行速",
    "T17n0721_026:0151b23": "疾；或有金鵝，毘琉璃足，赤蓮華寶以為兩",
    "T17n0721_026:0151b24": "翅——天子乘之，隨天帝釋向善見大城遊戲之",
    "T17n0721_026:0151b25": "處。復有天子乘孔雀鳥，七寶為身。是孔雀",
    "T17n0721_026:0151b26": "鳥於閻浮提中，勝餘一切眾鳥之色，何況天",
    "T17n0721_026:0151b27": "中善業莊嚴，形相色貌無以為比。乘此孔雀",
    "T17n0721_026:0151b28": "詣遊戲處，種種樂音歌舞戲笑，詣善見天，遊",
    "T17n0721_026:0151b29": "戲受樂。時天帝釋乘於千輻四輪之殿，其殿",
    "T17n0721_026:0151c01": "莊嚴，七寶所成。何等為七？一者青寶王；二者",
    "T17n0721_026:0151c02": "赤蓮華寶；三者車璩寶；四者清淨毘琉璃",
    "T17n0721_026:0151c03": "寶；五者珊瑚金剛；六者頗梨；七者真金。如是",
    "T17n0721_026:0151c04": "七寶雜色莊嚴，駕以千鵝，身七寶色，種種",
    "T17n0721_026:0151c05": "形相，音聲美妙勝諸天女歌頌之音，帝釋乘",
    "T17n0721_026:0151c06": "之。有五百幡，金銀毘琉璃以為寶幢，青黃",
    "T17n0721_026:0151c07": "赤白紫色雜成莊嚴其殿，帝釋乘之。無量天",
    "T17n0721_026:0151c08": "女歌頌妙音在前歌舞，或遊虛空或行於",
    "T17n0721_026:0151c09": "地，隨意自在，無所障礙，受五欲樂，伎樂自娛，",
    "T17n0721_026:0151c10": "向善見天遊戲之處。餘天見之，執種種華，毘",
    "T17n0721_026:0151c11": "琉璃莖，往帝釋所。「善見天眾見帝釋來，皆捨",
    "T17n0721_026:0151c12": "遊戲，往迎帝釋。帝釋告言：『汝等今應遊戲水",
    "T17n0721_026:0151c13": "中。』善法天眾聞帝釋勅，頂受其教，即入池",
    "T17n0721_026:0151c14": "水取蓮華葉，向善見天馳速而走。善見天",
    "T17n0721_026:0151c15": "眾亦執蓮華，走向善法天眾，遊戲喜笑。時",
    "T17n0721_026:0151c16": "天帝釋住在空中，觀諸天眾遊戲水鬪，久",
    "T17n0721_026:0151c17": "時遊戲猶不厭足。復以蓮華而共鬪戲，或",
    "T17n0721_026:0151c18": "以金華、毘琉璃華種種色莖共相打擲，久於",
    "T17n0721_026:0151c19": "此處，以蓮華相打以為戲笑。復詣果林取",
    "T17n0721_026:0151c20": "諸軟菓遙相打擲。果戲鬪已，復往酒林，食摩",
    "T17n0721_026:0151c21": "偷飲，以善業故而不醉亂。時天帝釋從殿而",
    "T17n0721_026:0151c22": "下，入於林中，時諸天子見帝釋來，皆大歡",
    "T17n0721_026:0151c23": "喜，供養帝釋。諸天子等，合掌白言：『我得善",
    "T17n0721_026:0151c24": "命，得善果報，得值天王利益我等，過於父母。』",
    "T17n0721_026:0151c25": "如是天眾既供養已，時天帝釋告諸天子：『汝",
    "T17n0721_026:0151c26": "等皆悉如我之子，如兄如弟。』相慰勞已，入放",
    "T17n0721_026:0151c27": "逸地，於園林中遊戲受樂，河流泉水蓮華",
    "T17n0721_026:0151c28": "池中，種種眾鳥出妙音聲以為莊嚴。以諸",
    "T17n0721_026:0151c29": "金華莊嚴其地。其地細妙柔軟平正。其諸樹",
    "T17n0721_026:0152a01": "林，金毘琉璃、頗梨諸樹莊嚴其地。河泉流",
    "T17n0721_026:0152a02": "水出眾飲食，皆悉具足。曼陀羅華、居賒耶",
    "T17n0721_026:0152a03": "舍大蓮華等，以為莊嚴。天子天女遊戲歌舞",
    "T17n0721_026:0152a04": "於山谷中，歡娛受樂。五樂之音、天女歌音，受",
    "T17n0721_026:0152a05": "五欲樂。善見城中諸天子等，善法堂中諸天",
    "T17n0721_026:0152a06": "子等，皆共遊戲於園林中，於人中數經無量",
    "T17n0721_026:0152a07": "時遊戲受樂，還向本宮其道種種遊戲之處，",
    "T17n0721_026:0152a08": "戲笑受樂。種種莊嚴，還於本宮。善見城中所",
    "T17n0721_026:0152a09": "住諸天受於天樂，乃至愛善業盡，從天命",
    "T17n0721_026:0152a10": "終，隨其本業墮於地獄、餓鬼、畜生。若有善業，",
    "T17n0721_026:0152a11": "得生人中，常受安樂，多聞知見，常愛音樂歌",
    "T17n0721_026:0152a12": "舞戲笑，愛於節會，多饒資生，不遭疫病，離於",
    "T17n0721_026:0152a13": "憂惱。以餘業故。",
    "T17n0721_026:0152a14": "「復次，比丘知業果報，觀三十三天所住之地。",
    "T17n0721_026:0152a15": "彼以聞慧見：第五地名鉢私他。眾生何業生",
    "T17n0721_026:0152a16": "於彼處？彼以聞慧見：持戒人貧窮乞索財物",
    "T17n0721_026:0152a17": "飯食，見大貧人，分餐惠施，減妻子分而施貧",
    "T17n0721_026:0152a18": "窮。盲冥孤獨、困病之人善信修集，見他犯",
    "T17n0721_026:0152a19": "姦，為官所執從右門出，執事魁膾欲斷其",
    "T17n0721_026:0152a20": "命，怖畏目冥，救令得脫。是人命終生三十",
    "T17n0721_026:0152a21": "三天鉢私他地。生此天已，以善業故，其身光",
    "T17n0721_026:0152a22": "明皆悉普照，猶如日光。其光色相，無量光",
    "T17n0721_026:0152a23": "明，青黃赤白、紫綠諸光遍照諸天，十倍增",
    "T17n0721_026:0152a24": "勝。如閻浮提眾星宿之中月光第一，此地天",
    "T17n0721_026:0152a25": "子，其身光明亦復如是。眾色具足，餘天比",
    "T17n0721_026:0152a26": "之，猶如螢火。諸天女等見此天子，皆走往趣。",
    "T17n0721_026:0152a27": "天子既生，莊嚴之具亦皆隨生，於其頂上，大",
    "T17n0721_026:0152a28": "青寶王以為寶冠，其光普照滿一由旬。餘",
    "T17n0721_026:0152a29": "大珠寶，見此珠光，皆滅不現，猶如日出，螢",
    "T17n0721_026:0152b01": "火失光。自然七寶以為花冠，其光普照滿百",
    "T17n0721_026:0152b02": "由旬，一切光明以為莊嚴，青黃赤白紫綠諸",
    "T17n0721_026:0152b03": "光於其身上自然而有。珠寶瓔珞七寶光",
    "T17n0721_026:0152b04": "明，其光普照一百由旬。身服瓔珞，七寶所成，",
    "T17n0721_026:0152b05": "其光能照一百由旬。以金剛綖以為帶繓，垂",
    "T17n0721_026:0152b06": "於胸前，所著腰帶如天虹色，脚著種種雜色",
    "T17n0721_026:0152b07": "履屣，其光明曜猶如電光，行不疲極。若念行",
    "T17n0721_026:0152b08": "空，隨其所向，以屣力故，能有所至，終不疲",
    "T17n0721_026:0152b09": "惓。所著衣服無有經緯，種種眾寶光明照",
    "T17n0721_026:0152b10": "曜，殊勝可愛。天子生已，即自思惟：『我以何",
    "T17n0721_026:0152b11": "業來生此中？』適生此念，自見往世於閻浮提",
    "T17n0721_026:0152b12": "善不善處，從彼命終來生此天。若閻浮提中",
    "T17n0721_026:0152b13": "修行善業，此中成熟。『我作善業故來生此。以",
    "T17n0721_026:0152b14": "因緣生，非無因生。』於須臾頃，諸天女眾，少壯",
    "T17n0721_026:0152b15": "妙色光明具足，悉來親近初生天子。諸天",
    "T17n0721_026:0152b16": "女等莊嚴之具所出音聲如五樂音，其香",
    "T17n0721_026:0152b17": "普熏滿二由旬，其華勝於一切諸華。妙色光",
    "T17n0721_026:0152b18": "顏，天服莊嚴，功德所生，天善業故；譬如日",
    "T17n0721_026:0152b19": "出，眾華開敷。天子既生，天女色敷至天子",
    "T17n0721_026:0152b20": "所，種種遊戲娛樂天子，抱持天子詣林遊",
    "T17n0721_026:0152b21": "戲，種種伎樂歌舞戲笑，瞻仰天子，共詣林",
    "T17n0721_026:0152b22": "中。其林名曰蓮華化生，若諸天子入林戲時，",
    "T17n0721_026:0152b23": "一一足下悉生蓮華以承其足，毘琉璃莖，金",
    "T17n0721_026:0152b24": "剛為鬚，真金為葉，其臺柔軟，眾蜂莊嚴。隨其",
    "T17n0721_026:0152b25": "舉足欲下足時，蓮華即生以承其足。從此花",
    "T17n0721_026:0152b26": "林入摩偷林，其林金樹流出香飲，勝葡萄",
    "T17n0721_026:0152b27": "酒，色香味具，諸天飲之無有醉亂，天女飲",
    "T17n0721_026:0152b28": "之。復往詣於遮都羅林，其林三眾不可譬喻：",
    "T17n0721_026:0152b29": "一者鳥音；二者蜂音；三者天女歌頌之音。彼",
    "T17n0721_026:0152c01": "諸天子三眾林中，一一遊處、一一華池、種種",
    "T17n0721_026:0152c02": "鳥音聞之悅樂，不知厭足。愛火所燒，乃至",
    "T17n0721_026:0152c03": "愛善業盡，從天命終，業所繫縛，墮於地獄、",
    "T17n0721_026:0152c04": "餓鬼、畜生。若生人中，妙色端正，生大種姓，功",
    "T17n0721_026:0152c05": "德具足，富樂自在，隨心遊戲，無病安隱，壽命",
    "T17n0721_026:0152c06": "長遠，生值善世或值中國，不生邊地，或為大",
    "T17n0721_026:0152c07": "王或為大臣，多饒財寶為大商主。以餘業",
    "T17n0721_026:0152c08": "故。",
    "T17n0721_026:0152c09": "「復次，比丘知業果報，觀三十三天所住之",
    "T17n0721_026:0152c10": "處。彼以聞慧見：第六處名曰俱吒。眾生何",
    "T17n0721_026:0152c11": "業而生彼處？彼聞知見：若有眾生獲執賊人，",
    "T17n0721_026:0152c12": "不加罰戮、不令苦惱，或他捉賊，令其得脫。以",
    "T17n0721_026:0152c13": "潤益心利益眾生。供養父母，奉施病藥，隨",
    "T17n0721_026:0152c14": "心所須，不盜父母所有資財，悅意軟語，利益",
    "T17n0721_026:0152c15": "少言。常以香華供養禮拜念佛功德。恭敬師",
    "T17n0721_026:0152c16": "長，禮拜問訊，和言軟善。見惡知識而不親",
    "T17n0721_026:0152c17": "近，不樂其行。不善惡人、不正行人，世間所",
    "T17n0721_026:0152c18": "賤，不共同行，不與同住。親近宿老，遵奉祇",
    "T17n0721_026:0152c19": "敬。受佛禁戒，智慧具足，真心持戒，不惱壞",
    "T17n0721_026:0152c20": "他。眾人所愛，善言讚嘆。軟語供養奴婢僮",
    "T17n0721_026:0152c21": "客，不橫加怖。飲食知足，不飲餘食。不惱眾",
    "T17n0721_026:0152c22": "生，不喜瞋恚，不與下賤屠兒魁膾販賣貿易，",
    "T17n0721_026:0152c23": "賣買質直。不誑眾生，不入酒肆，不為女人",
    "T17n0721_026:0152c24": "之所輕易，不壞威儀進止庠序。言則奉行。",
    "T17n0721_026:0152c25": "不求他人好惡長短。心不懷恨，不說毀呰亦",
    "T17n0721_026:0152c26": "不言智。見他田植，不生嫉妬。租稅依法，不",
    "T17n0721_026:0152c27": "欺王者。不盜他田溉灌之水。若晝、若夜，不取",
    "T17n0721_026:0152c28": "他果。一切眾惡悉捨不為，或一一止，或復下",
    "T17n0721_026:0152c29": "止。云何下止？遍作諸業是名下止。云何中",
    "T17n0721_026:0153a01": "止？作已懺悔，毀呰不作，是名中止。云何上",
    "T17n0721_026:0153a02": "止？不作遍業，不教他人，勸他令捨，不生隨",
    "T17n0721_026:0153a03": "喜，捨離惡人中下之業。如是三人得三種果，",
    "T17n0721_026:0153a04": "謂上中下。如是行善、捨惡業人，身壞命終生",
    "T17n0721_026:0153a05": "俱吒天。既生天已，身無骨皮，離於污垢，受",
    "T17n0721_026:0153a06": "樂成就不可稱說。譬如轉輪聖王，七寶千子、",
    "T17n0721_026:0153a07": "王四天下，所受之樂比此天樂如活地獄。其",
    "T17n0721_026:0153a08": "天住處縱廣三千由旬，七寶天樹、河池莊嚴",
    "T17n0721_026:0153a09": "於彼天中，名曰行林。其林金樹，隨天憶念，悉",
    "T17n0721_026:0153a10": "從樹生。隨天所至，常與天俱，如轉輪王七寶，",
    "T17n0721_026:0153a11": "隨王心念常與王俱。此天園林亦復如是，若",
    "T17n0721_026:0153a12": "天念住，林即住地。譬如飛鳥翱翔於空，住",
    "T17n0721_026:0153a13": "則依地，此天園林亦復如是。此俱吒天一勢",
    "T17n0721_026:0153a14": "力也。以善業故，復有勢力。以善業故，隨其行",
    "T17n0721_026:0153a15": "處，眾妙音鳥常與天俱，是俱吒天二勢力也。",
    "T17n0721_026:0153a16": "復有善業隨其行處，諸蓮華池、眾蜂妙音、鵝",
    "T17n0721_026:0153a17": "鴨鴛鴦以為莊嚴，是俱吒天三勢力也。復有",
    "T17n0721_026:0153a18": "善業，著天華鬘，行於空中自然而有千葉蓮",
    "T17n0721_026:0153a19": "華，毘琉璃莖，諸天女等，坐其華臺與共遊",
    "T17n0721_026:0153a20": "戲，是俱吒天四勢力也。復有善業，隨天所至",
    "T17n0721_026:0153a21": "行於空中，天諸寶器盛滿天飲自然在手，共",
    "T17n0721_026:0153a22": "諸天女次第飲之，歌舞戲笑如意能行，是俱",
    "T17n0721_026:0153a23": "吒天五勢力也。復有業力，隨其所念一切",
    "T17n0721_026:0153a24": "成就。若有憶念，欲行異方，能越山峯，園林華",
    "T17n0721_026:0153a25": "果皆悉具足，行於空中與諸天女作天伎",
    "T17n0721_026:0153a26": "樂，隨意所至。善法堂天、善見城天見此天眾，",
    "T17n0721_026:0153a27": "昇此高殿，下觀山谷，生大歡喜，如天使者觀",
    "T17n0721_026:0153a28": "閻浮提。善法堂天、善見城天見此天眾共相",
    "T17n0721_026:0153a29": "謂言：『此俱吒天如念能行，能踰我等，處處無",
    "T17n0721_026:0153b01": "礙。』是俱吒天六勢力也。「釋迦天王與其后",
    "T17n0721_026:0153b02": "坐百千葉蓮華臺上，乘空而遊，善業所化。",
    "T17n0721_026:0153b03": "一一華葉有五天女，天鬘莊嚴坐於華葉如",
    "T17n0721_026:0153b04": "融金聚，作天伎樂瞻仰帝釋，端正殊妙，與天",
    "T17n0721_026:0153b05": "帝釋詣俱吒天。時彼天眾見帝釋來，皆大歡",
    "T17n0721_026:0153b06": "喜出迎帝釋，頭面敬禮，美言讚歎，圍遶帝",
    "T17n0721_026:0153b07": "釋四面而住。或在山峯或遊戲處，或在山",
    "T17n0721_026:0153b08": "頂，或在園林或蓮華池，共帝釋住。俱吒天",
    "T17n0721_026:0153b09": "眾與天帝釋久時遊戲，還歸本宮，釋迦天",
    "T17n0721_026:0153b10": "王還善法堂。此天所受五欲之樂，上妙色聲",
    "T17n0721_026:0153b11": "香味觸等，乃至愛善業盡，隨業流轉，墮於",
    "T17n0721_026:0153b12": "地獄、餓鬼、畜生。若生人間，第一安樂，不遭",
    "T17n0721_026:0153b13": "病苦，或居大洲不畏怨敵，或為大王或為大",
    "T17n0721_026:0153b14": "臣，常受安樂。以餘業故。",
    "T17n0721_026:0153b15": "正法念處經卷第二十六"
}