{
    "X24n0451_008:0290b04": "大品經義疏卷第八",
    "X24n0451_008:0290b05": "胡　吉藏　撰",
    "X24n0451_008:0290b06": "聞持品第四十五",
    "X24n0451_008:0290b07": "未依論主前上來三周說竟今第四廣說廣說者二",
    "X24n0451_008:0290b08": "義一者上三周明義未盡今更明之故是廣上三周",
    "X24n0451_008:0290b09": "之說二者上三周已明但是略明今更廣說就此四",
    "X24n0451_008:0290b10": "十三品為二段前二十明實慧次明二十三品明方",
    "X24n0451_008:0290b11": "便慧亦云前二十品廣上行不行相應不相應義後",
    "X24n0451_008:0290b12": "二十品廣上功周能不能義亦云初段明體後段明",
    "X24n0451_008:0290b13": "用二十品初一品是總後十九次第而來今依論上",
    "X24n0451_008:0290b14": "來五品歎法說般若今半品歎人歎行般若人即說",
    "X24n0451_008:0290b15": "般若也上歎法非無人歎人非無法從多為論也。",
    "X24n0451_008:0290b16": "品二初歎人次勸修初三一明信人之德二明不信",
    "X24n0451_008:0290b17": "人失三天主尊敬般若以成歎人天主歎人為初歎",
    "X24n0451_008:0290b18": "淺行人二歎深行人所以歎上聞上吉吉以百句歎",
    "X24n0451_008:0290b19": "般若佛以深理上成其所歎故歡喜言有人聞此法",
    "X24n0451_008:0290b20": "者必久殖三多也古有人言逕耳品一逕於耳必久",
    "X24n0451_008:0290b21": "殖善根聞持者歎聞能持之人也何況受持下第二",
    "X24n0451_008:0290b22": "歎深行人凡九人初受持如說行七人合歎也能聽",
    "X24n0451_008:0290b23": "受如說行問答歎八人也聞是般若不驚怖下歎第",
    "X24n0451_008:0290b24": "十人此十皆是舉往因歎也舍利弗白佛下第二身",
    "X24n0451_008:0290c01": "子歎此歎具歎十人具舉二世德歎如鞞舉現德此",
    "X24n0451_008:0290c02": "量歎何以故下舉往因釋現德歎也。",
    "X24n0451_008:0290c03": "世尊若毀信下第二明不信之人失所以明不信之",
    "X24n0451_008:0290c04": "人先世有目者歎證成信必有目故也問前世既毀",
    "X24n0451_008:0290c05": "應隨惡道今云何今世更得毀答此始終為論耳先",
    "X24n0451_008:0290c06": "世毀且受正傍二報正報即阿鼻傍即餘畜生等報",
    "X24n0451_008:0290c07": "也二報竟後人身更復續毀毀竟更受苦如初深戒",
    "X24n0451_008:0290c08": "不可毀也二解云前世毀業未深故未受報有餘功",
    "X24n0451_008:0290c09": "德熟故受人身故毀也三解云五逆業必次身餘罪",
    "X24n0451_008:0290c10": "不定或次身或後身也。",
    "X24n0451_008:0290c11": "爾時釋下第三尊敬般若以成人為兩初述身子之",
    "X24n0451_008:0290c12": "毀明其既無習因而有不信不足可恠第二尊敬般",
    "X24n0451_008:0290c13": "若以成歎述身子之信義如文。",
    "X24n0451_008:0290c14": "佛告下第二段觀脩習有人解云從此始是第四大",
    "X24n0451_008:0290c15": "段廣說文品初已來是歎人對前五品歎法也所以",
    "X24n0451_008:0290c16": "知是廣說者更觀學更明習般若義何異序品觀學",
    "X24n0451_008:0290c17": "習應修習義耶然雖復廣說更無歎眾但諸天鈍根",
    "X24n0451_008:0290c18": "非一言能曉故為重耳指掌合其得悟也此中更開",
    "X24n0451_008:0290c19": "三三初三者一觀二住三習中三者一廣事二佛護",
    "X24n0451_008:0290c20": "三結成功德後三明般若行人有上中下今前不同",
    "X24n0451_008:0290c21": "此說就第二段中三初學脩二問脩三答初中兩一",
    "X24n0451_008:0290c22": "述成二正觀問序品勸學已觀今何故更觀答欲述",
    "X24n0451_008:0290c23": "成天主之歎耳天主云禮般若是禮一切智佛述釋",
    "X24n0451_008:0290c24": "云般若生一切智故是禮一切智既生一切智則生",
    "X24n0451_008:0291a01": "一切德欲得一切須學般若也次天主問修中二問",
    "X24n0451_008:0291a02": "習與習問住品問住異者習應但問習般若不問餘",
    "X24n0451_008:0291a03": "習問住品亦然今問住一切行問習一切所以總問",
    "X24n0451_008:0291a04": "一切行者佛既云般若生一切行故今問一切也第",
    "X24n0451_008:0291a05": "三答中為三初答問二身歎人三須菩提歎人。",
    "X24n0451_008:0291a06": "初答問明人所習法資而段是習法之人也答問為",
    "X24n0451_008:0291a07": "兩初正答二重釋答二重釋答二問總答也以不住",
    "X24n0451_008:0291a08": "一切法為習般若也亦應云不習一切法住般若也",
    "X24n0451_008:0291a09": "復次下第二論主為此義難解故更說不行因緣謂",
    "X24n0451_008:0291a10": "不習色是為者明畢竟無所習始是妙習亦應云畢",
    "X24n0451_008:0291a11": "竟無所住始是住般若也問何故不習色答云色是",
    "X24n0451_008:0291a12": "質礙是有無常等則增長諸見今不習如此見故名",
    "X24n0451_008:0291a13": "習色問應是習般若云何是習色答即如此了悟色",
    "X24n0451_008:0291a14": "名習般若也又意菩薩行正語正業守護身口名為",
    "X24n0451_008:0291a15": "習色著是身口今動捨有所得善身口此正破有所",
    "X24n0451_008:0291a16": "得持戒等人故云不習如此身口色始名習色乃是",
    "X24n0451_008:0291a17": "守身口也淨論成戒始是般若戒也。",
    "X24n0451_008:0291a18": "爾時舍利弗下第二身子歎習法之人歎中為兩初",
    "X24n0451_008:0291a19": "歎人所行法次歎人之人初兩一正歎二釋疑正歎",
    "X24n0451_008:0291a20": "三歎三述初甚深歎者身子聞佛答天主無所住無",
    "X24n0451_008:0291a21": "所習始是習般若深入空智歡喜白佛般若甚深也",
    "X24n0451_008:0291a22": "以深故難測量難測量故無量三歎相生也佛意只",
    "X24n0451_008:0291a23": "云色等甚深耳勿信真諦及實相自甚深何者凡夫",
    "X24n0451_008:0291a24": "真諦實相自深耳色等淺故迴其心也又凡夫所謂",
    "X24n0451_008:0291b01": "深乃成淺如言有真諦實相絕言語斷心行終有此",
    "X24n0451_008:0291b02": "理是有所得故乃是淺其所謂色言淺只不見此色",
    "X24n0451_008:0291b03": "縱迹處所不可得故反成深也普是隨緣語也何曾",
    "X24n0451_008:0291b04": "有如此淺深定相可得耶。",
    "X24n0451_008:0291b05": "佛告舍利弗不得甚深下第二釋疑時眾及身子疑",
    "X24n0451_008:0291b06": "云般若既甚乃至難測菩薩云何得耶既深不可行",
    "X24n0451_008:0291b07": "而行云何利益耶佛益能不行甚深如是行般若也",
    "X24n0451_008:0291b08": "問用甚深破不甚深今用非甚深非不甚深泯甚深",
    "X24n0451_008:0291b09": "故知未曾深不深也身子白佛甚深者問佛前云非",
    "X24n0451_008:0291b10": "甚深今云何歎言甚深答良由非甚深不甚深所以",
    "X24n0451_008:0291b11": "是甚深又或時說甚深或說不甚深無一定相故復",
    "X24n0451_008:0291b12": "是甚深也又弟子者佛意明非甚深亦於新發意菩",
    "X24n0451_008:0291b13": "薩是甚深故歎也不應為新發菩薩說者其人云我",
    "X24n0451_008:0291b14": "若信此非不深非不深般若則墮邪見中故也不應",
    "X24n0451_008:0291b15": "受也我若不信則違佛語故進退為過不應令此人",
    "X24n0451_008:0291b16": "聞也問今人聞般若皆信如什公來秦秦地皆信大",
    "X24n0451_008:0291b17": "乘此是何謂耶答此可皆是久發意人或可此人未",
    "X24n0451_008:0291b18": "知信不皆是盲信不足是語也。",
    "X24n0451_008:0291b19": "釋問叵有未受記下第二就譬歎人有七一天主問",
    "X24n0451_008:0291b20": "二身子答三佛舉往因述成身子四身子舉兩譬歎",
    "X24n0451_008:0291b21": "釋於人五佛命令重說也六身子受命重說七佛述",
    "X24n0451_008:0291b22": "成天主問叵有未受記聞不生怖不者以身子先言",
    "X24n0451_008:0291b23": "應為阿鞞說新發意聞或生怖故今問叵有新發意",
    "X24n0451_008:0291b24": "聞不怖耶地子答聞不生怖者此將得記不久也問",
    "X24n0451_008:0291c01": "此非受記聞不怖是久發意人聞不怖耳終無新發",
    "X24n0451_008:0291c02": "意人不怖若爾何由得久發意也後云何分新發意",
    "X24n0451_008:0291c03": "耶答只作此言即是引新發意如中論言著空不化",
    "X24n0451_008:0291c04": "既言不化即是欲令受化故作此言也又此中正歎",
    "X24n0451_008:0291c05": "法妙人尊若始人便能解了不生怖畏法則不足可",
    "X24n0451_008:0291c06": "重亦人非足尊也引新發意已如隨喜品說今不復",
    "X24n0451_008:0291c07": "明也文處可知五譬為二初是況譬也又四正是譬",
    "X24n0451_008:0291c08": "也況者若人得夢夢中行行坐道場此人尚近道況",
    "X24n0451_008:0291c09": "菩薩實行行者記寧遠耶第二四譬大意者略明二",
    "X24n0451_008:0291c10": "義一者為自知得記不久二者他人知其得記不久",
    "X24n0451_008:0291c11": "問何故有此五譬答上既云得記不久今釋不久之",
    "X24n0451_008:0291c12": "相也初譬是自知也一百由旬是欲界二百是色界",
    "X24n0451_008:0291c13": "三百是無色界四百二乘地又四百欲界三百色界",
    "X24n0451_008:0291c14": "二百無色界一百二乘地此反覆終譬三界二乘地",
    "X24n0451_008:0291c15": "也他云此經未明三界外事法華始明也今問法華",
    "X24n0451_008:0291c16": "五百由旬不云譬五住地而解為五住地法華何必",
    "X24n0451_008:0291c17": "三界為三百不開二乘地二百耶故知但是離合故",
    "X24n0451_008:0291c18": "有四百五百耳故法華般若左右得相類法華譬五",
    "X24n0451_008:0291c19": "住今亦爾今譬三界二乘法華亦爾也曠野嶮道總",
    "X24n0451_008:0291c20": "譬世間也先諸相放牧者見大菩薩捨世間樂深心",
    "X24n0451_008:0291c21": "樂般若也問大菩薩不樂世間云何譬牧牛答如遺",
    "X24n0451_008:0291c22": "教經牛譬六根菩薩守護六根不起過罪也壃界者",
    "X24n0451_008:0291c23": "識大乘小乘利益及識有所得無所得兩教界也園",
    "X24n0451_008:0291c24": "林者能得佛道無所得萬行也城譬三菩提邑譬無",
    "X24n0451_008:0292a01": "生忍十地聚落譬順忍三十心也賊是六十二見惡",
    "X24n0451_008:0292a02": "虫是愛恚等也安隱者唯未得順忍無生忍及佛道",
    "X24n0451_008:0292a03": "知去此不遠故正觀稍成煩惱不能搖動也去正智",
    "X24n0451_008:0292a04": "不遠故不畏飢正定不遠不畏渴也大海是無上菩",
    "X24n0451_008:0292a05": "提不見山樹是得般若經卷修無依得法也春時者",
    "X24n0451_008:0292a06": "煩惱欲滅正觀欲生時也故葉墮者耶結便滅也新",
    "X24n0451_008:0292a07": "葉是得經卷亦是順忍華無生忍果佛道也見樹相",
    "X24n0451_008:0292a08": "歎喜者下合中云諸天道曾見佛者見此菩薩如此",
    "X24n0451_008:0292a09": "相故歡喜知去道不喜也世人悟道定人也悟無上",
    "X24n0451_008:0292a10": "任也身體者愛重厭本習是行行已久深厭世間也",
    "X24n0451_008:0292a11": "異母人是諸佛菩薩也前兩譬明自知受記不久後",
    "X24n0451_008:0292a12": "兩是他知他知中初始行知後是深行知也。",
    "X24n0451_008:0292a13": "爾時須菩提白佛下第三須菩歎人也就中有兩第",
    "X24n0451_008:0292a14": "一歎菩薩行四攝行廣益眾生第二歎菩薩具足修",
    "X24n0451_008:0292a15": "行初中兩一須菩歎佛述歎歎佛者上身子五譬歎",
    "X24n0451_008:0292a16": "菩薩佛讚成之須菩聞此故歎佛能善付菩薩菩薩",
    "X24n0451_008:0292a17": "所以有上得記之相者由佛善巧之化故所以歎佛",
    "X24n0451_008:0292a18": "也菩薩事者論云空道福德是也凡夫福慧兩無也",
    "X24n0451_008:0292a19": "二乘有空慧而無福道菩薩具空福二道為菩薩事",
    "X24n0451_008:0292a20": "也善付囑者以未成就之人付已成就人付囑人也",
    "X24n0451_008:0292a21": "以法付諸菩薩令宣通不斷以法付囑人也佛述中",
    "X24n0451_008:0292a22": "出付屬因緣謂菩薩能利益眾生復能自行故付囑",
    "X24n0451_008:0292a23": "也二句初總明菩薩發心利物諸菩薩四攝下出利",
    "X24n0451_008:0292a24": "物事也四攝具足自行化他同事是自行餘三是化",
    "X24n0451_008:0292b01": "他也行十善具四攝為說十善即是布施布施具財",
    "X24n0451_008:0292b02": "法今是法施布施也隨其所應為讚十善行十善得",
    "X24n0451_008:0292b03": "長壽無病無等即是愛語也現世行此十善得法利",
    "X24n0451_008:0292b04": "益是利益菩薩亦得行十善是同事也。",
    "X24n0451_008:0292b05": "須菩白佛希有下地二歎菩薩具足修行前身子兩",
    "X24n0451_008:0292b06": "歎一歎人所行法深故則知人勝二舉譬歎菩薩問",
    "X24n0451_008:0292b07": "此深法不驚怖得受記不久也之二歎是歎自是行",
    "X24n0451_008:0292b08": "即是始行須菩上歎菩薩四攝益堪可付囑是歎化",
    "X24n0451_008:0292b09": "他合身子歎都是歎始行人竟也今問具足者明菩",
    "X24n0451_008:0292b10": "薩修行即是得記人也此中雖不作三十心十地略",
    "X24n0451_008:0292b11": "明菩薩始修行義問具足者歎菩薩修行究竟即是",
    "X24n0451_008:0292b12": "得受記此中雖不作三十心十地等歎略來就一般",
    "X24n0451_008:0292b13": "若中具歎始終於義略盡也就文為二一者歎人二",
    "X24n0451_008:0292b14": "問法歎人云大功德成就者聞上佛說菩薩具自行",
    "X24n0451_008:0292b15": "化他故云大功德問化他云何是大功德益菩薩欲",
    "X24n0451_008:0292b16": "盡未盡劫後扁度度四生時長心大故有是大功德",
    "X24n0451_008:0292b17": "又云益眾生於菩薩了非親屬人不貪利又不求恩",
    "X24n0451_008:0292b18": "而能度之故是大功德也云何具足行第二問具足",
    "X24n0451_008:0292b19": "行北人及云師分此文於義不可直問益因修於文",
    "X24n0451_008:0292b20": "義皆并也論云具足諸菩薩得十地坐道場行諸法",
    "X24n0451_008:0292b21": "不增減不見有顛倒可滅故不滅滅不見正觀可生",
    "X24n0451_008:0292b22": "故不增如坐道場觀十二因緣如虗空不可盡也次",
    "X24n0451_008:0292b23": "須菩歎所見不可思議者論云須菩聞具足行驚喜",
    "X24n0451_008:0292b24": "不能自安故云不可思議也次佛述云色不可思者",
    "X24n0451_008:0292c01": "良由諸不可思議故不可思議智也如中道不生不",
    "X24n0451_008:0292c02": "滅故發不生不滅觀次佛更泯不可思議也前泯思",
    "X24n0451_008:0292c03": "議今具不思議也可曾有不思議生不思議智也後",
    "X24n0451_008:0292c04": "泯境智也次須菩問雖能信解者論云須菩於般若",
    "X24n0451_008:0292c05": "不得依正處如設大海真置不可思議已歎行信解",
    "X24n0451_008:0292c06": "說此不可思議非思議不思議誰能信解者佛答久",
    "X24n0451_008:0292c07": "殖三多故能解信此是始行中久發心人也次聞久",
    "X24n0451_008:0292c08": "殖三多之相佛答勿作有所得分別即是種無所得",
    "X24n0451_008:0292c09": "善根即是久行行即是與善知識相隨合三多為一",
    "X24n0451_008:0292c10": "也白佛甚深者須菩聞佛釋久殖三多能信深般若",
    "X24n0451_008:0292c11": "得利益更作二歎一甚深二珍寶聚如文也。",
    "X24n0451_008:0292c12": "白佛甚可恠下大段第二前四十品明般若妙義此",
    "X24n0451_008:0292c13": "云至成辨品諸天子去是不遠義若還本處正有四",
    "X24n0451_008:0292c14": "品物涉六品明留難所以明者世間之寶尚有賊難",
    "X24n0451_008:0292c15": "出世法寶亦有內外諸難故明此留難令二見而不",
    "X24n0451_008:0292c16": "隨又上來示正此章示邪非正無由識邪非邪無由",
    "X24n0451_008:0292c17": "顯正佛恐邪正不能分眾生不能取捨故今開示也",
    "X24n0451_008:0292c18": "又巧識邪即是正下六處魔著寶際中無方便學無",
    "X24n0451_008:0292c19": "所得般若成有所得故正即成邪也又所以說留難",
    "X24n0451_008:0292c20": "者欲識彼行人宜應戰懼速修行也由來作四段分",
    "X24n0451_008:0292c21": "經明功德屬諸說辨留難屬廣說此為大悞三周通",
    "X24n0451_008:0292c22": "明般若體六通明三周功德今亦通明三周留難不",
    "X24n0451_008:0292c23": "應取大段內小章中論之無廣之旨也上三周明般",
    "X24n0451_008:0292c24": "若體三周明功德今亦得三周明留難此品略明留",
    "X24n0451_008:0293a01": "難魔事兩過廣明留難佛母成辦明難不能難也。",
    "X24n0451_008:0293a02": "雖復三周大段為二第一兩品半正明留難第二兩",
    "X24n0451_008:0293a03": "品半明雖難初又二第一此品略舉留難勸速修行",
    "X24n0451_008:0293a04": "得果報第二兩品廣明留難觀而不隨也初三地一",
    "X24n0451_008:0293a05": "正舉留難勸人速修第二留難雖多不能為難地三",
    "X24n0451_008:0293a06": "明修行之人有大功德問何故中問明留難答曰欲",
    "X24n0451_008:0293a07": "貫一經之前後故也甚可恠如意珠能滿人願愚人",
    "X24n0451_008:0293a08": "謂為不淨稱為魚目般若能滿眾生願應虗心頂受",
    "X24n0451_008:0293a09": "而人反欲破般若及弘道之人故可傷恠也山中師",
    "X24n0451_008:0293a10": "云般若是得道主卒試可不能隨喜而反於中作留",
    "X24n0451_008:0293a11": "難甚可恠也佛述中初述明實有留難所以說留難",
    "X24n0451_008:0293a12": "者試彼行人宜應戰懼二歎歎行也一月二月七月",
    "X24n0451_008:0293a13": "一歲者般若部黨經即有上中下謂光讚道行等故",
    "X24n0451_008:0293a14": "書之有遲疾也一月書小品得竟小即二十七從正",
    "X24n0451_008:0293a15": "月至七月得竟大品可歲竟可以疑如此也問可以",
    "X24n0451_008:0293a16": "留難答釋迦出惡世眾生內有惡因外感惡緣魔惡",
    "X24n0451_008:0293a17": "鬼或作疾令不得說般若或人來說法師罪或言不",
    "X24n0451_008:0293a18": "能如說行何足可聽或國土賊亂或大名大利或妙",
    "X24n0451_008:0293a19": "五欲引之或可縣官口舌等皆是魔也問何故有此",
    "X24n0451_008:0293a20": "魔來答非合由外此難十是眾生惡業感之也。",
    "X24n0451_008:0293a21": "須菩白佛下第二明雖多留難佛力故難不能難十",
    "X24n0451_008:0293a22": "方佛力以佛是出三界人魔是三界人佛是解脫人",
    "X24n0451_008:0293a23": "魔是繫縛人故佛力勝也又十方佛能一時加護十",
    "X24n0451_008:0293a24": "方魔不能得一時留難以魔通力不及遠及也以十",
    "X24n0451_008:0293b01": "方佛能一時加護者以十方佛皆見也所以一時加",
    "X24n0451_008:0293b02": "護十方魔若不相見豈得一時作留難也問何以明",
    "X24n0451_008:0293b03": "難不能難答人疑云魔是生死般若是出世法何故",
    "X24n0451_008:0293b04": "受難故今明實爾所以難不能難問佛力何不令難",
    "X24n0451_008:0293b05": "不起留今起而後滅答惡業故起難佛力故滅難也",
    "X24n0451_008:0293b06": "又若必一心如說行則難亦不起也。",
    "X24n0451_008:0293b07": "舍利弗是中求菩薩前道者下第二明行般若有果",
    "X24n0451_008:0293b08": "報良由佛力令難不能難故受持供養得果報也又",
    "X24n0451_008:0293b09": "二初明行般若故得大果報二明般若隨方利益初",
    "X24n0451_008:0293b10": "如文也。",
    "X24n0451_008:0293b11": "舍利弗當兩方下第二明隨方利益為二第一明三",
    "X24n0451_008:0293b12": "方利益第二明稱歎釋疑二一方利益即三問何故",
    "X24n0451_008:0293b13": "不說東方答佛出東方於中說般若破魔外道多有",
    "X24n0451_008:0293b14": "眾悟道化緣既訖於雙樹般涅槃般若經從東方往",
    "X24n0451_008:0293b15": "南方從南方往西方從西方往北方如日月二十八",
    "X24n0451_008:0293b16": "宿旋繞四天下也又如日月雖無心而平等利物般",
    "X24n0451_008:0293b17": "若亦爾又如佛無著心故不定住一處般若亦爾故",
    "X24n0451_008:0293b18": "遍至四方也南西二方中略明世出世二益謂離三",
    "X24n0451_008:0293b19": "惡道生天人世間益也增益六度得三乘出世益也",
    "X24n0451_008:0293b20": "至北方中為二初明般若於北方作佛事二明北方",
    "X24n0451_008:0293b21": "廣行作佛事異餘三方初云於北方作佛事者佛在",
    "X24n0451_008:0293b22": "世及正法五百年得道者多感有佛事合是像法得",
    "X24n0451_008:0293b23": "益者少佛事轉少有利鈍二人利根人能受持乃至",
    "X24n0451_008:0293b24": "供養具生福慧鈍根但供養生福德利鈍雖殊因此",
    "X24n0451_008:0293c01": "經得畢苦也白佛廣行初問答直於北方廣行者四",
    "X24n0451_008:0293c02": "義一者多有殖因也二者北方三方中最大也三者",
    "X24n0451_008:0293c03": "北方有雪山雪山寒煞毒此中食五糓無毒故心三",
    "X24n0451_008:0293c04": "毒不大發心柔濡五根易立也四者東方為初故大",
    "X24n0451_008:0293c05": "盛北方為後亦大盛如燈將盡也若就初中後聞勝",
    "X24n0451_008:0293c06": "劣三方即是東南西三方前聞法北方最後故以前",
    "X24n0451_008:0293c07": "聞豈不勝後聞即北方人根及勝以後聞法為劣以",
    "X24n0451_008:0293c08": "聞法前後勝劣不論利根也北方後聞故劣也即二",
    "X24n0451_008:0293c09": "對問答意即已前般若感弘北方未知幾人聞無所",
    "X24n0451_008:0293c10": "得般若信悟不敬怖耶佛答二初明悟無所得者非",
    "X24n0451_008:0293c11": "多行有所得般若也即二能信無所得必有深行願",
    "X24n0451_008:0293c12": "此為二第一明信無所得人修行及得果二明信無",
    "X24n0451_008:0293c13": "所得發誓願得果報初如文是善男子功於我前立",
    "X24n0451_008:0293c14": "誓願下即二文也。",
    "X24n0451_008:0293c15": "白佛希有下第二稱歎釋疑前歎佛五明圓厶照下",
    "X24n0451_008:0293c16": "若三世異二乘但知八萬劫故歎也又如來未曾有",
    "X24n0451_008:0293c17": "知而無知可歎又眾生雖無一豪可有而了知了知",
    "X24n0451_008:0293c18": "故是希有也又所以歎者欲證以即是異已世尊未",
    "X24n0451_008:0293c19": "來下此釋疑凡兩疑兩釋初疑從上少有人聞般若",
    "X24n0451_008:0293c20": "不怖生既同是出家同求般若何故有得不佛答此",
    "X24n0451_008:0293c21": "人內心求故得餘不能爾故不得第二明疑云此人",
    "X24n0451_008:0293c22": "一心耳佛不在魔力又大品云何得與般若相應佛",
    "X24n0451_008:0293c23": "答此人一心云求佛道專為眾生故轉身易捨也。",
    "X24n0451_008:0293c24": "魔事品第四十六",
    "X24n0451_008:0294a01": "此下第二魔明留難上品雖言魔為留難未出留難",
    "X24n0451_008:0294a02": "事今廣出留難事也所以明般若復明留難者前云",
    "X24n0451_008:0294a03": "不說魔羅是惡知識佛今是眾生善知識故具示邪",
    "X24n0451_008:0294a04": "正得失也魔者四魔雖內外因果三為內魔天為外",
    "X24n0451_008:0294a05": "魔由內故有外也陰與死魔是果煩惱為因也四魔",
    "X24n0451_008:0294a06": "通云命者也天魔的為欲主亦云華箭亦云煞主死",
    "X24n0451_008:0294a07": "魔明脫命亦為遠奪慧命煩惱亦是奪命因緣如由",
    "X24n0451_008:0294a08": "大貪大瞋皆失命又由煩惱感無常也亦由有陰身",
    "X24n0451_008:0294a09": "故致失慧命也問三魔屬內天魔屬外猶更有魔以",
    "X24n0451_008:0294a10": "不答更有二魔一無情物謂寒熱等屬陰魔攝也二",
    "X24n0451_008:0294a11": "外道斷善根人定有所得大乘學人深著三藏人著",
    "X24n0451_008:0294a12": "世間惡人懸官惡獸等謂是魔民屬天魔攝也。",
    "X24n0451_008:0294a13": "品二初請說魔事二詶說為說法中騰前說正二請",
    "X24n0451_008:0294a14": "後說邪答中為二初列三章門次釋三門三門者說",
    "X24n0451_008:0294a15": "門二書門三合列受持讀誦正憶念親近章門從說",
    "X24n0451_008:0294a16": "乃至正憶念中一一皆應具十種事一樂說卒起二",
    "X24n0451_008:0294a17": "樂說不卒起三慠慢四戲咲亂心五輕咲不敬六亂",
    "X24n0451_008:0294a18": "心不定七不和合八不得滋味捨去九轉相輕咲十",
    "X24n0451_008:0294a19": "共相輕蔑但隨其義便或有或無也說中二一樂說",
    "X24n0451_008:0294a20": "辨不卒起不卒起者法師心欲說而口不能言即魔",
    "X24n0451_008:0294a21": "事也所以為魔事者聽者見不說或謂法師不解義",
    "X24n0451_008:0294a22": "故不說或謂不得供養故不說或謂著樂故不說或",
    "X24n0451_008:0294a23": "謂慠慢故不說或謂輕眾故不說如此等因緣令聽",
    "X24n0451_008:0294a24": "者佛惟故不說下釋云難具足六波羅蜜者以具先",
    "X24n0451_008:0294b01": "世根鈍難具足六度故今世魔得便也樂說辨卒起",
    "X24n0451_008:0294b02": "者其者此樂說復無深義謂有深義不應名若言可",
    "X24n0451_008:0294b03": "相時而坐也次書章門中四義四中書不和合者或",
    "X24n0451_008:0294b04": "書經卷或口授要須眾事和合也此中非次云外國",
    "X24n0451_008:0294b05": "員漢本不可得不如此間有經本寫被處必就前人",
    "X24n0451_008:0294b06": "受前人許授乃得不授不得或可有能授無所授或",
    "X24n0451_008:0294b07": "有所受更無能授兩不和合天魔事也不得滋味者",
    "X24n0451_008:0294b08": "第三章門或言此經前後煩重故無味或言品品皆",
    "X24n0451_008:0294b09": "空故無味也又言未是了義究竟法故不得味也。",
    "X24n0451_008:0294b10": "白佛云何不得滋味下釋三章門也前釋第三章門",
    "X24n0451_008:0294b11": "次合釋書說二門也釋初門為兩初約有所得學不",
    "X24n0451_008:0294b12": "得滋味二學小乘求大不得滋味今前問答問意云",
    "X24n0451_008:0294b13": "般若是真甘露亦是如意珠何故不得味而棄之耶",
    "X24n0451_008:0294b14": "佛答意明道與俗及聖與凡異故不得味佛答文三",
    "X24n0451_008:0294b15": "一不得受記二不說名字三不說生處不為受記者",
    "X24n0451_008:0294b16": "一者其行未與記則懈怠二恐五通佛及天龍幾不",
    "X24n0451_008:0294b17": "見其人行行云何與記便言佛道不足可貴也甫當",
    "X24n0451_008:0294b18": "更爾以不住般若故一念劫退一劫若百千念則百",
    "X24n0451_008:0294b19": "千劫縮知道也所□劫者甫言師始明其劫一劫復",
    "X24n0451_008:0294b20": "始斯經更懃行方便得相應又云補簡以其念念劫",
    "X24n0451_008:0294b21": "一劫故後明修行懃補方合也又甫云方方更修行",
    "X24n0451_008:0294b22": "也用百正也。",
    "X24n0451_008:0294b23": "復次須菩學餘經第二以學小求大乘般若故為失",
    "X24n0451_008:0294b24": "明有三種人一者下品人出家值三藏師僧三藏師",
    "X24n0451_008:0294c01": "僧教其心三藏法求佛此人了不聞大乘無所得法",
    "X24n0451_008:0294c02": "也二中品人雖學三藏亦聞般若無所得法謂但明",
    "X24n0451_008:0294c03": "空無有義味故捨而不學三者上品人亦學三藏其",
    "X24n0451_008:0294c04": "人知三藏為半字小乘般若為滿字大乘而欲信行",
    "X24n0451_008:0294c05": "般若但三藏師僧之云三藏無所不備無德不圓如",
    "X24n0451_008:0294c06": "六足毗曇及分別法義等中是般若八十部律是尸",
    "X24n0451_008:0294c07": "羅阿毗曇中廣說禪定解脫三昧是禪三藏本生中",
    "X24n0451_008:0294c08": "難施戒忍進是天四度汝行此六度故得佛般若經",
    "X24n0451_008:0294c09": "前後相違無定相會不可解也汝何須學如今之律",
    "X24n0451_008:0294c10": "師論師毗曇師重此方知亦云只學此三自得作佛",
    "X24n0451_008:0294c11": "也次須菩問何等是聲聞經八廣法說後譬八合",
    "X24n0451_008:0294c12": "然道品未曾大小在小乘有所得小心中名為小乘",
    "X24n0451_008:0294c13": "在大乘無所得大人心中行為佛道為度眾生是大",
    "X24n0451_008:0294c14": "也捨根攀枝葉譬者如人欲得好堅實果忽下枝葉",
    "X24n0451_008:0294c15": "雖有木名不堪用三藏為末般若為本本堪得佛果",
    "X24n0451_008:0294c16": "不堪行不得佛也又舉本不畏墮地舉枝必墮地學",
    "X24n0451_008:0294c17": "般若故不墮地學三藏必墮二乘地也癡幼譬學三",
    "X24n0451_008:0294c18": "藏人奴客三藏教主人譬般若經就奴客求食決不",
    "X24n0451_008:0294c19": "得食就三藏中求佛亦不得佛此中毀二乘有者淨",
    "X24n0451_008:0294c20": "名敗種云何今是劫二書般若魔事門兼釋說章門",
    "X24n0451_008:0294c21": "及餘受持等但以書而瑞也就書中六意約受持亦",
    "X24n0451_008:0294c22": "六初明般若不可說即言語斷而書般若時說有所",
    "X24n0451_008:0294c23": "得是魔事次句書般若時散亂心謂起斷常有無生",
    "X24n0451_008:0294c24": "死涅槃有所得見般若絕念想而生心動念故為失",
    "X24n0451_008:0295a01": "也白佛可書那者釋上書語絕斷心行也問意佛雖",
    "X24n0451_008:0295a02": "言絕言語斷心行而猶令書當知言心不斷故今明",
    "X24n0451_008:0295a03": "不可書成上義也次第四轉中上般若不可書故心",
    "X24n0451_008:0295a04": "行斷言語絕作無解亦是失也用字書般若復失者",
    "X24n0451_008:0295a05": "此是文書文字耳謂離文字別有實相也次第六意",
    "X24n0451_008:0295a06": "明文字復文復無如淨名文字即解脫相豈得離實",
    "X24n0451_008:0295a07": "相而別有文字只即是實相而云文字可書實相不",
    "X24n0451_008:0295a08": "可書亦為失也國土念起者謂此土飢彼土豐或此",
    "X24n0451_008:0295a09": "土小彼土大或此眾少彼眾多等次鈍根人著供養",
    "X24n0451_008:0295a10": "利故不得書為失也次是利根人不著利養魔知其",
    "X24n0451_008:0295a11": "於世間不著故以小秘法與令得新般若也此三事",
    "X24n0451_008:0295a12": "是魔事也。",
    "X24n0451_008:0295a13": "兩過品第四十七",
    "X24n0451_008:0295a14": "第二明兩過人共有魔事也前既是魔事為品亦爾",
    "X24n0451_008:0295a15": "今既兩過前則獨過手現也然兩不知合既為魔兩",
    "X24n0451_008:0295a16": "知亦是魔事如本應說無所得法魔入心故說有所",
    "X24n0451_008:0295a17": "得向無聽書云便不和合非魔事合既具兩緣則耶",
    "X24n0451_008:0295a18": "言得遂故是魔事也然自在說小乘非魔事說大乘",
    "X24n0451_008:0295a19": "是魔事如佛以一乘化不得便宜已三乘弘之若三",
    "X24n0451_008:0295a20": "根為說一往則緣生傍也故反成魔事也若得無得",
    "X24n0451_008:0295a21": "對之若有得外大小但魔事無品也為二第一多明",
    "X24n0451_008:0295a22": "內魔第二多明外魔外魔之中形聲兩亂內魔之中",
    "X24n0451_008:0295a23": "師與弟子前內魔中非無外魔成助外魔之中非無",
    "X24n0451_008:0295a24": "內魔成資也內外合說二十六雙約次第而判者可",
    "X24n0451_008:0295b01": "為四倒而十四雙師弟子不知為魔事次兩雙偏明",
    "X24n0451_008:0295b02": "師為魔事次五雙弟子為魔事次五雙重明師為魔",
    "X24n0451_008:0295b03": "事也初云弟子信根發欲聽師五蓋覆心其人雖解",
    "X24n0451_008:0295b04": "不能如說修行弟子更無餘處故就此師受也次師",
    "X24n0451_008:0295b05": "悲心發言說弟子根鈍不欲受也次師欲利他方去",
    "X24n0451_008:0295b06": "他方他方或不宜人或荒亂或賊故弟子不欲去十",
    "X24n0451_008:0295b07": "二頭陀者師弟二人但有信戒但頭陀年有無故不",
    "X24n0451_008:0295b08": "知地正行二善中頭陀但是行善莊嚴於戒行之者",
    "X24n0451_008:0295b09": "得福不行無罪也四聖種中除陳棄藥攝餘三也若",
    "X24n0451_008:0295b10": "四聖種第重十二頭陀下則使也三毒中偏破貪使",
    "X24n0451_008:0295b11": "也一者阿蘭若者極近三里極遠彌勝為居家煩亂",
    "X24n0451_008:0295b12": "故出家後師徒相結故捨之令身離得心離也食有",
    "X24n0451_008:0295b13": "二一受請眾僧食此二人食生愛妨行道故合乞食",
    "X24n0451_008:0295b14": "也衣三二種如上過故合衲衣恐好衣生貪又成偷",
    "X24n0451_008:0295b15": "也次一食亦恐生貪妨道故不合數食也五節量即",
    "X24n0451_008:0295b16": "重既聞一食盡力極噉即致患復生貪故即量三分",
    "X24n0451_008:0295b17": "留也不飲漿亦恐生貪妨道也冢間住令行者見世",
    "X24n0451_008:0295b18": "間死亡苦惱故患厭也又見燒死尸盡滅悟空又見",
    "X24n0451_008:0295b19": "尸不淨得不淨觀來樹下住者於冢間得道故皈樹",
    "X24n0451_008:0295b20": "下又冢間不得道取是死尸相根樹下思惟如佛成",
    "X24n0451_008:0295b21": "道說法入滅皆依樹下也於樹生貪謂為半舍涼樂",
    "X24n0451_008:0295b22": "此樹好彼樹惡等又為鳥糞毒虫故捨住露地則空",
    "X24n0451_008:0295b23": "向故觀易成也次常坐者恐煩惱賊來故不敢行住",
    "X24n0451_008:0295b24": "不安隱故亦不為也不著食味不輕應生等心次第",
    "X24n0451_008:0295c01": "乞食也俗人多為衣外道戒裸形故佛教但三衣也",
    "X24n0451_008:0295c02": "春秋二時行復須十八物下次言聽法者無信者此",
    "X24n0451_008:0295c03": "但名故聽耳如即外書又無深信故言無信也次雙",
    "X24n0451_008:0295c04": "云說法者堅者弟子云尚不能捨物何能行般若不",
    "X24n0451_008:0295c05": "受師法也次雙師不受弟子供養者是少欲師又恐",
    "X24n0451_008:0295c06": "以如貪法故不受也弟子不受者恐不能消師施又",
    "X24n0451_008:0295c07": "恐人云我貪師物此心雖好不成般若故失也次雙",
    "X24n0451_008:0295c08": "說法鈍根者是誦語法師也下明不知十二部經次",
    "X24n0451_008:0295c09": "第義亦是誦語師也次雙有六度無六度者師見弟",
    "X24n0451_008:0295c10": "子是著樂罪人不行六度故不為說不知其人聞反",
    "X24n0451_008:0295c11": "復能行六度次弟子見師不行六度謂師但能所說",
    "X24n0451_008:0295c12": "不知復身得轉語如說行又不知師子有讀誦利益",
    "X24n0451_008:0295c13": "次得陀羅尼不得者師不得聞持陀羅尼而解義弟",
    "X24n0451_008:0295c14": "子不得聞持而不解義弟子但得實相陀羅尼不得",
    "X24n0451_008:0295c15": "聞持故不能次第誦師得復持故能次第誦而輕忽",
    "X24n0451_008:0295c16": "弟子也次雙師欲令書弟子不欲故書者師見罪過",
    "X24n0451_008:0295c17": "故不受法也又師欲化此人為弟子但其是邪見惡",
    "X24n0451_008:0295c18": "人故不受化也一人離五蓋一人應離相輕故不和",
    "X24n0451_008:0295c19": "合也次一人毀三惡道一人讚諸天及二乘壞其大",
    "X24n0451_008:0295c20": "乘心亦是失也次師一身者少欲師也次云隨我去",
    "X24n0451_008:0295c21": "師云我若去若住承迎問訊能爾者為說弟子性貴",
    "X24n0451_008:0295c22": "質直但求法不能行此事次弟子能承迎問訊師云",
    "X24n0451_008:0295c23": "損我功德而弟子不解師意言師不相耐次師為利",
    "X24n0451_008:0295c24": "養欲與諸弟子言師云何責法師欲至□□□他方",
    "X24n0451_008:0296a01": "或有勝師有異好經論或彼處有父母師僧或彼是",
    "X24n0451_008:0296a02": "本生處師不惜命故言弟子云有身有道身故不去",
    "X24n0451_008:0296a03": "也次師至豐樂處弟子或路遠相故至去或愛住處",
    "X24n0451_008:0296a04": "或謂師妄語彼未必好惡魔作比丘形。",
    "X24n0451_008:0296a05": "第二多作外魔形聲二亂與大經邪正品復何異耶",
    "X24n0451_008:0296a06": "一明留難二釋疑三佛力故難不能難也作大名德",
    "X24n0451_008:0296a07": "多徒眾比丘形破菩薩若鈍根菩薩即信利根未得",
    "X24n0451_008:0296a08": "觀生疑也第二復次二義一者令菩薩要前證空然",
    "X24n0451_008:0296a09": "後作佛豈有不證空作佛耶二意云作佛要須先有",
    "X24n0451_008:0296a10": "中修行坐道場時乃用空也菩薩或信或生疑也似",
    "X24n0451_008:0296a11": "上雙起者如似般若聞說也作佛形者小菩薩未應",
    "X24n0451_008:0296a12": "見佛見佛雖得小利而破實相觀不佛不眾生而忽",
    "X24n0451_008:0296a13": "起佛見故是失如人手捉好寶珠天人耶合求誑耶",
    "X24n0451_008:0296a14": "者故小得大失也又未離欲如人不堪見□□□深",
    "X24n0451_008:0296a15": "心深著迷悶而死也復次多寶下第三釋疑云般若",
    "X24n0451_008:0296a16": "云既是妙法應免留難如大福德人當無留難也釋",
    "X24n0451_008:0296a17": "云如珍寶雖是好物而多賊盜法寶亦然又般若亦",
    "X24n0451_008:0296a18": "如福德人無留難此是緣惡實如餘留難也豈離般",
    "X24n0451_008:0296a19": "若耶非止能留難般若而般若有力遂能令人免留",
    "X24n0451_008:0296a20": "難故。",
    "X24n0451_008:0296a21": "第三從善男子書般若時佛力故難不能佛力由般",
    "X24n0451_008:0296a22": "若前得終是般若力上品已明佛力令難不起今更",
    "X24n0451_008:0296a23": "明者上但明令難不起今具足眾行上但明佛力今",
    "X24n0451_008:0296a24": "明佛菩薩力也。",
    "X24n0451_008:0296b01": "此下第二段明佛守護般若故難不能難文三第一",
    "X24n0451_008:0296b02": "明般若能作恩二問相品明佛知報恩三歎般若能",
    "X24n0451_008:0296b03": "成大事初二第一略明般若作恩如求報恩二廣明",
    "X24n0451_008:0296b04": "般若作恩而中有兩謂譬及合也。",
    "X24n0451_008:0296b05": "佛母品第四十八",
    "X24n0451_008:0296b06": "三義一能生二報行護三能成即教示二慧為父母",
    "X24n0451_008:0296b07": "故淨名經云智度菩薩母方便以為父即慧為父母",
    "X24n0451_008:0296b08": "若大論云般若以為母般舟三昧以為父也三福慧",
    "X24n0451_008:0296b09": "父母五度為父般若為母此三雙法身父母也生身",
    "X24n0451_008:0296b10": "父母如淨飯摩耶也問云何是人法父母答般若能",
    "X24n0451_008:0296b11": "十方佛為父母能生萬行萬德法父母也他云般若",
    "X24n0451_008:0296b12": "能成萬行也今云能生萬行若無所得萬行則從般",
    "X24n0451_008:0296b13": "若生有所得萬行則從顛倒生問云般若能生三乘",
    "X24n0451_008:0296b14": "五乘應是三乘五乘母應是三乘通教若即以化若",
    "X24n0451_008:0296b15": "生三乘三乘通教者若生五乘應是五乘通教也今",
    "X24n0451_008:0296b16": "明此難般若具生五乘人法因果至論正般若非因",
    "X24n0451_008:0296b17": "非果非三非五五一皆是般若方便用若了悟知此",
    "X24n0451_008:0296b18": "三是般若三此無生滅無生滅無大小無大小即識",
    "X24n0451_008:0296b19": "正般若非三五也別遂仰三教三解則失般若如天",
    "X24n0451_008:0296b20": "雨於餓鬼成就丸生滅三亦無無生滅於其成生滅",
    "X24n0451_008:0296b21": "故生滅也問今說三乘由般若云何引餓為喻若此",
    "X24n0451_008:0296b22": "是於緣夫為語也般若三是無生滅三於緣成生滅",
    "X24n0451_008:0296b23": "三如餓鬼也問何故有佛母譬來若上兩過品末及",
    "X24n0451_008:0296b24": "諸品中云佛及甚大菩薩守護般若法及守護般若",
    "X24n0451_008:0296c01": "人彼墨生疑佛於法人心無憎惡何故愛般若法及",
    "X24n0451_008:0296c02": "愛般若人今釋云非是愛心守護但以般若能生佛",
    "X24n0451_008:0296c03": "佛欲報般若恩故守護身故有此品也初譬中云母",
    "X24n0451_008:0296c04": "中得病者謂留難也有內難外難有情魔無情魔如",
    "X24n0451_008:0296c05": "寒熱等是無情等魔也此是眾生病故般若病也合",
    "X24n0451_008:0296c06": "譬中二初明佛恩守護供養般若也二明守護行般",
    "X24n0451_008:0296c07": "若人法四明出生三世佛為般若有此恩德故守護",
    "X24n0451_008:0296c08": "般若也第二守護人如文也。",
    "X24n0451_008:0296c09": "白佛下第二廣明般若作恩為二初一問答明般若",
    "X24n0451_008:0296c10": "作恩次歎般若甚深明有能信之人即信般若實作",
    "X24n0451_008:0296c11": "恩初前問次答有四第一舉法問人第二舉人問法",
    "X24n0451_008:0296c12": "初三問云何能示世間就心問劫四問云何諸佛說",
    "X24n0451_008:0296c13": "世間樂其言說四問從二文生上云般若能生佛能",
    "X24n0451_008:0296c14": "示世間今開此二為四□能生與後生為兩所以開",
    "X24n0451_008:0296c15": "能生後兩者為能生是因從生是果能生是法從生",
    "X24n0451_008:0296c16": "是人故也所以開示說為二者師云此有人法不同",
    "X24n0451_008:0296c17": "若有能所如人為能說則般若是所說般若為能示",
    "X24n0451_008:0296c18": "則佛為所示經文云般若能示世間故云示也佛菩",
    "X24n0451_008:0296c19": "提說世間故云化也此意明般若是能示能說般若",
    "X24n0451_008:0296c20": "是說所故佛是二爾故言示也佛言佛說世間也而",
    "X24n0451_008:0296c21": "復言示就心枝言亦不相違也佛答中論但答三問",
    "X24n0451_008:0296c22": "不答第三問以第一門能生第二從生此是同故答",
    "X24n0451_008:0296c23": "能生即答從生也餘二義異故別答答般若能生佛",
    "X24n0451_008:0296c24": "問如文也須菩提諸佛說世間相下略第四問也。",
    "X24n0451_008:0297a01": "次須菩言下此去廣答第二問兼答即四問須菩提",
    "X24n0451_008:0297a02": "先雙牒說示二問次正答第二問即是兼答第四說",
    "X24n0451_008:0297a03": "問文三初明般若能示佛差別無差別即世諦第一",
    "X24n0451_008:0297a04": "義諦次示佛說無差別差別即第一義諦世諦第三",
    "X24n0451_008:0297a05": "示二諦平等同一如也但示第一義則墮空見中但",
    "X24n0451_008:0297a06": "示世諦則墮有見中但示平等則墮不二見中合先",
    "X24n0451_008:0297a07": "示空有有空不二義次示有不有有空不空空不二",
    "X24n0451_008:0297a08": "義如此識教悟理發生二智故得成佛也初如文。",
    "X24n0451_008:0297a09": "復次知眾生心所行下第二示第一義諦文二初略",
    "X24n0451_008:0297a10": "明知眾生心所行次廣知眾心行前明知其無所有",
    "X24n0451_008:0297a11": "今知無所不有此是無所有而無所不有雖知無所",
    "X24n0451_008:0297a12": "有實故云無眾生名此語須論之不得作有無歷別",
    "X24n0451_008:0297a13": "解也。",
    "X24n0451_008:0297a14": "復次所有眾生名數下即二廣明第一義世諦為二",
    "X24n0451_008:0297a15": "初總列三界次三界十二心一攝心二亂三有毒四",
    "X24n0451_008:0297a16": "無三毒五廣六大七無量八不可見九出十沒十一",
    "X24n0451_008:0297a17": "屈十二申總此十二心為二例初別釋八心二總釋",
    "X24n0451_008:0297a18": "四心八心一一皆三標釋結初標如攝心亂心如文",
    "X24n0451_008:0297a19": "須菩提云何知下第二釋前疑次疑有二意一者佛",
    "X24n0451_008:0297a20": "常行寂滅空云何遍知眾生心此以空疑有二云佛",
    "X24n0451_008:0297a21": "一心云何一時遍知一切心此以少疑空也諸法相",
    "X24n0451_008:0297a22": "故者此舉七疑釋知也始因法相即七難初心法相",
    "X24n0451_008:0297a23": "知即諸法實相者未曾有體悟中道實相用此中道",
    "X24n0451_008:0297a24": "智慧知眾生心若外道二乘著二邊無此慧故不能",
    "X24n0451_008:0297b01": "如實慧通智知道也皆悟諸法無常以無常慧故故",
    "X24n0451_008:0297b02": "名盡也三無染以悟無常故名無染四滅用世間道",
    "X24n0451_008:0297b03": "伏滅諸結名滅五斷用無漏斷結也六寂滅七離斷",
    "X24n0451_008:0297b04": "結已後去說法如涅槃寂滅離也論主此釋約六種",
    "X24n0451_008:0297b05": "心從淺就深釋初一心就實相慧釋也若直約佛地",
    "X24n0451_008:0297b06": "七心皆是實相名謂無染乃至寂滅也初兩用七義",
    "X24n0451_008:0297b07": "下皆爾但下略也無量心者謂四無量心亦云緣涅",
    "X24n0451_008:0297b08": "槃無量法名無量心也不可見心者坐禪人謂心可",
    "X24n0451_008:0297b09": "見如淨珠中瑕故今明心不可見但知此不可見心",
    "X24n0451_008:0297b10": "耳下云五眼不見心者天肉二眼但見色不見心慧",
    "X24n0451_008:0297b11": "眼見涅槃亦不見心法眼入實相不見心佛眼亦爾",
    "X24n0451_008:0297b12": "也。",
    "X24n0451_008:0297b13": "復次出沒屈申第二總釋四心為三標釋結所以總",
    "X24n0451_008:0297b14": "釋此四心者便是諸外道所計上八心通此中十四",
    "X24n0451_008:0297b15": "句常無常為四句邊無邊四及一異為十如去等四",
    "X24n0451_008:0297b16": "故是十四即十四難也持公初常無常為過去見也",
    "X24n0451_008:0297b17": "邊無邊現在見也一異通三世如去不如去未來見",
    "X24n0451_008:0297b18": "也今謂此釋是為大悞不識經及大論亦不解中論",
    "X24n0451_008:0297b19": "大小乘及邪正等義今依論主分此十四為二部十",
    "X24n0451_008:0297b20": "見總明見體次四見別明未來見也總明見體為二",
    "X24n0451_008:0297b21": "初八見正明見體二一異兩見明見等也問此十見",
    "X24n0451_008:0297b22": "云何是見體答外道計神體是常無常乃至是邊是",
    "X24n0451_008:0297b23": "無邊計神與身一異故是見體也問十見明見體三",
    "X24n0451_008:0297b24": "世中是計何世答主云總計三世中神常無常非是",
    "X24n0451_008:0297c01": "別約世也何者過去有神亦計常無常未來現在亦",
    "X24n0451_008:0297c02": "爾也邊無邊亦爾問見體不出常無常無邊常邊無",
    "X24n0451_008:0297c03": "常何故復明邊無邊答邊無邊未必配常可常無邊",
    "X24n0451_008:0297c04": "未必無常彼計神一寸二寸等是有邊而是常也前",
    "X24n0451_008:0297c05": "四句計神體常無常邊等四見計神大小廣狹也計",
    "X24n0451_008:0297c06": "神常者謂古今一神而修施戒者為神變後世果枚",
    "X24n0451_008:0297c07": "也計無常者神與身俱盡但為現世名利故修施戒",
    "X24n0451_008:0297c08": "也亦常亦無常者此人計神有二一麤二細細神常",
    "X24n0451_008:0297c09": "麤神現有所作現有所作身死時麤神即滅也非常",
    "X24n0451_008:0297c10": "非無常見上二過常則無罪福無常則爛壞亦無罪",
    "X24n0451_008:0297c11": "福故不可言常不可言無常但終有此神也及世間",
    "X24n0451_008:0297c12": "者三種世間中此是五陰國土世間亦有四見如神",
    "X24n0451_008:0297c13": "也問神四句不可得復無神者六種世間亦四句不",
    "X24n0451_008:0297c14": "可得亦應無世間答論主云不例神四句不可得明",
    "X24n0451_008:0297c15": "神實無世間常無常四句不可得不無世間如語盲",
    "X24n0451_008:0297c16": "人云繩非蛇子非是破繩也神有邊者有解云邊是",
    "X24n0451_008:0297c17": "始義如微塵世性自在天等是萬物始故名邊也又",
    "X24n0451_008:0297c18": "解神在體中如芥子如果子或一寸大人則神小是",
    "X24n0451_008:0297c19": "色法故有色也無邊者如虗空故無邊得久處能覓",
    "X24n0451_008:0297c20": "苦樂也亦邊亦無邊者二解一云神無邊國土有邊",
    "X24n0451_008:0297c21": "故言亦邊亦無邊二解有神有邊是色法如上說國",
    "X24n0451_008:0297c22": "土則無邊也非無邊者見上二過而終執有神也國",
    "X24n0451_008:0297c23": "土四句者神句二解一解云上下有邊八方無邊二",
    "X24n0451_008:0297c24": "云上下無邊八方有邊也無邊者推云若有邊則有",
    "X24n0451_008:0298a01": "始有始則無因因便破涅槃道故國土無邊也亦邊",
    "X24n0451_008:0298a02": "亦無邊者云總上二此上下有邊八方無邊故無邊",
    "X24n0451_008:0298a03": "也見上邊故非邊非無邊也是身是神者分折此身",
    "X24n0451_008:0298a04": "神不可得故知即是也又受苦樂皆是身故復是即",
    "X24n0451_008:0298a05": "也身異者申五情引不可得亦爾凡夫所見神者明",
    "X24n0451_008:0298a06": "見故神異身也神身一身滅則神滅是身是見神異",
    "X24n0451_008:0298a07": "神滅神常是邊見也六十二見以斷常有為本者示",
    "X24n0451_008:0298a08": "根本乖中道故也如去不如去者論主上無常等是",
    "X24n0451_008:0298a09": "總說三今後世有無事要故別說也如去如人來此",
    "X24n0451_008:0298a10": "間生去至後世後世亦爾有人言先世無所從來滅",
    "X24n0451_008:0298a11": "亦無所去故云不如身去神今為人滅後神去身不",
    "X24n0451_008:0298a12": "去故云亦如去見去不去過故而終言有神故非去",
    "X24n0451_008:0298a13": "非不去也此中釋外人四計義第四計見第三亦如",
    "X24n0451_008:0298a14": "去不如去之過及不作亦如去不如去之名執而終",
    "X24n0451_008:0298a15": "二二有神即是非如去非不如去計也此十四句約",
    "X24n0451_008:0298a16": "五陰成二十六十二見常無常約五陰二十邊無邊",
    "X24n0451_008:0298a17": "約五陰二十如去不如去亦二十六十一異為六十",
    "X24n0451_008:0298a18": "二見也問中論涅槃品及邪見品皆云常無常為過",
    "X24n0451_008:0298a19": "去邊無邊為未來與此中云何異答中論是約世別",
    "X24n0451_008:0298a20": "明之今此中具總別常邊爾總約三世如去不如去",
    "X24n0451_008:0298a21": "別明未來而具有三世義如去從未來而具三世義",
    "X24n0451_008:0298a22": "如去從未來現在從現在至後世名為如去此語具",
    "X24n0451_008:0298a23": "三世也下句亦爾也問中論何故約世明耶答中論",
    "X24n0451_008:0298a24": "云我於過去為有為無是常無常見無者明現在我",
    "X24n0451_008:0298b01": "於過去本有則常見現在我於過去本無則斷見故",
    "X24n0451_008:0298b02": "約世論斷常也現在我更作世論邊無邊也未來即",
    "X24n0451_008:0298b03": "無邊見不作未來即邊見亦約問中論明未來邊無",
    "X24n0451_008:0298b04": "邊與經中如去不如去何異答如去即是無邊見不",
    "X24n0451_008:0298b05": "如去即邊見亦如去亦不如去亦邊亦無邊亦爾但",
    "X24n0451_008:0298b06": "語異而意同故中論但說邊無邊不別如去不去也",
    "X24n0451_008:0298b07": "問經具說常邊八句後如去不如去四句中論何故",
    "X24n0451_008:0298b08": "獨不復□如去不如去答已如前說如去不如去猶",
    "X24n0451_008:0298b09": "是邊無邊故不須更說也問若爾經中已說邊無邊",
    "X24n0451_008:0298b10": "何故更復云如去不如去答經中具明總別二義常",
    "X24n0451_008:0298b11": "邊等總明三世神體如去不如去別明未來欲攝一",
    "X24n0451_008:0298b12": "切見不出總別故具出也。",
    "X24n0451_008:0298b13": "復次佛知色如相下第三明示世諦第一義皆是一",
    "X24n0451_008:0298b14": "如也所以有此文來者上明不二義故開世諦第一",
    "X24n0451_008:0298b15": "義皆是二不二義故皆是一如也又進對上十四難",
    "X24n0451_008:0298b16": "起由凡夫外道不識一切法皆是一如故生此十四",
    "X24n0451_008:0298b17": "邪見佛了一切皆是一如皆無有十四見也所有相",
    "X24n0451_008:0298b18": "如如相義如即世諦相即第一義亦云生滅無生滅",
    "X24n0451_008:0298b19": "相也亦有此義俱今文如相者示如之相皃耳。",
    "X24n0451_008:0298b20": "白佛下第二段須菩開上一切法皆如體悟如故名",
    "X24n0451_008:0298b21": "如來所以歡喜歎般若深因明能信之佛述如文也。",
    "X24n0451_008:0298b22": "問相品第四十九",
    "X24n0451_008:0298b23": "此下第二明佛知般若恩報恩也品三第一明般若",
    "X24n0451_008:0298b24": "相二明佛知般若恩故報恩也第三重明般若能作",
    "X24n0451_008:0298c01": "恩成上報恩義也。",
    "X24n0451_008:0298c02": "明般若相中有問有答後諸問作作名云問相品也",
    "X24n0451_008:0298c03": "初四一問相二答相三悟解四述成上來已處處明",
    "X24n0451_008:0298c04": "般若相今何故問相答一云此是後集天眾未聞故",
    "X24n0451_008:0298c05": "問二云猶是上座眾而問者望前品明般若能示世",
    "X24n0451_008:0298c06": "間相未知何者是般若相故問也二者上來種種門",
    "X24n0451_008:0298c07": "明般若或空或有或舉般若果報或明信毀諸天根",
    "X24n0451_008:0298c08": "鈍不得般若定相故今問其旨皈空相也三者般若",
    "X24n0451_008:0298c09": "深微唯佛乃窮問其相也佛答中四第一明般若無",
    "X24n0451_008:0298c10": "相相亦明無說說義二亦明無說說義三明無明明",
    "X24n0451_008:0298c11": "不可惟四明無相相非起作初如文也世俗乃說第",
    "X24n0451_008:0298c12": "二明無說說諸天疑云既其無相應無說佛遂應有",
    "X24n0451_008:0298c13": "相故今明既相無亦不可說但隨俗絕名相中強名",
    "X24n0451_008:0298c14": "相說也此中就不說明二諦二諦具四句問說為第",
    "X24n0451_008:0298c15": "一義今世諦但說諦亦說第一義耶答說於說於可",
    "X24n0451_008:0298c16": "說則是說世諦若說不可說則說第一義也問第一",
    "X24n0451_008:0298c17": "義不可說云何說耶答他云空也世諦說第一義今",
    "X24n0451_008:0298c18": "明第一義是說不說世諦是不說說亦第一是說不",
    "X24n0451_008:0298c19": "說故所以世諦所說法不可說也諸天子是諸相下",
    "X24n0451_008:0298c20": "第二明歎此無相相不可破壞也人天即是相者釋",
    "X24n0451_008:0298c21": "不可壞也明人天即畢竟空故則是般若相破般若",
    "X24n0451_008:0298c22": "邪相不能知者明四句皆無故無可相破也所謂知",
    "X24n0451_008:0298c23": "知者知法明無境無人結此三故無四句也其人即",
    "X24n0451_008:0298c24": "是般若相故不能相破今天人非般若相應能相破",
    "X24n0451_008:0299a01": "若求此相不可得何有非有欲破般若假令於後成",
    "X24n0451_008:0299a02": "非相亦不能破般若相如盲人不見如意珠口言非",
    "X24n0451_008:0299a03": "珠珠豈可非也作下第三明般若非起故不可壞救",
    "X24n0451_008:0299a04": "釋成可壞義譬如有人問虗空相者釋成上非為非",
    "X24n0451_008:0299a05": "無為非漏非無漏非無等若有相則是為無為漏無",
    "X24n0451_008:0299a06": "漏無漏良由無有一豪相所以百非也又若有相則",
    "X24n0451_008:0299a07": "可作良由無有相故不可作亦釋上不可作也有佛",
    "X24n0451_008:0299a08": "無佛性相常住者疑云既不可作佛應不能說般若",
    "X24n0451_008:0299a09": "佛今為眾生說般若相即是佛作般若相故釋云有",
    "X24n0451_008:0299a10": "佛無佛性相常住佛豈作耶第三諸天悟解第四佛",
    "X24n0451_008:0299a11": "述如文。",
    "X24n0451_008:0299a12": "般若是諸佛母下第二明佛知般若恩故報恩也不",
    "X24n0451_008:0299a13": "識恩是耶見不善中最重知恩是世間善法最上故",
    "X24n0451_008:0299a14": "報恩也須諸天疑般若無豪相不可得何尊敬耶故",
    "X24n0451_008:0299a15": "云佛是三界尊尚敬般若況餘人耶三疑云佛心無",
    "X24n0451_008:0299a16": "所著何故愛敬耶釋云非是有著故愛敬般若但深",
    "X24n0451_008:0299a17": "知般若能滅戲論能開三乘道故敬愛一切法無作",
    "X24n0451_008:0299a18": "相者此文會餘經餘經佛不作又上云佛知作作人",
    "X24n0451_008:0299a19": "兩相違故今明餘經云不作人者無有人相故云不",
    "X24n0451_008:0299a20": "作人也非不知恩故不作人也持公云餘經明佛自",
    "X24n0451_008:0299a21": "然人今云佛以般若為師兩相違故會釋也今明論",
    "X24n0451_008:0299a22": "不作此釋如向明也。",
    "X24n0451_008:0299a23": "復次佛因般若得一切法不生下第三重明般若作",
    "X24n0451_008:0299a24": "恩成上報恩義問上佛母品已明若爾世間相與今",
    "X24n0451_008:0299b01": "何異答上義耶明示及顯正明乘對耶明示者九十",
    "X24n0451_008:0299b02": "六外道乘常無常等十四義般若不示如此義顯正",
    "X24n0451_008:0299b03": "乘者示五陰不生滅乃皆是一如今品但明顯正乘",
    "X24n0451_008:0299b04": "故後色至一切種智示此諸法始自無生終及獨空",
    "X24n0451_008:0299b05": "也此中文次第因修而來也初明佛因緣若得不生",
    "X24n0451_008:0299b06": "般若能生佛故知若生佛是無生生佛住般若是無",
    "X24n0451_008:0299b07": "住住也須菩白佛無知者此歎般若乘佛義諸法無",
    "X24n0451_008:0299b08": "有知般若云何獨有所知能乘佛答明前者一切人",
    "X24n0451_008:0299b09": "法無可得無所知故無所不知下明不乘色此明無",
    "X24n0451_008:0299b10": "所乘不乘汝云何言無所不得示若有所示不得無",
    "X24n0451_008:0299b11": "示耶復次五眾世間空者上從示義得成今始正明",
    "X24n0451_008:0299b12": "示義也從五眾至種智皆名世間者以知是世諦故",
    "X24n0451_008:0299b13": "名世間知世間知此皆空故名出世間第一義也知",
    "X24n0451_008:0299b14": "世間空學世間空者人謂人愛著法故說般若示世",
    "X24n0451_008:0299b15": "間空非諸法實空故今明佛實知諸法空故言空也",
    "X24n0451_008:0299b16": "思惟覺分別空者佛非是外從他聞世間空也口說",
    "X24n0451_008:0299b17": "空內心思惟分別推求故說空也不可思議明會皆",
    "X24n0451_008:0299b18": "般若示世間空便作空解故今明世間未曾空不空",
    "X24n0451_008:0299b19": "常無常等故不可思議也佛不可思議故離一切見",
    "X24n0451_008:0299b20": "名離也以離一切見故絕言語斷心行故名寂滅以",
    "X24n0451_008:0299b21": "寂滅故畢竟無復遺餘故名畢竟本如來此非是破",
    "X24n0451_008:0299b22": "法故明性空明此性空無法亦空故次無法空既空",
    "X24n0451_008:0299b23": "有法亦空次有法空十八空皆相待故說空此是有",
    "X24n0451_008:0299b24": "法可空因因名今獨無相待無空無不空故說空此",
    "X24n0451_008:0299c01": "空不待空不待不空問無空無不空純是空此空空",
    "X24n0451_008:0299c02": "此即是待空云何是無待答本無空不空何所待即",
    "X24n0451_008:0299c03": "問與無法有法空何異無法有法空亦無空無有也",
    "X24n0451_008:0299c04": "無法空空此無法有法空空此有法今無空不空故",
    "X24n0451_008:0299c05": "無可待也問若本無此空不空故名獨空者性空亦",
    "X24n0451_008:0299c06": "明本性空何異耶性空從諸法本性空今無諸法無",
    "X24n0451_008:0299c07": "不諸法也問獨空但無空無不更有所無耶答獨空",
    "X24n0451_008:0299c08": "品空絕待義一切皆絕百非不能非百是不能是能",
    "X24n0451_008:0299c09": "是所不能是非是亦不是非非所不非百非亦不非",
    "X24n0451_008:0299c10": "不知何以因之強名其空故名獨空無一切伴故名",
    "X24n0451_008:0299c11": "獨也問何以知爾論文云是獨空亦名涅槃法性豈",
    "X24n0451_008:0299c12": "絕百非超四句耶問相待對不待待既是不自絕待",
    "X24n0451_008:0299c13": "應是自答待相是不自則絕於自絕待則絕自也不",
    "X24n0451_008:0299c14": "生今世後世相者微後示中道也斷見外道但計今",
    "X24n0451_008:0299c15": "世不說後世常見外道說今世後世謂神從今世入",
    "X24n0451_008:0299c16": "後世也此二見是斷常般若不爾也示中道者雖畢",
    "X24n0451_008:0299c17": "竟不失罪福故不生斷見雖罪福不失而常畢竟空",
    "X24n0451_008:0299c18": "故非常見也。",
    "X24n0451_008:0299c19": "白佛大事起文第三歎般若能成大事由般若能生",
    "X24n0451_008:0299c20": "佛豈非大事耶第三一就果門歎二就因門歎三總",
    "X24n0451_008:0299c21": "就人法門歎初三第一歎般若能得勝果二釋疑三",
    "X24n0451_008:0299c22": "疑除修道須菩先作五歎者須菩聞佛見說般若相",
    "X24n0451_008:0299c23": "故歡喜稱歎也佛述五歎合此是文字般若中具說",
    "X24n0451_008:0299c24": "一切因果故文字合受二者觀照般若含受由般若",
    "X24n0451_008:0300a01": "故諸行方成不由般若諸行不成成由般若般故故",
    "X24n0451_008:0300a02": "六合也三實相含由了實相故諸行始成了王譬佛",
    "X24n0451_008:0300a03": "事喻教化眾生土是化眾生土是化眾生處也由般",
    "X24n0451_008:0300a04": "若方能化眾生眾生不以般若化亦不成化也經意",
    "X24n0451_008:0300a05": "國事委付大臣亦諸行委般若能成辦此據自行也",
    "X24n0451_008:0300a06": "不取不著下第二舉不取著釋成含受由般若無所",
    "X24n0451_008:0300a07": "取書故方成辦諸行若有取著何能成辦諸行耶初",
    "X24n0451_008:0300a08": "取名取取深名著也問若因修不須科之也於意云",
    "X24n0451_008:0300a09": "何者汝以智慧眼見色不取可著不能須菩答佛以",
    "X24n0451_008:0300a10": "智慧眼見無取著不見取著不佛歎之汝未得一切",
    "X24n0451_008:0300a11": "智不見取著我得一切智亦不見取著故汝可歎也",
    "X24n0451_008:0300a12": "爾時諸天子下第三雙歎人法三初諸天歎人法二",
    "X24n0451_008:0300a13": "佛述歎三頌解重歎各還本處初中先歎法歎人歎",
    "X24n0451_008:0300a14": "法者從問相已來諸天致問佛廣歎般若能成果德",
    "X24n0451_008:0300a15": "能成自行合歎之也能信是般若下第一歎人之中",
    "X24n0451_008:0300a16": "初是報重歎大千小千人智斷不及菩薩一日依般",
    "X24n0451_008:0300a17": "若觀行也何以故下釋不及云信法二行至羅漢辟",
    "X24n0451_008:0300a18": "支佛智斷智是菩薩無生忍此義難了既云是菩薩",
    "X24n0451_008:0300a19": "忍則無優劣若有優劣則應不是而今云是而優劣",
    "X24n0451_008:0300a20": "所以為難是者菩薩亦觀無生名無生忍二乘亦觀",
    "X24n0451_008:0300a21": "無生故有無生智及煩惱斷故同觀無生所以言是",
    "X24n0451_008:0300a22": "也優劣者菩薩無生是實慧即有方便慧二乘觀無",
    "X24n0451_008:0300a23": "生但有實慧無方便故慧劣也實無方便轉二乘既",
    "X24n0451_008:0300a24": "無方便亦不成實慧菩薩既有方便實即是實方便",
    "X24n0451_008:0300b01": "故菩薩兩有也但分與二乘有字子實慧也又二乘",
    "X24n0451_008:0300b02": "觀無生無大悲菩薩雖觀無生有悲二乘觀無生不",
    "X24n0451_008:0300b03": "廣修萬行菩薩心無生心廣修萬行萬行皆無生故",
    "X24n0451_008:0300b04": "優劣也論更以一義釋之二乘菩薩但有始終二乘",
    "X24n0451_008:0300b05": "始於燸頂終于無學菩薩始於無生終至於佛地今",
    "X24n0451_008:0300b06": "以二乘之終是菩薩之始故優劣不同也師云須進",
    "X24n0451_008:0300b07": "即退論主自有不異異義故是菩薩作無生滅觀二",
    "X24n0451_008:0300b08": "乘作生滅觀自有異又異義不是是故二乘亦作無",
    "X24n0451_008:0300b09": "生滅觀菩薩亦然問此為二初大事對眾歎大事起",
    "X24n0451_008:0300b10": "者謂般若能滅大苦與大樂又能遍拔六道大苦與",
    "X24n0451_008:0300b11": "六道大樂名大事也不思議事起者此下四歎皆就",
    "X24n0451_008:0300b12": "果德歎不思議謂四法是也一對眾生長[穴/侵]如來獨",
    "X24n0451_008:0300b13": "覺故名佛也二體悟般若如過去佛成名如來此土",
    "X24n0451_008:0300b14": "同諸佛也三自然簡聲聞聲聞現世從他得覺佛則",
    "X24n0451_008:0300b15": "過去行因現在自然覺了四簡緣覺緣覺亦過去行",
    "X24n0451_008:0300b16": "因現在自然悟無一切智也由般若故得四種不思",
    "X24n0451_008:0300b17": "議名不思議事起也不可稱事起者三義一者般若",
    "X24n0451_008:0300b18": "定實相甚深極重智慧輕薄故故不可以輕薄智慧",
    "X24n0451_008:0300b19": "稱深重般若也二般若多智慧小小不可稱量多也",
    "X24n0451_008:0300b20": "三常無常空有不能稱量般若不可稱也無量者有",
    "X24n0451_008:0300b21": "云稱即是量有言取相名量般若不可取相有所得",
    "X24n0451_008:0300b22": "心量也又凡夫二乘菩薩此三人智慧不能量般若",
    "X24n0451_008:0300b23": "得邊此釋般若則非是因也無等等者一切法中涅",
    "X24n0451_008:0300b24": "槃無等般若能令得大涅槃故與涅槃等二者佛是",
    "X24n0451_008:0300c01": "人中無等般若力能令眾生與佛等。",
    "X24n0451_008:0300c02": "須菩白佛但佛下第二釋始學之疑始行人謂四種",
    "X24n0451_008:0300c03": "不思議餘一切法非不思議故將果地四法例一切",
    "X24n0451_008:0300c04": "法不二故知未曾因果亦不曾眾生佛也。",
    "X24n0451_008:0300c05": "第三疑除悟道如文解云此品多明不思議事聞者",
    "X24n0451_008:0300c06": "多生信敬故白衣得道多而白衣信根強慧根弱故",
    "X24n0451_008:0300c07": "得道雖多但得初道出家人慧相強故得羅漢也男",
    "X24n0451_008:0300c08": "女而論女人惑重故得道少男子惑輕故得道多四",
    "X24n0451_008:0300c09": "者此中不正說得無生忍事故大乘得道少小乘得",
    "X24n0451_008:0300c10": "道多也又無生忍難得故少小乘易得故多又一乘",
    "X24n0451_008:0300c11": "義遍釋四句皆是悟道因緣不同也賢劫得起者二",
    "X24n0451_008:0300c12": "解一云除賢劫四依餘佛與其記二云釋迦與其記",
    "X24n0451_008:0300c13": "往餘世界佛應非前釋也。",
    "X24n0451_008:0300c14": "成辦品第五十",
    "X24n0451_008:0300c15": "第二歎般若成辦因行故以目品此章二先須菩五",
    "X24n0451_008:0300c16": "歎二佛述問以五歎今何更以作五歎答般若甚深",
    "X24n0451_008:0300c17": "故重歎無過如王聞身子喻聞聞無厭足也又上歎",
    "X24n0451_008:0300c18": "歎般若能成果德今五歎歎般若能成自行以重利",
    "X24n0451_008:0300c19": "益故重歎也。",
    "X24n0451_008:0300c20": "佛述中二初就含受義述成五歎二舉不取著釋成",
    "X24n0451_008:0300c21": "含受初三法譬合受者論云一經即兩種二乘為一",
    "X24n0451_008:0300c22": "種二乘答亦得云兩為是但十二乘是生滅觀大小",
    "X24n0451_008:0300c23": "乘是無生滅與菩薩同譬也若一種二乘有與有奪",
    "X24n0451_008:0300c24": "奪之則云是生滅觀與之則云行無生滅觀佛述及",
    "X24n0451_008:0301a01": "領解如文爾時須菩白佛下六十六品三章三十五",
    "X24n0451_008:0301a02": "品明般若妙義四品明留此下總五十品半經明信",
    "X24n0451_008:0301a03": "般若人得下論主退品生起三段云初說般若魔來",
    "X24n0451_008:0301a04": "破般若今明信受般若人也初兩段明般若法法法",
    "X24n0451_008:0301a05": "有邪正妙義顯正留難是示邪以識邪正耳耶故信",
    "X24n0451_008:0301a06": "受般若但信般若人必有相皃故須明信德相也又",
    "X24n0451_008:0301a07": "上就法門明般若今就人門說般若法中明邪正兩",
    "X24n0451_008:0301a08": "法人中上三人歎人為兩從此文竟不證品中須菩",
    "X24n0451_008:0301a09": "提菩薩不捨一切眾生說必是願十一品經正明三",
    "X24n0451_008:0301a10": "根人信般若體之相皃第二從不證品中菩薩作是",
    "X24n0451_008:0301a11": "念我不應捨一切眾生竟度空品下唯明三根人依",
    "X24n0451_008:0301a12": "信修行初文為兩第一此品略明三根人信德第二",
    "X24n0451_008:0301a13": "從譬喻十品領經廣明三根人相初明三根信根即",
    "X24n0451_008:0301a14": "三也先問次答往生信毀及此品凡三句異者往生",
    "X24n0451_008:0301a15": "身子問習應般若來往生之處聞至果報也信毀身",
    "X24n0451_008:0301a16": "子問信人因果凡四句一問問果二問問因今此中",
    "X24n0451_008:0301a17": "須菩的問信解般若信人因果不問往處但問果不",
    "X24n0451_008:0301a18": "問因也此總問信經初已來二段般若者所從來處",
    "X24n0451_008:0301a19": "也佛答為二初明三根人信相第二總明中下二人",
    "X24n0451_008:0301a20": "為失初明三人為三初答上根人三處來二答下根",
    "X24n0451_008:0301a21": "人人中來三答中根人亦人中來三人異者上根人",
    "X24n0451_008:0301a22": "具三謂聞及解亦行也中根亦聞亦解不行也下根",
    "X24n0451_008:0301a23": "唯聞不解不行初人三處來如文也往生品明三處",
    "X24n0451_008:0301a24": "利鈍其利鈍天中及他方來則利人中來則鈍今此",
    "X24n0451_008:0301b01": "中明三人信解而不判其利鈍者為上品已明利鈍",
    "X24n0451_008:0301b02": "故不煩文也復有菩薩先世雖聞不明中事第二下",
    "X24n0451_008:0301b03": "根人也復次先世雖聞不行不明中根人也既其先",
    "X24n0451_008:0301b04": "世不如說行故不得久信也若求佛道下第二總明",
    "X24n0451_008:0301b05": "中下二人之失。",
    "X24n0451_008:0301b06": "譬喻品第五十一",
    "X24n0451_008:0301b07": "此下第二十品廣明三根人行相為二初四品明中",
    "X24n0451_008:0301b08": "下二人行相從不退至不證品中明上根人行相大",
    "X24n0451_008:0301b09": "判如此耳上品先明上根次及中下從深向淺今先",
    "X24n0451_008:0301b10": "明中下後明上根從淺向深又天勑應爾前既略中",
    "X24n0451_008:0301b11": "下接次即應廣明中下也四品為四第一此品舉法",
    "X24n0451_008:0301b12": "譬勸中下二人推失脩得第二知識品觀中下根人",
    "X24n0451_008:0301b13": "憑善知識習妙行第三超智品明中下根人者標大",
    "X24n0451_008:0301b14": "果第四大女品明中下根人如如而學。",
    "X24n0451_008:0301b15": "初二第一借喻以明得失二者法說廣明有方便義",
    "X24n0451_008:0301b16": "從初段為同云譬喻品有四譬第一譬明依二慧不",
    "X24n0451_008:0301b17": "依二慧故度生死海不度生死海第二譬明得二慧",
    "X24n0451_008:0301b18": "未得二慧故得諸功德不得功德譬第三明得二慧",
    "X24n0451_008:0301b19": "不得二慧遂本願不遂本願譬第四明有二慧無二",
    "X24n0451_008:0301b20": "慧能至佛道不能至佛譬初得失雙開雙合白下三",
    "X24n0451_008:0301b21": "譬得失名開初譬先為失作譬次為得作譬生死為",
    "X24n0451_008:0301b22": "大海行者身船船壞是無先至時也不取物者不以",
    "X24n0451_008:0301b23": "般若及方便心修行護水死者捨及得天人果報也",
    "X24n0451_008:0301b24": "此猶是大經有所得者二十五有也次為得作譬如",
    "X24n0451_008:0301c01": "失下雙合可見第二瓶譬先作失譬及合瓶譬菩薩",
    "X24n0451_008:0301c02": "道未得二慧火燒故不熱不能持六度功德至無上",
    "X24n0451_008:0301c03": "道也遂歸於地得人天果地還合同凡夫也次明譬",
    "X24n0451_008:0301c04": "及合如文也第三得二慧不得二慧不遂本願遂本",
    "X24n0451_008:0301c05": "願譬前明未得二慧永在願譬及合彩是菩薩道未",
    "X24n0451_008:0301c06": "得一慧乖治觀行心也實物是五度彩與物各異處",
    "X24n0451_008:0301c07": "與本願永或得人天果義墮二乘地亡大利謂一切",
    "X24n0451_008:0301c08": "智也第四者病人是有二慧無二慧至佛道不至佛",
    "X24n0451_008:0301c09": "道具六十二見為老具百八煩惱為病從三界床起",
    "X24n0451_008:0301c10": "我當作佛二人即二慧方便實故不著有實方便慧",
    "X24n0451_008:0301c11": "故不著空不著空不墮二乘地不著有中凡夫地無",
    "X24n0451_008:0301c12": "二慧故或墮聲聞地緣覺地為十里二十里也問此",
    "X24n0451_008:0301c13": "中就得失為論應有八譬得失合論應四譬云何五",
    "X24n0451_008:0301c14": "譬答論開老人一譬為二段五也問信忍等云何是",
    "X24n0451_008:0301c15": "耶答有二菩薩一得深悟無二未得但有信忍等也",
    "X24n0451_008:0301c16": "信行六度等為佛雖具信忍淨有深有淺故須深心",
    "X24n0451_008:0301c17": "四事因緣欲得無上不欲餘故說欲了了知佛道為",
    "X24n0451_008:0301c18": "大利餘世間為非故說為解欲解定心故內能捨為",
    "X24n0451_008:0301c19": "捨故行精進故說精進也。",
    "X24n0451_008:0301c20": "爾時佛讚下第二就法說名明方便無方便合捨無",
    "X24n0451_008:0301c21": "方便得有方便也無方便二義一者內著我二外著",
    "X24n0451_008:0301c22": "諸法也守二義一者實慧方便護合不墮無見中方",
    "X24n0451_008:0301c23": "便實慧則不墮有見中能遮二見不起名為破也又",
    "X24n0451_008:0301c24": "福慧二護五度邊得福般若邊得慧二事圓故不失",
    "X24n0451_008:0302a01": "佛道前云何菩薩事謂空道福慧道凡夫無空道二",
    "X24n0451_008:0302a02": "乘無福道也。",
    "X24n0451_008:0302a03": "知識品第五十二",
    "X24n0451_008:0302a04": "此下第二觀中下根人憑善知識習成妙行善知識",
    "X24n0451_008:0302a05": "二謂人及法上品示得失是法善知識今是人善知",
    "X24n0451_008:0302a06": "識善知識三品上是佛欲滅四依三是凡夫人中能",
    "X24n0451_008:0302a07": "說無所得大乘法者是也法中謂大乘正經大乘正",
    "X24n0451_008:0302a08": "論大乘巧說無所得義疏亦是上中下三品也品三",
    "X24n0451_008:0302a09": "初依善知識習成自行二依善知識習成化他行三",
    "X24n0451_008:0302a10": "二行既成出信解人相也。",
    "X24n0451_008:0302a11": "先問次答答中善知識先示其小大合其小大善根",
    "X24n0451_008:0302a12": "莫問三有及二乘令向佛道次示其得無得合脫有",
    "X24n0451_008:0302a13": "所得迴向下廣出有所得過令其捨之。",
    "X24n0451_008:0302a14": "白佛希有下第二明習成化他行先歎次述述中前",
    "X24n0451_008:0302a15": "列九門次釋九門安隱者能破煩惱故令得安隱也",
    "X24n0451_008:0302a16": "第二乘世間自有雖安隱未必樂如人報苦樂雖能",
    "X24n0451_008:0302a17": "治病而不義復次說乘世間也云救世間者眾生內",
    "X24n0451_008:0302a18": "為煩惱罪業所遂外為魔民所遂唯佛救之餘無能",
    "X24n0451_008:0302a19": "救也四世間救者歸者眾生身以苦煩惱歸誓佛能",
    "X24n0451_008:0302a20": "令離之五世間依者餘一切有為顛倒人法不可依",
    "X24n0451_008:0302a21": "止雖佛可依止依止故為其說無依法令悟也六究",
    "X24n0451_008:0302a22": "竟者為眾生說法實相是究竟自餘九十六術皆非",
    "X24n0451_008:0302a23": "是道化七為世間門者非是涅槃四邊即是四流令",
    "X24n0451_008:0302a24": "離四流永置涅槃門上也八將道者佛以心八正道",
    "X24n0451_008:0302b01": "引眾生置涅槃門者名為將道也次釋第九歸趣廣",
    "X24n0451_008:0302b02": "者論二義一者趣是九會法歸故廣釋二者以後廣",
    "X24n0451_008:0302b03": "例前亦廣前略例後亦略但[牙-(必-心)+?]文此中凡二十四類",
    "X24n0451_008:0302b04": "也一切法趣空者一切法皆畢竟空也非趣非不趣",
    "X24n0451_008:0302b05": "者一切法無趣空則知諸法不有不有故亦不見非",
    "X24n0451_008:0302b06": "有故非趣不無故非不趣也是趣不過者過名出趣",
    "X24n0451_008:0302b07": "無所出法性實相者恣言何必趣空亦可方法趣餘",
    "X24n0451_008:0302b08": "處故明縱空更無異趣也此空是道之別相名也又",
    "X24n0451_008:0302b09": "眾生心多異趣趣三有二乘及九十六道乃至心終",
    "X24n0451_008:0302b10": "有所趣向故今明一切法趣空趣空者令心無所趣",
    "X24n0451_008:0302b11": "也一切法趣我者多音諸法趣無生不趣我言我異",
    "X24n0451_008:0302b12": "無生故今明趣我我即無生我即是道下諸事皆爾",
    "X24n0451_008:0302b13": "也。",
    "X24n0451_008:0302b14": "白佛誰能信解下第三明二行既成出信解人相所",
    "X24n0451_008:0302b15": "言三毒斷離者悟無所得人顛倒亦薄無得觀強耳",
    "X24n0451_008:0302b16": "非常斷也得無生現前時斷也。",
    "X24n0451_008:0302b17": "趣智品第五十三",
    "X24n0451_008:0302b18": "此第三明中下根人者標大果文三第一明由般若",
    "X24n0451_008:0302b19": "故趣薩婆若果二識驗信般若人相三明能如所驗",
    "X24n0451_008:0302b20": "釋法不著秤順薩婆若也。",
    "X24n0451_008:0302b21": "前問次答已上明非趣不趣今所以問趣答趣著以",
    "X24n0451_008:0302b22": "明非趣不趣乃是趣道耳故見趣不趣皆名不趣如",
    "X24n0451_008:0302b23": "對苦明樂來是如樂非苦非樂也又上破諸外道言",
    "X24n0451_008:0302b24": "有未來法趣現在現在法趣過去故云無此趣不趣",
    "X24n0451_008:0302c01": "耳今菩薩無所得因不趣三有及二乘三有及二乘",
    "X24n0451_008:0302c02": "皆是有所得因此無所得果也又亦得手禪上有趣",
    "X24n0451_008:0302c03": "今破無趣令離二見也初三意一明趣因行果二明",
    "X24n0451_008:0302c04": "趣化他果三釋二趣意初問答如文次白佛一切眾",
    "X24n0451_008:0302c05": "生歸趣者明他趣以菩薩得此悟故為眾生歸趣也",
    "X24n0451_008:0302c06": "修般若後第三雙釋二趣趣般若故二趣成也佛心",
    "X24n0451_008:0302c07": "疑云應修方趣種智然後為物歸趣云何乃言但修",
    "X24n0451_008:0302c08": "般若故釋云修般若是修一切法也一切行由般若",
    "X24n0451_008:0302c09": "乃成也恐物言有般若可修故言無所修行者外無",
    "X24n0451_008:0302c10": "法可修故言無所修心內能修故言不久修也外行",
    "X24n0451_008:0302c11": "及內心皆可破壞故言壞修即是釋無及不受修意",
    "X24n0451_008:0302c12": "也。",
    "X24n0451_008:0302c13": "爾時佛告應驗出下第二驗得外人相上品壞說其",
    "X24n0451_008:0302c14": "人相今更令驗之若心有所著則非阿鞞若無所著",
    "X24n0451_008:0302c15": "便是也以名相試之一無所著無所著者於般若觀",
    "X24n0451_008:0302c16": "尚不著況復著緣耶此即緣寂空觀空施義也二因",
    "X24n0451_008:0302c17": "證不隨他教在家人著五欲出家外道著邪見此二",
    "X24n0451_008:0302c18": "人言此皆是虗妄救不墮之乃至佛身來說異法亦",
    "X24n0451_008:0302c19": "不信也三者雖未得道不隨三毒所引四者知善法",
    "X24n0451_008:0302c20": "味故常不離六度五者聞深法不怖歡喜受行如飛",
    "X24n0451_008:0302c21": "鳥聞香則怖孔雀大鳥聞則歡喜而儛也次出往因",
    "X24n0451_008:0302c22": "釋成第五相也。",
    "X24n0451_008:0302c23": "白佛下第三明能如所驗於法不著便能隨順一切",
    "X24n0451_008:0302c24": "種智也二初明隨順種智行如文白佛以空隨順行",
    "X24n0451_008:0303a01": "何等法下功一出所求種智相也此文有二初明不",
    "X24n0451_008:0303a02": "行一切法何以故下正出一切種智相也無作法無",
    "X24n0451_008:0303a03": "壞法者明一切種智是無為法不可作無作者不壞",
    "X24n0451_008:0303a04": "可無壞者也不從六道度中成亦不去其佛法中名",
    "X24n0451_008:0303a05": "不未去有為法是虗妄故不住無為淺無憶想故亦",
    "X24n0451_008:0303a06": "不住故云不住無數者五陰和合有六道數破五眾",
    "X24n0451_008:0303a07": "相續故無六道數無量無量故言語道斷種智如此",
    "X24n0451_008:0303a08": "登可以行色得之乃行一切法得耶故言不行色乃",
    "X24n0451_008:0303a09": "至不行一切種也何以故色即薩婆若下既不行一",
    "X24n0451_008:0303a10": "切行云何得一切種耶即釋了此色即是也。",
    "X24n0451_008:0303a11": "大如品第五十四",
    "X24n0451_008:0303a12": "此第四合中下根人如如而學具成上三品以如如",
    "X24n0451_008:0303a13": "而學故是有方便不如如而學名無方便如如而學",
    "X24n0451_008:0303a14": "是近善知識善知識亦教如如而學亦如如而學起",
    "X24n0451_008:0303a15": "一切智不如如而學則例趣願也成論師明如是真",
    "X24n0451_008:0303a16": "諦理遍即萬法故言大如但如是頑境非是智慧北",
    "X24n0451_008:0303a17": "釋論師亦云如是實相般若亦是頑境此二如皆言",
    "X24n0451_008:0303a18": "非是善法地論師云真如佛性法界真諦故如是智",
    "X24n0451_008:0303a19": "慧但非修習而有古今當定今問若智慧何因說為",
    "X24n0451_008:0303a20": "學此非慧何由成慧耶答是因體智慧古今當定者",
    "X24n0451_008:0303a21": "復隨外道自然義今明如何曾境智亦何曾大小為",
    "X24n0451_008:0303a22": "物故強美為大為物故隨緣境智也亦對中下小如",
    "X24n0451_008:0303a23": "名為大如下如謂地堅水濕等中如謂苦無常等上",
    "X24n0451_008:0303a24": "如無生滅等今明上如故云大如亦如何曾有三耶",
    "X24n0451_008:0303b01": "假名無三說三也。",
    "X24n0451_008:0303b02": "品五第一餘前人歎菩提甚深二歎甚深三明得失",
    "X24n0451_008:0303b03": "四明菩提難易五明修菩提行初歎菩提甚深者上",
    "X24n0451_008:0303b04": "未明色即薩婆若故今前歎菩提甚深菩提以甚深",
    "X24n0451_008:0303b05": "者由如甚深正遍知甚深耳故歎如甚深愁一如無",
    "X24n0451_008:0303b06": "二有悟有還者良由學有得失故第三明得失愁行",
    "X24n0451_008:0303b07": "有方便故菩提易得無方便故菩提難得故次明菩",
    "X24n0451_008:0303b08": "提難易也既識菩提難易故修起菩提行第五明修",
    "X24n0451_008:0303b09": "菩提行。",
    "X24n0451_008:0303b10": "就初段為二第一諸天歎第二須菩提歎諸天歎中",
    "X24n0451_008:0303b11": "為兩第一甚深歎無二受無捨歎也初中先諸天聞",
    "X24n0451_008:0303b12": "佛上說心信次發言歎發言歎中二初作甚深歎二",
    "X24n0451_008:0303b13": "釋歎釋歎甚深者諸天聞佛上說心信但智慧不及",
    "X24n0451_008:0303b14": "故言甚深也一切世間不信者小分一切也有所得",
    "X24n0451_008:0303b15": "人與般若相反故不信也微妙寂滅智者能知如幻",
    "X24n0451_008:0303b16": "聽品中明四種人能知謂下中二人小乘中二人也",
    "X24n0451_008:0303b17": "何以故下第二分上品未成甚深歎也第二佛述中",
    "X24n0451_008:0303b18": "先述甚深第二釋歎次述第一甚深歎佛初成道樂",
    "X24n0451_008:0303b19": "哩然者若是生死涅槃二法及淨不淨內理佛即應",
    "X24n0451_008:0303b20": "說之何事樂嘿耶良由未曾生死涅槃不曾眾生佛",
    "X24n0451_008:0303b21": "真之與俗不知何所言以樂嘿也即分此上聞成上",
    "X24n0451_008:0303b22": "如義也而今說生死涅槃開真俗者無名相中引導",
    "X24n0451_008:0303b23": "眾生強說也何以故下第二述甚深歎中此初兩何",
    "X24n0451_008:0303b24": "以故正釋常樂嘿然諸天子如虗空下廣舉法譬歎",
    "X24n0451_008:0303c01": "甚深也剎時諸天子下第二無受無捨歎先歎次佛",
    "X24n0451_008:0303c02": "述諸天聞所說知此法無一豪可取故作無取捨歎",
    "X24n0451_008:0303c03": "佛述如文第二須菩作四云此法及人情今歎歎一",
    "X24n0451_008:0303c04": "隨順歎佛及諸天聞歎者隨順也二無礙歎三無生",
    "X24n0451_008:0303c05": "四無處所知如文也。",
    "X24n0451_008:0303c06": "是時欲色諸天子下第二歎如甚深為二第一就十",
    "X24n0451_008:0303c07": "門廣明如甚深以辨隨生義第二三聖共明如體雖",
    "X24n0451_008:0303c08": "彼諸天所得心明不生義初中先歎為佛子論云五",
    "X24n0451_008:0303c09": "佛子四果并法位菩薩此五親稟佛生故名佛子緣",
    "X24n0451_008:0303c10": "覺因中稟故果不稟故故非佛子也亦出無文佛可",
    "X24n0451_008:0303c11": "尊故又非子也三種菩提中明羅漢辟支佛是菩提",
    "X24n0451_008:0303c12": "菩薩非菩提菩提是無學智菩提未究竟故不與菩",
    "X24n0451_008:0303c13": "提也五獨菩提唯佛菩薩菩薩為用佛菩提為果也",
    "X24n0451_008:0303c14": "則二乘非菩提二乘與菩薩皆菩提故是前為三句",
    "X24n0451_008:0303c15": "也大經云二乘是野干子非師子師子者此是有所",
    "X24n0451_008:0303c16": "得二乘非佛因故不說也今可具二義一者二乘人",
    "X24n0451_008:0303c17": "通稟佛教佛教生皆名佛子二者須菩提是般若聲",
    "X24n0451_008:0303c18": "聞大小之以皆是般若用皆名佛子也論又云共三",
    "X24n0451_008:0303c19": "乘般若與二乘共說故二乘是佛子不共般若唯菩",
    "X24n0451_008:0303c20": "薩說則菩薩是佛子聲聞非佛子也次須菩提以十",
    "X24n0451_008:0303c21": "門明隨喜如生釋諸天從佛教生義從佛教生者此",
    "X24n0451_008:0303c22": "是隨佛生也大意欲明三乘六道同一如若悟如而",
    "X24n0451_008:0303c23": "生無非佛子又佛如須菩提如不異則知天性相關",
    "X24n0451_008:0303c24": "稱為佛子也十門如文過去不在未來中者非是將",
    "X24n0451_008:0304a01": "過去如安置未來如中論云如空不在空中住世過",
    "X24n0451_008:0304a02": "去即未來如三世皆一如故也動地證說也爾時天",
    "X24n0451_008:0304a03": "子第二三聖共明如體離相破諸天著情也先諸天",
    "X24n0451_008:0304a04": "歎即是著心謂菩提非皆慧令一切法皆如佛法故",
    "X24n0451_008:0304a05": "皆如以辨隨生義諸天心尊貴此如故歎也次破著",
    "X24n0451_008:0304a06": "中三聖破時眾悟即四段初須菩提以四門破二身",
    "X24n0451_008:0304a07": "子就因果門破三佛述身子破四時眾悟道也初四",
    "X24n0451_008:0304a08": "門破中先以四門破以何以故釋破就色開即離二",
    "X24n0451_008:0304a09": "門明眾義即色無有須菩提生次就離色亦無須菩",
    "X24n0451_008:0304a10": "提生次就如亦即離二門明無須菩提生義先是世",
    "X24n0451_008:0304a11": "諦即離次就第一義即離俱無生也何以故釋二諦",
    "X24n0451_008:0304a12": "即離俱無生者良無有隨生人無有隨生法凡論有",
    "X24n0451_008:0304a13": "生若不人生便是法生人法無從何物隨生也次身",
    "X24n0451_008:0304a14": "子就因果破者名為因如為果論作說因色故得如",
    "X24n0451_008:0304a15": "如是果也色尚無雖無所生未明無有能生之如故",
    "X24n0451_008:0304a16": "今破無有色及妙何處有生即破無所生耶無智無",
    "X24n0451_008:0304a17": "能生即無境如此境智如不如畢竟不可得眾見寂",
    "X24n0451_008:0304a18": "滅如名為道故下時眾得悟也佛述及時眾道文處",
    "X24n0451_008:0304a19": "可知問此文前後相違前言是如是實法後言色尚",
    "X24n0451_008:0304a20": "不可得況如耶答不違也良以色與如皆不可得非",
    "X24n0451_008:0304a21": "如不如始是如耶。",
    "X24n0451_008:0304a22": "六十菩薩下第三明得失法譬合法中先明失次明",
    "X24n0451_008:0304a23": "得中前及料簡如文問六十菩薩學般若成二乘有",
    "X24n0451_008:0304a24": "聞般若成菩薩不答文中列應有也上來明三百比",
    "X24n0451_008:0304b01": "丘得無生乃至諸天人以得無生亦通得是也此如",
    "X24n0451_008:0304b02": "服藥成毒也可具四句聞大法悟小聞小悟大聞大",
    "X24n0451_008:0304b03": "悟大聞小悟小也問聞小悟大出何處答中阿含受",
    "X24n0451_008:0304b04": "彌勒記觀豈非得悟大與記也問文云行別異相故",
    "X24n0451_008:0304b05": "得別異果何得餘處云一切二乘賢聖皆以無為有",
    "X24n0451_008:0304b06": "差別答論云佛此中出六十菩薩先世作有所得行",
    "X24n0451_008:0304b07": "也當其今世證羅漢時亦得無分別證有菩薩不遠",
    "X24n0451_008:0304b08": "離下第二明得也大鳥下第二譬也此是失上聖翅",
    "X24n0451_008:0304b09": "鳥呪在舍摩梨樹上如人間之鳥雀為也此鳥不來",
    "X24n0451_008:0304b10": "人中者其食龍翅頭出毒扇人眼失故不來也鳥譬",
    "X24n0451_008:0304b11": "菩薩大者喻廣劫行行無有二慧之翅三十三天喻",
    "X24n0451_008:0304b12": "三界欲飛虗空喻佛法畢竟空無翅欲飛方便行畢",
    "X24n0451_008:0304b13": "竟空也以無翅飛則墮土地受若死等苦及以痛惱",
    "X24n0451_008:0304b14": "無方便故行空無相墮二乘地墮羅漢地為死墮緣",
    "X24n0451_008:0304b15": "覺次死失菩薩願為痛惱也合譬中三初具合得失",
    "X24n0451_008:0304b16": "二身子領解得失三身子結勸恒沙初者合大身也",
    "X24n0451_008:0304b17": "遠離般若及方便合無翅墮羅漢合若死等苦也有",
    "X24n0451_008:0304b18": "菩薩明不遠離明得文次身子領解及結勸如文可",
    "X24n0451_008:0304b19": "尋也。",
    "X24n0451_008:0304b20": "爾時諸天子白佛下第四明菩提難得文六初諸天",
    "X24n0451_008:0304b21": "子明菩提難得二佛以身子為證雖難得我亦得三",
    "X24n0451_008:0304b22": "須菩云易得四身子從易得五佛讚成六釋疑天子",
    "X24n0451_008:0304b23": "云難得者六十菩薩曠劫修行而墮二地故難得也",
    "X24n0451_008:0304b24": "文諸天自釋難得應知一切法實無一切法此是二",
    "X24n0451_008:0304c01": "慧難成而斷常易起故難得也第二佛言我亦得者",
    "X24n0451_008:0304c02": "雖復難得而我是親得之人汝勿言難得不得求也",
    "X24n0451_008:0304c03": "次云易得者佛約無方便者為難今就有方便故為",
    "X24n0451_008:0304c04": "易難易出緣菩提未曾難易生死亦未曾難度易度",
    "X24n0451_008:0304c05": "如四百觀中說也第四身子難易得義現疑見六十",
    "X24n0451_008:0304c06": "退還又佛上大明品云我以佛眼見六十方發菩提",
    "X24n0451_008:0304c07": "心一人二人住阿鞞也云何言易次須菩四義責學",
    "X24n0451_008:0304c08": "退人謂即色離色即如離如竟無退法令誰退耶以",
    "X24n0451_008:0304c09": "見有進退故是退以耳若知無退則無退也次問為",
    "X24n0451_008:0304c10": "有一菩薩乘不者此問言若有一菩薩乘則有退也",
    "X24n0451_008:0304c11": "答云一乘如退四求退無從亦四求一乘不得故知",
    "X24n0451_008:0304c12": "道門未曾三一也次明中無三無一恐墮邪見故怖",
    "X24n0451_008:0304c13": "所以云聞此不怖便得不退也何者四義不見退不",
    "X24n0451_008:0304c14": "得亦四義退無從令誰怖耶第五佛讚如文第六釋",
    "X24n0451_008:0304c15": "疑身子聞無三無一未曾是何菩提故佛悟無三無",
    "X24n0451_008:0304c16": "一即是佛菩提亦有三成有所得是二乘菩提也。",
    "X24n0451_008:0304c17": "須菩白佛下第五明菩提行既聞無三無一成佛菩",
    "X24n0451_008:0304c18": "提故問菩提行凡成菩提具次福慧上成明無三無",
    "X24n0451_008:0304c19": "一進退是正慧今復須修功德後明之也就文為二",
    "X24n0451_008:0304c20": "初明菩提行二明時會得道初二一明行無礙因二",
    "X24n0451_008:0304c21": "明得無礙果初二一明七心二明行等心慈悲異等",
    "X24n0451_008:0304c22": "通四等慈是一等又直捨怨親為等起慈心為慈又",
    "X24n0451_008:0304c23": "等是六道皆無生平等慈者雖平等無生而起無緣",
    "X24n0451_008:0304c24": "大慈也下意者雖起慈復次下意如好愛罵不敢生",
    "X24n0451_008:0305a01": "瞋也自不欲下第二明四行即是自行佛地歎人也",
    "X24n0451_008:0305a02": "十善四十四行此是行舊法十二門禪論云離欲凡",
    "X24n0451_008:0305a03": "夫十二行謂俗自行十二即十二門禪也菩薩則四",
    "X24n0451_008:0305a04": "十八行十有四十行文若行十二門禪十禪即四十",
    "X24n0451_008:0305a05": "餘二禪後八也從四禪至六度皆密法也得是無礙",
    "X24n0451_008:0305a06": "色下即二得無礙果下第五悟道多告此此以具明",
    "X24n0451_008:0305a07": "空有義從品初來多明空義從七心來明有行空有",
    "X24n0451_008:0305a08": "二行功平等令眾生離二見故得道多也。",
    "X24n0451_008:0305a09": "大品義疏第八卷",
    "X24n0451_008:0305a11": "本云。",
    "X24n0451_008:0305a12": "久安六年正月二十七日以勸修寺本寫了(次且交了)。",
    "X24n0451_008:0305a13": "無相大乘　珍海　執筆"
}