{
    "T18n0866_002:0231b05": "金剛頂瑜伽中略出念誦經卷第",
    "T18n0866_002:0231b06": "二",
    "T18n0866_002:0231b08": "大唐南印度三藏金剛智譯",
    "T18n0866_002:0231b09": "「爾時，世尊復入文殊師利摩訶菩提薩埵",
    "T18n0866_002:0231b10": "三摩耶所生法加持金剛三摩地已，從自心",
    "T18n0866_002:0231b11": "出此一切如來大智慧三摩耶，名一切如來",
    "T18n0866_002:0231b12": "心，即說密語：",
    "T18n0866_002:0231b13": "「跋折囉底　瑟那三合",
    "T18n0866_002:0231b14": "「纔出此語時，於一切如來心——即彼薄伽梵執",
    "T18n0866_002:0231b15": "金剛——以為智劍而出已，同一密合，入於毘盧",
    "T18n0866_002:0231b16": "遮那佛心中便為劍鞘。既成就已，住於毘",
    "T18n0866_002:0231b17": "盧遮那佛手中。于時，從彼如來劍鞘身中",
    "T18n0866_002:0231b18": "出現一切世界等如來身、一切如來智慧",
    "T18n0866_002:0231b19": "等、及一切如來神變遊戲已，由極妙吉祥故、",
    "T18n0866_002:0231b20": "及金剛薩埵三摩地極堅牢故，同一密合，以",
    "T18n0866_002:0231b21": "為文殊師利摩訶菩提薩埵身。既成就已，往",
    "T18n0866_002:0231b22": "於世尊毘盧遮那佛心，而高聲作是言：『奇哉。』",
    "T18n0866_002:0231b23": "曰：",
    "T18n0866_002:0231b24": "「『我是諸佛語，　　號為文殊聲，",
    "T18n0866_002:0231b25": "若以無形色，　　音聲可得知。』",
    "T18n0866_002:0231b26": "「爾時，文殊師利摩訶菩提薩埵從世尊心下",
    "T18n0866_002:0231b27": "已，依一切如來右邊月輪中住，復請教示。",
    "T18n0866_002:0231b28": "「爾時，毘盧遮那佛入一切如來智慧三摩耶",
    "T18n0866_002:0231b29": "金剛三摩地已，現一切如來斷除煩惱三摩",
    "T18n0866_002:0231c01": "耶，為盡遍眾生界斷除一切苦故、及一切",
    "T18n0866_002:0231c02": "安樂悅意受用故、乃至成就一切如來隨順",
    "T18n0866_002:0231c03": "音聲圓滿慧最上悉地故，彼金剛覺於文",
    "T18n0866_002:0231c04": "殊師利摩訶菩提薩埵如上於雙手授之。于",
    "T18n0866_002:0231c05": "時，一切如來以金剛覺而為名號，復以金剛",
    "T18n0866_002:0231c06": "名授其灌頂。爾時，金剛覺菩薩摩訶薩以其",
    "T18n0866_002:0231c07": "金剛劍揮斫已，而高聲唱是言曰：",
    "T18n0866_002:0231c08": "「『此是諸如來，　　般若波羅蜜，",
    "T18n0866_002:0231c09": "能破諸怨敵，　　滅罪中為最。』",
    "T18n0866_002:0231c10": "「此是金剛覺摩訶菩提薩埵三摩地一切如來",
    "T18n0866_002:0231c11": "智慧第二。",
    "T18n0866_002:0231c12": "「爾時，世尊復入纔發心能轉一切如來法輪",
    "T18n0866_002:0231c13": "摩訶菩提薩埵三摩耶所生法加持金剛三",
    "T18n0866_002:0231c14": "摩地已，即從自心出此一切如來法輪三摩",
    "T18n0866_002:0231c15": "耶，名一切如來心，即說密語：",
    "T18n0866_002:0231c16": "「跋折囉　曳都",
    "T18n0866_002:0231c17": "「纔出此語時，從一切如來心——即彼薄伽梵執",
    "T18n0866_002:0231c18": "金剛——以為金剛界大壇場，出已，同一密合，入",
    "T18n0866_002:0231c19": "於毘盧遮那佛心中以為金剛輪身，即於如",
    "T18n0866_002:0231c20": "來手中住。于時，從彼金剛輪身出現一切世",
    "T18n0866_002:0231c21": "界微塵等如來身。出已，由纔發心能轉法輪",
    "T18n0866_002:0231c22": "故、及金剛薩埵三摩地極堅牢故，以為纔發",
    "T18n0866_002:0231c23": "心轉法輪身。成就已，住於毘盧遮那佛心，而",
    "T18n0866_002:0231c24": "高聲唱是言：『奇哉。』曰：",
    "T18n0866_002:0231c25": "「『於執金剛中，　　金剛輪為上，",
    "T18n0866_002:0231c26": "彼以纔發心，　　而能轉法輪。』",
    "T18n0866_002:0231c27": "「爾時，纔發心轉法輪摩訶菩提薩埵身從佛",
    "T18n0866_002:0231c28": "心下已，依於一切如來左月輪中而住，復請",
    "T18n0866_002:0231c29": "教示。",
    "T18n0866_002:0232a01": "「爾時，世尊復入一切如來金剛眼輪三摩地",
    "T18n0866_002:0232a02": "已，一切如來大壇場三摩耶為盡遍眾生界",
    "T18n0866_002:0232a03": "入不退轉輪，一切安樂悅意受用故、乃至成",
    "T18n0866_002:0232a04": "就一切如來轉正法輪最上悉地故，即彼金",
    "T18n0866_002:0232a05": "剛輪而為彼纔發心轉法輪摩訶菩提薩埵",
    "T18n0866_002:0232a06": "如上於雙手而授之。爾時，一切如來以金剛",
    "T18n0866_002:0232a07": "道場名而為之號。爾時，金剛道場菩薩以其",
    "T18n0866_002:0232a08": "金剛輪為一切如來不退轉故安立已，復高",
    "T18n0866_002:0232a09": "聲唱是言曰：",
    "T18n0866_002:0232a10": "「『此是諸如來，　　能淨治一切，",
    "T18n0866_002:0232a11": "是名不退轉，　　菩提之道場。』",
    "T18n0866_002:0232a12": "「此是金剛道場摩訶菩提薩埵纔發心能轉一",
    "T18n0866_002:0232a13": "切如來法輪智第三。",
    "T18n0866_002:0232a14": "「爾時，世尊復入無言摩訶菩提薩埵三摩耶",
    "T18n0866_002:0232a15": "所生法加持金剛三摩地已，即從自心出一",
    "T18n0866_002:0232a16": "切如來念誦三摩耶，名一切如來心，即說密",
    "T18n0866_002:0232a17": "語：",
    "T18n0866_002:0232a18": "「跋折囉　婆沙",
    "T18n0866_002:0232a19": "「纔出此語時，從一切如來心——彼即以為一切",
    "T18n0866_002:0232a20": "如來法文字——出已，同一密合，入於世尊毘盧",
    "T18n0866_002:0232a21": "遮那佛心，便為金剛念誦身而住於世尊掌",
    "T18n0866_002:0232a22": "中。爾時，即從金剛念誦身出現一切世界微",
    "T18n0866_002:0232a23": "塵等如來身。既出已，而作一切如來法界性",
    "T18n0866_002:0232a24": "等一切神變遊戲已，而自語言極堅牢故，同",
    "T18n0866_002:0232a25": "一密合。以為語言金剛菩提薩埵身已，住於",
    "T18n0866_002:0232a26": "毘盧遮那佛心，而高聲作是言：『奇哉。』曰：",
    "T18n0866_002:0232a27": "「『自然之祕密，　　我為密語言，",
    "T18n0866_002:0232a28": "若說於正法，　　遠離語戲論。』",
    "T18n0866_002:0232a29": "「爾時，無言摩訶菩提薩埵身從佛心而下，依",
    "T18n0866_002:0232b01": "於諸如來背後月輪中而住，復請教示。「于時，",
    "T18n0866_002:0232b02": "世尊復入一切如來祕密語言三摩耶三摩",
    "T18n0866_002:0232b03": "地，為一切如來語言智三摩耶盡遍眾生界",
    "T18n0866_002:0232b04": "語言悉地成就故、一切安樂悅意受用故、乃",
    "T18n0866_002:0232b05": "至獲得一切如來語言祕密性勝上悉地故，",
    "T18n0866_002:0232b06": "即彼金剛念誦為彼無言摩訶菩提薩埵如",
    "T18n0866_002:0232b07": "上授與雙手。爾時，一切如來以金剛語言名",
    "T18n0866_002:0232b08": "而為之號。于時，金剛語言菩提摩訶薩埵以",
    "T18n0866_002:0232b09": "其金剛念誦而與一切如來談論已，而高聲",
    "T18n0866_002:0232b10": "唱是言曰：",
    "T18n0866_002:0232b11": "「『此是諸如來，　　金剛之念誦，",
    "T18n0866_002:0232b12": "於諸如來祕，　　能為速成就。』",
    "T18n0866_002:0232b13": "「此是蓮花部金剛語言摩訶菩提薩埵三摩地",
    "T18n0866_002:0232b14": "一切如來離語言戲論智第四。",
    "T18n0866_002:0232b15": "「已上四菩薩是蓮花部一切如來大智三摩耶",
    "T18n0866_002:0232b16": "薩埵。",
    "T18n0866_002:0232b17": "「爾時，世尊復入一切如來毘首羯磨摩訶菩",
    "T18n0866_002:0232b18": "提薩埵三摩耶所生羯磨加持金剛三摩地",
    "T18n0866_002:0232b19": "已，即從自身心出現一切如來羯磨三摩耶，",
    "T18n0866_002:0232b20": "名一切如來心，即說密語：",
    "T18n0866_002:0232b21": "「跋折羅　羯磨",
    "T18n0866_002:0232b22": "「纔出此語時，從一切如來心——即彼薄伽梵執",
    "T18n0866_002:0232b23": "金剛——以為一切羯磨，平等性智善曉了故、金",
    "T18n0866_002:0232b24": "剛薩埵三摩地極堅牢故，即彼薄伽梵執金",
    "T18n0866_002:0232b25": "剛一切如來羯磨光明而出現已，由彼一切如",
    "T18n0866_002:0232b26": "來羯磨光明照曜故，諸世界得成一切羯磨",
    "T18n0866_002:0232b27": "界，同一密合，便入毘盧遮那佛心，遍滿盡虛",
    "T18n0866_002:0232b28": "空界量。由一切如來金剛羯磨界故，以為羯",
    "T18n0866_002:0232b29": "磨金剛身，而住於世尊掌中。爾時，從彼羯磨",
    "T18n0866_002:0232c01": "金剛身出現一切世界微塵等如來身。既現",
    "T18n0866_002:0232c02": "已，於一切世界一切如來羯磨等一切如來",
    "T18n0866_002:0232c03": "神變遊戲作已，一切如來無邊羯磨故、復以",
    "T18n0866_002:0232c04": "金剛薩埵三摩地極堅牢故，以為一切如來",
    "T18n0866_002:0232c05": "毘首羯磨摩訶菩提薩埵身，即住於世尊毘",
    "T18n0866_002:0232c06": "盧遮那佛心，而高聲唱是言：『奇哉。』曰：",
    "T18n0866_002:0232c07": "「『諸佛羯磨不唐捐，　　羯磨金剛而能轉，",
    "T18n0866_002:0232c08": "唯我住茲能廣為，　　以無功用作佛事。』",
    "T18n0866_002:0232c09": "「于時，大毘首羯磨摩訶菩提薩埵身從佛心",
    "T18n0866_002:0232c10": "下已，依於如來前月輪中住，復請教示。「爾時，",
    "T18n0866_002:0232c11": "世尊入一切如來不空金剛三摩地已，為一",
    "T18n0866_002:0232c12": "切如來轉供養等無量不空一切羯磨儀式廣",
    "T18n0866_002:0232c13": "大三摩耶，為盡遍眾生界一切羯磨悉地及",
    "T18n0866_002:0232c14": "一切安樂悅意受用故、乃至獲得一切如來",
    "T18n0866_002:0232c15": "金剛羯磨性智神通最上悉地故，是彼羯磨",
    "T18n0866_002:0232c16": "金剛為一切如來金剛羯磨摩訶菩提薩埵，",
    "T18n0866_002:0232c17": "為一切如來羯磨轉輪故、復以一切如來金",
    "T18n0866_002:0232c18": "剛羯磨故，為其灌頂而於雙手授之。爾時，一",
    "T18n0866_002:0232c19": "切如來以為金剛毘首名而為之號，復以金",
    "T18n0866_002:0232c20": "剛名而灌其頂。于時，金剛毘首菩薩摩訶薩",
    "T18n0866_002:0232c21": "即以彼羯磨金剛置於心上，為令作用一切",
    "T18n0866_002:0232c22": "如來羯磨事已，而高聲唱是言曰：",
    "T18n0866_002:0232c23": "「『此是諸如來，　　最上毘首磨，",
    "T18n0866_002:0232c24": "我及所授者，　　羯磨能羯磨。』",
    "T18n0866_002:0232c25": "「羯磨部中金剛毘首羯磨大菩薩三摩地一切",
    "T18n0866_002:0232c26": "如來所作事業智第一。",
    "T18n0866_002:0232c27": "「爾時，世尊復入難勝鬪戰勇健精進摩訶菩",
    "T18n0866_002:0232c28": "提薩埵三摩耶所生羯磨加持金剛三摩地",
    "T18n0866_002:0232c29": "已，入一切如來擁護三摩耶，名一切如來心，",
    "T18n0866_002:0233a01": "從自身心而出，即說密語曰：",
    "T18n0866_002:0233a02": "「拔折羅　阿囉二合乞沙二合",
    "T18n0866_002:0233a03": "「纔說此語時，於一切如來心——即彼薄伽梵執",
    "T18n0866_002:0233a04": "金剛——以為堅牢甲冑而出已，同一密合，便入",
    "T18n0866_002:0233a05": "世尊毘盧遮那佛心中。復為大金剛甲冑身，",
    "T18n0866_002:0233a06": "而住於如來手中。爾時，從金剛甲冑身中出",
    "T18n0866_002:0233a07": "現一切世界微塵等如來身。出已，一切如來",
    "T18n0866_002:0233a08": "擁護儀式廣大羯磨等、一切如來神變遊戲",
    "T18n0866_002:0233a09": "作已，由難勝鬪戰精進故、及以金剛三摩地",
    "T18n0866_002:0233a10": "極堅牢故，同一密合，以為難勝精進摩訶菩",
    "T18n0866_002:0233a11": "提薩埵身。成就已，住於毘盧遮那世尊心中，",
    "T18n0866_002:0233a12": "而高聲唱是言：『奇哉。』曰：",
    "T18n0866_002:0233a13": "「『精進所成甲堅牢，　　堅牢於餘堅牢者，",
    "T18n0866_002:0233a14": "以堅牢故非色身，　　能為最上金剛身。』",
    "T18n0866_002:0233a15": "「爾時，彼難勝精進摩訶菩提薩埵身從佛心",
    "T18n0866_002:0233a16": "中下已，依於諸如來右邊月輪中而住，復請",
    "T18n0866_002:0233a17": "教示。「爾時，如來入一切如來堅固金剛三摩",
    "T18n0866_002:0233a18": "地已，入一切如來精進波羅密三摩耶，為盡",
    "T18n0866_002:0233a19": "遍眾生界救護一切安樂悅意受用故、乃至",
    "T18n0866_002:0233a20": "獲得一切如來金剛身最上悉地果故，彼金",
    "T18n0866_002:0233a21": "剛甲冑為彼難勝精進摩訶菩提薩埵如上",
    "T18n0866_002:0233a22": "於雙手而授之。爾時，一切如來以金剛友名",
    "T18n0866_002:0233a23": "而為之號，復以金剛名號授其灌頂。爾時，金",
    "T18n0866_002:0233a24": "剛友菩薩摩訶薩以其金剛甲冑而被一切",
    "T18n0866_002:0233a25": "如來已，而高聲唱是言曰：",
    "T18n0866_002:0233a26": "「『此是諸如來，　　最上慈甲冑，",
    "T18n0866_002:0233a27": "堅固精進護，　　名為大親友。』",
    "T18n0866_002:0233a28": "「金剛友大菩薩三摩地一切如來慈護甲冑",
    "T18n0866_002:0233a29": "智第二。",
    "T18n0866_002:0233b01": "「爾時，世尊復入摧一切魔摩訶菩提薩埵三",
    "T18n0866_002:0233b02": "摩耶所生金剛三摩地已，入一切如來方",
    "T18n0866_002:0233b03": "便三摩耶，名一切如來心，從自身心而出，即",
    "T18n0866_002:0233b04": "說密語曰：",
    "T18n0866_002:0233b05": "「跋折羅　藥叉",
    "T18n0866_002:0233b06": "「纔出此語時，從一切如來心——即彼薄伽梵——",
    "T18n0866_002:0233b07": "以為大牙器而出已，同一密合，入世尊毘",
    "T18n0866_002:0233b08": "盧遮那佛心。便成金剛牙身已，而住於如來",
    "T18n0866_002:0233b09": "掌中。于時，從彼金剛牙身中出現一切世界",
    "T18n0866_002:0233b10": "微塵等如來身已，一切如來調伏暴惡、一切",
    "T18n0866_002:0233b11": "如來神變遊戲由極摧一切魔故、及金剛",
    "T18n0866_002:0233b12": "薩埵三摩地極堅牢故，以為摧滅一切魔菩",
    "T18n0866_002:0233b13": "薩身已，便住於毘盧遮那佛心，而高聲唱是",
    "T18n0866_002:0233b14": "言：『奇哉。』曰：",
    "T18n0866_002:0233b15": "「『我是諸佛大方便，　　有大威德應調伏，",
    "T18n0866_002:0233b16": "若為寂靜利眾生，　　摧滅魔故作暴惡。』",
    "T18n0866_002:0233b17": "「時彼摧滅魔大菩提薩埵身從佛心下，依於",
    "T18n0866_002:0233b18": "諸如來左月輪中而住已，復請教示。「爾時，世",
    "T18n0866_002:0233b19": "尊入一切如來暴惡金剛三摩地已，一切如",
    "T18n0866_002:0233b20": "來意調伏麁惡三摩耶為盡遍眾生界，無怖",
    "T18n0866_002:0233b21": "畏、一切安樂悅意受用故、乃至獲得一切如",
    "T18n0866_002:0233b22": "來大方便智神通最上悉地果故，以彼金剛",
    "T18n0866_002:0233b23": "牙器仗為摧滅一切魔摩訶菩提薩埵如上",
    "T18n0866_002:0233b24": "雙手而授之。于時，一切如來以金剛暴惡名",
    "T18n0866_002:0233b25": "而為之號。是時，金剛暴惡摩訶菩提薩埵將",
    "T18n0866_002:0233b26": "彼金剛牙器仗置於已口中恐怖一切如來",
    "T18n0866_002:0233b27": "已，而高聲唱是言曰：",
    "T18n0866_002:0233b28": "「『此是諸佛現，　　最上降伏者，",
    "T18n0866_002:0233b29": "金剛牙器仗，　　哀愍方便設。』",
    "T18n0866_002:0233c01": "「此是金剛暴惡大菩薩三摩地一切如來大方",
    "T18n0866_002:0233c02": "便智第三。",
    "T18n0866_002:0233c03": "「爾時，世尊復入一切如來拳摩訶菩提薩埵",
    "T18n0866_002:0233c04": "三摩耶所生羯磨加持金剛三摩地，入一切",
    "T18n0866_002:0233c05": "如來身口意金剛縛三摩耶，名一切如來心，",
    "T18n0866_002:0233c06": "從自心出已，即說密語曰：",
    "T18n0866_002:0233c07": "「跋折羅　散地重音呼",
    "T18n0866_002:0233c08": "「纔出此語時，從一切如來心——即彼執金剛——",
    "T18n0866_002:0233c09": "以為一切如來印縛。出已，同一密合，入於毘",
    "T18n0866_002:0233c10": "盧遮那佛心。而為金剛縛身已，而住於世尊",
    "T18n0866_002:0233c11": "掌中。于時，從彼金剛縛身中出現一切世界",
    "T18n0866_002:0233c12": "微塵等如來身。出已，為於一切世界一切如",
    "T18n0866_002:0233c13": "來印縛智等作一切神變已，由一切拳牢",
    "T18n0866_002:0233c14": "縛故、及金剛薩埵三摩地極堅牢故，同一密",
    "T18n0866_002:0233c15": "合，以為一切如來拳摩訶菩提薩埵身。成已，",
    "T18n0866_002:0233c16": "住於世尊毘盧遮那佛心，而高聲唱是言：『奇",
    "T18n0866_002:0233c17": "哉。』曰：",
    "T18n0866_002:0233c18": "「『我是三摩耶，　　堅牢縛身者，",
    "T18n0866_002:0233c19": "諸願求成就，　　雖解脫示縛。』",
    "T18n0866_002:0233c20": "「于時，彼一切如來拳摩訶菩提薩埵身從佛",
    "T18n0866_002:0233c21": "心下已，依諸如來背後月輪中住，復請教示。",
    "T18n0866_002:0233c22": "「爾時，世尊入一切如來三摩地已，一切如來",
    "T18n0866_002:0233c23": "印縛三摩耶盡遍眾生界一切如來大神力",
    "T18n0866_002:0233c24": "現驗作事故、一切悉地諸安樂悅意受用故、",
    "T18n0866_002:0233c25": "乃至一切如來一切智智印為生最上悉地",
    "T18n0866_002:0233c26": "果故，彼金剛縛為一切如來金剛拳摩訶菩",
    "T18n0866_002:0233c27": "提薩埵如上雙手授之。于時，一切如來以金",
    "T18n0866_002:0233c28": "剛拳名而為之號，復以金剛名授其灌頂。爾",
    "T18n0866_002:0233c29": "時，金剛拳菩薩摩訶薩以其金剛縛而縛之",
    "T18n0866_002:0234a01": "一切如來已，高聲唱是言曰：",
    "T18n0866_002:0234a02": "「『此是諸如來，　　堅牢金剛縛，",
    "T18n0866_002:0234a03": "若為一切印，　　速疾成就故，",
    "T18n0866_002:0234a04": "三摩耶極難，　　羯磨能超度。』",
    "T18n0866_002:0234a05": "「金剛拳大菩薩三摩地縛一切如來身口意",
    "T18n0866_002:0234a06": "智第四。",
    "T18n0866_002:0234a07": "「於羯磨部中，四菩薩三摩地都名一切如來",
    "T18n0866_002:0234a08": "羯磨智。「爾時，阿閦如來為毘盧遮那世尊入",
    "T18n0866_002:0234a09": "一切如來智印故，金剛波羅蜜三摩耶金剛",
    "T18n0866_002:0234a10": "加持金剛三摩地已，即從自心出現一切如",
    "T18n0866_002:0234a11": "來金剛三摩耶，名一切如來印，即說密語曰：",
    "T18n0866_002:0234a12": "「薩埵　跋折麗",
    "T18n0866_002:0234a13": "「纔出此語時，於一切如來心出現金剛光明，",
    "T18n0866_002:0234a14": "於彼金剛光明諸門——即彼執金剛——一切世界",
    "T18n0866_002:0234a15": "微塵等以為如來身印一切智，同一密合，周",
    "T18n0866_002:0234a16": "遍一切世界量。以為大金剛身已，於世尊毘",
    "T18n0866_002:0234a17": "盧遮那前依於月輪住，而高聲唱是言：『奇哉。』",
    "T18n0866_002:0234a18": "曰：",
    "T18n0866_002:0234a19": "「『諸佛與薩埵，　　金剛極堅牢，",
    "T18n0866_002:0234a20": "若以堅牢故，　　非身金剛身。』",
    "T18n0866_002:0234a21": "「如來部中金剛波羅蜜一切如來金剛三摩",
    "T18n0866_002:0234a22": "耶智第一。",
    "T18n0866_002:0234a23": "「爾時，寶生如來以為世尊毘盧遮那如來入",
    "T18n0866_002:0234a24": "一切如來智印故寶波羅蜜三摩耶所生寶",
    "T18n0866_002:0234a25": "金剛加持三摩地已，即從心出現此金剛寶",
    "T18n0866_002:0234a26": "三摩耶身印，即說密語曰：",
    "T18n0866_002:0234a27": "「阿羅二合怛那二合跋折麗",
    "T18n0866_002:0234a28": "「纔說此語時，從一切如來心中出現寶光明。",
    "T18n0866_002:0234a29": "於彼寶光明——即彼執金剛——一切世界微塵等",
    "T18n0866_002:0234b01": "以為如來身印一切如來諸智，同一密合，周",
    "T18n0866_002:0234b02": "遍一切世界量而為大金剛寶身，依毘盧遮",
    "T18n0866_002:0234b03": "那右邊月輪中住，而高聲唱是言：『奇哉。』曰：",
    "T18n0866_002:0234b04": "「『諸佛金剛契，　　我是寶金剛，",
    "T18n0866_002:0234b05": "堅牢灌頂門，　　說如來身印。』",
    "T18n0866_002:0234b06": "「如來部中寶波羅蜜一切如來金剛寶灌頂",
    "T18n0866_002:0234b07": "三摩耶智第二。",
    "T18n0866_002:0234b08": "「爾時，觀自在王如來以為世尊毘盧遮那佛",
    "T18n0866_002:0234b09": "契一切如來智故入法波羅蜜三摩耶所生",
    "T18n0866_002:0234b10": "金剛加持三摩地已，即從自身出現此法三",
    "T18n0866_002:0234b11": "摩耶身契，即說密語曰：",
    "T18n0866_002:0234b12": "「達摩　跋　折囉",
    "T18n0866_002:0234b13": "「纔出此語時，從一切如來心出現蓮花光明。",
    "T18n0866_002:0234b14": "於彼蓮花光明——即彼薄伽梵執金剛——以為一",
    "T18n0866_002:0234b15": "切世界微塵數如來身一切如來智契已，同",
    "T18n0866_002:0234b16": "一密合，一切世界周遍量。以為金剛蓮花身",
    "T18n0866_002:0234b17": "已，依於毘盧遮那佛背後月輪中住，而高聲",
    "T18n0866_002:0234b18": "唱是言：『奇哉。』曰：",
    "T18n0866_002:0234b19": "「『一切佛謂我，　　清淨法金剛，",
    "T18n0866_002:0234b20": "若以性清淨，　　雖染而清淨。』",
    "T18n0866_002:0234b21": "「如來部中法波羅蜜三摩耶所生加持金剛",
    "T18n0866_002:0234b22": "三摩耶智第三。",
    "T18n0866_002:0234b23": "「爾時，不空成就如來為世尊毘盧遮那一切",
    "T18n0866_002:0234b24": "如來遍智契故入一切波羅蜜三摩耶，所生",
    "T18n0866_002:0234b25": "金剛加持三摩地已，此一切三摩耶自已契",
    "T18n0866_002:0234b26": "從自心而出，即說密語曰：",
    "T18n0866_002:0234b27": "「羯磨　跋　折哩",
    "T18n0866_002:0234b28": "「纔出此語時，從一切如來心出現一切羯磨",
    "T18n0866_002:0234b29": "光明。於其一切如來光明——即彼薄伽梵執金",
    "T18n0866_002:0234c01": "剛——以為一切世界微塵等如來身。遍契一切如",
    "T18n0866_002:0234c02": "來智已，復同一密合，遍滿一切世界量，面向",
    "T18n0866_002:0234c03": "四方。以為羯磨金剛身已，依於世尊毘盧遮",
    "T18n0866_002:0234c04": "那左邊月輪中住，而高聲唱是言：『奇哉。』曰：",
    "T18n0866_002:0234c05": "「『一切如來智，　　我多種羯磨，",
    "T18n0866_002:0234c06": "金剛若唯一，　　盡遍佛世界，",
    "T18n0866_002:0234c07": "能事業羯磨。』",
    "T18n0866_002:0234c08": "「一切如來三摩耶羯磨波羅蜜一切如來作",
    "T18n0866_002:0234c09": "佛事業智第四。",
    "T18n0866_002:0234c10": "「都名一切如來摩訶波羅蜜。「爾時，毘盧遮那世",
    "T18n0866_002:0234c11": "尊復入一切如來愛樂供養三摩耶所生金",
    "T18n0866_002:0234c12": "剛三摩地已，此一切如來眷屬摩訶持明天",
    "T18n0866_002:0234c13": "女從自心而現，即說密語曰：",
    "T18n0866_002:0234c14": "「跋折囉　邏細絏二合",
    "T18n0866_002:0234c15": "「纔出此語時，從一切如來心出現金剛印，於",
    "T18n0866_002:0234c16": "其金剛印峯——即彼薄伽梵執金剛——以為一切",
    "T18n0866_002:0234c17": "如來微塵等如來身已，同一密合，為金剛喜",
    "T18n0866_002:0234c18": "摩訶持明天女，遍身似金剛薩埵女，殊妙色",
    "T18n0866_002:0234c19": "相，形貌威儀，一切嚴具而為莊飾，一切如來",
    "T18n0866_002:0234c20": "部所攝，是為金剛薩埵女。既成就已，即依於",
    "T18n0866_002:0234c21": "阿閦鞞世尊左邊月輪中住，而高聲唱是言：",
    "T18n0866_002:0234c22": "『奇哉。』曰：",
    "T18n0866_002:0234c23": "「『我無比供養，　　餘無有能者，",
    "T18n0866_002:0234c24": "若以愛供養，　　能成諸供養。』",
    "T18n0866_002:0234c25": "「一切如來喜愛密供養菩薩三摩地一切如",
    "T18n0866_002:0234c26": "來安樂悅意智第一。",
    "T18n0866_002:0234c27": "「爾時，世尊復入一切如來寶鬘灌頂三摩耶",
    "T18n0866_002:0234c28": "出生金剛三摩地已，此一切如來部摩訶持",
    "T18n0866_002:0234c29": "明天女從自心而出，即說密語曰：",
    "T18n0866_002:0235a01": "「跋折囉　麼隸",
    "T18n0866_002:0235a02": "「纔出此語時，從一切如來心出現摩訶寶契。",
    "T18n0866_002:0235a03": "從彼寶契——即彼薄伽梵執金剛——以為一切世",
    "T18n0866_002:0235a04": "界微塵等如來身已，同一密合，復為金剛鬘",
    "T18n0866_002:0235a05": "摩訶天女已，依於世尊寶生左邊月輪中住，",
    "T18n0866_002:0235a06": "而高聲唱是言：『奇哉。』曰：",
    "T18n0866_002:0235a07": "「『我是無寶，　　名寶供養，　　若於三界，",
    "T18n0866_002:0235a08": "為勝諦王，　　即以供養，　　而為教令。』",
    "T18n0866_002:0235a09": "「一切如來寶鬘灌頂供養一切如來覺分智第",
    "T18n0866_002:0235a10": "二。",
    "T18n0866_002:0235a11": "「爾時，世尊復入一切如來歌詠三摩耶所生",
    "T18n0866_002:0235a12": "金剛三摩地已，從自心出現一切如來部摩",
    "T18n0866_002:0235a13": "訶天女，即說密語曰：",
    "T18n0866_002:0235a14": "「跋折羅　倪俄以切坻",
    "T18n0866_002:0235a15": "「纔出此語時，從一切如來心出現一切如來",
    "T18n0866_002:0235a16": "法契。從其法契——即彼薄伽梵執金剛——以為一",
    "T18n0866_002:0235a17": "切世界微塵等如來身，同一密合，復為金剛",
    "T18n0866_002:0235a18": "歌詠摩訶天女，依於觀自在王佛左邊圓滿",
    "T18n0866_002:0235a19": "月輪中而住，高聲唱是言：『奇哉。』曰：",
    "T18n0866_002:0235a20": "「『我是諸供養，　　以為歌詠者，",
    "T18n0866_002:0235a21": "雖能令歡喜，　　假設如空響。』",
    "T18n0866_002:0235a22": "「一切如來歌詠供養菩薩三摩地一切如來偈",
    "T18n0866_002:0235a23": "頌三摩耶智第三。",
    "T18n0866_002:0235a24": "「爾時，世尊毘盧遮那復入一切如來作舞供",
    "T18n0866_002:0235a25": "養三摩耶所生一切如來部大天女從自心",
    "T18n0866_002:0235a26": "而出，即現說密語：",
    "T18n0866_002:0235a27": "「跋折囉　涅哩帝曳二合",
    "T18n0866_002:0235a28": "「纔出此語時，從一切如來心為一切如來作",
    "T18n0866_002:0235a29": "務種種廣大儀式供養。出已，從彼一切如來",
    "T18n0866_002:0235b01": "舞供養廣大儀式——即彼薄伽梵執金剛——以為",
    "T18n0866_002:0235b02": "一切世界微塵等如來身已，依於世尊不空",
    "T18n0866_002:0235b03": "成就如來左邊滿月輪中而住，高聲唱是言：",
    "T18n0866_002:0235b04": "『奇哉。』曰：",
    "T18n0866_002:0235b05": "「『廣大一供一切供，　　能作利益遍世間，",
    "T18n0866_002:0235b06": "若以金剛舞儀式，　　而能成就佛供養。』",
    "T18n0866_002:0235b07": "「一切如來舞供養一切如來無上供養羯磨智",
    "T18n0866_002:0235b08": "第四。",
    "T18n0866_002:0235b09": "「已上四部是一切諸如來密法供養。",
    "T18n0866_002:0235b10": "「爾時，阿閦鞞世尊復為供養毘盧遮那如來，",
    "T18n0866_002:0235b11": "隨外供養故，入一切如來能為滋茂三摩耶",
    "T18n0866_002:0235b12": "所生金剛名一切如來主香婇女，從自心",
    "T18n0866_002:0235b13": "出，即說密語曰：",
    "T18n0866_002:0235b14": "「跋折羅　度鼙",
    "T18n0866_002:0235b15": "「纔出此語時，復從一切如來心——即彼薄伽梵",
    "T18n0866_002:0235b16": "執金剛——以為無量種種莊嚴供養雲集。以此",
    "T18n0866_002:0235b17": "無量眾香、雲氣、嚴雲遍滿一切金剛界已，又",
    "T18n0866_002:0235b18": "從彼眾香供養嚴雲海中出現一切世界微",
    "T18n0866_002:0235b19": "塵數如來身已，同一密合，以為金剛香天身，",
    "T18n0866_002:0235b20": "依於世尊阿閦佛金剛摩尼峯樓閣左角邊月",
    "T18n0866_002:0235b21": "輪中住，而高聲唱是言：『奇哉。』曰：",
    "T18n0866_002:0235b22": "「『我為天供養，　　能令善滋茂，",
    "T18n0866_002:0235b23": "若入諸眾生，　　速得證菩提。』",
    "T18n0866_002:0235b24": "「一切如來香供養能令滋茂菩薩三摩地所生",
    "T18n0866_002:0235b25": "金剛攝智第一。",
    "T18n0866_002:0235b26": "「爾時，寶生如來世尊復為供養毘盧遮那世",
    "T18n0866_002:0235b27": "尊，隨外供養故，入寶莊嚴具供養三摩耶所",
    "T18n0866_002:0235b28": "生金剛三摩地已，從自心出現一切如來承",
    "T18n0866_002:0235b29": "旨天女，即說密語：",
    "T18n0866_002:0235c01": "「跋折羅　補瑟鞞二合",
    "T18n0866_002:0235c02": "「纔出此語時，從一切如來心——即彼薄伽梵執",
    "T18n0866_002:0235c03": "金剛——以為一切花供養莊嚴。出現遍滿虛空",
    "T18n0866_002:0235c04": "已，復從一切諸花供養莊嚴中出現一切世",
    "T18n0866_002:0235c05": "界微塵等如來身，同一密合，以為金剛承旨",
    "T18n0866_002:0235c06": "天女之身，依於毘盧遮那世尊金剛摩尼峯",
    "T18n0866_002:0235c07": "樓閣左角邊月輪中住，而高聲唱是言：『奇哉。』",
    "T18n0866_002:0235c08": "曰：",
    "T18n0866_002:0235c09": "「『我是花供養，　　能為諸嚴具，",
    "T18n0866_002:0235c10": "供養寶性已，　　速獲於菩提。』",
    "T18n0866_002:0235c11": "「一切如來金剛花供養菩薩三摩地一切如來",
    "T18n0866_002:0235c12": "寶莊嚴具供養三摩耶智第二。",
    "T18n0866_002:0235c13": "「爾時，觀自在王如來世尊為供養毘盧遮那",
    "T18n0866_002:0235c14": "如來，隨外供養故，入一切如來光明供養三",
    "T18n0866_002:0235c15": "摩耶所生金剛三摩地已，此一切如來女使",
    "T18n0866_002:0235c16": "從自心而出，即說密語：",
    "T18n0866_002:0235c17": "「跋折囉二合虜計",
    "T18n0866_002:0235c18": "「纔出此語時，從一切如來心——即彼薄伽梵執",
    "T18n0866_002:0235c19": "金剛——以為一切世界光明供養莊嚴。遍滿法",
    "T18n0866_002:0235c20": "界出現已，從彼一切光明供養莊嚴中復出",
    "T18n0866_002:0235c21": "現一切世界微塵等如來身，同一密合，以為",
    "T18n0866_002:0235c22": "金剛光明天身已，於世尊金剛摩尼峯樓閣",
    "T18n0866_002:0235c23": "左角邊月輪中而住，高聲唱是言：『奇哉。』曰：",
    "T18n0866_002:0235c24": "「『我是大供養，　　以為清淨燈，",
    "T18n0866_002:0235c25": "若具法光明，　　速得諸佛眼。』",
    "T18n0866_002:0235c26": "「一切如來燈光明供養莊嚴菩薩三摩地，一",
    "T18n0866_002:0235c27": "名如來光明遍法界智第三。",
    "T18n0866_002:0235c28": "「爾時，不空成就如來世尊為供養毘盧遮那",
    "T18n0866_002:0235c29": "世尊，隨外供養故，入一切如來塗香供養三",
    "T18n0866_002:0236a01": "摩耶所生金剛三摩地已，從自心出一切如",
    "T18n0866_002:0236a02": "來婢使，即說密語曰：",
    "T18n0866_002:0236a03": "「跋折囉　蹇提",
    "T18n0866_002:0236a04": "「纔出此語時，從一切如來心——即彼薄伽梵執",
    "T18n0866_002:0236a05": "金剛——以為一切如來塗香供養莊嚴出現，從",
    "T18n0866_002:0236a06": "彼一切塗香供養莊嚴中復出現一切世界",
    "T18n0866_002:0236a07": "微塵等如來身，同一密合，以為金剛塗香天",
    "T18n0866_002:0236a08": "身，依於世尊金剛摩尼峯樓閣左角邊月輪",
    "T18n0866_002:0236a09": "中住，而高聲唱是言：『奇哉。』曰：",
    "T18n0866_002:0236a10": "「『我塗香供養，　　是殊妙悅意，",
    "T18n0866_002:0236a11": "若以如來香，　　遍授一切身。』",
    "T18n0866_002:0236a12": "「一切如來塗香供養三摩耶菩薩三摩地是一",
    "T18n0866_002:0236a13": "切如來戒、三摩地、慧、解脫、解脫知見香等智第",
    "T18n0866_002:0236a14": "四。",
    "T18n0866_002:0236a15": "「都名奉受一切如來教者天女。",
    "T18n0866_002:0236a16": "「爾時，世尊毘盧遮那如來復入一切如來三",
    "T18n0866_002:0236a17": "摩耶鉤三摩耶所生薩埵金剛三摩地已，從",
    "T18n0866_002:0236a18": "自心出現此一切如來一切群眾印主，即說",
    "T18n0866_002:0236a19": "密語：",
    "T18n0866_002:0236a20": "「跋折羅　俱奢若短聲",
    "T18n0866_002:0236a21": "「纔出此語時，復從一切如來心——即彼薄伽梵",
    "T18n0866_002:0236a22": "執金剛——以為一切如來一切群印出現，從彼",
    "T18n0866_002:0236a23": "諸如來一切世界微塵等出現如來身已，同",
    "T18n0866_002:0236a24": "一密合。復為金剛鉤摩訶菩提薩埵身已，依",
    "T18n0866_002:0236a25": "於世尊金剛摩尼峯樓閣金剛中間月輪中",
    "T18n0866_002:0236a26": "而住，鉤一切如來三摩耶已，而高聲唱是言：",
    "T18n0866_002:0236a27": "『奇哉。』曰：",
    "T18n0866_002:0236a28": "「『我是諸如來，　　堅固三摩耶，",
    "T18n0866_002:0236a29": "若我鉤召已，　　祗奉一切壇。』",
    "T18n0866_002:0236b01": "「一切如來鉤菩薩三摩地一切如來三摩耶鉤",
    "T18n0866_002:0236b02": "召智第一。",
    "T18n0866_002:0236b03": "「爾時，世尊復入一切如來三摩耶引入摩訶",
    "T18n0866_002:0236b04": "菩提薩埵三摩耶所生三摩地已，從自心出",
    "T18n0866_002:0236b05": "現導引一切如來入印使者，即說密語：",
    "T18n0866_002:0236b06": "「跋折羅　波捨短呼",
    "T18n0866_002:0236b07": "「纔出此語時，從一切如來心——即彼薄伽梵執",
    "T18n0866_002:0236b08": "金剛——以為一切如來引入群印已，即從一切",
    "T18n0866_002:0236b09": "如來引入群印出現一切世界微塵等如來",
    "T18n0866_002:0236b10": "身已，同一密合。復為金剛羂索摩訶菩提薩",
    "T18n0866_002:0236b11": "埵身，依於世尊金剛摩尼峯樓閣寶門間月",
    "T18n0866_002:0236b12": "輪中而住，引入一切如來已而高聲唱是言：",
    "T18n0866_002:0236b13": "『奇哉。』曰：",
    "T18n0866_002:0236b14": "「『我是諸如來，　　金剛固羂索，",
    "T18n0866_002:0236b15": "設入諸微塵，　　復令彼引入。』",
    "T18n0866_002:0236b16": "「一切如來金剛羂索大菩薩三摩地引入一切",
    "T18n0866_002:0236b17": "如來智第二。",
    "T18n0866_002:0236b18": "「爾時，世尊復入一切如來三摩耶鉤鎖摩訶",
    "T18n0866_002:0236b19": "菩提薩埵三摩耶所生薩埵金剛三摩地已，",
    "T18n0866_002:0236b20": "即從自心出現一切如來縛諸如來心使者，",
    "T18n0866_002:0236b21": "即說密語：",
    "T18n0866_002:0236b22": "「跋折羅　娑怖二合吒",
    "T18n0866_002:0236b23": "「纔出此語時，從一切如來心——即彼薄伽梵執",
    "T18n0866_002:0236b24": "金剛——以為一切如來三摩耶縛眾印而出已，",
    "T18n0866_002:0236b25": "復從彼一切如來三摩耶縛眾印中出現一",
    "T18n0866_002:0236b26": "切世界微塵等如來身，同一密合。以為金剛",
    "T18n0866_002:0236b27": "鉤鎖摩訶菩提薩埵身已，依於如來金剛摩",
    "T18n0866_002:0236b28": "尼寶峯樓閣法門間月輪中住，而高聲唱是",
    "T18n0866_002:0236b29": "言：『奇哉。』曰：",
    "T18n0866_002:0236c01": "「『我是諸如來，　　金剛堅鉤鎖，",
    "T18n0866_002:0236c02": "雖一切縛解，　　為生故受縛。』",
    "T18n0866_002:0236c03": "「一切如來三摩耶鉤鎖摩訶菩提薩埵三摩地",
    "T18n0866_002:0236c04": "一切如來三摩耶縛智第三。",
    "T18n0866_002:0236c05": "「爾時，世尊復入一切如來攝入摩訶菩提薩",
    "T18n0866_002:0236c06": "埵三摩耶所生薩埵金剛三摩地已，即從自",
    "T18n0866_002:0236c07": "心出現此一切如來諸印童僕，即說密語：",
    "T18n0866_002:0236c08": "「跋折羅吠捨短呼之",
    "T18n0866_002:0236c09": "「纔出此語時，從一切如來心——即彼薄伽梵執",
    "T18n0866_002:0236c10": "金剛——以為一切如來諸呪群眾出現，即於彼",
    "T18n0866_002:0236c11": "一切如來諸呪群眾中出現一切世界微塵",
    "T18n0866_002:0236c12": "等如來身，同一密合，以為金剛攝入身，依於",
    "T18n0866_002:0236c13": "世尊金剛摩尼寶峯樓閣羯磨門間月輪中",
    "T18n0866_002:0236c14": "住，而高聲唱是言：『奇哉。』曰：",
    "T18n0866_002:0236c15": "「『我是諸如來，　　金剛攝牢固，",
    "T18n0866_002:0236c16": "能為一切主，　　亦復作童僕。』",
    "T18n0866_002:0236c17": "「一切如來攝入摩訶菩提薩埵三摩耶所生金",
    "T18n0866_002:0236c18": "剛三摩地名一切如來金剛攝入智第四。",
    "T18n0866_002:0236c19": "「已上都名一切如來受教者。「如上次第，盡諸部",
    "T18n0866_002:0236c20": "眷屬、壇場主、及金剛薩埵為首一切菩薩等，",
    "T18n0866_002:0236c21": "各各思惟本三摩地、自己形狀服飾、所執記",
    "T18n0866_002:0236c22": "印，然後思惟自己所持明主菩薩色相。又想",
    "T18n0866_002:0236c23": "諸佛世尊滿虛空界，油麻等量。「若自己身結",
    "T18n0866_002:0236c24": "加趺坐，置右手於左手上，舌拄上齶，住意",
    "T18n0866_002:0236c25": "於鼻端微細金剛大柱，以念繩繫意，令作堪",
    "T18n0866_002:0236c26": "任，如調鍊淨臘，其心隨調，種種任用。又若",
    "T18n0866_002:0236c27": "水精、石雲母等，本性明徹，隨其色影而為變",
    "T18n0866_002:0236c28": "現；是心亦爾，本性清淨，但由妄業、耽著世間",
    "T18n0866_002:0236c29": "技藝工巧，隨彼轉變，一切妄想之所莊飾。",
    "T18n0866_002:0237a01": "寧可翻妄歸真，修習實相、一切智智、無上功",
    "T18n0866_002:0237a02": "德、分別道用。「如是，以決定慧味、善巧意樂、",
    "T18n0866_002:0237a03": "勇猛威德觀察自心散亂，煩惱所薰蘊、入、界",
    "T18n0866_002:0237a04": "等攝所攝，遠離法無我相應初始生，猶如陽",
    "T18n0866_002:0237a05": "焰、幻化、乾闥婆城、如空中響、如旋火輪、夢妄，",
    "T18n0866_002:0237a06": "遠離過於一百六十世間心。「作是思惟已，於",
    "T18n0866_002:0237a07": "己身心自知可驗——彼是知道者、見道者真實",
    "T18n0866_002:0237a08": "所說，愚夫繫著相者終不了知。「次須入觀，止",
    "T18n0866_002:0237a09": "出入息，初依瑜伽安那般那繫念修習，不動",
    "T18n0866_002:0237a10": "身軀亦不動支分，名阿娑頗那伽法。「久修",
    "T18n0866_002:0237a11": "行者如是思惟時，入想己身住在虛空，一切",
    "T18n0866_002:0237a12": "諸佛遍滿法界，以彈指印令從坐起。「持誦",
    "T18n0866_002:0237a13": "者應思惟諦聽諸佛告言：『善男子！無上正等",
    "T18n0866_002:0237a14": "菩提速宜現證。汝若一切如來真實未能了",
    "T18n0866_002:0237a15": "知，云何堪忍能修一切苦行？』「爾時，聽聞一切",
    "T18n0866_002:0237a16": "佛語已，即依儀式從定而出，即結從坐起印。",
    "T18n0866_002:0237a17": "其印法，金剛拳雙結已，檀慧度互相鉤，進力",
    "T18n0866_002:0237a18": "度仰相拄，即說密語：",
    "T18n0866_002:0237a19": "「唵　跋折羅　底瑟咤",
    "T18n0866_002:0237a20": "「以此印起已，應觀十方佛海，一一佛前己身",
    "T18n0866_002:0237a21": "住在足下，頂禮於一切如來。禮訖，以此密語",
    "T18n0866_002:0237a22": "應當表白曰：",
    "T18n0866_002:0237a23": "「唵　薩婆怛他揭多迦耶縛无我反袪二合質多鉢",
    "T18n0866_002:0237a24": "囉二合那莫　跋折囉　婆那𤙖二合迦阿嚧迷",
    "T18n0866_002:0237a25": "「梵存初字。論曰：以一切如來身、口、意，如是我",
    "T18n0866_002:0237a26": "金剛敬禮。「次第敬禮一切如來已，作如是",
    "T18n0866_002:0237a27": "言：『願世尊示誨於我：云何是真實法？云何安",
    "T18n0866_002:0237a28": "住奉行？』復應思惟，一切如來各面告如是言：",
    "T18n0866_002:0237a29": "『善男子！應以三摩地本性成就隨意念誦，當",
    "T18n0866_002:0237b01": "觀察自心。』即說密語：",
    "T18n0866_002:0237b02": "「唵　質多鉢喇底丁里切迷曇羯盧弭",
    "T18n0866_002:0237b03": "「誦此密語時，觀於自心狀如月輪已，復白一",
    "T18n0866_002:0237b04": "切如來：『世尊！願教示於我，欲見月輪相。』一切",
    "T18n0866_002:0237b05": "如來復告言：『善男子！此心本性清淨，隨彼所",
    "T18n0866_002:0237b06": "用，隨意堪任，譬如素衣易受染色。本性清淨，",
    "T18n0866_002:0237b07": "心增長智故，以本性成就密語，應發菩提心。』",
    "T18n0866_002:0237b08": "即說密語：",
    "T18n0866_002:0237b09": "「唵　菩提　質儋　欝波陀耶弭",
    "T18n0866_002:0237b10": "「誦此語時，應結金剛縛契。以此密語，即想彼",
    "T18n0866_002:0237b11": "月輪極清淨堅牢，大福德所成，於佛性菩提",
    "T18n0866_002:0237b12": "從所生，形狀如月輪，澄靜清淨，無諸垢穢。「諸",
    "T18n0866_002:0237b13": "佛及佛子稱名菩提心，既見智所成月，即以",
    "T18n0866_002:0237b14": "心啟告顯發於諸如來：『世尊！我見彼月輪",
    "T18n0866_002:0237b15": "極清淨。』爾時，一切如來告言：『汝當親近一切",
    "T18n0866_002:0237b16": "如來普賢之心，汝應善修習此一切如來普",
    "T18n0866_002:0237b17": "賢之心，堅牢故。於自心月輪中想金剛杵形",
    "T18n0866_002:0237b18": "像，鈍真金色，具放光焰，即是無垢清淨佛智。』",
    "T18n0866_002:0237b19": "「又想其杵具五叉股，持誦師承一切佛旨，以",
    "T18n0866_002:0237b20": "其五叉股契想置其杵中，而誦密語：",
    "T18n0866_002:0237b21": "「底瑟咤　跋折羅",
    "T18n0866_002:0237b22": "「次說結契法，先金剛縛已，竪忍願度相著，",
    "T18n0866_002:0237b23": "以進力度於忍願傍如曲叉竪，相去兩大麥",
    "T18n0866_002:0237b24": "許。又以定智度及檀慧度兩兩相合，竪如叉",
    "T18n0866_002:0237b25": "股，是名五金剛契。次修瑜伽者復以金剛羯",
    "T18n0866_002:0237b26": "磨契印，心想廣展此金剛印，即說密語：",
    "T18n0866_002:0237b27": "「娑婆羅　跋折羅",
    "T18n0866_002:0237b28": "「說結羯磨印法，以智定度各捻檀慧度頭，申",
    "T18n0866_002:0237b29": "餘三度如三股跋折囉，左仰右覆，右在上已，",
    "T18n0866_002:0237c01": "當其心上，摩轉如輪。「其次，想自心是菩提",
    "T18n0866_002:0237c02": "心、身為金剛所成，以意念誦前密語，即自",
    "T18n0866_002:0237c03": "隨意境界而盡展金剛身滿一切虛空世界。",
    "T18n0866_002:0237c04": "「其次，以此密語收攝其金剛，即說密語：",
    "T18n0866_002:0237c05": "「唵　僧喝囉　跋折囉",
    "T18n0866_002:0237c06": "「其次，彼金剛以此密語而堅牢之，復說密語：",
    "T18n0866_002:0237c07": "「唵　涅哩茶　底瑟咤　跋折囉",
    "T18n0866_002:0237c08": "「以此呪堅牢已，持身如故。「其次，思惟於一切",
    "T18n0866_002:0237c09": "虛空界所有一切如來身口意金剛界，彼皆",
    "T18n0866_002:0237c10": "以諸佛神力加持入於自身金剛中。作此念",
    "T18n0866_002:0237c11": "時而誦密語：",
    "T18n0866_002:0237c12": "「唵　跋折囉哆麼二合俱含三摩愈含摩",
    "T18n0866_002:0237c13": "訶三摩愈含　薩婆怛他羯多　阿毘三",
    "T18n0866_002:0237c14": "菩提　跋折囉　哆麼二合",
    "T18n0866_002:0237c15": "俱含",
    "T18n0866_002:0237c16": "「梵存初字。論曰：我是金剛身、三摩耶身、摩訶",
    "T18n0866_002:0237c17": "三摩耶身，一切如來現證菩提為金剛身。「其",
    "T18n0866_002:0237c18": "次，以專定心想己身，隨一切相好莊嚴披服，",
    "T18n0866_002:0237c19": "交絡繒綵，以一切佛冠而受灌頂，以摩訶菩",
    "T18n0866_002:0237c20": "提薩埵身而想自身。「其次，為欲超過諸天色",
    "T18n0866_002:0237c21": "相堅牢故，自己所念誦天三摩地加持灌",
    "T18n0866_002:0237c22": "頂，以此儀式應善思惟。「次結印法，金剛縛牢",
    "T18n0866_002:0237c23": "縛已，直舒忍願度是也。為瑜伽加持故，應置",
    "T18n0866_002:0237c24": "其印於心，次於額喉頂上，而說密語：",
    "T18n0866_002:0237c25": "「唵　跋折囉　薩埵　阿地瑟咤　薩縛麼",
    "T18n0866_002:0237c26": "含二合",
    "T18n0866_002:0237c27": "「以此瑜伽加持自身為金剛，凡加持契各隨",
    "T18n0866_002:0237c28": "本部。置其處已，於頂上解散之，又說自所念",
    "T18n0866_002:0237c29": "誦。天灌頂者，謂從心所起金剛寶印置於",
    "T18n0866_002:0238a01": "額上而灌頂。結灌頂印法，謂結金剛縛已，竪",
    "T18n0866_002:0238a02": "智定度，進力二度頭相拄，屈其中分如摩尼",
    "T18n0866_002:0238a03": "寶狀，是名授灌頂印。而說密語：",
    "T18n0866_002:0238a04": "「唵　跋折羅　阿羅二合怛那二合阿毘詵遮",
    "T18n0866_002:0238a05": "摩含二合",
    "T18n0866_002:0238a06": "「其次思惟自所念誦呪天令入自身，而誦此",
    "T18n0866_002:0238a07": "四字密語：",
    "T18n0866_002:0238a08": "「壤而迦反上短呼吽重引鑁無凡反護引」",
    "T18n0866_002:0238a09": "「以此瑜伽加持，一切呪印速得成就。",
    "T18n0866_002:0238a10": "「次執金剛菩薩所說，其灌頂印分擘已各存",
    "T18n0866_002:0238a11": "本勢，於額前以進力度互三繞之，如繫鬘法；",
    "T18n0866_002:0238a12": "頂後亦爾。結已，從頂上兩邊至肚起於檀",
    "T18n0866_002:0238a13": "慧度，次第散解之。誦此密語：",
    "T18n0866_002:0238a14": "「唵　跋折　囉阿囉二合怛那麼隷　阿毘詵",
    "T18n0866_002:0238a15": "者薩婆慕那羅二合冥涅哩　遲呬平句嚧末",
    "T18n0866_002:0238a16": "羅迦婆制那鑁亡凡反「餘灌頂契同用此法散之。",
    "T18n0866_002:0238a17": "「次結金剛縛拍手印而令歡喜，即說密語：",
    "T18n0866_002:0238a18": "「唵　跋折囉　都屣扈",
    "T18n0866_002:0238a19": "「以此語法，解結契令得歡喜，當為金剛體性、",
    "T18n0866_002:0238a20": "或為金剛薩埵。「此瑜伽方便於十六摩訶薩、",
    "T18n0866_002:0238a21": "及彌勒等諸餘十地得自在者，彼大菩薩",
    "T18n0866_002:0238a22": "各各自己三摩耶印等三摩地之所加持灌",
    "T18n0866_002:0238a23": "頂，而以如上法應當思惟修習次第。「若復念",
    "T18n0866_002:0238a24": "誦如來部呪、或誦轉輪者，即以如後所說法",
    "T18n0866_002:0238a25": "應加持灌頂。「其中，修一切部瑜伽加持者，謂",
    "T18n0866_002:0238a26": "薩埵金剛印結已，置於心上結印法。結金剛",
    "T18n0866_002:0238a27": "縛已，竪忍願度如針是也。而說呪曰：",
    "T18n0866_002:0238a28": "「唵　跋折囉　薩埵　阿地瑟咤　娑婆摩",
    "T18n0866_002:0238a29": "吽",
    "T18n0866_002:0238b01": "「是名金剛部加持語契。「復次，若寶部結金剛",
    "T18n0866_002:0238b02": "寶契。結契法，結金剛縛已，以智定度面相捻，",
    "T18n0866_002:0238b03": "稍令曲屈；以忍願度中分面相捻，偃曲如寶",
    "T18n0866_002:0238b04": "是也。置於額上，即誦密語：",
    "T18n0866_002:0238b05": "「唵　跋折囉　阿囉二合怛娜　阿地瑟咤娑",
    "T18n0866_002:0238b06": "婆麼含怛囉",
    "T18n0866_002:0238b07": "「此名寶部金剛寶加持語契。「次結蓮華部三",
    "T18n0866_002:0238b08": "摩耶印。其結印法，結金剛縛已，竪忍願度稍",
    "T18n0866_002:0238b09": "曲相拄，如蓮花葉，置於玉枕下而加持之，即",
    "T18n0866_002:0238b10": "說呪曰：",
    "T18n0866_002:0238b11": "「唵　跋折囉　波頭摩二合阿地瑟咤娑婆麼",
    "T18n0866_002:0238b12": "含　頡唎",
    "T18n0866_002:0238b13": "「是名蓮花部加持語契。",
    "T18n0866_002:0238b14": "「次結羯磨部三摩耶印。其結印法，結金剛",
    "T18n0866_002:0238b15": "縛印，以忍願度屈入掌中，以檀慧智定等度",
    "T18n0866_002:0238b16": "竪如針，置於頂上而加持之，即說密語：",
    "T18n0866_002:0238b17": "「唵　跋折囉　羯磨　阿地瑟咤　薩𭋮亡可反",
    "T18n0866_002:0238b18": "摩含二合婀",
    "T18n0866_002:0238b19": "「是名羯磨部加持語印。「復次，說一切部次",
    "T18n0866_002:0238b20": "第灌頂法。「金剛部，如上說結金剛薩埵縛已，",
    "T18n0866_002:0238b21": "置於頂前以自灌頂，而誦此密語：",
    "T18n0866_002:0238b22": "「唵　跋折囉阿毘詵者　摩含二合吽",
    "T18n0866_002:0238b23": "「寶部，結如上說寶三摩耶印，置於頂右以自",
    "T18n0866_002:0238b24": "灌頂，而誦此密語：",
    "T18n0866_002:0238b25": "「唵　跋折囉　阿羅怛那　阿毘　詵者",
    "T18n0866_002:0238b26": "　摩含　怛囉",
    "T18n0866_002:0238b27": "「蓮花部，結如上說蓮花三摩耶印，置於頂後",
    "T18n0866_002:0238b28": "以自灌頂，而誦此密語：",
    "T18n0866_002:0238b29": "「唵　跋折囉　鉢頭摩　阿毘詵者　摩含頡",
    "T18n0866_002:0238c01": "唎",
    "T18n0866_002:0238c02": "「羯磨部，結如上說羯磨三摩耶契，置於頂右",
    "T18n0866_002:0238c03": "以自灌頂，而誦此密語：",
    "T18n0866_002:0238c04": "「唵　跋折囉　羯磨　阿毘詵者　摩含娜",
    "T18n0866_002:0238c05": "「既如上灌頂已，准前誦上四字密語令入己",
    "T18n0866_002:0238c06": "身。「復次，如上說四印於自頭上繫灌頂鬘，次",
    "T18n0866_002:0238c07": "第應住於瑜伽，各依本部契，如上分止觀",
    "T18n0866_002:0238c08": "羽，存本契勢，於己頂上繫灌頂鬘，額上、頂",
    "T18n0866_002:0238c09": "後如前三繞，他皆倣此。",
    "T18n0866_002:0238c10": "「金剛部結薩埵金剛已，分為二，應以金剛純",
    "T18n0866_002:0238c11": "寶所成鬘繫自頭上，而誦此密語：",
    "T18n0866_002:0238c12": "「唵　跋折羅摩羅　阿毘詵者　摩含鑁平",
    "T18n0866_002:0238c13": "「寶部結寶金剛契已，分為二，應以諸寶所成",
    "T18n0866_002:0238c14": "鬘繫自頭上，誦此密語：",
    "T18n0866_002:0238c15": "「唵　跋折囉　阿囉怛那。摩隷　阿毘詵者",
    "T18n0866_002:0238c16": "摩含鑁平",
    "T18n0866_002:0238c17": "「蓮花部結法金剛契，分為二，應以一切法所",
    "T18n0866_002:0238c18": "成鬘繫自頭上，而誦此密語：",
    "T18n0866_002:0238c19": "「唵　跋折羅　達摩　摩隷阿毘詵者摩含鑁",
    "T18n0866_002:0238c20": "平",
    "T18n0866_002:0238c21": "「羯磨部結羯磨金剛契已，分為二，應以一切",
    "T18n0866_002:0238c22": "羯磨所成鬘繫自頭上，而誦此密語：",
    "T18n0866_002:0238c23": "「唵　跋折囉　羯磨　磨隷阿毘詵者　摩含",
    "T18n0866_002:0238c24": "鑁平",
    "T18n0866_002:0238c25": "「次如上所說灌頂鬘中間於頂上，應置一切",
    "T18n0866_002:0238c26": "如來金剛界自在契。其契法，結金剛縛契已，",
    "T18n0866_002:0238c27": "申忍願度少屈相拄，以進力度置忍願度初",
    "T18n0866_002:0238c28": "分外傍已，而說此密語：",
    "T18n0866_002:0238c29": "「唵　薩婆怛他揭多　鼻三菩提　跋折囉",
    "T18n0866_002:0239a01": "阿毘詵遮摩　含鑁平",
    "T18n0866_002:0239a02": "「次想自身以為一切如來寶冠莊飾已，如上",
    "T18n0866_002:0239a03": "誦四字密語：「壤吽　鑁護引",
    "T18n0866_002:0239a04": "「誦此語令一切如來入於己身。次結金剛縛",
    "T18n0866_002:0239a05": "契，如上以手合拍令歡喜，誦此密語：",
    "T18n0866_002:0239a06": "「唵　薩婆　怛他　揭多　鼻三菩提　跋折",
    "T18n0866_002:0239a07": "羅都使野護",
    "T18n0866_002:0239a08": "「如是以一切如來身口意金剛差別契修飾",
    "T18n0866_002:0239a09": "自身已，復想一想隨形相如莊嚴自身，而",
    "T18n0866_002:0239a10": "誦一切如來大乘阿毘三摩耶百字密語而",
    "T18n0866_002:0239a11": "令堅固，即說百字密語：",
    "T18n0866_002:0239a12": "「唵　跋折囉　薩埵三摩耶　麼奴波邏耶",
    "T18n0866_002:0239a13": "金剛薩埵三摩耶願守護我跋折囉薩埵哆吠奴烏二合播底",
    "T18n0866_002:0239a14": "瑟吒以為金剛薩埵涅哩茶烏二合銘婆嚩為堅牢我素覩沙",
    "T18n0866_002:0239a15": "揄二合銘婆嚩於我所歡喜阿努囉上訖覩二合婆銘",
    "T18n0866_002:0239a16": "縛素補使榆二合銘婆嚩　薩婆悉地　含銘",
    "T18n0866_002:0239a17": "般囉野綽授與我一切悉地薩婆羯磨素遮銘及諸事業質多",
    "T18n0866_002:0239a18": "失唎耶令我安隱句嚧吽呵呵呵呵護引薄伽",
    "T18n0866_002:0239a19": "梵世尊薩婆怛他揭多一切如來跋折囉麼迷悶遮願金剛莫",
    "T18n0866_002:0239a20": "捨離我跋折哩婆嚩令我為金剛三摩耶薩埵摩訶三摩耶薩埵",
    "T18n0866_002:0239a21": "阿去引「如是堅牢已，一切如來身口意金剛",
    "T18n0866_002:0239a22": "加持，以觀自身成等正覺。「次復於一切如來",
    "T18n0866_002:0239a23": "前而獻自身，誦此密語：「唵　夜他薩婆怛",
    "T18n0866_002:0239a24": "他揭多怛他含如諸一切如來，我今亦復如是",
    "T18n0866_002:0239a25": "「復次，以正定心從上所說觀察自我身心、一",
    "T18n0866_002:0239a26": "切真實大菩提心，是色類種種功德莊嚴所",
    "T18n0866_002:0239a27": "生，善巧方便之所建立，意樂救拔盡遍世界",
    "T18n0866_002:0239a28": "而為嚴飾，永盡遠離一切分別。如上觀已，即",
    "T18n0866_002:0239a29": "誦此密語：",
    "T18n0866_002:0239b01": "「唵　怛他揭都含我是如來",
    "T18n0866_002:0239b02": "「復次，我今已入普賢摩訶菩提薩埵行位，證",
    "T18n0866_002:0239b03": "得無住涅槃，成就希有，自身勝解不可說示。",
    "T18n0866_002:0239b04": "「於一切如來我今敬禮，白言：『世尊！願加持我",
    "T18n0866_002:0239b05": "現證等覺，願為堅牢。』作此祈請已，則想一切",
    "T18n0866_002:0239b06": "如來入於己心薩埵金剛中，而誦此密語：",
    "T18n0866_002:0239b07": "「唵　薩婆怛他揭多阿毘三菩提涅哩茶堅牢也",
    "T18n0866_002:0239b08": "跋折囉　底瑟咤一切如來正等菩提金剛堅牢安隱",
    "T18n0866_002:0239b09": "金剛頂瑜伽中略出念誦經卷第二"
}