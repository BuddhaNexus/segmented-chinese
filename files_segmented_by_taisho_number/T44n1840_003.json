{
    "T44n1840_003:0127c22": "因明入正理論疏卷下",
    "T44n1840_003:0127c24": "大慈恩寺沙門基撰",
    "T44n1840_003:0127c25": "論。相違有四謂法自相相違因法差別相違因",
    "T44n1840_003:0127c26": "有法自相相違因有法差別相違因等。述",
    "T44n1840_003:0127c27": "曰。下第三解相違有三。初標。次列。後釋。此",
    "T44n1840_003:0127c28": "初二也。相違因義者。謂兩宗相返。此之四過。",
    "T44n1840_003:0127c29": "不改他因。能令立者宗成相違。與相違法而",
    "T44n1840_003:0128a01": "為因故。名相違因。因得果名名相違也。非因",
    "T44n1840_003:0128a02": "違宗名為相違。故無宗亦違因。例而成難。理",
    "T44n1840_003:0128a03": "門論云。若法能成相違所立。是相違過。即名",
    "T44n1840_003:0128a04": "似因。如無違法。相違亦爾。所成法無定無有",
    "T44n1840_003:0128a05": "故。由彼說故因仍舊定。喻可改依。故下四",
    "T44n1840_003:0128a06": "過。初一改喻。後三依舊。問有因返宗。不順因",
    "T44n1840_003:0128a07": "義。因名相違。宗亦返因。不順宗義。應名相",
    "T44n1840_003:0128a08": "違。答由因成宗令宗相返。因名相違。非宗成",
    "T44n1840_003:0128a09": "因。令因相返。不名相違。又因名法自相相違。",
    "T44n1840_003:0128a10": "宗名比量相違。因別疏條。相違開四。宗違合",
    "T44n1840_003:0128a11": "說。唯名比量相違。以宗准因。故知亦有法之",
    "T44n1840_003:0128a12": "差別。有法自相。有法差別比量相違。不爾何",
    "T44n1840_003:0128a13": "故但說有法自相比量相違。其相違決定。及",
    "T44n1840_003:0128a14": "相違因。各四種耶。此宗說法略有二種。一自",
    "T44n1840_003:0128a15": "性。二差別。此有三重。一者局通。對法等言。",
    "T44n1840_003:0128a16": "所成立自性者。謂我自性。法自性。若有若無。",
    "T44n1840_003:0128a17": "所成立故。各別性故。差別者。謂我差別。法差",
    "T44n1840_003:0128a18": "別。若一切遍。若非一切遍。若常若無常。若有",
    "T44n1840_003:0128a19": "色若無色。如是等無量差別。隨其所應。空等",
    "T44n1840_003:0128a20": "遍有。色等非遍。前局後通故二差別。二者先",
    "T44n1840_003:0128a21": "後。於總聚中。言先陳者名為自性。言後說",
    "T44n1840_003:0128a22": "者名為差別。以後所陳分別前故。佛地論云。",
    "T44n1840_003:0128a23": "彼因明論自相共相。與此有異。彼說諸法各",
    "T44n1840_003:0128a24": "別局附自性。名為自相。貫通他上如縷貫",
    "T44n1840_003:0128a25": "花。名為共相。故依於此。聲等局體名為自性。",
    "T44n1840_003:0128a26": "無常貫他名為差別。得名不定。若立五蘊一",
    "T44n1840_003:0128a27": "切無我。五蘊名為自相。我無我等名為差別。",
    "T44n1840_003:0128a28": "若說我是思。思為差別。我為自性。是故不定。",
    "T44n1840_003:0128a29": "以理推之。此雖即前。然教少異。義亦別故。分",
    "T44n1840_003:0128b01": "為二門。三者言許。言中所陳。前局及後通。俱",
    "T44n1840_003:0128b02": "名自性。故法有法皆有自性。自意所許別",
    "T44n1840_003:0128b03": "義。所可成立名為差別。故法有法皆有差別。",
    "T44n1840_003:0128b04": "非取一切。義如前說。今說有因令此四種宗",
    "T44n1840_003:0128b05": "之所立返成相違。故名法自相相違因等。論",
    "T44n1840_003:0128b06": "說等言者。義顯別因。所乖返宗不過此四。故",
    "T44n1840_003:0128b07": "論但說有四相違。能乖返因有十五類。違一",
    "T44n1840_003:0128b08": "有四。謂各別違。違二有六。謂違初二。違初",
    "T44n1840_003:0128b09": "三。違初四。違二三。違二四。違三四。違三有",
    "T44n1840_003:0128b10": "四。謂互除一。違四有一。故成十五。論中但顯",
    "T44n1840_003:0128b11": "初二別違一因。後二共違二因。舉此三種等",
    "T44n1840_003:0128b12": "餘十二。故說等言。",
    "T44n1840_003:0128b13": "論。此中法自相相違因者如說聲常所作性故",
    "T44n1840_003:0128b14": "或勤勇無間所發性故。述曰。下別釋四。初",
    "T44n1840_003:0128b15": "文有三。初標牒名。次顯宗因。後成違義。此初",
    "T44n1840_003:0128b16": "二也。問相違有四。何故初說法自相因。答正",
    "T44n1840_003:0128b17": "所諍故。上比量相違。相違決定。皆唯說彼",
    "T44n1840_003:0128b18": "法自相故。從彼初說。此有二師。如聲生論。",
    "T44n1840_003:0128b19": "立聲常宗。所作性因。聲顯論立勤勇無間",
    "T44n1840_003:0128b20": "所發性因。",
    "T44n1840_003:0128b21": "論。此因唯於異品中有是故相違。述曰。此",
    "T44n1840_003:0128b22": "成違義。由初常宗。空等為同品。瓶等為異品。",
    "T44n1840_003:0128b23": "所作性因。同品遍非有。異品遍有。九句因中。",
    "T44n1840_003:0128b24": "第四句也。應為相違量云。聲是無常。所作性",
    "T44n1840_003:0128b25": "故。譬如瓶等。由第二宗。空為同品。以電瓶等",
    "T44n1840_003:0128b26": "而為異品。勤勇發故因。於同遍無。於異品",
    "T44n1840_003:0128b27": "電無瓶等上有。九句因中。第六句也。此之二",
    "T44n1840_003:0128b28": "因。返成無常。違宗所陳法自相故。名相違因。",
    "T44n1840_003:0128b29": "故理門云。於同有及二。在異無是因。返此名",
    "T44n1840_003:0128c01": "相違。所餘皆不定。此所作性因。翻九句中第",
    "T44n1840_003:0128c02": "二正因。彼同品有異品非有。此同非有異品",
    "T44n1840_003:0128c03": "有故。此勤勇因。翻九句中第八正因。彼同品",
    "T44n1840_003:0128c04": "有非有異品非有。此同非有異品有非有故。",
    "T44n1840_003:0128c05": "上已數論。略不繁述。此一似因。因仍用舊。喻",
    "T44n1840_003:0128c06": "改先立。後之三因。因喻皆舊。由是四因。因必",
    "T44n1840_003:0128c07": "仍舊。喻任改同。若不爾者。必無法自相與",
    "T44n1840_003:0128c08": "餘隨一合。可成違二因。許初改喻。後三不改",
    "T44n1840_003:0128c09": "故。又九因中第四第六名相違因。要同非有。",
    "T44n1840_003:0128c10": "異有或俱。若隨所立。後三相違直觀立者因",
    "T44n1840_003:0128c11": "於同有。如何復難成相違耶。理門但言若法",
    "T44n1840_003:0128c12": "能成相違所立。是相違過。即名似因。不說同",
    "T44n1840_003:0128c13": "喻亦仍用舊。此論示法。初一改喻。後三依",
    "T44n1840_003:0128c14": "舊。欲令學者知因決定。非喻前過故。下之",
    "T44n1840_003:0128c15": "三因。觀立雖成。反為相違。一一窮究。皆亦唯",
    "T44n1840_003:0128c16": "是同無異有。成相違故。至下當知。問如聲論",
    "T44n1840_003:0128c17": "言。汝聲無常應非是聲無常。所作性故。如瓶",
    "T44n1840_003:0128c18": "盆等。第二正因。豈非有法自相相違。答彼非",
    "T44n1840_003:0128c19": "過收。如立聲無常。無常為法自相。若所立因。",
    "T44n1840_003:0128c20": "返成聲常。可是此過。今者雙牒有法及法為",
    "T44n1840_003:0128c21": "法有法。故非此過。此乃但是分別相似過類。",
    "T44n1840_003:0128c22": "因犯兩俱不成。所作性因。立敵不許依無常",
    "T44n1840_003:0128c23": "故。生滅異故。設彼許依。亦犯隨一。又無常",
    "T44n1840_003:0128c24": "無。能依所作性。亦犯所依不成過故。設有",
    "T44n1840_003:0128c25": "難言。汝聲無常應非是聲無常。許無常故。如",
    "T44n1840_003:0128c26": "瓶無常。此亦非過。諸似立無此過相故。聲有",
    "T44n1840_003:0128c27": "無常是根本諍。聲是有法。非是法上意所許",
    "T44n1840_003:0128c28": "義。不可說為法差別過。亦非相違決定所收。",
    "T44n1840_003:0128c29": "非根本諍故。設許上說皆為過者。即一切量",
    "T44n1840_003:0129a01": "無正因者。故於似立不見其過。皆是似破。至",
    "T44n1840_003:0129a02": "下當知。",
    "T44n1840_003:0129a03": "論。法差別相違因者如說眼等必為他用積聚",
    "T44n1840_003:0129a04": "性故如臥具等。述曰。准前亦三。此初二也。",
    "T44n1840_003:0129a05": "凡二差別名相違者。非法有法上除言所陳。",
    "T44n1840_003:0129a06": "餘一切義皆是差別。要是兩宗各各隨應因",
    "T44n1840_003:0129a07": "所成立。意之所許所諍別義方名差別。因令",
    "T44n1840_003:0129a08": "相違。名相違因。若不爾者。如立聲無常宗。聲",
    "T44n1840_003:0129a09": "之上可聞不可聞等義。無常之上作彼緣性",
    "T44n1840_003:0129a10": "非彼緣性等。如是一切皆謂相違。因令相違",
    "T44n1840_003:0129a11": "名為彼因。若爾。便無相違因義。比量相違等。",
    "T44n1840_003:0129a12": "皆准此釋。此中義說。若數論外道對佛弟子。",
    "T44n1840_003:0129a13": "意欲成立我為受者。受用眼等。若我為有法",
    "T44n1840_003:0129a14": "受用眼等。便有宗中所別不成。積聚性因。兩",
    "T44n1840_003:0129a15": "俱不成。如臥具喻。所立不成。若言眼等必為",
    "T44n1840_003:0129a16": "我用。能別不成。闕無同喻。積聚性因。違法自",
    "T44n1840_003:0129a17": "相。臥具喻有所立不成。若成眼等為假他用。",
    "T44n1840_003:0129a18": "相符極成。由此方便矯立宗云。眼等必為他",
    "T44n1840_003:0129a19": "用。眼等有法。指事顯陳。為他用法。方便顯",
    "T44n1840_003:0129a20": "示。意立必為法之差別。不積聚他。實我受用。",
    "T44n1840_003:0129a21": "若顯立云不積聚他用。能別不成。所立亦不",
    "T44n1840_003:0129a22": "成。亦闕無同喻。因違法自相。故須方便立。積",
    "T44n1840_003:0129a23": "聚性因。積多極微成眼等故。如臥具喻。其床",
    "T44n1840_003:0129a24": "座等是積聚性。彼此俱許為他受用。故得為",
    "T44n1840_003:0129a25": "同喻。因喻之法不應分別。故總建立。",
    "T44n1840_003:0129a26": "論。此因如能成立眼等必為他用如是亦能成",
    "T44n1840_003:0129a27": "立所立法差別相違積聚他用。述曰。此成",
    "T44n1840_003:0129a28": "違義有二。初舉所違法差別因。後釋所由。此",
    "T44n1840_003:0129a29": "初也。初文有二。此因如能成立眼等必為他",
    "T44n1840_003:0129b01": "用。此牒前因能立所立法之自相。如是亦能",
    "T44n1840_003:0129b02": "下。又顯此因亦能與彼法差別為相違因。其",
    "T44n1840_003:0129b03": "數論師。眼等五法。即五知根。臥具床座。即五",
    "T44n1840_003:0129b04": "唯量所集成法。不積聚他。謂實神我。體常本",
    "T44n1840_003:0129b05": "有。其積聚他。即依眼等所立假我。無常轉變。",
    "T44n1840_003:0129b06": "然眼等根不積聚他實我用勝。親用於此受",
    "T44n1840_003:0129b07": "五唯量故。由依眼等方立假我。故積聚我用",
    "T44n1840_003:0129b08": "眼等劣。其臥具等。必其神我須思量受用。故",
    "T44n1840_003:0129b09": "從大等次第成之。若以所思實我用勝。假我",
    "T44n1840_003:0129b10": "用劣。然以假我安處所須。方受床座。故於",
    "T44n1840_003:0129b11": "臥具假他用勝。實我用劣。今者陳那。即以彼",
    "T44n1840_003:0129b12": "因。與所立法勝劣差別而作相違。非法自相。",
    "T44n1840_003:0129b13": "亦非法上一切差別。皆作相違。故論但言與",
    "T44n1840_003:0129b14": "所立法差別相違。先牒前因能成所立法自",
    "T44n1840_003:0129b15": "相云。此前所說積聚性因。如能成立數論所",
    "T44n1840_003:0129b16": "立眼等有法。必為他用法之自相。即指此因。",
    "T44n1840_003:0129b17": "如是亦能成立所立宗法自相。意許差別相",
    "T44n1840_003:0129b18": "違之義積聚他用。宗由他用。是法自相。此自",
    "T44n1840_003:0129b19": "相上意之所許。積聚他用。不積聚他用。是法",
    "T44n1840_003:0129b20": "差別。彼積聚因今更不改。還即以彼。成立意",
    "T44n1840_003:0129b21": "許法之差別積聚他用。其臥具等。積聚性故。",
    "T44n1840_003:0129b22": "既為積聚假我用勝。眼等亦是積聚性故。應",
    "T44n1840_003:0129b23": "如臥具亦為積聚假我用勝。若不作此勝用難",
    "T44n1840_003:0129b24": "者。其宗即有相符極成。他宗眼等亦許積聚",
    "T44n1840_003:0129b25": "假他用故。但可難言假他用勝。不得難言實",
    "T44n1840_003:0129b26": "我用劣。違自宗故。共比量中無同喻故。若他",
    "T44n1840_003:0129b27": "比量一切無遮。西域諸師有不善者。此直申",
    "T44n1840_003:0129b28": "差別相違過云。眼等應為積聚他用。因喻同",
    "T44n1840_003:0129b29": "前。數論難云。汝宗相符。誰說眼等積聚他不",
    "T44n1840_003:0129c01": "用。西域又釋。數論眼等唯為不積聚他用。床",
    "T44n1840_003:0129c02": "座通二他用。故今以臥具。例令眼等亦為積",
    "T44n1840_003:0129c03": "聚他用。無相符失。數論難云。陳那弟子非善",
    "T44n1840_003:0129c04": "我宗。神我受用三德所成二十三諦。豈於眼",
    "T44n1840_003:0129c05": "等無能受用。唯識亦云。執我是思。受用薩埵",
    "T44n1840_003:0129c06": "剌闍答摩所成大等二十三法。由此眼等實",
    "T44n1840_003:0129c07": "我亦用。故但應如前所分別。不應於中生異",
    "T44n1840_003:0129c08": "覺云。眼等唯為實他受用。臥具假用。或眼等",
    "T44n1840_003:0129c09": "通二。臥具唯假用。勝義七十對金七十。亦徵",
    "T44n1840_003:0129c10": "彼云。必為他用。是何他也。若說積聚他。犯相",
    "T44n1840_003:0129c11": "符過。若不積聚他。能別不成。闕無同喻。臥具",
    "T44n1840_003:0129c12": "為喻所立不成。亦即此中法差別過。問於因",
    "T44n1840_003:0129c13": "三相。是何過耶。答彼立因意。成非積聚他用",
    "T44n1840_003:0129c14": "勝。其積聚他用勝。即是異品。宗無同喻。佛法",
    "T44n1840_003:0129c15": "都無不積他故。積聚性因。於異品有。此顯還",
    "T44n1840_003:0129c16": "是九句之中異有同無。故成相違。闕第二相",
    "T44n1840_003:0129c17": "同品定有。亦闕第三異品遍無。",
    "T44n1840_003:0129c18": "論。諸臥具等為積聚他所受用故。述曰。此",
    "T44n1840_003:0129c19": "釋所由。成比量云。眼等必為積聚他用勝。積",
    "T44n1840_003:0129c20": "聚性故。如臥具等。諸非積聚他用勝者。必非",
    "T44n1840_003:0129c21": "積聚性。如龜毛等。故今難云。諸臥具等。兩宗",
    "T44n1840_003:0129c22": "共許為積聚他受用勝故。論雖無勝字。量義",
    "T44n1840_003:0129c23": "意必然。不須異求。應作此解。",
    "T44n1840_003:0129c24": "論。有法自相相違因者如說有性非實非德非",
    "T44n1840_003:0129c25": "業有一實故有德業故如同異性。述曰。准",
    "T44n1840_003:0129c26": "前作三。此即初二。標名舉宗因。鵂鶹因緣如",
    "T44n1840_003:0129c27": "前已說。時彼仙人。既悟所證六句義法。謂證",
    "T44n1840_003:0129c28": "菩提便欣入滅。但嗟所悟未有傳人。傳者必",
    "T44n1840_003:0129c29": "須具七德故。一生中國。二上種姓。三有寂滅",
    "T44n1840_003:0130a01": "因。四身相圓滿。五聰明辯捷。六性行柔和。七",
    "T44n1840_003:0130a02": "具大悲心。經無量時伺無具者。後經多劫。婆",
    "T44n1840_003:0130a03": "羅痆斯國。有婆羅門名摩納縛迦。此云儒童。",
    "T44n1840_003:0130a04": "儒童有子。名般遮尸棄。此云五頂。頂髮五旋。",
    "T44n1840_003:0130a05": "頭有五角。七德雖具。根熟稍遲。為染妻孥。率",
    "T44n1840_003:0130a06": "難化導。經無量歲。伺其根熟。後三千歲。戲遊",
    "T44n1840_003:0130a07": "園苑。共妻兢花。因相忿恨。鵂鶹引通。化五頂",
    "T44n1840_003:0130a08": "不從。又三千歲。化復不得。更三千歲。兩競尤",
    "T44n1840_003:0130a09": "甚。相厭既切。仰念空仙。仙人應時神力化引。",
    "T44n1840_003:0130a10": "騰空迎往所住山中。徐說先悟六句義法。說",
    "T44n1840_003:0130a11": "實德業。彼皆信之。至大有句。彼便生惑。仙",
    "T44n1840_003:0130a12": "言。有者能有實等。離實德業三外別有。體常",
    "T44n1840_003:0130a13": "是一。弟子不從云。實德業性不無。即是能有。",
    "T44n1840_003:0130a14": "豈離三外別有能有。仙人便說同異句義。能",
    "T44n1840_003:0130a15": "同異彼實德業三。此三之上各各有一總同",
    "T44n1840_003:0130a16": "異性。隨應各各有別同異。如是三中隨其別",
    "T44n1840_003:0130a17": "類。復有總別諸同異性。體常眾多。復有一常",
    "T44n1840_003:0130a18": "能和合性。和合實德業。令不相離互相屬著。",
    "T44n1840_003:0130a19": "五頂雖信同異和合。然猶不信別有大有。鵂",
    "T44n1840_003:0130a20": "鶹便立論所陳量。此量有三。實德業三各別",
    "T44n1840_003:0130a21": "作故。今指彼論。故言如說。有性有法。非實者",
    "T44n1840_003:0130a22": "法。合名為宗。此言有性。仙人五頂兩所共許。",
    "T44n1840_003:0130a23": "實德業上能非無性。故成所別。若說大有。所",
    "T44n1840_003:0130a24": "別不成。因犯隨一。此之有性。體非即實。因云",
    "T44n1840_003:0130a25": "有一實故。勝論六句。束為四類。一者無實。二",
    "T44n1840_003:0130a26": "者有一實。三者有二實。四者有多實。地水火",
    "T44n1840_003:0130a27": "風父母常極微空時方我意。并德業和合。皆",
    "T44n1840_003:0130a28": "名無實。四本極微體性雖多。空時等五體各",
    "T44n1840_003:0130a29": "唯一。皆無實因。德業和合。雖依於實和合於",
    "T44n1840_003:0130b01": "實。非以為因。故此等類並名無實。大有同異。",
    "T44n1840_003:0130b02": "名有一實。俱能有於一一實故。至劫成初。兩",
    "T44n1840_003:0130b03": "常極微合。生第三子微。雖體無常。量德合故。",
    "T44n1840_003:0130b04": "不越因量。名有二實。自類眾多。各各有彼",
    "T44n1840_003:0130b05": "因二極微之所生故。自此已後。初三三合生",
    "T44n1840_003:0130b06": "第七子。七七合生第十五子。如是展轉生一",
    "T44n1840_003:0130b07": "大地。皆名有多實。有多實因之所生故。大有",
    "T44n1840_003:0130b08": "同異。能有諸實。亦得名為有一實有二實有",
    "T44n1840_003:0130b09": "多實。然此三種實等。雖有功能各別。皆有大",
    "T44n1840_003:0130b10": "有。令體非無。皆有同異。令三類別。名有一實",
    "T44n1840_003:0130b11": "有德業者。亦有無有。非大有也。若是大有。因",
    "T44n1840_003:0130b12": "成隨一。同異非喻能立不成。如佛法言有色",
    "T44n1840_003:0130b13": "有漏。有漏之有。能有之法。能有所有煩惱漏",
    "T44n1840_003:0130b14": "體。猶如大有。能有實等。有色之言。如有一實",
    "T44n1840_003:0130b15": "及有德等。無別能有而有於色。此色體上有",
    "T44n1840_003:0130b16": "其色義。如空有聲。非空之外別有能有。但是",
    "T44n1840_003:0130b17": "屬著法體之言。是故於因無隨一過。有一一",
    "T44n1840_003:0130b18": "實故。更不須徵。即實離實之有一實。況復此",
    "T44n1840_003:0130b19": "因。不應分別。應分別者。便無同喻。問何故不",
    "T44n1840_003:0130b20": "言有於無實二實多實。答若言有於二實多",
    "T44n1840_003:0130b21": "實。云何得以非實為宗。其因便有不定之失。",
    "T44n1840_003:0130b22": "為如同異有二多實。故彼有性非實。為如子",
    "T44n1840_003:0130b23": "微等有二多實。故彼有性是實。由此不言有",
    "T44n1840_003:0130b24": "二多實。若言有無實者。和合句義亦名無實。",
    "T44n1840_003:0130b25": "若有彼無實。犯兩俱不成。實等能有上無有",
    "T44n1840_003:0130b26": "無實故。其喻亦犯能立不成。因亦不遍。乍",
    "T44n1840_003:0130b27": "似唯能有於實句之無實故。亦欲顯九實一",
    "T44n1840_003:0130b28": "一皆有。故云一實。能有一一實故。問有性有",
    "T44n1840_003:0130b29": "法。有一實因。不相關預。云何不是兩俱不成。",
    "T44n1840_003:0130c01": "答有性有法。是實德業之能有性。有一實因。",
    "T44n1840_003:0130c02": "能有於一一實故。是宗之法。故無兩俱。此非",
    "T44n1840_003:0130c03": "實句為一宗已。非德非業後二宗法。有法同",
    "T44n1840_003:0130c04": "前。此二因云有德業故。謂能有彼德之與業。",
    "T44n1840_003:0130c05": "如言有色亦屬著義。問既於德業一一皆有。",
    "T44n1840_003:0130c06": "云何不言有一德業。答實有多類。不言有一。",
    "T44n1840_003:0130c07": "但言有實。即犯不定。謂子微等皆有實故。德",
    "T44n1840_003:0130c08": "業無簡。不須一言。二因一喻。如同異性。此",
    "T44n1840_003:0130c09": "於前三。一一皆有亦如有性。是故為喻。仙人",
    "T44n1840_003:0130c10": "既陳三比量已。五頂便信。法既有傳。仙便入",
    "T44n1840_003:0130c11": "滅。勝論宗義由此悉行。陳那菩薩。為因明之",
    "T44n1840_003:0130c12": "准的。作立破之權衡。重述彼宗。載申過難。故",
    "T44n1840_003:0130c13": "今先敘彼比量也。",
    "T44n1840_003:0130c14": "論。此因如能成遮實等如是亦能成遮有性俱",
    "T44n1840_003:0130c15": "決定故。述曰。此成違義有二。初二句牒。彼",
    "T44n1840_003:0130c16": "先立因。遮有非實。謂有一實有德業因。如前",
    "T44n1840_003:0130c17": "所說能成有性遮是實等。等德及業。後三句",
    "T44n1840_003:0130c18": "顯。此因亦能令彼有法自相相違。謂指於前",
    "T44n1840_003:0130c19": "如是此因。亦能成立遮彼有性而非有性。謂",
    "T44n1840_003:0130c20": "前宗言有性非實。有性是前有法自相。今立",
    "T44n1840_003:0130c21": "量云。所言有性應非有性。有一實故有德業",
    "T44n1840_003:0130c22": "故。如同異性。同異能有於一實等。同異非有",
    "T44n1840_003:0130c23": "性。有性能有於一實等。有性非有性。釋所由",
    "T44n1840_003:0130c24": "云。此因既能遮有性非實等。亦能遮有性非",
    "T44n1840_003:0130c25": "是大有性。兩俱決定故。問今難有性應非有",
    "T44n1840_003:0130c26": "性。如何不犯自語相違。答若前未立有性非",
    "T44n1840_003:0130c27": "實。今難實等能有非有。此言乃犯自語相違。",
    "T44n1840_003:0130c28": "亦違自教。彼先已成非實之有。今即難彼。破",
    "T44n1840_003:0130c29": "他違他。非成諸過。問於因三相是何過耶。答",
    "T44n1840_003:0131a01": "彼立宗言有性非實。有性言是有法自相。彼",
    "T44n1840_003:0131a02": "說離實有體。能有實之大有。其同異性。雖離",
    "T44n1840_003:0131a03": "實等有體能有。而非大有。雖因同法。便是所",
    "T44n1840_003:0131a04": "立宗之異品。離實大有。雖無同品。有一實因。",
    "T44n1840_003:0131a05": "同品非有。於其異品同異之上遍皆隨轉。此",
    "T44n1840_003:0131a06": "亦是因後二品過。於同品無異品有故。問若",
    "T44n1840_003:0131a07": "爾立聲為無常。宗聲體可聞。瓶有燒見。其",
    "T44n1840_003:0131a08": "瓶與聲。應成異品。若許為異。不但違論。亦一",
    "T44n1840_003:0131a09": "切宗皆無同品。答豈不已說。其聲之體非所",
    "T44n1840_003:0131a10": "諍故。聲上無常是所成立。瓶既同有。故是同",
    "T44n1840_003:0131a11": "品。彼說離實有體有性為宗有法。以有一實",
    "T44n1840_003:0131a12": "因所成立。同異既非離實有體之有性。故成",
    "T44n1840_003:0131a13": "於異品。問前論說云。與所立法均等義品。說",
    "T44n1840_003:0131a14": "名同品。但言所立法均等有名之為同。不說",
    "T44n1840_003:0131a15": "有法均等名同品。如何說有有法自相相違",
    "T44n1840_003:0131a16": "耶。答今若但以有性與同異為同品。可如所",
    "T44n1840_003:0131a17": "責。違前論文。既以離實有性而為同品。亦是",
    "T44n1840_003:0131a18": "宗中所立法均等有。故即此過無違論理。問",
    "T44n1840_003:0131a19": "有性既為有法自相。離實有性是其差別。有",
    "T44n1840_003:0131a20": "一實因。便是有法差別之因。如何今說為自",
    "T44n1840_003:0131a21": "相過。答彼宗意許離實有性。實是差別。言陳",
    "T44n1840_003:0131a22": "有性。既是自相。今非此言陳。即是違自相。故",
    "T44n1840_003:0131a23": "自相過。非差別因。若不爾者。極成所別皆",
    "T44n1840_003:0131a24": "無此過。違自宗故。問若難離實之大有性。所",
    "T44n1840_003:0131a25": "別所依犯自不成。亦犯違宗隨一不成。若難",
    "T44n1840_003:0131a26": "不離實等大有而非有性。既犯相符亦違自",
    "T44n1840_003:0131a27": "教。彼豈非有。答彼先總說。今亦總難。彼既成",
    "T44n1840_003:0131a28": "立離實之有。故今難有。令非此有。言同意別。",
    "T44n1840_003:0131a29": "故無諸過。",
    "T44n1840_003:0131b01": "論。有法差別相違因者如即此因即於前宗有",
    "T44n1840_003:0131b02": "法差別作有緣性。述曰。下文亦三。此即初",
    "T44n1840_003:0131b03": "二。標名舉宗因。此言意說。彼勝論立大有句",
    "T44n1840_003:0131b04": "義有實德業。實德業三和合之時。同起詮言。",
    "T44n1840_003:0131b05": "詮三為有。同起緣智。緣三為有。實德業三。為",
    "T44n1840_003:0131b06": "因能起。有詮緣因。即是大有。大有能有實德",
    "T44n1840_003:0131b07": "業故。十句論說。同句義云何。謂有性。何等為",
    "T44n1840_003:0131b08": "有性。謂與一切實德業句義和合。一切根所",
    "T44n1840_003:0131b09": "取。於實德業有詮智因。是名有性。智謂能緣。",
    "T44n1840_003:0131b10": "彼下又說。如是有性。定非所作。常。無德。",
    "T44n1840_003:0131b11": "無動作。無細分亦爾。有實德業。除同有能無",
    "T44n1840_003:0131b12": "能俱分異。所和合一有。同詮緣因。彼鵂鶹仙。",
    "T44n1840_003:0131b13": "以五頂不信離實德業別有有故。即以前因。",
    "T44n1840_003:0131b14": "成立前宗言陳有性有法自相意許差別為有",
    "T44n1840_003:0131b15": "緣性。有性同異。有緣性同。詮言各別。故彼不",
    "T44n1840_003:0131b16": "取。心心所法是能緣性。有緣謂境。有能緣故。",
    "T44n1840_003:0131b17": "謂境有體。為因能起有緣之性。若無體者。心",
    "T44n1840_003:0131b18": "如何生。以無因故。緣無不生。如同異性。有一",
    "T44n1840_003:0131b19": "實故。作有緣性。體非實等。有性有一實。亦",
    "T44n1840_003:0131b20": "作有緣性。故知體亦非實德業。此言有者。有",
    "T44n1840_003:0131b21": "無之有非作境因有能緣性故。非大有也。若",
    "T44n1840_003:0131b22": "作大有緣性。能別不成。闕無同喻。同異為喻。",
    "T44n1840_003:0131b23": "所立不成。有性言陳有法自相。作有緣性。非",
    "T44n1840_003:0131b24": "有緣性是自相上意許差別。是故前因亦是",
    "T44n1840_003:0131b25": "有法差別之因。是本成故。",
    "T44n1840_003:0131b26": "論。亦能成立與此相違作非有緣性如遮實等",
    "T44n1840_003:0131b27": "俱決定故。述曰。此成違義有二。初三句顯",
    "T44n1840_003:0131b28": "此因亦能令彼有法差別而作相違。後二句",
    "T44n1840_003:0131b29": "釋所由。作非有緣性者。作非彼意許大有句",
    "T44n1840_003:0131c01": "義有緣之性。謂即此因。亦能成立與彼所立",
    "T44n1840_003:0131c02": "意許別義作有緣性差別相違。而作非大有",
    "T44n1840_003:0131c03": "有緣之性。同異有一實。而作非大有有緣性。",
    "T44n1840_003:0131c04": "有性有一實。應作非大有有緣性。不遮作有",
    "T44n1840_003:0131c05": "緣性。但遮作大有有緣性。故成意許別義相",
    "T44n1840_003:0131c06": "違。不爾違宗有性可作有緣性故。文言雖",
    "T44n1840_003:0131c07": "略。義覈定然。釋所由云。如遮實等俱決定故。",
    "T44n1840_003:0131c08": "勝論此因既成有性遮非實等。而作有緣性。",
    "T44n1840_003:0131c09": "此因亦遮有性非作有性有緣性。此如彼遮",
    "T44n1840_003:0131c10": "兩皆決定。故成違彼差別之因。此宗自相差",
    "T44n1840_003:0131c11": "別不定。如前已說。今此略以言陳為自相。",
    "T44n1840_003:0131c12": "意許為差別。故無妨難。問於因三相是何過",
    "T44n1840_003:0131c13": "耶。答有性有緣性。因本所成有法差別。宗無",
    "T44n1840_003:0131c14": "同品。因於遍無。同異非有性有緣性是宗異",
    "T44n1840_003:0131c15": "品。因於遍有。有一實因。同無異有。後二相",
    "T44n1840_003:0131c16": "過。故成相違。問如聲論言聲應非聲作有緣",
    "T44n1840_003:0131c17": "性。所作性故。如瓶等。亦應說是有法差別相",
    "T44n1840_003:0131c18": "違。答彼自違宗。故非彼過。本亦不諍聲非作",
    "T44n1840_003:0131c19": "聲有緣性故。彼似破攝。如非聲有緣性。如是",
    "T44n1840_003:0131c20": "應非擊發所生起等。皆准此知。問又如彼言",
    "T44n1840_003:0131c21": "聲之無常應非作聲無常有緣性。所作性故。",
    "T44n1840_003:0131c22": "如瓶等。應是法差別相違。答亦不然。彼犯",
    "T44n1840_003:0131c23": "兩俱不成。無常有法兩俱不許有所作性。亦",
    "T44n1840_003:0131c24": "似破攝。如是應非緣息無常等。皆准此知。此",
    "T44n1840_003:0131c25": "四過中。初二種因。各唯違一。後二種因。一因",
    "T44n1840_003:0131c26": "違二。其有一因通違三者。如勝論立所說有",
    "T44n1840_003:0131c27": "性非四大種。許除四大體非無故。如色聲等。",
    "T44n1840_003:0131c28": "自所餘法。皆入同喻。無不定過。非四大種是",
    "T44n1840_003:0131c29": "法自相。能有四大非四大種。不能有四大非",
    "T44n1840_003:0132a01": "四大種。是法差別。彼意本成能有四大非四",
    "T44n1840_003:0132a02": "大種。故今與彼法差別為相違云。所說有性",
    "T44n1840_003:0132a03": "非能有四大非四大種。許除四大體非無故。",
    "T44n1840_003:0132a04": "如色聲等。所說有性是有法自相。與此有法",
    "T44n1840_003:0132a05": "自相為相違云。所說有性應非有性。許除四",
    "T44n1840_003:0132a06": "大體非無故。如色聲等。彼說有性離實有性。",
    "T44n1840_003:0132a07": "今非此有。不犯自語自教相違。隨言即非。故",
    "T44n1840_003:0132a08": "違自相。有性既是有法自相。作有性有緣性。",
    "T44n1840_003:0132a09": "作非有性有緣性。是有法差別。彼意本成作",
    "T44n1840_003:0132a10": "有性有緣性。故今與彼有法差別為相違云。",
    "T44n1840_003:0132a11": "有性應非作有性有緣性。許除四大體非無",
    "T44n1840_003:0132a12": "故。如色聲等。不改本因。即為違量。故成違",
    "T44n1840_003:0132a13": "三。有唐興縣雋法師者。釋門之樞紐也。綺",
    "T44n1840_003:0132a14": "歲標奇。汎慈舟於濟蟻。髫年發頴。濤辨水於",
    "T44n1840_003:0132a15": "澂鶖。是以初業有宗。西河謝其獨步。創探",
    "T44n1840_003:0132a16": "空旨。北地譽其孤雄。天縱英姿。生摛叡質。余",
    "T44n1840_003:0132a17": "欣其雅量。偏結交期。情契蘭金。言符藥石。時",
    "T44n1840_003:0132a18": "假談咲。論及因明。法師乃囑古疏以文披。一",
    "T44n1840_003:0132a19": "攬略窮其趣。探新知以理窮。再閱廣究其微。",
    "T44n1840_003:0132a20": "始驗驥駿駑駘。驤中原以分駕。鵬鶱鸚翥。遶",
    "T44n1840_003:0132a21": "沖天而別羽。乃申難曰覈觀論勢。文理不",
    "T44n1840_003:0132a22": "同。准九因中。第四第六名曰相違因。於同品",
    "T44n1840_003:0132a23": "無異品有。此四相違。唯法自相可與彼同。其",
    "T44n1840_003:0132a24": "後三違。因皆同有。異品上無。既不同於四六",
    "T44n1840_003:0132a25": "如何返成相違。又法自相。他因於同遍無。於",
    "T44n1840_003:0132a26": "異品中說有。用他異品為同。得成相違之義。",
    "T44n1840_003:0132a27": "後之三違。他因皆於同有。異品上無。用他能",
    "T44n1840_003:0132a28": "立因喻。與他作三相違。行相既自不同。如何",
    "T44n1840_003:0132a29": "可得法自相相違。與餘三合。而言二合違有",
    "T44n1840_003:0132b01": "六。三合違有四。四合違有一。余性不匿賢。況",
    "T44n1840_003:0132b02": "乎知已。故錄之於疏例。示詳藻思玄深。自論",
    "T44n1840_003:0132b03": "道東譯。無申此難者。匪發彼之千鈞。誰發我",
    "T44n1840_003:0132b04": "之萬碩者歟。夫正因相者。必遍宗法。同有異",
    "T44n1840_003:0132b05": "無。生他決智。因法成宗。可成四義。有法及",
    "T44n1840_003:0132b06": "法。此二各有言陳自相。意許差別。隨宗所諍。",
    "T44n1840_003:0132b07": "成一或多。故宗同品。說所立法均等義品名",
    "T44n1840_003:0132b08": "為同品。隨其所諍。所立之法有處名同。非取",
    "T44n1840_003:0132b09": "宗上一切皆同。若爾便無異喻品故。若令皆",
    "T44n1840_003:0132b10": "同。亦是分別相似過類。又非唯取言所陳法。",
    "T44n1840_003:0132b11": "不爾便無自餘過失。如前數說。故隨所應因",
    "T44n1840_003:0132b12": "成宗中。一乃至四。所兩競義。有此法處名為",
    "T44n1840_003:0132b13": "同品。問理門論云。但由法故以成其法。如何",
    "T44n1840_003:0132b14": "今說因成四耶。答實唯成法。如難有性而非",
    "T44n1840_003:0132b15": "有性。難彼意許離實等有而非有性。故唯成",
    "T44n1840_003:0132b16": "法。雖難意許。尋言即難。更不加言。故名有法",
    "T44n1840_003:0132b17": "自相相違。加言便成難彼差別。今望言陳。因",
    "T44n1840_003:0132b18": "成宗四。理門望諍有法之上意許別義。故云",
    "T44n1840_003:0132b19": "但以法成其法。理不相違。此論所說法自相",
    "T44n1840_003:0132b20": "因。唯違於一。故顯示因。同無異有。自餘三",
    "T44n1840_003:0132b21": "因。乍觀他立。皆似其因。同有異無。彼此所諍",
    "T44n1840_003:0132b22": "宗上餘三。以理窮之。皆無同品。其因亦是異",
    "T44n1840_003:0132b23": "有同無。如法差別不積聚他用。有法自相離",
    "T44n1840_003:0132b24": "實等有性。有法差別作大有有緣性。皆無同",
    "T44n1840_003:0132b25": "喻。彼因但於異品上有。由彼矯立以異為同。",
    "T44n1840_003:0132b26": "故今違之以彼異為同。成相違義。論中示法",
    "T44n1840_003:0132b27": "各各不同。法自相相違。改他同喻為異。改他",
    "T44n1840_003:0132b28": "異喻為同。後之三違。以他同為同。以他異為",
    "T44n1840_003:0132b29": "異。欲顯相違。因必仍舊。喻或改新。其不定",
    "T44n1840_003:0132c01": "因。立順因正。破乃相違。因雖不改。通二品",
    "T44n1840_003:0132c02": "轉。不生決智。立不定名。此相違因。隨應所",
    "T44n1840_003:0132c03": "成。立必同無異有。破必同有異無。決智既生。",
    "T44n1840_003:0132c04": "故與前別。若立因正。破者相違。因通二品。豈",
    "T44n1840_003:0132c05": "非不定。故此四因。不違四六。又將法自相因",
    "T44n1840_003:0132c06": "同無異有。就後三種同有異無。與三合說。一",
    "T44n1840_003:0132c07": "往觀文。必無是理。初以異為同。後以同為同",
    "T44n1840_003:0132c08": "故。今將後三。以就初一。以異為同。便有合",
    "T44n1840_003:0132c09": "者。改他能立之同喻故。如勝論立所說有性",
    "T44n1840_003:0132c10": "離實等外有別自性。許非無故。如同異性。乍",
    "T44n1840_003:0132c11": "觀此因是共不定。二皆有故。然彼五頂諍五",
    "T44n1840_003:0132c12": "句外無別有性。故立有性離實等五有別自",
    "T44n1840_003:0132c13": "性。闕宗同品。其同異性。既是異品所離之外。",
    "T44n1840_003:0132c14": "由彼勝論。方便矯立。舉異為同。許非無因。唯",
    "T44n1840_003:0132c15": "於異品實等上有。同遍非有。亦如論說聲常",
    "T44n1840_003:0132c16": "之宗法自相因。對無空論闕無同喻。所作等",
    "T44n1840_003:0132c17": "因。望於異品瓶等上有。同上遍無。許成相違。",
    "T44n1840_003:0132c18": "今此亦爾。依此比量。後三從初。一因違四。法",
    "T44n1840_003:0132c19": "自相相違者。所說有性離實等外無別自性。",
    "T44n1840_003:0132c20": "許非無故。如實德等。同異入宗所等之中。故",
    "T44n1840_003:0132c21": "無不定。彼所立量。離實等有性是法自相。能",
    "T44n1840_003:0132c22": "有實德業離實等有性。不能有實德業離實",
    "T44n1840_003:0132c23": "等有性。是法差別。彼意本欲成能有實德業",
    "T44n1840_003:0132c24": "離實等有性。故今與彼法差別為相違云。所",
    "T44n1840_003:0132c25": "說有性應非能有實德業離實等有性。許非",
    "T44n1840_003:0132c26": "無故。如實德等。為有法自相相違云。所說有",
    "T44n1840_003:0132c27": "性應非有性。許非無故。如實德業。彼說離",
    "T44n1840_003:0132c28": "實等有性。今隨難言陳而非有性。故違自相。",
    "T44n1840_003:0132c29": "不違自教自語之宗。同喻亦無所立不成。有",
    "T44n1840_003:0133a01": "性既為有法自相。作有性有緣性。作非有性",
    "T44n1840_003:0133a02": "有緣性是有法差別。彼意本成作有性有緣",
    "T44n1840_003:0133a03": "性。故今與彼有法差別為相違云。所說有性",
    "T44n1840_003:0133a04": "非作有性有緣性。許非無故。如實德等。不",
    "T44n1840_003:0133a05": "改故因。即為違量。故成四因。此上同喻。舉同",
    "T44n1840_003:0133a06": "異為喻亦得。隨所立故。違一有四。論自說二。",
    "T44n1840_003:0133a07": "違二有六。論自說一。違三有四。今略敘一。違",
    "T44n1840_003:0133a08": "四有一。今亦示法。自餘十種。皆如理思。此四",
    "T44n1840_003:0133a09": "亦有他自共比。各三亦說有違他自共。四相",
    "T44n1840_003:0133a10": "違因合三十六。論文所說。皆共比違共。向三",
    "T44n1840_003:0133a11": "四因。皆自比違自。他比違他等。皆應准知。諸",
    "T44n1840_003:0133a12": "自共比。違共及自。皆為過失。違他非過。他比",
    "T44n1840_003:0133a13": "違他及共為失。違自非過。義同前說。此但",
    "T44n1840_003:0133a14": "說全。應詳一分。既許一因通違四種。故知",
    "T44n1840_003:0133a15": "此四非必相違。問四相違九句何句所攝。答",
    "T44n1840_003:0133a16": "乍觀文勢。唯初一違是九句中第四第六。具",
    "T44n1840_003:0133a17": "二因故。九中二因違法自相相違因故。今觀",
    "T44n1840_003:0133a18": "後三皆彼第四。同品非有異品有故。違所立",
    "T44n1840_003:0133a19": "故。此上所說但是立敵兩俱不成四相違因。",
    "T44n1840_003:0133a20": "亦有隨一猶預所依餘三不成四相違因。三",
    "T44n1840_003:0133a21": "十六中。一一有四。合計一百四十四種諸相",
    "T44n1840_003:0133a22": "違因。如不定中引理門說。皆應思惟。恐文",
    "T44n1840_003:0133a23": "繁雜故略不述。然理門論攝此頌云。邪證法",
    "T44n1840_003:0133a24": "有法。自性或差別。此成相違因若無所違害。",
    "T44n1840_003:0133a25": "問如前所說十四似因。設有兩俱不成。亦有",
    "T44n1840_003:0133a26": "不定及相違耶。如是乃至設相違決定。亦相",
    "T44n1840_003:0133a27": "違因耶。答若有兩俱不成。必無不定及與相",
    "T44n1840_003:0133a28": "違。兩俱不成。彼此俱說因於宗無。不定之因",
    "T44n1840_003:0133a29": "於宗定有。彼因立正。用此因違。彼正必違。此",
    "T44n1840_003:0133b01": "違必正。令宗不定。相違之因亦於宗有。隨其",
    "T44n1840_003:0133b02": "所應即用此因成彼義。此違無正。彼正無違。",
    "T44n1840_003:0133b03": "令宗決定故名相違。由此若有兩俱不成。必",
    "T44n1840_003:0133b04": "無不定及與相違。若有後三不成。可有不",
    "T44n1840_003:0133b05": "定及與相違。隨應還成隨一等不定及相違",
    "T44n1840_003:0133b06": "義。由因於宗隨一猶預隨一所依而說有故。",
    "T44n1840_003:0133b07": "然非一切。就三隨一可說有故。自他共比",
    "T44n1840_003:0133b08": "既各有三。有體無體全分一分。總相而說",
    "T44n1840_003:0133b09": "二十七不成。五十四不定。三十六相違。合",
    "T44n1840_003:0133b10": "計一百一十七句似因。相對寬狹以辨有無。",
    "T44n1840_003:0133b11": "皆應思惟。恐繁且止。依理門云。因與似",
    "T44n1840_003:0133b12": "因多是宗法。不定相違並於宗有。多並宗",
    "T44n1840_003:0133b13": "法。唯四不成於宗亦無。非宗法故。有四不",
    "T44n1840_003:0133b14": "成。定無相違及不定過。此說共者。餘如理",
    "T44n1840_003:0133b15": "思。",
    "T44n1840_003:0133b16": "論。已說似因當說似喻。述曰。似能立中。下",
    "T44n1840_003:0133b17": "第三解似喻有二。初結前生後。後依生正釋。",
    "T44n1840_003:0133b18": "此初也。",
    "T44n1840_003:0133b19": "論。似同法喻有其五種一能立法不成二所立",
    "T44n1840_003:0133b20": "法不成。三俱不成四無合五倒合。述曰。下",
    "T44n1840_003:0133b21": "依生正釋有二。初標列。後別解。標列有二。初",
    "T44n1840_003:0133b22": "標列同。後標列異。此初也。因名能立。宗法名",
    "T44n1840_003:0133b23": "所立。同喻之法。必須具此二。因貫宗喻。喻必",
    "T44n1840_003:0133b24": "有能立。令宗義方成。喻必有所立。令因義方",
    "T44n1840_003:0133b25": "顯。今偏或雙。於喻非有。故有初三。喻以顯",
    "T44n1840_003:0133b26": "宗。令義見其邊極。不相連合。所立宗義不明。",
    "T44n1840_003:0133b27": "照智不生。故有第四。初標能以所逐。有因宗",
    "T44n1840_003:0133b28": "必定隨逐。初宗以後因。乃有宗以因其逐。",
    "T44n1840_003:0133b29": "返覆能所。令心顛倒。共許不成。他智翻生。故",
    "T44n1840_003:0133c01": "有第五。依增勝過但立此五。故無無結及倒",
    "T44n1840_003:0133c02": "結等。以似翻真故亦無合結。",
    "T44n1840_003:0133c03": "論。似異法喻亦有五種一所立不遣二能立不",
    "T44n1840_003:0133c04": "遣三俱不遣四不離五倒離。述曰。此標列",
    "T44n1840_003:0133c05": "異。異喻之法須無宗因。離異簡濫方成異品。",
    "T44n1840_003:0133c06": "既偏或雙。於異上有。故有初三。要依簡法。簡",
    "T44n1840_003:0133c07": "別離二令宗決定方名異品。既無簡法令義",
    "T44n1840_003:0133c08": "不明故有第四。先宗後因可成簡別。先因後",
    "T44n1840_003:0133c09": "宗反立異義。非為簡濫故有第五。翻同立異。",
    "T44n1840_003:0133c10": "同既五過異不可增。故隨勝過亦唯五立。",
    "T44n1840_003:0133c11": "論。能立法不成者如說聲常無質礙故諸無質",
    "T44n1840_003:0133c12": "礙見彼是常猶如極微。述曰。下別釋中。初",
    "T44n1840_003:0133c13": "同。後異。同中有二。初別解五。後總結非。解",
    "T44n1840_003:0133c14": "初不成有二。初舉體。後釋不成。此初也。舉",
    "T44n1840_003:0133c15": "彼宗因者。顯似喻體。如聲論師對於勝論",
    "T44n1840_003:0133c16": "立聲是常宗。兩俱許聲體無質礙。以勝論師",
    "T44n1840_003:0133c17": "聲是德句德句無礙。聲論雖無德句。然以其",
    "T44n1840_003:0133c18": "聲隔障等聞故知無礙。若據合顯。亦是因過。",
    "T44n1840_003:0133c19": "以心心所為因同法無礙因轉。前已明因。今",
    "T44n1840_003:0133c20": "辯喻過故不言因。",
    "T44n1840_003:0133c21": "論。然彼極微所成立法常性是有。述曰。此",
    "T44n1840_003:0133c22": "下釋不成中有二。初明所立有。後辯能立無。",
    "T44n1840_003:0133c23": "此初也。以聲勝論俱許極微。體常住故。准",
    "T44n1840_003:0133c24": "釋能立無。此處應言以諸極微常住性故。以",
    "T44n1840_003:0133c25": "互意存影略故略無也。",
    "T44n1840_003:0133c26": "論。能成立法無質礙無以諸極微質礙性故。",
    "T44n1840_003:0133c27": "述曰。此釋能立無。此聲勝論計微質礙。故",
    "T44n1840_003:0133c28": "無能立。問因為成宗。因有兩俱隨一等過。喻",
    "T44n1840_003:0133c29": "亦成宗。何故但名能立不成。不明餘耶。答因",
    "T44n1840_003:0134a01": "親成宗。故有四過。喻是助成。故無四過。又解。",
    "T44n1840_003:0134a02": "因是初相。據初辯四。顯第二相亦有四種。彼",
    "T44n1840_003:0134a03": "開此合。義實相似。以喻准因亦有四種。一兩",
    "T44n1840_003:0134a04": "俱不成。即論說是。隨一不成。彼聲論師對",
    "T44n1840_003:0134a05": "佛弟子。立聲常宗。無質礙因。舉喻如業。佛",
    "T44n1840_003:0134a06": "法不許。即是隨一。雖俱所立無。且辯能立隨",
    "T44n1840_003:0134a07": "一。猶預不成准理有二。一宗二因。前已具顯。",
    "T44n1840_003:0134a08": "今喻亦二。於中綺互。或因猶預非喻能立。或",
    "T44n1840_003:0134a09": "喻能立非因猶預。或俱猶預。或俱不猶預。前",
    "T44n1840_003:0134a10": "三是過。第四非過。因猶預非喻能立者。如",
    "T44n1840_003:0134a11": "於霧等性起疑惑時。為烟為霧。即立彼處定",
    "T44n1840_003:0134a12": "應有火。以現烟故。如厨舍等處。或指如餘",
    "T44n1840_003:0134a13": "疑惑因喻舉一例餘。即可思准。或可。因是",
    "T44n1840_003:0134a14": "宗法。有法猶預。因亦成過。如厨等現烟立",
    "T44n1840_003:0134a15": "敵俱決定。何成猶預。又解。因具三相。二喻即",
    "T44n1840_003:0134a16": "因。既第二相。何非猶預。能立所依不成者。不",
    "T44n1840_003:0134a17": "同於因有第二三相。無宗有法。但闕初相。此",
    "T44n1840_003:0134a18": "所依無能立亦無。然亦得名無能立所依不",
    "T44n1840_003:0134a19": "成。如數論師對佛弟子。立思受用諸法宗。以",
    "T44n1840_003:0134a20": "是神我故。如眼等根。若言假我。因喻無過。今",
    "T44n1840_003:0134a21": "言以是神我故因佛法不許。故隨一無。此因",
    "T44n1840_003:0134a22": "既無。故喻無依。此約依因。或喻所依無。名所",
    "T44n1840_003:0134a23": "依不成。且約依因。如下更解。然有說言。謂所",
    "T44n1840_003:0134a24": "立既成。必有所依。故無第四不成之過。今謂",
    "T44n1840_003:0134a25": "不爾。為依於彼所立之宗。為依喻上所立無",
    "T44n1840_003:0134a26": "常。若依所立。因喻相似喻依因不依。故知",
    "T44n1840_003:0134a27": "不可。若依喻上所立無常者。此非喻依。喻",
    "T44n1840_003:0134a28": "依依極微故。亦復不可。又縱有所立。不立第",
    "T44n1840_003:0134a29": "四過。或若所立無。第四豈不立。設雙依彼",
    "T44n1840_003:0134b01": "有法及法。如俱不成豈無此過。若言即依因。",
    "T44n1840_003:0134b02": "如闕宗因。豈無此過。問若喻上能立不依所",
    "T44n1840_003:0134b03": "立。能立依何。答二解。一言。以依因故。因無",
    "T44n1840_003:0134b04": "無依。問若因無依。喻是何過。答若因依無。即",
    "T44n1840_003:0134b05": "不成因。因體非有。即是喻中所依不成。問若",
    "T44n1840_003:0134b06": "言因無依故即因不成。故喻能立亦無所依",
    "T44n1840_003:0134b07": "者。即無無宗有因喻等諸闕減句。若言無能",
    "T44n1840_003:0134b08": "別故說為無宗者。豈無所別不無宗耶。若言",
    "T44n1840_003:0134b09": "無所別即宗因無者。因有三相。彼但無初。後",
    "T44n1840_003:0134b10": "二相有。何不名因。若言有過故不名因。即",
    "T44n1840_003:0134b11": "十四因總名不成。皆有過故。何須別說。然准",
    "T44n1840_003:0134b12": "道理。言因之時。唯取初相。有法無故。闕無初",
    "T44n1840_003:0134b13": "相。即是無因。以後二相說為喻故。故無所依。",
    "T44n1840_003:0134b14": "設有能別。而無有法。亦其是過。問何以得知。",
    "T44n1840_003:0134b15": "有此四過。答准因可有。喻既助因。因既無已。",
    "T44n1840_003:0134b16": "喻何所助。如因成宗有法無故。因何所成。故",
    "T44n1840_003:0134b17": "並為過。問喻上能立。何不依宗有法而依因",
    "T44n1840_003:0134b18": "耶。答以隔因故。問若隔因故應不成宗。答助",
    "T44n1840_003:0134b19": "因有力故說成宗。問喻既依因。舉彼瓶等欲",
    "T44n1840_003:0134b20": "何所用。答所依有二。一自體依。二所助依。瓶",
    "T44n1840_003:0134b21": "自體依。因所助依。一云盡理而言。准論但約",
    "T44n1840_003:0134b22": "自體辯依。據兩俱隨一但望喻依。不可說言",
    "T44n1840_003:0134b23": "無礙因上兩俱隨一不許無礙。但於喻依。許",
    "T44n1840_003:0134b24": "不許故。此說為善。順論文故。",
    "T44n1840_003:0134b25": "論。所立法不成者謂說如覺。述曰。解所立",
    "T44n1840_003:0134b26": "不成有二。初牒指體。後釋其義。此初也。牒前",
    "T44n1840_003:0134b27": "總別宗因同前俱別舉喻。謂如覺。覺者即心",
    "T44n1840_003:0134b28": "心法之總名也。",
    "T44n1840_003:0134b29": "論。然一切覺能成立法無質礙有。述曰。下",
    "T44n1840_003:0134c01": "釋成初能立有。後所立無。此初也。以心心法",
    "T44n1840_003:0134c02": "皆無礙故。文准於前。",
    "T44n1840_003:0134c03": "論。所成立法常住性無以一切覺皆無常故。",
    "T44n1840_003:0134c04": "述曰。釋所立無。喻上常住實非所立。即同於",
    "T44n1840_003:0134c05": "彼。所立能立二種法者。即是其喻。從所同為",
    "T44n1840_003:0134c06": "名。故名所立。准前能立亦有四種。即文所辯。",
    "T44n1840_003:0134c07": "兩俱不成。舉極微對佛法立。隨一不成。雖有",
    "T44n1840_003:0134c08": "餘過且取所立以辯於過猶預所立不成者。",
    "T44n1840_003:0134c09": "猶預亦二。綺互亦四。准前能立。如大乘人對",
    "T44n1840_003:0134c10": "薩婆多。立預流等定有大乘種姓。然不定知",
    "T44n1840_003:0134c11": "此預流等有大乘姓不。故懷猶預。因云有情",
    "T44n1840_003:0134c12": "攝故。如餘有情。然餘有情亦懷猶預。不知定",
    "T44n1840_003:0134c13": "有大乘姓不。此俱猶預餘者類思。",
    "T44n1840_003:0134c14": "所依不成者。且約依宗為喻所依。如數論師",
    "T44n1840_003:0134c15": "對佛法者。立眼等根為神我受用。同喻如色",
    "T44n1840_003:0134c16": "等。此即能別不極成故。喻無所立。亦無所依。",
    "T44n1840_003:0134c17": "由無所依。喻上所立亦不得成。有云。既有能",
    "T44n1840_003:0134c18": "立。故無第四。若二立無。豈無此過。",
    "T44n1840_003:0134c19": "問喻上所立為依何法。若依能立。不應說因",
    "T44n1840_003:0134c20": "獨依有法。以因喻二俱能立故。若依所立。如",
    "T44n1840_003:0134c21": "前已難。答有二解。一云因喻雖俱能立。以隔",
    "T44n1840_003:0134c22": "因故。一云依宗所立。問若爾即有隨一所依",
    "T44n1840_003:0134c23": "不成。宗中所立敵不許故。答既云諸皆。方舉",
    "T44n1840_003:0134c24": "於喻。即兼合已。證彼極成故得為依。不同舉",
    "T44n1840_003:0134c25": "因未極成故。若爾有舉因已即解宗者。依所",
    "T44n1840_003:0134c26": "立不。答亦不得。同喻先以不合故。又或舉因",
    "T44n1840_003:0134c27": "有未解故。若爾舉喻未解如何。一云依喻所",
    "T44n1840_003:0134c28": "依。諸論說但舉瓶空等法為喻依故。此解為",
    "T44n1840_003:0134c29": "正。若據後解。所依不成。彼聲論師對大乘立。",
    "T44n1840_003:0135a01": "舉極微為喻。此闕所依。所依既無。所立亦闕。",
    "T44n1840_003:0135a02": "以大乘宗不立微故。細准而言。有自他共。全",
    "T44n1840_003:0135a03": "分一分。有體無體。思之可悉。恐繁不述。",
    "T44n1840_003:0135a04": "論。俱不成者。述曰。下解第三過。文分為三。",
    "T44n1840_003:0135a05": "初總牒。次別開。後釋成。此初也。",
    "T44n1840_003:0135a06": "論。復有二種有及非有。述曰。此別開列也。",
    "T44n1840_003:0135a07": "初開後列此二文也。有謂有彼喻依。無即無",
    "T44n1840_003:0135a08": "彼喻依。",
    "T44n1840_003:0135a09": "論。若言如瓶有俱不成若說如空對無空論無",
    "T44n1840_003:0135a10": "俱不成。述曰。此釋成。以立聲常宗。無質礙",
    "T44n1840_003:0135a11": "因。瓶體雖有。常無礙無。虛空體無。二亦不",
    "T44n1840_003:0135a12": "立。有無雖二。皆是俱無。問虛空體無。常可不",
    "T44n1840_003:0135a13": "有。空體非有。無礙豈無。答立聲常宗無質礙",
    "T44n1840_003:0135a14": "因宗因俱表。虛空不有故無礙無。理門但舉",
    "T44n1840_003:0135a15": "有喻所依。兩俱隨一猶預所依。及喻無依。皆",
    "T44n1840_003:0135a16": "略不明。准此有無。有即初二。無即第四。或有",
    "T44n1840_003:0135a17": "或無。即第三過。此有四句。一宗因俱有體無",
    "T44n1840_003:0135a18": "俱不成。即對無空論是。二宗因無體有俱不",
    "T44n1840_003:0135a19": "成。如數論師對薩婆多。立思是我以受用二",
    "T44n1840_003:0135a20": "十三諦故。如瓶盆等。三宗因有體。有俱不成。",
    "T44n1840_003:0135a21": "即論所說有俱不成是。四宗因無體。無俱不",
    "T44n1840_003:0135a22": "成。即前第二對佛法中無空論者。然此有兩",
    "T44n1840_003:0135a23": "俱隨一猶預及所依不成。初三各分於二。有",
    "T44n1840_003:0135a24": "及非有。且依有俱不成。兩俱不成。如論說是。",
    "T44n1840_003:0135a25": "隨一有二。一自隨一如外道立我能受苦樂。",
    "T44n1840_003:0135a26": "以作業故。對佛法中無空論者。取空為同喻。",
    "T44n1840_003:0135a27": "二他隨一有俱不成。如說聲常。無質礙故。對",
    "T44n1840_003:0135a28": "佛法者同喻如語業。猶預有俱不成者。如說",
    "T44n1840_003:0135a29": "彼厨等中定有火。以現畑故。如山等處。於霧",
    "T44n1840_003:0135b01": "等性。既懷猶預。皆火有不決。山處是有。故成",
    "T44n1840_003:0135b02": "猶預。有俱不成所依不成者。喻依既有。闕無",
    "T44n1840_003:0135b03": "此句。若說依因宗即有此句前四句中第二",
    "T44n1840_003:0135b04": "句是前之四種。隨其所應。亦有全分一分。思",
    "T44n1840_003:0135b05": "准可知。恐繁不述。問前二偏無。何故不開有",
    "T44n1840_003:0135b06": "無二耶。答雙無既開。顯偏亦爾。偏既不立。",
    "T44n1840_003:0135b07": "俱無亦然。以影略故。無俱不成亦有兩俱隨",
    "T44n1840_003:0135b08": "一猶預及所依不成。兩俱無俱不成。如聲論",
    "T44n1840_003:0135b09": "師對勝論立聲常宗。所聞性故。如第八識。二",
    "T44n1840_003:0135b10": "俱不立有第八識故。隨一無俱不成者。如聲",
    "T44n1840_003:0135b11": "論師對大乘者。立此比量。彼自不許有第八",
    "T44n1840_003:0135b12": "識故。是自隨一。舉喻如空對無空論。即他隨",
    "T44n1840_003:0135b13": "一。猶預無俱不成者。既無喻依。決無二立。疑",
    "T44n1840_003:0135b14": "決既不異分。故闕此句。所依不成。若說依喻。",
    "T44n1840_003:0135b15": "即前說是。皆無喻依故。說依宗因。即前四句",
    "T44n1840_003:0135b16": "第四句是。於中復有兩俱隨一全分一分。恐",
    "T44n1840_003:0135b17": "繁不述。問真如常有。故說為常。虛空恒無。何",
    "T44n1840_003:0135b18": "非常住。又虛空無。何非無礙。答立宗法略有",
    "T44n1840_003:0135b19": "二種。一者但遮而無有表如言我無。但欲遮",
    "T44n1840_003:0135b20": "我不別立無。喻亦但遮而不取表。二亦遮亦",
    "T44n1840_003:0135b21": "表。如說我常。非但遮無常。亦表有常體。喻即",
    "T44n1840_003:0135b22": "有遮表。依前喻無體。有遮亦得成。依後但有",
    "T44n1840_003:0135b23": "遮無表二立闕。今立聲常。是有遮表。對無空",
    "T44n1840_003:0135b24": "論。但有其遮而無有表。故是喻過。有云。聲宗",
    "T44n1840_003:0135b25": "上遮表。虛空喻上遮。別既兩俱成。總非能立",
    "T44n1840_003:0135b26": "闕。答若聲論師作此立者。即是所立不成過",
    "T44n1840_003:0135b27": "者。此亦不然。虛空之上。但有遮無常。無所",
    "T44n1840_003:0135b28": "表常。即所立不成。既但遮礙無所表無礙。何",
    "T44n1840_003:0135b29": "非能立闕古破他救云聲無礙有遮有表。喻",
    "T44n1840_003:0135c01": "遮非表。喻不似因。亦不反成云。如咽等所作。",
    "T44n1840_003:0135c02": "杖等所作。雖不相似。所作義同。亦得成喻者。",
    "T44n1840_003:0135c03": "此亦不爾。同有所作即遮表同。故得為因。彼",
    "T44n1840_003:0135c04": "遮無表。不與此例又云。若唯遮喻無能立者。",
    "T44n1840_003:0135c05": "亦應小乘對大乘。立虛空是常。以非作故。立",
    "T44n1840_003:0135c06": "者許有遮表。敵者唯遮。望自應有隨一不成",
    "T44n1840_003:0135c07": "過。故知能立不成者。不約具遮表。此意以立",
    "T44n1840_003:0135c08": "對敵。敵但許有遮亦得成喻。全不許者方是",
    "T44n1840_003:0135c09": "喻過。故將此量為不定過。此量亦非。誰言無",
    "T44n1840_003:0135c10": "過。對大乘立。即無空論所別不成。宗無簡故。",
    "T44n1840_003:0135c11": "因有隨一。并闕所依。及不定過。為如擇滅。為",
    "T44n1840_003:0135c12": "類龜毛又擇滅喻常與非作。共許遮表。非是",
    "T44n1840_003:0135c13": "不成。故所引非。設若救云。聲空俱取於遮。不",
    "T44n1840_003:0135c14": "取於表。可非能立闕不成過。然有破云。若聲",
    "T44n1840_003:0135c15": "取遮不取表者。因喻亦爾。即有二過違理及",
    "T44n1840_003:0135c16": "教。以陳那菩薩理門論云若法有遮表。不得",
    "T44n1840_003:0135c17": "唯取遮。而不取於表。此難亦非。以彼外道不",
    "T44n1840_003:0135c18": "以此教。為定量故。今云。此約虛空辯無二立",
    "T44n1840_003:0135c19": "者。據彼本計言。常無質礙。定有遮表。不唯",
    "T44n1840_003:0135c20": "取遮。故是喻過。",
    "T44n1840_003:0135c21": "論。無合者。述曰。下解第四過有四。一牒章。",
    "T44n1840_003:0135c22": "二標體。三釋義。四示法。此初也。",
    "T44n1840_003:0135c23": "論。謂於是處無有配合。述曰。標無合體。謂",
    "T44n1840_003:0135c24": "於是喻處。若不言諸所作者。皆無常。猶如",
    "T44n1840_003:0135c25": "瓶等。即不證有。所作處。無常必隨。即所作無",
    "T44n1840_003:0135c26": "常。不相屬著。是無合義。由此無合。縱使聲上",
    "T44n1840_003:0135c27": "見有所作。不能成立聲是無常。故若無合即",
    "T44n1840_003:0135c28": "是喻過。若云諸所作者皆是無常。猶如瓶等。",
    "T44n1840_003:0135c29": "即能證彼無常。必隨所作性。聲既有所作。亦",
    "T44n1840_003:0136a01": "必無常隨。即相屬著是有合義。問諸所作者",
    "T44n1840_003:0136a02": "皆是無常。合宗因不。有云。不合。以聲無常。",
    "T44n1840_003:0136a03": "他不許故。但合宗外餘有所作及無常。猶此",
    "T44n1840_003:0136a04": "相屬。能顯聲上有所作故。無常必隨。今謂不",
    "T44n1840_003:0136a05": "爾。立喻本欲成宗。合既不合於宗。立喻何關",
    "T44n1840_003:0136a06": "宗事。故云諸所作者。即合聲上所作皆是無",
    "T44n1840_003:0136a07": "常即以無常合屬所作。不欲以瓶所作合聲",
    "T44n1840_003:0136a08": "所作。以瓶無常合聲無常。若不無常合屬所",
    "T44n1840_003:0136a09": "作。如何解同喻云。說因宗所隨。若云聲無常",
    "T44n1840_003:0136a10": "他不許不合者。不爾。若彼許者。即立已成。以",
    "T44n1840_003:0136a11": "彼不許故。須合顯云諸所作者。皆是無常。猶",
    "T44n1840_003:0136a12": "如瓶等。又設難云。異喻亦言諸皆。豈欲籠括",
    "T44n1840_003:0136a13": "宗因耶。答不例。異喻本欲離彼宗因。顯無宗",
    "T44n1840_003:0136a14": "處因定不有。如何得合。返顯順成諸皆之言。",
    "T44n1840_003:0136a15": "定合聲上所作與彼無常令屬著因。",
    "T44n1840_003:0136a16": "論。但於瓶等雙現能立所立二法。述曰。此",
    "T44n1840_003:0136a17": "釋義也。謂但言所作性故。譬如瓶等有所作",
    "T44n1840_003:0136a18": "性及無常性。不以之成所作成無常。",
    "T44n1840_003:0136a19": "論。如言於瓶見所作性及無常性。述曰。此",
    "T44n1840_003:0136a20": "示法。若如古師。立聲無常。以所作故。猶如於",
    "T44n1840_003:0136a21": "瓶。即別合云。瓶有所作。瓶即無常。當知。聲",
    "T44n1840_003:0136a22": "有所作。聲即無常。故因喻外別立合支。陳那",
    "T44n1840_003:0136a23": "菩薩云。諸所作者。即合聲上所作之性。定是",
    "T44n1840_003:0136a24": "無常猶如瓶等。瓶等所作有無常。即顯聲有",
    "T44n1840_003:0136a25": "所作非常住。即於喻上義立合言。何須別立",
    "T44n1840_003:0136a26": "於合支。",
    "T44n1840_003:0136a27": "論。倒合者。述曰。下解第五過。文有其二。初",
    "T44n1840_003:0136a28": "牒。後釋。此初也。",
    "T44n1840_003:0136a29": "論。謂應說言諸所作者皆是無常。述曰。下",
    "T44n1840_003:0136b01": "釋。釋中有二。初舉正合。後顯倒合。此初也。",
    "T44n1840_003:0136b02": "宗因可知。",
    "T44n1840_003:0136b03": "論。而倒說言諸無常者皆是所作。述曰。正",
    "T44n1840_003:0136b04": "顯倒合。謂正應以所作證無常。今翻無常證",
    "T44n1840_003:0136b05": "所作。故是喻過。即成非所立。有違自宗。及相",
    "T44n1840_003:0136b06": "符等。如正喻中已廣分別。前之三過。皆有自",
    "T44n1840_003:0136b07": "他共分全等。此後二過。但有共全。無所餘也。",
    "T44n1840_003:0136b08": "或無分全。可分他自共。以隨立量有自等三",
    "T44n1840_003:0136b09": "故。總計似同。初三各四成其十二兼後二",
    "T44n1840_003:0136b10": "過總有十四分自他共有四十二於中細分",
    "T44n1840_003:0136b11": "全分一分。復以似因問似喻過。數乃無量。",
    "T44n1840_003:0136b12": "恐繁且止。",
    "T44n1840_003:0136b13": "論。如是名似同法喻品。述曰。此即第二總",
    "T44n1840_003:0136b14": "結非也。",
    "T44n1840_003:0136b15": "論。似異法中所立不遣者。述曰。下解似異",
    "T44n1840_003:0136b16": "五過為五。此即第一。於中有三。初簡牒。次指",
    "T44n1840_003:0136b17": "體。後釋成。此初也。簡有二重。一簡似同。云",
    "T44n1840_003:0136b18": "似異中。二簡自五。以似異中過有五種。先明",
    "T44n1840_003:0136b19": "所立不遣似異法中。所立不遣者。即牒也。",
    "T44n1840_003:0136b20": "論。且如有言諸無常者見彼質礙譬如極微。",
    "T44n1840_003:0136b21": "述曰。第二指體。宗因如前。此中不舉。但標似",
    "T44n1840_003:0136b22": "異所立不遣。此類非一。隨明於一故云且也。",
    "T44n1840_003:0136b23": "或不具詞。似五明一。故亦云且。",
    "T44n1840_003:0136b24": "論。由於極微所成立法常性不遣彼立極微是",
    "T44n1840_003:0136b25": "常住故。述曰。下釋成有二。初所立有。後",
    "T44n1840_003:0136b26": "能立無。此初也。初三句依指正釋。下兩句牒",
    "T44n1840_003:0136b27": "計顯成。聲勝二論。俱計極微常故。不遣所",
    "T44n1840_003:0136b28": "立。",
    "T44n1840_003:0136b29": "論。能成立法無質礙無。述曰。下明能立無。",
    "T44n1840_003:0136c01": "淮所立有。亦應言彼立極微有質礙故。文影",
    "T44n1840_003:0136c02": "略爾。此中亦有兩俱隨一猶預無依不遣。或",
    "T44n1840_003:0136c03": "無第四過。以異喻體但遮非表。依無非過。但",
    "T44n1840_003:0136c04": "有前三。或亦有四。如立我無。許諦攝故。異喻",
    "T44n1840_003:0136c05": "如空。對無空論雖無所依。亦不遣其所立法",
    "T44n1840_003:0136c06": "故。此論所明。聲對勝論兩俱不遣。若對薩婆",
    "T44n1840_003:0136c07": "多隨一不遣。薩婆多計微非常故。猶預不遣",
    "T44n1840_003:0136c08": "者。如言彼山等處定應有火。以現烟故。如餘",
    "T44n1840_003:0136c09": "厨等處。異喻諸無火處皆不現烟。如餘處等。",
    "T44n1840_003:0136c10": "然有火處亦無其烟。故懷猶預。不現烟處火",
    "T44n1840_003:0136c11": "為有無。故猶預不遣。維摩經說。如無烟。火",
    "T44n1840_003:0136c12": "如燋穀芽。今據顯相故無違也。然隨所應",
    "T44n1840_003:0136c13": "有自他共全分一分等。",
    "T44n1840_003:0136c14": "論。能立不遣者。述曰。下解第二有三。初牒",
    "T44n1840_003:0136c15": "章。次指體。後釋成。此初也。",
    "T44n1840_003:0136c16": "論。謂說如業。述曰。指體也。",
    "T44n1840_003:0136c17": "論。但遣所立。述曰。釋成有二。此釋所立無。",
    "T44n1840_003:0136c18": "以彼計業是無常故。",
    "T44n1840_003:0136c19": "論。不遣能立彼說諸業無質礙故。述曰。辯",
    "T44n1840_003:0136c20": "能立有有二。初明能立有。次牒計顯成。准",
    "T44n1840_003:0136c21": "前應言。彼說諸業體是無常。無質礙故。牒計",
    "T44n1840_003:0136c22": "顯有。以影彰無。亦准於兩俱隨一等過。思之",
    "T44n1840_003:0136c23": "可悉。",
    "T44n1840_003:0136c24": "論。俱不遣者。述曰。解第三過。文亦有三。此",
    "T44n1840_003:0136c25": "即牒也。",
    "T44n1840_003:0136c26": "論。對彼有論說如虛空。述曰。此指體也。即",
    "T44n1840_003:0136c27": "聲論師對薩婆多等。立聲常。無礙。異喻如",
    "T44n1840_003:0136c28": "空。",
    "T44n1840_003:0136c29": "論。由彼虛空不遣常性無質礙故。述曰。釋",
    "T44n1840_003:0137a01": "成有二。初明二立有。後約計釋成。此初也。",
    "T44n1840_003:0137a02": "論。以說虛空是常性故無質礙故。述曰。約",
    "T44n1840_003:0137a03": "計釋成也。兩宗俱計虛空實有。遍常無礙。所",
    "T44n1840_003:0137a04": "以二立不遣也。問似同不成。俱中開二。似異",
    "T44n1840_003:0137a05": "不遣。何不別明。答同約遮表。無依成過。異遮",
    "T44n1840_003:0137a06": "非表。依無俱遣。故無非過。問異喻但遮。異無",
    "T44n1840_003:0137a07": "非過。遮有立異。無豈非過。如立虛空定應非",
    "T44n1840_003:0137a08": "有。以非作故。如龜毛等。諸常有者。皆必非",
    "T44n1840_003:0137a09": "作。如空花等。豈非無體俱不遣耶。答前望",
    "T44n1840_003:0137a10": "一宗。故同開二。此約別立。故合為一。立有",
    "T44n1840_003:0137a11": "異有。即有不遣。若無必遣。立無異無。即無不",
    "T44n1840_003:0137a12": "遣。異有必遣。故不開二。此中亦有兩俱不遣",
    "T44n1840_003:0137a13": "隨一猶預及無所依。亦隨所應。有自他共分",
    "T44n1840_003:0137a14": "全等過。如理思准。",
    "T44n1840_003:0137a15": "論。不離者。述曰。解第四過。文分為二。初牒",
    "T44n1840_003:0137a16": "章。後示法。此初也。",
    "T44n1840_003:0137a17": "論。謂說如瓶見無常性有質礙性。述曰。此",
    "T44n1840_003:0137a18": "示法。離者。不相屬著義。言諸無常者。即離常",
    "T44n1840_003:0137a19": "宗。見彼質礙。離無礙因。將彼質礙屬著無常",
    "T44n1840_003:0137a20": "返顯無礙屬著常宗。故聲無礙定是其常。今",
    "T44n1840_003:0137a21": "既但云見彼無常有質礙性。不見無常屬",
    "T44n1840_003:0137a22": "有礙性。即不能明無宗之處。因定非有。何能",
    "T44n1840_003:0137a23": "返顯有無礙處。定有其常。不令常無礙互相",
    "T44n1840_003:0137a24": "屬著。故為過也。合即先合聲上無礙。欲令無",
    "T44n1840_003:0137a25": "礙常住定隨。離即先離聲上常住。欲令無宗",
    "T44n1840_003:0137a26": "因定不有。返顯無礙之所至處。定有常住宗",
    "T44n1840_003:0137a27": "義隨逐。故理門云。說因宗所隨。宗無因不有。",
    "T44n1840_003:0137a28": "依第五顯喻。由合故知因。准此即是雙離宗",
    "T44n1840_003:0137a29": "因。合應返此。",
    "T44n1840_003:0137b01": "論。倒離者。述曰。下解第五過。文有二。如前",
    "T44n1840_003:0137b02": "科。此初也。",
    "T44n1840_003:0137b03": "論。謂如說言諸質礙者皆是無常。述曰。示",
    "T44n1840_003:0137b04": "法。宗因同喻。皆悉同前。異喻應言諸無常者",
    "T44n1840_003:0137b05": "見彼質礙。即顯宗無因定非有。返顯正因。除",
    "T44n1840_003:0137b06": "其不定及相違濫。返顯有因宗必隨逐。此則",
    "T44n1840_003:0137b07": "顯彼宗因。今既倒云諸有質礙。皆是無常。自",
    "T44n1840_003:0137b08": "以礙因。成非常宗。不簡因濫。返顯於常。此有",
    "T44n1840_003:0137b09": "二過。如正異辯。亦可有三。自他及共。無一分",
    "T44n1840_003:0137b10": "過。總計似異中亦四十二。如同喻說。餘細分",
    "T44n1840_003:0137b11": "別亦准上知。",
    "T44n1840_003:0137b12": "論。如是等似宗因喻言非正能立。述曰。此解",
    "T44n1840_003:0137b13": "似中。大文第二結非真也。言如是者。即指法",
    "T44n1840_003:0137b14": "之詞。復言等者。顯有不盡。向辯三支。皆據申",
    "T44n1840_003:0137b15": "言而有過故。未明缺減。非在言申。故以等等。",
    "T44n1840_003:0137b16": "復云似宗因喻者。等彼缺減。後牒前三。總結",
    "T44n1840_003:0137b17": "非真。故是言也。若爾何故不言如是似宗因",
    "T44n1840_003:0137b18": "喻等。而云如是等似宗因喻耶。答喻下言等。",
    "T44n1840_003:0137b19": "恐有離前似宗因喻。別有似支。顯離此三。更",
    "T44n1840_003:0137b20": "無有別似宗因喻。故於前等。",
    "T44n1840_003:0137b21": "論。復次為自開悟當知唯有現比二量。述",
    "T44n1840_003:0137b22": "曰。上已明真似立。次下第三明二真量。是真",
    "T44n1840_003:0137b23": "能立之所須具故之說。文分為四。一明立意。",
    "T44n1840_003:0137b24": "二明遮執。三辯量體。四明量果。或除伏難。此",
    "T44n1840_003:0137b25": "即初二也。與頌先後次第不同。如前已辯。問",
    "T44n1840_003:0137b26": "若名立具。應名能立。即是悟他。如何說言為",
    "T44n1840_003:0137b27": "自開悟。答此造論者。欲顯文約義繁故也。明",
    "T44n1840_003:0137b28": "此二量。親能自悟。隱悟他名及能立稱。次彼",
    "T44n1840_003:0137b29": "二立明。顯亦他悟疎能立。猶二燈二炬。互相",
    "T44n1840_003:0137c01": "影顯。故理門論解二量已云。如是應知悟他比",
    "T44n1840_003:0137c02": "量。亦不離此。得成能立。故知能立。必籍於此",
    "T44n1840_003:0137c03": "量。顯即悟他。明此二量。親疎合說。通自他悟",
    "T44n1840_003:0137c04": "及以能立。此即兼明立量意訖。當知唯有現",
    "T44n1840_003:0137c05": "比二量者。明遮執也。唯言是遮。亦決定義。遮",
    "T44n1840_003:0137c06": "立教量及譬喻等。決定有此現比二量。故言",
    "T44n1840_003:0137c07": "唯有。問古立有多。今何立二。答理門論云。由",
    "T44n1840_003:0137c08": "此能了自共相故。非離此二。別有所量。為了",
    "T44n1840_003:0137c09": "知彼。更立餘量。故依二相。唯立二量。問陳那",
    "T44n1840_003:0137c10": "所造因明。意欲弘於本論。解義既相牟楯。何",
    "T44n1840_003:0137c11": "以能得順成。答古師從詮及義。智開三量。以",
    "T44n1840_003:0137c12": "詮義從智。亦復開三。陳那已後。以智從理。唯",
    "T44n1840_003:0137c13": "開二量。若順古并詮。可開三量。廢詮從旨古",
    "T44n1840_003:0137c14": "亦唯二。當知唯言。但遮一向執異二量外。別",
    "T44n1840_003:0137c15": "立至教及譬喻等。故不相違。廣此二量。如章",
    "T44n1840_003:0137c16": "具辯。有依於此唯二量文。遂立量云。似現比",
    "T44n1840_003:0137c17": "等皆比量攝。如疏具述。有過不習。又傳立",
    "T44n1840_003:0137c18": "云。外道立宗。現比量外。有至教等量云。非比",
    "T44n1840_003:0137c19": "極成現所有量。非現量攝。極成現量所不攝。",
    "T44n1840_003:0137c20": "量所攝故。猶如比量。言非比量。簡一分相符。",
    "T44n1840_003:0137c21": "以佛法許比量是現所有。非現量攝故。復欲",
    "T44n1840_003:0137c22": "取為同喻。即顯因具足三相故。言極成現量。",
    "T44n1840_003:0137c23": "簡不極成。以佛法許至教亦是現量攝故。言",
    "T44n1840_003:0137c24": "所有者。又簡自語相違。若直言極成現量非",
    "T44n1840_003:0137c25": "現量攝。既言極成現量。復非現量攝。故有相",
    "T44n1840_003:0137c26": "違。又若不言所有。不詮得至教量。是現所有。",
    "T44n1840_003:0137c27": "然狹帶說。故云所有量。因中言極成。簡隨",
    "T44n1840_003:0137c28": "一過。以大乘至教量是現量攝故。言量所",
    "T44n1840_003:0137c29": "攝。簡不定過。為如比量。極成現量所不攝故。",
    "T44n1840_003:0138a01": "至教離現別有耶。為如非量。所不攝故。非別",
    "T44n1840_003:0138a02": "有體耶。又量所攝。簡非量相符。以大乘許非",
    "T44n1840_003:0138a03": "量現所有量。非現量攝。又成立離比量外更",
    "T44n1840_003:0138a04": "有喻等量者。以大乘許譬喻量等非現量攝。",
    "T44n1840_003:0138a05": "故立量云。非現極成比所有量非比量攝。極",
    "T44n1840_003:0138a06": "成比量所不攝量所攝故。如現量。簡過如前。",
    "T44n1840_003:0138a07": "陳那菩薩以此量無過。但與立量。為決定相",
    "T44n1840_003:0138a08": "違因量。立現比量外無至教。量云。非現極",
    "T44n1840_003:0138a09": "成比所有一分不極成量是現量攝。比量所",
    "T44n1840_003:0138a10": "不攝量所攝故。如現量。又成立離比量外無",
    "T44n1840_003:0138a11": "義准等。量云。非比極成現所有一分不極成",
    "T44n1840_003:0138a12": "量是比量攝。現量所不攝量所攝故。如比量。",
    "T44n1840_003:0138a13": "簡過如前。是故陳那依此二相。唯立二量。其",
    "T44n1840_003:0138a14": "二相體。今略明之。一切諸法。各附已體。即",
    "T44n1840_003:0138a15": "名自相。不同經中所說自相。以分別心假立",
    "T44n1840_003:0138a16": "一法。貫通諸法。如縷貫花。此名共相。亦與",
    "T44n1840_003:0138a17": "經中共相體別。有說。自相如火熱相等。名為",
    "T44n1840_003:0138a18": "自相。若為名言所詮顯者。此名共相。此釋",
    "T44n1840_003:0138a19": "全非。違佛地論。若以如火熱等方名自相。",
    "T44n1840_003:0138a20": "定心緣火。不得彼熱。應名緣共。及定心緣",
    "T44n1840_003:0138a21": "教所詮理亦為言顯。亦應名共相。若爾定心",
    "T44n1840_003:0138a22": "應名比量。不緣自相故。",
    "T44n1840_003:0138a23": "乘斯義便。明自共相。諸外道等計。一切名言",
    "T44n1840_003:0138a24": "得法自相。如說召火但取於火。明得火之自",
    "T44n1840_003:0138a25": "相。佛法名言但得共相。彼即難言。若得共相。",
    "T44n1840_003:0138a26": "喚火應得於水。大乘解云。一切名言。有遮有",
    "T44n1840_003:0138a27": "表。言火遮非火。非得火自相。而得火來者。",
    "T44n1840_003:0138a28": "名言有表故得於火。有救難外云。汝若名言",
    "T44n1840_003:0138a29": "得火自相。說及心緣應燒心口。以得自相故。",
    "T44n1840_003:0138b01": "若他反難云。汝定心緣火。既得自相。應亦燒",
    "T44n1840_003:0138b02": "心。心此不燒。假智及詮。雖得自相。而不被",
    "T44n1840_003:0138b03": "燒。如何難我。即有解云。境有離合殊。緣合境",
    "T44n1840_003:0138b04": "者被燒。定心離取故不被燒。由此前難但應",
    "T44n1840_003:0138b05": "難名言。言依語表。表即依身。是合中知。若得",
    "T44n1840_003:0138b06": "自相即合被燒。今問。此難為難因明自相。為",
    "T44n1840_003:0138b07": "經中自相耶。答云依因明自相。若爾此難並",
    "T44n1840_003:0138b08": "不應理。因明自相。非要如火熱為自相。如何",
    "T44n1840_003:0138b09": "難彼合火燒心等。設縱依經自共相難。即不",
    "T44n1840_003:0138b10": "得言假智及詮得自相救。彼假智詮。論自誠",
    "T44n1840_003:0138b11": "說得共相故。若據外宗。彼非假智詮。俱得自",
    "T44n1840_003:0138b12": "相。故可依此智以難於彼。彼返難曰。定心得",
    "T44n1840_003:0138b13": "自相。應定心被燒。亦不得以離合取救。誰言",
    "T44n1840_003:0138b14": "定心唯離取境。瑜伽說通離合取故。又若離",
    "T44n1840_003:0138b15": "取即不被燒。亦應離取不得自相。火以熱觸",
    "T44n1840_003:0138b16": "為自相故。又於極熱捺落迦中。意與身識。同",
    "T44n1840_003:0138b17": "取於火。既不被燒。應不悶絕。不與苦俱。彼既",
    "T44n1840_003:0138b18": "悶絕。及與苦俱。明得彼火熱自相故。前救及",
    "T44n1840_003:0138b19": "難。二並成非。今且自共相。外道未必皆有此",
    "T44n1840_003:0138b20": "二。佛法之中。有此義故。彼外道等。但言火等",
    "T44n1840_003:0138b21": "即得火體。火體為自相。而不立共相。不能分",
    "T44n1840_003:0138b22": "別經之與論。故總難之。若如說火。得火自相。",
    "T44n1840_003:0138b23": "即應燒口。此據言火在於口中。言得自相。自",
    "T44n1840_003:0138b24": "相亦不離口。故應燒口。或可。抑難。非正難彼",
    "T44n1840_003:0138b25": "合口被燒。口是發語之緣。非正語故。正難",
    "T44n1840_003:0138b26": "於彼尋名取境之心。亦得自相。得自相者心",
    "T44n1840_003:0138b27": "應覺熱。若他返難言。令我尋名緣火之心亦",
    "T44n1840_003:0138b28": "被燒者。自是被屈。非預我宗。尋名假智不得",
    "T44n1840_003:0138b29": "彼火之自相故。若覺熱觸即非假智。稱境知",
    "T44n1840_003:0138c01": "故。設定心中尋名緣火等亦是假智。不同比",
    "T44n1840_003:0138c02": "量假立一法貫在餘法。名得自相。各附體故",
    "T44n1840_003:0138c03": "名得自相。是現量收。不得熱等相故假智攝。",
    "T44n1840_003:0138c04": "如假想定變水火等身雖在中。而無燒濕等",
    "T44n1840_003:0138c05": "用。如上定心緣下界火雖是現量。所帶相分",
    "T44n1840_003:0138c06": "亦無燒濕等用。問若爾實變水火地等。有濕",
    "T44n1840_003:0138c07": "熱等用不。答雖有用而不燒心等。但任運變",
    "T44n1840_003:0138c08": "中。即是火體自相。定心亦爾。問身根實智俱",
    "T44n1840_003:0138c09": "得火之自相。云何得有燒不燒異。答火有微",
    "T44n1840_003:0138c10": "盛。燒不燒異。問因明自共相。有體無體耶。答",
    "T44n1840_003:0138c11": "此之共相。全無其體。設定心緣。因彼名言行",
    "T44n1840_003:0138c12": "解緣者。即是假智。依共相轉。然不計名與所",
    "T44n1840_003:0138c13": "詮義定相屬著。故云得自相。然是假智緣。得",
    "T44n1840_003:0138c14": "名為共相。作行解故。此之共相。但於諸法增",
    "T44n1840_003:0138c15": "益相狀。故是無體。同名句詮所依共相。若諸",
    "T44n1840_003:0138c16": "現量所緣自相。即不帶名言。冥證法體。彼即",
    "T44n1840_003:0138c17": "有體。即法性故。若佛心緣。比量共相亦無有",
    "T44n1840_003:0138c18": "體。許佛遍緣故亦無失。有說共相亦是有體",
    "T44n1840_003:0138c19": "假。",
    "T44n1840_003:0138c20": "此實不然。以何為體。若有體者。百法何收答",
    "T44n1840_003:0138c21": "言。法同分攝。許不相應是有體假此亦不然。",
    "T44n1840_003:0138c22": "謂誰言不相應是有體假。瑜伽五十二云。緣",
    "T44n1840_003:0138c23": "去來生滅等。是緣無體識。若許有體。不證緣",
    "T44n1840_003:0138c24": "無。問空無我等。此之共相為有體無。有云。有",
    "T44n1840_003:0138c25": "體。即此色等非我我所。名空無我等故。非境",
    "T44n1840_003:0138c26": "無故。成唯識云。非異非不異。如無常等性。又",
    "T44n1840_003:0138c27": "云。若無體者。如何與行非異耶。今謂不爾。若",
    "T44n1840_003:0138c28": "言即此色等非我我所名空無我故說非無。",
    "T44n1840_003:0138c29": "即應與色等是一而非異。如何非一異。又違",
    "T44n1840_003:0139a01": "五十二解云證緣無識。一緣無我觀智。二緣",
    "T44n1840_003:0139a02": "飲食。飲食即香等。離色香等都無所有。三邪",
    "T44n1840_003:0139a03": "見緣無。四又諸行中無常無恒不實。共相觀",
    "T44n1840_003:0139a04": "識非不緣此。五緣去來生滅等。既引證緣無。",
    "T44n1840_003:0139a05": "明知此無體。且止傍論。",
    "T44n1840_003:0139a06": "論。此中現量。述曰。下今辯體有二。初辯現",
    "T44n1840_003:0139a07": "量體。後明比量體。辯現量中。文復分四。一簡",
    "T44n1840_003:0139a08": "彰。二正辯。三釋義。四顯名。此即初也。言此",
    "T44n1840_003:0139a09": "中者。是簡持義。向標二量。且簡比量。持彰現",
    "T44n1840_003:0139a10": "量。故曰此中。言現量者。即正所持。欲明立",
    "T44n1840_003:0139a11": "量。",
    "T44n1840_003:0139a12": "論。謂無分別。述曰。第二正辯。言現量者。",
    "T44n1840_003:0139a13": "謂無分別。問何智於何境離何分別。",
    "T44n1840_003:0139a14": "論。若有正智於色等義。述曰。第三釋義。文",
    "T44n1840_003:0139a15": "復分三。初簡邪。二定境。三所離。此初二也。",
    "T44n1840_003:0139a16": "若有正智。簡彼邪智。謂患翳目。見於毛輪第",
    "T44n1840_003:0139a17": "二月等。雖離名種等所有分別。而非現量。故",
    "T44n1840_003:0139a18": "雜集云。現量者。自正明了無迷亂義。此中正",
    "T44n1840_003:0139a19": "智。即彼無迷亂離旋火輪等。於色等義者。此",
    "T44n1840_003:0139a20": "定境也。言色等者。等取香等。義謂境義。離諸",
    "T44n1840_003:0139a21": "映障。即當雜集明了。雖文不顯。義必如是。不",
    "T44n1840_003:0139a22": "爾簡略過失不盡。如智不邪。亦無分別緣彼",
    "T44n1840_003:0139a23": "障境。應名現量故。",
    "T44n1840_003:0139a24": "論。離名種等所有分別。述曰。此所離也。謂有",
    "T44n1840_003:0139a25": "於前色等境上。雖無映障。若有名種等諸門",
    "T44n1840_003:0139a26": "分別。亦非現量。故須離此名言分別。種類分",
    "T44n1840_003:0139a27": "別。等取諸門分別。故理門論云。遠離一切種",
    "T44n1840_003:0139a28": "類名言假立無異諸門分別。言種類者。即勝",
    "T44n1840_003:0139b01": "論師大有同異。及數論師所立三德等。名言",
    "T44n1840_003:0139b02": "即目短為長等。皆非稱實名為假立。一依共",
    "T44n1840_003:0139b03": "相轉。名為無異。諸門六句。常無常等。或離一",
    "T44n1840_003:0139b04": "切種類名言。名言非一故名種類。依此名言。",
    "T44n1840_003:0139b05": "假立一法。貫通諸法。名為無異遍宗定有。異",
    "T44n1840_003:0139b06": "遍無等。名為諸門。或可。諸門即諸外道所有",
    "T44n1840_003:0139b07": "橫計安立諸法名為諸門。計非一故。此即簡",
    "T44n1840_003:0139b08": "非。若唯簡外及假名言。不簡比量心之所",
    "T44n1840_003:0139b09": "緣。過亦不盡。故須離此所有分別。方為現量。",
    "T44n1840_003:0139b10": "若一往唯言無二或三所有分別。有太寬失。",
    "T44n1840_003:0139b11": "非彼二三全非現量。准七攝三。意地唯除無",
    "T44n1840_003:0139b12": "分別智。餘位隨應恒有彼故。然離分別略有",
    "T44n1840_003:0139b13": "四類。一五識身。二五俱意。三諸自證。四修定",
    "T44n1840_003:0139b14": "者。此言於色等義。是五識故。理門論引頌云。",
    "T44n1840_003:0139b15": "有法非一相。根非一切行。唯內證離言。是色",
    "T44n1840_003:0139b16": "根境界。次云。意地亦有離諸分別。唯證行轉",
    "T44n1840_003:0139b17": "又於貪等諸自證分諸修定者離教分別。皆",
    "T44n1840_003:0139b18": "是現量。問此入正理。為同於彼言於色等。但",
    "T44n1840_003:0139b19": "是五識亦有餘三。答有二解。一云同彼。於色",
    "T44n1840_003:0139b20": "等境。且明五識。以相顯故。此偏說之。彼論廣",
    "T44n1840_003:0139b21": "明。故具說四。二云具攝。言色等義。不唯五",
    "T44n1840_003:0139b22": "境。彼之三種。亦離名種等所有分別。此略總",
    "T44n1840_003:0139b23": "合。彼廣別說。問別明於五。五根非一。各現取",
    "T44n1840_003:0139b24": "境。可名現現別轉。餘三如何名現別轉。答各",
    "T44n1840_003:0139b25": "附體緣。不貫多法。名為別轉。文同理門。義何",
    "T44n1840_003:0139b26": "妨別問言修定者離教分別。豈諸定內不緣",
    "T44n1840_003:0139b27": "教耶。答雖緣聖教。不同散心計名屬義。或義",
    "T44n1840_003:0139b28": "屬名。兩各別緣。名離分別。非全不緣。方名現",
    "T44n1840_003:0139b29": "量。若不爾無漏心應皆不緣教。",
    "T44n1840_003:0139c01": "論。現現別轉故名現量。述曰。此顯名也。此",
    "T44n1840_003:0139c02": "四類心。或唯五識。現體非一名為現現。各附",
    "T44n1840_003:0139c03": "境體。離貫通緣。名為別轉。由此現現各各別",
    "T44n1840_003:0139c04": "緣。故名現量。故者。結上所以。是名現量。顯其",
    "T44n1840_003:0139c05": "名矣。雖無是字。准解比量。具合有之。彼文無",
    "T44n1840_003:0139c06": "故。闕結所以。影顯有故。俱為互文。其義相",
    "T44n1840_003:0139c07": "似。依理門論云。由不共緣。現現別轉。故名現",
    "T44n1840_003:0139c08": "量。五根各各明照自境。名之為現。識依於此。",
    "T44n1840_003:0139c09": "名為現現。各別取境。名為別轉。境各別故。名",
    "T44n1840_003:0139c10": "不共緣。若爾。互用豈亦別緣。答依未自在。且",
    "T44n1840_003:0139c11": "作是說。若依前解。即無此妨。或現之量。五",
    "T44n1840_003:0139c12": "根非一名現現。識名為量。現唯屬根。准理門",
    "T44n1840_003:0139c13": "釋。理則無違。若通明四。意根非現。又闕其識",
    "T44n1840_003:0139c14": "自體現名。但隨所應。依主持業二種釋也。",
    "T44n1840_003:0139c15": "論。言比量者。述曰。下明比量。文分為四。初",
    "T44n1840_003:0139c16": "牒名。二出體。三釋義。四結名。此即初也。",
    "T44n1840_003:0139c17": "論。謂藉眾相而觀於義。述曰。此出比體。謂",
    "T44n1840_003:0139c18": "若有智。藉三相因。因相有三。故名為眾。而方",
    "T44n1840_003:0139c19": "觀境義也。",
    "T44n1840_003:0139c20": "論。相有三種如前已說由彼為因於所比義。",
    "T44n1840_003:0139c21": "述曰。此下釋義有三。初釋前文。次簡因濫。後",
    "T44n1840_003:0139c22": "舉果顯智。此初文也。言相有三。釋前眾相。離",
    "T44n1840_003:0139c23": "重言失。故指如前。由彼為因。釋前藉義。由即",
    "T44n1840_003:0139c24": "因由。藉待之義。於所比義。此即釋前而觀於",
    "T44n1840_003:0139c25": "義。前談照境之能。曰之為觀。後約籌慮之",
    "T44n1840_003:0139c26": "用。號之曰比。言於所彰結比故也。",
    "T44n1840_003:0139c27": "論。有正智生。述曰。此簡因濫。謂雖有智藉",
    "T44n1840_003:0139c28": "三相因。而觀於境。猶預解起。此即因失。如前",
    "T44n1840_003:0139c29": "決定相違之因。或可。釋疑。前但略指三相如",
    "T44n1840_003:0140a01": "前。即有疑云。如聲勝論因皆三相。豈緣彼智",
    "T44n1840_003:0140a02": "即為正也。遂即釋云。雖具三相。有正智生方",
    "T44n1840_003:0140a03": "真比量。彼智或生疑故不為正。",
    "T44n1840_003:0140a04": "論。了知有火或無常等。述曰。此即舉果顯智。",
    "T44n1840_003:0140a05": "明正比量。智為了因。火無常等。是所了果。以",
    "T44n1840_003:0140a06": "其因有現比不同。果亦兩種火無常別。了火",
    "T44n1840_003:0140a07": "從烟現量因起。了無常等從所作等比量因",
    "T44n1840_003:0140a08": "生。此二望智俱為遠因。藉此二因。緣因之念。",
    "T44n1840_003:0140a09": "為智近因。憶本先知所有烟處必定有火。憶",
    "T44n1840_003:0140a10": "瓶所作而是無常。故能生智了彼二果。故理",
    "T44n1840_003:0140a11": "門云。謂於所比審觀察智。從現量生。或比量",
    "T44n1840_003:0140a12": "生。及憶此因與所立宗不相離念。由是成前",
    "T44n1840_003:0140a13": "舉所說力。念因同品定有等故。是近及遠比",
    "T44n1840_003:0140a14": "度因故。俱名比量。問言現量者。為境為心。答",
    "T44n1840_003:0140a15": "二種俱是。境現所緣。從心名現量。或體顯現",
    "T44n1840_003:0140a16": "為心所緣。名為現量。問言比量者。為比量",
    "T44n1840_003:0140a17": "智。為所觀因。答即所觀因。及知此聲所作因",
    "T44n1840_003:0140a18": "智。此未能生比量智果。知有所作處。即與無",
    "T44n1840_003:0140a19": "常宗不相離。能生此者。念因力故。問若爾現",
    "T44n1840_003:0140a20": "量比量及念。俱非比量智之正體。何名比量。",
    "T44n1840_003:0140a21": "答此三能為比量之智近遠生因。因從果名。",
    "T44n1840_003:0140a22": "故理門云。是近是遠。比量因故。俱名比量又",
    "T44n1840_003:0140a23": "云。此依作具作者而說。如似伐樹。斧等為作",
    "T44n1840_003:0140a24": "具。人為作者。彼樹得倒。人為近因。斧為遠",
    "T44n1840_003:0140a25": "因。有云。斧親斷樹為近因。人持於斧。疎非親",
    "T44n1840_003:0140a26": "因。此現比量為作具。憶因之念為作者。或復",
    "T44n1840_003:0140a27": "翻此。避前二釋。故名比量。問理門論中現比",
    "T44n1840_003:0140a28": "量境及緣因念。隨其所應俱名現比。如何此",
    "T44n1840_003:0140a29": "中俱但說於智。何理得知。彼於現境亦名現",
    "T44n1840_003:0140b01": "量。比量之因亦名比量。答理門論中云。問何",
    "T44n1840_003:0140b02": "故此中與前現量別異建立。此問詞。為現二",
    "T44n1840_003:0140b03": "門。此處亦應於其比果說為比量。彼處亦應",
    "T44n1840_003:0140b04": "於其現因說為現量。俱不遮止。",
    "T44n1840_003:0140b05": "此答詞。即初後互明也。今者此中俱但出量",
    "T44n1840_003:0140b06": "體。略彼作具之與作者。略廣故爾。",
    "T44n1840_003:0140b07": "論。是名比量。述曰。第四結名。由藉三相因。",
    "T44n1840_003:0140b08": "比度知有火無常等。故是名比量。故是二字。",
    "T44n1840_003:0140b09": "如前應知。",
    "T44n1840_003:0140b10": "論。於二量中即智名果是證相故如有作用而",
    "T44n1840_003:0140b11": "顯現故亦名為量。述曰。第四明量果也。或",
    "T44n1840_003:0140b12": "除伏難。謂有難云。如尺秤等為能量。絹布等",
    "T44n1840_003:0140b13": "為所量。記數之智為量果。汝此二量。火無常",
    "T44n1840_003:0140b14": "等為所量。現比量智為能量。何者為量果。或",
    "T44n1840_003:0140b15": "薩婆多等難。我以境為所量。根為能量。彼以",
    "T44n1840_003:0140b16": "根見等。不許識見。故根為能量。依根所起心",
    "T44n1840_003:0140b17": "及心所而為量果。汝大乘中。即智為能量。復",
    "T44n1840_003:0140b18": "何為量果。或諸外道等執。境為所量。諸識",
    "T44n1840_003:0140b19": "為能量。神我為量果。彼計神我為能受者知",
    "T44n1840_003:0140b20": "者等故。汝佛法中既不立我。何為量果。智即",
    "T44n1840_003:0140b21": "能量故。論主答云。於此二量即智名果。即",
    "T44n1840_003:0140b22": "者不離之義。即用此量智。還為能量果。彼復",
    "T44n1840_003:0140b23": "問云。何故即智復名果耶。答云。夫言量果者。",
    "T44n1840_003:0140b24": "能智知於彼。即此量智。能觀能證彼二境相",
    "T44n1840_003:0140b25": "故。所以名果。彼之境相於心上現。名而有顯",
    "T44n1840_003:0140b26": "現。假說心之一分名為能量。云如有作用。既",
    "T44n1840_003:0140b27": "於一心以義分能所故。量果又名為量。或彼",
    "T44n1840_003:0140b28": "所量。即於心現。不離心故。亦名為量。以境亦",
    "T44n1840_003:0140b29": "心。依二分解。或此中意約三分明。能量見分。",
    "T44n1840_003:0140c01": "量果自證分。體不離用。即智名果。是能證彼",
    "T44n1840_003:0140c02": "見分相故。相謂行相體相。非相分名相。如有",
    "T44n1840_003:0140c03": "作用而顯現者。簡異正量。彼心取境。如日",
    "T44n1840_003:0140c04": "舒光。如鉗鉗物。親照境故。今者大乘依自",
    "T44n1840_003:0140c05": "證分。起此見分取境功能。及彼相分為境生",
    "T44n1840_003:0140c06": "識。是和緣假如有作用。自證能起故言而顯",
    "T44n1840_003:0140c07": "現。故不同彼執直實取。此自證分。亦名為量。",
    "T44n1840_003:0140c08": "亦彼見分。或此相分。亦名為量。不離能量故。",
    "T44n1840_003:0140c09": "如色言唯識。此順陳那三分義解。",
    "T44n1840_003:0140c10": "論。有分別智於義異轉名似現量。述曰。下",
    "T44n1840_003:0140c11": "第四大段明二似量。真似相形。故次明也。於",
    "T44n1840_003:0140c12": "中有二。初似現。後似比。似現之中。復分為",
    "T44n1840_003:0140c13": "二。初標。後釋。此即初也。標中有三。一標似",
    "T44n1840_003:0140c14": "現體。二標所由。三標定名。有分別智。謂有如",
    "T44n1840_003:0140c15": "前。帶名種等諸分別起之智。不稱實境。別妄",
    "T44n1840_003:0140c16": "解生。名於義異轉。名似現量。此標似名。",
    "T44n1840_003:0140c17": "論。謂諸有智了瓶衣等分別而生。述曰。此",
    "T44n1840_003:0140c18": "下釋也。釋文亦三。即釋初也。謂諸有了瓶",
    "T44n1840_003:0140c19": "衣等智。不稱實境。妄分別生。名分別智。准理",
    "T44n1840_003:0140c20": "門言。有五種智。皆名似現。一散心緣過去。二",
    "T44n1840_003:0140c21": "獨頭意識緣現在。三散意緣未來。四於三世",
    "T44n1840_003:0140c22": "諸不決智。五於現世諸惑亂智。謂見杌",
    "T44n1840_003:0140c23": "為人。覩見陽炎謂之為水。及瓶衣等名惑亂",
    "T44n1840_003:0140c24": "智。皆非現量。是似現收。或諸外道及餘情類。",
    "T44n1840_003:0140c25": "謂現量得故。故理門云。但於此中。了餘境分。",
    "T44n1840_003:0140c26": "不名現量。由此即說憶念。比度。悕求。疑智。",
    "T44n1840_003:0140c27": "惑亂智等。於鹿愛等。皆非現量。隨先所受分",
    "T44n1840_003:0140c28": "別轉故。五智如次可配憶念等。智下言等是",
    "T44n1840_003:0140c29": "向內等。離此更無可外等故。於鹿愛等者。西",
    "T44n1840_003:0141a01": "域共呼陽炎為鹿愛。以鹿熱渴謂之為水而",
    "T44n1840_003:0141a02": "生愛故。此境言等。等彼見杌謂之為人。病眼",
    "T44n1840_003:0141a03": "空花毛輪二月瓶衣等。故彼復言。如是一切",
    "T44n1840_003:0141a04": "世俗有中。瓶等。數等。舉等。有性。瓶性等智。",
    "T44n1840_003:0141a05": "皆似現量。是假非真。名世俗有。舉瓶等取外",
    "T44n1840_003:0141a06": "道五唯量實句義等。數即勝論所計德句。言",
    "T44n1840_003:0141a07": "等等取彼量合離等。舉即業句。取捨屈伸行。",
    "T44n1840_003:0141a08": "舉即彼取。或是彼行。以等於餘。有性即大有。",
    "T44n1840_003:0141a09": "瓶性等即瓶性同異。等取和合句等。智即緣",
    "T44n1840_003:0141a10": "此之智。皆似現量。此等皆於五塵實境之中。",
    "T44n1840_003:0141a11": "作餘行相假合餘義。分別轉故。問此緣瓶等",
    "T44n1840_003:0141a12": "智。即名似現。現比非量三中何收。答非量所",
    "T44n1840_003:0141a13": "攝。問如第七識。緣第八執我。可名非量。汎緣",
    "T44n1840_003:0141a14": "衣瓶。既非執心。何名非量。答應知非量不要",
    "T44n1840_003:0141a15": "執心。但不秤境。別作餘解。即名非量。以緣瓶",
    "T44n1840_003:0141a16": "心。雖不必執。但惑亂故。謂為實瓶。故是非",
    "T44n1840_003:0141a17": "量。",
    "T44n1840_003:0141a18": "問既有瓶衣。緣彼智起。應是稱所知。何名",
    "T44n1840_003:0141a19": "分別。",
    "T44n1840_003:0141a20": "論。由彼於義不以自相為境界故。述曰。此",
    "T44n1840_003:0141a21": "釋所由。由彼諸智。於四塵境。不以自相為所",
    "T44n1840_003:0141a22": "觀境。於上增益別實有物而為所緣。名曰異",
    "T44n1840_003:0141a23": "轉。此意以瓶衣等體即四塵。依四塵上唯有",
    "T44n1840_003:0141a24": "共相無其自體。此知假名瓶衣。不以本自相",
    "T44n1840_003:0141a25": "四塵為所緣。但於此共相瓶衣假法而轉。謂",
    "T44n1840_003:0141a26": "為實有。故名分別。",
    "T44n1840_003:0141a27": "論。名似現量。述曰。此釋定名。由彼瓶衣依",
    "T44n1840_003:0141a28": "四塵假。但意識緣共相而轉。實非眼識現量",
    "T44n1840_003:0141a29": "而得。自謂眼見瓶衣等。名似現量又但分別",
    "T44n1840_003:0141b01": "執為實有。謂自識現得。亦名似現。不但似眼",
    "T44n1840_003:0141b02": "現量而得。名似現量。此釋盡理。前解局故。",
    "T44n1840_003:0141b03": "論。若似因智為先所起諸似義智名似比量。",
    "T44n1840_003:0141b04": "述曰。此第二解似比。文亦有二。初標。後釋。",
    "T44n1840_003:0141b05": "此即初也。於中有三。初標似因。次標似體。後",
    "T44n1840_003:0141b06": "標似名。似因及緣似因之智為先生。後了似",
    "T44n1840_003:0141b07": "宗智。名似比量。問何故似現。先標似體。後標",
    "T44n1840_003:0141b08": "似因。此似比中。先因後果。答彼之似現。由率",
    "T44n1840_003:0141b09": "遇境。即便取解謂為實有。非後籌度。故先標",
    "T44n1840_003:0141b10": "果。此似比量。要因在先。後方推度邪智後起。",
    "T44n1840_003:0141b11": "故先舉因。或復影顯。三句三文。如次配釋。",
    "T44n1840_003:0141b12": "論。似因多種如先已說用彼為因。述曰。下",
    "T44n1840_003:0141b13": "釋。如先所說四不成。六不定。四相違。及其似",
    "T44n1840_003:0141b14": "喻。皆生似智因。並名似因。前已廣明。恐繁故",
    "T44n1840_003:0141b15": "指。准標有智及因。今釋亦有所知之因。及能",
    "T44n1840_003:0141b16": "知智。皆不正故。俱名似因。然釋文無。即舉因",
    "T44n1840_003:0141b17": "顯用彼因智以為先因。准理標中亦合云。若",
    "T44n1840_003:0141b18": "似因智。及邪憶彼所立宗因不相離念為先。",
    "T44n1840_003:0141b19": "文略故爾。釋文隨標。亦略不說。",
    "T44n1840_003:0141b20": "論。於似所比諸有智生。述曰。釋前所起諸似",
    "T44n1840_003:0141b21": "義智。起之與生。義同文異。如於霧等。妄謂為",
    "T44n1840_003:0141b22": "烟。言於似所比。邪證有火。於中智起。言有智",
    "T44n1840_003:0141b23": "生。",
    "T44n1840_003:0141b24": "論。不能正解名似比量。述曰。此釋名也。由",
    "T44n1840_003:0141b25": "彼邪因。妄起邪智。不能正解彼火有無等。是",
    "T44n1840_003:0141b26": "真之流。而非真故。名似比量。",
    "T44n1840_003:0141b27": "論。復次若正顯示能立過失說名能破。述",
    "T44n1840_003:0141b28": "曰。下第五大段解真能破。文分為三。初總標",
    "T44n1840_003:0141b29": "能破。次辨能破境。後兼顯悟他結能破號。或",
    "T44n1840_003:0141c01": "分為四。初二如前。第三出能破體。第四結",
    "T44n1840_003:0141c02": "能破名。且依初科。此即初也。他立有失。如",
    "T44n1840_003:0141c03": "實能知。顯之令悟。名正顯示能立過失。其",
    "T44n1840_003:0141c04": "失者何。",
    "T44n1840_003:0141c05": "論。謂初能立缺減過性立宗過性不成因性不",
    "T44n1840_003:0141c06": "定因性相違因性及喻過性。述曰。此辨能",
    "T44n1840_003:0141c07": "破境。即他立失分二。初辯闕支。次明支失。謂",
    "T44n1840_003:0141c08": "初能立缺減過性。此即初辯闕支。或總無言。",
    "T44n1840_003:0141c09": "或言無義。過重先明。故云初也。此之缺減。古",
    "T44n1840_003:0141c10": "師約宗因喻。或六七句。陳那已後。約因三相。",
    "T44n1840_003:0141c11": "亦六或七。並如前辯。或且約陳那因三相為",
    "T44n1840_003:0141c12": "七句者。闕一有三者。如數論師對聲論。立聲",
    "T44n1840_003:0141c13": "是無常。眼所見故。聲無常宗。瓶盆等為同品。",
    "T44n1840_003:0141c14": "虛空等為異品。此但闕初而有後二。聲論對",
    "T44n1840_003:0141c15": "薩婆多。立聲為常。所聞性故。虛空為共同品。",
    "T44n1840_003:0141c16": "瓶盆等為異。闕第二相。所量性因。闕第三相。",
    "T44n1840_003:0141c17": "闕二有三者。如立聲非勤發。眼所見故。虛空",
    "T44n1840_003:0141c18": "等為同。瓶盆等為異。闕初二相。如立我常。對",
    "T44n1840_003:0141c19": "佛法者。因云非勤發。虛空為同。電等為異。因",
    "T44n1840_003:0141c20": "闕所依。故無初相。電等上有。闕第三相。諸四",
    "T44n1840_003:0141c21": "相違因。即闕後二相。如立聲常。眼所見故。虛",
    "T44n1840_003:0141c22": "空為同。盆等為異。三相俱闕。立宗過性等下。",
    "T44n1840_003:0141c23": "別明支過。此等或於能破。立所破名。故理門",
    "T44n1840_003:0141c24": "云。能立缺減能破。立宗過性能破等。問云何",
    "T44n1840_003:0141c25": "能立缺減等名為能破。能破理在出彼過言",
    "T44n1840_003:0141c26": "故。答此於能破說所破名。據實能破在於言",
    "T44n1840_003:0141c27": "也。或於所作說能作名。能立缺減等為因。能",
    "T44n1840_003:0141c28": "起此能破言。名為能作。即能破言從起。名為",
    "T44n1840_003:0141c29": "所作。破實在言。缺減能破等。是於所作立能",
    "T44n1840_003:0142a01": "作名。亦如於果立彼因號故也。或云。此唯約",
    "T44n1840_003:0142a02": "境。以下更云顯示此言。若前是言。何須後",
    "T44n1840_003:0142a03": "說。",
    "T44n1840_003:0142a04": "論。顯示此言開曉問者故名能破。述曰。兼",
    "T44n1840_003:0142a05": "顯悟他結能破號。立者過生。敵責言汝失。立",
    "T44n1840_003:0142a06": "證俱問。其失者何。名為問者。敵能正顯缺減",
    "T44n1840_003:0142a07": "等非。明之在言。名顯示此。因能破言。曉悟彼",
    "T44n1840_003:0142a08": "問。令知其失。捨妄趣真。此即悟他。名為能",
    "T44n1840_003:0142a09": "破。此即簡非。兼悟他以釋能破名。簡雖破他",
    "T44n1840_003:0142a10": "不令他悟亦非能破。",
    "T44n1840_003:0142a11": "論。若不實顯能立過言名似能破。述曰。此",
    "T44n1840_003:0142a12": "大段第六明似能破。文分為三。初標似能破。",
    "T44n1840_003:0142a13": "次出似破體。後結似破名。辯釋所以。此初也。",
    "T44n1840_003:0142a14": "論。謂於圓滿能立顯示缺減性言於無過宗有",
    "T44n1840_003:0142a15": "過宗言於成就因不成因言於決定因不定因",
    "T44n1840_003:0142a16": "言於不相違因相違因言於無過喻有過喻言。",
    "T44n1840_003:0142a17": "述曰。此出似能破體。初明妄言闕。後辯正",
    "T44n1840_003:0142a18": "言邪。立者量圓。妄言有缺。因喻無失。虛語",
    "T44n1840_003:0142a19": "過言。不了彼真。興言自負。由對真立。名似能",
    "T44n1840_003:0142a20": "破。准真能破。思之可悉。",
    "T44n1840_003:0142a21": "論。如是言說名似能破。述曰。下結似能破",
    "T44n1840_003:0142a22": "名。辯釋所以。於中分二。即結名及釋。此即初",
    "T44n1840_003:0142a23": "也。如是者。指前之詞言說者。即圓滿能立缺",
    "T44n1840_003:0142a24": "減言等。如此等言名為似破。問何故於圓滿",
    "T44n1840_003:0142a25": "能立。顯示缺減性言等。為似能破。",
    "T44n1840_003:0142a26": "論。以不能顯他宗過失彼無過故。述曰。釋",
    "T44n1840_003:0142a27": "所以。夫能破者。彼立有過。如實出之。顯示立",
    "T44n1840_003:0142a28": "證。敵令知其失。能生彼智。此有悟他之能。可",
    "T44n1840_003:0142b01": "名能破。彼實無犯。妄起言非。以不能顯他宗",
    "T44n1840_003:0142b02": "之過。何不能顯。彼無過故。由此立名為似能",
    "T44n1840_003:0142b03": "破。",
    "T44n1840_003:0142b04": "論。且止斯事。述曰。大文第三方隅略示。顯",
    "T44n1840_003:0142b05": "息煩文。論斯八義。真似寔繁。略辯為入廣之",
    "T44n1840_003:0142b06": "由。具顯恐無進之漸。故今略說之。云且止斯",
    "T44n1840_003:0142b07": "事。",
    "T44n1840_003:0142b08": "論。已宣少句義為始立方隅其間理非理妙辨",
    "T44n1840_003:0142b09": "於餘處。述曰。一部之中文分為二。此即第",
    "T44n1840_003:0142b10": "二顯略指廣。上二句顯略。下二句指廣。略宣",
    "T44n1840_003:0142b11": "如前少句文義。欲為始學立其方隅。八義之",
    "T44n1840_003:0142b12": "中。理與非理。如彼理門。因門集量。具廣妙辨。",
    "T44n1840_003:0142b13": "因明入正理論疏卷下",
    "T44n1840_003:0142b14": "寫本云。",
    "T44n1840_003:0142b15": "噵本奧云。以天長六年十二月略見竟。予二",
    "T44n1840_003:0142b16": "年春欲披疏文。鳩集眾本。幸得明詮。自筆噵",
    "T44n1840_003:0142b17": "本。矚而翫之。實為精要。但星霜久積。其文將",
    "T44n1840_003:0142b18": "消。意欲模寫胎之來葉。遂乃初移點。次寫噵。",
    "T44n1840_003:0142b19": "後一攬。於是犁上卷之漸畢。夏天受病。模寫",
    "T44n1840_003:0142b20": "屬廢。三年夏重。中卷並四相違半未成。四年",
    "T44n1840_003:0142b21": "秋畢其功矣。多日採翰。疲眼竭力。雖懼移點",
    "T44n1840_003:0142b22": "之舛錯。猶懌模寫之果然。既而傳法燈於後",
    "T44n1840_003:0142b23": "代。開惠眼於來世而已。于時永久四年秋八",
    "T44n1840_003:0142b24": "月十日於興福寺灌頂院慧曉記之云云寫",
    "T44n1840_003:0142b25": "本奧日比也。",
    "T44n1840_003:0142b26": "或本云。",
    "T44n1840_003:0142b27": "始自仁平四年三月二十五日至五月二日",
    "T44n1840_003:0142b28": "移點畢。",
    "T44n1840_003:0142b29": "　　　　　　　　　　　　　　釋氏藏俊",
    "T44n1840_003:0142c01": "久壽二年十二月二十九日以藏公為師讀",
    "T44n1840_003:0142c02": "始同三年正月九日讀畢字點有誤者改直",
    "T44n1840_003:0142c03": "了。",
    "T44n1840_003:0142c04": "　　　　　　　　　　　　　　從一位在判",
    "T44n1840_003:0142c05": "藏俊幸入先師之室雖稟遺訓識隔正理之",
    "T44n1840_003:0142c06": "門不足傳燈況每披三卷大疏失文之首尾",
    "T44n1840_003:0142c07": "乍訪兩朝諸家迷義之淺深然依　長者殿",
    "T44n1840_003:0142c08": "下仰任明詮之點守先師說謹侍御讀之末",
    "T44n1840_003:0142c09": "座謬授因明之大疏其年月日詳于御筆。",
    "T44n1840_003:0142c10": "久壽三─二─十七─重讀了不對師去十一",
    "T44n1840_003:0142c11": "─始之十三日抄三十三過文了。",
    "T44n1840_003:0142c12": "見疏之間云點云義不審不少書其趣押其",
    "T44n1840_003:0142c13": "處追問藏公決之。",
    "T44n1840_003:0142c14": "點不審自保元年五月二日至同八日決之。",
    "T44n1840_003:0142c15": "義不審自同年同月八日至同十八日決之。",
    "T44n1840_003:0142c16": "此中九十十一十七四ケ日隨決令藏公記",
    "T44n1840_003:0142c17": "問余答藏公之趣以備後鑒。",
    "T44n1840_003:0142c18": "建武二年乙亥十一月三日書寫之",
    "T44n1840_003:0142c19": "扶八九之老眼終三卷之微功願因兔毫",
    "T44n1840_003:0142c20": "之緣列龍華之筵矣。",
    "T44n1840_003:0142c21": "同三年正月二十五日點了　權律師尊",
    "T44n1840_003:0142c22": "經",
    "T44n1840_003:0142c23": "校者云。九帖之內。中下。下中。下下。三帖左記錄",
    "T44n1840_003:0142c24": "在。",
    "T44n1840_003:0142c25": "舍那瓶水芳流有盡此帖昔埋沒于明石之",
    "T44n1840_003:0142c26": "邊塵也既多年慈尊傳燈餘光尚照要文今",
    "T44n1840_003:0142c27": "還歸于興福之淨剎而再全部。",
    "T44n1840_003:0142c28": "　　　各投金錢寄附之",
    "T44n1840_003:0142c29": "　于時文化庚午年九月　日",
    "T44n1840_003:0143a01": "法印大僧都　訓　算",
    "T44n1840_003:0143a02": "法印大僧都　專　賀",
    "T44n1840_003:0143a03": "法印　　　　英　專",
    "T44n1840_003:0143a04": "法印　　　　順　實",
    "T44n1840_003:0143a05": "法印大僧都　訓　英",
    "T44n1840_003:0143a06": "法印　　　　榮　學",
    "T44n1840_003:0143a07": "法印　　　　秀　算",
    "T44n1840_003:0143a08": "法印　　　　章　誠",
    "T44n1840_003:0143a09": "法印　　　　教　憲",
    "T44n1840_003:0143a10": "法印　　　　弘　映",
    "T44n1840_003:0143a11": "權律師　　　榮　宗",
    "T44n1840_003:0143a12": "權律師　　　榮　尊",
    "T44n1840_003:0143a13": "權律師　　　算　榮",
    "T44n1840_003:0143a14": "擬講　　　　秀　演",
    "T44n1840_003:0143a15": "榮　懷",
    "T44n1840_003:0143a16": "長　胤",
    "T44n1840_003:0143a17": "願　辨",
    "T44n1840_003:0143a18": "長　有",
    "T44n1840_003:0143a19": "智　興",
    "T44n1840_003:0143a20": "訓　尊"
}