{
    "T01n0026_038:0666c18": "中阿含經卷第三十八",
    "T01n0026_038:0666c20": "東晉罽賓三藏瞿曇僧伽提婆譯",
    "T01n0026_038:0666c21": "分別誦1 梵志品梵志品第一有十經第四一日誦名分",
    "T01n0026_038:0666c22": "別有三品半合有三十五經",
    "T01n0026_038:0666c23": "鸚鵡、鬚閑提　　婆羅婆遊堂",
    "T01n0026_038:0666c24": "須達、梵波羅　　黃蘆園、頭那",
    "T01n0026_038:0666c25": "阿伽羅訶那　　阿園那、梵摩",
    "T01n0026_038:0666c26": "152 鸚鵡經（一五二）中阿含梵志品鸚鵡經第一第",
    "T01n0026_038:0666c27": "三念誦",
    "T01n0026_038:0666c28": "我聞如是：一時，佛遊王舍城，在竹林加蘭",
    "T01n0026_038:0666c29": "哆園。爾時，鸚鵡摩納都題子少有所為，往",
    "T01n0026_038:0667a01": "至王舍城，寄宿居士家。於是，鸚鵡摩納都題",
    "T01n0026_038:0667a02": "子問所寄宿居士曰：「頗有沙門、梵志宗主",
    "T01n0026_038:0667a03": "眾師，統領大眾，為人所尊，令我隨時往",
    "T01n0026_038:0667a04": "見奉敬，儻能因此敬奉之時，得歡喜耶？」居",
    "T01n0026_038:0667a05": "士答曰：「有也。天愛！沙門瞿曇釋種子捨釋宗",
    "T01n0026_038:0667a06": "族，剃除鬚髮，著袈裟衣，至信、捨家、無家、學",
    "T01n0026_038:0667a07": "道，覺無上正盡覺。天愛！自可隨時往見，詣",
    "T01n0026_038:0667a08": "彼奉敬，或能因此奉敬之時，心得歡喜。」鸚鵡",
    "T01n0026_038:0667a09": "摩納即復問曰：「沙門瞿曇今在何處？我欲",
    "T01n0026_038:0667a10": "見之。」居士答曰：「沙門瞿曇在此王舍城竹林",
    "T01n0026_038:0667a11": "加蘭哆園，便可往見。」於是，鸚鵡摩納從所",
    "T01n0026_038:0667a12": "寄宿居士家出，往詣竹林加蘭哆園。鸚鵡",
    "T01n0026_038:0667a13": "摩納遙見世尊在樹林間，端政姝好，猶星",
    "T01n0026_038:0667a14": "中月，光耀煒曄，晃若金山，相好具足，威神",
    "T01n0026_038:0667a15": "巍巍，諸根寂定，無有蔽礙，成就調御，息心靜",
    "T01n0026_038:0667a16": "默。見已，便前往詣佛所，共相問訊，却坐一",
    "T01n0026_038:0667a17": "面，白曰：「瞿曇！欲有所問，聽乃敢陳？」世尊告",
    "T01n0026_038:0667a18": "曰：「恣汝所問。」鸚鵡摩納問曰：「瞿曇！如我所",
    "T01n0026_038:0667a19": "聞，若在家者，便得善解，則知如法，出家學",
    "T01n0026_038:0667a20": "道者，則不然也。我問瞿曇此事云何？」世尊",
    "T01n0026_038:0667a21": "告曰：「此事不定。」鸚鵡摩納白曰：「瞿曇！願今",
    "T01n0026_038:0667a22": "為我分別此事。」世尊告曰：「摩納！諦聽，善思",
    "T01n0026_038:0667a23": "念之，我當為汝具分別說。」鸚鵡摩納受教",
    "T01n0026_038:0667a24": "而聽。佛言：「摩納！若有在家及出家學道",
    "T01n0026_038:0667a25": "行邪行者，我不稱彼。所以者何？若有在",
    "T01n0026_038:0667a26": "家及出家學道行邪行者，不得善解，不",
    "T01n0026_038:0667a27": "知如法。是故，摩納！若有在家及出家學道",
    "T01n0026_038:0667a28": "行邪行者，我不稱彼。摩納！若有在家及出",
    "T01n0026_038:0667a29": "家學道行正行者，我稱說彼。所以者何？若",
    "T01n0026_038:0667b01": "有在家及出家學道行正行者，必得善解，",
    "T01n0026_038:0667b02": "則知如法。是故，摩納！若有在家及出家學",
    "T01n0026_038:0667b03": "道行正行者，我稱說彼。摩納！我如是說，",
    "T01n0026_038:0667b04": "說此二法，如是分別，如是顯示。若有沙門",
    "T01n0026_038:0667b05": "梵志有力堅固深入，一向專著，而說此為真",
    "T01n0026_038:0667b06": "諦，餘者虛妄。」鸚鵡摩納白曰：「瞿曇！如我所",
    "T01n0026_038:0667b07": "聞，若在家者，便有大利，有大功德，出家學",
    "T01n0026_038:0667b08": "道者，則不然也。我問瞿曇此事云何？」世尊",
    "T01n0026_038:0667b09": "告曰：「此事不定。」鸚鵡摩納白曰：「瞿曇！願復",
    "T01n0026_038:0667b10": "為我分別此事。」世尊告曰：「摩納！諦聽，善",
    "T01n0026_038:0667b11": "思念之，我當為汝具分別說。」鸚鵡摩納受",
    "T01n0026_038:0667b12": "教而聽。佛言：「摩納！若在家者，有大災患，有",
    "T01n0026_038:0667b13": "大鬪諍，有大怨憎，行邪行者，不得大果，",
    "T01n0026_038:0667b14": "無大功德。猶如田作，有大災患，有大鬪諍，",
    "T01n0026_038:0667b15": "有大怨憎，行邪行者，不得大果，無大功",
    "T01n0026_038:0667b16": "德。如是，摩納！若在家者亦復如是。摩納！出",
    "T01n0026_038:0667b17": "家學道少有災患，少有鬪諍，少有怨憎，行",
    "T01n0026_038:0667b18": "邪行者，不得大果，無大功德。猶如治生，少",
    "T01n0026_038:0667b19": "有災患，少有鬪諍，少有怨憎，行邪行者，",
    "T01n0026_038:0667b20": "不得大果，無大功德。如是，摩納！出家學道",
    "T01n0026_038:0667b21": "亦復如是。「摩納！若在家者，有大災患，有大",
    "T01n0026_038:0667b22": "鬪諍，有大怨憎，行正行者，得大果報，有大",
    "T01n0026_038:0667b23": "功德。猶如田作，有大災患，有大鬪諍，有大",
    "T01n0026_038:0667b24": "怨憎，行正行者，得大果報，有大功德。如",
    "T01n0026_038:0667b25": "是，摩納！若在家者亦復如是。摩納！出家學道",
    "T01n0026_038:0667b26": "少有災患，少有鬪諍，少有怨憎，行正行者，",
    "T01n0026_038:0667b27": "得大果報，有大功德。猶如治生，少有災患，",
    "T01n0026_038:0667b28": "少有鬪諍，少有怨憎，行正行者，得大果",
    "T01n0026_038:0667b29": "報，有大功德。如是，摩納！出家學道亦復如",
    "T01n0026_038:0667c01": "是。摩納！我如是說，說此二法，如是分別，",
    "T01n0026_038:0667c02": "如是顯示。若有沙門、梵志有力堅固深入，一",
    "T01n0026_038:0667c03": "向專著，而說此為真諦，餘者虛妄。」鸚鵡摩",
    "T01n0026_038:0667c04": "納白曰：「瞿曇！彼諸梵志施設五法，有大果",
    "T01n0026_038:0667c05": "報，有大功德，作福得善。」世尊告曰：「若諸梵",
    "T01n0026_038:0667c06": "志施設五法，有大果報，有大功德，作福得",
    "T01n0026_038:0667c07": "善。汝在此眾，今可說耶？」鸚鵡摩納白曰：「瞿",
    "T01n0026_038:0667c08": "曇！我無不可。所以者何？瞿曇！於今現坐",
    "T01n0026_038:0667c09": "此眾。」世尊告曰：「汝便可說。」鸚鵡摩納白曰：",
    "T01n0026_038:0667c10": "「瞿曇！善聽。瞿曇！梵志施設第一真諦法，有",
    "T01n0026_038:0667c11": "大果報，有大功德，作福得善；第二誦習，",
    "T01n0026_038:0667c12": "第三熱行，第四苦行。瞿曇！梵志施設第五",
    "T01n0026_038:0667c13": "梵行，有大果報，有大功德作福得善。」世",
    "T01n0026_038:0667c14": "尊告曰：「若有梵志施設五法，有大果報，有",
    "T01n0026_038:0667c15": "大功德，作福得善。彼梵志中頗有一梵志",
    "T01n0026_038:0667c16": "作如是說：『我此五法，於現法中自知自覺，",
    "T01n0026_038:0667c17": "自作證已，施設果耶？』」鸚鵡摩納白世尊曰：",
    "T01n0026_038:0667c18": "「無也。瞿曇！」世尊告曰：「頗有師及祖師，至七世",
    "T01n0026_038:0667c19": "父母，作如是說：『我此五法，於現法中自知",
    "T01n0026_038:0667c20": "自覺，自作證已，施設果耶？』」鸚鵡摩納白世",
    "T01n0026_038:0667c21": "尊曰：「無也。瞿曇！」爾時，世尊問曰：「摩納！若昔",
    "T01n0026_038:0667c22": "有梵志壽終命過，誦持經書，流布經書，誦",
    "T01n0026_038:0667c23": "習典經：一曰夜吒，二曰婆摩，三曰婆摩",
    "T01n0026_038:0667c24": "提婆，四曰毗奢蜜哆羅，五曰夜婆陀揵",
    "T01n0026_038:0667c25": "尼，六曰應疑羅婆，七曰婆私吒，八曰迦",
    "T01n0026_038:0667c26": "葉，九曰婆羅婆，十曰婆惒。謂今諸梵志",
    "T01n0026_038:0667c27": "即彼具經誦習持學，彼頗作是說：『我此五法，",
    "T01n0026_038:0667c28": "於現法中自知自覺，自作證已，施設果耶？』」",
    "T01n0026_038:0667c29": "鸚鵡摩納白世尊曰：「無也。瞿曇！但諸梵志因",
    "T01n0026_038:0668a01": "信受持。」世尊告曰：「若於諸梵志，無一梵志",
    "T01n0026_038:0668a02": "而作是說：『我此五法，於現法中自知自覺，自",
    "T01n0026_038:0668a03": "作證已，施設果報。』亦無師及祖師，乃至七世",
    "T01n0026_038:0668a04": "父母，而作是說：『我此五法，於現法中自知",
    "T01n0026_038:0668a05": "自覺，自作證已，施設果報。』若昔有梵志壽",
    "T01n0026_038:0668a06": "終命過，誦持經書，流布經書，誦習典經：",
    "T01n0026_038:0668a07": "一曰夜吒，二曰婆摩，三曰婆摩提婆，四曰毗",
    "T01n0026_038:0668a08": "奢蜜哆邏，五曰夜婆陀揵尼，六曰應疑羅婆，",
    "T01n0026_038:0668a09": "七曰婆私吒，八曰迦葉，九曰婆羅婆，十曰婆",
    "T01n0026_038:0668a10": "惒。謂今諸梵志即彼具經誦習持學，彼無作",
    "T01n0026_038:0668a11": "是說：『我此五法，於現法中自知自覺，自作證",
    "T01n0026_038:0668a12": "已，施設果報。』摩納！彼諸梵志不以此故，於",
    "T01n0026_038:0668a13": "信向中無根本耶？」鸚鵡摩納白曰：「瞿曇！實",
    "T01n0026_038:0668a14": "無根本，但諸梵志聞已受持。」世尊告曰：「猶",
    "T01n0026_038:0668a15": "眾盲兒各相扶持，彼在前者，不見於後，亦",
    "T01n0026_038:0668a16": "不見中。彼在中者，不見於前，亦不見後。",
    "T01n0026_038:0668a17": "彼在後者，不見於中，亦不見前。摩納！所說",
    "T01n0026_038:0668a18": "諸梵志輩亦復如是。摩納！前說信而後復",
    "T01n0026_038:0668a19": "說聞。」鸚鵡摩納瞋恚世尊，憎嫉不悅，誹謗",
    "T01n0026_038:0668a20": "世尊，指擿世尊，罵詈世尊：「應誹謗瞿曇！應",
    "T01n0026_038:0668a21": "指瞿曇！應墮瞿曇！」語世尊曰：「有一梵志，",
    "T01n0026_038:0668a22": "名弗袈裟裟羅，姓直清淨化，彼作是說：",
    "T01n0026_038:0668a23": "『若有沙門、梵志，於人上法有知有見，現我",
    "T01n0026_038:0668a24": "得者。我聞是已，便大笑之，意不相可，虛妄",
    "T01n0026_038:0668a25": "不真，亦不如法。云何人生人中，自說得人",
    "T01n0026_038:0668a26": "上法？若於人上法言我知我見者，此事不",
    "T01n0026_038:0668a27": "然。』」於是，世尊便作是念：「鸚鵡摩納都題子",
    "T01n0026_038:0668a28": "瞋恚於我，憎嫉不悅，誹謗於我，指擿於我，",
    "T01n0026_038:0668a29": "罵詈於我：『應誹謗，瞿曇！應指，瞿曇！應墮，",
    "T01n0026_038:0668b01": "瞿曇！』而語我曰：『瞿曇！有梵志名弗袈裟",
    "T01n0026_038:0668b02": "裟羅，姓直清淨化，彼作是說：「若有沙門、梵",
    "T01n0026_038:0668b03": "志，於人上法有知有見，現我得者。我聞是",
    "T01n0026_038:0668b04": "已，便大笑之，意不相可，虛妄不真，亦不如",
    "T01n0026_038:0668b05": "法。云何人生人中，自說得人上法？若於人",
    "T01n0026_038:0668b06": "上法言我知我見者，此事不然。」』」世尊知已，",
    "T01n0026_038:0668b07": "告曰：「摩納！梵志弗袈裟裟羅，姓直清淨化，",
    "T01n0026_038:0668b08": "彼知一切沙門、梵志心之所念，然後作是說：",
    "T01n0026_038:0668b09": "『若有沙門、梵志，於人上法有知有見，現我",
    "T01n0026_038:0668b10": "得者。我聞是已，便大笑之，意不相可，虛妄",
    "T01n0026_038:0668b11": "不真，亦不如法。云何人生人中，自說得人",
    "T01n0026_038:0668b12": "上法？若於人上法言我知我見者，此事不",
    "T01n0026_038:0668b13": "然耶？』」鸚鵡摩納答曰：「瞿曇！梵志弗袈裟裟",
    "T01n0026_038:0668b14": "羅，姓直清淨化，自有一婢，名曰不尼，尚不",
    "T01n0026_038:0668b15": "能知心之所念，況復欲知一切沙門、梵志心",
    "T01n0026_038:0668b16": "之所念耶？若使知者，終無是處。」世尊告曰：",
    "T01n0026_038:0668b17": "「猶人生盲，彼作是說：『無黑白色，亦無見黑",
    "T01n0026_038:0668b18": "白色者。無好惡色，亦無見好惡色。無長短",
    "T01n0026_038:0668b19": "色，亦無見長短色。無近遠色，亦無見近遠",
    "T01n0026_038:0668b20": "色。無麤細色，亦無見麤細色。我初不見不",
    "T01n0026_038:0668b21": "知，是故無色。』彼生盲人作如是說，為真實",
    "T01n0026_038:0668b22": "耶？」鸚鵡摩納答世尊曰：「不也。瞿曇！所以者",
    "T01n0026_038:0668b23": "何？有黑白色，亦有見黑白色者。有好惡色，",
    "T01n0026_038:0668b24": "亦有見好惡色。有長短色，亦有見長短色。",
    "T01n0026_038:0668b25": "有近遠色，亦有見近遠色。有麤細色，亦有",
    "T01n0026_038:0668b26": "見麤細色。若言我初不見不知，是故無色。",
    "T01n0026_038:0668b27": "彼生盲人作是說者，為不真實。」「摩納！梵志",
    "T01n0026_038:0668b28": "弗袈裟裟羅，姓直清淨化，彼所說者，非如",
    "T01n0026_038:0668b29": "生盲無目人耶？」鸚鵡摩納答世尊曰：「如盲。",
    "T01n0026_038:0668c01": "瞿曇！」世尊告曰：「摩納！於意云何？若昔有梵",
    "T01n0026_038:0668c02": "志壽終命過，誦持經書，流布經書，誦習",
    "T01n0026_038:0668c03": "典經，謂商伽梵志、生聞梵志、弗袈裟裟",
    "T01n0026_038:0668c04": "羅梵志及汝父都題，若彼所說，可不可、有",
    "T01n0026_038:0668c05": "真無真、有高有下耶？」鸚鵡摩納答世尊曰：",
    "T01n0026_038:0668c06": "「若昔有梵志壽終命過，誦持經書，流布經",
    "T01n0026_038:0668c07": "書，誦習典經，謂商伽梵志、生聞梵志、弗袈",
    "T01n0026_038:0668c08": "裟裟羅梵志及我父都題。彼所說者，於我",
    "T01n0026_038:0668c09": "意者，欲令可，莫令不可，欲令真，莫令不",
    "T01n0026_038:0668c10": "真，欲令高，莫令下。」彼時，世尊問曰：「摩納！梵",
    "T01n0026_038:0668c11": "志弗袈裟裟羅，姓直清淨化，彼所說者，非",
    "T01n0026_038:0668c12": "為不可、無有可耶？非為不真、無有真耶？",
    "T01n0026_038:0668c13": "非為至下、無有高耶？」鸚鵡摩納答世尊曰：",
    "T01n0026_038:0668c14": "「實爾。瞿曇！」「復次，摩納！有五法作障礙，作",
    "T01n0026_038:0668c15": "覆蓋，作盲無目，能滅智慧，唐自疲勞，不得",
    "T01n0026_038:0668c16": "涅槃。云何為五？摩納！欲第一法作障礙，作",
    "T01n0026_038:0668c17": "覆蓋，作盲無目，能滅智慧，唐自疲勞，不得",
    "T01n0026_038:0668c18": "涅槃。摩納！恚、身見、戒取，疑第五法作障礙，",
    "T01n0026_038:0668c19": "作覆蓋，作盲無目，能滅智慧，唐自疲勞，不",
    "T01n0026_038:0668c20": "得涅槃。摩納！於意云何？為此五法之所障",
    "T01n0026_038:0668c21": "礙、覆蓋、陰纏，彼若欲觀自義，觀他義，觀俱",
    "T01n0026_038:0668c22": "義，及知一切沙門、梵志心之所念者，終無",
    "T01n0026_038:0668c23": "是處。摩納！梵志弗袈裟裟羅，姓直清淨化，",
    "T01n0026_038:0668c24": "為欲所染，欲所穢染，欲觸欲猗，著於欲，入",
    "T01n0026_038:0668c25": "於欲中，不見災患，不知出要而行於欲。",
    "T01n0026_038:0668c26": "彼為此五法之所障礙、覆蓋、陰纏，彼若欲",
    "T01n0026_038:0668c27": "觀自義，觀他義，觀俱義，及知一切沙門、梵",
    "T01n0026_038:0668c28": "志心之所念者，終無是處。「復次，摩納！有五",
    "T01n0026_038:0668c29": "欲功德，愛念意樂，彼有愛色欲相應，甚可於",
    "T01n0026_038:0669a01": "樂。云何為五？目知色，耳知聲，鼻知香，舌",
    "T01n0026_038:0669a02": "知味，身知觸。摩納！於意云何？眾生因此五",
    "T01n0026_038:0669a03": "欲功德故，生樂生喜，不復是過耶？」鸚鵡摩",
    "T01n0026_038:0669a04": "納白世尊曰：「如是。瞿曇！」世尊問曰：「摩納！於",
    "T01n0026_038:0669a05": "意云何？若因草木而然火，及離草木而",
    "T01n0026_038:0669a06": "然火，何者光㷿最上、最妙、最勝耶？」鸚鵡摩納",
    "T01n0026_038:0669a07": "白曰：「瞿曇！若離草木而然火者，終無是",
    "T01n0026_038:0669a08": "處，唯有如意足力。瞿曇！若離草木而然火",
    "T01n0026_038:0669a09": "者，彼光㷿最上、最妙、最勝。」世尊告曰：「如是，如",
    "T01n0026_038:0669a10": "是。摩納！若離草木而然火者，終無是處，唯",
    "T01n0026_038:0669a11": "有如意足力。若離草木而然火者，彼光㷿",
    "T01n0026_038:0669a12": "最上、最妙、最勝，我今假說。摩納！如因草木",
    "T01n0026_038:0669a13": "而然火者，如是眾生所生喜樂，謂因欲、惡",
    "T01n0026_038:0669a14": "不善之法，不得捨樂及於止息。摩納！如",
    "T01n0026_038:0669a15": "離草木而然火者，如是眾生所生捨樂，謂",
    "T01n0026_038:0669a16": "因離欲，從諸善法而得捨樂及於止息。」世",
    "T01n0026_038:0669a17": "尊告曰：「摩納！於意云何？有一梵志作齋行",
    "T01n0026_038:0669a18": "施，或從東方有剎利童子來，彼作是說：『我",
    "T01n0026_038:0669a19": "於其中得第一座、第一澡水、第一飲食。』彼於",
    "T01n0026_038:0669a20": "其中不得第一座、第一澡水、第一飲食，便",
    "T01n0026_038:0669a21": "生怨恨而懷憎嫉。或從南方有梵志童子",
    "T01n0026_038:0669a22": "來，彼作是說：『我於其中得淨妙食。』彼於",
    "T01n0026_038:0669a23": "其中不得淨妙食，便生怨恨而懷憎嫉。或",
    "T01n0026_038:0669a24": "從西方有居士童子來，彼作是說：『我於其",
    "T01n0026_038:0669a25": "中得豐饒食。』彼於其中不得豐饒食，便",
    "T01n0026_038:0669a26": "生怨恨而懷憎嫉。或從北方有工師童子",
    "T01n0026_038:0669a27": "來，彼作是說：『我於其中得豐足食。』彼於",
    "T01n0026_038:0669a28": "其中不得豐足食，便生怨恨而懷憎嫉。摩",
    "T01n0026_038:0669a29": "納！彼諸梵志行如是施，施設何等報耶？」",
    "T01n0026_038:0669b01": "鸚鵡摩納白曰：「瞿曇！梵志不如是心行於布",
    "T01n0026_038:0669b02": "施，使他生怨恨而懷憎嫉。瞿曇！當知梵志",
    "T01n0026_038:0669b03": "以愍傷心而行於施，以愍傷心而行施已，",
    "T01n0026_038:0669b04": "便得大福。」世尊告曰：「摩納！梵志非為施設",
    "T01n0026_038:0669b05": "第六法，有大果報，有大功德，作福得善耶？」",
    "T01n0026_038:0669b06": "鸚鵡摩納答世尊曰：「如是。瞿曇！」世尊問曰：",
    "T01n0026_038:0669b07": "「摩納！若有梵志施設五法，有大果報，有大",
    "T01n0026_038:0669b08": "功德，作福得善，汝見此法多在何處，為在",
    "T01n0026_038:0669b09": "家耶？為出家學道耶？」鸚鵡摩納答曰：「瞿曇！",
    "T01n0026_038:0669b10": "若有梵志施設五法，有大果報，有大功德，",
    "T01n0026_038:0669b11": "作福得善，我見此法多在出家學道，非在",
    "T01n0026_038:0669b12": "家也。所以者何？在家者多事，多有所作，多",
    "T01n0026_038:0669b13": "有結恨，多有憎諍，彼不能得守護誠諦。",
    "T01n0026_038:0669b14": "瞿曇！出家學道者少事，少有所作，少有結",
    "T01n0026_038:0669b15": "恨，少有憎諍，彼必能得守護誠諦。瞿曇！彼",
    "T01n0026_038:0669b16": "誠諦者，我見多在出家學道，非在家也。所",
    "T01n0026_038:0669b17": "以者何？在家者多事，多有所作，多有結恨，",
    "T01n0026_038:0669b18": "多有憎諍，彼不得行施，不得誦習，不得",
    "T01n0026_038:0669b19": "行苦行，不得行梵行。瞿曇！出家學道者少",
    "T01n0026_038:0669b20": "事，少有所作，少有結恨，少有憎諍，彼得行",
    "T01n0026_038:0669b21": "施，彼得誦習，得行苦行，得行梵行。瞿曇！",
    "T01n0026_038:0669b22": "行梵行者，我見此法多在出家學道，非在",
    "T01n0026_038:0669b23": "家也。」世尊告曰：「摩納！若有梵志施設五法，",
    "T01n0026_038:0669b24": "有大果報，有大功德，作福得善者，我說是",
    "T01n0026_038:0669b25": "從心起。云何為心？若心無結、無怨、無恚、無",
    "T01n0026_038:0669b26": "諍，為修彼故。摩納！於意云何？若有比丘",
    "T01n0026_038:0669b27": "守護誠諦者，彼因守護誠諦故，得喜得",
    "T01n0026_038:0669b28": "悅。摩納！若有喜及悅，善善相應，我說是從",
    "T01n0026_038:0669b29": "心起。云何為心？若心無結、無怨、無恚、無諍，",
    "T01n0026_038:0669c01": "為修彼故，如是彼得行施，彼得誦習，得",
    "T01n0026_038:0669c02": "行苦行，得行梵行。彼因行梵行故，得喜",
    "T01n0026_038:0669c03": "得悅。摩納！若有喜及悅，善善相應，我說是",
    "T01n0026_038:0669c04": "從心起。云何為心？若心無結、無怨、無恚、無諍，",
    "T01n0026_038:0669c05": "彼心與慈俱，遍滿一方成就遊。如是二三",
    "T01n0026_038:0669c06": "四方、四維上下，普周一切，心與慈俱，無結、無",
    "T01n0026_038:0669c07": "怨、無恚、無諍，極廣甚大，無量善修，遍滿一切",
    "T01n0026_038:0669c08": "世間成就遊。如是悲、喜心與捨俱，無結、無",
    "T01n0026_038:0669c09": "怨、無恚、無諍，極廣甚大，無量善修，遍滿一切",
    "T01n0026_038:0669c10": "世間成就遊。「摩納！猶如有人善吹於螺，彼",
    "T01n0026_038:0669c11": "若有方未曾聞者，彼於夜半而登高山，極",
    "T01n0026_038:0669c12": "力吹螺，出微妙聲，遍滿四方。如是，比丘心",
    "T01n0026_038:0669c13": "與慈俱，遍滿一方成就遊。如是二三四方、四",
    "T01n0026_038:0669c14": "維上下，普周一切，心與慈俱，無結、無怨、無恚、",
    "T01n0026_038:0669c15": "無諍，極廣甚大，無量善修，遍滿一切世間成",
    "T01n0026_038:0669c16": "就遊。如是悲、喜心與捨俱，無結、無怨、無恚、無",
    "T01n0026_038:0669c17": "諍，極廣甚大，無量善修，遍滿一切世間成就",
    "T01n0026_038:0669c18": "遊。摩納！於意云何？若有求天，要求天上",
    "T01n0026_038:0669c19": "故，便行貪伺相應心，令我作天及餘天。若",
    "T01n0026_038:0669c20": "有求天，要求天上故，便無結、無怨、無恚、無",
    "T01n0026_038:0669c21": "諍，無量極廣善修，心定意解，遍滿成就遊，",
    "T01n0026_038:0669c22": "令我作天及餘天。汝觀於彼，誰得作天及",
    "T01n0026_038:0669c23": "餘天耶？」鸚鵡摩納答曰：「瞿曇！若此求天，要",
    "T01n0026_038:0669c24": "求天上故，便無結、無怨、無恚、無諍，無量極",
    "T01n0026_038:0669c25": "廣善修，心定意解，遍滿成就遊者，我觀於",
    "T01n0026_038:0669c26": "彼必得作天或餘天也。」世尊問曰：「摩納！於",
    "T01n0026_038:0669c27": "意云何？若有求梵天，要求梵天上故，便行",
    "T01n0026_038:0669c28": "貪伺相應心，令我作梵天及餘梵天。若有",
    "T01n0026_038:0669c29": "求梵天，要求梵天上故，便無結、無怨、無恚、",
    "T01n0026_038:0670a01": "無諍，無量極廣善修，心定意解，遍滿成就",
    "T01n0026_038:0670a02": "遊，令我作梵天及餘梵天。汝觀於彼，誰得",
    "T01n0026_038:0670a03": "作梵天及餘梵天耶？」鸚鵡摩納答曰：「瞿曇！",
    "T01n0026_038:0670a04": "若此求梵天，要求梵天上故，便無結、無怨、",
    "T01n0026_038:0670a05": "無恚、無諍，無量極廣善修，心定意解，遍滿成",
    "T01n0026_038:0670a06": "就遊者，我觀於彼得作梵天或餘梵天。」鸚",
    "T01n0026_038:0670a07": "鵡摩納問曰：「瞿曇！知梵道跡耶？」世尊告曰：",
    "T01n0026_038:0670a08": "「摩納！我今問汝，隨所解答。摩納！於意云何？",
    "T01n0026_038:0670a09": "那羅歌邏村去此眾不遠耶？」鸚鵡摩納答",
    "T01n0026_038:0670a10": "曰：「不遠。」世尊告曰：「摩納！於意云何？汝於此",
    "T01n0026_038:0670a11": "眾告一人曰：『汝往至彼那羅歌邏村，到便",
    "T01n0026_038:0670a12": "即還。』彼受汝教，速疾往至那羅歌邏村，到",
    "T01n0026_038:0670a13": "便即還。彼往返已，汝問道路，謂於那羅歌",
    "T01n0026_038:0670a14": "邏村往返出入事。彼人寧住不能答耶？」",
    "T01n0026_038:0670a15": "鸚鵡摩納答世尊曰：「不也。瞿曇！」世尊告曰：「摩",
    "T01n0026_038:0670a16": "納！彼人往返於那羅歌邏村，問道路事，",
    "T01n0026_038:0670a17": "乃可得住而不能答。若問如來、無所著、等",
    "T01n0026_038:0670a18": "正覺梵道跡者，終不暫住而不能答。」鸚鵡",
    "T01n0026_038:0670a19": "摩納白世尊曰：「沙門瞿曇！無著天祠，此",
    "T01n0026_038:0670a20": "事具足，謂問梵道跡能速答故。世尊！我已",
    "T01n0026_038:0670a21": "知。善逝！我已解。世尊！我今自歸於佛、法及",
    "T01n0026_038:0670a22": "比丘眾，唯願世尊受我為優婆塞，從今日",
    "T01n0026_038:0670a23": "始，終身自歸，乃至命盡。」佛說如是。鸚鵡摩納",
    "T01n0026_038:0670a24": "聞佛所說，歡喜奉行。",
    "T01n0026_038:0670a25": "鸚鵡經第一竟四千五百六十一字",
    "T01n0026_038:0670a26": "153 鬚閑提經（一五三）中阿含梵志品鬚閑提經第二",
    "T01n0026_038:0670a27": "閑音呼姧反第四分別誦",
    "T01n0026_038:0670a28": "我聞如是：一時，佛遊拘樓瘦，在婆羅婆",
    "T01n0026_038:0670a29": "第一靜室，坐於草座。爾時，世尊過夜平旦，",
    "T01n0026_038:0670b01": "著衣持鉢，入釰摩瑟曇次第乞食。食訖，",
    "T01n0026_038:0670b02": "中後還舉衣鉢，澡洗手足，以尼師檀著",
    "T01n0026_038:0670b03": "於肩上，往詣一林，至晝行處。爾時，世尊入",
    "T01n0026_038:0670b04": "於彼林，至一樹下，敷尼師檀，結加趺坐。",
    "T01n0026_038:0670b05": "於是，鬚閑提異學中後彷徉，往詣婆羅婆第",
    "T01n0026_038:0670b06": "一靜室，鬚閑提異學遙見婆羅婆第一靜",
    "T01n0026_038:0670b07": "室有布草座一脇臥處，似師子臥，似沙門",
    "T01n0026_038:0670b08": "臥，似梵行臥，鬚閑提異學見已，問曰：「婆羅婆",
    "T01n0026_038:0670b09": "第一靜室，誰有此草座一脇臥處，似師子",
    "T01n0026_038:0670b10": "臥，似沙門臥，似梵行臥？」婆羅婆梵志答曰：",
    "T01n0026_038:0670b11": "「鬚閑提！有沙門瞿曇釋種子，捨釋宗族，剃",
    "T01n0026_038:0670b12": "除鬚髮，著袈裟衣，至信，捨家、無家、學道，覺",
    "T01n0026_038:0670b13": "無上正盡覺。彼第一靜室有此草座一脇",
    "T01n0026_038:0670b14": "臥處，似師子臥，似沙門臥，似梵行臥。」鬚閑",
    "T01n0026_038:0670b15": "提異學語曰：「婆羅婆！我今不可見見，不可",
    "T01n0026_038:0670b16": "聞聞，謂我見沙門瞿曇臥處。所以者何？彼沙",
    "T01n0026_038:0670b17": "門瞿曇壞敗地，壞敗地者，無可用也。」婆羅婆",
    "T01n0026_038:0670b18": "語曰：「鬚閑提！汝不應以此事罵彼沙門瞿",
    "T01n0026_038:0670b19": "曇。所以者何？彼沙門瞿曇多有慧，剎利慧、",
    "T01n0026_038:0670b20": "梵志慧、居士慧、沙門慧，若說慧者皆得聖智。",
    "T01n0026_038:0670b21": "鬚閑提！我欲以此義向彼沙門瞿曇說，為",
    "T01n0026_038:0670b22": "可爾不？」鬚閑提語曰：「婆羅婆！若欲說者，則",
    "T01n0026_038:0670b23": "隨汝意，我無所違。婆羅婆！若見沙門瞿曇",
    "T01n0026_038:0670b24": "者，我亦說此義。所以者何？彼沙門瞿曇敗壞",
    "T01n0026_038:0670b25": "地，敗壞地者，無可用也。」爾時，世尊在晝行",
    "T01n0026_038:0670b26": "處，以淨天耳出過於人，聞婆羅婆梵志與",
    "T01n0026_038:0670b27": "鬚閑提異學共論此事。世尊聞已，則於晡",
    "T01n0026_038:0670b28": "時從燕坐起，往詣婆羅婆梵志第一靜室，",
    "T01n0026_038:0670b29": "於草座上敷尼師檀，結加趺坐。婆羅婆",
    "T01n0026_038:0670c01": "梵志遙見世尊在樹林間，端政姝好，猶星",
    "T01n0026_038:0670c02": "中月，光耀煒曄，晃若金山，相好具足，威神",
    "T01n0026_038:0670c03": "巍巍，諸根寂定，無有蔽礙，成就調御，息心靜",
    "T01n0026_038:0670c04": "默。見已，進前往詣佛所，共相問訊，却坐一面。",
    "T01n0026_038:0670c05": "世尊問曰：「婆羅婆！與鬚閑提異學共論此",
    "T01n0026_038:0670c06": "草坐處耶？」婆羅婆梵志答世尊曰：「如是。瞿",
    "T01n0026_038:0670c07": "曇！我亦欲以此事向沙門瞿曇說，然沙",
    "T01n0026_038:0670c08": "門瞿曇未說已自知。所以者何？以如來、無",
    "T01n0026_038:0670c09": "所著、等正覺故。」世尊與婆羅婆梵志共論此",
    "T01n0026_038:0670c10": "事。鬚閑提異學於後彷徉，往詣婆羅婆第一",
    "T01n0026_038:0670c11": "靜室。世尊遙見鬚閑提異學來已，而作是說：",
    "T01n0026_038:0670c12": "「鬚閑提！不調御眼根，不密守護而不修者，",
    "T01n0026_038:0670c13": "必受苦報。彼於沙門瞿曇善自調御，善密",
    "T01n0026_038:0670c14": "守護而善修者，必得樂報。鬚閑提！汝因此故，",
    "T01n0026_038:0670c15": "說沙門瞿曇敗壞地，敗壞地者，無可用耶？」",
    "T01n0026_038:0670c16": "鬚閑提異學答世尊曰：「如是。瞿曇！」「鬚閑提！",
    "T01n0026_038:0670c17": "如是耳、鼻、舌、身根，不調御意根，不密守護",
    "T01n0026_038:0670c18": "而不修者，必受苦報。彼於沙門瞿曇善自",
    "T01n0026_038:0670c19": "調御，善密守護而善修者，必得樂報。鬚閑提！",
    "T01n0026_038:0670c20": "汝因此故，說沙門瞿曇敗壞地，敗壞地者，無",
    "T01n0026_038:0670c21": "可用耶？」鬚閑提異學答世尊曰：「如是。瞿曇！」",
    "T01n0026_038:0670c22": "世尊問曰：「鬚閑提！於意云何？若人本未出家",
    "T01n0026_038:0670c23": "學道，彼眼知色，愛念意樂，可欲相應。彼於後",
    "T01n0026_038:0670c24": "時捨眼知色，剃除鬚髮，著袈裟衣，至信、捨",
    "T01n0026_038:0670c25": "家、無家、學道。彼眼知色，習、滅、味、患、出要見如",
    "T01n0026_038:0670c26": "真，內息心遊行。彼若見人未離色欲，為色",
    "T01n0026_038:0670c27": "愛所食，為色熱所熱。彼眼知色，愛念意樂，",
    "T01n0026_038:0670c28": "可欲相應，行時見已，不稱彼、不樂彼。鬚閑",
    "T01n0026_038:0670c29": "提！於意云何？若有此樂，因愛因色，樂此樂",
    "T01n0026_038:0671a01": "時，薄賤故不稱彼，薄賤故不樂彼。鬚閑提！",
    "T01n0026_038:0671a02": "寧可於彼有所說耶？」答世尊曰：「不也。瞿",
    "T01n0026_038:0671a03": "曇！」「鬚閑提！於意云何？若人本未出家學道，",
    "T01n0026_038:0671a04": "如是耳知聲，鼻知香，舌知味，身知觸，愛",
    "T01n0026_038:0671a05": "念意樂，可欲相應。彼於後時，捨身知觸，剃",
    "T01n0026_038:0671a06": "除鬚髮，著袈裟衣，至信、捨家、無家、學道。彼身",
    "T01n0026_038:0671a07": "知觸，習、滅、味、患、出要，見如真，內息心遊行。",
    "T01n0026_038:0671a08": "彼若見人未離觸欲，為觸愛所食，為觸",
    "T01n0026_038:0671a09": "熱所熱。彼身知觸，愛念意樂，可欲相應，行時",
    "T01n0026_038:0671a10": "見已，不稱彼、不樂彼。鬚閑提！於意云何？",
    "T01n0026_038:0671a11": "若有見此樂，因愛因觸，樂此樂時，薄賤故",
    "T01n0026_038:0671a12": "不稱彼，薄賤故不樂彼。鬚閑提！寧可於",
    "T01n0026_038:0671a13": "彼有所說耶？」答世尊曰：「不也。瞿曇！」世尊問",
    "T01n0026_038:0671a14": "曰：「鬚閑提！於意云何？若人本未出家學道，",
    "T01n0026_038:0671a15": "五欲功德愛念意樂，可欲相應。彼於後時，捨",
    "T01n0026_038:0671a16": "五欲功德，剃除鬚髮，著袈裟衣，至信、捨家、",
    "T01n0026_038:0671a17": "無家、學道。彼五欲功德，習、滅、味、患、出要，見如",
    "T01n0026_038:0671a18": "真，內息心遊行。彼若見人未離欲，為欲愛",
    "T01n0026_038:0671a19": "所食，為欲熱所熱，五欲功德愛念意樂，可",
    "T01n0026_038:0671a20": "欲相應，行時見已，不稱彼、不樂彼。鬚閑提！",
    "T01n0026_038:0671a21": "於意云何？若有此樂，因欲因欲愛，樂此",
    "T01n0026_038:0671a22": "樂時，薄賤故不稱彼，薄賤故不樂彼。鬚閑",
    "T01n0026_038:0671a23": "提！寧可於彼有所說耶？」答世尊曰：「不也。",
    "T01n0026_038:0671a24": "瞿曇！」「鬚閑提！我本未出家學道時，得五欲",
    "T01n0026_038:0671a25": "功德，易不難得，愛念意樂，可欲相應。我於",
    "T01n0026_038:0671a26": "後時，捨五欲功德，剃除鬚髮，著袈裟衣，至",
    "T01n0026_038:0671a27": "信、捨家、無家、學道。彼五欲功德，習、滅、味、患、出",
    "T01n0026_038:0671a28": "要，見如真，內息心遊行。我見人未離欲，為",
    "T01n0026_038:0671a29": "欲愛所食，為欲熱所熱，五欲功德，愛念意",
    "T01n0026_038:0671b01": "樂，可欲相應，行時見已，我不稱彼，我不樂",
    "T01n0026_038:0671b02": "彼。鬚閑提！於意云何？若有此樂，因欲因欲",
    "T01n0026_038:0671b03": "愛，樂此樂時，薄賤故我不稱彼，薄賤故我",
    "T01n0026_038:0671b04": "不樂彼。鬚閑提！寧可於我有所說耶？」答",
    "T01n0026_038:0671b05": "世尊曰：「不也。瞿曇！」世尊告曰：「鬚閑提！猶如",
    "T01n0026_038:0671b06": "居士、居士子，極大富樂，資財無量，多諸畜牧、",
    "T01n0026_038:0671b07": "封戶、食邑，諸生活具種種豐饒，彼得五欲，易",
    "T01n0026_038:0671b08": "不難得。彼成就身妙行，口、意妙行，臨死之",
    "T01n0026_038:0671b09": "時，不樂捨五欲功德，身壞命終，後昇善處，",
    "T01n0026_038:0671b10": "得生天上，具足行五欲功德。鬚閑提！此天",
    "T01n0026_038:0671b11": "及天子寧當捨天五欲功德，樂人間欲，歡喜",
    "T01n0026_038:0671b12": "念耶？」答世尊曰：「不也。瞿曇！所以者何？人間",
    "T01n0026_038:0671b13": "欲者，臭處不淨，意甚穢惡而不可向，憎諍極",
    "T01n0026_038:0671b14": "苦。瞿曇！於人間欲，天欲最上、最妙、最勝。若",
    "T01n0026_038:0671b15": "彼天及天子捨於天上五欲功德，樂人間欲，",
    "T01n0026_038:0671b16": "歡喜念者，終無是處。」「如是。鬚閑提！我斷人",
    "T01n0026_038:0671b17": "間欲，度於天欲，剃除鬚髮，著袈裟衣，至",
    "T01n0026_038:0671b18": "信、捨家、無家、學道。彼五欲功德，習、滅、味、患、出",
    "T01n0026_038:0671b19": "要，見如真，內息心遊行。我見人未離欲，為",
    "T01n0026_038:0671b20": "欲愛所食，為欲熱所熱，五欲功德愛念意",
    "T01n0026_038:0671b21": "樂，可欲相應，行時見已，我不稱彼，我不樂",
    "T01n0026_038:0671b22": "彼。鬚閑提！於意云何？若有此樂，因欲因欲",
    "T01n0026_038:0671b23": "愛，樂此樂時，薄賤故我不稱彼，薄賤故我",
    "T01n0026_038:0671b24": "不樂彼。鬚閑提！寧可於我有所說耶？」答",
    "T01n0026_038:0671b25": "世尊曰：「不也。瞿曇！」世尊告曰：「鬚閑提！猶人",
    "T01n0026_038:0671b26": "病癩，身體爛熟，為蟲所食，爪擿瘡開，臨火",
    "T01n0026_038:0671b27": "坑炙。鬚閑提！於意云何？若病癩人身體爛",
    "T01n0026_038:0671b28": "熟，為蟲所食，爪擿瘡開，臨火坑炙。如是",
    "T01n0026_038:0671b29": "寧得除病有力，不壞諸根，為脫癩病，身體",
    "T01n0026_038:0671c01": "完健，平復如故，還本所耶？」答世尊曰：「不",
    "T01n0026_038:0671c02": "也。瞿曇！所以者何？若病癩人身體爛熟，為蟲",
    "T01n0026_038:0671c03": "所食，爪擿瘡開，臨火坑炙。如是更生瘡",
    "T01n0026_038:0671c04": "轉增多，本瘡轉大，然彼反以癩瘡為樂。」",
    "T01n0026_038:0671c05": "「鬚閑提！如病癩人身體爛熟，為蟲所食爪",
    "T01n0026_038:0671c06": "擿瘡開，臨火坑炙。如是更生瘡轉增多，",
    "T01n0026_038:0671c07": "本瘡轉大，然彼反以癩瘡為樂。鬚閑提！",
    "T01n0026_038:0671c08": "如是眾生未離欲，為欲愛所食，為欲熱",
    "T01n0026_038:0671c09": "所熱而行於欲。鬚閑提！如是眾生未離欲，",
    "T01n0026_038:0671c10": "為欲愛所食，為欲熱所熱而行於欲，如",
    "T01n0026_038:0671c11": "是欲轉增多，欲愛轉廣，然彼反以欲愛為樂。",
    "T01n0026_038:0671c12": "彼若不斷欲，不離欲愛，內息心，已行、當行、",
    "T01n0026_038:0671c13": "今行者，終無是處。所以者何？此非道理，斷",
    "T01n0026_038:0671c14": "欲、離欲愛，謂行於欲。」世尊告曰：「鬚閑提！猶",
    "T01n0026_038:0671c15": "王及大臣，得五所欲，易不難得。彼若不斷",
    "T01n0026_038:0671c16": "欲，不離欲愛，內息心，已行、當行、今行者，終無",
    "T01n0026_038:0671c17": "是處。所以者何？此非道理，斷欲、離欲愛，謂",
    "T01n0026_038:0671c18": "行於欲。如是，鬚閑提！眾生未離欲，為欲愛",
    "T01n0026_038:0671c19": "所食，為欲熱所熱而行於欲。鬚閑提！若眾",
    "T01n0026_038:0671c20": "生未離欲，為欲愛所食，為欲熱所熱而",
    "T01n0026_038:0671c21": "行欲者，如是欲轉增多，欲愛轉廣，然彼反",
    "T01n0026_038:0671c22": "以欲愛為樂。彼若不斷欲，不離欲愛，內",
    "T01n0026_038:0671c23": "息心，已行、當行、今行者，終無是處。所以者何？",
    "T01n0026_038:0671c24": "此非道理，斷欲、離欲愛，謂行於欲。「鬚閑提！",
    "T01n0026_038:0671c25": "猶病癩人身體爛熟，為蟲所食，爪擿瘡開，",
    "T01n0026_038:0671c26": "臨火坑炙。有人為彼憐念愍傷，求利及饒",
    "T01n0026_038:0671c27": "益，求安隱快樂，與如其像好藥，與如其像",
    "T01n0026_038:0671c28": "好藥已，除病得力，不壞諸根，已脫癩病，",
    "T01n0026_038:0671c29": "身體完健，平復如故，更還本所。彼若見人",
    "T01n0026_038:0672a01": "有癩病者，身體爛熟，為蟲所食，以爪",
    "T01n0026_038:0672a02": "擿瘡開，臨火坑炙。鬚閑提！彼人見已，寧復",
    "T01n0026_038:0672a03": "意樂稱譽喜耶？」答世尊曰：「不也。瞿曇！所以",
    "T01n0026_038:0672a04": "者何？有病須藥，無病不須。」「鬚閑提！於意",
    "T01n0026_038:0672a05": "云何？若彼癩人除病得力，不壞諸根，已脫",
    "T01n0026_038:0672a06": "癩病，身體完健，平復如故，更還本所，有二",
    "T01n0026_038:0672a07": "力士，強捉彼人臨火坑炙。彼於其中慞",
    "T01n0026_038:0672a08": "惶迴避，身生重熱。鬚閑提！於意云何？此火",
    "T01n0026_038:0672a09": "坑者，於今更熱，大苦可患，甚於本耶？」答世",
    "T01n0026_038:0672a10": "尊曰：「不也。瞿曇！其本病癩，身體爛熟，為蟲所",
    "T01n0026_038:0672a11": "食，爪擿瘡開，臨火坑炙。彼於苦大樂更",
    "T01n0026_038:0672a12": "樂想，其心迷亂，有顛倒想。瞿曇！彼人於今除",
    "T01n0026_038:0672a13": "病得力，不壞諸根，已脫癩病，身體完健，平",
    "T01n0026_038:0672a14": "復如故，更還本所，彼於苦大苦更樂想，",
    "T01n0026_038:0672a15": "其心泰然，無顛倒想。」「鬚閑提！如病癩人身體",
    "T01n0026_038:0672a16": "爛熟，為蟲所食，爪擿瘡開，臨火坑炙。彼",
    "T01n0026_038:0672a17": "於苦大樂更樂想，其心迷亂，有顛倒想。如",
    "T01n0026_038:0672a18": "是，鬚閑提！眾生不離欲，為欲愛所食，為",
    "T01n0026_038:0672a19": "欲熱所熱而行於欲。彼於苦欲有樂欲想，",
    "T01n0026_038:0672a20": "其心迷亂，有顛倒想。鬚閑提！猶如彼人除",
    "T01n0026_038:0672a21": "病得力，不壞諸根，已脫癩病，身體完健，平",
    "T01n0026_038:0672a22": "復如故，更還本所。彼於苦大苦更樂想，",
    "T01n0026_038:0672a23": "其心泰然，無顛倒想。如是，鬚閑提！我於苦",
    "T01n0026_038:0672a24": "欲有苦欲想，得如真實，無顛倒想。所以",
    "T01n0026_038:0672a25": "者何？鬚閑提！過去時欲不淨臭處，意甚穢惡",
    "T01n0026_038:0672a26": "而不可向，憎諍苦更觸，未來、現在欲亦不",
    "T01n0026_038:0672a27": "淨臭處，意甚穢惡而不可向，憎諍苦更觸。",
    "T01n0026_038:0672a28": "鬚閑提！如來、無所著、等正覺說無病第一利，",
    "T01n0026_038:0672a29": "涅槃第一樂。」鬚閑提異學白世尊曰：「瞿曇！",
    "T01n0026_038:0672b01": "我亦曾從耆舊尊德長老久學梵行所，聞無",
    "T01n0026_038:0672b02": "病第一利，涅槃第一樂。」世尊問曰：「鬚閑提！若",
    "T01n0026_038:0672b03": "汝曾從耆舊尊德長老久學梵行所，聞無病",
    "T01n0026_038:0672b04": "第一利，涅槃第一樂。鬚閑提！何者無病？何者",
    "T01n0026_038:0672b05": "涅槃耶？」於是，鬚閑提異學身即是病、是癰、是",
    "T01n0026_038:0672b06": "箭、是蛇、是無常、是苦、是空、是非神，以兩手",
    "T01n0026_038:0672b07": "抆摸而作是說：「瞿曇！此是無病，此是涅槃。」",
    "T01n0026_038:0672b08": "世尊語曰：「鬚閑提！猶如生盲，從有目人聞",
    "T01n0026_038:0672b09": "其所說：『白淨無垢，白淨無垢。』彼聞此已，便求",
    "T01n0026_038:0672b10": "白淨。有諂誑人而不為彼求利及饒益，求",
    "T01n0026_038:0672b11": "安隱快樂，則以垢膩不淨之衣，持往語曰：『汝",
    "T01n0026_038:0672b12": "當知之，此是白淨無垢之衣，汝以兩手敬",
    "T01n0026_038:0672b13": "受被身。』彼盲子喜，即以兩手敬受被身而",
    "T01n0026_038:0672b14": "作是說：『白淨無垢，白淨無垢。』鬚閑提！彼人",
    "T01n0026_038:0672b15": "為自知說，為不知說？為自見說，為不見",
    "T01n0026_038:0672b16": "說？」鬚閑提異學答曰：「瞿曇！如是說者，實不知",
    "T01n0026_038:0672b17": "見。」世尊語曰：「如是。鬚閑提！如盲無目，身即",
    "T01n0026_038:0672b18": "是病、是癰、是箭、是蛇、是無常、是苦、是空、是非",
    "T01n0026_038:0672b19": "神，以兩手抆摸而作是說：『瞿曇！此是無",
    "T01n0026_038:0672b20": "病，此是涅槃。』鬚閑提！汝尚不識於無病，何",
    "T01n0026_038:0672b21": "況知見於涅槃耶？言知見者，終無是處。鬚",
    "T01n0026_038:0672b22": "閑提！如來、無所著、等正覺說：",
    "T01n0026_038:0672b23": "「無病第一利，　　涅槃第一樂，",
    "T01n0026_038:0672b24": "諸道八正道，　　住安隱甘露。",
    "T01n0026_038:0672b25": "「彼眾多人並共聞之，眾多異學聞此偈已，",
    "T01n0026_038:0672b26": "展轉相傳，不能知義。彼既聞已，而欲求教，",
    "T01n0026_038:0672b27": "彼並愚癡，還相欺誑。彼自現身四大之種，從",
    "T01n0026_038:0672b28": "父母生，飲食所長，常覆按摩澡浴，強忍、破",
    "T01n0026_038:0672b29": "壞、磨滅，離散之法。然見神受神，緣受則有，緣",
    "T01n0026_038:0672c01": "有則生，緣生則老死，緣老死則愁慼啼哭、",
    "T01n0026_038:0672c02": "憂苦懊惱，如是此生純大苦陰。」於是，鬚閑提",
    "T01n0026_038:0672c03": "異學即從坐起，偏袒著衣，叉手向佛，白曰：",
    "T01n0026_038:0672c04": "「瞿曇！我今極信沙門瞿曇！唯願瞿曇善為說",
    "T01n0026_038:0672c05": "法，令我得知此是無病，此是涅槃。」世尊告",
    "T01n0026_038:0672c06": "曰：「鬚閑提！若汝聖慧眼未淨者，我為汝說",
    "T01n0026_038:0672c07": "無病、涅槃，終不能知，唐煩勞我。鬚閑提！猶",
    "T01n0026_038:0672c08": "生盲人，因他往語：『汝當知之，此是青色，黃、",
    "T01n0026_038:0672c09": "赤、白色。』鬚閑提！彼生盲人頗因他說，知是",
    "T01n0026_038:0672c10": "青色、黃、赤、白色耶？」答世尊曰：「不也。瞿曇！」「如",
    "T01n0026_038:0672c11": "是。鬚閑提！若汝聖慧眼未淨者，我為汝說",
    "T01n0026_038:0672c12": "無病、涅槃，終不能知，唐煩勞我。鬚閑提！我",
    "T01n0026_038:0672c13": "為汝說如其像妙藥，令未淨聖慧眼而得",
    "T01n0026_038:0672c14": "清淨。鬚閑提！若汝聖慧眼得清淨者，汝便",
    "T01n0026_038:0672c15": "自知此是無病，此是涅槃。鬚閑提！猶生盲人，",
    "T01n0026_038:0672c16": "有諸親親為彼慈愍，求利及饒益，求安隱",
    "T01n0026_038:0672c17": "快樂故，為求眼醫，彼眼醫者與種種治，或",
    "T01n0026_038:0672c18": "吐或下，或灌於鼻，或復灌下，或刺其脉，或",
    "T01n0026_038:0672c19": "令淚出。鬚閑提！儻有此處，得淨兩眼。鬚閑",
    "T01n0026_038:0672c20": "提！若彼兩眼得清淨者，則便自見此是青色，",
    "T01n0026_038:0672c21": "黃、赤、白色，見彼垢膩不淨之衣，便作是念：",
    "T01n0026_038:0672c22": "『彼即怨家，長夜則以垢膩之衣欺誑於我。』便",
    "T01n0026_038:0672c23": "有憎心。鬚閑提！此人儻能殺害於彼。如是，",
    "T01n0026_038:0672c24": "鬚閑提！我為汝說如其像妙藥，令未淨聖",
    "T01n0026_038:0672c25": "慧眼而得清淨。鬚閑提！若汝聖慧眼得淨",
    "T01n0026_038:0672c26": "者，汝便自知此是無病，此是涅槃。「鬚閑提！",
    "T01n0026_038:0672c27": "有四種法，未淨聖慧眼而得清淨。云何為",
    "T01n0026_038:0672c28": "四？親近善知識，恭敬、承事，聞善法，善思惟，",
    "T01n0026_038:0672c29": "趣向法次法。鬚閑提！汝當如是學，親近",
    "T01n0026_038:0673a01": "善知識，恭敬、承事，聞善法，善思惟，趣向法",
    "T01n0026_038:0673a02": "次法。鬚閑提！當學如是。鬚閑提！汝親近",
    "T01n0026_038:0673a03": "善知識，恭敬、承事已，便聞善法，聞善法已，",
    "T01n0026_038:0673a04": "便善思惟，善思惟已便趣向法次法，趣向",
    "T01n0026_038:0673a05": "法次法已，便知此苦如真，知此苦習、知此",
    "T01n0026_038:0673a06": "苦滅、知此苦滅道如真。「云何知苦如真？謂",
    "T01n0026_038:0673a07": "生苦、老苦、病苦、死苦、怨憎會苦、愛別離苦、所",
    "T01n0026_038:0673a08": "求不得苦、略五盛陰苦，如是知苦如真。云",
    "T01n0026_038:0673a09": "何知苦習如真？謂此愛當受未來有，與喜",
    "T01n0026_038:0673a10": "欲俱，願彼彼有，如是知苦習如真。云何",
    "T01n0026_038:0673a11": "知苦滅如真？謂此愛當受未來有，與喜欲",
    "T01n0026_038:0673a12": "俱，願彼彼有滅、無餘、斷、捨、吐、盡、無欲、沒、息止，",
    "T01n0026_038:0673a13": "如是知苦滅如真。云何知苦滅道如真？謂",
    "T01n0026_038:0673a14": "八支聖道，正見乃至正定，是謂為八，如是",
    "T01n0026_038:0673a15": "知苦滅道如真。」說此法已，鬚閑提異學遠",
    "T01n0026_038:0673a16": "塵離垢，諸法法眼生。於是，鬚閑提異學見法",
    "T01n0026_038:0673a17": "得法，覺白淨法，斷疑度惑，更無餘尊，不",
    "T01n0026_038:0673a18": "復從他，無有猶豫，已住果證，於世尊法",
    "T01n0026_038:0673a19": "得無所畏。即從座起，稽首佛足，白曰：「世",
    "T01n0026_038:0673a20": "尊！願令我得出家學道，受具足，得比丘。」",
    "T01n0026_038:0673a21": "世尊告曰：「善來比丘！修行梵行。」鬚閑提異",
    "T01n0026_038:0673a22": "學即是出家學道，受具足，得比丘。鬚閑提",
    "T01n0026_038:0673a23": "出家學道，受具足，知法已，至得阿羅訶。佛",
    "T01n0026_038:0673a24": "說如是。尊者鬚閑提聞佛所說，歡喜奉行。",
    "T01n0026_038:0673a25": "鬚閑提經第二竟四千一百二十一字",
    "T01n0026_038:0673a26": "中阿含經卷第三十八八千六百六十二字"
}