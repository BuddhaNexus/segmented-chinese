{
    "X79n1557_024:0206b11": "聯燈會要卷第二十四",
    "X79n1557_024:0206b13": "住泉州崇福禪師嗣祖比丘　悟明　集",
    "X79n1557_024:0206b14": "　　　　青原下第七世",
    "X79n1557_024:0206b15": "　　福州雪峰義存禪師法嗣下",
    "X79n1557_024:0206b16": "韶州雲門文偃禪師(凡五十一)蘇州嘉興人也。初參睦州。",
    "X79n1557_024:0206b17": "發明心要。後謁雪峰。值峰上堂次。師犯眾出。熟視云。",
    "X79n1557_024:0206b18": "項上三百斤鐵枷。何不卸却。峰云。因甚到與麼。師以",
    "X79n1557_024:0206b19": "手拭目。趨出。峰奇之。自是入室。益臻玄奧。",
    "X79n1557_024:0206b20": "示眾云。我事不獲已。向儞諸人道。直下無事。早是相",
    "X79n1557_024:0206b21": "埋沒了也。更擬踏步向前。尋言逐句。求覔解會。千差",
    "X79n1557_024:0206b22": "萬別。廣設問難。贏得一場口滑。去道轉遠。有甚休歇",
    "X79n1557_024:0206b23": "時。此事若在言句上。三乘十二分教。豈是無言句。因",
    "X79n1557_024:0206b24": "甚麼。更道教外別傳。若從學解機智得者。只如十地",
    "X79n1557_024:0206c01": "聖人。說法如雲如雨。猶被呵責見性如隔羅糓。以此",
    "X79n1557_024:0206c02": "故知。一切有心。天地懸隔。雖然如此。若是得底人。道",
    "X79n1557_024:0206c03": "火何曾口著燒。終日說事。不曾動著口脣。終日著衣",
    "X79n1557_024:0206c04": "未曾挂著一縷[糸*系]。終日喫飯。未曾咬破一粒米。此猶",
    "X79n1557_024:0206c05": "是門庭之說。須實得恁麼。始得。若向衲僧門下句。裏",
    "X79n1557_024:0206c06": "呈機。徒勞竚思。直饒一句下承當得。猶是瞌睡漢。",
    "X79n1557_024:0206c07": "示眾云。學人簇簇地。商量箇甚麼。舉一句語。教汝直",
    "X79n1557_024:0206c08": "下承當去。早是撒屎。在汝頭上了。直饒捻一毫頭。盡",
    "X79n1557_024:0206c09": "大地。一時明得。已是剜肉作瘡。雖然如此。也須實到",
    "X79n1557_024:0206c10": "這箇田地。始得。若未得如此。切不可掠虗。退步向自",
    "X79n1557_024:0206c11": "己脚跟下。推尋看。是甚麼道理。實無絲髮。與儞作解",
    "X79n1557_024:0206c12": "會。各各當人。一段大事。一切現前。更不煩汝一毫頭",
    "X79n1557_024:0206c13": "氣力。便與祖佛無別。自是諸人。起得許多頭角。擔鉢",
    "X79n1557_024:0206c14": "囊子。千鄉萬里。受屈。且儞諸人。有甚麼不足處。大丈",
    "X79n1557_024:0206c15": "夫漢。阿誰無分。直下承當得。已是不著便。不可受人",
    "X79n1557_024:0206c16": "欺謾。取人處分。纔見老和尚動口。便好將特石。驀口",
    "X79n1557_024:0206c17": "塞。恰似屎上蠅子相似。鬪咂將去。三箇五箇。聚頭商",
    "X79n1557_024:0206c18": "量。苦屈兄弟。古德一期。為儞諸人。不柰何。所以方便。",
    "X79n1557_024:0206c19": "垂一言半句。通汝入路。知是般事捻放一邊自家著",
    "X79n1557_024:0206c20": "些精彩。豈不是有相親分。快與快與。時不待人。出息",
    "X79n1557_024:0206c21": "不保入息。更有甚麼身心別處閑用。切須在急。",
    "X79n1557_024:0206c22": "示眾云。我看諸人。二三機中。尚不能搆得。空披衲衣",
    "X79n1557_024:0206c23": "何益。儞還會麼。我為儞註破。久後到諸方。若見老宿。",
    "X79n1557_024:0206c24": "舉一指。竪一拂子。云是禪是道。拽拄杖。打破頭。便行。",
    "X79n1557_024:0207a01": "若不如此。盡落天魔眷屬。壞滅吾宗。汝若實不會。且",
    "X79n1557_024:0207a02": "向葛藤社裏看。我尋常向儞道。微塵剎土中。三世諸",
    "X79n1557_024:0207a03": "佛。西天二十八祖。唐土六祖。盡在拄杖頭上說法。神",
    "X79n1557_024:0207a04": "通變化。聲應十方。一任縱橫。儞還會麼。若不會。且莫",
    "X79n1557_024:0207a05": "掠虗。雖然如此。且諦當實見也未。直饒到此田地。也",
    "X79n1557_024:0207a06": "未夢見衲僧沙彌在。三家村裏。不逢一人。驀拈拄杖。",
    "X79n1557_024:0207a07": "劃一劃云。總從這裏出去也。",
    "X79n1557_024:0207a08": "示眾云。儞諸人。無端來這裏。覔甚麼。老僧只是喫飯",
    "X79n1557_024:0207a09": "屙屎。別解作甚麼。儞諸方行脚。參禪問道。我且問儞。",
    "X79n1557_024:0207a10": "諸方參得底事。作麼生。試舉看。謼儞屋裏老爺得麼。",
    "X79n1557_024:0207a11": "向老漢骨臀後。覔得些子[口*弟]唾。嚼將以為自己。便謂",
    "X79n1557_024:0207a12": "我解禪解道饒儞念得一大藏教擬作麼生去。古人",
    "X79n1557_024:0207a13": "事不獲已。見儞亂走。向儞道。菩提涅槃。是埋沒儞。是",
    "X79n1557_024:0207a14": "釘橛繫却儞。又見儞不會。向儞道。非菩提涅槃。知是",
    "X79n1557_024:0207a15": "般事。早是不著便了也。又更覔他注解。這般底。滅胡",
    "X79n1557_024:0207a16": "種族。從上來總似儞。何處有今日也。",
    "X79n1557_024:0207a17": "示眾云。從上來是甚麼事。如今抑不得已。且向諸人",
    "X79n1557_024:0207a18": "道。盡大地。有甚麼物。與儞諸人。為緣為對。若有針鋒",
    "X79n1557_024:0207a19": "許。與儞為隔礙。與我拈將來。喚甚麼作佛。喚甚麼作",
    "X79n1557_024:0207a20": "祖。喚甚麼。作山河大地。日月星辰。將甚麼。為四大五",
    "X79n1557_024:0207a21": "蘊。我與麼道。喚作三家村裏。老婆說話。忽然遇著本",
    "X79n1557_024:0207a22": "色行脚漢。聞與麼道。把脚拽向堦下。有甚麼罪過。雖",
    "X79n1557_024:0207a23": "然如是。據箇甚麼道理。便與麼莫趂口快。向這裏亂",
    "X79n1557_024:0207a24": "道。須是箇漢始得。忽然被老漢。脚跟下尋著。沒去處。",
    "X79n1557_024:0207b01": "打折儞脚。莫言不道。",
    "X79n1557_024:0207b02": "示眾云。諸和尚。莫妄想。天是天。地是地。山是山。水是",
    "X79n1557_024:0207b03": "水。僧是僧。俗是俗。良久云。與我拈將案山來。時有僧",
    "X79n1557_024:0207b04": "問。學人見山是山。水是水。時如何。師云。三門為甚麼。",
    "X79n1557_024:0207b05": "騎佛殿。從這裏過。僧云。與麼則不妄想去也。師云。還",
    "X79n1557_024:0207b06": "我話頭來。",
    "X79n1557_024:0207b07": "示眾云。儞若不相當。且覔箇入頭處。微塵諸佛。在儞",
    "X79n1557_024:0207b08": "舌頭上。三藏聖教。在儞脚跟底。不如無事去好。還有",
    "X79n1557_024:0207b09": "人悟得麼。出來對眾道看。",
    "X79n1557_024:0207b10": "示眾。拈拄杖。指面前云。乾坤大地。微塵諸佛。總在這",
    "X79n1557_024:0207b11": "裏。爭佛法勝負。還有人諫得麼。若無人諫得。待老僧",
    "X79n1557_024:0207b12": "與儞諫看。時有僧出云。請和尚諫。師云。這野狐精。",
    "X79n1557_024:0207b13": "師拈拄杖。示眾云。凡夫謂之有。二乘謂之無緣。覺謂",
    "X79n1557_024:0207b14": "之幻有。菩薩當體即空。衲僧家。見拄杖。但喚作拄杖。",
    "X79n1557_024:0207b15": "行但行。坐但坐。不得動著。",
    "X79n1557_024:0207b16": "師拈拄杖。示眾云。拄杖子。化為龍。吞却乾坤了也。山",
    "X79n1557_024:0207b17": "河大地。甚處得來。",
    "X79n1557_024:0207b18": "師有頌云。不露風骨句。未語先分付。進步口喃喃。知",
    "X79n1557_024:0207b19": "君大罔措。",
    "X79n1557_024:0207b20": "示眾云。諸方老宿盡道。聲色外。有一段事。似這般語",
    "X79n1557_024:0207b21": "話。三間法堂裏。獨自妄想。未曾夢見我本師宗旨。作",
    "X79n1557_024:0207b22": "麼生消得他信施。﨟月三十日。各償他始得。乃[跳兆+孛]跳",
    "X79n1557_024:0207b23": "云。儞諸人。各自努力。",
    "X79n1557_024:0207b24": "師垂語云。燈籠是儞自己。把鉢盂噇飯。飯不是儞自",
    "X79n1557_024:0207c01": "己。時有僧問。飯是自己時如何。師云。這野狐精。三家",
    "X79n1557_024:0207c02": "村裏漢。復云。來來。不是儞道飯是自己。云是。師云。驢",
    "X79n1557_024:0207c03": "年夢見。三家村裏漢。",
    "X79n1557_024:0207c04": "妙喜云。用盡自己心。笑破他人口。",
    "X79n1557_024:0207c05": "師舉三平頌云。只此見聞非見聞。師云。喚甚麼。作見",
    "X79n1557_024:0207c06": "聞。無餘聲色可呈君。師云。有甚麼口頭聲色。箇中若",
    "X79n1557_024:0207c07": "了全無事。師云。有甚麼事。體用何妨分不分。師云。語",
    "X79n1557_024:0207c08": "是體。體是語。復拈拄杖云。拄杖是體。燈籠是用。是分",
    "X79n1557_024:0207c09": "不分。不見道。一切智智清淨。",
    "X79n1557_024:0207c10": "師有時云。大用現前。不存軌則。時有僧便問。如何是",
    "X79n1557_024:0207c11": "大用現前。師拈起拄杖。高聲云。釋迦老子來也。",
    "X79n1557_024:0207c12": "師舉誌公云。如我身空法亦空。千品萬類悉皆同。師",
    "X79n1557_024:0207c13": "云。儞立不見立。行不見行。四大五蘊不可得。何處見",
    "X79n1557_024:0207c14": "有山河大地來。是汝每日。把鉢盂噇飯。喚甚麼作飯。",
    "X79n1557_024:0207c15": "何處更有一粒米來。",
    "X79n1557_024:0207c16": "師有時云。要識祖師麼。以拄杖指云。祖師在儞頭上",
    "X79n1557_024:0207c17": "[跳兆+孛]跳。要識祖師眼睛麼。在儞脚跟下。又云。這箇是祭",
    "X79n1557_024:0207c18": "鬼神茶飯。然雖如此。鬼神也無厭足。",
    "X79n1557_024:0207c19": "妙喜云。不見道。留惑潤生。時有僧。在傍咳嗽一",
    "X79n1557_024:0207c20": "聲。妙喜云。老僧恁麼道。有甚麼過。僧擬議。妙喜",
    "X79n1557_024:0207c21": "便打。",
    "X79n1557_024:0207c22": "師有時云。若說菩提涅槃是。燒楓香。供養儞。若說佛",
    "X79n1557_024:0207c23": "祖是。燒黃熟香。供養儞。若說超佛越祖之談是。燒餅",
    "X79n1557_024:0207c24": "香供養儞。歸依佛法僧。下去。",
    "X79n1557_024:0208a01": "師有時拈起拂子云。這裏得箇入處揑怪也。日本國",
    "X79n1557_024:0208a02": "裏說禪。三十三天。有箇人出來。喚云。吽吽。特舍兒。擔",
    "X79n1557_024:0208a03": "枷過狀。",
    "X79n1557_024:0208a04": "師有時云。直得乾坤大地。無纖毫過患。猶是轉句。不",
    "X79n1557_024:0208a05": "見一法。始是半提。須知更有全提底時節。",
    "X79n1557_024:0208a06": "師云。有三種人。一人因說得悟。一人因喚得悟。一人",
    "X79n1557_024:0208a07": "聞舉。便回去。儞道。便回去。意作麼生。復云。也好與三",
    "X79n1557_024:0208a08": "十棒。",
    "X79n1557_024:0208a09": "師一日云。盡十方世界。乾坤大地。天下老和尚。以拄",
    "X79n1557_024:0208a10": "杖一劃云。百雜碎。",
    "X79n1557_024:0208a11": "雪竇云。是即是。要且未有出身之路。如今拄杖。",
    "X79n1557_024:0208a12": "在雪竇手裏。復橫按云。東西南北。甚處得來。",
    "X79n1557_024:0208a13": "師一日云。三乘十二分教。達磨西來。放過即不可。若",
    "X79n1557_024:0208a14": "不妨過。不消一喝。",
    "X79n1557_024:0208a15": "師一日云。聞聲悟道。見色明心。作麼生是聞聲悟道。",
    "X79n1557_024:0208a16": "見色明心。乃云。觀世音菩薩。將錢買胡餅。放不手云。",
    "X79n1557_024:0208a17": "元來却是饅頭。",
    "X79n1557_024:0208a18": "師一日云。真空不壞有。真空不異色。僧問。作麼生是",
    "X79n1557_024:0208a19": "真空。師云。還聞鐘聲麼。云此是鐘聲。師云。驢年夢見",
    "X79n1557_024:0208a20": "麼。",
    "X79n1557_024:0208a21": "師有時云。平地上。死人無數。過得荊棘林者。是好手。",
    "X79n1557_024:0208a22": "有僧云。與麼則堂中第一座。有長處也。師云。蘇嚕蘇",
    "X79n1557_024:0208a23": "嚕。",
    "X79n1557_024:0208a24": "師有時云。光不透脫。有兩般病。一切處不明。面前有",
    "X79n1557_024:0208b01": "物。是一。又透得一切法空。隱隱地。似有箇物相似。亦",
    "X79n1557_024:0208b02": "是光不透脫。又法身。亦有兩種病。得到法身。為法執",
    "X79n1557_024:0208b03": "不忘。己見猶存。坐在法身邊。是一。直饒透得法身去。",
    "X79n1557_024:0208b04": "放過即不可。子細撿點來。有甚氣息。亦是病。",
    "X79n1557_024:0208b05": "妙喜云。不用作禪會。不用作道會。不用作向上",
    "X79n1557_024:0208b06": "商量。此是雲門老漢。據實而論。我恁麼道。有沒",
    "X79n1557_024:0208b07": "量罪過。汝若撿點得出。許儞具擇法眼。若撿點",
    "X79n1557_024:0208b08": "不出。且向雲門葛藤裏參。",
    "X79n1557_024:0208b09": "師甞舉。馬大師云。一切語言。是提婆宗。以這箇為主。",
    "X79n1557_024:0208b10": "乃云。好語。只是無人問。時有僧問。如何是提婆宗。師",
    "X79n1557_024:0208b11": "云。西天九十六種。汝是最下種。",
    "X79n1557_024:0208b12": "雪竇云。赤幡。被這僧奪却了也。",
    "X79n1557_024:0208b13": "師舉臨濟三句。問塔主云。只如塔中和尚。得第幾句。",
    "X79n1557_024:0208b14": "主無對。師云。儞問我。主便問。師云。不快即道。主云。作",
    "X79n1557_024:0208b15": "麼生是不快即道。師云。一不成。二不是。",
    "X79n1557_024:0208b16": "師問臥龍。明己底人。還見有己麼。龍云。不見有己。始",
    "X79n1557_024:0208b17": "明得己。師又問。長連床上。學得底。是第幾機。龍云。第",
    "X79n1557_024:0208b18": "二機。師云。作麼生是第一機。龍云。緊峭草鞋。",
    "X79n1557_024:0208b19": "妙喜云。騎賊馬趕賊隊。借婆帔子拜婆年。",
    "X79n1557_024:0208b20": "僧舉灌溪語。問師。十方無壁落。四面亦無門。淨倮倮",
    "X79n1557_024:0208b21": "赤洒洒。沒可把。作麼生。師云。與麼道即易。也大難出。",
    "X79n1557_024:0208b22": "僧云。上座不肯他與麼道那。師云。適來是儞恁麼舉",
    "X79n1557_024:0208b23": "那。云是。師云。驢年夢見灌溪麼。云某甲話在。師云。我",
    "X79n1557_024:0208b24": "問儞。十方無壁落。四面亦無門。淨倮倮赤洒洒。沒可",
    "X79n1557_024:0208c01": "把。儞道。大梵天王。與帝釋。商量甚麼事。云豈于他事。",
    "X79n1557_024:0208c02": "師喝云。逐隊喫飯漢。",
    "X79n1557_024:0208c03": "師到天童。童問。儞還定當得麼。師云。和尚道甚麼。童",
    "X79n1557_024:0208c04": "云。不會。即目前包裹。師云。會即目前包裹。",
    "X79n1557_024:0208c05": "師因鵝湖上堂。有云。莫道未了底人。長時浮逼逼地。",
    "X79n1557_024:0208c06": "設使了得底人。明明知得有去處。尚乃浮逼逼地。師",
    "X79n1557_024:0208c07": "下堂。舉問首座。適來和尚示眾。意作麼生。座云。浮逼",
    "X79n1557_024:0208c08": "逼地。師云。首座久在此住。頭白齒黃。作這箇語話。座",
    "X79n1557_024:0208c09": "云。上座又作麼生。師云。要道即得。見即便見。若不見。",
    "X79n1557_024:0208c10": "且莫亂道。座云。只如堂頭道浮逼逼地。又作麼生。師",
    "X79n1557_024:0208c11": "云。頭上著枷。脚下著杻。座云。與麼則無佛法也。師云。",
    "X79n1557_024:0208c12": "此是文殊普賢。大人境界。",
    "X79n1557_024:0208c13": "大溈喆云。大凡撥草瞻風。須是其人。雲門可謂",
    "X79n1557_024:0208c14": "青天霹靂。旱地震雷。直得魂慮變懾。不見道。驚",
    "X79n1557_024:0208c15": "群須是英靈漢。敵勝還他師子兒。",
    "X79n1557_024:0208c16": "師在浙中。蘊和尚會中。喫茶次。蘊垂語云。見聞覺知",
    "X79n1557_024:0208c17": "是法。法離見聞覺知。作麼生。時有僧云。見定如今目",
    "X79n1557_024:0208c18": "前。一切見聞覺知是法。法亦不可得。師遂拍手一下。",
    "X79n1557_024:0208c19": "蘊舉頭。師云。猶欠一著在。蘊云。我到這裏。却不會。",
    "X79n1557_024:0208c20": "[啗口+王]長老。舉菩薩手中幡。問師。作麼生。師云。儞是無禮",
    "X79n1557_024:0208c21": "漢。[啗口+王]云。作麼生無禮。師云。是儞外道奴。也作不得。",
    "X79n1557_024:0208c22": "師問首座。儞道。乾坤大地。與儞自己。是同是別。座云",
    "X79n1557_024:0208c23": "同。師云。一切物命。蛾蛘蟻子。與儞自己。是同是別。座",
    "X79n1557_024:0208c24": "云同。師云。儞為甚麼。干戈相待。",
    "X79n1557_024:0209a01": "師雲游。到江西。陳操尚書。請喫飯。陳問。三乘教典。即",
    "X79n1557_024:0209a02": "不問。儒書更不在言。作麼生是行脚事。師云。曾問幾",
    "X79n1557_024:0209a03": "人來。陳云。即今問上座。師云。即今且致。作麼生是教",
    "X79n1557_024:0209a04": "意。陳云。黃卷赤軸。師云。這箇是語言文字。作麼生是",
    "X79n1557_024:0209a05": "教意。陳云。口欲談而詞喪。心欲緣而慮忘。師云。口欲",
    "X79n1557_024:0209a06": "談而詞喪。為對有言。心欲緣而慮忘。為對妄想。作麼",
    "X79n1557_024:0209a07": "生是教意。陳無對。師云。見說尚書。看法華經。是否。云",
    "X79n1557_024:0209a08": "是。師云。經中道。治世語言。資生產業。皆與實相。不相",
    "X79n1557_024:0209a09": "違背。且道非非想天。有幾人退位。陳又無對。師云。尚",
    "X79n1557_024:0209a10": "書且莫草草。十經五論。師僧拋却。入叢林。十年二十",
    "X79n1557_024:0209a11": "年。尚不奈何。尚書又爭會得。陳作禮云。某甲罪過。",
    "X79n1557_024:0209a12": "師問直歲。甚處來。云割茆來。師云。割得幾箇祖師。歲",
    "X79n1557_024:0209a13": "云。三百箇。師云。朝三千暮八百。東家杓柄長。西家杓",
    "X79n1557_024:0209a14": "柄短。又作麼生。歲無語。師便打。",
    "X79n1557_024:0209a15": "師問僧。光明寂照徧河沙。豈不是張拙秀才語。僧云。",
    "X79n1557_024:0209a16": "是。師云。語墮了也。",
    "X79n1557_024:0209a17": "妙喜云。驢揀濕處尿。",
    "X79n1557_024:0209a18": "大溈果頌云。萬丈龍門勢倚空。懸崖撒手辨魚",
    "X79n1557_024:0209a19": "龍。時人只看絲綸上。不見蘆花對蓼紅。",
    "X79n1557_024:0209a20": "師問僧。甚處人。云新羅人。師云。將甚麼過海。云草賊",
    "X79n1557_024:0209a21": "大敗。師云。為甚麼在我手裏。云恰是。師云。一任[跳兆+孛]跳。",
    "X79n1557_024:0209a22": "雪竇云。雲門老漢。龍頭虵尾。放過這漢。為甚麼",
    "X79n1557_024:0209a23": "在我手裏。恰是。臂脊便棒。",
    "X79n1557_024:0209a24": "師問僧。近離甚處。云西禪。師云。西禪有何言句。僧展",
    "X79n1557_024:0209b01": "兩手。師與一掌。僧云。某甲話在。師却展兩手。僧無語。",
    "X79n1557_024:0209b02": "師又打。",
    "X79n1557_024:0209b03": "師到庫下。見一僧。乃問。作甚麼。云設供。師云。儞是甚",
    "X79n1557_024:0209b04": "處人。云某處人。師喚典座。與這僧。設却供。",
    "X79n1557_024:0209b05": "大溈喆云。雲門一期慈悲。却成多事。當時便回",
    "X79n1557_024:0209b06": "去。免見挂後人唇齒。良久云。若不登樓望。焉知",
    "X79n1557_024:0209b07": "滄海深。",
    "X79n1557_024:0209b08": "師問僧。甚處來。云江西。師云。江西一隊老漢。寐語住",
    "X79n1557_024:0209b09": "也未。僧無語。後舉似法眼。眼云。大小雲門。被這僧勘",
    "X79n1557_024:0209b10": "破。",
    "X79n1557_024:0209b11": "師問僧。近離甚處。云南嶽。師云。我不曾與人葛藤。近",
    "X79n1557_024:0209b12": "前來。僧近前師。云去。",
    "X79n1557_024:0209b13": "僧問。如何是法身向上事。師云。向上。與儞道。即不難。",
    "X79n1557_024:0209b14": "作麼生是法身。云請和尚鑑。師云。鑑即且致。作麼生",
    "X79n1557_024:0209b15": "是法身。云與麼與麼。師云。這箇是長連床上。學得底",
    "X79n1557_024:0209b16": "我且問儞。法身還喫飯麼。僧無對。",
    "X79n1557_024:0209b17": "雪竇云。將成九仞之山。不進一簣之土。過在甚",
    "X79n1557_024:0209b18": "麼處　梁家庵主云。雲門直得入泥入水。",
    "X79n1557_024:0209b19": "有一僧。罷經論。來參師。問云。未到雲門時。恰似初生",
    "X79n1557_024:0209b20": "月。及乎到來。曲彎彎地。師云。是儞道那。云是。師云。甚",
    "X79n1557_024:0209b21": "好。我問汝。作麼生是初生月。僧斫額。作望月勢。師云。",
    "X79n1557_024:0209b22": "儞如此。已後失却目去在。僧經旬却來。師云。儞還會",
    "X79n1557_024:0209b23": "也未。云未會。師云。儞問我。僧便問。如何是初生月。師",
    "X79n1557_024:0209b24": "云。曲彎彎地。僧罔措。後果失目。",
    "X79n1557_024:0209c01": "瑯瑘覺云。且道。佛法有靈驗麼。如今若有問瑯",
    "X79n1557_024:0209c02": "瑘。如何是初生月。向道。經堂前打板聲。",
    "X79n1557_024:0209c03": "白雲端云。這僧失却目。雲門和鼻孔不見。雖然",
    "X79n1557_024:0209c04": "如是。家住州西。",
    "X79n1557_024:0209c05": "師問僧。甚處來。云禮塔來。師云。謔我。云某甲實禮塔",
    "X79n1557_024:0209c06": "來。師云。五戒也不持。",
    "X79n1557_024:0209c07": "汾州云。彼此相鈍置。",
    "X79n1557_024:0209c08": "僧問。十方薄伽梵。即不問。如何是一路涅槃門。師云。",
    "X79n1557_024:0209c09": "我道不得。云和尚為甚麼道不得。師云。儞舉話即得。",
    "X79n1557_024:0209c10": "雪竇云。淺水無魚。徒勞下釣。",
    "X79n1557_024:0209c11": "僧問。秋初夏末。前程忽有人問。作麼生祗對。師云。大",
    "X79n1557_024:0209c12": "眾退後。僧云。未審過在甚麼處。師云。還我九十日飯",
    "X79n1557_024:0209c13": "錢來。",
    "X79n1557_024:0209c14": "大溈喆云。這僧貪程太速。致使雲門。隨索飯錢。",
    "X79n1557_024:0209c15": "如今還有識雲門者麼。良久云。不是弄潮人。休",
    "X79n1557_024:0209c16": "入洪波裏。",
    "X79n1557_024:0209c17": "僧問。佛法如水中月。是否。師云。清波無透路。云和尚",
    "X79n1557_024:0209c18": "從何而得。師云。再問復何來。云便與麼去時如何。師",
    "X79n1557_024:0209c19": "云。重疊關山路。",
    "X79n1557_024:0209c20": "僧問。如何是雲門一曲。師云。臈月二十五。云唱者如",
    "X79n1557_024:0209c21": "何。師云。且緩緩。",
    "X79n1557_024:0209c22": "僧問。如何是法身。師云。六不收。",
    "X79n1557_024:0209c23": "雪竇頌云。一二三四五六。碧眼胡僧數不足。少",
    "X79n1557_024:0209c24": "林謾道付神光。卷衣又說歸天竺。天竺茫茫何。",
    "X79n1557_024:0210a01": "處尋。夜來却對乳峰宿。",
    "X79n1557_024:0210a02": "問如何是透法身句。師云。北斗裏藏身。",
    "X79n1557_024:0210a03": "白雲端頌云。五陵公子游花慣。未第貧儒自古",
    "X79n1557_024:0210a04": "多。冷地看他人富貴。等閑不柰幞頭何。",
    "X79n1557_024:0210a05": "僧問。不起一念。還有過也無。師云。須彌山。",
    "X79n1557_024:0210a06": "保寧勇頌云。萬仞峯頭立大乖。須臾眨眼落懸",
    "X79n1557_024:0210a07": "崖。通身不損毫毛者。天上人間安敢埋。",
    "X79n1557_024:0210a08": "問如何是道。師云。透出一字。云透出後如何。師云。千",
    "X79n1557_024:0210a09": "里同風。",
    "X79n1557_024:0210a10": "問如何是清淨法身。師云。花藥欄。云便恁麼去時如",
    "X79n1557_024:0210a11": "何。師云。金毛師子。",
    "X79n1557_024:0210a12": "問如何是塵塵三昧。師云。鉢裏飯。桶裏水。問。一言道",
    "X79n1557_024:0210a13": "盡時如何。師云。裂破。問。如何是超佛越祖之談。師云。",
    "X79n1557_024:0210a14": "胡餅。問。如何是佛法大意。師云。面南看北斗。問。如何",
    "X79n1557_024:0210a15": "是佛。師云。乾屎橛。問。一切智通無障礙時如何。師云。",
    "X79n1557_024:0210a16": "掃地潑水相公來。",
    "X79n1557_024:0210a17": "福州長慶慧稜禪師(凡十二)杭州鹽官孫氏子。初參靈",
    "X79n1557_024:0210a18": "雲。問如何是佛法大意。雲云。驢事未去。馬事到來。師",
    "X79n1557_024:0210a19": "往返。看二十年。無省動。後謁雪峯。忽一日捲簾。豁然",
    "X79n1557_024:0210a20": "大悟。述偈云。也大差也大差。捲起簾來見天下。有人",
    "X79n1557_024:0210a21": "問我解何宗。拈起拂子驀口打。雪峯謂玄沙云。此子",
    "X79n1557_024:0210a22": "徹也。沙云。未可。此是意識著述。待與勘過始得。至晚",
    "X79n1557_024:0210a23": "師上問訊。峯問師。備頭陀不肯儞。若實有正悟。對眾",
    "X79n1557_024:0210a24": "舉來看。師復作偈云。萬象之中獨露身。唯人自肯乃",
    "X79n1557_024:0210b01": "方親。昔時謬向途中覔。今日看來火裏氷。峯顧玄沙",
    "X79n1557_024:0210b02": "云。不可也是意識著述。",
    "X79n1557_024:0210b03": "示眾云。淨潔打疊了也。却近前。問我覔我。劈脊與儞",
    "X79n1557_024:0210b04": "一棒。有一棒到汝。汝須生慚愧。無一棒到汝。汝又向",
    "X79n1557_024:0210b05": "甚麼處會。",
    "X79n1557_024:0210b06": "雪竇云。我即不然。淨潔打疊了也。直須近前。就",
    "X79n1557_024:0210b07": "我覔我。臂脊與儞一棒。有一棒到儞。儞須受屈。",
    "X79n1557_024:0210b08": "無一棒到儞。與儞平出。但恁麼會。",
    "X79n1557_024:0210b09": "示眾云。撞著道伴。交肩過。一生參學事畢。",
    "X79n1557_024:0210b10": "雪竇云。是即是。針不劄風不入。有甚麼用處。",
    "X79n1557_024:0210b11": "示眾云。總似今日老。胡有望。",
    "X79n1557_024:0210b12": "保福展云。總似今日。老胡絕望。",
    "X79n1557_024:0210b13": "師拈拄杖。示眾云。識得這箇。一生參學事畢。",
    "X79n1557_024:0210b14": "雲門云。識得這箇。為甚麼不肯住。",
    "X79n1557_024:0210b15": "靈巖安云。恁麼住者。喪我兒孫。恁麼去者。寒灰",
    "X79n1557_024:0210b16": "發焰。然雖如是。都未得勦絕在。拈起拄杖云。識",
    "X79n1557_024:0210b17": "得這箇。遂卓一下云。敲出鳳凰五色髓。擊碎驪",
    "X79n1557_024:0210b18": "龍明月珠。",
    "X79n1557_024:0210b19": "師同保福鼓山。三人游山。福指雪峰舊院云。教中道",
    "X79n1557_024:0210b20": "妙高峯頂。莫只這裏便是麼。師云。是即是。可惜許。鼓",
    "X79n1557_024:0210b21": "山云。若不是孫公。便見髑髏徧野。",
    "X79n1557_024:0210b22": "雪竇云。今日共這漢游山。圖箇甚麼。復云。百千",
    "X79n1557_024:0210b23": "年後。不道全無。只是少。",
    "X79n1557_024:0210b24": "又頌云。妙峰孤頂草離離。拈得分明付與誰。不",
    "X79n1557_024:0210c01": "是孫公辨端的。髑髏徧野幾人知。",
    "X79n1557_024:0210c02": "師一日陞堂。大眾集定。師拽出一僧云。大眾禮拜這",
    "X79n1557_024:0210c03": "僧著。又云。且道。這僧有甚長處。却教大眾禮拜他。眾",
    "X79n1557_024:0210c04": "無對。",
    "X79n1557_024:0210c05": "臥龍舉。僧問曹山。維摩默然。文殊讚善。未審還稱得",
    "X79n1557_024:0210c06": "維摩意也無。曹云。儞還縛得虗空麼。云恁麼則不稱",
    "X79n1557_024:0210c07": "維摩意也。曹云。他又爭肯。云畢竟有何所歸。曹云。若",
    "X79n1557_024:0210c08": "有所歸。即同彼二公也。云和尚作麼生。曹云。待汝患",
    "X79n1557_024:0210c09": "維摩病。始得。臥龍舉了。師云。我雖不見曹山。敢與曹",
    "X79n1557_024:0210c10": "山。作箇話主。龍愕然云。這老和尚。近日顛倒。作麼。山",
    "X79n1557_024:0210c11": "頭老漢。以維摩默然話。休歇了多少人。他却道。與曹",
    "X79n1557_024:0210c12": "山作箇話主。師咄云。這尿床鬼子。不會便休。亂統作",
    "X79n1557_024:0210c13": "麼。",
    "X79n1557_024:0210c14": "僧問。羚羊未挂角時如何。師云。草裏漢。云挂角後如",
    "X79n1557_024:0210c15": "何。師云。亂叫喚。云畢竟如何。師云。驢事未去。馬事到",
    "X79n1557_024:0210c16": "來。",
    "X79n1557_024:0210c17": "師問僧。甚處來。云鼓山。師云。鼓山有不跨石門句。有",
    "X79n1557_024:0210c18": "人問儞。作麼生道。云昨夜宿報慈。師云。劈脊便棒。儞",
    "X79n1557_024:0210c19": "又作麼生。云和尚若行此棒。不虗受人天供養。師云。",
    "X79n1557_024:0210c20": "洎乎放過。",
    "X79n1557_024:0210c21": "僧問。眾手淘金。誰是得者。師云。有伎倆者得。云學人",
    "X79n1557_024:0210c22": "還得也無。師云。大遠在。",
    "X79n1557_024:0210c23": "雪竇代這僧。當時便喝。復云。有伎倆者得。一手",
    "X79n1557_024:0210c24": "分付。有伎倆者不得。兩手分付。學人還得也無。",
    "X79n1557_024:0211a01": "蒼天蒼天。",
    "X79n1557_024:0211a02": "閩帥夫人練師崔氏。遣使送衣物至。云練師。令就大",
    "X79n1557_024:0211a03": "師請取回信。師云。傳語練師。領取回信。師次日。入府。",
    "X79n1557_024:0211a04": "練師云。昨日謝大師回信。師云。却請昨日回信看。練",
    "X79n1557_024:0211a05": "師展兩手。帥云。練師與麼呈信。還愜大師意麼。師云。",
    "X79n1557_024:0211a06": "猶較些子。云未審大師意旨如何。師良久。帥云。不可",
    "X79n1557_024:0211a07": "思議大師。佛法深遠。",
    "X79n1557_024:0211a08": "福州安國明真大師(凡二)師問僧。得之於心。伊蘭作",
    "X79n1557_024:0211a09": "旃檀之樹。失之於旨。甘露乃蒺[卄/梨]之園。我要箇語。具",
    "X79n1557_024:0211a10": "得失兩意。僧竪起拳云。不可喚作拳頭。師云。只為喚",
    "X79n1557_024:0211a11": "作拳頭。",
    "X79n1557_024:0211a12": "雪竇云。無繩自縛漢。拳頭也不識。",
    "X79n1557_024:0211a13": "雪峯一日。攔胸扭住師云。盡大地是箇解脫門。把手",
    "X79n1557_024:0211a14": "拽伊。不肯入。師云。和尚怪某甲不得。峯云。雖然如此。",
    "X79n1557_024:0211a15": "爭柰背後許多師僧何。",
    "X79n1557_024:0211a16": "漳州保福從展禪師(凡十二)福州陳氏子。示眾云。此事",
    "X79n1557_024:0211a17": "如擊石火。似閃電光。搆得。搆不得。未免喪身失命。有",
    "X79n1557_024:0211a18": "僧問。未審搆得底人。還免喪身失命也無。師云。適來",
    "X79n1557_024:0211a19": "且致。闍梨還搆得麼。僧云。若搆不得。未免大眾笑怪。",
    "X79n1557_024:0211a20": "師云。作家作家。云是甚麼心行。師云。一杓屎。欄面潑。",
    "X79n1557_024:0211a21": "也不知臭。",
    "X79n1557_024:0211a22": "雪竇云。保福有生擒虎兕底牙爪。這僧也不易",
    "X79n1557_024:0211a23": "相敵。雖然如是。且放過保福一著。只如雪竇與",
    "X79n1557_024:0211a24": "大眾。還免諸方檢責也無。若免不得。平地上死",
    "X79n1557_024:0211b01": "人無數。其中有得活底麼。遂拈拄杖云。來也來",
    "X79n1557_024:0211b02": "也。",
    "X79n1557_024:0211b03": "師問長慶。盤山道。光境俱忘。復是何物。洞山道。光境",
    "X79n1557_024:0211b04": "未忘。復是何物。據二老。總未得勦絕在。作麼生得勦",
    "X79n1557_024:0211b05": "絕去。慶良久。師云。情知儞向鬼窟裏。作活計。慶云。儞",
    "X79n1557_024:0211b06": "作麼生。師云。兩手扶犁水過膝。",
    "X79n1557_024:0211b07": "雪竇云。俱忘未忘。總由我。保福因甚道。未得勦。",
    "X79n1557_024:0211b08": "絕。酌然能有幾箇。諸人又作麼生道。免得長慶",
    "X79n1557_024:0211b09": "在鬼窟裏。良久云。柳絮隨風。自西自東。",
    "X79n1557_024:0211b10": "師一日云。如今有人。從佛殿後過。便知是李四張三。",
    "X79n1557_024:0211b11": "有人從佛殿前過。為甚麼不見。且道。佛法利害。在甚",
    "X79n1557_024:0211b12": "麼處。僧云。為伊有一分麤境。所以不見。師便喝。復自",
    "X79n1557_024:0211b13": "云。若是佛殿。即不見。云不是佛殿。還見麼。師云。不是",
    "X79n1557_024:0211b14": "佛殿。見箇甚麼。",
    "X79n1557_024:0211b15": "師因僧侍立。師云。儞得恁麼麤心。云甚處是某甲麤",
    "X79n1557_024:0211b16": "心處。師拈一塊土。度與僧云。拋向門前著。僧拋了。却",
    "X79n1557_024:0211b17": "來云。甚處是某甲麤心處。師云。我見儞築著磕著。所",
    "X79n1557_024:0211b18": "以道儞麤心。",
    "X79n1557_024:0211b19": "雪竇云。然則這僧被熱瞞。爭柰真不掩偽。曲不",
    "X79n1557_024:0211b20": "藏直。雪竇將今視古。於理不甘。儞這一隊漠。忽",
    "X79n1557_024:0211b21": "僧堂裏來。寮舍裏去。築著磕著。儞亦不知近來",
    "X79n1557_024:0211b22": "麤心轉盛。我若放過。便見諸方檢責。乃卓拄杖",
    "X79n1557_024:0211b23": "下座。",
    "X79n1557_024:0211b24": "長生卓菴。師往相訪。茶話次。生云。有僧問某甲。如何",
    "X79n1557_024:0211c01": "是祖師西來意。某甲竪起拂子。不知得不得。師云。我",
    "X79n1557_024:0211c02": "爭敢道得不得。有箇問。有人讚咲此事。如虎帶角。有",
    "X79n1557_024:0211c03": "人輕賤此事。分文不直。一等是與麼事。為甚贊毀不",
    "X79n1557_024:0211c04": "同。生云。適來出自偶爾。",
    "X79n1557_024:0211c05": "有一老宿云。毀又爭得　有一老宿云。惜取眉",
    "X79n1557_024:0211c06": "毛　太原孚云。若無智眼。雞辨得失。",
    "X79n1557_024:0211c07": "雪竇都別云。若非和尚證明。拂子一生無用。",
    "X79n1557_024:0211c08": "師病中問僧。我與儞。相識年深。有何名方妙藥。相救。",
    "X79n1557_024:0211c09": "云藥方甚有。聞和尚不解忌口。",
    "X79n1557_024:0211c10": "雪竇別云。只恐難為和尚。",
    "X79n1557_024:0211c11": "師問飯頭。鑊闊多少。云和尚試量看。師作量勢。僧云。",
    "X79n1557_024:0211c12": "和尚莫瞞人好。師云。却是儞瞞我。",
    "X79n1557_024:0211c13": "師問僧。儞作甚麼業。得與麼長。云和尚短多少。師蹲",
    "X79n1557_024:0211c14": "身。作短勢。僧云。和尚莫瞞人好師云。却是儞瞞我。",
    "X79n1557_024:0211c15": "師問僧。儞名甚麼。云咸澤。師云。忽遇枯涸時如何。云",
    "X79n1557_024:0211c16": "誰是枯涸者。師云。我是。僧云。和尚莫瞞人好。師云。却",
    "X79n1557_024:0211c17": "是儞瞞我。",
    "X79n1557_024:0211c18": "師問僧。殿裏是甚麼佛。僧云。和尚試定當看。師云。釋",
    "X79n1557_024:0211c19": "迦佛。僧云。和尚莫瞞人好。師云。却是儞瞞我。",
    "X79n1557_024:0211c20": "師見一僧。拈拄杖。打其頭。僧作忍痛聲。師云。那箇為",
    "X79n1557_024:0211c21": "甚麼不痛。僧無對。",
    "X79n1557_024:0211c22": "玄覺代三。貪行拄杖。",
    "X79n1557_024:0211c23": "師因尼來參。師云。阿誰。侍者云。覺師姑。師云。既是覺",
    "X79n1557_024:0211c24": "師姑。用來作麼。尼云。仁義道中。即不無。師自別云。和",
    "X79n1557_024:0212a01": "尚是甚麼心行。",
    "X79n1557_024:0212a02": "師見僧數錢。乃展手云。乞我一錢。云和尚因何到恁",
    "X79n1557_024:0212a03": "麼地。師云。我到恁麼地。云若到恁麼地。將取一錢去。",
    "X79n1557_024:0212a04": "師云。汝為何到恁麼地。",
    "X79n1557_024:0212a05": "師問僧。甚處來。云江西觀音。師云。還見觀音麼。云見。",
    "X79n1557_024:0212a06": "師云。左邊見。右邊見。僧云。見時不歷左右。",
    "X79n1557_024:0212a07": "法眼別云。如和尚見。",
    "X79n1557_024:0212a08": "師令侍者。屈崇壽長老云。但獨自來。莫帶侍者來。壽",
    "X79n1557_024:0212a09": "云。不許帶來。爭解離得。師云。太煞恩愛。壽無語。",
    "X79n1557_024:0212a10": "僧問。如來禪即不問。如何是祖師禪。師以手撥云。香",
    "X79n1557_024:0212a11": "嚴道底。拈向一邊著。僧無語。師却問明招云。道者道",
    "X79n1557_024:0212a12": "取。招云。請大師舉。師便舉。招云。更有第二下鐵鎚來。",
    "X79n1557_024:0212a13": "和尚又將箇甚麼當抵始得。師休去。",
    "X79n1557_024:0212a14": "僧問師。雪峰平生。有何言句。得似羚羊挂角時。師云。",
    "X79n1557_024:0212a15": "我不可作雪峰弟子不得。",
    "X79n1557_024:0212a16": "雪竇云。一千五百箇衲子。保福較些子。",
    "X79n1557_024:0212a17": "杭州龍冊順德怤禪師(鏡清也凡十八)師問雪峰。只如古德。",
    "X79n1557_024:0212a18": "豈不是以心傳心。峰云。兼不立文字語句。師云。只如",
    "X79n1557_024:0212a19": "不立文字語句。未審如何傳授。峰良久。師便作禮。峰",
    "X79n1557_024:0212a20": "云。更問我一轉。豈不好。師云。就和尚。請一轉問頭。峰",
    "X79n1557_024:0212a21": "云。只恁麼。為別有商量。師云。和尚恁麼即得。峯云。汝",
    "X79n1557_024:0212a22": "又作麼生。師云。辜負殺人。",
    "X79n1557_024:0212a23": "師在雪峰。普請次。峰舉。溈山云。見色便見心。還有過",
    "X79n1557_024:0212a24": "也無。師云。古人為甚麼事。峰云。雖然如此。我要共儞",
    "X79n1557_024:0212b01": "商量。師云。若恁麼。不知某甲钁地去好。",
    "X79n1557_024:0212b02": "示眾云。有舟無楫。亦不得。有楫無舟。亦不得。舟揖俱",
    "X79n1557_024:0212b03": "備。亦不得。亦不得。亦不得。諸人作麼生。",
    "X79n1557_024:0212b04": "示眾云。一人到。亦不得。一人不到。亦不得。二人俱到。",
    "X79n1557_024:0212b05": "亦不得。亦不得。亦不得。諸人作麼生。此是妙中之妙。",
    "X79n1557_024:0212b06": "拂盡青霄。通霄不礙。",
    "X79n1557_024:0212b07": "師一日。於僧堂前。自打鐘云。玄沙道底。玄沙道底。時",
    "X79n1557_024:0212b08": "有僧問。玄沙道甚麼。師畫一圓相。僧云。若不久參。爭",
    "X79n1557_024:0212b09": "知與麼。師云。還我草鞋錢來。",
    "X79n1557_024:0212b10": "雪竇云。洎被打破蔡州。",
    "X79n1557_024:0212b11": "師普請。鋤草次。浴頭請師浴。師不顧。如是三請。師舉",
    "X79n1557_024:0212b12": "钁。作打勢。頭便走。師召云。來來。頭面首。師云。向後遇",
    "X79n1557_024:0212b13": "作家。分明舉似。僧後見保福。舉前話。未了。福以手掩",
    "X79n1557_024:0212b14": "僧口。僧復舉似師。師云。饒伊與麼。也未作家。",
    "X79n1557_024:0212b15": "師問靈雲。行脚大事。乞師指南。雲云。浙中米作麼價。",
    "X79n1557_024:0212b16": "師云。若不是某甲。洎作米價會。",
    "X79n1557_024:0212b17": "師問風穴。近離甚處。云自離東來。師云。還過小江也",
    "X79n1557_024:0212b18": "無。云大舸獨飄空。小江無可濟。師云。鏡水秦山。鳥飛",
    "X79n1557_024:0212b19": "不渡。子莫道聽遺言。云滄溟尚怯艨[舟*侖]勢。列漢飛帆",
    "X79n1557_024:0212b20": "渡五湖。師竪起拄杖子云。爭柰這箇何。云這箇是甚",
    "X79n1557_024:0212b21": "麼。師云。果然不識。云出沒卷舒。與師同用。師云。杓卜",
    "X79n1557_024:0212b22": "聽虗聲。熟睡饒噡語。云澤廣藏山。理能伏豹。師云。捨",
    "X79n1557_024:0212b23": "罪恕愆。速須出去。云出去即得。便出。到法堂上。却云。",
    "X79n1557_024:0212b24": "行脚人。因緣未盡善。不可便休。再上方丈。見師。坐次。",
    "X79n1557_024:0212c01": "穴問訊云。某甲適來。輙呈騃見。[曰/月]瀆尊顏。伏承和尚",
    "X79n1557_024:0212c02": "慈悲。未賜罪責。師云。適來言。從東來。豈不是翠巖來。",
    "X79n1557_024:0212c03": "云雪竇親棲寶蓋東。師云。不逐忘羊狂解息。却來這",
    "X79n1557_024:0212c04": "裏念篇章。云路逢劒客須呈劒。不是詩人不献詩。師",
    "X79n1557_024:0212c05": "云。詩速秘却。略借劒看。云梟首甑人携劒去。師云。不",
    "X79n1557_024:0212c06": "獨觸風化。亦自顯顢頇。云若不觸風化。爭明古佛心。",
    "X79n1557_024:0212c07": "師云。何名古佛心。云再許允容。師今何有。師云。東來",
    "X79n1557_024:0212c08": "衲子。菽麥不分。云只聞不己而已。何得抑己而已。師",
    "X79n1557_024:0212c09": "云。巨浪涌千尋。澄波不離水。云一句截流。萬機寖削。",
    "X79n1557_024:0212c10": "便作禮。師云。東來衲子。俊哉俊哉。",
    "X79n1557_024:0212c11": "師問僧。近離甚處。云三峰。師云。夏在甚處。云五峰。師",
    "X79n1557_024:0212c12": "云。放儞三十棒。云某甲過在甚麼處。師云。為儞出一",
    "X79n1557_024:0212c13": "叢林。入一叢林。",
    "X79n1557_024:0212c14": "琅瑘覺云。割菜鎌子。",
    "X79n1557_024:0212c15": "師問僧。近離甚處。云石橋。師云。本分事作麼生。云近",
    "X79n1557_024:0212c16": "離石橋。師云。我豈不知儞近離石橋。本分事作麼生。",
    "X79n1557_024:0212c17": "云。和尚何不領話。師便打。僧云。某甲話在。師云。儞但",
    "X79n1557_024:0212c18": "喫棒。我要這話行。",
    "X79n1557_024:0212c19": "雪竇云。然則倚勢欺人。爭柰事不孤起。這僧若",
    "X79n1557_024:0212c20": "能慎初護末。棒須是鏡清自喫。",
    "X79n1557_024:0212c21": "師問僧。門外甚麼聲。云雨滴聲。師云。眾生顛倒。迷己",
    "X79n1557_024:0212c22": "逐物。云和尚作麼生。師云。洎不迷己。云洎不迷己。意",
    "X79n1557_024:0212c23": "作麼生。師云。出身猶可易。脫體道應難。",
    "X79n1557_024:0212c24": "黃龍心云。說易說難。轉見迷己。要不迷己。如今",
    "X79n1557_024:0213a01": "喚作甚麼聲。",
    "X79n1557_024:0213a02": "師問僧。門外甚麼聲。云虵咬蝦蟆聲。師云。將謂眾生",
    "X79n1557_024:0213a03": "苦。更有苦眾生。",
    "X79n1557_024:0213a04": "師住庵時。有一行者。徐徐近前。取拂子。竪起云。某甲",
    "X79n1557_024:0213a05": "決定喚這箇。作拂子。庵主喚作甚麼。師云。不可更分",
    "X79n1557_024:0213a06": "名立字也。者擲下拂子云。著甚死急。",
    "X79n1557_024:0213a07": "明招代云。敢死喘氣。",
    "X79n1557_024:0213a08": "僧問。學人未達其源。乞師方便。師云。是甚麼源。云其",
    "X79n1557_024:0213a09": "源。師云。若是其源。爭受方便。",
    "X79n1557_024:0213a10": "雪竇云。死水裏浸殺。有甚用處。",
    "X79n1557_024:0213a11": "侍者隨後問。適來是成褫伊那。師云。無。云不成褫",
    "X79n1557_024:0213a12": "伊那。師云。無。云和尚尊意如何。師云。一點水墨。兩",
    "X79n1557_024:0213a13": "處成龍。",
    "X79n1557_024:0213a14": "雪竇云。猶較些子。雪竇不是減鏡清威光。要與",
    "X79n1557_024:0213a15": "這僧相見。是甚麼源。其源。三十年後。與儞三十",
    "X79n1557_024:0213a16": "棒。",
    "X79n1557_024:0213a17": "僧問。學人啐。請師啄。師云。還得活也無。云若不活。遭",
    "X79n1557_024:0213a18": "人怪笑。師云。也是草裏漢。",
    "X79n1557_024:0213a19": "雪竇云。衲僧有此奇特事。若有一人半人。互相",
    "X79n1557_024:0213a20": "平展。古聖也不虗出來一回。",
    "X79n1557_024:0213a21": "僧問。聲前絕妙。請師指歸。師云。許由不洗耳。云為甚",
    "X79n1557_024:0213a22": "麼如此。師云。猶繫脚在。云某甲只如此。師意又如何。",
    "X79n1557_024:0213a23": "師云。無端夜來鴈。驚起後池秋。",
    "X79n1557_024:0213a24": "僧問。新年頭還有佛法也無。師云。有。云如何是新年",
    "X79n1557_024:0213b01": "頭佛法。師云。元正啟祚。萬物咸新。云謝師答話。師云。",
    "X79n1557_024:0213b02": "鏡清今日失利。",
    "X79n1557_024:0213b03": "福州長生皎然禪師(凡五)師因雪峰。普請次。峰自負",
    "X79n1557_024:0213b04": "一束藤。路逢一僧。便拋下。僧擬取。被峰一踏踏倒。乃",
    "X79n1557_024:0213b05": "謂師云。今日踏得這僧快生。師云。和尚須替這僧。入",
    "X79n1557_024:0213b06": "涅槃堂始得。峯休去。",
    "X79n1557_024:0213b07": "雪竇云。長生大似東家人死。西家人助哀。也好",
    "X79n1557_024:0213b08": "與一踏　白雲端云。雪峰外面贏得五百。家中",
    "X79n1557_024:0213b09": "失却一貫。",
    "X79n1557_024:0213b10": "有僧問雪峰。如何是第一句。峯良久。僧舉似師。師云。",
    "X79n1557_024:0213b11": "此是第二句。峰聞。令僧同師。如何是第一句。師云。蒼",
    "X79n1557_024:0213b12": "天蒼天。",
    "X79n1557_024:0213b13": "雪峰問師。光境俱亡。復是何物。師云。放某甲過。有箇",
    "X79n1557_024:0213b14": "商量。峰云。我放儞過。儞作麼生商量。師云。某甲亦放",
    "X79n1557_024:0213b15": "和尚過。峰深肯之。",
    "X79n1557_024:0213b16": "玄沙問。我觀如來。前際不來。後際不去。今亦無住。長",
    "X79n1557_024:0213b17": "老作麼生。師云。放某甲過。有箇道處。沙云。我放儞過。",
    "X79n1557_024:0213b18": "儞作麼生道。師默然。沙云。誰委。師云。和尚不委那。沙",
    "X79n1557_024:0213b19": "云。情知儞向鬼窟裏。作活計。",
    "X79n1557_024:0213b20": "僧問。從上宗乘。如何舉唱。師云。不可為闍梨。荒却長",
    "X79n1557_024:0213b21": "生山也。",
    "X79n1557_024:0213b22": "福州鼓山神晏禪師(凡十一)久依雪峰。峰知其緣熟。一",
    "X79n1557_024:0213b23": "日驀攔胷扭住云。是甚麼。師當下釋然契悟。但舉手",
    "X79n1557_024:0213b24": "搖拽而已。峰云。子作道理耶。師云。何道理之有。峰撫",
    "X79n1557_024:0213c01": "而印之。",
    "X79n1557_024:0213c02": "示眾云。諸和尚盡道。向諸方參學。未審參箇甚麼。學",
    "X79n1557_024:0213c03": "箇甚麼。還有參得者也無。有即出來。對眾驗看。諸和",
    "X79n1557_024:0213c04": "尚。為復參禪參道。參佛參法。參毗盧師。法身主。參佛",
    "X79n1557_024:0213c05": "向上事。涅槃後句。若實參此。得無大妄。喚作望上。心",
    "X79n1557_024:0213c06": "不息。與諸和尚。了無交涉。",
    "X79n1557_024:0213c07": "示眾云。大事未辦。宗脉不通。切忌記持言句。意識裏",
    "X79n1557_024:0213c08": "作活計。不見道。意為賊。識為浪。盡被漂沉沒溺去。無",
    "X79n1557_024:0213c09": "自由分。諸和尚。必若大事未辦。不如休去歇去。身心",
    "X79n1557_024:0213c10": "純靜去好。時中莫駐著事。却易得露這箇。是事不得",
    "X79n1557_024:0213c11": "已。相勸之言。古人喚作死馬醫。若是箇漢。向他與麼",
    "X79n1557_024:0213c12": "道。如同寐語一般。且諸人分上。作麼生。十二分教。還",
    "X79n1557_024:0213c13": "用得一字麼。諸方老宿語。還用得一句麼。若十二分",
    "X79n1557_024:0213c14": "教是。兄弟在阿那箇教裏。若諸方老宿語。當得。兄弟",
    "X79n1557_024:0213c15": "在阿那句中。所以道。十二分教唱不得。聖凡攝不得。",
    "X79n1557_024:0213c16": "古今流不得。言教該不得。與麼說話。為刺頭入在教",
    "X79n1557_024:0213c17": "門裏。且與伊折開。若有箇漢。總未通達箇消息。向伊",
    "X79n1557_024:0213c18": "與麼道。被伊驀口摑。[尸@豕]沸作麼。不可怪得他也。兄弟",
    "X79n1557_024:0213c19": "大須甄別。莫吉凶不辨。有辨得者。出來。對眾驗看。時",
    "X79n1557_024:0213c20": "寒。久立。",
    "X79n1557_024:0213c21": "示眾云。若是靈利底。撩著便休去。似這般底。千里萬",
    "X79n1557_024:0213c22": "里去也。有甚麼救處。進前退後。納箇如何。醉人相似。",
    "X79n1557_024:0213c23": "有甚麼衲僧氣息。既然如是。且宗門中事。作麼生。諸",
    "X79n1557_024:0213c24": "和尚。這裏也須是箇漢。始得。大不容易。兄弟。鼓山不",
    "X79n1557_024:0214a01": "惜口業。向汝諸人道。不假記一字。亦不用一功。亦不",
    "X79n1557_024:0214a02": "用眨眼。亦不用呵氣。大坐著。便紹却去。諸和尚。且道。",
    "X79n1557_024:0214a03": "紹甚麼。為復紹佛紹祖。紹禪紹道。紹佛向上事。涅槃",
    "X79n1557_024:0214a04": "後句。若紹此句。得為大妄。喚作望上心不息。與諸兄",
    "X79n1557_024:0214a05": "弟。了無交涉。於諸人分上。作麼生紹。普請驗看。是甚",
    "X79n1557_024:0214a06": "麼。為復是凡是聖。是毗盧師。法身主。在甚麼處居住。",
    "X79n1557_024:0214a07": "甚麼年中有渠。方圓闊狹。長短大小。試道看。還有絲",
    "X79n1557_024:0214a08": "髮大物解。蓋覆得麼。還有絲髮許。間隔麼。向阿那裏",
    "X79n1557_024:0214a09": "抄。向阿那裏寫。諸和尚。與麼顯露。與麼聊要。何不直",
    "X79n1557_024:0214a10": "下承當取。又更刺頭。入他言句裏。意識中學。有甚麼",
    "X79n1557_024:0214a11": "交涉。不見道。意為賊。識為浪。走作馳求。終無歇分。若",
    "X79n1557_024:0214a12": "自不具眼。就人揀辨。卷子裏抄。策子裏寫。假饒百千",
    "X79n1557_024:0214a13": "萬句。龍宮海藏。一時吞納。盡是他人。不干自己事。亦",
    "X79n1557_024:0214a14": "喚作識學依通。猶如水母。借蝦為目。無自由分。亦如",
    "X79n1557_024:0214a15": "盲者辨色。依他語故。實不能辨色之正相。若是學經",
    "X79n1557_024:0214a16": "律論。自有人在。所以鼓山尋常道。經有經師。律有律",
    "X79n1557_024:0214a17": "師。論有論師。有函有號。有部有秩。白日明窗。夜附燈。",
    "X79n1557_024:0214a18": "燭自有人傳持在。禪師作麼生。還有人道得麼。試出",
    "X79n1557_024:0214a19": "來道看。時有僧問。如何是目前顯露底機。師云。道甚",
    "X79n1557_024:0214a20": "麼。僧再問。師喝出去。",
    "X79n1557_024:0214a21": "示眾云。諸和尚。大凡行脚。須識辨宗風。莫只是尋言",
    "X79n1557_024:0214a22": "逐句。無有了期。雪峰和尚道。三世諸佛。不能唱。十二",
    "X79n1557_024:0214a23": "分教。載不起。所以鼓山道。有一人與麼來。總未曾通",
    "X79n1557_024:0214a24": "這箇消息。向伊與麼道。被伊把黃泥驀口塞。還怪得",
    "X79n1557_024:0214b01": "他也無。恐人亂塞人口。所以道。鼓山有不跨石門句。",
    "X79n1557_024:0214b02": "作麼生道。這裏須是其人。莫亂道。時有僧問。如何是",
    "X79n1557_024:0214b03": "不跨底事。師拈拂子。驀口打云。還會麼。云不會。師咄",
    "X79n1557_024:0214b04": "云。汝不是這手脚。",
    "X79n1557_024:0214b05": "示眾云。實不敢欺兄弟。亦不敢昧兄弟。然且沒人辨",
    "X79n1557_024:0214b06": "得。有僧問。從上宗乘。如何舉唱。師便打。僧作禮。擬再",
    "X79n1557_024:0214b07": "問。師云。老兄不是這手脚。",
    "X79n1557_024:0214b08": "示眾云。鼓山門下。不得咳嗽。時有僧。咳[口*敕]一聲。師云。",
    "X79n1557_024:0214b09": "作甚麼。僧云。傷寒。師云。傷寒即得。",
    "X79n1557_024:0214b10": "示眾云。若論此事。如一口劒相似。時有僧問。和尚是",
    "X79n1557_024:0214b11": "死屍。學人是死屍。如何是劒師云。拖出這死屍。僧應",
    "X79n1557_024:0214b12": "諾。歸衣鉢下。束裝便行。師至晚。問首座。問話僧在否。",
    "X79n1557_024:0214b13": "座云。當時便去也。師云。好與三十棒。",
    "X79n1557_024:0214b14": "雲居齊云。鼓山拄杖。是賞伊罰伊。具眼者。試商",
    "X79n1557_024:0214b15": "量看　雪竇云。諸方老宿總道。鼓山失却一隻",
    "X79n1557_024:0214b16": "眼。殊不知。重賞之下。必有勇夫。然雖如是。若子",
    "X79n1557_024:0214b17": "細撿點來。未免一時埋却。",
    "X79n1557_024:0214b18": "師問僧。直下猶難會。尋言轉見賖。若論佛與祖。特地",
    "X79n1557_024:0214b19": "隔天涯。儞作麼生會。僧無語。後舉問侍者云。某甲不",
    "X79n1557_024:0214b20": "會。請侍者。代一轉語。侍者云。和尚與麼道。猶隔天涯",
    "X79n1557_024:0214b21": "在。僧舉似師。師喚侍者來。問儞為新到代語。是否。云",
    "X79n1557_024:0214b22": "是。師便打趂出院。",
    "X79n1557_024:0214b23": "有一僧。製得雪峰實錄云。師因上堂。良久顧視大眾",
    "X79n1557_024:0214b24": "云。是甚麼。師問。雪峰只有此語。為當別更有在。僧云。",
    "X79n1557_024:0214c01": "別更有。師云。案圓也。下山去。",
    "X79n1557_024:0214c02": "師因囷山同上雪峯。囷山云。與和尚鬪行。師云。輸也。",
    "X79n1557_024:0214c03": "明州翠巖令參禪師(凡三)示眾云。一夏已來。為兄弟",
    "X79n1557_024:0214c04": "東語西話。看我眉毛在麼。",
    "X79n1557_024:0214c05": "長慶云。生也　雲門云關　保福云。作賊人心",
    "X79n1557_024:0214c06": "虗　翠巖芝云。為眾竭力。禍出私門。",
    "X79n1557_024:0214c07": "僧問。還丹一粒。點鐵成金。至理一言。轉凡成聖。學人",
    "X79n1557_024:0214c08": "上來。請師一點。師云。不點。云為甚麼不點。師云。恐汝",
    "X79n1557_024:0214c09": "落在凡聖。云乞師至理。師喚侍者點茶來。",
    "X79n1557_024:0214c10": "僧問。古人拈槌竪拂。意旨如何。師云。邪法難扶。問僧",
    "X79n1557_024:0214c11": "繇為甚麼。寫誌公真不得。師云。作麼生折合。問。嶮惡",
    "X79n1557_024:0214c12": "道中。以何事為津梁。師云。藥山再三叮囑。",
    "X79n1557_024:0214c13": "泉州臥龍道溥禪師(凡二)示眾云。莫道空山無祇待。",
    "X79n1557_024:0214c14": "便歸方丈。",
    "X79n1557_024:0214c15": "僧問。初心後學。乍入叢林。方便門中。乞師指示。師敲",
    "X79n1557_024:0214c16": "門枋。示之。云向上還更有事也無。師云有。云如何是",
    "X79n1557_024:0214c17": "向上事。師再敲門枋。",
    "X79n1557_024:0214c18": "越州越山師鼐禪師(凡三)初謁雪峰。於道染指。後因",
    "X79n1557_024:0214c19": "閩主請。於清風樓上齋。坐久。舉頭。忽見日光。豁然大",
    "X79n1557_024:0214c20": "悟。作偈云。清風樓上赴官齋。此日平生眼豁開。方信",
    "X79n1557_024:0214c21": "普通年遠事。不從忽嶺帶將來。",
    "X79n1557_024:0214c22": "僧問。如何是佛身。師云。儞問那箇佛身。云釋迦佛身。",
    "X79n1557_024:0214c23": "師云。舌覆三千界。",
    "X79n1557_024:0214c24": "師臨順寂時。示偈云。眼光隨色盡。耳識逐聲消。還源",
    "X79n1557_024:0215a01": "無別旨。今日與明朝。",
    "X79n1557_024:0215a02": "安州白兆山志圓禪師(凡二)僧問。如何是佛法大意。",
    "X79n1557_024:0215a03": "師云苦。云如何是道。師云普。",
    "X79n1557_024:0215a04": "玄則問。如何是學人自己。師云。丙丁童子來求火。",
    "X79n1557_024:0215a05": "南嶽金輪可觀禪師(凡一)師謁雪峰。峰召云。近前來。",
    "X79n1557_024:0215a06": "師近前。峰與一踏。師即冥契。住後。示眾云。自從一喫",
    "X79n1557_024:0215a07": "雪峰踏。直至如今眼不開。不知是何境界。",
    "X79n1557_024:0215a08": "漳州報恩懷嶽禪師(凡二)僧問。十二時中。如何行履。",
    "X79n1557_024:0215a09": "師云。動即死。云不動時如何。師云。猶是守古塚鬼。",
    "X79n1557_024:0215a10": "僧問。如何是學人出身處。師云。有甚麼纏縛汝。云爭",
    "X79n1557_024:0215a11": "柰出不得何。師云。過在阿誰。",
    "X79n1557_024:0215a12": "漳州隆壽紹鄉禪師(凡一)師侍雪峰行次。見風吹芋",
    "X79n1557_024:0215a13": "葉動。峰指示之。師云。某甲甚生怕怖。峰云。是儞屋裏",
    "X79n1557_024:0215a14": "事。怕箇甚麼。師於此有省。",
    "X79n1557_024:0215a15": "杭州龍華靈照禪師(凡一)師指半月。問溥上座。那一",
    "X79n1557_024:0215a16": "片。甚麼處去也。溥云。莫妄想。師云。失却一片了也。溥",
    "X79n1557_024:0215a17": "無對。",
    "X79n1557_024:0215a18": "洛京南院和尚(凡一)有一儒士。博覧古今。呼為張百",
    "X79n1557_024:0215a19": "會。一日謁師。師問。莫是張百會麼。云不敢。師以手空",
    "X79n1557_024:0215a20": "中。畫一晝云。會麼。張云不會。師云。一尚不會。甚麼處",
    "X79n1557_024:0215a21": "得百會來。",
    "X79n1557_024:0215a22": "太原孚上座(凡十)初名座主。在楊州光孝。講涅槃經。",
    "X79n1557_024:0215a23": "有一禪者。阻雪在寺。因往隨喜。講至三因佛性。三德",
    "X79n1557_024:0215a24": "法身。廣談法身妙理。禪者失笑。孚講罷。請禪者喫茶。",
    "X79n1557_024:0215b01": "問某甲素志狹劣。依文解義。適蒙見笑。有不到處。伏",
    "X79n1557_024:0215b02": "望見教。禪者云。實笑座主不識法身。師云。如此解說。",
    "X79n1557_024:0215b03": "何處不是。云請座主。更說一徧。師云。法身之理。猶若",
    "X79n1557_024:0215b04": "太虗。竪窮三際。橫亘十方。彌綸八極。包括二義。隨緣",
    "X79n1557_024:0215b05": "赴感。靡不周徧。禪者云。不道座主說得不是。只是說",
    "X79n1557_024:0215b06": "得法身量邊事。實未識法身在。師云。既然如是。禪者",
    "X79n1557_024:0215b07": "當為我說。云座主還信否。師云。焉敢不信。云若如是。",
    "X79n1557_024:0215b08": "座主暫輟講旬日。於室內端坐靜慮。収心攝念。善惡",
    "X79n1557_024:0215b09": "諸緣。一時放却。師一依所教。從初夜至五更。聞鼓角",
    "X79n1557_024:0215b10": "聲。忽然契悟。走扣禪者門。禪者問云。誰。師云。某甲。禪",
    "X79n1557_024:0215b11": "者咄云。教儞傳持大教。代佛宣揚。夜來為甚麼醉酒",
    "X79n1557_024:0215b12": "臥街。師云。禪德自來講經。將生身父母鼻孔扭揑。從",
    "X79n1557_024:0215b13": "今向去。更不敢如是。禪者云。且去。明日來相見。師即",
    "X79n1557_024:0215b14": "罷講。徧謁諸方。",
    "X79n1557_024:0215b15": "師初到雪峰。纔上法堂。顧視雪峰。便下去。見知事。",
    "X79n1557_024:0215b16": "雪竇云。一千五百人善知識。被孚老一覷。便高",
    "X79n1557_024:0215b17": "竪降旗。",
    "X79n1557_024:0215b18": "明日却上方丈。作禮云。昨日觸忤和尚。峰云。知是",
    "X79n1557_024:0215b19": "般事便休。",
    "X79n1557_024:0215b20": "雪竇云。果然。",
    "X79n1557_024:0215b21": "後有僧。問雲門。作麼生是觸忤處。門便打。",
    "X79n1557_024:0215b22": "雪竇云。打得百千萬億箇。有甚麼用處。直須盡",
    "X79n1557_024:0215b23": "大地人。喫棒。方可扶竪雪峰。且道。孚上座。具甚",
    "X79n1557_024:0215b24": "麼眼。",
    "X79n1557_024:0215c01": "雪峰一日。指日示師。師搖手而去。峰云。儞不肯老僧",
    "X79n1557_024:0215c02": "那。師云。和尚搖頭。某甲擺尾。甚麼處是不肯和尚處。",
    "X79n1557_024:0215c03": "峰云。到別處。也須諱却。",
    "X79n1557_024:0215c04": "雪峰問師。見說臨濟有三句。是否。師云。是。峰云。如何",
    "X79n1557_024:0215c05": "是第一句。師舉目視之。峰云。此是第二句。如何是第",
    "X79n1557_024:0215c06": "一句。師叉手而退。峯深器之。",
    "X79n1557_024:0215c07": "晏國師問。父母未生前。鼻孔在甚麼處。師云。老兄先",
    "X79n1557_024:0215c08": "道。晏云。如今生也。鼻孔在甚麼處。師不肯。晏却問。汝",
    "X79n1557_024:0215c09": "作麼生。師云。將扇子來。晏與扇。再徵之。師默致。晏乃",
    "X79n1557_024:0215c10": "歐師一拳。",
    "X79n1557_024:0215c11": "師因雪峰。門送晏國師。住鼓山。回至法堂。峰云。一隻",
    "X79n1557_024:0215c12": "聖箭。射入九重城裏去也。師云。和尚是伊未在。峯云。",
    "X79n1557_024:0215c13": "渠是徹底人。師云。若不信。待某甲去。勘過。遂趂至中",
    "X79n1557_024:0215c14": "路。便問。師兄向甚麼處去。晏云。九重城裏去。師云。忽",
    "X79n1557_024:0215c15": "遇三軍圍繞時如何。晏云。他家自有通霄路。師云。恁",
    "X79n1557_024:0215c16": "麼則離宮失殿去也。晏云。何處不稱尊。師拂袖而歸。",
    "X79n1557_024:0215c17": "峯問。如何。師云。好一隻聖箭。折却了也。遂舉前話。峰",
    "X79n1557_024:0215c18": "云。奴奴。渠語在。師云。這老漢。畢竟有鄉情在。",
    "X79n1557_024:0215c19": "大溈喆云。此話叢林商量不少。或云。纔問甚麼",
    "X79n1557_024:0215c20": "處去。這裏便好打。是聖箭折處。或云。忽遇三軍",
    "X79n1557_024:0215c21": "圍繞時如何。亦好打。是聖箭折處。如斯理論。非",
    "X79n1557_024:0215c22": "唯瞞他。亦乃自瞞。會麼。相如奪得連城璧。秦主",
    "X79n1557_024:0215c23": "安然致太平。",
    "X79n1557_024:0215c24": "保福簽瓜次。見師。乃問。道得即與汝瓜喫。師云。把將",
    "X79n1557_024:0216a01": "來。福度一片與師。師接得便去。",
    "X79n1557_024:0216a02": "雪竇云。雖是死虵。解弄也活。且道。誰是好手者。",
    "X79n1557_024:0216a03": "試請辨看。",
    "X79n1557_024:0216a04": "師到投子。子問。久響太原孚上座。莫便是麼。師作掌",
    "X79n1557_024:0216a05": "勢。子云。也是老僧招得。師便出。子云。且聽諸方斷看。",
    "X79n1557_024:0216a06": "師回首。子便打。",
    "X79n1557_024:0216a07": "玄沙云。莫是投子。招得麼。",
    "X79n1557_024:0216a08": "僧問。如何是觸目菩提。師踢狗子。作聲走。僧罔措。師",
    "X79n1557_024:0216a09": "云。小狗子。不消一踢。",
    "X79n1557_024:0216a10": "師在雪峰。有大聲譽。後歸楊州。陳尚書。留在宅供養。",
    "X79n1557_024:0216a11": "一日謂尚書云。來日講一徧大涅槃經。報答尚書。書",
    "X79n1557_024:0216a12": "次日致齋。煎茶畢。師遂陞座。良久。揮尺一下云。如是",
    "X79n1557_024:0216a13": "我聞。乃召尚書。書應諾。師云。一時佛在。乃脫去。",
    "X79n1557_024:0216a15": "聯燈會要卷第二十四"
}