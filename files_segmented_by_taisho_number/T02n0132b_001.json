{
    "T02n0132b_001:0855a14": "施食獲五福報經亦名佛說",
    "T02n0132b_001:0855a15": "施色力經",
    "T02n0132b_001:0855a17": "失譯人名今附東晉錄",
    "T02n0132b_001:0855a18": "聞如是：一時，佛遊舍衛國祇樹給孤獨園。",
    "T02n0132b_001:0855a19": "是時，佛告諸比丘眾：「當知食以節受而名",
    "T02n0132b_001:0855a20": "損。」佛言：「人持飯食施人，有五福德，智者",
    "T02n0132b_001:0855a21": "消息意度弘廓，則有五福德道。何謂為五？",
    "T02n0132b_001:0855a22": "一曰施命，二曰施色，三曰施力，四曰施",
    "T02n0132b_001:0855a23": "安，五曰施辯。「何謂施命？一切眾生依食",
    "T02n0132b_001:0855a24": "而立身命，不得飯食不過七日奄忽壽終，",
    "T02n0132b_001:0855a25": "是故施食者則施命也。其施命者，世世長",
    "T02n0132b_001:0855a26": "壽生天世間，命不中夭，衣食自然財富無",
    "T02n0132b_001:0855a27": "量。「何謂施色？得施食者顏色光澤，不得食",
    "T02n0132b_001:0855a28": "時忿無潤形，面目燋悴不可顯示，是故施",
    "T02n0132b_001:0855a29": "食者則施顏色。其施色者，世世端正生天",
    "T02n0132b_001:0855b01": "世間，姿貌煒煒世之希有，見莫不觀稽首",
    "T02n0132b_001:0855b02": "為禮。「何者施力？人得飯食氣力強盛，舉動",
    "T02n0132b_001:0855b03": "進止不以為難，不得食者飢渴熱惱氣息",
    "T02n0132b_001:0855b04": "虛羸，是故施食則施力也。其施力者，世世",
    "T02n0132b_001:0855b05": "多力，生天世間力無等雙，出入進止而不",
    "T02n0132b_001:0855b06": "衰耗。「何謂施安？人得飯食，身為安隱不以",
    "T02n0132b_001:0855b07": "為患，不得食者，心愁身危坐起無賴不能",
    "T02n0132b_001:0855b08": "自定，是故施食，則施安也。其施安者，世世",
    "T02n0132b_001:0855b09": "無患心安身強，生天世間不受眾殃，所可",
    "T02n0132b_001:0855b10": "至到常遇賢良，財富無數不中夭傷。「何謂",
    "T02n0132b_001:0855b11": "施辯？得施食者，氣充意強言語通利，不得",
    "T02n0132b_001:0855b12": "食者身劣意弱，不得說事口難發言，是故",
    "T02n0132b_001:0855b13": "施食則施辯才。其施辯者，世世聰明生天",
    "T02n0132b_001:0855b14": "世間，言辭辯慧口辯流利無一瑕穢，聞者",
    "T02n0132b_001:0855b15": "喜悅莫不戴仰。是五福德施。若發道意施",
    "T02n0132b_001:0855b16": "於一切，既得此福，所生之處常見現在佛",
    "T02n0132b_001:0855b17": "諮受深法，四等、四恩，六度無極、三十七品，",
    "T02n0132b_001:0855b18": "法身現相壽命無窮相好分明，三十二相，",
    "T02n0132b_001:0855b19": "致十種力以成佛道，為立大安普濟危厄，",
    "T02n0132b_001:0855b20": "智慧辯才出萬億音度脫十方。」佛說是經",
    "T02n0132b_001:0855b21": "時，諸比丘眾、天龍鬼神、四部弟子，莫不歡",
    "T02n0132b_001:0855b22": "喜，作禮而去。",
    "T02n0132b_001:0855b23": "施食獲五福報經"
}