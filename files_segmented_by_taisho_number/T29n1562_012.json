{
    "T29n1562_012:0396c02": "阿毘達磨順正理論卷第十二",
    "T29n1562_012:0396c04": "尊者眾賢造",
    "T29n1562_012:0396c05": "三藏法師玄奘奉　詔譯",
    "T29n1562_012:0396c06": "辯差別品第二之四",
    "T29n1562_012:0396c07": "無色法中。已辯心心所。今次當辯心不相應",
    "T29n1562_012:0396c08": "行。頌曰。",
    "T29n1562_012:0396c09": "　心不相應行　　得非得同分",
    "T29n1562_012:0396c10": "　無想二定命　　相名身等類",
    "T29n1562_012:0396c11": "論曰。等者等取句身文身及和合性。類者顯",
    "T29n1562_012:0396c12": "餘所計度法。即前種類。謂有計度離得等有",
    "T29n1562_012:0396c13": "蘊得等性。如是諸法。不與心相應故。說名為",
    "T29n1562_012:0396c14": "心不相應行。非如心所與心共一所依所緣",
    "T29n1562_012:0396c15": "相應而起。說心言者。為顯此中所說得等是",
    "T29n1562_012:0396c16": "心種類。諸心所法。所依所緣。皆與心同。亦心",
    "T29n1562_012:0396c17": "種類。為簡彼故。言不相應。諸無為法。亦心",
    "T29n1562_012:0396c18": "種類。無所依緣。故亦是不相應。為欲簡彼故",
    "T29n1562_012:0396c19": "復言行。此已總標。復應別釋。於中且辯得",
    "T29n1562_012:0396c20": "非得相。頌曰。",
    "T29n1562_012:0396c21": "　得謂獲成就　　非得此相違",
    "T29n1562_012:0396c22": "　得非得唯於　　自相續二滅",
    "T29n1562_012:0396c23": "論曰。得獲成就。義雖是一。而依門異。說差別",
    "T29n1562_012:0396c24": "名。得有二種。謂先未得。及先已得。先未得",
    "T29n1562_012:0396c25": "得。說名為獲。先已得得。說名成就。應知非",
    "T29n1562_012:0396c26": "得。與此相違。謂先未得及得已失。未得非得。",
    "T29n1562_012:0396c27": "說名不獲。已失非得名不成就。故說異生性。",
    "T29n1562_012:0396c28": "名不獲聖法。於何法中有得非得。且有為中。",
    "T29n1562_012:0396c29": "於自相續。有得非得。非他相續及非相續。若",
    "T29n1562_012:0397a01": "蘊墮在自相續中。可有成就不成就故。他相",
    "T29n1562_012:0397a02": "續蘊及非情蘊。必無成就不成就故。無為法",
    "T29n1562_012:0397a03": "中。唯於二滅。有得非得。一切有情。無不成就",
    "T29n1562_012:0397a04": "非擇滅者。故對法中。有如是說。誰成無漏法。",
    "T29n1562_012:0397a05": "謂一切有情。除初剎那具縛聖者及餘一切",
    "T29n1562_012:0397a06": "具縛異生。諸餘有情。皆成擇滅。決定無有成",
    "T29n1562_012:0397a07": "就虛空。以於虛空無有得故。亦無不成就。以",
    "T29n1562_012:0397a08": "無非得故。若法有得亦有非得。若法無得亦",
    "T29n1562_012:0397a09": "無非得。其理決定。依此得故。說如是言。色蘊",
    "T29n1562_012:0397a10": "行蘊。一得所得。餘蘊行蘊。說亦如是。有漏無",
    "T29n1562_012:0397a11": "漏。一得所得。有為無為。一得所得。如是等",
    "T29n1562_012:0397a12": "類。如理應思。經主此中作如是問。何緣知有",
    "T29n1562_012:0397a13": "別物名得。應答彼言。契經說故。如契經中薄",
    "T29n1562_012:0397a14": "伽梵說。應知如是補特伽羅。成就善法及不",
    "T29n1562_012:0397a15": "善法。若謂經說有轉輪王成就七寶。有太過",
    "T29n1562_012:0397a16": "失。此難不然。王於七寶自在無礙。名成就故。",
    "T29n1562_012:0397a17": "若謂餘經所說成就亦應爾者。此亦不然。以",
    "T29n1562_012:0397a18": "現在者。唯於現在有自在力。非過未故。謂轉",
    "T29n1562_012:0397a19": "輪王。於現七寶有自在力。增上果故。恒現前",
    "T29n1562_012:0397a20": "故。隨樂而轉。可名成就。善不善法。則不決",
    "T29n1562_012:0397a21": "定。且如善法。現在前時。補特伽羅。於現善",
    "T29n1562_012:0397a22": "法。可說成就。彼於過未不善法中。應更指陳。",
    "T29n1562_012:0397a23": "若無現得由何別法。說為自在。不善現前徵",
    "T29n1562_012:0397a24": "善亦爾。況執過未全無體者。於何自在說名",
    "T29n1562_012:0397a25": "成就。若於未來。有能生力名成就者。理亦不",
    "T29n1562_012:0397a26": "然。是則應有非愛過故。謂諸異生。住最後有。",
    "T29n1562_012:0397a27": "定生無漏應是聖者。諸阿羅漢。住最後心。決",
    "T29n1562_012:0397a28": "定不能復生無漏。應非阿羅漢。便退成異生",
    "T29n1562_012:0397a29": "住世俗。忍見所斷煩惱。必不復生。應是預流",
    "T29n1562_012:0397b01": "果。又若許有別物名得。有何非理。如是非理。",
    "T29n1562_012:0397b02": "謂所執得。無體可知。如色聲等。或貪瞋等。無",
    "T29n1562_012:0397b03": "用可知。如眼耳等。故無容有別物名得。執有",
    "T29n1562_012:0397b04": "別物。是為非理。此定不然。非非理故。由所許",
    "T29n1562_012:0397b05": "得是已得法不失因故。又是知此繫屬於彼。",
    "T29n1562_012:0397b06": "智幖幟故。除此更有何別大用能過於此。說",
    "T29n1562_012:0397b07": "此為無。若爾何用執此得為。唯所依中。有諸",
    "T29n1562_012:0397b08": "種子。未拔未損。增長自在。於如是位。立成",
    "T29n1562_012:0397b09": "就名。由斯不失已得諸法。亦此屬彼智之幖",
    "T29n1562_012:0397b10": "幟。此復云何。且諸善法。略有二種。一者不由",
    "T29n1562_012:0397b11": "功力修得。二者要由功力修得。即名生得及",
    "T29n1562_012:0397b12": "加行得。不由功力而修得者。若所依中。種未",
    "T29n1562_012:0397b13": "被損。名為成就。若所依中種已被損。名不成",
    "T29n1562_012:0397b14": "就。謂斷善者。由邪見力。損所依中善根種子。",
    "T29n1562_012:0397b15": "應知名斷。非所依中善根種子畢竟被害說名",
    "T29n1562_012:0397b16": "為斷。要由功力而修得者。若所依中。彼法已",
    "T29n1562_012:0397b17": "起。生彼功力自在無損。說名成就。與此相違。",
    "T29n1562_012:0397b18": "名不成就。不善無記。由對治道。斷伏種子。或",
    "T29n1562_012:0397b19": "無功力可生現行。名不成就。與此相違名為",
    "T29n1562_012:0397b20": "成就。故所執得便為無用。如是種種顛倒所",
    "T29n1562_012:0397b21": "執。但有虛言。而無實義。且執何法名為種子。",
    "T29n1562_012:0397b22": "謂名與色。於生自果。所有展轉隣近功能。此",
    "T29n1562_012:0397b23": "由相續轉變差別。名色者何。謂即五蘊。如何",
    "T29n1562_012:0397b24": "執此為種子性。能為善等諸法生因。為總為",
    "T29n1562_012:0397b25": "別。為自種類。且汝所執。唯應爾所。若言是總",
    "T29n1562_012:0397b26": "種體應假。假為實因。不應正理。若言是別。如",
    "T29n1562_012:0397b27": "何可執無記色種為善不善諸法生因。若自",
    "T29n1562_012:0397b28": "種類善法無間。不善法生。或復相違。以何為",
    "T29n1562_012:0397b29": "種。天愛非汝解種子性。前心俱生思差別故。",
    "T29n1562_012:0397c01": "後心功能差別而起。即後心上功能差別。說",
    "T29n1562_012:0397c02": "為種子。由此相續轉變差別。當來果生此中",
    "T29n1562_012:0397c03": "意說。不善心中。有善所引展轉隣近功能差",
    "T29n1562_012:0397c04": "別。以為種子。從此無間善法得生。或善心中",
    "T29n1562_012:0397c05": "不善所引展轉隣近功能差別。以為種子。從",
    "T29n1562_012:0397c06": "此無間不善法生。今汝所執功能差別種子。",
    "T29n1562_012:0397c07": "與彼善不善心。為有別體。為無別體。此無",
    "T29n1562_012:0397c08": "別體。豈不許善為不善種及許不善為善種",
    "T29n1562_012:0397c09": "耶。誰有心者。執煖與火無有別體。而復執言。",
    "T29n1562_012:0397c10": "唯煖能燒。火不能燒。云何能感那落迦等諸",
    "T29n1562_012:0397c11": "異熟果。不善心中。安置能感。可愛異熟善",
    "T29n1562_012:0397c12": "思差別所引功能差別種子。復云何感末奴",
    "T29n1562_012:0397c13": "沙等諸異熟果。淨善心中。安置能感非愛異",
    "T29n1562_012:0397c14": "熟惡思差別所引功能差別種子。諸不善心。",
    "T29n1562_012:0397c15": "於感可愛諸異熟果。無堪能故。諸淨善心。於",
    "T29n1562_012:0397c16": "感非愛諸異熟果。無堪能故。云何言二能招",
    "T29n1562_012:0397c17": "二果。如是便謗諸佛世尊所得十力中處非",
    "T29n1562_012:0397c18": "處智力。又應許思差別所引功能差別種子",
    "T29n1562_012:0397c19": "與心同一果故。無漏心中。亦有有漏功能差",
    "T29n1562_012:0397c20": "別。則無漏心。亦應能感三有之果。無漏心中。",
    "T29n1562_012:0397c21": "亦許安置煩惱種故。則無漏心。亦應能作煩",
    "T29n1562_012:0397c22": "惱生因。或聖身中。修所斷惑。應無種子自然",
    "T29n1562_012:0397c23": "而生。煩惱心中亦許安置無漏種故。則煩惱",
    "T29n1562_012:0397c24": "心。亦應能作無漏生因。或聖身中。煩惱心後",
    "T29n1562_012:0397c25": "所起無漏。應無種生。或應爾時名初無漏。又",
    "T29n1562_012:0397c26": "退法性阿羅漢果。或有退起諸煩惱故。即阿",
    "T29n1562_012:0397c27": "羅漢無學心中。應有三界煩惱種子。有煩惱",
    "T29n1562_012:0397c28": "退。後當廣辯。又曾未見異種類法性有差別",
    "T29n1562_012:0397c29": "而無別體。故彼所執極為迷謬。又前所起思",
    "T29n1562_012:0398a01": "差別。與後功能差別心云何作因果更互相",
    "T29n1562_012:0398a02": "應義。此何所疑。因果法爾。要有前思差別故。",
    "T29n1562_012:0398a03": "方有後心功能差別生。若無前思差別者後",
    "T29n1562_012:0398a04": "心功能差別則不起。是故此二得有因果更",
    "T29n1562_012:0398a05": "互相應。若有思時少有所起。可有此義。然有",
    "T29n1562_012:0398a06": "思時都無所起。未來無故。前思後心有無不",
    "T29n1562_012:0398a07": "並。云何可說因果相應。如是等義。辯過未中。",
    "T29n1562_012:0398a08": "當更思擇。然彼所說。非所依中善根種子畢",
    "T29n1562_012:0398a09": "竟被害說名斷者。何故但言非畢竟害。此但",
    "T29n1562_012:0398a10": "應言畢竟不害。本無種故。又彼所說。違害契",
    "T29n1562_012:0398a11": "經。以契經言畢竟斷故。如世尊說。應知如是",
    "T29n1562_012:0398a12": "補特伽羅。善法隱沒。惡法出現。有隨俱行。善",
    "T29n1562_012:0398a13": "根未斷。以未斷故。從此善根。猶有可起餘善",
    "T29n1562_012:0398a14": "根義。彼於後時。一切皆斷。如何所有微劣善",
    "T29n1562_012:0398a15": "根一切皆斷。非畢竟害。故彼但應由自分別",
    "T29n1562_012:0398a16": "魍魎所魅。而作此言。又善種子。若邪見力。損",
    "T29n1562_012:0398a17": "其功用。令不生芽。設非畢竟斷。此復何所用。",
    "T29n1562_012:0398a18": "無用能生善根芽故。若邪見力。不能損彼生",
    "T29n1562_012:0398a19": "善芽用。是則不應名斷善根。能生善故。又彼",
    "T29n1562_012:0398a20": "所言。要由功力而修得者。若所依中彼法已",
    "T29n1562_012:0398a21": "起。生彼功力。自在無損。說名成就。此亦非",
    "T29n1562_012:0398a22": "理。彼宗此善生義尚無。況有身中彼法已起。",
    "T29n1562_012:0398a23": "生彼功力。自在無損。前說彼宗。未來無故當",
    "T29n1562_012:0398a24": "於何處有自在力。即彼生因。理非有故。不應",
    "T29n1562_012:0398a25": "徵覓餘不生因。既無生因。依何而說生彼功",
    "T29n1562_012:0398a26": "力自在無損。由此已遮說煩惱斷品類計度。",
    "T29n1562_012:0398a27": "然彼所言。猶如種子火所焚燒轉變異前無",
    "T29n1562_012:0398a28": "能生用。如是聖者所依身中。無生惑能。名煩",
    "T29n1562_012:0398a29": "惱斷。惑世間道。損所依中煩惱種子。亦名",
    "T29n1562_012:0398b01": "為斷。與上相違名未斷者。此今應說。以無漏",
    "T29n1562_012:0398b02": "道。斷諸煩惱。與世間道斷諸煩惱。有何差別。",
    "T29n1562_012:0398b03": "俱如種子火所焚燒無生用故。若謂如種非",
    "T29n1562_012:0398b04": "極被損令永不能生於芽等。以世間道。損煩",
    "T29n1562_012:0398b05": "惱種。亦復如是。猶能如前生諸行果及當能",
    "T29n1562_012:0398b06": "起諸煩惱者。如何說言如種被損。種被損者",
    "T29n1562_012:0398b07": "謂不生芽。若能生芽不名被損。由世俗道。斷",
    "T29n1562_012:0398b08": "惑亦爾。若損惑種。應不能生後既能生。不應",
    "T29n1562_012:0398b09": "名損。若不名損。如何名斷。又一心中。能斷所",
    "T29n1562_012:0398b10": "斷。理不俱有。斷義不成。故彼所言。謂名與",
    "T29n1562_012:0398b11": "色。於生自果。所有展轉隣近功能。名為種子。",
    "T29n1562_012:0398b12": "理不成立。又彼所言。此由相續轉變差別。何",
    "T29n1562_012:0398b13": "名轉變。謂相續中前後異性。何名相續。謂因",
    "T29n1562_012:0398b14": "果性。三世諸行。何名差別。謂有無間生果功",
    "T29n1562_012:0398b15": "能。如是具壽。一切所說。異意異言其首亦異。",
    "T29n1562_012:0398b16": "以譬喻者無有相續前後異性。亦無因果三",
    "T29n1562_012:0398b17": "世諸行。亦無無間生果功能。如後當辯。彼由",
    "T29n1562_012:0398b18": "憎背對法義宗。於聖教中。起諸過患。如誹謗",
    "T29n1562_012:0398b19": "得於聖教中所起眾多違理過患。如是於得",
    "T29n1562_012:0398b20": "若許實有。於聖教義有何相違。經主於中雖",
    "T29n1562_012:0398b21": "隨自執多有所說。而無所成。所執種子理不",
    "T29n1562_012:0398b22": "成故。種子既無。知所許得。是已得法。不失因",
    "T29n1562_012:0398b23": "故。又是知此繫屬於彼。智幖幟故。決定有用。",
    "T29n1562_012:0398b24": "用有既成。知別有體。故所許得。體用極成。",
    "T29n1562_012:0398b25": "對法諸師議論宗處。諸譬喻者。多分於中",
    "T29n1562_012:0398b26": "申自所執諸法種子。惑亂正義。令不分明。復",
    "T29n1562_012:0398b27": "有諸師。於此種子。處處隨義。建立別名。或",
    "T29n1562_012:0398b28": "名隨界。或名熏習。或名功能。或名不失。或名",
    "T29n1562_012:0398b29": "增長。故我此中廣興決擇。摧彼所執建立正",
    "T29n1562_012:0398c01": "宗。如是已成得非得性。此差別義今應廣思。",
    "T29n1562_012:0398c02": "且得云何。頌曰。",
    "T29n1562_012:0398c03": "　三世法各三　　善等唯善等",
    "T29n1562_012:0398c04": "　有繫自界得　　無繫得通四",
    "T29n1562_012:0398c05": "　非學無學三　　非所斷二種",
    "T29n1562_012:0398c06": "論曰。三世法得各有三種。謂過去法。有過去",
    "T29n1562_012:0398c07": "得。有未來得。有現在得。如是未來及現在法。",
    "T29n1562_012:0398c08": "各有三得。約容有義。且作是說。其中差別。",
    "T29n1562_012:0398c09": "後當更辯。又善等法。得唯善等。謂善不善及",
    "T29n1562_012:0398c10": "無記法。如其次第。有善不善無記三得。又有",
    "T29n1562_012:0398c11": "繫法。得唯自界。謂欲色界無色界法。如其次",
    "T29n1562_012:0398c12": "第。唯有欲色無色三得。若無繫法得通四種。",
    "T29n1562_012:0398c13": "謂不繫法。就總種類。具四種得。即三界繫及",
    "T29n1562_012:0398c14": "與不繫。別分別者。非擇滅得。通三界繫。若擇",
    "T29n1562_012:0398c15": "滅得。色無色繫及與不繫。其道諦得。唯有不",
    "T29n1562_012:0398c16": "繫。又有學法。得唯有學。若無學法得唯無學。",
    "T29n1562_012:0398c17": "故學無學法得各有一種。非學無學法得總",
    "T29n1562_012:0398c18": "類有三。別分別者。全五取蘊。及三無為。總名",
    "T29n1562_012:0398c19": "非學非無學法。且五取蘊。及非擇滅。并非聖",
    "T29n1562_012:0398c20": "道所證擇滅。唯有非學非無學得。若有學道",
    "T29n1562_012:0398c21": "所證擇滅。得唯有學。若無學道所證擇滅。得",
    "T29n1562_012:0398c22": "唯無學。又見修所斷法。如其次第。有見修所",
    "T29n1562_012:0398c23": "斷得。非所斷法得總有二。別分別者。諸無漏",
    "T29n1562_012:0398c24": "法名非所斷。若非擇滅及非聖道所證擇滅",
    "T29n1562_012:0398c25": "得唯一種。謂修所斷。若以聖道所證擇滅。及",
    "T29n1562_012:0398c26": "道聖諦得唯一種。謂非所斷前言三世各有",
    "T29n1562_012:0398c27": "三得。諸有為法。皆定爾耶。不爾。云何。頌曰。",
    "T29n1562_012:0398c28": "　無記得俱起　　除二通變化",
    "T29n1562_012:0398c29": "　有覆色亦俱　　欲色無前起",
    "T29n1562_012:0399a01": "論曰。無覆無記得唯俱起。無前後生。勢力劣",
    "T29n1562_012:0399a02": "故。一切無覆無記法得。皆定爾耶。不爾。云",
    "T29n1562_012:0399a03": "何。除眼耳通及能變化。謂眼耳通慧。及能變",
    "T29n1562_012:0399a04": "化心。勢力強故。加行差別所成辦故。雖是",
    "T29n1562_012:0399a05": "無覆無記性收。而有前後及俱起得。又威儀",
    "T29n1562_012:0399a06": "路四蘊之得。多分世斷及剎那斷。唯除諸佛",
    "T29n1562_012:0399a07": "馬勝苾芻及餘善習威儀路者。若工巧處四",
    "T29n1562_012:0399a08": "蘊之得。亦多世斷及剎那斷。除毘濕縛羯磨",
    "T29n1562_012:0399a09": "天神及餘善習工巧處者。唯有無覆無記法",
    "T29n1562_012:0399a10": "得。但俱起耶。不爾。云何。有覆無記色得亦",
    "T29n1562_012:0399a11": "爾。謂唯色界初靜慮染身語表業得亦如前。",
    "T29n1562_012:0399a12": "但有俱起。雖上品染。而亦不能發無表故。勢",
    "T29n1562_012:0399a13": "力微劣。由此定無法前後得。欲界諸色。亦定",
    "T29n1562_012:0399a14": "唯有俱起得耶。不爾。云何。謂欲界繫善不善",
    "T29n1562_012:0399a15": "色得無前起。唯有俱生。及後起得。如是已辯",
    "T29n1562_012:0399a16": "得差別相。非得差別其相云何。頌曰。",
    "T29n1562_012:0399a17": "　非得淨無記　　去來世各三",
    "T29n1562_012:0399a18": "　三界不繫三　　許聖道非得",
    "T29n1562_012:0399a19": "　說名異生性　　得法易地捨",
    "T29n1562_012:0399a20": "論曰。性差別者。一切非得。皆唯無覆無記性",
    "T29n1562_012:0399a21": "攝。世差別者。過去未來。各有三種謂過去法",
    "T29n1562_012:0399a22": "及未來法。一一各有三世非得。若現在法。唯",
    "T29n1562_012:0399a23": "有過去未來非得。決定無有現在非得。以現",
    "T29n1562_012:0399a24": "在法與不成就不俱行故。有說。現法無現非",
    "T29n1562_012:0399a25": "得。性相違故。界差別者。三界繫法。及不繫",
    "T29n1562_012:0399a26": "法。各三非得。謂欲界繫法。有二界非得。色",
    "T29n1562_012:0399a27": "無色界繫。及不繫亦爾定無非得是無漏者。",
    "T29n1562_012:0399a28": "所以者何。由許聖道非得說名異生性故。如",
    "T29n1562_012:0399a29": "本論言。云何異生性。謂不獲聖法。不獲即",
    "T29n1562_012:0399b01": "是非得異名。如何無漏法可名異生性不獲。",
    "T29n1562_012:0399b02": "何聖法名異生性耶。為總不獲一切聖法。為",
    "T29n1562_012:0399b03": "唯不獲苦法智忍。有說。不獲一切聖法。若",
    "T29n1562_012:0399b04": "爾豈不無非異生。無一總成諸聖法故。若有",
    "T29n1562_012:0399b05": "不獲不雜於獲。是異生性。若雜獲者。非異生",
    "T29n1562_012:0399b06": "性。故無有失。若爾本論應說純言。不爾雜言",
    "T29n1562_012:0399b07": "見義有故。如說此類食水食風。雖無純言。而",
    "T29n1562_012:0399b08": "亦知彼純食水風。不雜餘故。有說。不獲苦法",
    "T29n1562_012:0399b09": "智忍。然非後捨復成異生。前已永害。彼非得",
    "T29n1562_012:0399b10": "故。經主於此復作是言。若曾未生聖法相續。",
    "T29n1562_012:0399b11": "分位差別。名異生性。何緣經主。復作是言。",
    "T29n1562_012:0399b12": "謂異生性。都無實物。若爾是誰相續分位。謂",
    "T29n1562_012:0399b13": "眼耳等相續分位。豈一剎那眼等分位。非異",
    "T29n1562_012:0399b14": "生性。而言眼等相續方是異生性耶。非一剎",
    "T29n1562_012:0399b15": "那可名相續。剎那便有非實過故。此非唯有",
    "T29n1562_012:0399b16": "言違義失。亦復有餘違契經過。故世尊說。如",
    "T29n1562_012:0399b17": "是名為隨信行者。入正性離生。超越異生地。",
    "T29n1562_012:0399b18": "此異生地。即異生性。何緣故知。說得捨故。非",
    "T29n1562_012:0399b19": "於爾時捨曾所得眼等諸法少分可知。如得",
    "T29n1562_012:0399b20": "未曾所得聖法。聖者正在見道位時。成就眼",
    "T29n1562_012:0399b21": "等一切品類。皆如前位。無所缺減。若異生",
    "T29n1562_012:0399b22": "性。無別有體。便違此經。爾時無別異生地體",
    "T29n1562_012:0399b23": "可超越故。若謂惡趣是異生地。得忍位已應",
    "T29n1562_012:0399b24": "非異生。若謂眼等未得聖時離聖法故。依之",
    "T29n1562_012:0399b25": "假立異生名想是異生性。入見道時。超越彼",
    "T29n1562_012:0399b26": "故。說名超越異生地者。理亦不然。如何爾時",
    "T29n1562_012:0399b27": "眼等諸法如本隨逐。而可說為超越眼等。若",
    "T29n1562_012:0399b28": "言如證阿羅漢果超越眼等。理亦不然。彼時",
    "T29n1562_012:0399b29": "具證眼等結斷。雖成就眼等而名超越故。今",
    "T29n1562_012:0399c01": "此位中。眼等如本具縛成就。故喻不齊。若謂",
    "T29n1562_012:0399c02": "如言未離欲聖超越惡趣。理亦不然。於彼已",
    "T29n1562_012:0399c03": "得非擇滅故。未離欲聖。於彼不作不趣不行。",
    "T29n1562_012:0399c04": "可名超越。今見道位。超何眼等。若言應有異",
    "T29n1562_012:0399c05": "瓶等物瓶等性者。理亦不然。離破瓶等。捨瓶",
    "T29n1562_012:0399c06": "等性理不成故。無漏心起時。眼等如本。而捨",
    "T29n1562_012:0399c07": "異生性。故例不齊。由此已遮生性等例若言",
    "T29n1562_012:0399c08": "婆羅門等性何不爾者。如聖異生定差別。彼",
    "T29n1562_012:0399c09": "不見故。謂聖異生。各有少分不作不趣。作",
    "T29n1562_012:0399c10": "趣定別。無有少分智慧工巧制止堪能定差",
    "T29n1562_012:0399c11": "別事。婆羅門等。諸種姓中。唯一能為。非餘",
    "T29n1562_012:0399c12": "能作。可因此執有婆羅門等性。雖亦見有中",
    "T29n1562_012:0399c13": "邊國等少分差別。而無別性。由許別有眾同",
    "T29n1562_012:0399c14": "分法為差別依。故無有過。豈不如聖法即說",
    "T29n1562_012:0399c15": "是聖性。成就此性。故名聖者。如是異生法應",
    "T29n1562_012:0399c16": "即異生性。成就此性。故名異生。此例不然。",
    "T29n1562_012:0399c17": "以諸聖法唯聖者有。可即聖法說為聖性。諸",
    "T29n1562_012:0399c18": "異生法聖者亦有。如何可立為異生性。若異",
    "T29n1562_012:0399c19": "生法。唯異生有遍異生成可是異生性。惡趣",
    "T29n1562_012:0399c20": "無想北俱盧等。不遍異生故非異生性。餘命",
    "T29n1562_012:0399c21": "根等。雖遍異生。非唯異生有。亦非異生性。又",
    "T29n1562_012:0399c22": "唯異生有遍異生相續。違聖道得是異生性。",
    "T29n1562_012:0399c23": "又若有法與諸異生作身生因是異生性。豈",
    "T29n1562_012:0399c24": "不業煩惱與諸異生作身生因。何用異生性。",
    "T29n1562_012:0399c25": "此責非理。現見有法待餘因方能作餘法因",
    "T29n1562_012:0399c26": "故。非業煩惱所生眼等。離四大種。而可得生。",
    "T29n1562_012:0399c27": "故有別法。名異生性。即超越此。故名超異生",
    "T29n1562_012:0399c28": "地。要作此釋。方顯世尊所說契經有大義趣。",
    "T29n1562_012:0399c29": "傍論已了。今更應思。如是非得。何時當捨。此",
    "T29n1562_012:0400a01": "法非得。得此法時。或轉易地。捨此非得。如聖",
    "T29n1562_012:0400a02": "法非得說名異生性。隨得聖法時捨三界非",
    "T29n1562_012:0400a03": "得。如是住初無漏心者。於苦法智展轉乃至。",
    "T29n1562_012:0400a04": "住金剛喻三摩地者。於阿羅漢所有非得。如",
    "T29n1562_012:0400a05": "其所應。隨得此法。捨此非得。如是乃至。阿羅",
    "T29n1562_012:0400a06": "漢果。時解脫者。於阿羅漢不時解脫。所有非",
    "T29n1562_012:0400a07": "得。得此法時。捨此非得。餘法非得。類此應",
    "T29n1562_012:0400a08": "思。又此非得。云何名捨。若非得得斷。非得非",
    "T29n1562_012:0400a09": "得生。如是名為捨於非得。得與非得。雖各有",
    "T29n1562_012:0400a10": "餘得及非得。然非無窮。由得勢力。成就本法",
    "T29n1562_012:0400a11": "及與得得。得得勢力。成就法得。豈成無窮。非",
    "T29n1562_012:0400a12": "得亦應如理思擇。非得非得。必不俱生。又從",
    "T29n1562_012:0400a13": "下地生上地時。下地非得一切皆捨。從上生",
    "T29n1562_012:0400a14": "下。類此應知。由所依力。非得轉故。如是已辯",
    "T29n1562_012:0400a15": "得非得相。同分者何。頌曰。",
    "T29n1562_012:0400a16": "　同分有情等",
    "T29n1562_012:0400a17": "論曰。有別實物。名為同分。謂諸有情。展轉類",
    "T29n1562_012:0400a18": "等。本論說此。名眾同分。一趣等生。諸有情",
    "T29n1562_012:0400a19": "類。所有身形。諸根業用。及飲食等。互相似",
    "T29n1562_012:0400a20": "因。并其展轉相樂欲因。名眾同分。如鮮淨色",
    "T29n1562_012:0400a21": "業心大種。皆是其因。故身形等。非唯因業。現",
    "T29n1562_012:0400a22": "見身形。是更相似。業所引果。諸根業用。及飲",
    "T29n1562_012:0400a23": "食等。有差別故。若謂滿業有差別故。此差別",
    "T29n1562_012:0400a24": "者。理不應然。或有身形。唯由相似引業所起。",
    "T29n1562_012:0400a25": "以眾同分有差別故。業用等別。若身形等。唯",
    "T29n1562_012:0400a26": "業果者。隨其所樂業用等事。若捨若行應不",
    "T29n1562_012:0400a27": "得有。此中身形業用樂欲。展轉相似。故名為",
    "T29n1562_012:0400a28": "同。分是因義。有別實物是此同因。故名同分。",
    "T29n1562_012:0400a29": "如是同分。世尊唯依諸有情說。非草木等。故",
    "T29n1562_012:0400b01": "契經言。此天同分。此人同分。乃至廣說。就界",
    "T29n1562_012:0400b02": "趣生處身等別。有無量種有情同分。復有法",
    "T29n1562_012:0400b03": "同分。謂隨蘊處界。異生同分入離生時捨。有",
    "T29n1562_012:0400b04": "情同分入涅槃時捨。豈不異生性即異生同",
    "T29n1562_012:0400b05": "分。此不應然。所作異故。謂彼身形業用樂欲。",
    "T29n1562_012:0400b06": "互相似因。名為同分。若與聖道成就相違。是",
    "T29n1562_012:0400b07": "異生因。名異生性。入離生時。於眾同分。亦捨",
    "T29n1562_012:0400b08": "亦得。於異生性。捨而不得。同分非色。如何得",
    "T29n1562_012:0400b09": "知。有用能生無別事類。由見彼果。知有彼故。",
    "T29n1562_012:0400b10": "如見現在業所得果。知有前生曾所作業。又",
    "T29n1562_012:0400b11": "觀行者。現證知故。何不許有無情同分。不應",
    "T29n1562_012:0400b12": "如是責。有大過失故。汝亦許有人天等趣胎",
    "T29n1562_012:0400b13": "卵等生。何不亦許菴羅等趣菉豆等生。又佛",
    "T29n1562_012:0400b14": "世尊。曾不說故但應思擇。何故世尊。唯於有",
    "T29n1562_012:0400b15": "情。說有同分。非於草等。復云何知。如是同分。",
    "T29n1562_012:0400b16": "別有實物。且我於中作如是解。由彼草等無",
    "T29n1562_012:0400b17": "有展轉業用樂欲互相似故。於彼不說別有",
    "T29n1562_012:0400b18": "同分。又必因有情。草等方生故。唯於有情。說",
    "T29n1562_012:0400b19": "有同分。又因先業及現勤勇。此法得生。於彼",
    "T29n1562_012:0400b20": "草等。二事皆無。故無同分。即由此事。證有實",
    "T29n1562_012:0400b21": "物。又木素漆彫畫等像。及彼真形。雖有色形",
    "T29n1562_012:0400b22": "展轉相似。而言一實。由此非唯見彼相似。即",
    "T29n1562_012:0400b23": "言是實。要於相似差別物類。方起實言。故知",
    "T29n1562_012:0400b24": "實有此差別法。此實言說。由此法生。又前說",
    "T29n1562_012:0400b25": "故。前說云何。謂見身形。是更相似。業所引",
    "T29n1562_012:0400b26": "果。諸根業用。及飲食等。有差別故。是諸同",
    "T29n1562_012:0400b27": "分。展轉差別。如何於彼。更無同分。而起無別",
    "T29n1562_012:0400b28": "覺施設耶。由諸同分是同類事等因性故。即",
    "T29n1562_012:0400b29": "為同類展轉相似覺施設因。如眼耳等由大",
    "T29n1562_012:0400c01": "種造。方成色性。大種雖無餘大種造。而色性",
    "T29n1562_012:0400c02": "成。此應顯成勝論所執總同句義同異句義。",
    "T29n1562_012:0400c03": "若勝論執。此二句義。其體非一。剎那無常。無",
    "T29n1562_012:0400c04": "所依止。展轉差別。設令同彼。亦無多過。非勝",
    "T29n1562_012:0400c05": "論者執眼等根能行色等。即令釋子捨如是",
    "T29n1562_012:0400c06": "見。別作餘解。故彼所難。是朋黨言。求正理",
    "T29n1562_012:0400c07": "人。不應收採。已辯同分。無想者何。頌曰。",
    "T29n1562_012:0400c08": "　無想無想中　　心心所法滅",
    "T29n1562_012:0400c09": "　異熟居廣果",
    "T29n1562_012:0400c10": "論曰。若生無想有情天中。有法能令心心所",
    "T29n1562_012:0400c11": "滅。名為無想。是實有物。能遮未來心心所",
    "T29n1562_012:0400c12": "法。令暫不起。如堰江河。此法一向是無想定",
    "T29n1562_012:0400c13": "所感異熟。由彼無想有情天中。無想及色。唯",
    "T29n1562_012:0400c14": "是無想定所感異熟故。此定無力引眾同分及",
    "T29n1562_012:0400c15": "與命根。以眾同分及與命根唯是有心。第四",
    "T29n1562_012:0400c16": "靜慮所感果故。彼處餘蘊。是共異熟。以生無",
    "T29n1562_012:0400c17": "想有情天中。入無想前。出無想後。多時有心",
    "T29n1562_012:0400c18": "故。然無心位。極長遠故。總名無想天。無想有",
    "T29n1562_012:0400c19": "情。居在何處。居在廣果。謂廣果天中。有高",
    "T29n1562_012:0400c20": "勝處如中間靜慮。名無想天。彼以宿業。等無",
    "T29n1562_012:0400c21": "間緣。為任持食。謂由宿業。引眾同分及命根",
    "T29n1562_012:0400c22": "等。由續生心及無間入無想果心。牽引資助。",
    "T29n1562_012:0400c23": "故彼亦有過去觸等。為任持食。無心位中。唯",
    "T29n1562_012:0400c24": "有過去觸等為食。現在都無。有心位中。二種",
    "T29n1562_012:0400c25": "俱有。彼諸有情。由想起故。從彼處沒。沒已決",
    "T29n1562_012:0400c26": "定生於欲界。非餘處所。先修定行。所感壽量。",
    "T29n1562_012:0400c27": "勢力盡故。於彼不能更修定故。如箭射空力",
    "T29n1562_012:0400c28": "盡便墮。若諸有情。應生彼處。必有欲界順後",
    "T29n1562_012:0400c29": "受業。如應生彼北俱盧洲。必定應有生天之",
    "T29n1562_012:0401a01": "業。已辯無想。二定者何。謂無想定。及滅盡",
    "T29n1562_012:0401a02": "定。初無想定。其相云何。頌曰。",
    "T29n1562_012:0401a03": "　如是無想定　　後靜慮求脫",
    "T29n1562_012:0401a04": "　善唯順生受　　非聖得一世",
    "T29n1562_012:0401a05": "論曰。如前所說。有法能令心心所滅。名為無",
    "T29n1562_012:0401a06": "想。如是復有別法。能令心心所滅。名無想定。",
    "T29n1562_012:0401a07": "說如是聲。唯顯此定滅心心所與無想同。由",
    "T29n1562_012:0401a08": "正成辦。或極成辦。故名為定。有餘師說。如理",
    "T29n1562_012:0401a09": "等行故名為定。令心大種平等行故。無想者",
    "T29n1562_012:0401a10": "定。或定無想。名無想定。由厭壞想。生此定",
    "T29n1562_012:0401a11": "故。非諸異生能厭壞受。由耽著受而入定故。",
    "T29n1562_012:0401a12": "此定在何地。謂在後靜慮即在第四靜慮非",
    "T29n1562_012:0401a13": "餘。此不應說。所以者何。此定能感無想異熟。",
    "T29n1562_012:0401a14": "已說無想居廣果天。當說廣果。在後靜慮。豈",
    "T29n1562_012:0401a15": "於餘地而修彼因。此責不然曾無說故。未曾",
    "T29n1562_012:0401a16": "有處說無想定為無想因。豈不前頌說無想為",
    "T29n1562_012:0401a17": "異熟。於彼釋中。說為無想定果。此亦不然。曾",
    "T29n1562_012:0401a18": "未有頌作如是說。今說乃成。何故此定。名異",
    "T29n1562_012:0401a19": "生定。為求解脫修此定故。彼執無想是真解",
    "T29n1562_012:0401a20": "脫。執無想定為出離道。為證無想而修此定。",
    "T29n1562_012:0401a21": "一切聖者。不執有漏為真解脫及真出離。故",
    "T29n1562_012:0401a22": "說此定名異生定。前說無想。是異熟故。無記",
    "T29n1562_012:0401a23": "性攝。不說自成。今無想定。一向是善。豈不此",
    "T29n1562_012:0401a24": "是異熟因故。善性所攝不說自成。此於無想",
    "T29n1562_012:0401a25": "有情天中。為因能招五蘊異熟。不爾頌中猶",
    "T29n1562_012:0401a26": "未說故。又染無記。誰復能遮。若爾此中應言",
    "T29n1562_012:0401a27": "純善。不爾離言見義有故。此應准前異生性",
    "T29n1562_012:0401a28": "釋。或唯言善。已顯非餘。此定既是異熟因性。",
    "T29n1562_012:0401a29": "為順何受。唯順生受非順現後及不定受。一",
    "T29n1562_012:0401b01": "類諸師。作此定執。理順生受及不定受。所以",
    "T29n1562_012:0401b02": "者何。成此定者。亦容得入正性離生。入已必",
    "T29n1562_012:0401b03": "無現起此定。由約現行。說無想定名異生定。",
    "T29n1562_012:0401b04": "非約成就。又許此定通是此法外法異生所",
    "T29n1562_012:0401b05": "得非聖。以諸聖者於無想定如見深坑不樂",
    "T29n1562_012:0401b06": "入故。頌中已說求脫言故。即顯此定唯屬異",
    "T29n1562_012:0401b07": "生。復言非聖。便為無用。此初得時。為得幾",
    "T29n1562_012:0401b08": "世。此於諸位中。如別解脫戒。念念別得。未",
    "T29n1562_012:0401b09": "曾得故。第一念時。非得過去。以無心故。不修",
    "T29n1562_012:0401b10": "未來。故初得時。唯得一世。謂得現在。第二念",
    "T29n1562_012:0401b11": "等。乃至未出。亦成過去。出已乃至未捨已來。",
    "T29n1562_012:0401b12": "唯成過去。如天眼耳。無未來修。唯加行得。非",
    "T29n1562_012:0401b13": "離染得。次滅盡定。其相云何。頌曰。",
    "T29n1562_012:0401b14": "　滅盡定亦然　　為靜住有頂",
    "T29n1562_012:0401b15": "　善二受不定　　聖由加行得",
    "T29n1562_012:0401b16": "　成佛得非前　　三十四念故",
    "T29n1562_012:0401b17": "論曰。如前無想定。滅盡定亦然。謂如已離第",
    "T29n1562_012:0401b18": "三靜慮貪者。有法能令心心所滅。名無想定。",
    "T29n1562_012:0401b19": "如是已離無所有處貪者。有法能令心心所",
    "T29n1562_012:0401b20": "滅。名滅盡定。如是二定差別相者。前無想定。",
    "T29n1562_012:0401b21": "為求解脫厭壞於想。以出離想作意為先。而",
    "T29n1562_012:0401b22": "得證入。今滅盡定。為求靜住厭壞散動。以止",
    "T29n1562_012:0401b23": "息想作意為先。而得證入。前無想定。在色界",
    "T29n1562_012:0401b24": "邊地。今滅盡定。在無色邊地。以在非想非非",
    "T29n1562_012:0401b25": "想處所受生身。是最上業。所牽引故。說名有",
    "T29n1562_012:0401b26": "頂。或有邊際。故名有頂。如樹邊際說名樹頂。",
    "T29n1562_012:0401b27": "唯此地中。有滅盡定。何緣下地無此定耶。厭",
    "T29n1562_012:0401b28": "背一切心及邊際心斷。方能得此勝解脫故。",
    "T29n1562_012:0401b29": "謂由二緣。立此解脫。一者厭背一切心故。二",
    "T29n1562_012:0401c01": "者邊際心暫斷故。若於下地有此定者。便非",
    "T29n1562_012:0401c02": "厭背一切種心。以未能厭上地心故。亦不名",
    "T29n1562_012:0401c03": "為邊際心斷。以上地心猶未斷故。應名厭背",
    "T29n1562_012:0401c04": "少分諸心。亦復應名中際心斷。於三性中。此",
    "T29n1562_012:0401c05": "滅盡定。同前唯善。非染無記。非諸聖者厭怖",
    "T29n1562_012:0401c06": "散動取染無記為寂靜住。前無想定能順生",
    "T29n1562_012:0401c07": "受及不定受。今滅盡定。通順生後及不定",
    "T29n1562_012:0401c08": "受。謂約異熟。有順生受。或順後受。及不定",
    "T29n1562_012:0401c09": "受。或全不受謂若下地起此定已。不生上地",
    "T29n1562_012:0401c10": "便般涅槃。此滅盡定。能招有頂四蘊異熟。前",
    "T29n1562_012:0401c11": "無想定。唯異生得。此滅盡定。唯聖者得。非諸",
    "T29n1562_012:0401c12": "異生能起滅定。彼有自地。起滅定障。猶未斷",
    "T29n1562_012:0401c13": "故。未超有頂見所斷惑於起滅定畢竟無能。",
    "T29n1562_012:0401c14": "非諸異生能超有頂見所斷惑。故唯聖者。得",
    "T29n1562_012:0401c15": "滅盡定。有餘師說。由諸異生怖斷滅故。聖",
    "T29n1562_012:0401c16": "者於此現法涅槃勝解入故。唯聖者得。非諸",
    "T29n1562_012:0401c17": "異生彼說非理。於無想定。與此同故。彼此心",
    "T29n1562_012:0401c18": "斷。涅槃勝解。無差別故。此中有說。第四靜慮",
    "T29n1562_012:0401c19": "心心所麁。猶有所依。故不怖斷。彼亦非理。修",
    "T29n1562_012:0401c20": "無想定。為滅心故。為求解脫起出離想。修無",
    "T29n1562_012:0401c21": "想定。怖畏滅心。不應正理。既出離想。修無想",
    "T29n1562_012:0401c22": "定。亦應涅槃勝解而入是故彼說。非為正因。",
    "T29n1562_012:0401c23": "一切聖者。得有頂時。皆得如斯滅盡定不。應",
    "T29n1562_012:0401c24": "言不得。由此定非離染得故。由何而得。由加",
    "T29n1562_012:0401c25": "行得。要由加行。方證得故。如無想定。初證得",
    "T29n1562_012:0401c26": "時。唯得現在。不得過去。不修未來。要由心",
    "T29n1562_012:0401c27": "力。方能修故。第二念等。乃至未捨。亦成過",
    "T29n1562_012:0401c28": "去。世尊亦以加行得耶。不爾。云何。成佛時",
    "T29n1562_012:0401c29": "得。彼謂世尊盡智時得。豈不盡智於成佛時",
    "T29n1562_012:0402a01": "亦不名得。況滅盡定。以諸菩薩住金剛喻三",
    "T29n1562_012:0402a02": "摩地時。名得盡智。得體生時。名為得故。於成",
    "T29n1562_012:0402a03": "佛時。應說盡智。不由加行而現在前。暫起欲",
    "T29n1562_012:0402a04": "樂現在前時。一切圓德。隨樂起故。非佛身中",
    "T29n1562_012:0402a05": "所有功德成佛時得。如何可說佛盡智時得",
    "T29n1562_012:0402a06": "滅盡定。由菩薩時永離一切煩惱染故。令佛",
    "T29n1562_012:0402a07": "身中功德得起。故說如來所有功德。皆離染",
    "T29n1562_012:0402a08": "得。故彼所言。亦有過失。隨宜為彼而通釋",
    "T29n1562_012:0402a09": "者。謂於近事。而說遠聲。或金剛喻三摩地時。",
    "T29n1562_012:0402a10": "必成佛故。亦名成佛。無間剎那。定成佛故。且",
    "T29n1562_012:0402a11": "置斯事。世尊曾未起滅盡定。得盡智時如何",
    "T29n1562_012:0402a12": "得成。最上圓滿俱分解脫。永離定障故。捨",
    "T29n1562_012:0402a13": "不成就故。於起滅定得自在故。如已起者成",
    "T29n1562_012:0402a14": "俱解脫。西方師說。菩薩學位。先起此定。後得",
    "T29n1562_012:0402a15": "菩提。迦濕彌羅國毘婆沙師說。非前起滅定",
    "T29n1562_012:0402a16": "後方生盡智。何因此國知前未起。何為不責",
    "T29n1562_012:0402a17": "西方起因。且我迦濕彌羅國。說三十四念得",
    "T29n1562_012:0402a18": "菩提故。謂諸菩薩。決定先於無所有處。已得",
    "T29n1562_012:0402a19": "離貪。方入見諦。不復須斷下地煩惱。三十四",
    "T29n1562_012:0402a20": "念。得大菩提。諦現觀中。有十六念。離有頂",
    "T29n1562_012:0402a21": "貪。有十八念。謂斷有頂九品煩惱。有九無間",
    "T29n1562_012:0402a22": "九解脫道。如是十八。足前十六。成三十四。於",
    "T29n1562_012:0402a23": "此中間。無容得起不同類心。故於前位。決定",
    "T29n1562_012:0402a24": "無容起滅盡定。若於前位。起滅盡定。便越期",
    "T29n1562_012:0402a25": "心。然諸菩薩。決定不越要期心故。理實菩薩。",
    "T29n1562_012:0402a26": "不越期心。然非不越無漏聖道。若爾期心。如",
    "T29n1562_012:0402a27": "何不越。謂我未得諸漏永盡。終不解斯結加",
    "T29n1562_012:0402a28": "趺坐。決定不越如是期心。唯於一坐時諸事",
    "T29n1562_012:0402a29": "究竟故。豈不由斯已成違越。欲起無漏聖道",
    "T29n1562_012:0402b01": "期心。如何菩薩。為盡諸漏。修未曾得見修二",
    "T29n1562_012:0402b02": "道。欲拔有頂見斷惑根。及除有頂修惑怨敵。",
    "T29n1562_012:0402b03": "立誓要期結加趺坐。事未究竟。而於其中。",
    "T29n1562_012:0402b04": "捨所要期無漏治道貴重無始。能為誑惑世",
    "T29n1562_012:0402b05": "間定類。為獲共有易得滅定。而致稽留。如",
    "T29n1562_012:0402b06": "是善成三十四念得菩提故。為非前因。如契",
    "T29n1562_012:0402b07": "經說。出滅定時。當觸三觸。謂不動觸。無所有",
    "T29n1562_012:0402b08": "觸。及無相觸。何者云何觸此三觸。有說。滅定",
    "T29n1562_012:0402b09": "起心相應。有空無願無相三觸。如其次第。出",
    "T29n1562_012:0402b10": "滅定時。觸於三觸。有餘師說。識處空處心相",
    "T29n1562_012:0402b11": "應觸。名不動觸此二純作識空想故。無所有",
    "T29n1562_012:0402b12": "處心相應觸。名無所有觸。無先所有故。非想",
    "T29n1562_012:0402b13": "非非想處心相應觸。名無相觸。想無想相。不",
    "T29n1562_012:0402b14": "分明故即由此故。說四無色名有想定。從滅",
    "T29n1562_012:0402b15": "定起心通有漏無漏。滅定起時。或逆次第入",
    "T29n1562_012:0402b16": "諸等至。或逆超越入諸等至。容有如是起滅",
    "T29n1562_012:0402b17": "定心現在前故。復有餘師。作如是說。唯約無",
    "T29n1562_012:0402b18": "漏。無所有處緣涅槃心。起滅定時。言觸三",
    "T29n1562_012:0402b19": "觸。以無漏故。名為不動。無所有處地所攝故。",
    "T29n1562_012:0402b20": "名無所有緣涅槃故。名為無相。雖已說二定",
    "T29n1562_012:0402b21": "有多同異相。而於其中復有同異。頌曰。",
    "T29n1562_012:0402b22": "　二定依欲色　　滅定初人中",
    "T29n1562_012:0402b23": "論曰。言二定者。謂無想定。及滅盡定。此二俱",
    "T29n1562_012:0402b24": "依欲色二界。而得現起。然於此中。有說。唯在",
    "T29n1562_012:0402b25": "下三靜慮。入無想定。非在第四。勿因與果極",
    "T29n1562_012:0402b26": "相隣逼。有說。亦在第四靜慮。入無想定。除無",
    "T29n1562_012:0402b27": "想天。以生彼天受彼果故。有餘師說。唯在欲",
    "T29n1562_012:0402b28": "界。入無想定。非在色界。彼違論文。謂本論言。",
    "T29n1562_012:0402b29": "或有是色有。此有非五行。謂色廛有情。或生",
    "T29n1562_012:0402c01": "有想天。住不同類心。若入無想定。若入滅盡",
    "T29n1562_012:0402c02": "定。或生無想天。已得入無想。是謂是色有。此",
    "T29n1562_012:0402c03": "有非五行。由此證知。如是二定。俱依欲色而",
    "T29n1562_012:0402c04": "得現起。是名同相。言異相者。謂無想定。欲色",
    "T29n1562_012:0402c05": "二界。皆得初起。滅定初起。唯在人中。謂滅盡",
    "T29n1562_012:0402c06": "定。唯在人中。得初修起。唯人中有說者釋者。",
    "T29n1562_012:0402c07": "及有強盛。加行力故。有在人中。初修得已。由",
    "T29n1562_012:0402c08": "退為先。方生色界。依色界身。後復修起。非在",
    "T29n1562_012:0402c09": "無色能入滅定。無所依故。命根必依色心而",
    "T29n1562_012:0402c10": "轉。若在無色入滅定者。色心俱無命根應斷。",
    "T29n1562_012:0402c11": "諸蘊展轉相依而住。故無有情唯具一蘊。又",
    "T29n1562_012:0402c12": "心心所。不相離故。亦無有情唯具三蘊。何因",
    "T29n1562_012:0402c13": "故知。滅定有退。准鄔陀夷契經義故。經言具",
    "T29n1562_012:0402c14": "壽。有諸苾芻。先於此處。具淨尸羅。具三摩",
    "T29n1562_012:0402c15": "地。具般羅若。能數入出滅受想定。斯有是處。",
    "T29n1562_012:0402c16": "應如實知。彼於現法。或臨終位。不能勤修令",
    "T29n1562_012:0402c17": "解滿足。從此身壞超段食天。隨受一受意成",
    "T29n1562_012:0402c18": "天身。於彼生已。復數入出滅受想定。亦有是",
    "T29n1562_012:0402c19": "處。應如實知。此意成天身。佛說是色界滅受",
    "T29n1562_012:0402c20": "想定。唯在有頂。若得此定。必無退者。不應得",
    "T29n1562_012:0402c21": "往色界受生。如是廣釋二定異相。總有六門。",
    "T29n1562_012:0402c22": "謂地加行相續異熟順受初起。有差別故。",
    "T29n1562_012:0402c23": "說一切有部順正理論卷第十二"
}