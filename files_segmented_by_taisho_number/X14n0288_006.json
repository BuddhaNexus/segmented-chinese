{
    "X14n0288_006:0142a01": "大佛頂如來密因修證了義諸菩薩萬行首楞嚴經卷第六",
    "X14n0288_006:0142a03": "耳根圓通(文六)",
    "X14n0288_006:0142a04": "爾時觀世音菩薩。即從座起。頂禮佛足。而白佛言世尊。憶念我昔。無數恒河",
    "X14n0288_006:0142a05": "沙劫。於時有佛出現於世。名觀世音。我於彼佛。發菩提心。",
    "X14n0288_006:0142a06": "〔初敘古因修〕〔疏〕爾時下釋菩薩名者若約觀世言音圓悟圓應則觀是自",
    "X14n0288_006:0142a07": "智音是他機若約妙音觀音梵音海潮則觀是隨德之名音是應名之德",
    "X14n0288_006:0142a08": "即自行化他之二用又若聽根說法則觀音者是鑑機之妙智非耳目聞",
    "X14n0288_006:0142a09": "見之境也。〔溫陵〕所師之佛亦名觀音者因果相符古今一道也。〔疏〕按觀音",
    "X14n0288_006:0142a10": "授記經言菩薩於過去金光師子遊戲如來所發菩提心皆示迹不同也",
    "X14n0288_006:0142a11": "今釋此心有無量義大乘集菩薩學論云菩提心者謂勸發大悲歡喜愛",
    "X14n0288_006:0142a12": "敬義故又觀音經云發正覺心者善利一切眾生故觀音不空祕密王經",
    "X14n0288_006:0142a13": "云菩提者即是正慧薩埵者即是方便又寶積經論云菩提是智性餘波",
    "X14n0288_006:0142a14": "羅密依彼智生此四菩提即悲智為體又法界無差別論云菩提心者是",
    "X14n0288_006:0142a15": "不思議果因如白月初分故又云菩提心於不淨位中名眾生心於淨染",
    "X14n0288_006:0142a16": "位中名菩薩於清淨位中名如來又發菩提心論云菩提有四種發心謂",
    "X14n0288_006:0142a17": "信解行證此諸菩提約因果解行說故叉法界論云菩提心於一切眾生",
    "X14n0288_006:0142a18": "身中有十種差別所謂無作以無為故無初以無起故無盡以無滅故無",
    "X14n0288_006:0143a01": "染著以自性清淨故無形相以無根故聖所行是諸佛境界故此菩提者",
    "X14n0288_006:0143a02": "是約理說又金剛三業大教王經五方如來於菩提心各有所說謂阿閦",
    "X14n0288_006:0143a03": "如來以諸法無生無我等說寶生如來以諸法無性離相等說彌陀如來",
    "X14n0288_006:0143a04": "以非性非無性等說不空如來以無得無證等說毗盧如來以離蘊處界",
    "X14n0288_006:0143a05": "無取捨平等性所說此諸菩提皆約般若相說故又寶積經論云有四法",
    "X14n0288_006:0143a06": "忘失菩提心謂欺誑阿闍黎等故經云發菩提者其心正直無有諂誑欲",
    "X14n0288_006:0143a07": "修耳根圓通者先須發此大道心也。",
    "X14n0288_006:0143a08": "彼佛教我。從聞思修。入三摩地。初於聞中。入流亡所。所入既寂。動靜二相。了",
    "X14n0288_006:0143a09": "然不生。如是漸增聞所聞盡。盡聞不住覺所覺空空覺極圓。空所空滅。生滅",
    "X14n0288_006:0143a10": "既滅。寂滅現前。忽然超越世出世間十方圓明。獲二殊勝。一者上合十方諸",
    "X14n0288_006:0143a11": "佛本妙覺心。與佛如來同一慈力。二者下合十方一切六道眾生。與諸眾生。",
    "X14n0288_006:0143a12": "同一悲仰。世尊。由我供養觀音如來。蒙彼如來。授我如幻聞薰聞修金剛三",
    "X14n0288_006:0143a13": "昧。與佛如來。同慈力故。令我身成三十二應。入諸國土。",
    "X14n0288_006:0143a14": "彼佛下敘修證法門謂聞等三慧義順耳根所以此經為正修行從初於",
    "X14n0288_006:0143a15": "聞中至了然不生聞慧也次如是漸增至聞所聞盡思慧也覺所覺空至",
    "X14n0288_006:0143a16": "寂滅現前者即修慧也瑜伽以三賢為聞所成地以加行為思所成地十",
    "X14n0288_006:0143a17": "地為修所成地吳興於此節文為四並約耳門修證言之亦不相違也言",
    "X14n0288_006:0143a18": "入流者流謂法性所謂音塵塵動性靜今初入流則知法性本寂音塵亦",
    "X14n0288_006:0144a01": "亡。故動靜不生。如是下。以智遣情。至無所遣。亡情絕解。則寂滅現前矣。忽",
    "X14n0288_006:0144a02": "然超越者次言同體之功。故與生佛合其悲仰。聞熏聞修金剛三昧者。謂",
    "X14n0288_006:0144a03": "始從熏習。訖乎修證。皆以決定智斷。究竟堅固。而為正受。",
    "X14n0288_006:0144a04": "世尊。若諸菩薩。入三摩地。進修無漏。勝解現圓。我現佛身。而為說法。令其解",
    "X14n0288_006:0144a05": "脫。若諸有學。寂靜妙明。勝妙現圓。我於彼前。現獨覺身。而為說法。令其解脫。",
    "X14n0288_006:0144a06": "若諸有學。斷十二緣。緣斷勝性。勝妙現圓。我於彼前。現緣覺身。而為說法。令",
    "X14n0288_006:0144a07": "其解脫。若諸有學。得四諦空。修道入滅。勝性現圓。我於彼前。現聲聞身。而為",
    "X14n0288_006:0144a08": "說法。令其解脫。若諸眾生。欲心明悟。不犯欲塵。欲身清淨。我於彼前。現梵王",
    "X14n0288_006:0144a09": "身。而為說法。令其解脫。若諸眾生。欲為天主。統領諸天。我於彼前。現帝釋身。",
    "X14n0288_006:0144a10": "而為說法。令其成就。若諸眾生。欲身自在。遊行十方。我於彼前。現自在天身。",
    "X14n0288_006:0144a11": "而為說法。令其成就。若諸眾生。欲身自在。飛行虗空。我於彼前現大自在天",
    "X14n0288_006:0144a12": "身。而為說法。令其成就。若諸眾生。愛統鬼神。救護國土。我於彼前。現天大將",
    "X14n0288_006:0144a13": "軍身。而為說法。令其成就。若諸眾生。愛統世界。保護眾生。我於彼前。現四天",
    "X14n0288_006:0144a14": "王身。而為說法。令其成就。若諸眾生。愛生天宮驅使鬼神。我於彼前。現四天",
    "X14n0288_006:0144a15": "王國太子身。而為說法。令其成就。",
    "X14n0288_006:0144a16": "〔三十二應〕以普門身隨宜說法。初無定形名三十二應。一四聖者。初菩薩",
    "X14n0288_006:0144a17": "以勝解力。入徧知海。但未現證。故為現佛身。令彼成就。勝妙即寂靜之心。",
    "X14n0288_006:0144a18": "緣斷即還滅之性。言勝性者。各據所獲勝妙言之。次六凡者。梵王自在。欲",
    "X14n0288_006:0145a01": "色二界之王欲界第六名自在天居色頂者名大自在天將軍為帝釋上",
    "X14n0288_006:0145a02": "將四天王臣于帝釋太子即那吒之類能驅鬼神此皆臣輔屬也。",
    "X14n0288_006:0145a03": "若諸眾生樂為人王。我於彼前。現人王身。而為說法。令其成就。若諸眾生。愛",
    "X14n0288_006:0145a04": "生族姓。世間推讓。我於彼前。現長者身。而為說法。令其成就。若諸眾生。愛談",
    "X14n0288_006:0145a05": "名言。清淨自居。我於彼前。現居士身。而為說法。令其成就。若諸眾生。愛治國",
    "X14n0288_006:0145a06": "土。剖斷邦邑。我於彼前。現宰官身。而為說法。令其成就。若諸眾生。愛諸數術。",
    "X14n0288_006:0145a07": "攝衛自居。我於彼前。現婆羅門身。而為說法。令其成就。若有男子。好學出家。",
    "X14n0288_006:0145a08": "持諸戒律。我於彼前。現比丘身。而為說法。令其成就。若有女人。好學出家。持",
    "X14n0288_006:0145a09": "諸禁戒。我於彼前。現比丘尼身。而為說法。令其成就。若有男子。樂持五戒。我",
    "X14n0288_006:0145a10": "於彼前。現優婆塞身。而為說法。令其成就。若有女子。五戒自居。我於彼前。現",
    "X14n0288_006:0145a11": "優婆夷身。而為說法。令其成就。若有女人。內政立身。以修家國。我於彼前。現",
    "X14n0288_006:0145a12": "女主身。及國夫人命婦大家。而為說法。令其成就。若有眾生。不壞男根。我於",
    "X14n0288_006:0145a13": "彼前。現童男身。而為說法。令其成就。若有處女。愛樂處身。不求侵暴。我於彼",
    "X14n0288_006:0145a14": "前。現童女身。而為說法。令其成就。若有諸天。樂出天倫。我現天身。而為說法。",
    "X14n0288_006:0145a15": "令其成就。若有諸龍。樂出龍倫。我現龍身。而為說法。令其成就。若有藥叉。樂",
    "X14n0288_006:0145a16": "度本倫。我於彼前。現藥叉身。而為說法。令其成就。若乾闥婆。樂脫其倫。我於",
    "X14n0288_006:0145a17": "彼前。現乾闥婆身。而為說法。令其成就。若阿修羅。樂脫其倫。我於彼前。現阿",
    "X14n0288_006:0145a18": "修羅身。而為說法。令其成就。若緊那羅。樂脫其倫。我於彼前。現緊那羅身。而",
    "X14n0288_006:0146a01": "為說法。令其成就。若摩呼羅伽。樂脫其倫。我於彼前。現摩呼羅伽身。而為說",
    "X14n0288_006:0146a02": "法。令其成就。若諸眾生。樂人修人。我現人身。而為說法。令其成就。若諸非人。",
    "X14n0288_006:0146a03": "有形無形。有想無想。樂度其倫。我於彼前。皆現其身。而為說法。令其成就。是",
    "X14n0288_006:0146a04": "名妙淨三十二應。入國土身。皆以三昧聞熏聞修。無作妙力。自在成就。",
    "X14n0288_006:0146a05": "人王以位統民長者以德命族居士隱身放言宰官以政蒞國婆羅門術",
    "X14n0288_006:0146a06": "數治生皆世間屬也比丘四眾乞法守戒近事三寶天子之后曰女主邦",
    "X14n0288_006:0146a07": "君之妻曰君夫人妻因夫榮曰命婦輔治內宮曰大家皆國屬也藥叉名",
    "X14n0288_006:0146a08": "輕捷能飛行也乾闥婆名香陰帝釋樂臣也阿修羅名無端正女美男醜",
    "X14n0288_006:0146a09": "也緊那羅名疑神人形頭角也摩呼羅名腹行此云蟒也非人等者該其",
    "X14n0288_006:0146a10": "餘應如六字章句經或現作餓鬼手出香色乳乃至作淫女為度貪眾生。",
    "X14n0288_006:0146a11": "世尊。我復以此聞熏聞修金剛三昧無作妙力。與諸十方三世六道一切眾",
    "X14n0288_006:0146a12": "生。同悲仰故。令諸眾生。於我身心。獲十四種無畏功德。一者由我不自觀音。",
    "X14n0288_006:0146a13": "以觀觀者。令彼十方苦惱眾生。觀(持念)其音聲。即得解脫。二者知見旋復。令諸眾",
    "X14n0288_006:0146a14": "生。設入大火。火不能燒。三者觀聽旋復。令諸眾生。大水所漂水不能溺。四者",
    "X14n0288_006:0146a15": "斷滅妄想。心無殺害。令諸眾生。入諸鬼國。鬼不能害。五者熏聞成聞。六根銷",
    "X14n0288_006:0146a16": "復。同於聲聽。能令眾生。臨當被害。刀段段壞。使其兵戈。猶如割水。亦如吹光。",
    "X14n0288_006:0146a17": "性無搖動。六者聞熏精明。明徧法界。則諸幽暗。性不能全。能令眾生。藥叉(解同前)羅",
    "X14n0288_006:0146a18": "剎(連疫鬼)。鳩槃茶鬼(厭魅鬼)。及毗舍遮(噉精氣鬼)富單那(熱病鬼)等。雖近其傍。目不能視。七者音性圓銷。觀聽",
    "X14n0288_006:0147a01": "返入(內無所係)。離諸塵妄(外無所累)。能令眾生。禁繫枷鎻。所不能著。八者滅音圓聞(內外無待)。徧生慈力。能",
    "X14n0288_006:0147a02": "令眾生。徑過險路(逆境)。賊(煩惱)不能劫。",
    "X14n0288_006:0147a03": "〔十四無畏〕以能脫苦總稱無畏不隨前塵所起知見名不自觀故令有苦",
    "X14n0288_006:0147a04": "眾生蒙我真觀皆得解脫此是總德其下皆以不循塵為觀故通云旋復",
    "X14n0288_006:0147a05": "知見屬火觀聽屬水二者旋復則不能燒溺鬼性殺害從妄想生斷滅妄",
    "X14n0288_006:0147a06": "想則鬼不能害熏聞成性六根俱復則聲聽同體根塵無間故刀段段壞",
    "X14n0288_006:0147a07": "割水吹光言無分隔也聞熏精明者熏聞久精明則發明暗之體性不兩",
    "X14n0288_006:0147a08": "全故鬼不能視音性圓消則體性無局故禁繫枷鎻所不能著滅音圓聞",
    "X14n0288_006:0147a09": "則物我不敵故賊不能劫又音聞圓徧則慈力亦徧慈無敵故無能為賊",
    "X14n0288_006:0147a10": "者。",
    "X14n0288_006:0147a11": "九者熏聞離塵。色所不劫。能令一切多婬眾生。遠離貪欲。十者純音無塵。根",
    "X14n0288_006:0147a12": "境圓融。無對所對。能令一切忿恨眾生。離諸瞋恚。十一者銷塵旋明。法界身",
    "X14n0288_006:0147a13": "心。猶如琉璃。朗徹無礙。能令一切昏鈍性障。諸阿顛迦。永離癡暗。十二者融",
    "X14n0288_006:0147a14": "形復聞。不動道場。涉入世間。不壞世界。能徧十方。供養微塵。諸佛如來。各各",
    "X14n0288_006:0147a15": "佛邊。為法王子。能令法界無子眾生。欲求男者。誕生福德智慧之男。十三者",
    "X14n0288_006:0147a16": "六根圓通。明照無二。含十方界。立大圓鏡。空如來藏。承順十方微塵如來祕",
    "X14n0288_006:0147a17": "密法門。受領無失。能令法界無子眾生。欲求女者。誕生端正福德柔順。眾人",
    "X14n0288_006:0147a18": "愛敬。有相之女。十四者此三千大千世界。百億日月。現住世間。諸法王子。有",
    "X14n0288_006:0148a01": "六十二億恒河沙數修法垂範。教化眾生。隨順眾生。方便智慧。各各不同。由",
    "X14n0288_006:0148a02": "我所得圓通本根。發妙耳門。然後身心微妙含容。周徧法界。能令眾生。持我",
    "X14n0288_006:0148a03": "名號。與彼共持六十二億恒河沙諸法王子。二人福德。正等無異。世尊我一",
    "X14n0288_006:0148a04": "名號。與彼眾多名號無異。由我修習得真圓通。是名十四施無畏力。福備眾",
    "X14n0288_006:0148a05": "生。",
    "X14n0288_006:0148a06": "九者下欲由習境而生今離塵遠色則根境不偶故令多淫眾生遠離貪",
    "X14n0288_006:0148a07": "欲。〔溫陵曰〕瞋由違情所起對境而發音性純淨無復所妄故圓融無違無",
    "X14n0288_006:0148a08": "能所對則不瞋矣痴以習暗成性為根本無明性障今以銷鎔塵妄旋復",
    "X14n0288_006:0148a09": "真明身心垢淨故性障永離阿顛迦此云無善心亦性障也。〔疏〕十二下融",
    "X14n0288_006:0148a10": "形則體無質礙故涉界不壞復聞則性無邇遙故不動而徧供佛則福足",
    "X14n0288_006:0148a11": "為法王子則紹繼之道故能應其求。〔溫陵〕圓故無二通故含界明照則大",
    "X14n0288_006:0148a12": "圓鏡之質含界則空如來藏之體故能承順法門受領無失承順即坤儀",
    "X14n0288_006:0148a13": "柔德受領即閨門能事有女之道故能應其求也。〔疏〕十四下較量福勝耳",
    "X14n0288_006:0148a14": "根為順聞思名正修行故稱名福勝又入大乘論說福勝者是稱觀音法",
    "X14n0288_006:0148a15": "身法身是常以應化身者是無常故已上功德有復有銷有徧有圓有融",
    "X14n0288_006:0148a16": "有通漸次深入。",
    "X14n0288_006:0148a17": "世尊。我又獲是圓通修證無上道故。又能善獲四不思議無作妙德。一者由",
    "X14n0288_006:0148a18": "我初獲妙妙聞心。心精遺聞。見聞覺知。不能分隔。成一圓融。清淨寶覺。故我",
    "X14n0288_006:0149a01": "能現眾多妙容。能說無邊祕密神呪。其中或現一首。三首。五首。七首。十首。十",
    "X14n0288_006:0149a02": "一首。如是乃至一百八首。千首。萬首。八萬四千礫迦羅首。二臂。四臂。六臂八",
    "X14n0288_006:0149a03": "臂。十臂。十二臂。十四十六。十八二十。至二十四。如是乃至一百八臂。千臂萬",
    "X14n0288_006:0149a04": "臂。八萬四千母陀羅臂。二目。三目。四目。九目。如是乃至一百八目。千目萬目。",
    "X14n0288_006:0149a05": "八萬四千清淨寶目。或慈或威。或定或慧。救護眾生。得大自在。二者由我聞",
    "X14n0288_006:0149a06": "思脫出六塵。如聲度垣。不能為礙。故我妙能現一一形。誦一一呪。其形其呪。",
    "X14n0288_006:0149a07": "能以無畏施諸眾生。是故十方微塵國土。皆名我為施無畏者。三者由我修",
    "X14n0288_006:0149a08": "習本妙圓通。清淨本根。所遊世界。皆令眾生捨身珍寶。求我哀愍。四者我得",
    "X14n0288_006:0149a09": "佛心。證於究竟。能以珍寶種種供養十方如來。傍及法界六道眾生。求妻得",
    "X14n0288_006:0149a10": "妻。求子得子。求三昧得三昧。求長壽得長壽。如是乃至求大涅槃得大涅槃。",
    "X14n0288_006:0149a11": "佛問圓通。我從耳門圓照三昧。緣心自在。因入流相得三摩地。成就菩提。斯",
    "X14n0288_006:0149a12": "為第一。世尊。彼佛如來。歎我善得圓通法門。於大會中。授記我為觀世音號。",
    "X14n0288_006:0149a13": "由我觀聽十方圓明。故觀音名。徧十方界。",
    "X14n0288_006:0149a14": "〔四不思議〕一能現多名不思議妙妙聞心即中中流入之心。〔溫陵〕言初獲",
    "X14n0288_006:0149a15": "者指本因也首為六用之總臂表提接之悲目為照了之智各依本數充",
    "X14n0288_006:0149a16": "之以至八萬四千表依根本智用泛應塵勞也一體之中萬法咸備而繼",
    "X14n0288_006:0149a17": "二十四聖示現者明彼分具圓會於此也爍迦羅云金剛堅固母陀羅云",
    "X14n0288_006:0149a18": "印手慈以攝化威以折伏定以復湛慧以開覺通指眾多妙容也。〔疏〕密部",
    "X14n0288_006:0150a01": "神呪多觀音所說能安樂眾生名施無畏捨身珍寶者普門品云仁者愍",
    "X14n0288_006:0150a02": "吾等故受此瓔珞即求哀之事。",
    "X14n0288_006:0150a03": "爾時世尊於師子座。從其五體同放寶光。遠灌十方微塵如來。及法王子。諸",
    "X14n0288_006:0150a04": "菩薩頂。彼諸如來。亦於五體。同放寶光。從微塵方來灌佛頂。并灌會中諸大",
    "X14n0288_006:0150a05": "菩薩及阿羅漢。林木池沼。皆演法音。交光相羅。如寶絲網。是諸大眾。得未曾",
    "X14n0288_006:0150a06": "有。一切普獲金剛三昧。即時天雨百寶蓮華。青黃赤白。間錯粉糅。十方虗空。",
    "X14n0288_006:0150a07": "成七寶色。此娑婆界。大地山河。俱時不現。唯見十方微塵國土。合成一界。梵",
    "X14n0288_006:0150a08": "唄詠歌。自然敷奏。",
    "X14n0288_006:0150a09": "爾時下至梵唄詠歌自然敷奏總顯圓通之瑞。",
    "X14n0288_006:0150a10": "於是如來。告文殊師利法王子。汝今觀此二十五無學諸大菩薩。及阿羅漢",
    "X14n0288_006:0150a11": "各說最初成道方便。皆言修習真實圓通。彼等修行。實無優劣。前後差別。我",
    "X14n0288_006:0150a12": "今欲令阿難開悟二十五行。誰當其根。兼我滅後。此界眾生。入菩薩乘。求無",
    "X14n0288_006:0150a13": "上道。何方便門。得易成就。文殊師利法王子。奉佛慈旨。即從座起。頂禮佛足。",
    "X14n0288_006:0150a14": "承佛威神。說偈對佛。覺海性澄圓。圓澄覺元妙。元明照生所。所立照性亡。迷",
    "X14n0288_006:0150a15": "妄有虗空。依空立世界。想澄成國土。知覺乃眾生。空生大覺中。如海一漚發。",
    "X14n0288_006:0150a16": "有漏微塵國。皆依空所生。漚滅空本無。況復諸三有。歸元性無二。方便有多",
    "X14n0288_006:0150a17": "門。聖性無不通。順逆皆方便。初心入三昧。遲速不同倫。",
    "X14n0288_006:0150a18": "〔六選擇圓通〕偈中初二句頌本覺之體次二句明迷妄之端迷生世界妄",
    "X14n0288_006:0151a01": "有眾生所謂當知虗空生汝心內是也是則歸源之性理無有二而修證",
    "X14n0288_006:0151a02": "之道則有多門雖聖性即逆順皆可在初心則有遲速所以諸聖圓通不",
    "X14n0288_006:0151a03": "無簡擇。",
    "X14n0288_006:0151a04": "色想結成塵。精了不能徹。如何不明徹。於是獲圓通。音聲雜語言。但依名句",
    "X14n0288_006:0151a05": "味。一非含一切。云何獲圓通。香以合中知。離則元無有。不恒其所覺。云何獲",
    "X14n0288_006:0151a06": "圓通。味性非本然。要以味時有。其覺不恒一。云何獲圓通。觸以所觸明。無所",
    "X14n0288_006:0151a07": "不明觸。合離性非定。云何獲圓通。法稱為內塵。憑塵必有所。能所非徧涉。云",
    "X14n0288_006:0151a08": "何獲圓通。見性雖洞然。明前不明後。四維虧一半。云何獲圓通。鼻息出入通。",
    "X14n0288_006:0151a09": "現前無交氣。支離匪涉入。云何獲圓通。舌非入無端。因味生覺了。味亡了無",
    "X14n0288_006:0151a10": "有。云何獲圓通。身與所觸同。各非圓覺觀。涯量不冥會。云何獲圓通。知根雜",
    "X14n0288_006:0151a11": "亂思。湛了終無見。想念不可脫。云何獲圓通。",
    "X14n0288_006:0151a12": "色想下初簡六塵伊惟也舌入非無端乃亦因味身有中邊二義故為涯",
    "X14n0288_006:0151a13": "量不冥會者因觸知身也亂思動相故非湛了。",
    "X14n0288_006:0151a14": "識見雜三和詰本稱非相。自體先無定。云何獲圓通。心聞洞十方。生于大因",
    "X14n0288_006:0151a15": "力。初心不能入。云何獲圓通。鼻想本權機。祗令攝心住。住成心所住。云何獲",
    "X14n0288_006:0151a16": "圓通。說法弄音文。開悟先成者。名句非無漏。云何獲圓通。持犯但束身。非身",
    "X14n0288_006:0151a17": "無所束。元非徧一切。云何獲圓通。神通本宿因。何關法分別。念緣非離物(不離物則有所著)。云",
    "X14n0288_006:0151a18": "何獲圓通。若以地性觀。堅礙非通達。有為非聖性。云何獲圓通。若以水性觀",
    "X14n0288_006:0152a01": "想念非真實。如如非覺觀。云何獲圓通。若以火性觀。厭有非真離。非初心方",
    "X14n0288_006:0152a02": "便。云何獲圓通。若以風性觀。動寂非無對。對非無上覺。云阿獲圓通。若以空",
    "X14n0288_006:0152a03": "性觀。昏鈍先非覺。無覺異菩提。云何獲圓通。若以識性觀。觀識非常住。存心",
    "X14n0288_006:0152a04": "乃虗妄。云何獲圓通。諸行是無常。念性元性滅。因果今殊感。云何獲圓通。",
    "X14n0288_006:0152a05": "識見下次簡六識識雜根塵詰之無本大因力者謂法界行所生故不宜",
    "X14n0288_006:0152a06": "初心權機謂止孫陀之散亂故權為觀白音文為開先已成就之者故與",
    "X14n0288_006:0152a07": "之說法又持地平填功涉有為月光水觀想非真實烏芻火觀是厭欲非",
    "X14n0288_006:0152a08": "真琉璃光風觀而性有動靜空性晦昧則昏鈍無覺識性分別則性非常",
    "X14n0288_006:0152a09": "住勢至都攝六根故諸行無常果則斷滅。",
    "X14n0288_006:0152a10": "我今白世尊。佛出娑婆界。此方真教體。清淨在音聞。欲取三摩提。實以聞中",
    "X14n0288_006:0152a11": "入。離苦得解脫。良哉觀世音(歎觀世言音脫苦與樂也)。於恒沙劫中。入微塵佛國。得大自在力(歎三十二應)。無畏施",
    "X14n0288_006:0152a12": "眾生(歎四不思議十四無畏)。妙音觀世音(歎隨德之名)。梵音海潮音(歎隨名之實)。救世悉安寧(歎眾德)。出世獲常住(能救世間苦能與出世樂)。我今啟如來。如觀",
    "X14n0288_006:0152a13": "音所說。譬如人靜居。十方俱擊鼓。十處一時聞。此則圓真實。目非觀障外。口",
    "X14n0288_006:0152a14": "鼻亦復然。身以合方知。心念紛無緒。隔垣聽音響。遐邇俱可聞。五根所不齊。",
    "X14n0288_006:0152a15": "是則通真實。音聲性動靜。聞中為有無無聲號無聞。非實聞無性。聲無既無",
    "X14n0288_006:0152a16": "滅。聲有亦非生。生滅二圓離。是則常真實。縱令在夢想。不為不思無。覺觀出",
    "X14n0288_006:0152a17": "思惟。身心不能及。",
    "X14n0288_006:0152a18": "〔溫陵〕聖人設教隨方不同此方教體必籍音聞亦隨機之宜也離苦者嘆",
    "X14n0288_006:0153a01": "十四無畏入微塵國嘆三十二應得大自在嘆四不思議餘皆隨德之名",
    "X14n0288_006:0153a02": "說法無滯名妙音尋聲救苦為觀音音性無著為梵音應不失時為潮音",
    "X14n0288_006:0153a03": "音性動靜皆屬聲塵耳根圓離不隨生滅是則常性之真也無聲號無聞",
    "X14n0288_006:0153a04": "指阿難聞鐘之事。",
    "X14n0288_006:0153a05": "今此娑婆國。聲論得宣明。眾生迷本聞。循聲故流轉。阿難縱強記。不免落邪",
    "X14n0288_006:0153a06": "思。豈非隨所淪。旋流復無妄。阿難汝諦聽。我承佛威力。宣說金剛王。如幻不",
    "X14n0288_006:0153a07": "思議。佛母真三昧。汝聞微塵佛。一切祕密門。欲漏不先除。畜聞成過誤。將聞",
    "X14n0288_006:0153a08": "持佛佛。何不自聞聞。聞非自然生。因聲有名字。返聞與聲脫。能脫欲誰名。一",
    "X14n0288_006:0153a09": "根既返源。六根成解脫。見聞如幻翳(通指妄根)。三界若空華(通指妄境)。聞復翳根除。塵銷覺圓淨。",
    "X14n0288_006:0153a10": "淨極光通達。寂照含虗空(根解脫)。却來觀世間。猶如夢中事(境解脫)。摩登伽在夢。誰能留汝",
    "X14n0288_006:0153a11": "形。如世巧幻師。幻作諸男女。雖見諸根動。要以一機抽。息機歸寂然。諸幻成",
    "X14n0288_006:0153a12": "無性。六根亦如是。元依一精明。分成六和合。一處成休復。六用皆不成。塵垢",
    "X14n0288_006:0153a13": "應念銷。成圓明淨妙。餘塵尚諸學。明極即如來。大眾及阿難。旋汝倒聞機。反",
    "X14n0288_006:0153a14": "聞聞自性。性成無上道。圓通實如是。此是微塵佛。一路涅槃門。過去諸如來。",
    "X14n0288_006:0153a15": "斯門已成就。現在諸菩薩。今各入圓明。未來修學人。當依如是法。我亦從中",
    "X14n0288_006:0153a16": "證。非唯觀世音。誠(信允之辭)如佛世尊。詢我諸方便。以救諸末劫。求出世間人。成就涅",
    "X14n0288_006:0153a17": "槃心。觀世音為最。自餘諸方便。皆是佛威神。即(就)事捨(脫)塵勞。非是長修學。淺深",
    "X14n0288_006:0153a18": "同說法。頂禮如來藏。無漏不思議。願加彼未來。於此門無惑。方便易成就。堪",
    "X14n0288_006:0154a01": "以教阿難。及末劫沉淪。但以此根修。圓通超餘者(二十四聖)。真實心如是。",
    "X14n0288_006:0154a02": "〔疏〕聲論者依聲所論義理發明即名句文身三為教體眾生下言循聲之",
    "X14n0288_006:0154a03": "咎聞非有名對聲塵故有若能反聞自性外脫根塵則復以誰名為聞哉",
    "X14n0288_006:0154a04": "見聞為根三界為塵聞復則根翳自除塵消則覺心本淨反觀世間猶如",
    "X14n0288_006:0154a05": "夢事然則摩登伽女正在夢中誰能留汝形骸使不解脫哉諸根喻有為",
    "X14n0288_006:0154a06": "生滅一機謂妄心造作。〔溫陵〕成就涅槃妙心不生滅性唯耳根為然餘則",
    "X14n0288_006:0154a07": "佛之威神加被今即己事而捨塵勞非始終長修淺深同說之法也。",
    "X14n0288_006:0154a08": "五修證分(文三)一四重伏斷",
    "X14n0288_006:0154a09": "於是阿難。及諸大眾。身心了然。得大開示。觀佛菩提。及大涅槃。猶如有人。因",
    "X14n0288_006:0154a10": "事遠遊。未得歸還。明了其家。所歸道路。普會大眾。天龍八部。有學三乘。及諸",
    "X14n0288_006:0154a11": "一切。新發心菩薩。其數凡有十恒河沙。皆得本心。遠塵離垢。獲法眼淨。性比",
    "X14n0288_006:0154a12": "丘尼。聞說偈已。成阿羅漢。無量眾生。皆發無等等阿耨多羅三藐三菩提心。",
    "X14n0288_006:0154a13": "阿難。整衣服。於大眾中。合掌頂禮。心迹圓明。悲欣交集。欲益未來。諸眾生故。",
    "X14n0288_006:0154a14": "稽首白佛。大悲世尊。我今已悟成佛法門。是中修行得無疑惑。常聞如來。說",
    "X14n0288_006:0154a15": "如是言。自未應度。先度人者。菩薩發心自覺己圓。能覺他者。如來應世。我雖",
    "X14n0288_006:0154a16": "未度。願度末劫一切眾生。世尊。此諸眾生。去佛漸遠。邪師說法。如恒河沙。欲",
    "X14n0288_006:0154a17": "攝其心。入三摩地。云何令其安立道場。遠諸魔事。於菩提心。得無退屈。爾時",
    "X14n0288_006:0154a18": "世尊。於大眾中。稱讚阿難。善哉善哉。如汝所問安立道場。救護眾生。末劫沈",
    "X14n0288_006:0155a01": "溺。汝今諦聽。當為汝說。阿難大眾。唯然奉教。佛告阿難。汝常聞我毗奈耶中。",
    "X14n0288_006:0155a02": "宣說修行三決定義所謂攝心為戒。因戒生定。因定發慧。是則名為三無漏",
    "X14n0288_006:0155a03": "學。",
    "X14n0288_006:0155a04": "〔疏〕初明伏斷者夫欲儲淨法先滌身器將越愛流前鳩行楫故嚴宣四重",
    "X14n0288_006:0155a05": "品戒為入修方便葢木叉義遠草系情殷是以切身口而流訓因動靜以",
    "X14n0288_006:0155a06": "研幾阿難下說四波羅夷及安立道場所以明第一發心之修證乃至不",
    "X14n0288_006:0155a07": "起於座獲須陀洹示得果之相也夫阿難雖未得度而悲及後來乃菩薩",
    "X14n0288_006:0155a08": "發心然起行之初慮妨邪誤故問諸方便遠於魔事也戒定慧學大小均",
    "X14n0288_006:0155a09": "修故于此中初明三學以為決定進修之旨也。",
    "X14n0288_006:0155a10": "阿難。云何攝心。我名為戒。若諸世界六道眾生。其心不婬。則不隨其生死相",
    "X14n0288_006:0155a11": "續。汝修三昧。本出塵勞。婬心不除。塵不可出。縱有多智。禪定現前。如不斷淫。",
    "X14n0288_006:0155a12": "必落魔道。上品魔王。中品魔民。下品魔女。彼等諸魔亦有徒眾各各自謂成",
    "X14n0288_006:0155a13": "無上道。我滅度後。末法之中。多此魔民。熾盛世間。廣行貪淫。為善知識。令諸",
    "X14n0288_006:0155a14": "眾生。落愛見坑。失菩提路。汝教世人。修三摩地。先斷心淫。是名如來先佛世",
    "X14n0288_006:0155a15": "尊第一決定清淨明誨。是故阿難。若不斷淫。修禪定者。如蒸砂石。欲其成飯。",
    "X14n0288_006:0155a16": "經百千劫。秪名熱砂。何以故。此非飯本。砂石成故。汝以淫身求佛妙果。縱得",
    "X14n0288_006:0155a17": "妙悟。皆是淫根。根本成婬。輪轉三途。必不能出。如來涅槃。何路修證。必使淫",
    "X14n0288_006:0155a18": "機。身心俱斷。斷性亦無。於佛菩提。斯可希冀。如我此說。名為佛說。不如此說。",
    "X14n0288_006:0156a01": "即波旬說。",
    "X14n0288_006:0156a02": "眾生纏綿生死皆因淫欲故首此為戒。",
    "X14n0288_006:0156a03": "阿難。又諸世界。六道眾生。其心不殺。則不隨其生死相續。汝修三昧。本出塵",
    "X14n0288_006:0156a04": "勞。殺心不除。塵不可出。縱有多智。禪定現前。如不斷殺必落神道。上品之人。",
    "X14n0288_006:0156a05": "為大力鬼。中品則為飛行夜叉。諸鬼帥等。下品當為地行羅剎。彼諸鬼神。亦",
    "X14n0288_006:0156a06": "有徒眾。各各自謂成無上道。我滅度後。末法之中。多此鬼神。熾盛世間。自言",
    "X14n0288_006:0156a07": "食肉。得菩提路。阿難。我令比丘。食五淨肉。此肉皆我神力化生。無本命根。汝",
    "X14n0288_006:0156a08": "婆羅門。地多蒸溼。加以砂石。草菜不生。我以大悲神力所加。因大慈悲。假名",
    "X14n0288_006:0156a09": "為肉。汝得其味。奈何如來滅度之後。食眾生肉。名為釋子汝等當知是食肉",
    "X14n0288_006:0156a10": "人。縱得心開。似三摩地。皆大羅剎。報終必沈生死苦海。非佛弟子。如是之人。",
    "X14n0288_006:0156a11": "相殺相吞。相食未已。云何是人得出三界。汝教世人修三摩地。次斷殺生。是",
    "X14n0288_006:0156a12": "名如來先佛世尊第二決定清淨明誨。是故阿難。若不斷殺。修禪定者。譬如",
    "X14n0288_006:0156a13": "有人。自塞其耳。高聲大叫。求人不聞。此等名為欲隱彌露。清淨比丘。及諸菩",
    "X14n0288_006:0156a14": "薩。於岐路行。不蹋生草。況以手拔。云何大悲。取諸眾生。血肉充食。若諸比丘。",
    "X14n0288_006:0156a15": "不服東方絲綿絹帛。及是此土靴履裘毳乳酪醍醐。如是比丘。於世真脫。酧",
    "X14n0288_006:0156a16": "還宿債。不遊三界。何以故。服其身分。皆為彼緣。如人食其地中百穀。足不離",
    "X14n0288_006:0156a17": "地。必使身心。於諸眾生。若身身分。身心二塗。不服不食。我說是人。真解脫者。",
    "X14n0288_006:0156a18": "如我此說。名為佛說。不如此說。即波旬說。",
    "X14n0288_006:0157a01": "〔孤山〕律明三淨謂不見不聞疑為我殺今言五者及自死鳥殘也。〔溫陵〕修",
    "X14n0288_006:0157a02": "禪行殺是欲隱彌露不故蹋不故拔仁慈以至猶及草木況食眾生肉耶",
    "X14n0288_006:0157a03": "身謂血肉等身分謂[求/毛]酪等身服心貪是為二途。",
    "X14n0288_006:0157a04": "阿難。又復世界。六道眾生其心不偷。則不隨其生死相續。汝修三昧。本出塵",
    "X14n0288_006:0157a05": "勞。偷心不除。塵不可出。縱有多智。禪定現前。如不斷偷。必落邪道。上品精靈。",
    "X14n0288_006:0157a06": "中品妖魅。下品邪人。諸魅所著。彼等羣邪。亦有徒眾。各各自謂成無上道。我",
    "X14n0288_006:0157a07": "滅度後。末法之中。多此妖邪。熾盛世間。潛匿姦欺。稱善知識。各自謂己得上",
    "X14n0288_006:0157a08": "人法。詃惑無識。恐令失心。所過之處。其家耗散。我教比丘。循方乞食。令其捨",
    "X14n0288_006:0157a09": "貪。成菩提道。諸比丘等。不自熟食。寄於殘生。旅泊三界。示一往還。去已無返。",
    "X14n0288_006:0157a10": "云何賊人。假我衣服。裨販如來。造種種業。皆言佛法。却非出家。具戒比丘。為",
    "X14n0288_006:0157a11": "小乘道。由是疑誤無量眾生。墮無間獄。若我滅後。其有比丘。發心決定修三",
    "X14n0288_006:0157a12": "摩提。能於如來形像之前。身然一燈。燒一指節。及於身上。爇一香炷。我說是",
    "X14n0288_006:0157a13": "人。無始宿債。一時酬畢。長揖世間。永脫諸漏。雖未即明無上覺路。是人於法。",
    "X14n0288_006:0157a14": "已決定心。若不為此捨身微因。縱成無為。必還生人。酬其宿債。如我馬麥。正",
    "X14n0288_006:0157a15": "等無異。汝教世人。修三摩地。後斷偷盜。是名如來。先佛世尊第三決定清淨",
    "X14n0288_006:0157a16": "明誨。是故阿難。若不斷偷。修禪定者。譬如有人。水灌漏巵。欲求其滿。縱經塵",
    "X14n0288_006:0157a17": "劫。終無平復。若諸比丘。衣鉢之餘。分寸不畜。乞食餘分。施餓眾生。於大集會。",
    "X14n0288_006:0157a18": "合掌禮眾。有人捶詈同於稱讚。必使身心。二俱捐捨。身肉骨血。與眾生共。不",
    "X14n0288_006:0158a01": "將如來不了義說。迴為己解。以誤初學。佛印是人。得真三昧。如我所說。名為",
    "X14n0288_006:0158a02": "佛說。不如此說。名波旬說。",
    "X14n0288_006:0158a03": "比丘行乞本為除貪故不自熟食旅泊者以去為事也。〔溫陵〕一切難捨無",
    "X14n0288_006:0158a04": "過己身難捨尚捨況餘貪愛其或身雖行捨心尚貪求則徒增黑業無益",
    "X14n0288_006:0158a05": "於道亦於佛法非決定心。〔孤山〕盜者取他依報資乎己身今損正報以供",
    "X14n0288_006:0158a06": "賢聖故無始宿債一時酬畢。",
    "X14n0288_006:0158a07": "阿難。如是世界。六道眾生。雖則身心。無殺盜淫。三行已圓若大妄語。即三摩",
    "X14n0288_006:0158a08": "地。不得清淨。成愛見魔。失如來種。所謂未得謂得。未證言證。或求世間尊勝",
    "X14n0288_006:0158a09": "第一。謂前人言我今已得須陀洹果。斯陀含果。阿那含果。阿羅漢道。辟支佛",
    "X14n0288_006:0158a10": "乘。十地地前諸位菩薩。求彼禮懺。貪其供養。是一顛迦銷滅佛種。如人以刀",
    "X14n0288_006:0158a11": "斷多羅木。佛記是人。永殞善根。無復知見。沈三苦海。不成三昧。我滅度後。勅",
    "X14n0288_006:0158a12": "諸菩薩。及阿羅漢。應身生彼末法之中。作種種形。度諸輪轉。或作沙門。白衣",
    "X14n0288_006:0158a13": "居士。人王宰官。童男童女。如是乃至婬女寡婦姦偷屠販。與其同事。稱讚佛",
    "X14n0288_006:0158a14": "乘。令其身心。入三摩地。終不自言我真菩薩。真阿羅漢。洩佛密因。輕言未學。",
    "X14n0288_006:0158a15": "唯除命終。陰有遺付。云何是人。惑亂眾生。成大妄語。汝教世人。修三摩地。後",
    "X14n0288_006:0158a16": "復斷除諸大妄語。是名如來。先佛世尊第四決定清淨明誨。是故阿難。若不",
    "X14n0288_006:0158a17": "斷其大妄語者。如刻人糞。為旃檀形欲求香氣。無有是處。我教比丘。直心道",
    "X14n0288_006:0158a18": "場。於四威儀一切行中。尚有虗假。云何自稱得上人法。譬如窮人。妄號帝王。",
    "X14n0288_006:0159a01": "自取誅滅。況復法王。如何妄竊。因地不真。果招紆曲。求佛菩提。如噬臍人。欲",
    "X14n0288_006:0159a02": "誰成就。若諸比丘。心如直絃。一切真實。入三摩地。永無魔事。我印是人。成就",
    "X14n0288_006:0159a03": "菩薩。無上知覺。如我所說。名為佛說。不如此說。名波旬說。",
    "X14n0288_006:0159a04": "〔溫陵〕四果十地未得謂得故大妄語貪人供養求己尊勝名愛見魔貝多",
    "X14n0288_006:0159a05": "羅木斷則不生大妄語人善根永絕。〔疏〕已上四重名根本煩惱九品所斷",
    "X14n0288_006:0159a06": "各有淺深如三結斷名須陀洹薄貪瞋痴名為三果故身肉骨血與眾生",
    "X14n0288_006:0159a07": "共此斷身見也示一往還去已無反此斷戒取也是人於法能決定心此",
    "X14n0288_006:0159a08": "斷疑也楞伽云須陀洹身見者謂緣起妄想身相妄想身見斷貪則不生",
    "X14n0288_006:0159a09": "云何不取戒謂善見受生處苦相故云何疑相斷謂不於餘處大師見為",
    "X14n0288_006:0159a10": "淨不淨故知四重皆地上伏斷。",
    "X14n0288_006:0159a11": "鎮澄讚曰　觀音玅觀。獨拔圓根。一根既返六歸元。請佛涅槃門。定慧重開。",
    "X14n0288_006:0159a12": "永劫度沉淪。",
    "X14n0288_006:0159a13": "傳如截流曰　觀音將陳所證。追敘於無量恒沙劫前之事者。密顯性本圓",
    "X14n0288_006:0159a14": "通。且真常也。有佛出世。名觀世音者。所師為圓通之師。師資名同。古今一道",
    "X14n0288_006:0159a15": "也。觀。即如幻金剛觀察。世音。謂十界音聲。惟音可觀。廼謂圓通。從聞思修入",
    "X14n0288_006:0159a16": "三摩地者。稟師之教。諦審損益。故得證入也。當機固稱多聞。曾未及此。特以",
    "X14n0288_006:0159a17": "是啟之。初於聞中入流亡所者。凡夫耳根發識為聞。聞識奔境為流。今觀音",
    "X14n0288_006:0159a18": "觀聽反入。故曰入流。能滅音圓聞。故曰亡所。上所指聲塵。下所指入流。以流",
    "X14n0288_006:0160a01": "內伏。外塵自銷。故曰所入既寂。動靜二相。了然不生。如是漸增。聞所聞盡者。",
    "X14n0288_006:0160a02": "以獲玅玅聞心。心精遺聞。故得曰盡。即前云。此根初解。先得人空也。覺有盡",
    "X14n0288_006:0160a03": "聞之盡。是亦不盡。故曰盡聞不住。覺所覺空。即空性圓明。成法解脫也。空覺",
    "X14n0288_006:0160a04": "極圓。空所空滅者。即空覺之空亦空。所謂俱空不生也。生滅者。外塵內根。及",
    "X14n0288_006:0160a05": "以識心。諸有惑業。皆名生滅之法。今悉空空。故曰既滅。以既滅則不復更滅。",
    "X14n0288_006:0160a06": "故曰寂滅。彌滅彌顯。是曰現前。彌超彌同。故上合十方諸佛本玅覺心。與佛",
    "X14n0288_006:0160a07": "如來。同一慈力。以三十二應入諸國土。下合十方一切六道眾生。與諸眾生",
    "X14n0288_006:0160a08": "同一悲仰。施十四無畏。福備眾生。及現眾多玅容。能說無邊神呪。斯皆亡所",
    "X14n0288_006:0160a09": "遺聞。朗徹廓照所致。結云佛問圓通我從圓照三昧。緣心自在。因入流相得",
    "X14n0288_006:0160a10": "三摩地。成就菩提。斯為第一。或疑三十二應。菩薩却現佛身。十四無畏。沉迷",
    "X14n0288_006:0160a11": "即離苦惱。身心含廣莫之法界。作用現眾多之手眼。皆為表法。曾無實證。噫。",
    "X14n0288_006:0160a12": "斯非自生障礙。蔑彼圓通者耶。當知觀音為正法明如來。何獨泥對揚之跡。",
    "X14n0288_006:0160a13": "眾生能感應道交。奚難離幻妄之苦。俛仰再撫于四海。且為緣慮之知。身心",
    "X14n0288_006:0160a14": "互徧於十方。始是遺聞之玅。魚之成龍。頭角遂異。人之登聖。手眼固神。毋自",
    "X14n0288_006:0160a15": "望洋拘墟。請事入流亡所。仍藉大悲光耀。一示本來面目。始信聖言聖證。未",
    "X14n0288_006:0160a16": "之或欺也。然諸聖既陳圓通。而釋尊五體放光。遠灌微塵如來。微塵如來。亦",
    "X14n0288_006:0160a17": "于五體同放寶光。來灌佛頂者。葢表淨極光通。極果所同也。彼界此土菩薩",
    "X14n0288_006:0160a18": "羅漢。光亦灌頂者。表因果互融。所陳所證。一一無上也。林木池沼。皆演法音。",
    "X14n0288_006:0161a01": "寶光相羅。如寶絲網者。信山河大地。無非如來藏。無非玅莊嚴也。斯為希有",
    "X14n0288_006:0161a02": "之瑞。故令一切。普獲金剛三昧。金剛喻斷惑之速。獲。即初住真因之位也。以",
    "X14n0288_006:0161a03": "踐正位。故天亦以諸瑞應之。真因智中。十界圓彰。則成百界。故天雨百。寶蓮",
    "X14n0288_006:0161a04": "華。青黃赤白。間雜粉糅者。住行向地或超或次。遞遞涉入也。十方虗空成七",
    "X14n0288_006:0161a05": "寶色者。從寂滅體中。克七常住果也。入圓通常門。習漏永除。依正不隔。是故",
    "X14n0288_006:0161a06": "娑婆山河。俱時不現。微塵國土。合成一界也。梵唄歌咏。自然敷奏者。表證入",
    "X14n0288_006:0161a07": "之人。無作法音。皆如是也。圓通法門止此。於是佛告文殊師利。汝今觀此諸",
    "X14n0288_006:0161a08": "大菩薩。及阿羅漢。各說最初成道方便。彼等修行。實無優劣。前後差別者。聖",
    "X14n0288_006:0161a09": "性無不通也。以無不通。故感諸瑞如此。我今欲令阿難開悟二十五行誰當",
    "X14n0288_006:0161a10": "其根。兼我滅度。此界眾生。入菩薩乘。何方便門。得易成就。文殊奉勅。唯擇耳",
    "X14n0288_006:0161a11": "根者。所謂偏為當機也。偈稱覺海性澄圓。圓澄覺元玅者。即前所云本覺玅",
    "X14n0288_006:0161a12": "明。性覺明玅是也。將擇圓通之根。先標圓通之體。著一海字。便見入流之意。",
    "X14n0288_006:0161a13": "下云旋流獲無妄。葢本於此。元明照生所者。元明。本玅覺明也。從元明而妄",
    "X14n0288_006:0161a14": "發所照。故曰所立。所照既立。真性遂晦。故曰照性亡。照性者。起照之真性也。",
    "X14n0288_006:0161a15": "迷妄有虗空。因空立世界者。即晦昧為空。空晦暗中。結暗為色也。想澄成國",
    "X14n0288_006:0161a16": "土。知覺廼眾生者。即色雜妄想。想相為身也。葢一因所妄。依正斯分。則澄玅",
    "X14n0288_006:0161a17": "之體。莫得而圓。莫得而通。即一迷為身。決定惑為色身之內也。空生大覺中。",
    "X14n0288_006:0161a18": "如海一漚發。漚滅空本無。況復諸三有者。此明覺體本周。一不循塵。圓通之",
    "X14n0288_006:0162a01": "體。本無涯量。故淨極光通達。寂照含虗空。行人得此。諸境咸玅。故却來觀世",
    "X14n0288_006:0162a02": "間。猶如夢中事。將聞持佛佛。何不自聞聞者。佛佛者。諸佛所談覺性也。此之",
    "X14n0288_006:0162a03": "覺體。即吾真聞。不能聞聞。何知佛佛。故策云。大眾及阿難。旋汝倒聞機。反聞",
    "X14n0288_006:0162a04": "聞自性。阿難大眾。聞是開示。觀佛菩提。及大涅槃。如遠遊人。未得歸還。明了",
    "X14n0288_006:0162a05": "其家。所歸道路者。前云慧覺圓通。及辯圓通本根。但明起行之由。故曰知路",
    "X14n0288_006:0162a06": "而已。若欲還家。必須俶裝。故請攝心軌則。安立道場。至示五十五位真菩提",
    "X14n0288_006:0162a07": "路。正明萬行修證也。戒定慧三通稱無漏者。葢眾生覺海。本自圓澄。以粘湛",
    "X14n0288_006:0162a08": "發識。流逸奔境名漏。今依清淨律儀。制止身心。內瑩發光。三摩正定。圓通玅",
    "X14n0288_006:0162a09": "慧。皆具于此。佛以婬殺。盜妄一一宣其重過。劇稱決定明誨。復言不如此說。",
    "X14n0288_006:0162a10": "即波旬說者。葢此戒相。本是易知易解之法。為難受難持之行。輪迴苦本。安",
    "X14n0288_006:0162a11": "樂玅常。莫不由斯。觀佛諄諄切切。寧弗媿死懼死。",
    "X14n0288_006:0162a12": "音釋",
    "X14n0288_006:0162a13": "驅(丘于切)。毳(音翠)。靴(許瓜切)。耗(音好)。詃(古犬切)。裨(音卑)。揖(伊入切)。巵(音支)。",
    "X14n0288_006:0162a14": "捶(之累切)。詈(力智切)。泄(思列切)。誅(音朱)。噬(音逝)。絃(音言)。"
}