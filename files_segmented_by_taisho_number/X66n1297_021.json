{
    "X66n1297_021:0411c01": "宗鑑法林卷二十一",
    "X66n1297_021:0411c02": "集雲堂　編",
    "X66n1297_021:0411c03": "大鑒下五世",
    "X66n1297_021:0411c04": "鎮州臨濟義玄禪師(黃檗運嗣)師在黃檗已經三年。第",
    "X66n1297_021:0411c05": "一座勉令問話。乃問如何是西來的的大意。檗便",
    "X66n1297_021:0411c06": "痛打。如是三問三打。遂辭座曰。某甲問話惟蒙賜",
    "X66n1297_021:0411c07": "棒。所恨愚魯。且往諸方行脚去。座白檗曰。義玄雖",
    "X66n1297_021:0411c08": "後生。却甚奇特。來辭時願垂提誘。來日師辭。檗指",
    "X66n1297_021:0411c09": "往大愚。師遂參大愚。愚問甚處來。師曰黃檗來。曰",
    "X66n1297_021:0411c10": "有何言教。師曰某問西來的的意。三問三度被打。",
    "X66n1297_021:0411c11": "不知過在甚處。愚曰。黃檗恁麼老婆心切。為汝得",
    "X66n1297_021:0411c12": "徹困。猶覓過在。師大悟曰。原來黃檗佛法也無多",
    "X66n1297_021:0411c13": "子。愚乃搊住曰。者尿牀鬼子。適來問過在甚處。如",
    "X66n1297_021:0411c14": "今又道佛法無多子。見箇甚麼道理。速道速道。師",
    "X66n1297_021:0411c15": "向愚肋下打三拳。愚拓開曰。汝師黃檗。非干我事。",
    "X66n1297_021:0411c16": "師返黃檗。檗曰。者漢來來去去。有甚了期。師曰祇",
    "X66n1297_021:0411c17": "為老婆心切。檗曰甚處去來。師曰。昨蒙和尚慈旨。",
    "X66n1297_021:0411c18": "令參大愚去來。檗曰大愚有何言句。師舉前話。檗",
    "X66n1297_021:0411c19": "曰。大愚老漢饒舌。待來痛與一頓。師曰。說甚待來。",
    "X66n1297_021:0411c20": "即今便打。隨後便掌。檗曰者風顛漢來者裏捋虎",
    "X66n1297_021:0411c21": "鬚。師便喝。檗喚侍者曰。引者風顛漢參堂去。",
    "X66n1297_021:0411c22": "溈山問仰山。臨濟當時得大愚力得黃檗力。仰云非",
    "X66n1297_021:0411c23": "但騎虎頭亦解把虎尾。　中峰本云。汝師黃檗非干",
    "X66n1297_021:0411c24": "我事。大愚肋下更合喫拳。者風顛漢來者裏捋虎鬚。",
    "X66n1297_021:0412a01": "黃檗面門猶欠一掌。致使尿牀鬼子邪見勃興。賺他",
    "X66n1297_021:0412a02": "後代兒孫一箇箇鼓粥飯氣。　破山明云。頑皮癩肉",
    "X66n1297_021:0412a03": "那知痛癢。不是大愚刀刀見血。焉解奪轉槍旗惡聲",
    "X66n1297_021:0412a04": "播世。",
    "X66n1297_021:0412a05": "睡眼三番打不開。忽然狂蹶[口*后]如雷。君看馬帶紅纓",
    "X66n1297_021:0412a06": "紱。祇是去年曾秀才。(埜軒遵)",
    "X66n1297_021:0412a07": "一拳拳倒黃鶴樓。一趯趯翻鸚鵡洲。有意氣時添意",
    "X66n1297_021:0412a08": "氣。不風流處也風流。(白雲端)",
    "X66n1297_021:0412a09": "雷電誼轟海嶽昏。一家愁閉雨中門。狂風忽起烏雲",
    "X66n1297_021:0412a10": "散。白日滿天星斗分。(保寧勇)",
    "X66n1297_021:0412a11": "雷電風行便合休。巨鰲頓使上灘頭。翻身一吸滄溟",
    "X66n1297_021:0412a12": "竭。鐘鼓山河四百州。(照覺總)",
    "X66n1297_021:0412a13": "便言佛法無多子。大丈夫兒肯自乖。肋下三拳明有",
    "X66n1297_021:0412a14": "信。不從黃檗付將來。(真淨文)",
    "X66n1297_021:0412a15": "九包之鶵。千里之駒。真風度籥。靈機發樞。劈面來時",
    "X66n1297_021:0412a16": "飛電卷。迷雲破處太陽孤。捋虎鬚。見也無。箇是雄雄",
    "X66n1297_021:0412a17": "大丈夫。(天童覺)",
    "X66n1297_021:0412a18": "劈開華嶽連天秀。放出黃河到海聲。瞎驢死後蒿枝",
    "X66n1297_021:0412a19": "折。大地如今有幾人。(龍門遠)",
    "X66n1297_021:0412a20": "禍福無門口自招。三遭瞎棒打驢腰。可憐敗國亡家",
    "X66n1297_021:0412a21": "恨。萬古春風吹不消。(天目禮)",
    "X66n1297_021:0412a22": "拔樹鳴條浩浩風。雨雲反覆在其中。千波萬浪驚天",
    "X66n1297_021:0412a23": "地。到海方知信不通。(虗堂愚)",
    "X66n1297_021:0412a24": "透過禹門三級浪。身在雲霄總不知。忽被春風吹一",
    "X66n1297_021:0412b01": "綫。飛騰萬里孰能羈。(福嚴容)",
    "X66n1297_021:0412b02": "臨濟出世後。凡見僧入門便喝。",
    "X66n1297_021:0412b03": "龍控懸河海月秋。烟霞風雨一時收。波濤急急人難",
    "X66n1297_021:0412b04": "會。截斷千江水不流。(克符道者)",
    "X66n1297_021:0412b05": "萬里青霄絕點塵。一聲霹靂震乾坤。茫茫宇宙人無",
    "X66n1297_021:0412b06": "數。幾箇如今有腦門。(白雲端)",
    "X66n1297_021:0412b07": "一劍定烟塵。憑何辨主賓。梯山齊入貢。誰識聖明君。",
    "X66n1297_021:0412b08": "(大洪遂)",
    "X66n1297_021:0412b09": "驀然一喝迅雷奔。蟄戶雖開命少存。若有轉身方便",
    "X66n1297_021:0412b10": "路。休觀芳艸怨王孫。(道場如)",
    "X66n1297_021:0412b11": "入門便喝絕商量。空奮雙拳立紀綱。反轉殺人三角",
    "X66n1297_021:0412b12": "眼。叢林千古受灾殃。(佛照光)",
    "X66n1297_021:0412b13": "臨濟因赴普請鋤茶次。檗後至。師問訊了。按钁而",
    "X66n1297_021:0412b14": "立。檗曰者漢困耶。師曰钁也未舉困箇甚麼。檗便",
    "X66n1297_021:0412b15": "打。師接杖推倒。檗呼維那扶起我來。那扶起曰。和",
    "X66n1297_021:0412b16": "尚爭容得者風顛漢。檗却打維那。師钁地曰。諸方",
    "X66n1297_021:0412b17": "火葬。我者裏活埋。",
    "X66n1297_021:0412b18": "仰山云。正賊走却。邏贓人喫棒。　三交嵩云。正狗不",
    "X66n1297_021:0412b19": "偷油。雞銜燈盞走。　石菴琈云。黃檗大似無奈船何。",
    "X66n1297_021:0412b20": "打破戽斗。",
    "X66n1297_021:0412b21": "奪旂掣鼓著精神。父子雖親法不親。為報四方禪客",
    "X66n1297_021:0412b22": "道。等閒莫作守株人。(真淨文)",
    "X66n1297_021:0412b23": "黃檗倒地。維那扶起。火葬活埋。清風未已。(溈山哲)",
    "X66n1297_021:0412b24": "相將艸裏弄弓刀。牛易羊灾譌且誵。豈是老年來技",
    "X66n1297_021:0412c01": "弱。祇因家富小兒嬌。(位中符)",
    "X66n1297_021:0412c02": "等閒擺出龍蛇陣。白晝驅人喪艸窠。莫怪將軍重出",
    "X66n1297_021:0412c03": "令。關山無奈嶮夷何。(惠周慈)",
    "X66n1297_021:0412c04": "臨濟栽松次。檗曰深山裏栽許多作麼。師曰一與",
    "X66n1297_021:0412c05": "山門作境致。二與後人作標榜。道了將鋤築地三",
    "X66n1297_021:0412c06": "下。檗曰。雖然如是。子已喫吾三十棒了也。師又築",
    "X66n1297_021:0412c07": "地三下。噓兩聲。檗曰吾宗到汝大興於世。",
    "X66n1297_021:0412c08": "溈山問仰山。黃檗當時祇囑臨濟一人。別更有在。仰",
    "X66n1297_021:0412c09": "云亦囑臨濟亦記向後。溈云向後如何。仰云。一人指",
    "X66n1297_021:0412c10": "南。吳越令行。遇大風即上。南塔主云。獨坐震威此□",
    "X66n1297_021:0412c11": "方出。　溈山哲云。臨濟與麼。大似平地喫交。雖然如",
    "X66n1297_021:0412c12": "是。臨危不變方偁丈夫。黃檗云。吾宗到汝大興於世。",
    "X66n1297_021:0412c13": "也是憐兒不覺醜。　天童華云。黃檗道子已喫吾三",
    "X66n1297_021:0412c14": "十棒了也。養子之緣固當如是。臨濟正令雖行。可惜",
    "X66n1297_021:0412c15": "甘自向钁頭邊活埋。仰山見解未出常情。豈止遇大",
    "X66n1297_021:0412c16": "風則止。何不道直待虗空界盡此話方始大行。豈不",
    "X66n1297_021:0412c17": "頭正尾正。山僧今日捋下面皮。要與諸人相見去也。",
    "X66n1297_021:0412c18": "驀拈拄杖卓一下云。驚羣須是英靈漢。敵勝還他獅",
    "X66n1297_021:0412c19": "子兒。",
    "X66n1297_021:0412c20": "帶礪山河畫土疆。漢高殿下有張良。千言萬語無人",
    "X66n1297_021:0412c21": "會。又逐流鶯過短牆。(翠巖真)",
    "X66n1297_021:0412c22": "風吹雨打節還枯。千尺龍蛇插太虗。堪笑兒孫無伎",
    "X66n1297_021:0412c23": "倆。一生從此被塗糊。(懶菴樞)",
    "X66n1297_021:0412c24": "臨濟示眾。汝等諸人赤肉團上有一無位真人。常",
    "X66n1297_021:0413a01": "在諸人面門出入。未證據者看看。時有僧問如何",
    "X66n1297_021:0413a02": "是無位真人。師下繩牀搊住曰。道道。僧無語。師拓",
    "X66n1297_021:0413a03": "開曰。無位真人是什麼乾矢橛。",
    "X66n1297_021:0413a04": "雪峰存聞云。臨濟大似白拈賊。　翠峰顯云。夫善竊",
    "X66n1297_021:0413a05": "者鬼神莫測。既被雪峰覰破。臨濟非是好手。召眾云。",
    "X66n1297_021:0413a06": "翠峰今日換却諸人眼睛了也。你若不信。各歸寮舍",
    "X66n1297_021:0413a07": "裏自摸索看。　瑯琊覺云。臨濟可謂冰棱上度九阸。",
    "X66n1297_021:0413a08": "劍刃上得全身。　薦福行云。臨濟一條脊梁硬似鐵。",
    "X66n1297_021:0413a09": "拗不折。可憐末後。不奈船何。打破戽斗。　天寧琦云。",
    "X66n1297_021:0413a10": "臨濟若無後語。洎被打破。蔡州雖然家無白澤之圖。",
    "X66n1297_021:0413a11": "必無如是妖怪。　龍翔訢云。老漢尋常氣宇如王。却",
    "X66n1297_021:0413a12": "作小廝兒戲。幾乎法道遇大風而止。龍翔今日作死",
    "X66n1297_021:0413a13": "馬醫。無位真人築著磕著。證據將來。依然是錯。且道",
    "X66n1297_021:0413a14": "是臨濟錯龍翔錯。從教天下人卜度。　天寶樞云。無",
    "X66n1297_021:0413a15": "位真人乾矢橛。臨濟未是白拈賊。千古長如白練飛。",
    "X66n1297_021:0413a16": "一條界破青山色。　西臺辯云。臨濟老漢尋常一條",
    "X66n1297_021:0413a17": "脊梁硬似鐵。及乎到者裏。大似日中迷路。眼見空花。",
    "X66n1297_021:0413a18": "直饒無位真人是乾矢橛。正是靈龜拽尾。其僧祇知",
    "X66n1297_021:0413a19": "季夏極熱。不知仲冬嚴寒。若據當時。合著得甚麼語",
    "X66n1297_021:0413a20": "塞斷天下人舌頭。西臺祇恁麼休去。又乃眼不見為",
    "X66n1297_021:0413a21": "淨。不免出一隻手狼藉去也。臨濟一擔。西臺一堆。一",
    "X66n1297_021:0413a22": "擔一堆。分付阿誰。從教撒向諸方去。笑殺當時老古",
    "X66n1297_021:0413a23": "錐。",
    "X66n1297_021:0413a24": "萬法一如不用揀。一如誰揀誰不揀。即今生死本菩",
    "X66n1297_021:0413b01": "提。三世如來同箇眼。(長沙岑)",
    "X66n1297_021:0413b02": "卞璧無瑕奪日暉。秦王雖愛不輸機。可憐又入相如",
    "X66n1297_021:0413b03": "手。一陣清風滿路歸。(佛印元)",
    "X66n1297_021:0413b04": "無位真人赤肉團。興來擺手出長安。將軍自有嘉聲",
    "X66n1297_021:0413b05": "在。不得封侯也是閒。(疎山長)",
    "X66n1297_021:0413b06": "迷悟相反。妙傳而簡。春坼百花兮一吹。力回九牛兮",
    "X66n1297_021:0413b07": "一挽。無奈泥沙撥不開。分明塞斷甘泉眼。忽然突出",
    "X66n1297_021:0413b08": "肆橫流。復云。險。(天童覺)",
    "X66n1297_021:0413b09": "面門出入每相見。日月由來不識真。海嶽慣遊知己",
    "X66n1297_021:0413b10": "少。反身歸臥嶺頭雲。(疎山如)",
    "X66n1297_021:0413b11": "腦後見顋村僧。大開眼了作夢。雖然趂得老鼠。一棒",
    "X66n1297_021:0413b12": "打破油甕。(徑山杲)",
    "X66n1297_021:0413b13": "春雪滿空來。觸處是花開。不知園裏樹。那箇是真梅。",
    "X66n1297_021:0413b14": "(訥堂思)",
    "X66n1297_021:0413b15": "颯颯秋風滿院凉。芬芳籬菊半經霜。可憐不遇攀花",
    "X66n1297_021:0413b16": "手。狼藉枝頭多少香。(高峰妙)",
    "X66n1297_021:0413b17": "團擘難撈水月華。當陽把住又歸家。碧潭千尺夜空",
    "X66n1297_021:0413b18": "冷。落葉滿天誰撒沙。(三峰藏)",
    "X66n1297_021:0413b19": "黃河尚有澄清。豈無無位真人。□日肆筵設席。今朝",
    "X66n1297_021:0413b20": "鼓瑟吹笙。(漢關喻)",
    "X66n1297_021:0413b21": "臨濟問院主甚處來。曰州中糶黃米來。師曰糶得",
    "X66n1297_021:0413b22": "盡麼。曰糶得盡。師以拄杖畫一畫曰還糶得者箇",
    "X66n1297_021:0413b23": "麼。主便喝。師便。打典座至。師舉前話。座曰院主不",
    "X66n1297_021:0413b24": "會和尚意。師曰你又作麼生。座禮拜。師亦打。",
    "X66n1297_021:0413c01": "黃龍南云。寺主下喝。不可放過。典座禮拜。放過不可。",
    "X66n1297_021:0413c02": "臨濟令行。歸宗放過。三十年後有人說破。　黃龍新",
    "X66n1297_021:0413c03": "云。典座禮拜有過無功。寺主一喝有功無過。既是有",
    "X66n1297_021:0413c04": "功。為甚麼却打。棒頭有眼明如日。要識真金火裏看。",
    "X66n1297_021:0413c05": "　天童華云。二尊宿雖則力提綱要。未免依艸附木。",
    "X66n1297_021:0413c06": "殊不知大小臨濟被者兩箇漢破家散宅。還會麼。殺",
    "X66n1297_021:0413c07": "人刀。活人劍。　西禪需云。院主一喝。電卷雷奔。山摧",
    "X66n1297_021:0413c08": "地裂。典座禮拜。雲收雨散。月白風清。雖然如是。因甚",
    "X66n1297_021:0413c09": "麼總喫痛棒。不見道臥龍纔奮迅。丹鳳便翱翔。",
    "X66n1297_021:0413c10": "報恩秀云。院主被棒。賞不避仇讎。供養主蒙恩。誅豈",
    "X66n1297_021:0413c11": "擇骨肉。　廣教玉云。院主典座雖竭力擔荷。怎奈臨",
    "X66n1297_021:0413c12": "濟當時祇令行一半。若據令而行。何處更有今日。你",
    "X66n1297_021:0413c13": "諸人還曾夢見麼。乃拈拄杖一齊打散。",
    "X66n1297_021:0413c14": "功德天。黑暗女。有智主人俱不取。後代兒孫渾莽鹵。",
    "X66n1297_021:0413c15": "宏綱委地憑誰舉。(正覺逸)",
    "X66n1297_021:0413c16": "寺主下喝。典座禮拜。臨濟令行。古今獨邁。(溈山哲)",
    "X66n1297_021:0413c17": "臨濟全機格調高。棒頭有眼察秋毫。掃除狐兔家風",
    "X66n1297_021:0413c18": "峻。變化魚龍電火燒。活人劍。殺人刀。倚天照雪利吹",
    "X66n1297_021:0413c19": "毛。一等令行滋味別。十分痛處是誰遭。(天童覺)",
    "X66n1297_021:0413c20": "寶劍持來刃似霜。幾回臨陣斬蠻王。有情有理俱三",
    "X66n1297_021:0413c21": "段。一道寒光射斗旁。(白雲端)",
    "X66n1297_021:0413c22": "一堆紅燄互晴空。不問金銀鐵錫銅。入裏盡教成水",
    "X66n1297_021:0413c23": "去。那容蚊蚋泊其中。(徑山杲)",
    "X66n1297_021:0413c24": "吹毛在握逞全威。不許依門傍戶窺。是聖是凡俱坐",
    "X66n1297_021:0414a01": "斷。直教千古轉光輝。(塗毒策)",
    "X66n1297_021:0414a02": "臨濟陞堂。有僧出。師便喝。僧亦喝。便禮拜。師便打。",
    "X66n1297_021:0414a03": "又有僧來。師舉起拂子。僧禮拜。師亦喝。又有僧來。",
    "X66n1297_021:0414a04": "師舉起拂子。僧曰謝和尚指示。師亦打。",
    "X66n1297_021:0414a05": "雲門偃代云。祇宜老漢。　大覺云。得即得。猶未見臨",
    "X66n1297_021:0414a06": "濟機在。",
    "X66n1297_021:0414a07": "大抵宗師。謁者難得。盤桓處且盤桓。儂家自有同風",
    "X66n1297_021:0414a08": "事。蘆管橫吹宇宙寬。(翠巖真)",
    "X66n1297_021:0414a09": "五月五日午時書。赤口毒舌盡消除。更饒急急如律",
    "X66n1297_021:0414a10": "令。不須門上畵蜘蛛。(徑山杲)",
    "X66n1297_021:0414a11": "主賓都落第三機。陣陣開旗不展旂。石火光中分勝",
    "X66n1297_021:0414a12": "負。倒騎鐵馬上須彌。(鼓山珪)",
    "X66n1297_021:0414a13": "閃電光中賓主分。虗空背上立綱宗。祖師活計祇如",
    "X66n1297_021:0414a14": "此。後代兒孫掃地空。(松源岳)",
    "X66n1297_021:0414a15": "颯颯朔風開鴈門。平沙歷亂卷蓬根。功名恥計擒生",
    "X66n1297_021:0414a16": "數。直斬樓蘭報國恩。(鴛湖用)",
    "X66n1297_021:0414a17": "臨濟陞堂。有僧出。師便喝。僧亦喝。便禮拜。師便打。",
    "X66n1297_021:0414a18": "翠巖芝云。臨濟也心麤。好彩賴是者僧。若是今時衲",
    "X66n1297_021:0414a19": "僧。且作麼生即得。　東禪觀云。臨濟除是不作。作則",
    "X66n1297_021:0414a20": "萬竅怒號。者僧搏扶搖而上九萬里。噫。　雲居莊云。",
    "X66n1297_021:0414a21": "譬如水母無目。求食須假於蝦。明眼衲僧不妨辨取。",
    "X66n1297_021:0414a22": "七擒七縱疾如風。八陣圖成不樹功。出生死門隨變",
    "X66n1297_021:0414a23": "幻。石頭塊塊是玲瓏。(龍池珍)",
    "X66n1297_021:0414a24": "臨濟見僧來。豎起拂子。僧禮拜。師便打。",
    "X66n1297_021:0414b01": "翠巖芝云。者僧有理難伸。死而不弔。如今作麼生與",
    "X66n1297_021:0414b02": "者僧出氣。　[卄/卬]溪森云。尚有廣陵散。未及共君語。",
    "X66n1297_021:0414b03": "棒頭有眼。眼裏無筋。多逢濁富。罕遇清貧。自入洞門",
    "X66n1297_021:0414b04": "烟鎖斷。不知世上幾經春。(雪菴瑾)",
    "X66n1297_021:0414b05": "臨濟因一僧參問。禮拜即是。不禮拜即是。師便喝。",
    "X66n1297_021:0414b06": "僧遂拜。師曰者賊。僧曰賊賊。便出去。師曰莫道無",
    "X66n1297_021:0414b07": "事好。師問首座。適間還有過也無。曰有。師曰。賓家",
    "X66n1297_021:0414b08": "有過。主家有過。曰二俱有過。師曰過在什麼處。座",
    "X66n1297_021:0414b09": "便出去。師曰莫道無事好。",
    "X66n1297_021:0414b10": "南泉願云。官馬相蹋。　保寧勇云。者一羣賊。有正賊。",
    "X66n1297_021:0414b11": "有艸賊。還辨得麼。口款易招。贓物難認。　護國元云。",
    "X66n1297_021:0414b12": "者僧身挨白刃。臨濟劍不虗施。首座不善旁觀。惹得",
    "X66n1297_021:0414b13": "一身泥水。雖然如是。且道前無事與後無事相較幾",
    "X66n1297_021:0414b14": "何。緇素分明。不但穿却臨濟鼻孔。亦許你眼光爍破",
    "X66n1297_021:0414b15": "四天下。其或未然。莫道無事好。",
    "X66n1297_021:0414b16": "臨濟因定上座問如何是佛法大意。師下禪牀擒",
    "X66n1297_021:0414b17": "住。打一掌便拓開。定佇立。旁僧曰。定上座何不禮",
    "X66n1297_021:0414b18": "拜。定纔作禮。忽大悟。",
    "X66n1297_021:0414b19": "斷際全機繼後踪。持來何必在從容。巨靈擡手無多",
    "X66n1297_021:0414b20": "子。分破華山千萬重。(翠峰顯)",
    "X66n1297_021:0414b21": "不墮前後。獨超古今。喚回千歲夢。飛出九皐禽。直下",
    "X66n1297_021:0414b22": "一鎚光迸散。斬新彈子出爐金。(天童覺)",
    "X66n1297_021:0414b23": "案頭書勅令行時。閫外全提殺活機。回首華山孤頂",
    "X66n1297_021:0414b24": "望。巨靈神亦豎降旗。(瞎堂遠)",
    "X66n1297_021:0414c01": "臨濟上堂次。兩堂首座相見同時下喝。僧問師。還",
    "X66n1297_021:0414c02": "有賓主也無。師曰賓主歷然。復召大眾曰。要會臨",
    "X66n1297_021:0414c03": "濟賓主句。問取堂中二首座。",
    "X66n1297_021:0414c04": "廣慧璉云。兩堂首座同時下喝。還有賓主也無。若道",
    "X66n1297_021:0414c05": "有。祇是箇瞎漢。若道無。亦是箇瞎漢。不有不無。萬里",
    "X66n1297_021:0414c06": "崖州。若向者裏道得。好與三十棒。若道不得。亦與三",
    "X66n1297_021:0414c07": "十棒。汝等作麼生出得山僧圈圚。良久云。苦哉。蝦蟆",
    "X66n1297_021:0414c08": "蚯蚓[跳兆+孛]跳上三十三天。撞著須彌山百雜碎。拈拄杖",
    "X66n1297_021:0414c09": "云。一隊無孔鐵錘。速退速退。　承天宗云。臨濟此語",
    "X66n1297_021:0414c10": "走殺天下衲僧。我即不然。當時見問還有賓主也無。",
    "X66n1297_021:0414c11": "但云一對無孔鐵錘。　天童覺云。殺人刀。活人劍。在",
    "X66n1297_021:0414c12": "臨濟手裏。雖然如是。當時見道賓主歷然。便與震威",
    "X66n1297_021:0414c13": "一喝。直饒大逞神通。也祇得同聲相應。　昭覺勤云。",
    "X66n1297_021:0414c14": "正敕既行。諸侯避道。　大溈智云。作麼生是賓主歷",
    "X66n1297_021:0414c15": "然底道理。若也會得。一雙孤鴈撲地高飛。其或不然。",
    "X66n1297_021:0414c16": "兩箇鴛鴦池邊獨立。",
    "X66n1297_021:0414c17": "啐啄之機箭拄鋒。瞥然賓主當時分。宗師憫物垂緇",
    "X66n1297_021:0414c18": "素。北地黃河徹底渾。(石霜圓)",
    "X66n1297_021:0414c19": "兩堂上座齊下喝。眼裏瞳人帶金屑。錐刀同用不能",
    "X66n1297_021:0414c20": "分。黑漆崑崙迷夜月。(浮山遠)",
    "X66n1297_021:0414c21": "一喝須教水逆流。歷然賓主未輕酬。當人若解通消",
    "X66n1297_021:0414c22": "息。半夜扶桑出日頭。(海印信)",
    "X66n1297_021:0414c23": "離婁明不到。師曠聽亦譌。箇中識賓主。日午下星河。",
    "X66n1297_021:0414c24": "(黃龍震)",
    "X66n1297_021:0415a01": "以平報不平。王法本無親。臨濟雖明眼。也是黃龍精。",
    "X66n1297_021:0415a02": "(徑山杲)",
    "X66n1297_021:0415a03": "一喝當機賓主分。莫將知見強疎親。翻身獅子威獰",
    "X66n1297_021:0415a04": "甚。眼裏無筋一世貧。(尼無著總)",
    "X66n1297_021:0415a05": "靈符直奪納龍門。箭拄曾誇好弟昆。酒熟甕頭春色",
    "X66n1297_021:0415a06": "閙。玉鞭摵碎鐵崑崙。(廣教玉)",
    "X66n1297_021:0415a07": "苦雨酸風更攃沙。要將宗印定龍蛇。鐵關阻斷廻紋",
    "X66n1297_021:0415a08": "路。多少虯孫未到家。(潭吉忍二)",
    "X66n1297_021:0415a09": "玉簡深埋白帝城。夜中光相益開明。山魈引子爭來",
    "X66n1297_021:0415a10": "鑿。剖到函封失却睛。",
    "X66n1297_021:0415a11": "臨濟上堂。有一人輪劫在途中。不離家舍。有一人",
    "X66n1297_021:0415a12": "離家舍。不在途中。阿那箇合受人天供養。",
    "X66n1297_021:0415a13": "徑山杲云。賊身已露。　雲巖遊云。識取鉤頭意。莫認",
    "X66n1297_021:0415a14": "定盤星。　徑山及云。臨濟見處偏枯。果然祇具一隻",
    "X66n1297_021:0415a15": "眼。山僧昨抵昌國訪諸官寮。從東過西。從西過東。波",
    "X66n1297_021:0415a16": "波挈挈。竟日祇在途中。且如何說箇不離家舍。此日",
    "X66n1297_021:0415a17": "歸來山門頭。合掌佛殿裏燒香。穿僧堂。入廚庫。總是",
    "X66n1297_021:0415a18": "自家屋舍。又如何說箇不離途中。衲僧家祇要據實",
    "X66n1297_021:0415a19": "而論。若不據實而論。謂之脫空謾語漢。怎受人天供",
    "X66n1297_021:0415a20": "養。隆教與麼告報。也是小脫空。且平實一句作麼生",
    "X66n1297_021:0415a21": "道。從來不唱脫空歌。把火燒山拾田螺。白榔樹梢魚",
    "X66n1297_021:0415a22": "扇子。急水灘頭鳥作窠。好大哥。以拂子擊禪牀一下。",
    "X66n1297_021:0415a23": "　平陽忞云。臨濟大師話墮了也。還有檢點得出者",
    "X66n1297_021:0415a24": "麼。若也檢點得出。許你與伊同參。合受人天供養。如",
    "X66n1297_021:0415b01": "或未然。喝一喝云。莫把是非來辨我。浮生穿鑿不相",
    "X66n1297_021:0415b02": "干。　理安問云。一不作。二不休。　晦曇承云。貪他一",
    "X66n1297_021:0415b03": "粒米。失却半年糧。",
    "X66n1297_021:0415b04": "霹靂未收聲。閃電不留影。三更月到窗。半夜驢覰井。",
    "X66n1297_021:0415b05": "快騎駿馬驟高樓。一塵不動須彌頂。(最菴印)",
    "X66n1297_021:0415b06": "無端亦學寫焉烏。誰要人天供養乎。幸是風顛人不",
    "X66n1297_021:0415b07": "在。飯牀推倒笑狂驢。(覺浪盛)",
    "X66n1297_021:0415b08": "不屬陰陽生造得。那從地上論根苗。無鬚鎖。兩頭搖。",
    "X66n1297_021:0415b09": "落魄風流格外標。(平陽忞)",
    "X66n1297_021:0415b10": "秦山楚水兩悠悠。任意何如不繫舟。還似無私空界",
    "X66n1297_021:0415b11": "月。萬邦同秉一輪秋。(至善得)",
    "X66n1297_021:0415b12": "臨濟因僧問如何是三眼國土。師曰我共汝入淨",
    "X66n1297_021:0415b13": "妙國土中。著清淨衣。說法身佛。又入無差別國土",
    "X66n1297_021:0415b14": "中。著無差別衣。說報身佛。又入解脫國土中。著光",
    "X66n1297_021:0415b15": "明衣。說化身佛。",
    "X66n1297_021:0415b16": "法身報身化身。咄哉魍魎妖精。三眼國中逢著。笑教",
    "X66n1297_021:0415b17": "無位真人。(徑山杲)",
    "X66n1297_021:0415b18": "臨濟示眾。我有時一喝如金剛王寶劍。有時一喝",
    "X66n1297_021:0415b19": "如踞地獅子。有時一喝如探竿影艸。有時一喝不",
    "X66n1297_021:0415b20": "作一喝用。作麼生會。僧擬議。師便喝。",
    "X66n1297_021:0415b21": "天寧琦喝一喝云。且道者一喝落在甚麼處。為復是",
    "X66n1297_021:0415b22": "金剛王寶劍。為復是踞地獅子。為復是探竿影艸。為",
    "X66n1297_021:0415b23": "復是一喝不作一喝用。試辨看。若辨不出。報恩與你",
    "X66n1297_021:0415b24": "註破。金剛王劍。目前可驗。擬議不來。墮坑落壍。踞地",
    "X66n1297_021:0415c01": "獅子。直下便是。打破髑髏。拈却牙齒。探竿影艸。好也",
    "X66n1297_021:0415c02": "不好。左手扶起。右手推倒。有時一喝不作喝用。大小",
    "X66n1297_021:0415c03": "臨濟祇管說夢。便與麼會。猶欠一喝在。喝一喝。　獅",
    "X66n1297_021:0415c04": "林則云。臨濟一喝不作一喝用。字經三寫烏焉成馬。",
    "X66n1297_021:0415c05": "老僧一喝只作一喝用。臭肉爛鮓賣與要者。有過無",
    "X66n1297_021:0415c06": "過。諸人試定當看。喝一喝。　開先金云。者僧擬議。臨",
    "X66n1297_021:0415c07": "濟便喝。還是金剛王寶劍。還是踞地獅子。還是探竿",
    "X66n1297_021:0415c08": "影艸。還是一喝不作一喝用。者裏緇素得出。權衡佛",
    "X66n1297_021:0415c09": "祖。號令人天。未為難事。其或未然。更為你指出。喝一",
    "X66n1297_021:0415c10": "喝。",
    "X66n1297_021:0415c11": "一喝金剛劍用時。寒光爍爍射坤維。語言擬議傷鋒",
    "X66n1297_021:0415c12": "刃。徧界髑髏知不知。(智海融四)",
    "X66n1297_021:0415c13": "一喝金毛輕踞地。檀林襲襲香風起。雖然爪距不曾",
    "X66n1297_021:0415c14": "施。萬里妖狐皆遠避。",
    "X66n1297_021:0415c15": "一喝將為探竿艸。南北東西無不到。短長輕重定錙",
    "X66n1297_021:0415c16": "銖。平地茫茫須靠倒。",
    "X66n1297_021:0415c17": "一喝不作一喝用。三世古今無別共。落花三月睡初",
    "X66n1297_021:0415c18": "醒。碧眼黃頭皆作夢。",
    "X66n1297_021:0415c19": "小廝兒偏愛弄嬌。絲毫不挂赤條條。劣獅筋斗重翻",
    "X66n1297_021:0415c20": "躑。拶得蟾蜍下碧霄。(中峯本)",
    "X66n1297_021:0415c21": "金剛寶劍倚天寒。喝下分明邪正看。擬議直教心膽",
    "X66n1297_021:0415c22": "喪。鋒鋩纔犯髑髏乾。(磬山修四)",
    "X66n1297_021:0415c23": "金毛踞地露全威。哮[口*后]從他百獸危。電卷風馳山嶽",
    "X66n1297_021:0415c24": "裂。管教聲動震如雷。",
    "X66n1297_021:0416a01": "探竿影艸露鋒鋩。真偽何曾得掩藏。喝裏如同明鏡",
    "X66n1297_021:0416a02": "現。自分妍醜見乖張。",
    "X66n1297_021:0416a03": "一喝全收萬喝宗。幾人悟得到心空。諸方錯有商量",
    "X66n1297_021:0416a04": "者。莫待臨機落下風。",
    "X66n1297_021:0416a05": "同時照用不同裁。變態風雲倐闔開。石火光中纔擬",
    "X66n1297_021:0416a06": "議。鐵輪早已驀頭來。(木陳忞)",
    "X66n1297_021:0416a07": "金剛王劍。八面神光。如大焰爐。蚊蚋不藏。佛魔同斬。",
    "X66n1297_021:0416a08": "運之則昌。擬犯其鋒。遂喝云。是什麼所在。和聲便打。",
    "X66n1297_021:0416a09": "(潭吉忍四)",
    "X66n1297_021:0416a10": "踞地獅子。有殺有活。靜若淵泉。動排山岳。爪牙纔張。",
    "X66n1297_021:0416a11": "飛潛魄落。足下無私兮似危而安。龍象蹴蹋兮非驢",
    "X66n1297_021:0416a12": "所堪。豎拂子云。見麼。便喝。",
    "X66n1297_021:0416a13": "探竿影艸。從上眼目。海北天南。鷹擊電燭。三千里外。",
    "X66n1297_021:0416a14": "不失正鵠。懷瓊握玉底切忌將來。宅破家亡底何妨",
    "X66n1297_021:0416a15": "搆得。乃喚云闍黎。僧回首。遽云。過。",
    "X66n1297_021:0416a16": "一喝不作一喝用。佛眼窺之絕纖縫。正使狼烟遶戶",
    "X66n1297_021:0416a17": "飛。羽扇綸巾自絃誦。且道憑箇什麼道理。卓拄杖三",
    "X66n1297_021:0416a18": "下。",
    "X66n1297_021:0416a19": "臨濟一日拈胡餅示洛浦曰。萬種千般不離者箇。",
    "X66n1297_021:0416a20": "其理不二。浦曰如何不二之理。師再拈起胡餅示",
    "X66n1297_021:0416a21": "之。浦曰恁麼則萬種千般也。師曰屙尿見解。浦曰",
    "X66n1297_021:0416a22": "羅公照鏡。",
    "X66n1297_021:0416a23": "溈山哲云。臨濟便風挂帆。洛浦鼓棹揚波。然雖如是。",
    "X66n1297_021:0416a24": "臨濟門下則得。溈山門則不得。",
    "X66n1297_021:0416b01": "臨濟示眾。大凡演唱宗乘。一句中須具三玄。一玄",
    "X66n1297_021:0416b02": "門須具三要。有權有實。有照有用。諸人作麼生會。",
    "X66n1297_021:0416b03": "磬山修拈拄杖云。諸人還識得者一句麼。卓一下。喝",
    "X66n1297_021:0416b04": "一喝。要會三玄麼。以拄杖點空作[、/(、*、)]。喝一喝。要會三",
    "X66n1297_021:0416b05": "要麼。以拄杖於空中畫。喝一喝。擲下拄杖。",
    "X66n1297_021:0416b06": "第一玄。照用一時全。七星光燦爛。萬里絕人烟。(汾陽昭七)",
    "X66n1297_021:0416b07": "第二玄。鉤錐利更尖。擬議穿顋過。裂面倚雙肩。",
    "X66n1297_021:0416b08": "第三玄。妙用具方圓。隨機明理事。萬法體中全。",
    "X66n1297_021:0416b09": "第一要。根境俱忘絕朕兆。山崩海竭灑飄塵。蕩盡乾",
    "X66n1297_021:0416b10": "坤始為妙。",
    "X66n1297_021:0416b11": "第二要。鉤錐察辨呈巧妙。縱去奪來掣電機。透匣七",
    "X66n1297_021:0416b12": "星光晃耀。",
    "X66n1297_021:0416b13": "第三要。不用鉤錐并下釣。臨機一曲楚歌聲。聞者悉",
    "X66n1297_021:0416b14": "皆忘返照。",
    "X66n1297_021:0416b15": "三玄三要事難分。得意忘言道易親。一句明明該萬",
    "X66n1297_021:0416b16": "象。重陽九日菊花新。",
    "X66n1297_021:0416b17": "第一玄。三世諸佛擬何宣。垂慈夢裏生輕薄。端坐還",
    "X66n1297_021:0416b18": "成落斷邊。(慈明圓三)",
    "X66n1297_021:0416b19": "第二玄。靈利衲僧眼未明。石火電光猶是鈍。揚眉瞚",
    "X66n1297_021:0416b20": "目涉關津。",
    "X66n1297_021:0416b21": "第三玄。萬象森羅宇宙寬。雲散洞空山嶽靜。落花流",
    "X66n1297_021:0416b22": "水滿長川。",
    "X66n1297_021:0416b23": "句中難透是三玄。一句該通空劫前。臨濟命根元不",
    "X66n1297_021:0416b24": "斷。一條紅線手中牽。(竹菴珪)",
    "X66n1297_021:0416c01": "第一玄。一字不加畫。分明是箇賊。咄咄咄。咄處且最",
    "X66n1297_021:0416c02": "毒。(磬山修六)",
    "X66n1297_021:0416c03": "第二玄。快手何曾先。攃沙并攃土。露露露。露出孃生",
    "X66n1297_021:0416c04": "褲。",
    "X66n1297_021:0416c05": "第三玄。一曲江村岸。風月隨時看。收收收。收去箇中",
    "X66n1297_021:0416c06": "流。",
    "X66n1297_021:0416c07": "第一要。驀地忽一笑。笑倒須菩提。攙起迦葉老。",
    "X66n1297_021:0416c08": "第二要。袖裏箇金圈。拈出是莖艸。瞚目牛吞了。",
    "X66n1297_021:0416c09": "第三要。伸縮誰能照。隻手握雙拳。打得虗空叫。",
    "X66n1297_021:0416c10": "春曉黃鶯呌翠微。遊人陌上蹋歌歸。紙錢縷縷堆寒",
    "X66n1297_021:0416c11": "食。徧野青氈古墓碑。(語風信)",
    "X66n1297_021:0416c12": "大機大用絕商量。信有白拈巧異常。影艸形旂瞞佛",
    "X66n1297_021:0416c13": "祖。蟭螟眼欲繡鴛鴦。字成蒼頡天宜泣。書出龍威國",
    "X66n1297_021:0416c14": "豈昌。一喝四溟曾倒決。果然滅却瞎驢旁。(平陽忞)",
    "X66n1297_021:0416c15": "老儂不識書。錯讀巳已己。去問太大人。答我渠似你。",
    "X66n1297_021:0416c16": "(顯聖澄)",
    "X66n1297_021:0416c17": "第一玄。軒轅未舉辨□□□□□□火裏鬬。撞破青",
    "X66n1297_021:0416c18": "天作兩邊。(天笠珍六)",
    "X66n1297_021:0416c19": "第二玄。百花影裏颺金鞭。縱使驊騮能逐電。玉蹏紅",
    "X66n1297_021:0416c20": "綫兩頭牽。",
    "X66n1297_021:0416c21": "第三玄。毗目仙人五眼圓。拾得路旁斷貫索。九十六",
    "X66n1297_021:0416c22": "圈一串穿。",
    "X66n1297_021:0416c23": "第一要。吸盡西江向汝道。賺他雙耳至今聾。尾上雷",
    "X66n1297_021:0416c24": "轟開頂竅。",
    "X66n1297_021:0417a01": "第二要。明暗雙關輕落艸。相逢未會末後機。祇得低",
    "X66n1297_021:0417a02": "頭歸去好。",
    "X66n1297_021:0417a03": "第三要。混沌死時多鑿竅。糟團飯塊囫圇吞。背後白",
    "X66n1297_021:0417a04": "拈撫掌笑。",
    "X66n1297_021:0417a05": "陷虎機中老大蟲。眼光落盡聚呼風。一毛湧出團圝",
    "X66n1297_021:0417a06": "月。海上珊瑚樹樹紅。(潭吉忍)",
    "X66n1297_021:0417a07": "行船走馬命三分。雨露風晴不可聞。歸到故山驚刺",
    "X66n1297_021:0417a08": "眼。拕泥新婦洗長裙。(漢關喻)",
    "X66n1297_021:0417a10": "宗鑑法林卷二十一"
}