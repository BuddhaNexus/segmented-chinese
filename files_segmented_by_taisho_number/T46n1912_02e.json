{
    "T46n1912_02e:0209c07": "folio_2e 止觀輔行傳弘決卷第二之五",
    "T46n1912_02e:0209c09": "唐毘陵沙門湛然述",
    "T46n1912_02e:0209c10": "復次四種下料簡也。初文略判行異理同。",
    "T46n1912_02e:0209c11": "以隨自意對三辨別。何者以明所發動障",
    "T46n1912_02e:0209c12": "不同。而理觀不別。問。常坐觀於三道等。常",
    "T46n1912_02e:0209c13": "行觀佛三十二相等。方等觀於摩訶袒持尊",
    "T46n1912_02e:0209c14": "容道具等。法華觀於六牙白象等。隨自意觀",
    "T46n1912_02e:0209c15": "於善惡及無記等。四觀各別。何名為同。答。",
    "T46n1912_02e:0209c16": "此並約於所歷事說。若能觀觀無非一心。",
    "T46n1912_02e:0209c17": "所緣之理莫非三諦。是故得云理觀同也。",
    "T46n1912_02e:0209c18": "若但下明必須理以達事行。又不得理觀意",
    "T46n1912_02e:0209c19": "下。明必用理為事所依。若事相下。以此對",
    "T46n1912_02e:0209c20": "三辨間無間。方法局三等者。對三以判理",
    "T46n1912_02e:0209c21": "事通別。此中依經非無方法。況三三昧所",
    "T46n1912_02e:0209c22": "不攝者並屬此中。非謂此中不須方法。",
    "T46n1912_02e:0209c23": "但此三昧不必方法。是故方法局在前三。問",
    "T46n1912_02e:0209c24": "下簡四三昧有勸無勸。問意可見。答意者。",
    "T46n1912_02e:0209c25": "此三昧中雖通諸經及以諸善。以許於惡",
    "T46n1912_02e:0209c26": "修止觀故。防護鈍根不曉文旨。故直說觀",
    "T46n1912_02e:0209c27": "不明勸修。若據前文而起而照。亦是於起",
    "T46n1912_02e:0209c28": "而勸修觀不得彰言顯了獎勸。是故望前",
    "T46n1912_02e:0209c29": "名無勸修。若據諸經能滅重罪。以有重",
    "T46n1912_02e:0210a01": "過彌須勸修。故請觀音云。蕩除糞穢令得",
    "T46n1912_02e:0210a02": "清淨等。諸經例之故非全無。淮河下明師",
    "T46n1912_02e:0210a03": "有自行之失。淮北河北。邪空之人濫稱大",
    "T46n1912_02e:0210a04": "乘。入惡無觀。故以無禁捉蛇喻之。禁者",
    "T46n1912_02e:0210a05": "制也。術法制物故也。貪欲如蛇觀法如禁。",
    "T46n1912_02e:0210a06": "以觀觀欲如捉蛇。不善四句如無禁。如",
    "T46n1912_02e:0210a07": "阿梨吒經云。佛在給孤獨。何梨吒伽陀婆利",
    "T46n1912_02e:0210a08": "生是惡見。我知世尊說行婬欲不障於道。",
    "T46n1912_02e:0210a09": "比丘三諫不止。來白佛。佛言。喚來。來已佛",
    "T46n1912_02e:0210a10": "問。答言。如是。佛喚諸比丘問。諸比丘皆言。",
    "T46n1912_02e:0210a11": "佛但言欲如火如蛇如毒云云。佛言。彼倒解",
    "T46n1912_02e:0210a12": "故。如人欲得捉蛇通行求蛇。於靜林間",
    "T46n1912_02e:0210a13": "見極大蛇。便捉蛇腰蛇迴舉頭。螫其手",
    "T46n1912_02e:0210a14": "足及餘支分。以不善得捉蛇法故但受極",
    "T46n1912_02e:0210a15": "苦。顛倒解義亦復如是。欲善捉蛇手捉鐵",
    "T46n1912_02e:0210a16": "杖。見極大蛇。先以鐵杖壓其蛇頭手捉其",
    "T46n1912_02e:0210a17": "項。蛇雖反尾但纏手足及餘支分。不能復",
    "T46n1912_02e:0210a18": "損捉蛇之人。彼以善解捉蛇法故。今無",
    "T46n1912_02e:0210a19": "觀法入惡亦爾。言惡不障反為惡害。若以",
    "T46n1912_02e:0210a20": "妙觀杖入六塵林。遇貪欲蛇按四運頭。以",
    "T46n1912_02e:0210a21": "觀捉項不令毒害至成身業。失於清淨常",
    "T46n1912_02e:0210a22": "住法身。彼阿梨者無正觀杖。而但說於貪欲",
    "T46n1912_02e:0210a23": "不障。義稍欲同故借喻此。今當下。即其先",
    "T46n1912_02e:0210a24": "師。說於無禁捉蛇之相。其先師者鈍根障",
    "T46n1912_02e:0210a25": "重。善修不成。暫放入惡想似空觀。謂此空",
    "T46n1912_02e:0210a26": "解以為深證。即自行之失也。不識下教他失",
    "T46n1912_02e:0210a27": "也。自善不生故棄善從惡。純將入惡空解",
    "T46n1912_02e:0210a28": "教他。他亦時有生空解者。便以為據。謂",
    "T46n1912_02e:0210a29": "唯惡是實。自此已後空解亦忘。唯遍造惡。",
    "T46n1912_02e:0210b01": "盲無眼下。弟子謬受之失。無教相眼名之",
    "T46n1912_02e:0210b02": "曰盲。善修不成名為根鈍。數起貪欲為煩",
    "T46n1912_02e:0210b03": "惱重。如此等人更聞師說純令入惡。順欲",
    "T46n1912_02e:0210b04": "順情遍造眾惡。遂令百姓下。明自他失。忽",
    "T46n1912_02e:0210b05": "輕也。棄也。自他失故民輕王滅。今時吳越餘",
    "T46n1912_02e:0210b06": "風尚存。將孤介為小乘。以合雜為無礙。",
    "T46n1912_02e:0210b07": "隋朝猶有故云未改。史記下。引事類失。初",
    "T46n1912_02e:0210b08": "引史記以類其師有妄授之失。周是國號",
    "T46n1912_02e:0210b09": "姓姬氏。帝王世紀曰。帝嚳妃姜嫄履神人之",
    "T46n1912_02e:0210b10": "迹而孕。以為不祥。棄之陋巷牛羊不踐。",
    "T46n1912_02e:0210b11": "置之寒水鳥覆翼之。嫄以為神收而養之。",
    "T46n1912_02e:0210b12": "童齓好於稼穡。及長仰伺房星。以為農候。",
    "T46n1912_02e:0210b13": "舜進之於堯。以掌農正而為稷官。故謂之",
    "T46n1912_02e:0210b14": "后稷。賜姓姬氏。始武終赧三十七王。頌曰。",
    "T46n1912_02e:0210b15": "武成康昭穆恭懿。孝夷厲宣幽携平。桓莊僖",
    "T46n1912_02e:0210b16": "惠襄項匡。定簡靈景悼敬元。貞哀思哲威安",
    "T46n1912_02e:0210b17": "列。顯順赧王三十七。携不經年。或云三十",
    "T46n1912_02e:0210b18": "八。左傳曰。初平王之東遷也。辛有適伊川。",
    "T46n1912_02e:0210b19": "見被髮而祭於野者曰。不及百年此其",
    "T46n1912_02e:0210b20": "戎乎。其禮先亡矣。言周末者。但是微末之",
    "T46n1912_02e:0210b21": "末非謂最後。言犬戎者即六戎是。初名六",
    "T46n1912_02e:0210b22": "渾。今時其地置六渾縣。謂唐虞已上有犬戎",
    "T46n1912_02e:0210b23": "獫狁薰鬻。居天之北邊。隨畜牧而轉移。逐",
    "T46n1912_02e:0210b24": "水草而遷徙。無耕田有畜養。各有地分而",
    "T46n1912_02e:0210b25": "無文書有言語約束。兒能乘羊引弓射鳥。",
    "T46n1912_02e:0210b26": "唯習弓箭而無禮義。君王已下皆食畜肉。",
    "T46n1912_02e:0210b27": "少者食肥美老者食其餘。貴少賤老。父死",
    "T46n1912_02e:0210b28": "妻其母兄死妻其嫂。自殷周已來侵抄中",
    "T46n1912_02e:0210b29": "國。不絕如綖者。周家被侵宗社幾盡。餘不",
    "T46n1912_02e:0210c01": "盡者其猶綖也。後西伯伐犬戎逐於洛北。",
    "T46n1912_02e:0210c02": "時時入貢名為荒服。自爾已後犬戎不至。",
    "T46n1912_02e:0210c03": "被袒自是周室衰相。豈可效之。時澆如周",
    "T46n1912_02e:0210c04": "末。邪師如被袒。正教如識者。破戒如失禮。",
    "T46n1912_02e:0210c05": "欲境如犬戎。破損正觀如侵中國正因不",
    "T46n1912_02e:0210c06": "絕如似一綖。緣了漸亡義如漸盡。又阮籍",
    "T46n1912_02e:0210c07": "下。類弟子謬受之失。於中初舉公卿效阮",
    "T46n1912_02e:0210c08": "為類。列傳云。阮籍字嗣宗。陳留尉氏人也。",
    "T46n1912_02e:0210c09": "容貌魁傑志氣宏放。傲然獨得任性不羇。喜",
    "T46n1912_02e:0210c10": "怒不形於色。或閉戶讀書累日不出。或登",
    "T46n1912_02e:0210c11": "臨山水信宿忘歸。嗜酒能嘯忽忘形骸。時",
    "T46n1912_02e:0210c12": "人多謂之癡。晉魏之世天下故多名士。而少",
    "T46n1912_02e:0210c13": "有全者。因不交世事酣飲為常。及文帝",
    "T46n1912_02e:0210c14": "輔正。拜為東平相。乘牛而往旬日而還。",
    "T46n1912_02e:0210c15": "雖性志孝而不拘禮教。母終正與人棋。對",
    "T46n1912_02e:0210c16": "者求止。固留決賭。賭訖飲酒二升。舉聲一",
    "T46n1912_02e:0210c17": "號。吐血數升。裴楷往弔。但踞醉直視而已。",
    "T46n1912_02e:0210c18": "見禮俗之士以白眼視之。由是禮俗之士",
    "T46n1912_02e:0210c19": "嫉之若讎。或時輒臥隣家少婦之側。或他",
    "T46n1912_02e:0210c20": "有亡者無親而往弔。駕不由路。窮則哭還。",
    "T46n1912_02e:0210c21": "宗集不復用杯。團坐圍盆而相歠。如此奢",
    "T46n1912_02e:0210c22": "誕豈可效耶。是為司馬氏滅相者。國號晉。",
    "T46n1912_02e:0210c23": "姓司馬氏。高陽之子黎為夏官　及周以夏",
    "T46n1912_02e:0210c24": "官為司馬。因以為姓。懷愍至孝武來。一十",
    "T46n1912_02e:0210c25": "五帝。愍帝之時晉國亡者。由諸賢達不習",
    "T46n1912_02e:0210c26": "兵戈尚文奢誕。後公卿子孫效之。遂為五",
    "T46n1912_02e:0210c27": "胡侵國。因幸江東。故童謠云。五馬浮渡江。",
    "T46n1912_02e:0210c28": "一馬化為龍。因茲惠帝第三子叡等徙都建",
    "T46n1912_02e:0210c29": "業。號為東晉稱元帝。至孝武時仍多酒",
    "T46n1912_02e:0211a01": "色。由茲祚傾。晉祚傾者。由公卿子孫謬效",
    "T46n1912_02e:0211a02": "阮籍。初有嫉賢之難。避世佯狂。後無妬才",
    "T46n1912_02e:0211a03": "之危。何須效誕。又如阮籍兄子咸。咸次子",
    "T46n1912_02e:0211a04": "孚。元帝時為參軍。蓬頭飲酒不以王務經",
    "T46n1912_02e:0211a05": "懷。恒為右司所按。帝容之。後拜揚州長",
    "T46n1912_02e:0211a06": "史。帝謂曰。卿鎮軍府。宜節飲也。對曰。陛下",
    "T46n1912_02e:0211a07": "不以臣不才。委以軍旅之重。臣不敢有言",
    "T46n1912_02e:0211a08": "者。以今王莅作威風教赫然皇澤遐被寇賊",
    "T46n1912_02e:0211a09": "息迹。氛祲既澄日月明白。亦何可爝火不",
    "T46n1912_02e:0211a10": "息。正應端拱嘯詠。以樂當年。尋被蘇峻作",
    "T46n1912_02e:0211a11": "難。此亦不修兵甲之失故也。習三昧者亦",
    "T46n1912_02e:0211a12": "復如是。為難逢障於惡修觀。無難何須",
    "T46n1912_02e:0211a13": "捨善從惡。依教修觀如用文武。無故入",
    "T46n1912_02e:0211a14": "惡如效誕逸。忘授邪法如阮狂酣。弟子妄",
    "T46n1912_02e:0211a15": "受如公卿子。宇文下。明周武信讖以類妄",
    "T46n1912_02e:0211a16": "受。其先炎帝神農氏。為黃帝所滅。子孫避",
    "T46n1912_02e:0211a17": "之。居于朔野。鮮卑奉以為主。其後曰普迴。",
    "T46n1912_02e:0211a18": "因狩得璽。普迴異之以為天授。其俗謂天",
    "T46n1912_02e:0211a19": "曰宇故曰宇文。初登之時亦信佛法。後信",
    "T46n1912_02e:0211a20": "讖緯云黑衣當王。遂重道宗。親承符籙。玄",
    "T46n1912_02e:0211a21": "冠黃褐內常服用。心忌釋宗盡欲誅殄。而",
    "T46n1912_02e:0211a22": "患信佛者多。未敢專制。有道士張賓詭詐",
    "T46n1912_02e:0211a23": "罔上。私達其策。潛進李宗排斥釋氏。讖緯",
    "T46n1912_02e:0211a24": "如惡師。周武如弟子。亦由元嵩魔業等者。",
    "T46n1912_02e:0211a25": "周武已忌更加元嵩。故云亦由元嵩魔業。",
    "T46n1912_02e:0211a26": "元嵩相副帝納其言。欲覘經過貶量佛失。",
    "T46n1912_02e:0211a27": "召僧入內七宵行道。帝與同場七宵無過。",
    "T46n1912_02e:0211a28": "又勅司隸大夫甄鸞。詳佛道二教。鸞上笑",
    "T46n1912_02e:0211a29": "道論三卷三十六篇。用笑三十六部。其時又",
    "T46n1912_02e:0211b01": "有安法師與帝情重。又著二教論十二篇。",
    "T46n1912_02e:0211b02": "明道教攝在九流之內。不應獨為教主。故",
    "T46n1912_02e:0211b03": "教唯有二。遠法師有抗帝論。後帝東巡任",
    "T46n1912_02e:0211b04": "道林開佛法。又因王明上表以開佛法。其",
    "T46n1912_02e:0211b05": "元嵩本河東人。遠祖從宦家于蜀川。梁末",
    "T46n1912_02e:0211b06": "都東城。即後梁蕭察也。察滅巋立。至天保",
    "T46n1912_02e:0211b07": "十二年。當陳太建六年。即宇文建德三年滅",
    "T46n1912_02e:0211b08": "佛道二教。宇文經于七年至天和二年。嵩",
    "T46n1912_02e:0211b09": "上表云。唐虞之世無佛圖而國安。齊梁有",
    "T46n1912_02e:0211b10": "寺舍而祚滅。但利民益國即稱佛心。夫佛",
    "T46n1912_02e:0211b11": "者以大慈為本。終不苦役黎民虔恭泥",
    "T46n1912_02e:0211b12": "木。請造平延大寺。容著四海萬姓。不勸立",
    "T46n1912_02e:0211b13": "曲見伽藍。偏安二乘五典。平延寺者。無間",
    "T46n1912_02e:0211b14": "道俗罔擇冕親。以城隍為塔寺。即周武",
    "T46n1912_02e:0211b15": "是如來。用郭邑作僧坊。和夫妻為聖眾。",
    "T46n1912_02e:0211b16": "推令德作三綱。遵耆年為上座。選仁智",
    "T46n1912_02e:0211b17": "充執事。求勇略作法師。是以六合無怨紂",
    "T46n1912_02e:0211b18": "之聲。八方有歌周之詠。飛沈安其巢穴。水",
    "T46n1912_02e:0211b19": "陸任其長生。都上一十五事。上表後身生",
    "T46n1912_02e:0211b20": "惡瘡亡也。邕是法滅之妖怪。何關隨自意",
    "T46n1912_02e:0211b21": "意耶。元嵩如惡師。周武如弟子。何以故下。",
    "T46n1912_02e:0211b22": "釋謬信也。三昧之人亦復如是。一內無慧",
    "T46n1912_02e:0211b23": "解。二信其本師。三貪慕前達。故知先須以",
    "T46n1912_02e:0211b24": "教自軌。方信其師。不然則全謂行惡而為",
    "T46n1912_02e:0211b25": "正道。覺已改棄趣理非遙。如譬喻經云。有",
    "T46n1912_02e:0211b26": "驢挽車日行數百里。於息處見兄。兄語弟",
    "T46n1912_02e:0211b27": "曰勿放此驢與餘驢相見。弟曰。夫善者相",
    "T46n1912_02e:0211b28": "得諛諂相遇。物類相逢無不歡喜。弟故放",
    "T46n1912_02e:0211b29": "之與他驢相見見已亦復不鳴不食。相嗅",
    "T46n1912_02e:0211c01": "而已。兄後駕之便臥不行。兄便大瞋截尾",
    "T46n1912_02e:0211c02": "剪耳被苦乃行。驢語大家。君放我見惡知",
    "T46n1912_02e:0211c03": "識。我問。汝何以肥充。答言。我給陶公負土。",
    "T46n1912_02e:0211c04": "若得惡道便臥不行。公便負擔放我道邊",
    "T46n1912_02e:0211c05": "食。食得好草歸得芻散是以得肥問我何",
    "T46n1912_02e:0211c06": "瘦。答曰。挽車日行數百里。飲食轗軻。我今",
    "T46n1912_02e:0211c07": "效彼謂得放免。反見髠截不復敢臥。乞",
    "T46n1912_02e:0211c08": "得存活。主愍放之。人亦如是。信其惡師必",
    "T46n1912_02e:0211c09": "招惡果。譬如西施等者。嚬呻痛病吟也。杜者",
    "T46n1912_02e:0211c10": "不出門也。亦塞也。潛者隱水也。逝者往也。",
    "T46n1912_02e:0211c11": "莊子云。西施心痛而嚬其里。其里之醜人見",
    "T46n1912_02e:0211c12": "而美之。亦歸捧心而嚬其里。其里富人見",
    "T46n1912_02e:0211c13": "之堅閉門不出。貧者見之挈妻子而去之",
    "T46n1912_02e:0211c14": "走。彼知美嚬不知嚬之所以美。穴者深潛。",
    "T46n1912_02e:0211c15": "飛者高逝。此之二句在莊子毛嬙麗姬文中",
    "T46n1912_02e:0211c16": "云。如一女人人見之即愛。鳥見之高飛。魚",
    "T46n1912_02e:0211c17": "見之深潛。今文將此二句共成西施之文。",
    "T46n1912_02e:0211c18": "彼注西施文云。夫禮義者當時而用則西施",
    "T46n1912_02e:0211c19": "也。過時而不棄。即隣女也。夫三皇五帝之",
    "T46n1912_02e:0211c20": "禮義法度其猶柤梨橘柚。其味相反而皆可",
    "T46n1912_02e:0211c21": "口。故禮義法度者。須應時而用之。今取猿",
    "T46n1912_02e:0211c22": "狙衣以周公之服。彼必齕嚙挽裂盡去之。",
    "T46n1912_02e:0211c23": "觀古人與今其猶猿狙之異周公。隨自意",
    "T46n1912_02e:0211c24": "者亦復如是。須應時而變知宜不宜。豈可",
    "T46n1912_02e:0211c25": "唯效入惡不知入惡之所以。今以西施",
    "T46n1912_02e:0211c26": "譬宜入惡修觀人也。根利得時如西施。",
    "T46n1912_02e:0211c27": "性多貪欲如心病。於欲巧修如美嚬。彌增",
    "T46n1912_02e:0211c28": "明靜如益美。根鈍失時如隣女。智非善",
    "T46n1912_02e:0211c29": "巧如本醜。謬習入惡如效嚬。唯長惡邪",
    "T46n1912_02e:0212a01": "如彌劇。有人將國王大臣等。合貧者遠徙",
    "T46n1912_02e:0212a02": "等文。語不相當復非文次。今試為合之則",
    "T46n1912_02e:0212a03": "順文旨。小乘之人如貧者。大乘之人如富",
    "T46n1912_02e:0212a04": "者。修事善人如穴者。習事定人如飛者。",
    "T46n1912_02e:0212a05": "是四種人不喜惡見。見是惡已彌為自勉。",
    "T46n1912_02e:0212a06": "小乘涅槃為遠徙。大乘祕藏如杜門。堅固",
    "T46n1912_02e:0212a07": "事戒為深潛。期心上界為高逝。前文以類",
    "T46n1912_02e:0212a08": "本師之過。此文以類弟子之非。如此消釋與",
    "T46n1912_02e:0212a09": "文會也。彼諸人下。重責也。貪欲狂故逐入",
    "T46n1912_02e:0212a10": "惡雷。無觀凡夫猶如倉蠅。而專入惡為",
    "T46n1912_02e:0212a11": "欲唾黏。嗜亦貪欲也。其師過下。明師差機",
    "T46n1912_02e:0212a12": "迷旨之失。此師不達入惡之言。次引佛意",
    "T46n1912_02e:0212a13": "責有法譬合。初法。如文。譬如下。舉譬。熱甚",
    "T46n1912_02e:0212a14": "口噤宜治以黃湯。不可惜齒而致損命。",
    "T46n1912_02e:0212a15": "起重貪欲如熱甚。不受對治如口噤。隨",
    "T46n1912_02e:0212a16": "自意法如黃湯。於惡修觀如鑿齒。入惡雖",
    "T46n1912_02e:0212a17": "鄙為存慧命。縱惡不觀如藥不入。佛亦",
    "T46n1912_02e:0212a18": "如下。合也。通合逗機。初明惡機中。云如快",
    "T46n1912_02e:0212a19": "馬等者。根利如快馬。起惡如僻路。聞說",
    "T46n1912_02e:0212a20": "如鞭影。欲息如正路。雜阿含云。佛告比",
    "T46n1912_02e:0212a21": "丘。有四種馬。一者見鞭影即便驚悚隨御",
    "T46n1912_02e:0212a22": "者意。二者觸毛便能如上。三者觸肉然後乃",
    "T46n1912_02e:0212a23": "驚。四者徹骨然後方覺。經合喻云。初馬如",
    "T46n1912_02e:0212a24": "聞他聚落無常即能生厭。次馬如聞己聚",
    "T46n1912_02e:0212a25": "落無常。即能生厭。三者如聞己親無常即",
    "T46n1912_02e:0212a26": "能生厭。四者猶如己身病苦方能生厭。大",
    "T46n1912_02e:0212a27": "經十六釋調御中。亦以四馬喻聞生老病",
    "T46n1912_02e:0212a28": "死。故知二經並喻三藏中意。今借喻此以",
    "T46n1912_02e:0212a29": "對四教。快馬即是圓機。貪欲即是道也。若取",
    "T46n1912_02e:0212b01": "意僻越浪行貪欲。則都非四數。若機淺者",
    "T46n1912_02e:0212b02": "次用別教。乃至通藏如餘三馬。於圓機中",
    "T46n1912_02e:0212b03": "仍須稱機宜善宜惡。若有下善機也。佛具",
    "T46n1912_02e:0212b04": "二說下。結斥。公者非私也。灼者明也。公然",
    "T46n1912_02e:0212b05": "拒佛而差物機。復次下。舉時結過。初文舉",
    "T46n1912_02e:0212b06": "時宜於惡中而習止觀。次汝今下。引譬引",
    "T46n1912_02e:0212b07": "事。三破壞下結過也。非有難時不應用",
    "T46n1912_02e:0212b08": "惡。何意純用等者引經類釋。事不獲已",
    "T46n1912_02e:0212b09": "令於惡修。汝不觀機純令用惡。如諸外",
    "T46n1912_02e:0212b10": "道純用邪常。故大經云。譬如舊醫純用乳",
    "T46n1912_02e:0212b11": "藥。如彼外道唯說邪常。客醫如來初令制",
    "T46n1912_02e:0212b12": "乳。如說無常以破邪常。成無常已還用",
    "T46n1912_02e:0212b13": "真常以破無常。新舊二乳乳名雖同。邪正",
    "T46n1912_02e:0212b14": "義別。進退適時。不同外道純用邪常。毒",
    "T46n1912_02e:0212b15": "他慧命。今亦如是。用既非宜損他慧命。故",
    "T46n1912_02e:0212b16": "阿含下。引經中事以證適時結過之意。增",
    "T46n1912_02e:0212b17": "一四十六云。佛在給孤獨。告諸比丘。如放",
    "T46n1912_02e:0212b18": "牛人具十一事。牛群長益。結為頌曰。",
    "T46n1912_02e:0212b19": "解色及相應　　摩刷覆瘡痍",
    "T46n1912_02e:0212b20": "放煙并茂草　　安隱及渡處",
    "T46n1912_02e:0212b21": "時宜留𤛓餘　　將護於大牛",
    "T46n1912_02e:0212b22": "比丘亦如是　　知四大造色",
    "T46n1912_02e:0212b23": "善別愚智相　　摩刷六情根",
    "T46n1912_02e:0212b24": "善覆十善想　　傳所誦為煙",
    "T46n1912_02e:0212b25": "四意止茂草　　十二部安處",
    "T46n1912_02e:0212b26": "聖八支渡處　　莫受輕賤請",
    "T46n1912_02e:0212b27": "名曰知時宜　　知足為留餘",
    "T46n1912_02e:0212b28": "敬護是將護",
    "T46n1912_02e:0212b29": "佛說偈云。",
    "T46n1912_02e:0212c01": "放牛無放逸　　其主獲其福",
    "T46n1912_02e:0212c02": "六牛經六年　　展轉六十牛",
    "T46n1912_02e:0212c03": "比丘戒成就　　於禪得自在",
    "T46n1912_02e:0212c04": "六根而寂靜　　六年成六通",
    "T46n1912_02e:0212c05": "今文引經安隱渡處。渡處即津濟也。即渡水",
    "T46n1912_02e:0212c06": "處也。此即兼於自行化他。自行有難故聽",
    "T46n1912_02e:0212c07": "從險。如王事等令於惡修。無難惡息必",
    "T46n1912_02e:0212c08": "須從善他機例然。應須詳審。復次下。故以",
    "T46n1912_02e:0212c09": "水火現事驗之。夷平也。蹈踐也。躡履也。踰",
    "T46n1912_02e:0212c10": "也。又不下。責其差機純令用惡。淨名下引",
    "T46n1912_02e:0212c11": "證。舉二乘以況凡師。自是下傷歎則戒海",
    "T46n1912_02e:0212c12": "等者。譬此等人於佛法中。名之為死。律云。",
    "T46n1912_02e:0212c13": "譬如彼死屍大海不容受。為疾風所吹置",
    "T46n1912_02e:0212c14": "之於岸上。犯重如屍眾海不受。作法擯棄如",
    "T46n1912_02e:0212c15": "疾風吹。甄出眾外如置岸上。兼斥自他",
    "T46n1912_02e:0212c16": "故云行說。若未行唯說則同梨吒違僧屏",
    "T46n1912_02e:0212c17": "諫但結提吉。謂於惡證墮過人法。自行口",
    "T46n1912_02e:0212c18": "說。又云證得則兩夷一提。文據重夷故云",
    "T46n1912_02e:0212c19": "擯棄。若但自行教他則一夷一提。無令毒樹",
    "T46n1912_02e:0212c20": "者。引譬擯棄。大經第三云。譬如長者所居",
    "T46n1912_02e:0212c21": "之處。田宅屋舍生諸毒樹。長者知已即便斫",
    "T46n1912_02e:0212c22": "伐。悉令永盡。長者宅者清眾所居。毒樹者",
    "T46n1912_02e:0212c23": "犯重比丘。生必伐者。犯必擯也。經有三喻。",
    "T46n1912_02e:0212c24": "初隣國相攻。中毒樹生宅。後首生白髮。章",
    "T46n1912_02e:0212c25": "安二釋正用後意。初對三惑釋。隣國相攻",
    "T46n1912_02e:0212c26": "譬除四住惑智相傾。除剪毒樹譬除塵沙",
    "T46n1912_02e:0212c27": "體外之惑。拔棄白髮譬除無明同體之惑。",
    "T46n1912_02e:0212c28": "次對擯棄釋。隣國譬治各住各學而行非",
    "T46n1912_02e:0212c29": "者。毒樹譬治同住各學而行非者。白髮譬",
    "T46n1912_02e:0213a01": "治同住同學而行非者。文雖引一意亦該",
    "T46n1912_02e:0213a02": "三。同住各住。若行若說俱須擯棄。復次檢",
    "T46n1912_02e:0213a03": "其惡行下。斥師自行行偏違心。初以事難",
    "T46n1912_02e:0213a04": "難其行偏。譬如下。譬其行偏而穢清眾。難",
    "T46n1912_02e:0213a05": "其下。難其違心。所以下。明此料簡誡勸之",
    "T46n1912_02e:0213a06": "意。入惡似易尚須誡忌。豈得於此而更勸",
    "T46n1912_02e:0213a07": "修。如服黃湯下。譬誡忌意。入惡稱病如服",
    "T46n1912_02e:0213a08": "黃湯。指惡為道名為過度。須備律教而",
    "T46n1912_02e:0213a09": "補止之。問者。正觀如水理性如珠。諸行",
    "T46n1912_02e:0213a10": "如風風多浪鼓。事儀動役令觀混濁。何",
    "T46n1912_02e:0213a11": "須用此四三昧耶。鼓者動也。答中二番各",
    "T46n1912_02e:0213a12": "有譬合。初譬貧人責其不具。若一下合。若",
    "T46n1912_02e:0213a13": "於一種三昧觀心即足。心若樂行及餘儀",
    "T46n1912_02e:0213a14": "等。如何悅此樂欲之心。若用下化他。自行既",
    "T46n1912_02e:0213a15": "然化他準此自行則初後不同。他機則彼彼",
    "T46n1912_02e:0213a16": "非一。譬如下重譬。且許自行一種為得。若",
    "T46n1912_02e:0213a17": "以化他專一則失。煩惱下合。初約一人。若",
    "T46n1912_02e:0213a18": "化他者應具四悉。乃成四番四種三昧。何",
    "T46n1912_02e:0213a19": "但四耶。次約多人。初總約四三昧。若為多",
    "T46n1912_02e:0213a20": "人彼彼相望。復須四四。又約下。何但如向",
    "T46n1912_02e:0213a21": "四種三昧相望為四。一一三昧尚具四悉。況",
    "T46n1912_02e:0213a22": "復四耶。若樂行等者。樂行下世界。若善根",
    "T46n1912_02e:0213a23": "下為人。若坐時下對治。若行時下第一義。初",
    "T46n1912_02e:0213a24": "約常行借坐對說。若不對說。不可但云",
    "T46n1912_02e:0213a25": "樂行即行不樂不行。此則反開懈怠之門。",
    "T46n1912_02e:0213a26": "何名具須四種三昧。故初標云一種具四。下",
    "T46n1912_02e:0213a27": "復結云餘三例然。常行既然。若云常坐故",
    "T46n1912_02e:0213a28": "應還對行等說之問善扶下。簡根遮。善謂",
    "T46n1912_02e:0213a29": "上三及隨自意中諸經及善。此善順理可修",
    "T46n1912_02e:0213b01": "止觀。如起信云。已知法性體無慳貪。隨",
    "T46n1912_02e:0213b02": "順修行檀波羅蜜等。惡既乖理。何不棄惡",
    "T46n1912_02e:0213b03": "於善修習。而令於惡修止觀耶。答約四",
    "T46n1912_02e:0213b04": "句故。故須觀惡。大論二十四云。世尊智力",
    "T46n1912_02e:0213b05": "知諸眾生上中下根。是人根利為結所遮。",
    "T46n1912_02e:0213b06": "猶如央掘。是人根利不為結遮。猶如身",
    "T46n1912_02e:0213b07": "子。是人根鈍而無結遮。猶如槃特。是人根",
    "T46n1912_02e:0213b08": "鈍而為結遮。謂諸凡夫。論寄小乘故引此",
    "T46n1912_02e:0213b09": "四。通論四教例應有之。又復論文通明如",
    "T46n1912_02e:0213b10": "來善知諸根。不以根利無遮為首。今明修",
    "T46n1912_02e:0213b11": "行。是故別以根利無遮。而為上品。初身子",
    "T46n1912_02e:0213b12": "者。一聞三諦而得初果。見勇墮負證阿",
    "T46n1912_02e:0213b13": "羅漢。至法華會先獲記莂。行人下舉今以",
    "T46n1912_02e:0213b14": "例。準今識昔引現知當。故知今文善惡二",
    "T46n1912_02e:0213b15": "修。即是有遮無遮不同。為破遮故俱須修",
    "T46n1912_02e:0213b16": "習。昔無二義者。昔既不曾於善修習。是故",
    "T46n1912_02e:0213b17": "闕於根利無遮。次句如闍王央掘等者。論既",
    "T46n1912_02e:0213b18": "寄小故無闍王。今辨有遮是故並列。闍王",
    "T46n1912_02e:0213b19": "造逆罪深纏厚。法華座席障未發故。為凡",
    "T46n1912_02e:0213b20": "夫眾聞茲妙經。涅槃會中機發障動。心生",
    "T46n1912_02e:0213b21": "悔熱遍體生瘡。世無良醫治身心者。六臣",
    "T46n1912_02e:0213b22": "雖引六師之言。未審能治我之重患。家兄",
    "T46n1912_02e:0213b23": "耆婆引至佛所。蒙佛召命慚愧悚慄。聞說",
    "T46n1912_02e:0213b24": "陰幻知罪無生。如從伊蘭生栴檀樹。障除",
    "T46n1912_02e:0213b25": "機熟無根信成。發菩提心述己弘願無根",
    "T46n1912_02e:0213b26": "信者。小乘即是初果位也。大乘即是別住圓",
    "T46n1912_02e:0213b27": "信。央掘者。若央掘經得無生忍。阿含經中。",
    "T46n1912_02e:0213b28": "初聞佛偈即得初果。匿王去後得阿羅漢。",
    "T46n1912_02e:0213b29": "障雖不如闍王造逆。已成害佛及母方便。",
    "T46n1912_02e:0213c01": "兼殺九百九十餘人。如是重遮不障證法。",
    "T46n1912_02e:0213c02": "良由根利故使爾也　鞭者策進也。今時行",
    "T46n1912_02e:0213c03": "人下。舉今以例。正當酬前於惡修觀之問。",
    "T46n1912_02e:0213c04": "善自斟量察其可不。儻宜入惡專善復失。",
    "T46n1912_02e:0213c05": "宿種難知不可率爾次第三句如槃特者。",
    "T46n1912_02e:0213c06": "法句經第一云。佛在舍衛。有比丘名槃特。",
    "T46n1912_02e:0213c07": "新作出家稟性頑塞。佛令五百羅漢日日",
    "T46n1912_02e:0213c08": "教之。三年始獲一偈。今文依阿含大論。故",
    "T46n1912_02e:0213c09": "云九十日。佛知愍傷即呼著前授與一偈。偈",
    "T46n1912_02e:0213c10": "云。守口攝意身莫犯。如是行者得度世。槃",
    "T46n1912_02e:0213c11": "特感佛恩深誦得上口。佛告槃特。汝今年",
    "T46n1912_02e:0213c12": "老唯誦一偈。人皆知之不足為奇。須解",
    "T46n1912_02e:0213c13": "其義。所謂身三口四意三。觀其所起察其",
    "T46n1912_02e:0213c14": "所滅。由之生天由之墜淵。由之得道泥洹",
    "T46n1912_02e:0213c15": "自然。分別乃至無量妙法。心開意解得阿",
    "T46n1912_02e:0213c16": "羅漢。由無遮故其根雖鈍易得道果得道",
    "T46n1912_02e:0213c17": "果已。五百比丘尼請教誡說法。次當槃特。",
    "T46n1912_02e:0213c18": "至彼食訖諸尼皆笑。升座已自慚鄙曰。自",
    "T46n1912_02e:0213c19": "幸薄德得為沙門。最為頑鈍。所學一偈粗",
    "T46n1912_02e:0213c20": "識其義。當為敷說諸少年尼先知其偈。欲",
    "T46n1912_02e:0213c21": "預前誦。口不能開驚怖悔過。槃特於是依",
    "T46n1912_02e:0213c22": "於佛說。次第敷演。諸尼皆得阿羅漢果後匿",
    "T46n1912_02e:0213c23": "王請佛及諸比丘。於正殿坐。佛欲試其神",
    "T46n1912_02e:0213c24": "力。令其取鉢。來至王門守門者不許其",
    "T46n1912_02e:0213c25": "前。其於門外申手送鉢。王驚問佛。此誰手",
    "T46n1912_02e:0213c26": "耶。佛言。槃特。王問。但誦一偈云何乃爾。佛",
    "T46n1912_02e:0213c27": "言。雖誦千章不義何益。不如一要聞可",
    "T46n1912_02e:0213c28": "滅意。雖誦千章不義何益。不如一要聞",
    "T46n1912_02e:0213c29": "行得度。雖誦千章不解何益。解一句法聞",
    "T46n1912_02e:0214a01": "可得道。二百比丘聞之得阿羅漢。王及夫",
    "T46n1912_02e:0214a02": "人方乃不疑。此偈乃對極鈍者說。豈可例",
    "T46n1912_02e:0214a03": "於多聞增智慧。廣讀諸異論。則知智者意",
    "T46n1912_02e:0214a04": "等耶。然各有意勿妄去取。若增一第六云。",
    "T46n1912_02e:0214a05": "兄見弟誦法句難語言。汝若不能誦法句",
    "T46n1912_02e:0214a06": "偈還作白衣。弟聞之詣祇桓門泣。佛見",
    "T46n1912_02e:0214a07": "問之具答兄言。佛言。成菩提可由汝兄。",
    "T46n1912_02e:0214a08": "佛手牽詣靜室令誦掃帚。復名除垢。槃特",
    "T46n1912_02e:0214a09": "思念。灰土瓦石除即清淨。結縛是垢智慧是",
    "T46n1912_02e:0214a10": "除。今以智帚掃除諸垢。今文所引偈文。即",
    "T46n1912_02e:0214a11": "大論及大經二十四。經云。四事為涅槃因。若",
    "T46n1912_02e:0214a12": "言勤修苦行是涅槃因者。無有是處。是故",
    "T46n1912_02e:0214a13": "槃特思惟一偈得第四果。言鳩摩羅者。此",
    "T46n1912_02e:0214a14": "云童真。亦曰毫童。亦曰名童。即童真無染",
    "T46n1912_02e:0214a15": "偈也。三業無染得無染果。若據得果。過去",
    "T46n1912_02e:0214a16": "亦非全不習觀。觀力薄故其根仍鈍。以無",
    "T46n1912_02e:0214a17": "遮故聞易得道。次第四句者可知以是下結",
    "T46n1912_02e:0214a18": "勸。道謂乘種信法二行俱可為乘。亦俱得",
    "T46n1912_02e:0214a19": "名為止觀故。故誡行人。不可廢之不習",
    "T46n1912_02e:0214a20": "乘種。大經云下。引乘戒四句釋成根遮四",
    "T46n1912_02e:0214a21": "句。第六云。若無清淨持戒之人僧則損減。",
    "T46n1912_02e:0214a22": "若有清淨持戒之人則不失本戒。善男子。",
    "T46n1912_02e:0214a23": "於乘緩者乃名為緩。於戒緩者不名為緩。",
    "T46n1912_02e:0214a24": "菩薩於此大乘心不懈慢。是名奉戒。經文",
    "T46n1912_02e:0214a25": "先列事戒。次善男子下。舉乘況釋。若無大",
    "T46n1912_02e:0214a26": "乘雖有事戒。不名奉戒。若有乘者雖云",
    "T46n1912_02e:0214a27": "戒緩不名為緩。正意欲令乘戒俱急。今家",
    "T46n1912_02e:0214a28": "乘此開為四句。以對根遮。根遮是果乘戒",
    "T46n1912_02e:0214a29": "是因。是故有遮由戒緩。根鈍由乘寬。俱急",
    "T46n1912_02e:0214b01": "則根利無遮。俱緩則根鈍有遮。戒急乘緩則",
    "T46n1912_02e:0214b02": "根鈍無遮。乘急戒緩則根利有遮。經云寧",
    "T46n1912_02e:0214b03": "作等者。引證乘也。故梁武發願文云。寧作",
    "T46n1912_02e:0214b04": "提婆達多長淪地獄。不作欝頭藍弗暫得",
    "T46n1912_02e:0214b05": "生天。故知調達誦經已為信行乘種。雖墮",
    "T46n1912_02e:0214b06": "地獄亦由此脫。藍弗事定無出世乘。縱得",
    "T46n1912_02e:0214b07": "生天終淪惡道。應勤聽等者。勸修乘也。聽",
    "T46n1912_02e:0214b08": "即信行思即法行。二行既勤智根必利。如醉",
    "T46n1912_02e:0214b09": "婆羅門下。引證戒也。大論十三。佛在祇桓。",
    "T46n1912_02e:0214b10": "有醉婆羅門來至佛所欲作比丘。佛勅諸",
    "T46n1912_02e:0214b11": "比丘。與剃頭著袈裟。酒醒驚怪見身變異",
    "T46n1912_02e:0214b12": "忽為比丘。即便走去。諸比丘問佛。何以聽",
    "T46n1912_02e:0214b13": "此醉婆羅門而作比丘。而今歸去。佛言。此",
    "T46n1912_02e:0214b14": "婆羅門無量劫中無出家心。今因醉後暫發",
    "T46n1912_02e:0214b15": "微心。為此緣故後當出家。如是種種因緣。",
    "T46n1912_02e:0214b16": "出家破戒猶勝在家持戒。以在家戒不為",
    "T46n1912_02e:0214b17": "解脫。戲女披袈裟者。如欝鉢比丘尼本生經",
    "T46n1912_02e:0214b18": "中。佛在世時此比丘尼得羅漢果。具六神",
    "T46n1912_02e:0214b19": "通。入貴人舍常讚出家。語諸貴人婦女",
    "T46n1912_02e:0214b20": "言。姊妹可出家。諸女言。我少年容色盛美或",
    "T46n1912_02e:0214b21": "當破戒。比丘尼言。欲破便破。諸女問曰。",
    "T46n1912_02e:0214b22": "破戒墮地獄耶。比丘尼言。欲墮便墮。諸女",
    "T46n1912_02e:0214b23": "笑言。墮獄受苦。比丘尼言。我憶念本宿命",
    "T46n1912_02e:0214b24": "時。作戲女著種種衣服。或時亦著比丘尼",
    "T46n1912_02e:0214b25": "衣。以為戲笑。以是緣故迦葉佛時作比丘",
    "T46n1912_02e:0214b26": "尼。自恃高姓顏貌端正。心生憍慢而破禁",
    "T46n1912_02e:0214b27": "戒。破戒罪故墮於地獄受種種苦。受罪畢",
    "T46n1912_02e:0214b28": "已遇釋迦牟尼出家得道。成阿羅漢六通",
    "T46n1912_02e:0214b29": "自在。故知出家受戒皆由於初以為遠因。乃",
    "T46n1912_02e:0214c01": "至值佛得果並由於初。是則戲女尚遠助乘",
    "T46n1912_02e:0214c02": "種。況復戒耶。第三果報中。初證明。言果報",
    "T46n1912_02e:0214c03": "者在實報土。若言實報無障礙土。必出方",
    "T46n1912_02e:0214c04": "便有餘之外。若單云果報其名猶通。故以別",
    "T46n1912_02e:0214c05": "簡通對邊辨妙。違寬順狹。妙尅邊通。收教",
    "T46n1912_02e:0214c06": "乃周攝入方遍。故對方便同居曰邊。獨以",
    "T46n1912_02e:0214c07": "實報稱順曰妙。是故但未破無明未證",
    "T46n1912_02e:0214c08": "中道。皆名為違。初住已上法身所居。方名",
    "T46n1912_02e:0214c09": "為順。是則六道三藏菩薩。通初二地。兩教二",
    "T46n1912_02e:0214c10": "乘方便之位。別圓外凡。此等皆屬有邊。報",
    "T46n1912_02e:0214c11": "在界內。兩教學人。別七住已前。圓七信已前。",
    "T46n1912_02e:0214c12": "殘思未盡猶有餘殘有邊果報兩教二乘。通",
    "T46n1912_02e:0214c13": "七地已上。別七住已上。圓七信已上。並屬空",
    "T46n1912_02e:0214c14": "邊報在方便土中。別教行向。圓七信去。雖",
    "T46n1912_02e:0214c15": "破塵沙及伏無明。塵沙既不潤界外之生。",
    "T46n1912_02e:0214c16": "牽報並由無漏為因。所以在方便土者並",
    "T46n1912_02e:0214c17": "屬空邊。唯有別圓初地初住獲妙果報。空",
    "T46n1912_02e:0214c18": "有二邊通名果報者。通有由因感果之報。",
    "T46n1912_02e:0214c19": "未入實報故名為麁。設未出下。明習果也。",
    "T46n1912_02e:0214c20": "言果報者從報果為名。若破無明得無",
    "T46n1912_02e:0214c21": "生忍。設未出分段者。猶未入滅。所居之土",
    "T46n1912_02e:0214c22": "名為華報。言異七種方便者。同約華報以",
    "T46n1912_02e:0214c23": "說。若七方便生方便土。土相亦應不劣香",
    "T46n1912_02e:0214c24": "城。大論云。從此東行五百由旬。有一大城",
    "T46n1912_02e:0214c25": "名曰眾香。其城七種七寶莊嚴七重行樹。",
    "T46n1912_02e:0214c26": "其城縱廣二千由旬。五百市里街衖相當。座",
    "T46n1912_02e:0214c27": "高五里種種莊嚴。曇無竭菩薩日日三時說",
    "T46n1912_02e:0214c28": "般若。百千眾生聞般若故。常勤供養。既云",
    "T46n1912_02e:0214c29": "五百由旬當知去五天不遠。論問。曇無竭",
    "T46n1912_02e:0215a01": "菩薩為生身為化身。若是化身。何用六萬",
    "T46n1912_02e:0215a02": "婇女。園林浴池以自娛樂。若是生身。云何能",
    "T46n1912_02e:0215a03": "令供具在空化成寶臺。入諸三昧經於七",
    "T46n1912_02e:0215a04": "歲。有人云。得諸法實相及諸三昧神通力",
    "T46n1912_02e:0215a05": "故。為欲度脫此城眾生。如諸菩薩入諸禪",
    "T46n1912_02e:0215a06": "時。亦入欲法攝諸眾生。故受欲樂不失",
    "T46n1912_02e:0215a07": "禪定。如避熱故在泥中臥。洗則如故。凡人",
    "T46n1912_02e:0215a08": "根鈍不能如是　亦云化作寶臺雖是生身",
    "T46n1912_02e:0215a09": "未離煩惱。而能修習一切善法。有人云。法",
    "T46n1912_02e:0215a10": "身若生身者云何能令十方佛讚。復令波崙",
    "T46n1912_02e:0215a11": "得六萬三昧。今言已斷無明必出分段。設",
    "T46n1912_02e:0215a12": "為眾生未出分段。華報若斯。七方便者。",
    "T46n1912_02e:0215a13": "謂人天二乘三教菩薩。別取教道地前位也。",
    "T46n1912_02e:0215a14": "此義下指廣。至大章第八應廣說之。夏終",
    "T46n1912_02e:0215a15": "雖即緣闕不說。何妨至此且指後文。下第",
    "T46n1912_02e:0215a16": "九第十指後亦爾。問下料簡也。問意者。次第",
    "T46n1912_02e:0215a17": "禪門中。大章第七明修證。因修獲證故名",
    "T46n1912_02e:0215a18": "修證。證即是果。與此果報有何同異。答中",
    "T46n1912_02e:0215a19": "意者。修之與證雖似因果。但是習因習果。",
    "T46n1912_02e:0215a20": "故云修名習行即是習因。證名發得即是",
    "T46n1912_02e:0215a21": "習果。並在現世。今論果報等者。果報既在",
    "T46n1912_02e:0215a22": "來世故與禪門不同。二乘但有習果等者。",
    "T46n1912_02e:0215a23": "判大小乘也。果報之名。言不涉小。雖得",
    "T46n1912_02e:0215a24": "羅漢但名習果。習果謝已不云有生。故",
    "T46n1912_02e:0215a25": "小乘教不說二乘更有處。言方便土者。",
    "T46n1912_02e:0215a26": "出自大教耳。四明裂大綱者。裂破執於",
    "T46n1912_02e:0215a27": "權教疑網。初文通除自他疑網。故云通裂。",
    "T46n1912_02e:0215a28": "乃至須曉漸頓諸教出自一心。若不善用",
    "T46n1912_02e:0215a29": "不思議觀觀於一心不思議境。何由可裂",
    "T46n1912_02e:0215b01": "執教大疑。若欲下。為利他故裂他疑網。今",
    "T46n1912_02e:0215b02": "明果報且語初住。以初得故。越却中間",
    "T46n1912_02e:0215b03": "故云乃至。成佛即指妙覺。初住已去通能八",
    "T46n1912_02e:0215b04": "相裂大疑故。故云裂網。自此已去節節能",
    "T46n1912_02e:0215b05": "起十法界化。是故法王乃至八部皆云或也。",
    "T46n1912_02e:0215b06": "言頓漸者。皆如今佛先頓後漸等也。對",
    "T46n1912_02e:0215b07": "揚及轉如前分別。眾生機熟必假菩薩承佛",
    "T46n1912_02e:0215b08": "力答。及設問等如此自他皆由妙觀契於",
    "T46n1912_02e:0215b09": "妙境。是故能有如是妙用。第五歸大處者。初",
    "T46n1912_02e:0215b10": "文總序旨歸來意中。云夫膠手等者。心性",
    "T46n1912_02e:0215b11": "如手或著如膠。隨文封滯迷於旨趣。婆沙",
    "T46n1912_02e:0215b12": "二十四云。譬如有山人獸共居。獼猴行處。",
    "T46n1912_02e:0215b13": "獵師以黐塗其草上。黠猴遠離癡猴不知。",
    "T46n1912_02e:0215b14": "以手小觸即黏其手。以手解手復黏其手。",
    "T46n1912_02e:0215b15": "以足以口悉皆被黏。𤼣踡臥地。獵師以杖",
    "T46n1912_02e:0215b16": "貫擔將去。比丘亦爾。不守根門為魔波旬",
    "T46n1912_02e:0215b17": "而擔將去。大經二十三文同。今行人亦爾。",
    "T46n1912_02e:0215b18": "不達教相不曉旨歸。隨文生著互相是非。",
    "T46n1912_02e:0215b19": "非但不至三德旨歸。為陰集魔而擔將去。",
    "T46n1912_02e:0215b20": "寱夢等者。夢甚故寱。寱故難醒。法性如眠無",
    "T46n1912_02e:0215b21": "明故夢。僻執如寱。執重難除名為難醒。",
    "T46n1912_02e:0215b22": "封文等者。封閉也。塞也。諸教諸門諸諦諸",
    "T46n1912_02e:0215b23": "悉隨一各執。故云齊意。競執等者。此即大",
    "T46n1912_02e:0215b24": "經春池喻意。如前已釋。近事等者。如愚癡",
    "T46n1912_02e:0215b25": "人指點現事。世間顯語猶尚不識。況中道",
    "T46n1912_02e:0215b26": "遠理。圓常密教。寧當可識。此乃一往舉況",
    "T46n1912_02e:0215b27": "斥之。亦有不曉世語達遠理者。如會稽",
    "T46n1912_02e:0215b28": "道樹寺頓悟禪師。能悟深理而不曉近事。",
    "T46n1912_02e:0215b29": "出涅槃疏云云。旨歸者下釋名。文者教也。旨",
    "T46n1912_02e:0215c01": "者意也。歸者趣也。教意所趣名為旨歸。如",
    "T46n1912_02e:0215c02": "水下。舉譬也。水火如教法。趣向如文意。空",
    "T46n1912_02e:0215c03": "海如所趣。故知若識密教而達遠理。則",
    "T46n1912_02e:0215c04": "不稽顯教不滯近理。譬如下。重譬密教",
    "T46n1912_02e:0215c05": "也。臣者。說苑曰。人臣之行有六正六邪。一",
    "T46n1912_02e:0215c06": "者萠兆未現見存亡之機。名為聖臣。二者",
    "T46n1912_02e:0215c07": "進善通道功歸於君。名為大臣。三者卑身",
    "T46n1912_02e:0215c08": "進賢稱古行事以勵主意。名為忠臣。四者",
    "T46n1912_02e:0215c09": "明察早見終無憂患。名為智臣。五者守文",
    "T46n1912_02e:0215c10": "奉法飲食廉節。名為貞臣。六者國家昏亂而",
    "T46n1912_02e:0215c11": "不諭犯主嚴顏。言主之過身死國安。名為",
    "T46n1912_02e:0215c12": "直臣。今雖云智義兼聖大。餘非文意。言",
    "T46n1912_02e:0215c13": "密語者。大經云。鹽水器馬一名四實。智臣",
    "T46n1912_02e:0215c14": "善知。謂洗時奉水。食時奉鹽飲時奉器。遊",
    "T46n1912_02e:0215c15": "時奉馬。王皆但云先陀婆來。俱舍亦以九",
    "T46n1912_02e:0215c16": "義立一瞿聲。章安云。此之四義亦與四教",
    "T46n1912_02e:0215c17": "四門四句意同。應皆次第對鹽等四。經文",
    "T46n1912_02e:0215c18": "自合。先對無常等四。次對四常。謂不動",
    "T46n1912_02e:0215c19": "無相不變佛性。此四亦是四門異名。亦可以",
    "T46n1912_02e:0215c20": "對四教之理。隨義思之亦應可解。又如貝",
    "T46n1912_02e:0215c21": "秣等四經中合喻。喻常等四有時借喻。喻",
    "T46n1912_02e:0215c22": "於四門。經意縱別借用無失。況此喻意彼此",
    "T46n1912_02e:0215c23": "不殊。所言密者。如四教四門同名有等。四",
    "T46n1912_02e:0215c24": "教旨異所詮不同。若未開權覆實名密。若",
    "T46n1912_02e:0215c25": "開權已無外曰密。自非菩薩密識開權教",
    "T46n1912_02e:0215c26": "下旨歸。何由可曉旨歸三德為智所依名",
    "T46n1912_02e:0215c27": "為智地能生智故亦名智地。此約弘教釋",
    "T46n1912_02e:0215c28": "也。又自入下。約自行化他分字以釋。次廣",
    "T46n1912_02e:0215c29": "解中。先正釋三德。次寄旨歸兩字以釋三",
    "T46n1912_02e:0216a01": "德。初文正明總別兩解。然今文中約義多",
    "T46n1912_02e:0216a02": "作指字者。指謂指示。能指是教。約能化邊",
    "T46n1912_02e:0216a03": "令他歸於意旨三德。約自行邊同入旨歸。",
    "T46n1912_02e:0216a04": "名之為旨。應作旨字。能化之意意在三德。",
    "T46n1912_02e:0216a05": "故云安置諸子祕密藏中。化畢亦自入於三",
    "T46n1912_02e:0216a06": "德。故云我亦不久自住其中。言總相者。但",
    "T46n1912_02e:0216a07": "總云三德。未於三德更各開三。大經下引",
    "T46n1912_02e:0216a08": "證。問。若爾。如來久已證於三德。何故於今",
    "T46n1912_02e:0216a09": "方云不久自入其中。答。約化儀說非全自",
    "T46n1912_02e:0216a10": "行。從真起應示同凡夫。化道欲終攝應歸",
    "T46n1912_02e:0216a11": "本。故以示滅表自行滅。雙樹中間表四念",
    "T46n1912_02e:0216a12": "處亦復如是。故哀歎品云。我今當令一切",
    "T46n1912_02e:0216a13": "眾生及我諸子四部之眾。皆悉安住祕密藏",
    "T46n1912_02e:0216a14": "中。我亦不久自住其中。入於涅槃。次別相",
    "T46n1912_02e:0216a15": "者。於一一德各開三德。如身有三餘二亦",
    "T46n1912_02e:0216a16": "然。何者。豈有起應而無二德。餘二亦然。言",
    "T46n1912_02e:0216a17": "息化者。謂化緣訖示入涅槃。即是示歸",
    "T46n1912_02e:0216a18": "三德祕藏。次約不思議者。與前總別意亦",
    "T46n1912_02e:0216a19": "大同。但不別列三身三智三脫之名。直爾名",
    "T46n1912_02e:0216a20": "為身非身等。何故爾耶。明前總別皆相冥",
    "T46n1912_02e:0216a21": "故。又諸經論或時直名身非身等。即是一德",
    "T46n1912_02e:0216a22": "具於三德不可思議。次更約事理始終釋",
    "T46n1912_02e:0216a23": "不思議意者。亦先總次別初言總者。總約",
    "T46n1912_02e:0216a24": "三障及以三德德障相對不異而異。若約理",
    "T46n1912_02e:0216a25": "說德障不二。亦無新故。然約事說障名非",
    "T46n1912_02e:0216a26": "新約本有說德名非故約修得說。事理",
    "T46n1912_02e:0216a27": "無二不二而二。故一一句皆云非新非故而",
    "T46n1912_02e:0216a28": "新而故。約修得故從德立名。約性得故",
    "T46n1912_02e:0216a29": "名為三障。是故得有能障所障。有本有今",
    "T46n1912_02e:0216b01": "有終有始。若約理者則無能所乃至終始。",
    "T46n1912_02e:0216b02": "又說者下。別以三惑對於三德。若達下結",
    "T46n1912_02e:0216b03": "上總別。言縱橫開合等者。舉例也。文列必",
    "T46n1912_02e:0216b04": "先法身。次列般若。後列解脫。故名為縱。",
    "T46n1912_02e:0216b05": "約義一一復開為三。故名為橫。亦名為開。",
    "T46n1912_02e:0216b06": "三秖是一故名為合。發心為始。究竟為終。",
    "T46n1912_02e:0216b07": "又鹿苑為始雙林為終。如此橫橫開合始",
    "T46n1912_02e:0216b08": "終。皆應以不可思議及新故等釋其行相。",
    "T46n1912_02e:0216b09": "故云例皆如是。次約旨歸兩字說者。能旨",
    "T46n1912_02e:0216b10": "能歸即三德教。所旨所歸即三德理。是故更",
    "T46n1912_02e:0216b11": "此一種釋之。旨歸三德下。會異名也。三德",
    "T46n1912_02e:0216b12": "既得遍收諸法。是故須會一切異名。當知",
    "T46n1912_02e:0216b13": "下結也。相即法身說即般若。力即解脫。三德",
    "T46n1912_02e:0216b14": "皆言種種者。一一德中具一切法。更互相",
    "T46n1912_02e:0216b15": "收故云種種。雖云種種不出三德一祕密",
    "T46n1912_02e:0216b16": "藏。何但法門三德攝盡。化儀所表亦不出三。",
    "T46n1912_02e:0216b17": "如華嚴中遮那即法身。舍那即般若。釋迦",
    "T46n1912_02e:0216b18": "即解脫。佛即般若。臺即法身。坐即解脫。淨名",
    "T46n1912_02e:0216b19": "中自念寢疾于床。床即法身。寢即般若。疾即",
    "T46n1912_02e:0216b20": "解脫。床是所依故。寢是能契故。疾是示現故。",
    "T46n1912_02e:0216b21": "般若中。身即法身。光即般若。說即解脫。法",
    "T46n1912_02e:0216b22": "華中。衣即法身。座即般若。室即解脫。又本即",
    "T46n1912_02e:0216b23": "法身。迹即解脫。本即不二即是般若。涅槃中",
    "T46n1912_02e:0216b24": "正明三德已如前說。若所表者。四枯即般",
    "T46n1912_02e:0216b25": "若。四榮即解脫。雙非即法身。如此旨歸佛若",
    "T46n1912_02e:0216b26": "未會菩薩尚昧。況復二乘。今運居像末矚",
    "T46n1912_02e:0216b27": "此真文。自非宿植妙因誠為難遇況十乘",
    "T46n1912_02e:0216b28": "十境出自一家。十界十非他所未簡。教行",
    "T46n1912_02e:0216b29": "無準如何旨歸。且如六宗情期大同。九流",
    "T46n1912_02e:0216c01": "詮述小異。莊生歸於自爾。老氏專歎去奢。",
    "T46n1912_02e:0216c02": "況馬祀羊烝因招三惡。脯祠粟祭果致燒然。",
    "T46n1912_02e:0216c03": "如此旨歸所趣非遠。尚不逮於人天。何關",
    "T46n1912_02e:0216c04": "藏通漏盡。如其所計豈知凡有所說咸混",
    "T46n1912_02e:0216c05": "一如。願諸同遇者深生慶幸心冀來世重聞",
    "T46n1912_02e:0216c06": "早契無生忍。",
    "T46n1912_02e:0216c07": "止觀輔行傳弘決卷第二之五"
}