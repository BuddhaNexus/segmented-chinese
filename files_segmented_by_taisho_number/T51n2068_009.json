{
    "T51n2068_009:0088a03": "法華經傳記卷第九",
    "T51n2068_009:0088a05": "11 聽聞利益聽聞利益第十一　附出輕毀見報",
    "T51n2068_009:0088a07": "昔商主三旃陀羅子四",
    "T51n2068_009:0088a08": "鴿兒子五範良子六",
    "T51n2068_009:0088a09": "外沙彌七廣法譽八",
    "T51n2068_009:0088a10": "毒蛇九舍衛王十",
    "T51n2068_009:0088a11": "潯陽女十一雍沙彌十二",
    "T51n2068_009:0088a12": "朗獼犬十三魏蝙蝠十四",
    "T51n2068_009:0088a13": "隋獼猴十五月支鬼十六",
    "T51n2068_009:0088a14": "陽處女十七無垢友十八",
    "T51n2068_009:0088a15": "尼智通十九沙彌藏二十",
    "T51n2068_009:0088a16": "僧孝慈二十一唐嫉女二十二",
    "T51n2068_009:0088a17": "1 佛在世光明女佛在世光明女一",
    "T51n2068_009:0088a18": "昔佛在世時有一人。名曰光明女。此人本依",
    "T51n2068_009:0088a19": "聞法華經。命終生忉利天。其父母拾集兒骨。",
    "T51n2068_009:0088a20": "造塔供養。爾時其天兒。天眼而見下來白父",
    "T51n2068_009:0088a21": "母言。我汝兒。生時一聞法華經。此亦不自聞。",
    "T51n2068_009:0088a22": "唯伴來率聞法華經。故我副去一座暫時聞",
    "T51n2068_009:0088a23": "法。依此善因。得生天上。父母不信。又問。以",
    "T51n2068_009:0088a24": "何知之。我等兒。爾時天兒言。我櫃內父母賜",
    "T51n2068_009:0088a25": "白玉十枚置在。以此物知之。爾時父母開櫃",
    "T51n2068_009:0088a26": "見者。如天所言。白玉十枚藏置在也。天兒",
    "T51n2068_009:0088a27": "云。所勸他聞尚生天。何況自進聞。躬讀誦也。",
    "T51n2068_009:0088a28": "幸願父母同我為。然忽不現。爾時父母。戀慕",
    "T51n2068_009:0088a29": "兒德。同勤精進。生在彼天也出要集。",
    "T51n2068_009:0088b01": "2 佛在世妙意天子佛在世妙意天子二",
    "T51n2068_009:0088b02": "昔佛在世時有一天人。來詣佛所。讚歎佛已。",
    "T51n2068_009:0088b03": "還於天上。阿難白佛言。此天有何宿福。威德",
    "T51n2068_009:0088b04": "殊特。見佛聞法。佛言。此天子者。是阿闍世",
    "T51n2068_009:0088b05": "王伴。荷輿來至佛所。聞法華經。乘斯聞法善。",
    "T51n2068_009:0088b06": "生在第四天。初生之時。便識宿命。來至佛",
    "T51n2068_009:0088b07": "所。於當來世。當得作佛。號曰妙意。十號具",
    "T51n2068_009:0088b08": "足。皆是得聞法華之力也同集。",
    "T51n2068_009:0088b09": "3 迦葉佛末法商主迦葉佛末法商主三",
    "T51n2068_009:0088b10": "昔迦葉佛末法之中有數人無名。結伴採寶",
    "T51n2068_009:0088b11": "往海道頭。打於揵搥。群中一人是商主也。問",
    "T51n2068_009:0088b12": "云。何有所為乎。或人答曰。講法華經。一人勸",
    "T51n2068_009:0088b13": "伴。敢不從去。獨進預座。聞講說畢。從座退散",
    "T51n2068_009:0088b14": "終入海。不覓財忽遇惡風。船覆人盡死。唯一",
    "T51n2068_009:0088b15": "人遺矣。彼夜教夢云。汝聞講法華經如來壽",
    "T51n2068_009:0088b16": "量品。由此功德。得免死難矣。彼時一人者。今",
    "T51n2068_009:0088b17": "提婆達多是也。漂死者俱伽離央俱羅等也。",
    "T51n2068_009:0088b18": "爾時商主歸心法華。建立精舍。傳其芳名。釋",
    "T51n2068_009:0088b19": "迦法中亦以為稱矣同集。",
    "T51n2068_009:0088b20": "4 王舍城旃陀羅子王舍城旃陀羅子四",
    "T51n2068_009:0088b21": "昔天竺摩訶陀國王舍城中有旃陀羅。名惡",
    "T51n2068_009:0088b22": "意。有一男子。初生之時眾毒雨宅。號曰毒意。",
    "T51n2068_009:0088b23": "殺害生命心無慈悲。若人犯法王就毒意。即",
    "T51n2068_009:0088b24": "入火坑。永不得活。耽酒肉面色如血。見者",
    "T51n2068_009:0088b25": "忙怖失神識。為劫盜故。夜往詣僧房。比丘誦",
    "T51n2068_009:0088b26": "經。隨釋其義。即法華經譬喻品奧偈也。毒意",
    "T51n2068_009:0088b27": "聞之起悔心。即還不久遭鬼病。吐血而死。父",
    "T51n2068_009:0088b28": "母捨塚間。狐虎豺狼。敢不食噉。如朽株而臥。",
    "T51n2068_009:0088b29": "已過七日還活。於塚間悲泣。投身大地。親友",
    "T51n2068_009:0088c01": "來問。敢不酬答。時父母是謂妖媚。皆捨而",
    "T51n2068_009:0088c02": "去。時有一沙門。往塚間觀惡露不淨。次見毒",
    "T51n2068_009:0088c03": "意。問汝鬼媚歟。答不。復問。何故悲泣。答曰。",
    "T51n2068_009:0088c04": "吾是王舍城旃陀羅惡意所生毒意是也。愚",
    "T51n2068_009:0088c05": "頑不識因果耽嗜酒肉。宰殺生業。生業既盡。",
    "T51n2068_009:0088c06": "初死之時。見八人阿防夜叉。三人持鐵棒。二",
    "T51n2068_009:0088c07": "人擔火車。一人持鐵繩。一人持神囊。一人",
    "T51n2068_009:0088c08": "捧火籠。驅吾入火車持搼。率在三方相副。",
    "T51n2068_009:0088c09": "火籠在頭上。隨振火迸如鐵火。繩率在前導。",
    "T51n2068_009:0088c10": "各口吐火炎。二呵責之。汝閻浮惡人。惡果忍",
    "T51n2068_009:0088c11": "不。爾時五體燒折。苦痛無量。適到大城門",
    "T51n2068_009:0088c12": "外。閻魔大王五道大官。於門外露地而坐。",
    "T51n2068_009:0088c13": "杻械枷鎖反縛面縛罪人。千萬在庭。推問輕",
    "T51n2068_009:0088c14": "重。加杖捶見我來呵責言。汝依宿業生旃陀",
    "T51n2068_009:0088c15": "羅家。倍犯重罪。報在阿鼻。無量劫中不聞三",
    "T51n2068_009:0088c16": "寶名。不得人身分。即召棒率。欲加打捶。時有",
    "T51n2068_009:0088c17": "一道人。來至王所。王臣冥官。如風靡草。王胡",
    "T51n2068_009:0088c18": "跪。道人謂王曰。今此三界皆是我有。唯我一",
    "T51n2068_009:0088c19": "人能為救護。毒意既聞法華句偈。罪即輕微。",
    "T51n2068_009:0088c20": "應妨人間。王敬白言。唯願人尊。我賜恩赦。即",
    "T51n2068_009:0088c21": "放毒意。即時道人。以錫杖示歸路。七日還",
    "T51n2068_009:0088c22": "活。親屬來問。吾不酬答。皆是惡友不可親近。",
    "T51n2068_009:0088c23": "唯願沙門慈悲覆育。聽我出家。即將還寺度",
    "T51n2068_009:0088c24": "為沙彌。勤行精進。諸親屬等。聞之發心同出",
    "T51n2068_009:0088c25": "家。即生見佛矣出要傳。",
    "T51n2068_009:0088c26": "5 貞觀鴿兒貞觀鴿兒五",
    "T51n2068_009:0088c27": "并州石壁寺。有一老僧。禪誦為業。精進染",
    "T51n2068_009:0088c28": "行。貞觀末有鴿巢。在其房室楹上。哺養二雛。",
    "T51n2068_009:0088c29": "僧每有餘食。恒就巢哺之。鴿雛後雖漸長。羽",
    "T51n2068_009:0089a01": "翼未成。乃並學飛。墮地而死。僧收瘞之。經",
    "T51n2068_009:0089a02": "旬之後。僧忽夜夢。二小兒白之曰。兒等為先",
    "T51n2068_009:0089a03": "有小罪。遂受鴿身。此來聞讀誦法華經及金",
    "T51n2068_009:0089a04": "剛般若經。既聞妙法。得受人身。兒等今於",
    "T51n2068_009:0089a05": "此寺側十餘里其村其姓家。託生為男。十月",
    "T51n2068_009:0089a06": "之外。當即誕育。僧乃依期。往視見此家。一婦",
    "T51n2068_009:0089a07": "人同時誕育二子。因為作福月齋。僧呼鴿兒。",
    "T51n2068_009:0089a08": "並應曰諾。歲餘始言。鳥聞經尚成人身。況人",
    "T51n2068_009:0089a09": "情乎。",
    "T51n2068_009:0089a10": "6 長安縣蔚範良子長安縣蔚範良子六",
    "T51n2068_009:0089a11": "長安縣蔚範良。家大富無繼子。祈長沙靈像。",
    "T51n2068_009:0089a12": "生一男子。生便發言。至三歲方辨世俗言詞。",
    "T51n2068_009:0089a13": "識知書典文。人皆謂神兒。無師自然誦通法",
    "T51n2068_009:0089a14": "華經第三第四兩卷。餘不能誦。父母亡死。厭",
    "T51n2068_009:0089a15": "世出家。名曰法𮗿。深解兩卷義趣。餘未明了。",
    "T51n2068_009:0089a16": "蔬食苦節。若誦若解。唯有二卷。不假功用。",
    "T51n2068_009:0089a17": "𮗿情懷疑網。欲知先業。祈誓多日。感夢云。前",
    "T51n2068_009:0089a18": "世罪業受鼠身。在逍遙園中。入翻經館。聞法",
    "T51n2068_009:0089a19": "華經第三第四餘未聞。間諸僧驅出。以彼聞",
    "T51n2068_009:0089a20": "法改報。生人間為男子。前已聞故。自然解了。",
    "T51n2068_009:0089a21": "餘未聞。無宿因故。不能誦得。亦不解義。今身",
    "T51n2068_009:0089a22": "修行。將來得悟。勤行受持。暫時不廢。億億",
    "T51n2068_009:0089a23": "萬劫得聞是經。努力莫空過。𮗿流淚悔過自",
    "T51n2068_009:0089a24": "責矣。",
    "T51n2068_009:0089a25": "7 外國得通沙彌外國得通沙彌七",
    "T51n2068_009:0089a26": "昔外國王懷不信。唯事自在天。時有一沙彌。",
    "T51n2068_009:0089a27": "年二十有餘。深入無生。頗得通智。識知三",
    "T51n2068_009:0089a28": "世事。國王聞神異。遣使請來談佛法理。王",
    "T51n2068_009:0089a29": "生信心。捨邪歸命正法。即告王言。大王將聞",
    "T51n2068_009:0089b01": "正法。王曰。聞法有何功德。曰聞法功德不可",
    "T51n2068_009:0089b02": "思議。其福無量。大師釋迦。於初發心之時。一",
    "T51n2068_009:0089b03": "偈捨身。遂致得佛。亦如法華云。聞法歡喜讚。",
    "T51n2068_009:0089b04": "乃至發一言。即為已供養一切三世佛。其功",
    "T51n2068_009:0089b05": "德輕少耶。昔大雪山中有寶塔。於中安置法",
    "T51n2068_009:0089b06": "華梵夾。有一老僧。止住其中。受持讀誦。塔傍",
    "T51n2068_009:0089b07": "有石窟。中有二野干久住。老比丘初來時。一",
    "T51n2068_009:0089b08": "野干恐怖遠去。遊止林藪。一野干居於窟。恒",
    "T51n2068_009:0089b09": "聞比丘誦經。時屬風寒。雪積失路。愛法音故",
    "T51n2068_009:0089b10": "在窟中。餓死生人間。悟解妙法。深入無生。現",
    "T51n2068_009:0089b11": "前見十方諸佛。其怖畏去野干。住塔邊影下",
    "T51n2068_009:0089b12": "故。其福作國王。不聞正法故。妙法未染其",
    "T51n2068_009:0089b13": "心。彼去野干豈異人乎。汝大王是也。聞法野",
    "T51n2068_009:0089b14": "干今吾身是。以昔朋友故。宿緣所追化悟大",
    "T51n2068_009:0089b15": "王。說此語已。示神通事。因忽不現。王感悟流",
    "T51n2068_009:0089b16": "淚。國位委太子。出家學道得順忍焉出西國傳。",
    "T51n2068_009:0089b17": "8 廣州法譽廣州法譽八",
    "T51n2068_009:0089b18": "廣州法譽。其性麁惡。無惡不造。其人命終。至",
    "T51n2068_009:0089b19": "閻羅王廳。王勅錄官。撿此人所造之罪福札。",
    "T51n2068_009:0089b20": "錄官勅馬頭牛頭大力羅剎娑將來其札。爾",
    "T51n2068_009:0089b21": "時六人。從座而起。向東北方。行入大鐵扉",
    "T51n2068_009:0089b22": "藏。取出鐵札。積滿三車。六人力卒竭力牽引。",
    "T51n2068_009:0089b23": "而來至廳前。王使諸錄史官撿挍。唯在記錄",
    "T51n2068_009:0089b24": "惡。無記善札。諸錄史白王言。全無記善。王嗔",
    "T51n2068_009:0089b25": "恚曰。汝最惡入寶山虛手歸。告錄史曰。三",
    "T51n2068_009:0089b26": "車札盡不。史言。二車既盡。一車將盡。王言。",
    "T51n2068_009:0089b27": "更細求挍。即如王勅更細撿挍。中古小札之",
    "T51n2068_009:0089b28": "端。錄附一善。所謂法譽往詣僧伽藍。說法華",
    "T51n2068_009:0089b29": "經。暫時聽聞講說。如札白王。王言。善哉法譽",
    "T51n2068_009:0089c01": "有大功德。五十隨喜之功德。尚勝二乘之極",
    "T51n2068_009:0089c02": "聖。況初會聽聞。豈無滅罪。既依聞法華經故。",
    "T51n2068_009:0089c03": "罪即除滅。此人可生天堂。乃放還人間。王更",
    "T51n2068_009:0089c04": "勅吏。惡業雖無量。不如一善。何不賞其一善。",
    "T51n2068_009:0089c05": "汝等將可燒惡錄札。即如王勅。燒記惡札。法",
    "T51n2068_009:0089c06": "譽矚目而坐。生希奇念。蒙放恩活。對親屬說",
    "T51n2068_009:0089c07": "此因緣悔謝矣。",
    "T51n2068_009:0089c08": "9 毒蛇生天毒蛇生天九",
    "T51n2068_009:0089c09": "昔外國有一比丘。坐禪誦法華經。城邑喧雜。",
    "T51n2068_009:0089c10": "靜散相乖。捨聚落憒鬧。移居深山。鳥路交",
    "T51n2068_009:0089c11": "通。人跡永絕。晝夜坐禪。禪餘暇誦經。其山陰",
    "T51n2068_009:0089c12": "有大蛇。以惡業因緣故。無量毒蟲。聚集之所",
    "T51n2068_009:0089c13": "唼食。遙聞人香。宛轉腹行。趣向僧處。此蛇昔",
    "T51n2068_009:0089c14": "佛弟子。聞法音流淚。毒虫食息。苦痛暫除。歡",
    "T51n2068_009:0089c15": "喜不害比丘。常住僧邊聞經。僧不知有大蛇。",
    "T51n2068_009:0089c16": "乞食已訖。還所止見大蛇蟠。即生驚怖語惡",
    "T51n2068_009:0089c17": "蛇。汝早去早去。若無惡心即近住。蛇聞此",
    "T51n2068_009:0089c18": "言。近來常住。聞誦經聲。至食時含果來供養",
    "T51n2068_009:0089c19": "之。如此日日來。後時良久不來。比丘怪之登",
    "T51n2068_009:0089c20": "峯見下。幽谷臭穢。即下見懸高木枝吐果而",
    "T51n2068_009:0089c21": "死。比丘見悲愍。為呪願報恩還所止。爾時天",
    "T51n2068_009:0089c22": "雨種種雜華滿山谷。來下比丘僧室。種種供",
    "T51n2068_009:0089c23": "養之。飛騰空中。比丘曰。汝誰天。答吾是公",
    "T51n2068_009:0089c24": "弟子山陰大蛇。依聞法力。捨身生忉利天。今",
    "T51n2068_009:0089c25": "為報恩來下而已。天又曰。吾生天上。見一天",
    "T51n2068_009:0089c26": "子。從手放光。掩閉諸天。問因緣答。吾在人",
    "T51n2068_009:0089c27": "間。書寫法華。生此天中。以是因緣。手放光。",
    "T51n2068_009:0089c28": "或天口放光。問因緣答。吾先世讀法華。凡所",
    "T51n2068_009:0089c29": "有天眾。多無解而行法華人也。說此事已。還",
    "T51n2068_009:0090a01": "於本天。比丘手記置。收室柱內耳出外國記。",
    "T51n2068_009:0090a02": "10 舍衛城波斯匿伽羅王舍衛城波斯匿伽羅王十",
    "T51n2068_009:0090a03": "昔如來滅後五十年中。舍衛城有王。名曰波",
    "T51n2068_009:0090a04": "斯匿伽羅。此即波斯匿王玄孫也。有二大臣。",
    "T51n2068_009:0090a05": "一名流水。一名行雨。輔佐王者。覆育人民。",
    "T51n2068_009:0090a06": "爾流水駕車。欲入王宮。外國有一阿羅漢聖",
    "T51n2068_009:0090a07": "者。名曰毘沙尸利密多。容儀挺直。行步庠序。",
    "T51n2068_009:0090a08": "流水見生尊重。還駕問訊。聖者何處來。有何",
    "T51n2068_009:0090a09": "所求。答我是外國吳興山比丘聖者陀俱羅",
    "T51n2068_009:0090a10": "弟子也。師指我巡撿此國。是故來入也。流水",
    "T51n2068_009:0090a11": "勸請聖者。唯願尊者。慈悲枉駕。我欲供養。即",
    "T51n2068_009:0090a12": "默隨情。流水還家。香湯沐浴。具備聖禮。行",
    "T51n2068_009:0090a13": "食已請說小法。尊者說十二因緣。兼讚摩訶",
    "T51n2068_009:0090a14": "衍深旨。如是時間經三日。王召流水。流水恐",
    "T51n2068_009:0090a15": "違命。王具問不來由。流水白王。王大嗔怒。與",
    "T51n2068_009:0090a16": "餘臣評議其罪過。爾時行雨白王言。大王將",
    "T51n2068_009:0090a17": "召旃檀木及青蓮華三莖。王諾。以責之時。流",
    "T51n2068_009:0090a18": "水白王言。待七日。王許之。即還著蔽衣憂",
    "T51n2068_009:0090a19": "若。時屬冬氣。青蓮華何求。旃檀在摩黎山。",
    "T51n2068_009:0090a20": "毒蛇圍樹不可近。設蛇去相似木多。將知何",
    "T51n2068_009:0090a21": "木。時聖者毘沙尸梨蜜多在吳山。以天眼觀",
    "T51n2068_009:0090a22": "視。具知其情。來至流水宅。問訊安慰。知故",
    "T51n2068_009:0090a23": "問。即答上狀。聖者吳山頂有大池。四時皆生",
    "T51n2068_009:0090a24": "水華。池岸有旃檀。大龍守護之。君往彼池。稱",
    "T51n2068_009:0090a25": "南無佛。龍知佛弟子。敢不加害。即請聖力到",
    "T51n2068_009:0090a26": "池邊。稱南無佛。龍起慈心。隱形而住。流水取",
    "T51n2068_009:0090a27": "華及木。將還本路。龍化作優婆塞形謂大臣。",
    "T51n2068_009:0090a28": "我是汝君主大王波斯匿迦羅之父。其名曰",
    "T51n2068_009:0090a29": "羅𨵃闍。以非法治國。以邪惡意。不信福田。自",
    "T51n2068_009:0090b01": "不行十善。民亦隨王行惡。以是因緣故。受毒",
    "T51n2068_009:0090b02": "龍身。百千毒虫。食噉身分。三熱苦痛。不可堪",
    "T51n2068_009:0090b03": "任。唯願為修出離業。救我苦惱。流水曰。大",
    "T51n2068_009:0090b04": "王舊君吾受持佛所說芬陀利修多羅。若聞",
    "T51n2068_009:0090b05": "信受必生天上。即誦修多羅一品。優婆塞兩",
    "T51n2068_009:0090b06": "目出淚憶吾昔。道人汝早還。吾聞法力。助昔",
    "T51n2068_009:0090b07": "日行。當生三十三天。各辭別去。流水還王宮。",
    "T51n2068_009:0090b08": "以二種物。奉上大王。王生希念問由來。即具",
    "T51n2068_009:0090b09": "答。王不信之。先王治國。受佛禁戒。豈生惡",
    "T51n2068_009:0090b10": "趣成毒龍。又發願。此蓮華實父池所生者。三",
    "T51n2068_009:0090b11": "月莫萎落。即收藏中。三月後其華鮮生如本。",
    "T51n2068_009:0090b12": "王及諸臣。信受此事。開藏修福。王臣共到吳",
    "T51n2068_009:0090b13": "興山。龍死臭氣滿山。即收骨還起塔。塔上忽",
    "T51n2068_009:0090b14": "有光明雲蓋。中有一天告大眾。吾聞法華。助",
    "T51n2068_009:0090b15": "往日緣。離苦得樂。復生何處。答生金色世界。",
    "T51n2068_009:0090b16": "即說偈曰。",
    "T51n2068_009:0090b17": "釋迦滅後諸眾生　　一聞法華四句偈",
    "T51n2068_009:0090b18": "文殊隨順不捨離　　隨願即生金色界",
    "T51n2068_009:0090b19": "說是偈已。隱而不見同集。",
    "T51n2068_009:0090b20": "11 潯陽湖海女潯陽湖海女十一",
    "T51n2068_009:0090b21": "潯陽江湖邊。有一客老女。不知何處人。亦失",
    "T51n2068_009:0090b22": "姓。耽魚肉不識因果。買賣魚鱗。貪收其利以",
    "T51n2068_009:0090b23": "存活。亦無他業。一生空過。失人間利。死至閻",
    "T51n2068_009:0090b24": "魔王所。王問。汝生人界修何善根。女默無",
    "T51n2068_009:0090b25": "言。王復問。汝全無善不。女憶知。昔求魚肉利",
    "T51n2068_009:0090b26": "出市。大雲頓興起。暴雨頻下。江湖滿水。不",
    "T51n2068_009:0090b27": "能往還。半日寄潮堂。聞講法華。此非大善",
    "T51n2068_009:0090b28": "耶。即以此答王。王言。甚微妙善。今放汝還人",
    "T51n2068_009:0090b29": "間。但汝罪業受苦處能見不。答未見。王召一",
    "T51n2068_009:0090c01": "人冥官。相共遣海畔。見海濱有百千捕魚人。",
    "T51n2068_009:0090c02": "皆以鐵繩束其頸。杻械枷鍱。纏絡其身。從空",
    "T51n2068_009:0090c03": "中大火輪下。當罪人頂。火論入身剎那燒盡。",
    "T51n2068_009:0090c04": "暫時死生三十餘返。各叫喚曰。痛哉。吾等昔",
    "T51n2068_009:0090c05": "恣殺生命。而活吾命受大苦。唱此言已僻地。",
    "T51n2068_009:0090c06": "眾多獄卒。手執釰刃割身肉。折骨破髓。各各",
    "T51n2068_009:0090c07": "食噉已。還吐骨肉活如本。如此罪人受苦處。",
    "T51n2068_009:0090c08": "無量無邊。冥官告女言。汝當往彼處可問作",
    "T51n2068_009:0090c09": "何業受此苦惱。忙怖不欲問。官即問。汝等作",
    "T51n2068_009:0090c10": "何罪業受此苦。罪人答曰。吾等愚癡。殺魚龜",
    "T51n2068_009:0090c11": "為食。買魚肉以求活利。以是因緣故受苦。",
    "T51n2068_009:0090c12": "如斯次第巡撿。有獄卒而無治罪人。即問。何",
    "T51n2068_009:0090c13": "故汝空手無治罪人。答潯陽江湖邊有老女。",
    "T51n2068_009:0090c14": "為治彼業而在此處。彼依聞法華故。免脫地",
    "T51n2068_009:0090c15": "獄。是以空手而坐。是時老女。舉聲唱如是",
    "T51n2068_009:0090c16": "言。南無妙法蓮華經。聞是語已。無量罪人。欻",
    "T51n2068_009:0090c17": "然不見。官及女還白王。王言。吾誤吾誤。遣汝",
    "T51n2068_009:0090c18": "使見受苦之人。彼聞妙法言。罪滅生天。汝還",
    "T51n2068_009:0090c19": "人間。告江頭人。以明善業果報云云老女得",
    "T51n2068_009:0090c20": "活。對江頭人說此事。親傳聞在實矣。",
    "T51n2068_009:0090c21": "12 雍州醴泉縣沙彌雍州醴泉縣沙彌十二",
    "T51n2068_009:0090c22": "醴泉縣徐高思有少兒。生年七歲。受五戒為",
    "T51n2068_009:0090c23": "沙彌。師事大德。有相師見沙彌云。此沙彌明",
    "T51n2068_009:0090c24": "敏。眾相自足。但短壽。父母聞之憂惱。沙彌依",
    "T51n2068_009:0090c25": "緣往隣縣遭雨入精舍。有一僧誦法華經。沙",
    "T51n2068_009:0090c26": "彌聞經。歡喜白僧。吾辭父母。將隨師役仕。雨",
    "T51n2068_009:0090c27": "止出寺。至家經三日。先相師尚在。見沙彌云。",
    "T51n2068_009:0090c28": "汝既正壽九十有餘。有何異術。沙彌云。吾聞",
    "T51n2068_009:0090c29": "經心愛樂。此外亦無他事。相師善哉。大乘有",
    "T51n2068_009:0091a01": "不思議力。聞者延壽矣。",
    "T51n2068_009:0091a02": "13 南陽僧法朗猴犬南陽僧法朗猴犬十三",
    "T51n2068_009:0091a03": "釋僧朗一名法朗。俗姓許氏南陽人也。年二",
    "T51n2068_009:0091a04": "十餘。欣欲出家。尋預剃落。栖止無定。多住鄂",
    "T51n2068_009:0091a05": "州。形貌與世而殊有奇相。飲噉同俗為時共",
    "T51n2068_009:0091a06": "輕。常養一猴一犬。其狀偉大。皆黃赤色。不狎",
    "T51n2068_009:0091a07": "餘人。惟附於朗。日夕相隨。未曾捨離。若至食",
    "T51n2068_009:0091a08": "時。以木盂受食。朗噉飽已餘者。用餧同器。食",
    "T51n2068_009:0091a09": "訖猴便取盂戴之。騎犬背上。先朗而行。人有",
    "T51n2068_009:0091a10": "奪者。輒為所昨朗任犬盤遊。略無常度。陳",
    "T51n2068_009:0091a11": "末隋初。行於江嶺之表。章服麁蔽威儀越",
    "T51n2068_009:0091a12": "序。杖策徒行。護養生命。時復讀誦諸經。偏以",
    "T51n2068_009:0091a13": "法華為志。素乏聲哢清靡不豐。乃潔誓誦之",
    "T51n2068_009:0091a14": "一坐七遍。如是不久。聲如雷動。知福力之",
    "T51n2068_009:0091a15": "可階也。其誦必以七數為期。乃至七十七百",
    "T51n2068_009:0091a16": "七千逮于七萬。聲韻諧暢任縱而起其類。箏",
    "T51n2068_009:0091a17": "笛隨發明了。故所誦經。時旁人觀者視聽皆",
    "T51n2068_009:0091a18": "失。朗󱢜吻不動。而囀起咽喉。遠近亮澈。因以",
    "T51n2068_009:0091a19": "著名。然臂脚及手。申縮任懷有。若龜藏時同",
    "T51n2068_009:0091a20": "肉聚。或往酒席同諸醼飲。而嚼㗱猪肉。不測",
    "T51n2068_009:0091a21": "其來。故世語曰。法華朗五處俱時縮猪肉滿",
    "T51n2068_009:0091a22": "口顙。或復巡江洄泝拱手。舟中猴犬在旁。都",
    "T51n2068_009:0091a23": "無艤棹。隨意所往。雖淩犯風波。眴息之間。便",
    "T51n2068_009:0091a24": "達所在。後猴犬死。有人夢。猴犬是朗宿世朋",
    "T51n2068_009:0091a25": "友。聞法華故。捨壽生天。畜生尚狎持經者。聞",
    "T51n2068_009:0091a26": "誦經聲生天。況人乎。",
    "T51n2068_009:0091a27": "14 魏常山衡唐精舍蝙蝠魏常山衡唐精舍蝙蝠十四",
    "T51n2068_009:0091a28": "常山衡唐精舍中。有數十蝙蝠遊化。沙門止",
    "T51n2068_009:0091a29": "宿寺中。誦法華經。蝙蝠愛樂法音在壁中。壁",
    "T51n2068_009:0091b01": "頓𮖆落一時命終。僧見其死呪願。汝既聞法",
    "T51n2068_009:0091b02": "華。必生天上。過三日後。僧夢數十天人。身帶",
    "T51n2068_009:0091b03": "光明。來謁僧曰。我等此伽藍中聞法故。捨",
    "T51n2068_009:0091b04": "身生四天王天。以本緣所起來辭。僧取蝙蝠",
    "T51n2068_009:0091b05": "埋土中。其上立塔。稱曰蝙蝠塔焉。",
    "T51n2068_009:0091b06": "15 隋吳郡虎丘山獼猴隋吳郡虎丘山獼猴十五",
    "T51n2068_009:0091b07": "隋末有遊化沙門。不知其名。入虎丘山。誦法",
    "T51n2068_009:0091b08": "華經。一夏九旬。其山有獼猴群。數過一百。獼",
    "T51n2068_009:0091b09": "猴群中有一老猴。身毛純白無聲數日。在傍",
    "T51n2068_009:0091b10": "樹上聞經。夜尚在樹。不去朝見落死。僧生悲",
    "T51n2068_009:0091b11": "心為呪願。以石埋之。後時夜誦。漸至三更。空",
    "T51n2068_009:0091b12": "中有聲云。我是老獼猴。依聞法力。生第二天。",
    "T51n2068_009:0091b13": "欲報其恩故來下。以珠十枚施師。作是言已",
    "T51n2068_009:0091b14": "後無聲。明日見窟前。其珠現在。收為經軸。暗",
    "T51n2068_009:0091b15": "夜放光。以經收石窟。遠見窟上有光。近即滅",
    "T51n2068_009:0091b16": "而已。",
    "T51n2068_009:0091b17": "16 月支蘇摩耶菩薩所見餓鬼月支蘇摩耶菩薩所見餓鬼十六",
    "T51n2068_009:0091b18": "昔月支摩訶衍傳法菩薩。號曰蘇摩耶。傳持",
    "T51n2068_009:0091b19": "摩訶衍大寶藏。師徒訓化。月支古俗。號曰摩",
    "T51n2068_009:0091b20": "訶衍提婆菩提薩埵。將諸弟子。遊化諸國。至",
    "T51n2068_009:0091b21": "師子國邊境海畔前行。路見五百餓鬼。忽然",
    "T51n2068_009:0091b22": "微笑。彷徨不進。弟子怪異問因。答我見五",
    "T51n2068_009:0091b23": "百餓鬼。飢虛窮乏不聞飲食名。見我前進。流",
    "T51n2068_009:0091b24": "淚請救濟。即問。汝等住海渚幾時。答曰。不識",
    "T51n2068_009:0091b25": "幾時。唯見此海七返興敗。菩薩言生死無邊",
    "T51n2068_009:0091b26": "際。汝知幾時。復問。飲食已來如何。答曰。我",
    "T51n2068_009:0091b27": "等得少涕唾。觸口脣已來。經七百年。久久求",
    "T51n2068_009:0091b28": "食不得。設得少尿水。入口成火灰。復問苦",
    "T51n2068_009:0091b29": "何。答受苦不可稱盡。且一日所受苦。三時不",
    "T51n2068_009:0091c01": "同。朝眾多琰魔卒來。以熱鐵丸含口。以鐵",
    "T51n2068_009:0091c02": "棒而打擲之。身成火灰段段壞盡。涼風所",
    "T51n2068_009:0091c03": "吹。還活如故。即嗔吐火呵責言。汝昔貪食。獨",
    "T51n2068_009:0091c04": "口食之。飽吞熱丸。美味有不。呵責已了還去。",
    "T51n2068_009:0091c05": "我等身心苦趣萬死萬生。日中百千軍騎來",
    "T51n2068_009:0091c06": "至。步軍雜役。鑊湛融銅。持用而來先捧鐵",
    "T51n2068_009:0091c07": "刺者。來打我等頭。令坐海渚。次鑊使來至。以",
    "T51n2068_009:0091c08": "融銅灌口云。汝等謗大人。獨食不施。融銅味",
    "T51n2068_009:0091c09": "不。時眾多軍騎。馳後馬以火箭射之。如人",
    "T51n2068_009:0091c10": "間射的。中毒火箭。宛轉躄地。涼風所吹還活",
    "T51n2068_009:0091c11": "如故。夕百千鐵狗鐵烏狐狼等來。牙齒如",
    "T51n2068_009:0091c12": "刃。哮吼馳走。鬪諍摣掣。啀齜食噉至曉更散。",
    "T51n2068_009:0091c13": "如此等苦。百分之一。不可具說。願尊慈蔭。",
    "T51n2068_009:0091c14": "蘇摩耶告曰。汝自作業還自受。如何他人力",
    "T51n2068_009:0091c15": "所及。復問。汝等憶宿命業不。答自爾力故。憶",
    "T51n2068_009:0091c16": "知宿作。我等於無量劫前。作出家眾。不持淨",
    "T51n2068_009:0091c17": "戒。守護田業。慳貪不施。若得食味。屏處獨",
    "T51n2068_009:0091c18": "食。打驅犬烏。死後受此報。菩薩生悲愍。為分",
    "T51n2068_009:0091c19": "別薩達磨芬陀利修多羅等深法。五百餓鬼",
    "T51n2068_009:0091c20": "目出喜淚。歡娛受樂。菩薩前進。到師子國。",
    "T51n2068_009:0091c21": "夜宿空亭至三更。五百天子。來至空亭。各以",
    "T51n2068_009:0091c22": "一枚真珠。供養菩薩已白言。大士我等是海",
    "T51n2068_009:0091c23": "渚餓鬼。乘聞法善生天上。思聞法恩故。以天",
    "T51n2068_009:0091c24": "上福來。最初供養之。即還天上。菩薩自手記",
    "T51n2068_009:0091c25": "因緣。號曰救餓鬼記。",
    "T51n2068_009:0091c26": "17 潯陽處女潯陽處女十七",
    "T51n2068_009:0091c27": "唐總章年中。外國沙門。名達磨跋陀。唐云法",
    "T51n2068_009:0091c28": "賢。無奈何事。來至潯陽。容儀挺特。色貌端",
    "T51n2068_009:0091c29": "正。誦法華等大乘經凡三萬偈也。音聲愛雅",
    "T51n2068_009:0092a01": "眾所樂。時有處女。形貌偉麗。具解六十四態。",
    "T51n2068_009:0092a02": "初見沙門。生愛染心。靜夜近僧。宿誦提婆",
    "T51n2068_009:0092a03": "達多品龍女文。女雖不了梵文。聞誦聲發信",
    "T51n2068_009:0092a04": "心。止染心而還。時海水波濤船漂。有一人丈",
    "T51n2068_009:0092a05": "夫。接持置岸。都不濕裝服。在宿夢有前丈夫",
    "T51n2068_009:0092a06": "謂女。汝聞法華提婆達多品。淨心信敬。免漂",
    "T51n2068_009:0092a07": "沒難。若能修行不受女身。女夢覺悲喜悔過",
    "T51n2068_009:0092a08": "尋僧。不知去所。既厭女身。出家為尼。詣五臺",
    "T51n2068_009:0092a09": "山而住。空慧比丘尼是也。",
    "T51n2068_009:0092a10": "18 西域毘末羅密多西域毘末羅密多十八",
    "T51n2068_009:0092a11": "昔西域有大論師。名毘末羅密多。秦言無垢",
    "T51n2068_009:0092a12": "友。罽賓國人也。於薩婆多部而出家。博學多",
    "T51n2068_009:0092a13": "聞。兼括三藏奧義。巡遊五竺。聞華嚴法華般",
    "T51n2068_009:0092a14": "若等甚深奧理。心生不忍。歎曰。天親論主。恣",
    "T51n2068_009:0092a15": "挫小義。顯大乘法。製十地法華等論。隱蔽",
    "T51n2068_009:0092a16": "薩婆多本宗。吾逝五竺。究本宗源盡所知。",
    "T51n2068_009:0092a17": "當製作眾論斷絕大乘經典滅天親名。薩婆",
    "T51n2068_009:0092a18": "多一宗。閻浮盛行。四海歸潮。說是語已。頓",
    "T51n2068_009:0092a19": "發狂亂。五舌重出熱血流面。論師知壽已盡",
    "T51n2068_009:0092a20": "悔過曰。大乘者究竟教。理味幽遠難信解。我",
    "T51n2068_009:0092a21": "以愚癡故。起邪智心。抑挫大乘滅身。宜矣。",
    "T51n2068_009:0092a22": "敢告學人。厥鑒斯在。各慎爾志。無懷疑謗。",
    "T51n2068_009:0092a23": "即時地震烈。身壞命終。其死處地。陷為深坑。",
    "T51n2068_009:0092a24": "賢聖見者歎曰。哀哉。論師三寸舌毀呰大乘。",
    "T51n2068_009:0092a25": "現生五舌。情執隆盛。當墮無間。焉異調達。弟",
    "T51n2068_009:0092a26": "子等為懺悔設齋。讚大乘義。論師示夢云。吾",
    "T51n2068_009:0092a27": "欲滅大乘墮阿鼻。然聞芬陀利等大義故。熱",
    "T51n2068_009:0092a28": "火如人間溫泉。在地獄說法義。如陀羅尼菩",
    "T51n2068_009:0092a29": "薩等。聞者離苦。閻魔天子。勸請出獄故留說",
    "T51n2068_009:0092b01": "法。若聞大乘種在藏識。即入即出。更不重入",
    "T51n2068_009:0092b02": "故也。汝等精勤修習大乘。莫自疑悔。弟子為",
    "T51n2068_009:0092b03": "建塔。安法舍利矣。",
    "T51n2068_009:0092b04": "19 尼智通尼智通十九",
    "T51n2068_009:0092b05": "尼智通少出家。住京師簡靜寺。信道不篤。元",
    "T51n2068_009:0092b06": "嘉九年。師死罷道。嫁為魏郡梁犀甫妾生男。",
    "T51n2068_009:0092b07": "六七歲家甚貧窮。無以為衣。通為尼時。有數",
    "T51n2068_009:0092b08": "卷素無量壽法華等經。悉練擣之。以衣其",
    "T51n2068_009:0092b09": "兒。居一年而得病。恍惚驚悸。竟體剝爛。狀若",
    "T51n2068_009:0092b10": "火瘡。有細白蟲。日出升餘。慘痛煩毒。晝夜號",
    "T51n2068_009:0092b11": "叫。常聞空中語云。壞經為衣。得此劇報。旬餘",
    "T51n2068_009:0092b12": "而死法苑第十八云出冥祥記也。",
    "T51n2068_009:0092b13": "20 沙彌雲藏沙彌雲藏二十",
    "T51n2068_009:0092b14": "沙彌雲藏。少出家傳持阿含。貧道乏衣服。冬",
    "T51n2068_009:0092b15": "屬寒氣。身凍寒苦。入古精舍。得法華經五六",
    "T51n2068_009:0092b16": "卷。綴為紙衣。見者寒心。未越冬季。忽發顯癩",
    "T51n2068_009:0092b17": "病。眉毛皆落。微瘡遍。初如粟次如豆。七日之",
    "T51n2068_009:0092b18": "中。身破烈而卒。見者歎曰。惜哉。雲藏輕大",
    "T51n2068_009:0092b19": "乘。損失二世利矣。",
    "T51n2068_009:0092b20": "21 慈門寺僧孝慈慈門寺僧孝慈二十一",
    "T51n2068_009:0092b21": "僧孝慈。年可五十。幼少已來。依投信行禪",
    "T51n2068_009:0092b22": "師。說三階佛法。以修苦行。常乞食為業。六時",
    "T51n2068_009:0092b23": "禮懺。著糞掃衣。隨所至處。說三階佛法。勸誘",
    "T51n2068_009:0092b24": "朦俗。每說三階佛法時甞言。不合讀誦大乘",
    "T51n2068_009:0092b25": "經典。若讀誦者。入十方阿鼻地獄。急須懺悔。",
    "T51n2068_009:0092b26": "後於一時在岐州。說三階佛法。于時有一優",
    "T51n2068_009:0092b27": "婆夷。持法華經。又勸有緣。誦持法華經。其禪",
    "T51n2068_009:0092b28": "師孝慈。勸彼持法華經優婆夷等言。汝等持",
    "T51n2068_009:0092b29": "法華經。不當根機。合入地獄。勸令捨誦。遂",
    "T51n2068_009:0092c01": "有數箇優婆夷捨持經。於時禪師處眾中懺",
    "T51n2068_009:0092c02": "悔。持法華經罪其元首。勸持法華經。優婆夷",
    "T51n2068_009:0092c03": "情中不忿。遂於大齋日。禪師為眾說三階佛",
    "T51n2068_009:0092c04": "法。當此時座下萬人以來其優婆夷。於大眾",
    "T51n2068_009:0092c05": "中。燒香發願言。若某乙持法華經。不稱佛意。",
    "T51n2068_009:0092c06": "願某乙見身著惡病。令大眾共知持法華經",
    "T51n2068_009:0092c07": "得此罪報。又願生身。陷入阿鼻地獄。願眾同",
    "T51n2068_009:0092c08": "見。若某乙持法華經。稱順佛意。禪師亦爾。當",
    "T51n2068_009:0092c09": "此優婆夷發願之時。其禪師被神打。失音不",
    "T51n2068_009:0092c10": "語西高座上唱集錄者。亦失音不語。下既有",
    "T51n2068_009:0092c11": "五箇老禪師。亦失音不語。其先捨誦法華經。",
    "T51n2068_009:0092c12": "數人因此既發心。誦法華經更生殷重。",
    "T51n2068_009:0092c13": "22 唐襄州優婆塞後妻唐襄州優婆塞後妻二十二",
    "T51n2068_009:0092c14": "襄州有優婆塞。家甚富貴。畜養二女。以為妻",
    "T51n2068_009:0092c15": "室。本妻慈悲仁讓。特受持法華經提婆品。晝",
    "T51n2068_009:0092c16": "夜不廢。末婦嫉妬隆盛。恒窺前妻短。他行之",
    "T51n2068_009:0092c17": "隙。入本婦家。嗔恚以右足踏經。即還宿室頭",
    "T51n2068_009:0092c18": "痛三日方死。上心少暖。家人厭惡其嫉。不殯",
    "T51n2068_009:0092c19": "葬之。一日一夜方還活。悲泣悔過。對本婦曰。",
    "T51n2068_009:0092c20": "吾以愚駭妬君。謬踏所持經。被閻王責。二人",
    "T51n2068_009:0092c21": "使官被驅。到王所誡惡。我足下有金色文。王",
    "T51n2068_009:0092c22": "見歡喜曰。此是法華提婆品文。汝以右足踏",
    "T51n2068_009:0092c23": "經文。文移足救汝。逆蒙利益。是故言驗矣。以",
    "T51n2068_009:0092c24": "是因緣被赦還活。倒於大地。還依地起。今對",
    "T51n2068_009:0092c25": "君悔。不念昔惡。遂出家為尼。不知所終矣。",
    "T51n2068_009:0092c26": "法華經傳記卷第九"
}