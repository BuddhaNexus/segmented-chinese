{
    "T26n1538_006:0525b21": "施設論卷第六",
    "T26n1538_006:0525b23": "譯經三藏朝散大夫試光祿卿",
    "T26n1538_006:0525b24": "光梵大師賜紫沙門臣惟淨等",
    "T26n1538_006:0525b25": "奉　詔譯",
    "T26n1538_006:0525b26": "◎對法大論中因施設門第十之二",
    "T26n1538_006:0525b27": "又問：何因有一類山多樹多草，有一類山少",
    "T26n1538_006:0525b28": "樹少草？答：謂一類山下有龍宮，故多樹草。有",
    "T26n1538_006:0525b29": "一類山下無龍宮，故少樹草。",
    "T26n1538_006:0525c01": "又復有山，土界高涌，故多樹草。又復有山，多",
    "T26n1538_006:0525c02": "諸寶物，謂金銀銅鐵、赤土白土藏伏山下，",
    "T26n1538_006:0525c03": "故少樹草。又復有山，下有各別地獄居處，",
    "T26n1538_006:0525c04": "故少樹草。",
    "T26n1538_006:0525c05": "又復山下無別地獄，故多樹草。由此因故，其",
    "T26n1538_006:0525c06": "事如是。",
    "T26n1538_006:0525c07": "又問：何因有一類樹其狀極大，一類不大？答：",
    "T26n1538_006:0525c08": "謂有地方，地界溫暖、水界增涌、火界調順、",
    "T26n1538_006:0525c09": "風界穩平，故樹極大。謂有地方，地不溫暖、水",
    "T26n1538_006:0525c10": "不增涌、火不調順、風不穩平，故樹不大。由此",
    "T26n1538_006:0525c11": "因故，其事如是。",
    "T26n1538_006:0525c12": "又問：何因有一類樹其葉極大，一類不大。答：",
    "T26n1538_006:0525c13": "謂有樹木，地界溫暖、水界增涌、火界調順、",
    "T26n1538_006:0525c14": "風界穩平，故樹葉大。謂有樹木，地不溫暖、水",
    "T26n1538_006:0525c15": "不增涌、火不調順、風不穩平，故葉不大。由此",
    "T26n1538_006:0525c16": "因故，其事如是。",
    "T26n1538_006:0525c17": "又問：何因有一類樹其花茂盛，一類無花。答：",
    "T26n1538_006:0525c18": "謂一類樹，殊妙高聳，故花茂盛。有一類樹，狀",
    "T26n1538_006:0525c19": "不殊妙，復不高聳，故彼無花。由此因故，其事",
    "T26n1538_006:0525c20": "如是。",
    "T26n1538_006:0525c21": "又復何因有一類樹有其果實，一類無果？",
    "T26n1538_006:0525c22": "答：謂一類樹，味界增盛，彼即有果。有一類",
    "T26n1538_006:0525c23": "樹，味界不增，故無其果。由此因故，其事如",
    "T26n1538_006:0525c24": "是。",
    "T26n1538_006:0525c25": "又問：何因有一類樹花有妙香，一類無香？答：",
    "T26n1538_006:0525c26": "有一類花，本狀殊妙，不為火損，故有妙香。有",
    "T26n1538_006:0525c27": "一類花，本非殊妙，復為火損，故無妙香。由此",
    "T26n1538_006:0525c28": "因故，其事如是。又問：何因有一類果足其",
    "T26n1538_006:0525c29": "嘉味，一類無味？答：有一類果，味為火損，其果",
    "T26n1538_006:0526a01": "無味。有一類果，不為火損，其果有味。由此因",
    "T26n1538_006:0526a02": "故，其事如是。",
    "T26n1538_006:0526a03": "餘諸花果色香味等，有無亦然。",
    "T26n1538_006:0526a04": "對法大論中因施設門第十一",
    "T26n1538_006:0526a05": "總說頌曰：",
    "T26n1538_006:0526a06": "　佛世尊及聲聞眾，　　化人所食四大種，",
    "T26n1538_006:0526a07": "　隱沒煙及火熾然，　　最後如空無表現。",
    "T26n1538_006:0526a08": "又問：何因佛世尊者，善能化彼所化之人，妙",
    "T26n1538_006:0526a09": "色端嚴人所樂見，具大人相莊嚴其身。若佛",
    "T26n1538_006:0526a10": "語言，化人即默；若化人語，佛即默然。彼聲聞",
    "T26n1538_006:0526a11": "弟子，亦能化彼所化之人，色相端嚴，剃髮",
    "T26n1538_006:0526a12": "被衣作沙門相。何故能化之者語言，所化",
    "T26n1538_006:0526a13": "之者亦言；能化之者若默，所化之者亦默。答：",
    "T26n1538_006:0526a14": "佛世尊者，常住三摩地，心自在故，若入若出",
    "T26n1538_006:0526a15": "速疾無礙，於一切時不捨所緣。聲聞即不然，",
    "T26n1538_006:0526a16": "不同世尊具一切智、智心得自在、已到彼岸。",
    "T26n1538_006:0526a17": "由此因故，佛所化人妙色端嚴，語時能默、默",
    "T26n1538_006:0526a18": "時能語。而彼聲聞所化之人，雖復色相端嚴",
    "T26n1538_006:0526a19": "剃髮被衣，然能化之者，語即能語、默即還",
    "T26n1538_006:0526a20": "默，不自在故。",
    "T26n1538_006:0526a21": "或有問言：若佛所化如聲聞所化、聲聞所化",
    "T26n1538_006:0526a22": "如佛所化者，可說具四大種、或不具邪？答：具",
    "T26n1538_006:0526a23": "四大種。",
    "T26n1538_006:0526a24": "又問：所化之者，說所造色、或不說邪？答：說所",
    "T26n1538_006:0526a25": "造色。",
    "T26n1538_006:0526a26": "又問：所化之者，有思惟邪、無思惟邪？答：此",
    "T26n1538_006:0526a27": "有二種所起：一者緣持；二者想成。若緣持所",
    "T26n1538_006:0526a28": "起者，即有思惟。若想成所起者，即無思惟。",
    "T26n1538_006:0526a29": "又問：彼所化者，如何得心自在？答：此有二種",
    "T26n1538_006:0526b01": "所起：一者緣持；二者想成。若緣持所起，彼所",
    "T26n1538_006:0526b02": "化者即心自在。若想成所起，彼所化者心不",
    "T26n1538_006:0526b03": "自在。",
    "T26n1538_006:0526b04": "又問：所化之者，中間分位說具四大種、或不",
    "T26n1538_006:0526b05": "具邪？答：說具四大種。",
    "T26n1538_006:0526b06": "又問：中間分位，說所造色、或不說邪？答：說所",
    "T26n1538_006:0526b07": "造色。",
    "T26n1538_006:0526b08": "又問：中間分位，有思惟邪、無思惟邪？答：此有",
    "T26n1538_006:0526b09": "思惟。",
    "T26n1538_006:0526b10": "又問：中間分位，如何得心自在？答：隨能化者",
    "T26n1538_006:0526b11": "自心自在故。",
    "T26n1538_006:0526b12": "又問：所化之者，食於藏腹如何銷散？以是",
    "T26n1538_006:0526b13": "化故。答：此有二種所起：一者緣持；二者想",
    "T26n1538_006:0526b14": "成。若緣持所起者，食即銷散。若想成所起者，",
    "T26n1538_006:0526b15": "食即不散。",
    "T26n1538_006:0526b16": "又問：彼所化人，何時即隱？答：此有二種所起：",
    "T26n1538_006:0526b17": "一者緣持；二者想成。若想成所起者，彼即能",
    "T26n1538_006:0526b18": "隱。若緣持所起者，或隱不隱。",
    "T26n1538_006:0526b19": "問：至何時隱？答隨能化者，若天、若人、若阿修",
    "T26n1538_006:0526b20": "羅，或善相、或惡相，彼隱即隱。何故不隱邪？",
    "T26n1538_006:0526b21": "答：中間最後相去懸遠，乃至還歸自相而住，",
    "T26n1538_006:0526b22": "此即不隱。",
    "T26n1538_006:0526b23": "又問：何因聖人化火之時，為有煙不？答：能化",
    "T26n1538_006:0526b24": "之者心自在故，隨其所化而即有煙。由此因",
    "T26n1538_006:0526b25": "故，其事如是。",
    "T26n1538_006:0526b26": "又問，何因化火之時，火熾焰不？答：能化之者",
    "T26n1538_006:0526b27": "心自在故，隨其所化火即熾焰。由此因故，其",
    "T26n1538_006:0526b28": "事如是。",
    "T26n1538_006:0526b29": "又問：何因化火之時，唯燒自身及自衣飾，不",
    "T26n1538_006:0526c01": "燒他者？答：隨能化者其心自在、意所樂故，唯",
    "T26n1538_006:0526c02": "燒自身及自衣飾。由此因故，其事如是。",
    "T26n1538_006:0526c03": "又問：何因聖人化火爇其身時，但觀虛空，外",
    "T26n1538_006:0526c04": "無所有影像，及餘悉無表現？答：聖人化火之",
    "T26n1538_006:0526c05": "時，地方分位行坐等處，悉以化所成火混一",
    "T26n1538_006:0526c06": "火界，普皆焚爇，但觀虛空外無所有影像，及",
    "T26n1538_006:0526c07": "餘悉無表現。由此因故，其事如是。",
    "T26n1538_006:0526c08": "對法大論中因施設門第十二",
    "T26n1538_006:0526c09": "總說頌曰：",
    "T26n1538_006:0526c10": "　大海次第及深廣，　　海居眾生同鹹味，",
    "T26n1538_006:0526c11": "　不宿死屍珍寶多，　　大身眾生注雨等。",
    "T26n1538_006:0526c12": "如經所說，大海次第從小增廣，亦非本來而",
    "T26n1538_006:0526c13": "自深險。今問：何因其事如是？答：非大海次第",
    "T26n1538_006:0526c14": "從小增廣，亦非本來而自深險。隨其大洲分",
    "T26n1538_006:0526c15": "位如是，如穀麥聚次第分位。由此因故，其事",
    "T26n1538_006:0526c16": "如是。如經所說，大海深廣難徹源底。今問：何",
    "T26n1538_006:0526c17": "因其事如是？答：非大海深廣難徹源底，但以",
    "T26n1538_006:0526c18": "海水若出若入，或用一器、或百或千、或復",
    "T26n1538_006:0526c19": "百千而汲海水。隨其所取，不能度量海之分",
    "T26n1538_006:0526c20": "量。由此因故，其事如是。",
    "T26n1538_006:0526c21": "如經所說，大海中水潮不失時。今問：何因其",
    "T26n1538_006:0526c22": "事如是？答：時有二種：一、旦暮時；二、大時。何名",
    "T26n1538_006:0526c23": "旦暮時？謂大海中所居眾生，有其饑虛羸劣",
    "T26n1538_006:0526c24": "之者，少得飲食。為伺求故，從水出陸。以所食",
    "T26n1538_006:0526c25": "因，依時伺求。由此名為旦暮之時。何名大時？",
    "T26n1538_006:0526c26": "謂大海中所居眾生，以海居人，每至八日十",
    "T26n1538_006:0526c27": "四日十五日，及餘神通月分日，是等之日自",
    "T26n1538_006:0526c28": "船登岸。有信向宗事月天之人、有事日天之",
    "T26n1538_006:0526c29": "人、有事童子天人、有尊重信向事佛優婆塞，",
    "T26n1538_006:0527a01": "依法不食，廣作祠祭乞歡喜事。彼海居眾生",
    "T26n1538_006:0527a02": "以伺求食故，從海出陸，故曰大時。",
    "T26n1538_006:0527a03": "如經所說，大海中水同一鹹味。今問：何因其",
    "T26n1538_006:0527a04": "事如是？答：謂有海居眾生，大海中生、大海中",
    "T26n1538_006:0527a05": "老、大海中歿。其未歿者，彼身之垢、身之穢",
    "T26n1538_006:0527a06": "惡在大海中，故海鹹味。又復海中有眾山居，",
    "T26n1538_006:0527a07": "經久銷鎔，亦成鹹味。又復大洲之中近海居",
    "T26n1538_006:0527a08": "人，以其草木枝葉莖[卄/幹]等物棄置海中，亦成",
    "T26n1538_006:0527a09": "鹹味。由此因故，其事如是。",
    "T26n1538_006:0527a10": "如經所說，大海之中眾寶充滿。今問：何因其",
    "T26n1538_006:0527a11": "事如是？答：以其大海世界成時，界地最上、處",
    "T26n1538_006:0527a12": "徑最上、輪圍最上，總聚方分成須彌山王安",
    "T26n1538_006:0527a13": "止其中，有七金山周匝圍繞。彼大海中有",
    "T26n1538_006:0527a14": "大威力諸龍王宮，是故大海有眾珍寶。由此",
    "T26n1538_006:0527a15": "因故，其事如是。",
    "T26n1538_006:0527a16": "如經所說，大海之中有大身眾生居止於彼。",
    "T26n1538_006:0527a17": "今問：何因其事如是？答：彼大身眾生者，往昔",
    "T26n1538_006:0527a18": "為人，作諸非法，廣積受用子息眷屬、奴婢",
    "T26n1538_006:0527a19": "飲食，但自資身不行惠施。由斯罪業，乃至",
    "T26n1538_006:0527a20": "最後身壞命終，墮在惡趣地獄中生。地獄歿",
    "T26n1538_006:0527a21": "已，以彼宿造餘業未盡故，生海中為彼極大",
    "T26n1538_006:0527a22": "畜類之身。身相大故，令多眾生共所食噉。陸",
    "T26n1538_006:0527a23": "地大洲不能容受，皆以宿昔不善業報故，於",
    "T26n1538_006:0527a24": "海中受斯極苦。由此因故，其事如是。",
    "T26n1538_006:0527a25": "如經所說，大海之中不宿死屍。今問：何因其",
    "T26n1538_006:0527a26": "事如是？答？謂大海中有潔淨行諸大龍宮，若",
    "T26n1538_006:0527a27": "彼最上龍王宮中有死屍者，即於夜分棄置",
    "T26n1538_006:0527a28": "第二龍王宮中乃至第四宮中，如是次第，出",
    "T26n1538_006:0527a29": "置岸上。由此因故，其事如是。",
    "T26n1538_006:0527b01": "如經所說，大海中有大閻浮樹，枝葉繁茂、樹",
    "T26n1538_006:0527b02": "汁涌渧，於虛空中如惡叉聚，流注於彼大海",
    "T26n1538_006:0527b03": "之中，而其海水不增不減。今問：何因其事",
    "T26n1538_006:0527b04": "如是？答：彼大海中所居眾生共所受用，餘即",
    "T26n1538_006:0527b05": "熱風吹蕩而盡，是故海水不增不減。",
    "T26n1538_006:0527b06": "如經所說，大海之中，有其種種形顯色相種",
    "T26n1538_006:0527b07": "種音聲眾生居止，非一種類色相音聲。今問：",
    "T26n1538_006:0527b08": "何因其事如是？答：彼諸眾生往昔為人，廣造",
    "T26n1538_006:0527b09": "多種罪不善業，謂身語意起諸惡行。乃至最",
    "T26n1538_006:0527b10": "後身壞命終，墮在惡趣地獄中。生地獄歿已",
    "T26n1538_006:0527b11": "餘業未盡，墮大海中受畜類報，故有種種形",
    "T26n1538_006:0527b12": "顯色相種種音聲，非一種類色相音聲。由此",
    "T26n1538_006:0527b13": "因故，其事如是。",
    "T26n1538_006:0527b14": "施設論卷第六"
}