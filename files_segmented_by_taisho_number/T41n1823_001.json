{
    "T41n1823_001:0813b02": "俱舍論頌疏論本第一",
    "T41n1823_001:0813b04": "中大雲寺沙門圓暉述",
    "T41n1823_001:0813b05": "粵燭天下之幽者。其惟赫日乎。鼓萬物而",
    "T41n1823_001:0813b06": "成者。其惟颽風乎。匡大教而濟時者。其惟",
    "T41n1823_001:0813b07": "菩薩乎。爰有大士。厥號世親。弘道於五天。",
    "T41n1823_001:0813b08": "製論於千部。光我師之正躅。解外道之邪",
    "T41n1823_001:0813b09": "紛。功無得而詳也　千部之內。俱舍論是其",
    "T41n1823_001:0813b10": "一焉。斯乃包括六足。吞納八蘊。義雖諸部。",
    "T41n1823_001:0813b11": "宗唯以正。故得西域學徒。號為聰明論也",
    "T41n1823_001:0813b12": "　至如七支無表之說。作傳律之丹青。三",
    "T41n1823_001:0813b13": "科蘊界之談。與弘經為潤色。光光佛日。寔",
    "T41n1823_001:0813b14": "在茲焉　有正議大夫。晉洲刺史賈曾。惟",
    "T41n1823_001:0813b15": "公特稟異氣。別授精靈。文蓋雲間。聲雄日",
    "T41n1823_001:0813b16": "下。器宇冲邈。容止清閑。蓋縉紳龜鏡之士",
    "T41n1823_001:0813b17": "也　公前任禮部侍郎。省司多暇。歸心正",
    "T41n1823_001:0813b18": "法。乃相命談義。遂請造略釋　有大聖善",
    "T41n1823_001:0813b19": "寺。懷遠律師者。清以戒珠。涼以風儀。既勤",
    "T41n1823_001:0813b20": "勤於法門。亦孜孜以勸誘。志存兼濟。故",
    "T41n1823_001:0813b21": "有請焉　在圓暉多幸。遭茲像化。咀以真",
    "T41n1823_001:0813b22": "詮。狎以蘭室。喜朝聞於夕殞。荷嚴命以斯",
    "T41n1823_001:0813b23": "臨。課以庸虛。聊為頌釋。刪其枝葉。採以精",
    "T41n1823_001:0813b24": "華。文於廣本有繁。略敘關節。義於經律",
    "T41n1823_001:0813b25": "有要。必盡根源。頌則再牒而方釋。論乃有",
    "T41n1823_001:0813b26": "引而具注。木石以銷。質而不文也。冀味道",
    "T41n1823_001:0813b27": "君子。義學精人。披之而不惑。尋之而易",
    "T41n1823_001:0813b28": "悟。其猶執鸞鏡而鑒像。持龍泉以斷物。",
    "T41n1823_001:0813b29": "蓋述之志矣。愚見不敏。何必當乎。庶通鑑",
    "T41n1823_001:0813c01": "之士詳而正焉　將啟論端。六門分別。",
    "T41n1823_001:0813c02": "第一明論緣起。二釋論宗旨。三明藏所攝。",
    "T41n1823_001:0813c03": "四翻譯不同。五略解品題。六廣釋文義。",
    "T41n1823_001:0813c04": "初明論緣起者有二。一明本緣起。二明別",
    "T41n1823_001:0813c05": "造意。本緣起者。自迦葉遁形於鷄足。末田",
    "T41n1823_001:0813c06": "乞地於龍宮。雖大義少乖。而微言尚有。洎",
    "T41n1823_001:0813c07": "乎尊者鞠多。道不繼於三聖。摩訶提婆。亂",
    "T41n1823_001:0813c08": "真言於五緣。二部分宗。諍興於摩揭提國。",
    "T41n1823_001:0813c09": "五百羅漢。飛來於迦濕彌羅。一切有宗興茲",
    "T41n1823_001:0813c10": "國矣　佛涅槃後。四百年初。健馱羅國。有",
    "T41n1823_001:0813c11": "王名迦膩色迦。其王敬信尊重佛經。味",
    "T41n1823_001:0813c12": "道忘疲。傳燈是務。有日請僧入宮供養。王",
    "T41n1823_001:0813c13": "因問道。僧說莫同。王甚怪焉。問脇尊者曰。",
    "T41n1823_001:0813c14": "佛教同源。理無異趣。諸德宣唱。奚有異乎",
    "T41n1823_001:0813c15": "　尊者答曰。自五夢不祥。雙林現滅。百有",
    "T41n1823_001:0813c16": "餘載。諸部肇興。雖復萬途。津梁一揆。是故",
    "T41n1823_001:0813c17": "大聖。喻折金杖。況以爭衣。爭衣則衣終",
    "T41n1823_001:0813c18": "不破。斫金則金體無殊。是故依之修行。無",
    "T41n1823_001:0813c19": "不皆成聖果　王聞此語。因為問曰。諸部",
    "T41n1823_001:0813c20": "立範孰最善乎。我欲修行。願尊者說。尊者答",
    "T41n1823_001:0813c21": "曰。諸部懿典。莫越有宗。王欲修行。宜遵",
    "T41n1823_001:0813c22": "此矣　王曰。向承嘉旨。示以有宗。此部三",
    "T41n1823_001:0813c23": "藏。今應結集。須召有德。共詳議之。於是",
    "T41n1823_001:0813c24": "萬里星馳。四方雲集。英賢畢萃。凡聖極眾。既",
    "T41n1823_001:0813c25": "多煩亂。不可總集為遂簡凡僧。唯留聖",
    "T41n1823_001:0813c26": "眾。聖眾尚繁。簡去有學。唯留無學。無學復",
    "T41n1823_001:0813c27": "多。不可總集。於無學內。定滿六通。智圓",
    "T41n1823_001:0813c28": "四辯。內閑三藏。外達五明。方堪結集。故以",
    "T41n1823_001:0813c29": "簡留。所簡聖眾。四百九十有九。王曰。此國",
    "T41n1823_001:0814a01": "暑濕。不堪結集。應往王舍城中。迦葉結集",
    "T41n1823_001:0814a02": "之處。不亦宜乎。脇尊者曰。王舍城中。多諸",
    "T41n1823_001:0814a03": "外道。酬答無暇。何功造論。迦濕彌羅國。林",
    "T41n1823_001:0814a04": "木欝茂。泉石清閑。聖賢所居。靈仙遊止。復",
    "T41n1823_001:0814a05": "山有四面。城唯一門。極堅固矣。可結集矣。",
    "T41n1823_001:0814a06": "於是國王。及諸聖眾。自彼而至迦濕彌羅。",
    "T41n1823_001:0814a07": "到彼國已。緣少一人未滿五百。欲召世",
    "T41n1823_001:0814a08": "友。然世友識雖明敏。未成無學。眾欲不",
    "T41n1823_001:0814a09": "取。世友顧聖眾曰。我見羅漢。視之如唾。",
    "T41n1823_001:0814a10": "久捨不取。汝何尊此。而棄我乎。我欲證",
    "T41n1823_001:0814a11": "之。須臾便獲。遂於僧眾。便立誓言。我擲縷",
    "T41n1823_001:0814a12": "至空。縷下至地。願我便證阿羅漢果。縷未",
    "T41n1823_001:0814a13": "下空。諸天接住。語世友曰。大士方期佛",
    "T41n1823_001:0814a14": "果。次補彌勒。三界特尊。四生攸賴。一何為",
    "T41n1823_001:0814a15": "此小緣。而欲捨斯大事。於是聖眾。聞此",
    "T41n1823_001:0814a16": "空言。頂禮世友。推為上座。於是五百聖眾。",
    "T41n1823_001:0814a17": "初集十萬頌。釋素怛纜藏。次造十萬頌。",
    "T41n1823_001:0814a18": "釋毘奈耶藏。後造十萬頌。釋阿毘達磨藏。",
    "T41n1823_001:0814a19": "即大毘婆沙是也。世友商確。馬鳴採翰。備",
    "T41n1823_001:0814a20": "釋三藏。懸諸千古。法雲重。布於遐方。佛日",
    "T41n1823_001:0814a21": "再暉於沙界。傳燈之盛。斯之謂焉。五百羅",
    "T41n1823_001:0814a22": "漢。既結集已。刻石立誓。唯聽自國。不許",
    "T41n1823_001:0814a23": "外方。勅藥叉神。守護城門。不令散出　然",
    "T41n1823_001:0814a24": "世親尊者。舊習有宗。後學經部。將為當",
    "T41n1823_001:0814a25": "理。於有宗義。懷取捨心。欲定是非。恐",
    "T41n1823_001:0814a26": "畏彼師情懷忌憚。潛名重往。時經四載。",
    "T41n1823_001:0814a27": "屢以自宗。頻破他部。時有羅漢。被詰莫",
    "T41n1823_001:0814a28": "通。即眾賢師。悟入是也。悟入怪異。遂入定",
    "T41n1823_001:0814a29": "觀知是世親。私告之曰。此部眾中。未離欲",
    "T41n1823_001:0814b01": "者。知長老破。必相致害。長老可速歸還",
    "T41n1823_001:0814b02": "本國。于時世親至本國已。講毘婆沙。若一",
    "T41n1823_001:0814b03": "日講便造一偈。攝一日中所講之義。刻赤",
    "T41n1823_001:0814b04": "銅葉。書寫此偈。如是次第。成六百頌。攝大",
    "T41n1823_001:0814b05": "婆沙。其義周盡　標頌香象。擊鼓宣令云。",
    "T41n1823_001:0814b06": "誰能破者。吾當謝之。竟無一人能破斯偈。",
    "T41n1823_001:0814b07": "將此偈頌。使人齎往迦濕彌羅。時彼國王。",
    "T41n1823_001:0814b08": "及諸僧眾。聞皆歡喜。嚴幢幡蓋。出境來迎。",
    "T41n1823_001:0814b09": "標頌香象。至國尋讀。謂弘己宗。悟入知",
    "T41n1823_001:0814b10": "非。告眾人曰。此頌非是專弘我宗。頌置",
    "T41n1823_001:0814b11": "傳說之言。似相調耳。如其不信。請釋即知",
    "T41n1823_001:0814b12": "　於是國王。及諸僧眾。發使往請。奉百斤",
    "T41n1823_001:0814b13": "金。以申敬請。論主受請。為釋本文。凡八千",
    "T41n1823_001:0814b14": "頌。寄往果如悟入所言。此是第一明本緣",
    "T41n1823_001:0814b15": "起也。",
    "T41n1823_001:0814b16": "第二明造論意者。大意有三。一為眾生斷",
    "T41n1823_001:0814b17": "煩惱故。二欲令智者慧解深故。三弘持正",
    "T41n1823_001:0814b18": "法。令久住故。斷煩惱者。欲令眾生出三",
    "T41n1823_001:0814b19": "有故。有情沈淪。由惑未滅。欲求出離。",
    "T41n1823_001:0814b20": "須斷惑緣。斷惑正因所謂淨慧。論正詮慧。",
    "T41n1823_001:0814b21": "論主因之故製斯論。故下文云。何因說彼",
    "T41n1823_001:0814b22": "阿毘達磨。舉頌答曰。由惑世間飄有海。",
    "T41n1823_001:0814b23": "因此傳佛說對法故。知造論為斷煩惱",
    "T41n1823_001:0814b24": "　第二生慧解者。斯論乃四含幽鍵。六足",
    "T41n1823_001:0814b25": "玄關。法相川源。義門江海。文清清兮玉潤。理",
    "T41n1823_001:0814b26": "明明兮月花。啟學人之昧心。發智者之明",
    "T41n1823_001:0814b27": "慧。故下文云。我於方隅。已略說。為開智者",
    "T41n1823_001:0814b28": "慧毒門　如身少破。著少毒藥。須臾毒氣。",
    "T41n1823_001:0814b29": "遍滿身中。此論亦然。開少慧門。諸有智人。",
    "T41n1823_001:0814c01": "能深悟入。如似毒門。名慧毒門。聰明論名。",
    "T41n1823_001:0814c02": "因茲起也。",
    "T41n1823_001:0814c03": "第三弘持正法者。自青蓮罷笑。白毫掩色。",
    "T41n1823_001:0814c04": "邪徒紛糺。正法陵遲。雨眾三德之談。米齋六",
    "T41n1823_001:0814c05": "句之說。殘我花苑。泊我清流。論主方欲掃",
    "T41n1823_001:0814c06": "彼邪雲。光斯佛日。製論之意其在茲乎。故",
    "T41n1823_001:0814c07": "下文云。上來所說。種種法門。皆為弘持世",
    "T41n1823_001:0814c08": "尊教法　又三藏教興。皆有四意。故婆沙",
    "T41n1823_001:0814c09": "云。說素怛纜藏。依力等流。一為眾生得增",
    "T41n1823_001:0814c10": "上心。學論道故。二為眾生。種種雜說故。三",
    "T41n1823_001:0814c11": "令眾生種善根故。四為眾生未入正法。",
    "T41n1823_001:0814c12": "令入正法故。說毘奈耶藏。依悲等流。一",
    "T41n1823_001:0814c13": "為眾生得增上戒學論道故。二為眾生",
    "T41n1823_001:0814c14": "說諸學處故。三為眾生已種善根者。令相",
    "T41n1823_001:0814c15": "續成就故。四令已入正法者。受持正法故",
    "T41n1823_001:0814c16": "　說阿毘達磨藏。依無畏等流。一為眾生",
    "T41n1823_001:0814c17": "得增上慧學論道故。二為分別諸法自相",
    "T41n1823_001:0814c18": "共相故。三為已成就者令得正解脫故。四",
    "T41n1823_001:0814c19": "為已受持學處者。通達諸法真實相故",
    "T41n1823_001:0814c20": "　又依婆沙。有七意造論。一為饒益他故。",
    "T41n1823_001:0814c21": "為令有情於佛聖教。無倒受持。便得悟入",
    "T41n1823_001:0814c22": "甚深法性。譬如有人為饒益他。於黑闇處。",
    "T41n1823_001:0814c23": "燃大明燈。令有目者見種種色　二為破",
    "T41n1823_001:0814c24": "無明闇故。如燈破闇能發光明。造論亦爾。",
    "T41n1823_001:0814c25": "破無明闇。發智慧明　三為顯無我像故。",
    "T41n1823_001:0814c26": "譬如鏡面極善磨瑩種種相現。論亦如是。",
    "T41n1823_001:0814c27": "分別法相。令無我像分明顯現　四為度",
    "T41n1823_001:0814c28": "生死河故。如牢船筏百千眾生。依之無畏。",
    "T41n1823_001:0814c29": "度至彼岸論亦如是。佛及有情。依之無",
    "T41n1823_001:0815a01": "畏。到涅槃岸　五為照契經等故。如人",
    "T41n1823_001:0815a02": "執炬則見眾色。而無迷亂。論亦如是。照契",
    "T41n1823_001:0815a03": "經等義。而無迷亂故　六為觀察善等諸",
    "T41n1823_001:0815a04": "法故。如別寶人識金剛等寶。論亦如是。",
    "T41n1823_001:0815a05": "分別善等諸法故　七為顯諸大論師。不",
    "T41n1823_001:0815a06": "傾動故。如妙高山。踞金輪上。一切猛風不",
    "T41n1823_001:0815a07": "能傾動。諸大論師亦復如是。輕毀邪論。不",
    "T41n1823_001:0815a08": "能摧伏故。",
    "T41n1823_001:0815a09": "第二明論宗旨者。自教迹區分。部成十八。",
    "T41n1823_001:0815a10": "所立宗旨。固非一家。如一說部大眾部．鷄",
    "T41n1823_001:0815a11": "胤部．說出世部。此四奉宗。一切諸法。無非",
    "T41n1823_001:0815a12": "是假。但有言說　若經部宗。立一切法。少",
    "T41n1823_001:0815a13": "分實有。多分是假　若薩婆多宗。一切有法。",
    "T41n1823_001:0815a14": "為所奉宗。計有不同。總有四說。一類。二",
    "T41n1823_001:0815a15": "相。三位。四待。言類者。尊者法救。作如是說。",
    "T41n1823_001:0815a16": "由類不同。三世有異。謂從未來。至現在",
    "T41n1823_001:0815a17": "時。捨未來類。得現在類。若從現在。流至過",
    "T41n1823_001:0815a18": "去。捨現在類。得過去類。但類不同。非體",
    "T41n1823_001:0815a19": "有異。如破金器作餘物時。形雖有殊金",
    "T41n1823_001:0815a20": "色無異。言相者。尊者妙音。說相不同。三世",
    "T41n1823_001:0815a21": "有異。謂法在過去。正與過去相。合而不名",
    "T41n1823_001:0815a22": "為離現未相。以過去相顯但名過去也。現",
    "T41n1823_001:0815a23": "在正與現在相。合而不名為離過未相。未",
    "T41n1823_001:0815a24": "來正與未來相。合而不名為離過現相。隨",
    "T41n1823_001:0815a25": "顯得名。准過去說。言位者。尊者世友。說",
    "T41n1823_001:0815a26": "位不同。三世有異。未作用位。名為未來。正",
    "T41n1823_001:0815a27": "作用位。名為現在。作用謝位。名為過去。至",
    "T41n1823_001:0815a28": "位位中。作異異說。如運一籌置在一位名",
    "T41n1823_001:0815a29": "一。置百位名百。置千位名千。歷位有",
    "T41n1823_001:0815b01": "別。籌體無異。言待者。尊者覺天說待不同。",
    "T41n1823_001:0815b02": "三世有異。待謂觀待。前觀於後。名為過去。",
    "T41n1823_001:0815b03": "後觀於前。名為未來。觀待前後。名為現在。",
    "T41n1823_001:0815b04": "如一女人。名女名母。觀母名女。觀女名",
    "T41n1823_001:0815b05": "母。論主評云。法救執法有轉變故。應置",
    "T41n1823_001:0815b06": "數論外道朋中。以數論宗。執法有轉變故",
    "T41n1823_001:0815b07": "也。妙音所立。世相雜亂。三世皆有三世相",
    "T41n1823_001:0815b08": "故。覺天所立。世還雜亂。一世法中。應有三",
    "T41n1823_001:0815b09": "世。謂過去世。有多剎那。前後剎那。應名去",
    "T41n1823_001:0815b10": "來。中名現在。未來現在。類亦應然。故此四",
    "T41n1823_001:0815b11": "中。第三世友。立世最善。依經部宗。過未無",
    "T41n1823_001:0815b12": "體。唯現世有　今詳世親著論宗旨。有其",
    "T41n1823_001:0815b13": "兩種。一者顯宗。即一切有。故下文云迦濕彌",
    "T41n1823_001:0815b14": "羅議理成。我多依彼釋對法。既言依彼釋",
    "T41n1823_001:0815b15": "對法藏。故知此論。有部為宗。二者密宗。所",
    "T41n1823_001:0815b16": "謂經部。故下文云。經部所說。不違理故",
    "T41n1823_001:0815b17": "　此一部論。多將經部。破薩婆多。故知世親。",
    "T41n1823_001:0815b18": "密意所許。經部為宗。此上不同。第二明宗",
    "T41n1823_001:0815b19": "旨竟。",
    "T41n1823_001:0815b20": "第三明藏所攝者。藏有三種。一素怛纜藏。",
    "T41n1823_001:0815b21": "此翻為綖。或名為經。正詮於定。二毘奈耶",
    "T41n1823_001:0815b22": "藏。此稱調伏。正詮於戒。三阿毘達磨藏。此",
    "T41n1823_001:0815b23": "言對法。正詮於慧。於此三中。此論即是阿",
    "T41n1823_001:0815b24": "毘達磨藏攝　問為唯一藏攝。亦通餘二。答",
    "T41n1823_001:0815b25": "順正理第一云。諸有素怛覽。及毘奈耶所有",
    "T41n1823_001:0815b26": "窮理問答。皆是此中阿毘達磨藏攝。",
    "T41n1823_001:0815b27": "第四明翻譯不同者。此論翻譯。總有兩時。",
    "T41n1823_001:0815b28": "初即陳朝。後居唐代。陳朝三藏真諦法師有",
    "T41n1823_001:0815b29": "於嶺南。譯成二十二卷。大唐三藏。永徽年",
    "T41n1823_001:0815c01": "中。於慈恩寺。譯成三十卷。翻譯不同。非",
    "T41n1823_001:0815c02": "無所以。由前譯主未善方言。致使論文",
    "T41n1823_001:0815c03": "義在差舛。至如無為是因果。前譯言非。現",
    "T41n1823_001:0815c04": "法無非得。昔翻云有。大唐三藏音善兩方。",
    "T41n1823_001:0815c05": "譯義無差。綴文不謬。由使懷疑之客。得",
    "T41n1823_001:0815c06": "白玉於青山。佇決之賓。獲玄珠於赤水。由",
    "T41n1823_001:0815c07": "是此論。譯有兩時。",
    "T41n1823_001:0815c08": "第五略釋品題者。阿毘此云對。達磨此云",
    "T41n1823_001:0815c09": "法。俱舍此云藏。謂無漏慧。名之為對。對",
    "T41n1823_001:0815c10": "有二義。一者對向。謂對向涅槃。二者對觀。",
    "T41n1823_001:0815c11": "謂對觀四諦。法有二種。一勝義法。謂是涅",
    "T41n1823_001:0815c12": "槃。二法相法。通四聖諦。釋法名者。一則軌",
    "T41n1823_001:0815c13": "生物解。二乃能持自性。故名為法　言對",
    "T41n1823_001:0815c14": "法者。謂無漏慧。名之為對。四諦涅槃。名之",
    "T41n1823_001:0815c15": "為法。此無漏慧。名對法者。法之對故。名",
    "T41n1823_001:0815c16": "為對法。是依主釋。依光法師對與法俱通",
    "T41n1823_001:0815c17": "能所。下文當釋　藏有二義。一者包含。二",
    "T41n1823_001:0815c18": "者所依。言包含者。猶如籄篋。此論包含發",
    "T41n1823_001:0815c19": "智論等諸勝義言。故名為藏。發智論等名為",
    "T41n1823_001:0815c20": "對法。俱舍名藏。而非對法。然今此論。名對",
    "T41n1823_001:0815c21": "法藏者。對法之藏故。名對法藏。依主釋也",
    "T41n1823_001:0815c22": "　言所依者。正理釋云。藏或所依。猶如刀",
    "T41n1823_001:0815c23": "藏。引彼義言。造此論故。以對法藏。名對",
    "T41n1823_001:0815c24": "法藏。光法師釋云。鞘名刀藏。刀所依故。言",
    "T41n1823_001:0815c25": "刀名藏。取鞘藏名。以有藏故。名為刀藏",
    "T41n1823_001:0815c26": "　彼發智等。是此所依。所以然者。謂引彼義",
    "T41n1823_001:0815c27": "言。造此論故　彼發智等。名為對法。此論",
    "T41n1823_001:0815c28": "所依故。亦即是藏　今俱舍論。名對法藏",
    "T41n1823_001:0815c29": "者。全取本論對法藏名。有對法藏故。名對",
    "T41n1823_001:0816a01": "法藏。是有財釋。寶法師云。藏或所依。猶如",
    "T41n1823_001:0816a02": "刀藏。此正理文。但釋藏義。未辨有財。正理",
    "T41n1823_001:0816a03": "下文。以對法藏故名對法藏。此文方釋有",
    "T41n1823_001:0816a04": "財。光法師說刀名藏。作有財釋。謬之甚矣",
    "T41n1823_001:0816a05": "　釋對法藏中。無持業釋者。謂世親論主。",
    "T41n1823_001:0816a06": "不欲自取其功。推能於本故也。",
    "T41n1823_001:0816a07": "第六廣釋文義者。就中有二。一別釋品名。",
    "T41n1823_001:0816a08": "二依文正解　就別釋品名。復分為二。一",
    "T41n1823_001:0816a09": "正釋品名。二明品先後。言正釋品名者。",
    "T41n1823_001:0816a10": "族義持義性義名界。此品廣明。故名分別",
    "T41n1823_001:0816a11": "　問此品亦明蘊處。何故以界標名。答此",
    "T41n1823_001:0816a12": "品廣。以二十二門。分別十八界故。以界標",
    "T41n1823_001:0816a13": "名。蘊處不爾。故不標也　二明品先後者。",
    "T41n1823_001:0816a14": "此頌上下。總有八品。一界品。二根品。三世",
    "T41n1823_001:0816a15": "間品。四業品。五隨眠品。六賢聖品。七智品。",
    "T41n1823_001:0816a16": "八定品。破我一品。無別正頌。故此不論。初",
    "T41n1823_001:0816a17": "二品總明有漏無漏。後六品別明有漏無漏。",
    "T41n1823_001:0816a18": "總是其本。所以先說。依總釋別。所以後說",
    "T41n1823_001:0816a19": "　就總明中。初界品。明諸法體。根品明諸",
    "T41n1823_001:0816a20": "法用。體是其本。所以先說。依體起用。故次",
    "T41n1823_001:0816a21": "明根　就別明六品中。初三品別明有漏。",
    "T41n1823_001:0816a22": "後三品別明無漏。有漏可厭。所以先說。厭",
    "T41n1823_001:0816a23": "已令欣無漏。所以後說　就別明有漏中。",
    "T41n1823_001:0816a24": "世品明果。業品明因。隨眠品明緣。果麁",
    "T41n1823_001:0816a25": "易厭。所以先明。果不孤起。必藉於因。故",
    "T41n1823_001:0816a26": "次明業。因不孤起。必待於緣所以後明",
    "T41n1823_001:0816a27": "隨眠　就別明無漏中。賢聖品明果。智品",
    "T41n1823_001:0816a28": "明因。定品明緣。果相易欣。所以先說。果必",
    "T41n1823_001:0816a29": "藉因。故次明智。智必待緣。故後明定。",
    "T41n1823_001:0816b01": "從此第二。依文正解者。將釋此頌。略為三",
    "T41n1823_001:0816b02": "分。一序分。二正宗。三流通。夫聖人造論。必",
    "T41n1823_001:0816b03": "有由致。故初明序分。序分既訖。當有所陳",
    "T41n1823_001:0816b04": "故。次明正宗。宗義已彰。勸物修學故。後有",
    "T41n1823_001:0816b05": "流通。初三行頌。是序分。次有六百行頌。是",
    "T41n1823_001:0816b06": "正宗。後四行頌。是流通分。就序分中。文分",
    "T41n1823_001:0816b07": "兩段。初有四句頌。正明序分。後有八句。隨",
    "T41n1823_001:0816b08": "難別解。且初正明序分。四句者。頌曰。",
    "T41n1823_001:0816b09": "諸一切種諸冥滅　　拔眾生出生死泥",
    "T41n1823_001:0816b10": "敬禮如是如理師　　對法藏論我當說",
    "T41n1823_001:0816b11": "釋曰。此之四句。正明序分。就此序分。復分",
    "T41n1823_001:0816b12": "兩段。一歸敬序。二發起序。即前三句。是歸敬",
    "T41n1823_001:0816b13": "序。第四句是發起序。就前三句。初兩句明",
    "T41n1823_001:0816b14": "佛三德。第三句指德歸敬　初諸字明所歸",
    "T41n1823_001:0816b15": "敬。次十三字明佛三德。諸者謂諸佛。故論",
    "T41n1823_001:0816b16": "云。諸言所表。謂佛世尊。後十三字中。前有",
    "T41n1823_001:0816b17": "六字。明自利德。後七字明利他德。一切種",
    "T41n1823_001:0816b18": "諸冥滅者。自利德也。冥有二種。一者一切",
    "T41n1823_001:0816b19": "種冥。二者諸冥。一切種冥名不染無知。諸冥",
    "T41n1823_001:0816b20": "是染污無知。此二無知。能覆實義。及障真",
    "T41n1823_001:0816b21": "見。故說為冥外境名實義內心名真見一切種者。不染無",
    "T41n1823_001:0816b22": "知。種類無邊。名一切種。障一切法。不能悟",
    "T41n1823_001:0816b23": "解。是不染無知。故種類多也　不染無知。劣",
    "T41n1823_001:0816b24": "慧為體。三性門中。善無記攝。體非煩惱。故",
    "T41n1823_001:0816b25": "名不染。於境不悟。稱曰無知。無知即不染。",
    "T41n1823_001:0816b26": "名不染無知持業釋也。亦名習氣。數習煩",
    "T41n1823_001:0816b27": "惱。所成氣分。習之氣故。名為習氣。唯佛永",
    "T41n1823_001:0816b28": "斷。二乘猶有。故論云聲聞獨覺。雖滅諸冥。",
    "T41n1823_001:0816b29": "以染無智畢竟斷故。非一切種。所以者何。",
    "T41n1823_001:0816c01": "由於佛法極遠時處。及諸義類。無邊差別。",
    "T41n1823_001:0816c02": "不染無知。猶未斷故　解云。佛法者。佛所知",
    "T41n1823_001:0816c03": "法。即極遠時等是也。八萬劫外。名極遠時。",
    "T41n1823_001:0816c04": "三千界外。名極遠處也　諸冥者是染污",
    "T41n1823_001:0816c05": "無知。諸謂諸境。即四諦修道。五部境也。五部",
    "T41n1823_001:0816c06": "非一。故名諸境。冥者即是見修所斷。一切",
    "T41n1823_001:0816c07": "煩惱。以此煩惱覆障諸境。故說為冥。染污",
    "T41n1823_001:0816c08": "無知。無明為體。煩惱不淨。名為染污。於境",
    "T41n1823_001:0816c09": "不悟。故曰無知。無知即染污。名染污無知。",
    "T41n1823_001:0816c10": "持業釋也　頌言滅者。滅有二滅。一擇滅。",
    "T41n1823_001:0816c11": "二非擇滅　一切種冥滅。是非擇滅。由佛世",
    "T41n1823_001:0816c12": "尊斷一切種冥。證不生法。故名非擇滅。此",
    "T41n1823_001:0816c13": "言證者。是不染無知。勝緣闕位。得非擇滅。",
    "T41n1823_001:0816c14": "名為證也。由斷此冥。獲一切智。能知一切",
    "T41n1823_001:0816c15": "種類法。故智德圓滿　諸冥滅者。即是擇滅。",
    "T41n1823_001:0816c16": "由佛世尊斷煩惱冥。證不生法。名為擇滅。",
    "T41n1823_001:0816c17": "斷德圓滿故。頌滅字通二滅也。智德是佛身",
    "T41n1823_001:0816c18": "中。智慧為體。斷德是佛所證。擇滅為體。滅",
    "T41n1823_001:0816c19": "名為斷。由斷顯故　拔眾生出生死泥者。",
    "T41n1823_001:0816c20": "嘆利他德也。一切眾生。於生死泥。淪沒無",
    "T41n1823_001:0816c21": "救。世尊哀愍。隨授所應正法教手。拔濟令",
    "T41n1823_001:0816c22": "出。此是恩德。大悲為體　言眾生者。有",
    "T41n1823_001:0816c23": "眾多生死故也。言泥者。有漏業。煩惱異熟",
    "T41n1823_001:0816c24": "果為體。煩惱如水。業異熟如土。由此相參。",
    "T41n1823_001:0816c25": "成生死泥　敬禮如是如理師者。指德歸",
    "T41n1823_001:0816c26": "敬。稽首接足。故稱敬禮。諸有具前自他利",
    "T41n1823_001:0816c27": "德。故云如是。即如是者。指前三德也　如",
    "T41n1823_001:0816c28": "理師者顯利他德。益物為勝。故別標敬",
    "T41n1823_001:0816c29": "　由佛世尊能方便說如理正教。拔濟眾生。",
    "T41n1823_001:0817a01": "名如理師。上來歸敬序竟。",
    "T41n1823_001:0817a02": "對法藏論我當說者。是發起序。為發起論",
    "T41n1823_001:0817a03": "端故也　教誡學徒。故稱為論。教是教授。",
    "T41n1823_001:0817a04": "令人修善。誡是誡勗。令人斷惡。斷惡修",
    "T41n1823_001:0817a05": "善故名教誡。其對法藏。隣次當辨。我當說",
    "T41n1823_001:0817a06": "者。五蘊假者。目之為我。當說之言簡已正",
    "T41n1823_001:0817a07": "說。",
    "T41n1823_001:0817a08": "從此第二。隨難別解。此復分三。一釋對法。",
    "T41n1823_001:0817a09": "二釋藏。三明說意說人。且初第一。釋對法",
    "T41n1823_001:0817a10": "者。頌曰。",
    "T41n1823_001:0817a11": "淨慧隨行名對法　　及能得此諸慧論",
    "T41n1823_001:0817a12": "釋曰。淨慧隨行名對法者。明勝義對法也。",
    "T41n1823_001:0817a13": "淨慧者。謂無漏慧。離縛名淨。簡擇稱慧。淨",
    "T41n1823_001:0817a14": "慧眷屬。名曰隨行。慧相應心。及受想等。諸",
    "T41n1823_001:0817a15": "心所法。四相及得。道共無表。此等諸法。是",
    "T41n1823_001:0817a16": "慧眷屬。隨慧行故。名曰隨行。如是淨慧。及",
    "T41n1823_001:0817a17": "與隨行。通攝五蘊。名為勝義阿毘達磨。此",
    "T41n1823_001:0817a18": "五蘊中。言色蘊者。道共戒也。受想蘊者。隨",
    "T41n1823_001:0817a19": "行中受想心所也。行蘊者。除受想外諸餘心",
    "T41n1823_001:0817a20": "所。四相及得也。識蘊者。慧相應心也　言勝",
    "T41n1823_001:0817a21": "義者。無漏名勝。實體稱義。勝即是義。名為",
    "T41n1823_001:0817a22": "勝義。勝義即對法。名勝義對法。持業釋也",
    "T41n1823_001:0817a23": "　及能得此諸慧論者。此明世俗對法。頌文",
    "T41n1823_001:0817a24": "諸字。通在兩處。一則諸慧。二則諸論。慧論",
    "T41n1823_001:0817a25": "非一。故名為諸。此諸慧論是有漏法。名為",
    "T41n1823_001:0817a26": "世俗。此者無漏淨慧也由彼諸慧諸論。方",
    "T41n1823_001:0817a27": "能得此無漏淨慧。名能得此也。非但淨慧",
    "T41n1823_001:0817a28": "隨行。名為對法。及能得此。諸慧論亦名對",
    "T41n1823_001:0817a29": "法。故云及也。言諸慧者慧有四種。一者生",
    "T41n1823_001:0817b01": "得慧。生便得故。二者聞慧。聞教成故。三者思",
    "T41n1823_001:0817b02": "慧。因思起故。四者修慧。從定生故。定名為",
    "T41n1823_001:0817b03": "修。熏修於心。令成功德。無過於定。故獨",
    "T41n1823_001:0817b04": "名修　言諸論者謂六足論等。一舍利子。",
    "T41n1823_001:0817b05": "造集異門足論。二大目犍連造法蘊足論。三",
    "T41n1823_001:0817b06": "迦多演那。造施設足論。已上三論。佛在世",
    "T41n1823_001:0817b07": "造　佛涅槃後。一百年中。提婆設磨。造識",
    "T41n1823_001:0817b08": "身足論。至三百年初。尊者世友。造品類足",
    "T41n1823_001:0817b09": "論。又造界身足論。至三百年末。迦多演尼",
    "T41n1823_001:0817b10": "子。造發智論。前六足論。義門稍少。發智一",
    "T41n1823_001:0817b11": "論。法門最廣。後代論師。說六為足。發智為",
    "T41n1823_001:0817b12": "身。後代論師。多宗發智。大毘婆娑依之而",
    "T41n1823_001:0817b13": "造。無漏淨慧。是真對法。有漏慧論。非真對",
    "T41n1823_001:0817b14": "法　言對法者。謂為無漏作資糧故。亦",
    "T41n1823_001:0817b15": "名對法。故論云。此諸慧論。是彼資糧故。亦",
    "T41n1823_001:0817b16": "得名阿毘達磨。言資糧者。先因論教。次",
    "T41n1823_001:0817b17": "有生得。從生得後方有聞慧。從聞慧後",
    "T41n1823_001:0817b18": "次起思慧。從思慧後始生修慧。從修慧後",
    "T41n1823_001:0817b19": "起無漏慧。故諸慧論。是淨慧資糧也　釋此",
    "T41n1823_001:0817b20": "法名者。能持自性。故名為法。且如色法。變",
    "T41n1823_001:0817b21": "礙為性。能持此性。故名色法。略舉此一。",
    "T41n1823_001:0817b22": "餘法例然。法有二種。一勝義法。二法相法。",
    "T41n1823_001:0817b23": "勝義法者。謂是涅槃。是善是常。故名為勝。",
    "T41n1823_001:0817b24": "有實體故。復名為義。即勝名義。即勝義名",
    "T41n1823_001:0817b25": "法。故名勝義法。持業釋也。二法相法者。通",
    "T41n1823_001:0817b26": "四聖諦。相者性也。狀也。望自體邊名性。望",
    "T41n1823_001:0817b27": "他緣邊名相。此四諦法。是法相故。故名",
    "T41n1823_001:0817b28": "法相法。法相即法持業釋也。對有二義。一則",
    "T41n1823_001:0817b29": "對向。謂無漏慧。對向涅槃。二則對觀。謂無",
    "T41n1823_001:0817c01": "漏慧。對觀四諦。前言對向。以因對果。因",
    "T41n1823_001:0817c02": "即淨慧。果即涅槃　後言對觀。以心對境。",
    "T41n1823_001:0817c03": "心即淨慧。境即四諦　無漏淨慧。但是其對。",
    "T41n1823_001:0817c04": "是能對故。而非是法。非所對故　言對法",
    "T41n1823_001:0817c05": "者。是法之對故。依主釋也。光法師云。能對對",
    "T41n1823_001:0817c06": "勝。且與對名。理實而言。亦名為法。持自性",
    "T41n1823_001:0817c07": "故　所對法勝。且立法名。理實而言。亦名",
    "T41n1823_001:0817c08": "為對。是所對故。由此對法。俱通能所",
    "T41n1823_001:0817c09": "　總有六種。一自性對法。謂淨慧也。二隨行對",
    "T41n1823_001:0817c10": "法。謂淨慧眷屬也。三方便對法。謂有漏四慧",
    "T41n1823_001:0817c11": "也。四資糧對法。謂論教也。五境界對法。謂四",
    "T41n1823_001:0817c12": "諦也。六果對法。謂涅槃也。前四能對。名對",
    "T41n1823_001:0817c13": "法。後二所對名對法也　此能所對。各有",
    "T41n1823_001:0817c14": "三釋。且能對法。有三釋者。一能對名對。",
    "T41n1823_001:0817c15": "所對名法。法之對故。名為對法。依主釋也。",
    "T41n1823_001:0817c16": "二能對非對法。所對名對法。能對名對法",
    "T41n1823_001:0817c17": "者。有對法故。名為對法。有財釋也。三能對",
    "T41n1823_001:0817c18": "名對。是能對故　亦名為法。持自性故。對",
    "T41n1823_001:0817c19": "即是法。名為對法。持業釋也。所對法中。亦",
    "T41n1823_001:0817c20": "有三釋。准能對說。依寶法師。唯說能對。",
    "T41n1823_001:0817c21": "名為對法。釋對法名。唯依主釋也。此解甚",
    "T41n1823_001:0817c22": "佳。妙符論矣。",
    "T41n1823_001:0817c23": "從此第二釋藏名。論云已釋對法。何謂此",
    "T41n1823_001:0817c24": "論名對法藏。頌曰。",
    "T41n1823_001:0817c25": "攝彼勝義依彼故　　此立對法俱舍名",
    "T41n1823_001:0817c26": "釋曰上句釋藏。下句釋名。攝彼勝義依彼",
    "T41n1823_001:0817c27": "故者。以二義釋藏也。一攝彼勝義故。二依",
    "T41n1823_001:0817c28": "彼故　攝彼勝義者。包含名藏。謂此俱舍。",
    "T41n1823_001:0817c29": "攝彼對法。發智論等。諸勝義言。故名為藏。",
    "T41n1823_001:0818a01": "對法之藏。名對法藏。依主釋也。依彼者。所",
    "T41n1823_001:0818a02": "依名藏。謂此俱舍。依彼對法發智論等。從",
    "T41n1823_001:0818a03": "彼引生。彼是所依故名為藏。發智論等。是",
    "T41n1823_001:0818a04": "對法藏。今此俱舍。有對法藏。故名對法藏。",
    "T41n1823_001:0818a05": "有財釋也。此立對法俱舍名者。結成也。",
    "T41n1823_001:0818a06": "從此第三。明說意說人。論云。何因說彼阿",
    "T41n1823_001:0818a07": "毘達磨問說意也。誰復先說阿毘達磨問說人也。頌曰。",
    "T41n1823_001:0818a08": "若離擇法定無餘　　能滅諸惑勝方便",
    "T41n1823_001:0818a09": "由惑世間漂有海　　因此傳佛說對法",
    "T41n1823_001:0818a10": "釋曰從若離擇法。乃至第四句。因此。傳說對",
    "T41n1823_001:0818a11": "法者。明說論意也。傳佛說對法者。明說論",
    "T41n1823_001:0818a12": "人也。故第四句。說對法三字。通兩處也。擇",
    "T41n1823_001:0818a13": "法者慧也。慧能滅惑。為勝方便。若離於慧。",
    "T41n1823_001:0818a14": "定無有餘能滅諸惑勝方便也　由煩惱",
    "T41n1823_001:0818a15": "惑。令有情世間漂在三有生死海中。故說對",
    "T41n1823_001:0818a16": "法。以對法中詮慧故也。論雖明戒定兼非",
    "T41n1823_001:0818a17": "正也　傳佛說對法者。然佛世尊。處處散說",
    "T41n1823_001:0818a18": "阿毘達磨。迦多演尼子等。結集安置。猶如大",
    "T41n1823_001:0818a19": "德法救。所集無常品等。鄔陀南頌已上論文也鄔",
    "T41n1823_001:0818a20": "陀南者。此言集施。或云集散。集所說義。散",
    "T41n1823_001:0818a21": "施有情。名鄔陀南。言法救者。以法救人故",
    "T41n1823_001:0818a22": "也。法救大德。佛說無常義。集為無常頌。乃",
    "T41n1823_001:0818a23": "至無我義集。為無我頌。上來明序分竟。",
    "T41n1823_001:0818a24": "從此已下。明論正宗。就中有二。一總標綱",
    "T41n1823_001:0818a25": "要。二別釋體性。且初標綱要者。論云何法。",
    "T41n1823_001:0818a26": "名為彼所簡擇。因此傳佛說對法耶。頌曰。",
    "T41n1823_001:0818a27": "有漏無漏法　　除道餘有為",
    "T41n1823_001:0818a28": "於彼漏隨增　　故說名有漏",
    "T41n1823_001:0818a29": "無漏謂道諦　　及三種無為",
    "T41n1823_001:0818b01": "謂虛空二滅　　此中空無礙",
    "T41n1823_001:0818b02": "擇滅謂離繫　　隨繫事各別",
    "T41n1823_001:0818b03": "畢竟礙當生　　別得非擇滅",
    "T41n1823_001:0818b04": "釋曰初一句總標。後十一句別釋。就別釋中。",
    "T41n1823_001:0818b05": "前三句別。釋有漏法。後八句別釋無漏法。",
    "T41n1823_001:0818b06": "有漏無漏法者。標也。謂一切法。不過二種。",
    "T41n1823_001:0818b07": "一者有漏。二者無漏。除道餘有為者。明有漏",
    "T41n1823_001:0818b08": "體也。除道者除道諦也。諦有四種。苦集滅",
    "T41n1823_001:0818b09": "道。苦集道三。是有為法。道雖有為。是無漏",
    "T41n1823_001:0818b10": "法。今明有漏。故除道也。餘有為者。即苦集",
    "T41n1823_001:0818b11": "諦。道諦外故。稱之為餘。故餘有為。即苦集",
    "T41n1823_001:0818b12": "諦。於彼漏隨增者。解有漏義。於彼者。彼前",
    "T41n1823_001:0818b13": "苦集。漏謂煩惱。泄過無窮。煩惱名漏。諸漏",
    "T41n1823_001:0818b14": "於彼苦集諦中。等隨順增長故。苦集諦名",
    "T41n1823_001:0818b15": "為有漏。有彼漏故。故論云。諸漏於中。等隨",
    "T41n1823_001:0818b16": "增故漏於苦集相應法中所緣法中。互相隨順。互相增長。相望力齊故名等　又論云。",
    "T41n1823_001:0818b17": "緣滅道諦。諸漏雖生。而不隨增。故非有漏。",
    "T41n1823_001:0818b18": "不隨增義。隨眠品中。自當廣釋。故說名有漏",
    "T41n1823_001:0818b19": "者。結也。無漏謂道諦及三種無為者。別釋無",
    "T41n1823_001:0818b20": "漏也。道諦者。有為無漏也。三種無為者。無",
    "T41n1823_001:0818b21": "為無漏也。謂虛空二滅者。列三無為也。二",
    "T41n1823_001:0818b22": "滅者。擇滅非擇滅也。此中空無礙者。釋虛空",
    "T41n1823_001:0818b23": "體。此中者。於略所說三無為中。虛空但以",
    "T41n1823_001:0818b24": "無礙為性。由無障故。色於中行　擇滅謂",
    "T41n1823_001:0818b25": "離繫者。出擇滅體。擇滅以離繫為性。繫者。",
    "T41n1823_001:0818b26": "縛也。縛有二種。一相應縛。二所緣縛。然此",
    "T41n1823_001:0818b27": "二縛。隨眠品明。此略不釋。斷此二縛。證",
    "T41n1823_001:0818b28": "得無為。名為擇滅。擇者慧也。由慧簡擇四",
    "T41n1823_001:0818b29": "聖諦故。滅者涅槃。不生名滅。擇力所得滅。",
    "T41n1823_001:0818c01": "名為擇滅。如牛所駕車名曰牛車。略去中",
    "T41n1823_001:0818c02": "言。故作是說。隨繫事各別者。明擇滅數量。",
    "T41n1823_001:0818c03": "謂擇滅隨所繫事。體各別故　且如三界九",
    "T41n1823_001:0818c04": "地。地地有九品煩惱。九九八十一品。斷一",
    "T41n1823_001:0818c05": "品惑。證一品擇滅。乃至斷八十一品。證得",
    "T41n1823_001:0818c06": "八十一品擇滅。故體各別也。又論云。依何",
    "T41n1823_001:0818c07": "義。說滅無同類問也。擇滅體多。應有同類。依何義說擇滅無同類耶。依",
    "T41n1823_001:0818c08": "滅自無同類因義。亦不與他。故作是說。非",
    "T41n1823_001:0818c09": "無同類答也。依滅自無同類因義者。顯擇滅不從同類因生也。亦不與他者。擇滅亦不與",
    "T41n1823_001:0818c10": "他作同類因也。故作是說者。經依無同類因義。故作是說。滅無同類也。非無同類者。顯擇滅有多體同類也。",
    "T41n1823_001:0818c11": "畢竟礙當生。別得非擇滅者。釋非擇滅。言",
    "T41n1823_001:0818c12": "當生者。當來生法。此當生法。緣會則生。緣",
    "T41n1823_001:0818c13": "闕不生。於不生時。得非擇滅。此非擇滅。",
    "T41n1823_001:0818c14": "礙當生法。令永不起。名畢竟礙。言別",
    "T41n1823_001:0818c15": "得者。謂非擇滅。有實體性。緣闕位中。起別",
    "T41n1823_001:0818c16": "得得。故非擇滅。得不因擇。但由緣闕名",
    "T41n1823_001:0818c17": "非擇滅。論云。如眼與意專一色時。餘色聲",
    "T41n1823_001:0818c18": "香味觸等謝。緣彼境界。五識身等。住未來",
    "T41n1823_001:0818c19": "世。畢竟不生。由彼不能緣過去境。緣不",
    "T41n1823_001:0818c20": "具故。得非擇滅解云如眼與意識專一色時。所餘不見聞等。色聲香味觸落謝過去",
    "T41n1823_001:0818c21": "也。於專一色時。合有一類五識。緣彼已謝五境。緣正專一色故。餘五識不得起。此未起五識。畢竟不生。",
    "T41n1823_001:0818c22": "謂五境已謝故。五識唯緣現在。不合緣過去境故。未來五識得非擇滅。言觸等等取法界中。有與能緣同時",
    "T41n1823_001:0818c23": "為所緣境。謂他心智。所緣心所也。五識等等取意識中。亦有緣同時境。謂他心智也。以他心智。唯緣現",
    "T41n1823_001:0818c24": "在　緣心。不緣心所。緣心所不緣心。正緣心時。緣心所",
    "T41n1823_001:0818c25": "他心智。得非擇滅。正緣心所時。緣心他心智。得非擇滅此約同時。合緣者說也　亦論云",
    "T41n1823_001:0818c26": "於法得滅。應作四句。或於諸法。唯得擇",
    "T41n1823_001:0818c27": "滅。謂諸有漏。過現生法。以有漏故。唯得",
    "T41n1823_001:0818c28": "擇滅。以過現生法故。不得非擇滅。或於",
    "T41n1823_001:0819a01": "諸法。唯得非擇滅。謂不生法。無漏有為。以",
    "T41n1823_001:0819a02": "不生故。得非擇滅　以無漏故。不得擇",
    "T41n1823_001:0819a03": "滅　或於諸法。俱得二滅。謂彼不生。諸有",
    "T41n1823_001:0819a04": "漏法。以不生故。得非擇滅。以有漏故。亦",
    "T41n1823_001:0819a05": "得擇滅　或於諸法。不得二滅。謂諸無漏。",
    "T41n1823_001:0819a06": "過現生法　以無漏故。不得擇滅。以過現",
    "T41n1823_001:0819a07": "生。故亦不得非擇滅。",
    "T41n1823_001:0819a08": "從此第二。別釋諸法體。於中有二。一辨",
    "T41n1823_001:0819a09": "諸法異名。二明諸法體。就辨異名中分",
    "T41n1823_001:0819a10": "二。一明有為異名。二明有漏異名。且初明",
    "T41n1823_001:0819a11": "有為異名者論云。前言除道餘有為法是",
    "T41n1823_001:0819a12": "名有漏何謂有為。頌曰。",
    "T41n1823_001:0819a13": "又諸有為法　　謂色等五蘊",
    "T41n1823_001:0819a14": "亦世路言依　　有離有事等",
    "T41n1823_001:0819a15": "釋曰又諸有為法。謂色等五蘊者。標有為法",
    "T41n1823_001:0819a16": "也。為者作也。此有為法眾緣造作。故名為",
    "T41n1823_001:0819a17": "有彼為故。名為有為　問過現眾緣造作",
    "T41n1823_001:0819a18": "故。可說名有為。未來既未造。如何名有為。",
    "T41n1823_001:0819a19": "答是彼過現造作類故。故名有為。如乳如",
    "T41n1823_001:0819a20": "薪。飲兒乳時。可名為乳。未飲名乳。飲流",
    "T41n1823_001:0819a21": "類故　正燒名薪。未燒名薪。燒流類故。色",
    "T41n1823_001:0819a22": "等者。等取受想行識。名為五蘊。亦世路言",
    "T41n1823_001:0819a23": "依有離有事等者。正辨異名　亦世路者。世",
    "T41n1823_001:0819a24": "謂三世。路即是法。世所依故。謂過去法。是",
    "T41n1823_001:0819a25": "世已行。現在法。是世正行。未來法。是世當",
    "T41n1823_001:0819a26": "行。故有為法是三世路。世之路故。名為世",
    "T41n1823_001:0819a27": "路。依主釋也。又解此有為法。可破壞故。名",
    "T41n1823_001:0819a28": "之為世。無常所依。故名為路。世即是路。名",
    "T41n1823_001:0819a29": "為世路。是持業釋也　故論云。或為無常。",
    "T41n1823_001:0819b01": "所吞食故　解云。有為被無常遷。無常是",
    "T41n1823_001:0819b02": "能吞食也。言謂言語。以聲為體。此言所依。",
    "T41n1823_001:0819b03": "即名俱義　言俱義者。取有為義。此所詮",
    "T41n1823_001:0819b04": "義。與能詮名。俱墮三世。故名俱義　無為",
    "T41n1823_001:0819b05": "雖義。不墮三世。不名俱義。非言依也",
    "T41n1823_001:0819b06": "　有離者。離謂永離。即是涅槃。一切有為。有",
    "T41n1823_001:0819b07": "彼離故。名為有離。如有財者名為有財",
    "T41n1823_001:0819b08": "　有事者。事是因義。有為有因。故名為有",
    "T41n1823_001:0819b09": "事。頌文等者。等取有果。有為有果。無為無",
    "T41n1823_001:0819b10": "果。是故有為。名為有果。如是等類。是有為",
    "T41n1823_001:0819b11": "法。差別眾名。",
    "T41n1823_001:0819b12": "其次第二。明有漏異名頌曰。",
    "T41n1823_001:0819b13": "有漏名取蘊　　亦說為有諍",
    "T41n1823_001:0819b14": "及苦集世間　　見處三有等",
    "T41n1823_001:0819b15": "釋曰有漏名取蘊者。煩惱名取。能執取生",
    "T41n1823_001:0819b16": "死故也。蘊從取生。故名取蘊。從因為名。",
    "T41n1823_001:0819b17": "如草糠火。火從草糠生。名草糠火。或蘊屬",
    "T41n1823_001:0819b18": "取。故名取蘊。從屬為名。如帝王臣。臣屬",
    "T41n1823_001:0819b19": "帝王。名帝王臣。或蘊生取。故名取蘊。從果",
    "T41n1823_001:0819b20": "為名。如華果樹。生華菓故名華菓樹。言",
    "T41n1823_001:0819b21": "有諍者煩惱名諍。觸動善品。損害自他。故",
    "T41n1823_001:0819b22": "名為諍。此有漏法。諍隨增故。名為有諍。有",
    "T41n1823_001:0819b23": "彼諍故。猶如前說有彼漏故。名為有漏。",
    "T41n1823_001:0819b24": "苦者苦諦。三界有漏。違聖心故。總名為苦。",
    "T41n1823_001:0819b25": "非是苦受。逼迫之苦。以彼苦受唯欲界故",
    "T41n1823_001:0819b26": "　集者集諦。有漏諸法。招集苦故。名之為",
    "T41n1823_001:0819b27": "集　世間者。是可毀壞義。有漏諸法。有二",
    "T41n1823_001:0819b28": "種壞。一四相壞。二對治壞。故名世間。無漏",
    "T41n1823_001:0819b29": "道諦。雖四相壞。闕第二對治壞。故不名",
    "T41n1823_001:0819c01": "世間。亦名見處者。見謂五見。身見。邊見。邪",
    "T41n1823_001:0819c02": "見。見取。戒禁取。此有漏法。見所住處。故名",
    "T41n1823_001:0819c03": "見處　名三有者。欲有。色有。無色有諸有",
    "T41n1823_001:0819c04": "漏法。有三種義。得名三有。一三有因。因即",
    "T41n1823_001:0819c05": "集諦。二三有依。依即苦諦。三是三有。攝具",
    "T41n1823_001:0819c06": "此三義。故名三有。等者等取有染。如是等",
    "T41n1823_001:0819c07": "類。是有漏法。差別眾名。",
    "T41n1823_001:0819c08": "從此第二。正明體性。就中有三。一總辨體",
    "T41n1823_001:0819c09": "性。二別釋名義。三諸門分別。就總辨體中",
    "T41n1823_001:0819c10": "分三。一正出體。二明總攝。三顯開合。就",
    "T41n1823_001:0819c11": "第一正出體中分三。一明色蘊。二明三蘊。",
    "T41n1823_001:0819c12": "三明識蘊。就明色蘊中分二。一正立蘊",
    "T41n1823_001:0819c13": "二立處界。就立蘊中分二。一開章。二別",
    "T41n1823_001:0819c14": "釋。且初開章者。論云前言色等五蘊謂有為",
    "T41n1823_001:0819c15": "法。色蘊者何。頌曰。",
    "T41n1823_001:0819c16": "色者唯五根　　五境及無表",
    "T41n1823_001:0819c17": "釋曰五根。眼耳鼻舌身。五境色聲香味觸及",
    "T41n1823_001:0819c18": "無表色。此十一種。名為色蘊。",
    "T41n1823_001:0819c19": "從此已下。依章別釋。就此有三。一釋五",
    "T41n1823_001:0819c20": "根。二釋五境。三釋無表。且初釋五根者。頌",
    "T41n1823_001:0819c21": "曰。",
    "T41n1823_001:0819c22": "彼識依淨色　　名眼等五根",
    "T41n1823_001:0819c23": "釋曰。彼者。彼前眼等五根也。識者即眼耳鼻",
    "T41n1823_001:0819c24": "舌身識也。眼識等五。依止眼等五根。從依",
    "T41n1823_001:0819c25": "得名。名眼識等。頌言彼識彼能依識故",
    "T41n1823_001:0819c26": "名彼識。依淨色者。彼識所依。五種淨色。名",
    "T41n1823_001:0819c27": "眼等五根。眼等五根。體清淨故。如珠寶光。",
    "T41n1823_001:0819c28": "故名淨色。",
    "T41n1823_001:0819c29": "次下第二釋五境者。頌曰。",
    "T41n1823_001:0820a01": "色二或二十　　聲唯有八種",
    "T41n1823_001:0820a02": "味六香四種　　觸十一為性",
    "T41n1823_001:0820a03": "釋曰色二或二十者。色有二種。一顯。二形。",
    "T41n1823_001:0820a04": "或二十者。開為二十。顯色十二。形色有八。",
    "T41n1823_001:0820a05": "故成二十。顯色十二者。青黃赤白影光明闇",
    "T41n1823_001:0820a06": "雲煙塵霧　形色八者。長短方圓高下正不",
    "T41n1823_001:0820a07": "正　日焰名光。月星火藥．諸焰名明。障光",
    "T41n1823_001:0820a08": "明生。於中餘色。可見名影。翻此為闇。謂",
    "T41n1823_001:0820a09": "形平等名之為正。形不平等名為不正。餘",
    "T41n1823_001:0820a10": "色易了。故今不釋　聲唯有八種者。一有執",
    "T41n1823_001:0820a11": "受大種為因有情名可意聲。二有執受大種",
    "T41n1823_001:0820a12": "為因有情名不可意聲。三有執受大種為因",
    "T41n1823_001:0820a13": "非有情名可意聲。四有執受大種為因非有",
    "T41n1823_001:0820a14": "情名不可意聲。五無執受大種為因有情名",
    "T41n1823_001:0820a15": "可意聲。六無執受大種為因有情名不可意",
    "T41n1823_001:0820a16": "聲。七無執受大種為因非有情名可意聲。八",
    "T41n1823_001:0820a17": "無執受大種為因非有情名不可意聲　有",
    "T41n1823_001:0820a18": "情身中。所發音聲。名有執受。謂言手等也。",
    "T41n1823_001:0820a19": "就中語業名有情名。能詮表故　拍手等",
    "T41n1823_001:0820a20": "聲名非有情名。不能詮表故　風林河等。",
    "T41n1823_001:0820a21": "所發音聲。名無執受大種為因。無執受中有",
    "T41n1823_001:0820a22": "情名者。謂化人語聲。此化人身。雖無執受。",
    "T41n1823_001:0820a23": "能詮表故。稱有情名。餘義易知　味六者。",
    "T41n1823_001:0820a24": "苦酢醎辛甘淡別故　香四種者。好香。惡香。",
    "T41n1823_001:0820a25": "等香。不等香。有差別故。沈檀等名好香。葱",
    "T41n1823_001:0820a26": "薤等名惡香。好惡香中增益依身名為等",
    "T41n1823_001:0820a27": "香。損減依身名不等香。無增損者。名好",
    "T41n1823_001:0820a28": "惡香。故好惡香中。各分出等不等香。故成",
    "T41n1823_001:0820a29": "四香　觸十一者。一地。二水。三火。四風。五",
    "T41n1823_001:0820b01": "輕。六重。七滑。八澁。九飢。十渴。十一冷。堅名",
    "T41n1823_001:0820b02": "地。濕名水。煖名火。動名風。可稱名重。翻",
    "T41n1823_001:0820b03": "此名輕柔耎名滑。麁強名澁。食欲名飢。",
    "T41n1823_001:0820b04": "煖欲名冷。飲欲名渴。冷飢渴三。是心所欲。",
    "T41n1823_001:0820b05": "非正目觸。因有三觸。發此三欲。故冷飢渴。",
    "T41n1823_001:0820b06": "是觸家果。而非是觸。今言觸者。從果為名。",
    "T41n1823_001:0820b07": "故論云。此皆於因。立果名故。如有頌曰。",
    "T41n1823_001:0820b08": "諸佛出現樂　　演說正法樂",
    "T41n1823_001:0820b09": "僧眾和合樂　　同修勇進樂",
    "T41n1823_001:0820b10": "解云。佛出現等。實非是樂。能生樂故。從果為名。觸亦如是。",
    "T41n1823_001:0820b11": "從此第三。明無表色。於中有二。一正明無",
    "T41n1823_001:0820b12": "表。二明能造大種。且初第一。正明無表者。",
    "T41n1823_001:0820b13": "頌曰。",
    "T41n1823_001:0820b14": "亂心無心等　　隨流淨不淨",
    "T41n1823_001:0820b15": "大種所造性　　由此說無表",
    "T41n1823_001:0820b16": "釋曰亂心無心等者。明無表位　亂心者。此",
    "T41n1823_001:0820b17": "善無表。餘惡無記心。名為亂心。亂善無表",
    "T41n1823_001:0820b18": "故　善心名不亂心。同善性故。此惡無表。餘",
    "T41n1823_001:0820b19": "善無記心。名亂心。亂惡無表故　惡心名",
    "T41n1823_001:0820b20": "不亂心。同惡性故。故善惡心。通亂不亂",
    "T41n1823_001:0820b21": "　無記心。唯名亂。無無記無表故。故論云。亂",
    "T41n1823_001:0820b22": "心者謂此餘心　無心者。謂無想定。滅盡定",
    "T41n1823_001:0820b23": "　等言。顯示不亂有心。謂亂心等。等取不",
    "T41n1823_001:0820b24": "亂心。無心等。等取有心。亂不亂心。散位一",
    "T41n1823_001:0820b25": "對。無心有心。定位一對。故頌等字義通兩",
    "T41n1823_001:0820b26": "處　隨流者。明無表相。隨謂隨順。性相似",
    "T41n1823_001:0820b27": "故。流謂流轉。相續起故。故論云。相似相續。",
    "T41n1823_001:0820b28": "說名隨流相似名隨相續名流　淨不淨者。出無表體。無",
    "T41n1823_001:0820b29": "表唯善惡。不通無記性。名淨不淨　大種",
    "T41n1823_001:0820c01": "所造性者。簡法也。為簡諸得諸得者。雖",
    "T41n1823_001:0820c02": "復通四位行相似相續濫無表相。然得非",
    "T41n1823_001:0820c03": "是大種所造。簡諸得故。是故復言大種所",
    "T41n1823_001:0820c04": "造。謂無表色。大種所造故　造者因義。因有",
    "T41n1823_001:0820c05": "五因。一生因。二依因。三立。四持。五養。此",
    "T41n1823_001:0820c06": "後當說　由此說無表者。結成。由此者。由",
    "T41n1823_001:0820c07": "此上三句。得立無表名。說者。顯此是師宗",
    "T41n1823_001:0820c08": "言。無表雖以色業為性同有表業。然非表",
    "T41n1823_001:0820c09": "示令他了知。故名無表。",
    "T41n1823_001:0820c10": "此下第二。明能造大種於中有二。一實四",
    "T41n1823_001:0820c11": "大種。二假四大種。且初第一明實大種",
    "T41n1823_001:0820c12": "者。論云前言無表大種所造。大種者何。頌曰。",
    "T41n1823_001:0820c13": "大種謂四界　　即地水火風",
    "T41n1823_001:0820c14": "能成持等業　　堅濕煖動性",
    "T41n1823_001:0820c15": "釋曰大種謂四界者。標也。三義釋大。一體寬",
    "T41n1823_001:0820c16": "廣故。謂四大種。遍所造色。其體寬廣。二增",
    "T41n1823_001:0820c17": "盛聚中。形相大故。謂大地大山。地增盛　大",
    "T41n1823_001:0820c18": "江大海。水增盛　炎爐猛焰。火增盛　黑風",
    "T41n1823_001:0820c19": "團風。風增盛　三能起種種大事用故。如",
    "T41n1823_001:0820c20": "地能持世界。火能壞初禪。水能壞二禪。風",
    "T41n1823_001:0820c21": "能壞三禪　一義釋種。與所造色。為所依",
    "T41n1823_001:0820c22": "故。故名為種。大則是種。故名大種。能持",
    "T41n1823_001:0820c23": "自性故。名為界。即地水火風者舉數。能成",
    "T41n1823_001:0820c24": "持等業者明用。地能成持用等者。等取水",
    "T41n1823_001:0820c25": "能成攝用。火能成熟用。風能成長用。堅濕",
    "T41n1823_001:0820c26": "煖動性者。出體。地堅。水濕。火煖。風動。",
    "T41n1823_001:0820c27": "從此下第二。明假四大種者。論云云何地",
    "T41n1823_001:0820c28": "等。地等界別。頌曰。",
    "T41n1823_001:0820c29": "地謂顯形色　　隨世想立名",
    "T41n1823_001:0821a01": "水火亦復然　　風即界亦爾",
    "T41n1823_001:0821a02": "釋曰地謂顯形色者釋假地也。地謂顯形色",
    "T41n1823_001:0821a03": "色處為體。謂青等地。依顯色立。長短等",
    "T41n1823_001:0821a04": "地。依形色立。此非實地。實地是堅。唯身根",
    "T41n1823_001:0821a05": "得。非眼根見。於顯形色。假立地名。是色處",
    "T41n1823_001:0821a06": "攝。眼所見也。隨世想立名者。釋立假所由。",
    "T41n1823_001:0821a07": "謂諸世間。相示地者。以顯形色。而相指示。",
    "T41n1823_001:0821a08": "佛隨世間想。立此假地名。水火亦復然者。",
    "T41n1823_001:0821a09": "釋假水火。此假水火。用顯形色。以之為體。",
    "T41n1823_001:0821a10": "例同假地。名亦復然。風即界亦爾者。釋假",
    "T41n1823_001:0821a11": "風。風即界者。此一師釋。無有假風。風即是",
    "T41n1823_001:0821a12": "界。界者體也。體即是動。世間於動。立風名",
    "T41n1823_001:0821a13": "故。立動為風。即是實風。故無假風　言亦",
    "T41n1823_001:0821a14": "爾者。此一師釋。許有假風。如前假地水火。",
    "T41n1823_001:0821a15": "依顯形色。立風亦如此。依顯形色。故言亦",
    "T41n1823_001:0821a16": "然。如世間說黑風團風。黑即是顯。團即是",
    "T41n1823_001:0821a17": "形。此用顯形。表示風故　問始自眼根。終",
    "T41n1823_001:0821a18": "于無表。世尊何故。說為色耶。答論有兩釋。",
    "T41n1823_001:0821a19": "第一釋云。可變壞故。名為色蘊變者。顯剎那無常。壞",
    "T41n1823_001:0821a20": "者顯眾同分無常也。誰能變壞問也。謂手觸故。即便變壞。",
    "T41n1823_001:0821a21": "廣說乃至。蚊虻等觸　此變壞者。即是可惱",
    "T41n1823_001:0821a22": "壞。義答前問也。下文引證故大德法救集義品中。作如",
    "T41n1823_001:0821a23": "是說。",
    "T41n1823_001:0821a24": "趣求諸欲人　　常起於希望",
    "T41n1823_001:0821a25": "諸欲若不遂　　惱壞如箭中",
    "T41n1823_001:0821a26": "此頌是釋迦菩薩。為多求王說也。此王性貪。欲採海寶。魔變為臣。來白於王。我能採寶。遂與王期。及",
    "T41n1823_001:0821a27": "至期日。魔不為來。其王憂苦。如箭在身。佛為彼王。說此頌矣。今引意證色可惱壞也。又",
    "T41n1823_001:0821a28": "論云有說變礙故。名為色第二師釋色義也變謂變壞礙謂質礙也。",
    "T41n1823_001:0821a29": "若爾極微。應不名色。無變礙故。難第二",
    "T41n1823_001:0821b01": "釋也。由一極微不是積集。故無變礙也。此",
    "T41n1823_001:0821b02": "難不然。無一極微各處而住。眾微聚集。變",
    "T41n1823_001:0821b03": "礙義成答也。現在無一極微各處獨住也。以五識依緣必應積集也。依謂五根緣謂五境。依緣極",
    "T41n1823_001:0821b04": "微既必積集變礙義成也乎。過去未來。應不名色難也。現在極微聚。可",
    "T41n1823_001:0821b05": "得名為色。過未眾微散。應不名為色矣。此亦曾當。有變礙故。及彼",
    "T41n1823_001:0821b06": "類故。如所燒薪答也。過去曾變礙。未來生法。當變礙故。故名為色。及彼類",
    "T41n1823_001:0821b07": "者。謂未來不生法。此不生法。雖非當變礙。是變礙類故。亦名為色。猶如火薪也。諸無表色",
    "T41n1823_001:0821b08": "應不名色難也。根境積極微。成變礙可名色。無表非極微。無變礙故。應非色。",
    "T41n1823_001:0821b09": "有說表色。有變礙故。無表隨彼。亦受色名。",
    "T41n1823_001:0821b10": "如樹動時影必隨動解云。釋無表難。總有三師。此是第一。雜心師釋",
    "T41n1823_001:0821b11": "也。影從樹上起。樹動影必動。無表從表生。表色無表色也。此釋不然。無變",
    "T41n1823_001:0821b12": "礙故。又表滅時。無表應滅。如樹滅時。影必",
    "T41n1823_001:0821b13": "隨滅解云。此是論主。破雜心師釋也。汝本以變礙。釋色。無表無變礙。如何成色。故云此",
    "T41n1823_001:0821b14": "釋不然。無變礙故。又破喻云。影從樹上起。樹滅影亦滅。無表依表生。表滅無表滅。然表滅時無表不滅。",
    "T41n1823_001:0821b15": "滅既不等。色豈同乎。又正理論破云。隨心轉戒不從表生。應當非色也。有釋所依大",
    "T41n1823_001:0821b16": "種有變礙故。無表業亦名為色此是第二有宗釋無表難",
    "T41n1823_001:0821b17": "也。若爾所依。有變礙故。眼識等五。應亦名",
    "T41n1823_001:0821b18": "色解云。此是論主破有宗也。無表依大種。隨大種名。為色。眼識等依五根。隨根識名色也。",
    "T41n1823_001:0821b19": "此難不齊。無表依止大種。轉時。如影依樹",
    "T41n1823_001:0821b20": "光依珠寶。眼識等五依眼等根則不如是。",
    "T41n1823_001:0821b21": "唯能為作助生緣故解云。此文有宗古師救也。彼言論主將五識依五根難",
    "T41n1823_001:0821b22": "無表色。此難不齊也。謂無表依大種。大種親因。如影依樹樹為親因光依珠寶。珠寶為親因。良由大種。",
    "T41n1823_001:0821b23": "望無表色。具生等五因。故名親依。由是親依故。大種名色。無表亦名色。也。眼等五根為增上緣。助生",
    "T41n1823_001:0821b24": "五識。但是疎依。而非親依故。眼識等不隨五根名為色也。此影依樹。光依",
    "T41n1823_001:0821b25": "珠寶言。且非符順毘婆沙宗。彼宗影等。",
    "T41n1823_001:0821b26": "顯色極微。各自依止四大種故解云。此是論主。破古師解。",
    "T41n1823_001:0821b27": "言有違宗失也。汝宗影之與光。各自有大種。以為親依。今言影依樹。光依珠寶。豈非違宗失乎。設",
    "T41n1823_001:0821c01": "許影光依止樹寶。而無表色不同彼依。彼",
    "T41n1823_001:0821c02": "許所依大種雖滅而無表色不隨滅故解云。此文",
    "T41n1823_001:0821c03": "是論主縱破古師。故言設許也。樹寶若滅影光必滅。大種若滅無表不滅。故言無表色。不同彼依也。依既",
    "T41n1823_001:0821c04": "不同為喻不成也。復有別釋彼所難言。眼識等五。所依",
    "T41n1823_001:0821c05": "不定。或有變礙。謂眼等五根。或無變礙。謂",
    "T41n1823_001:0821c06": "無間意　無表所依。則不如是。故前所難。",
    "T41n1823_001:0821c07": "定為不齊。變礙名色理得成就解云。此是第三。論主",
    "T41n1823_001:0821c08": "為正釋也。無表依大種。但是變礙依。不同五識通有二依。故無表依大種得名色也。上來正",
    "T41n1823_001:0821c09": "明色蘊。",
    "T41n1823_001:0821c10": "從此大文。第二正立處界者。頌曰。",
    "T41n1823_001:0821c11": "此中根與境　　許即十處界",
    "T41n1823_001:0821c12": "釋曰此色蘊中。五根五境。於處門中。立為",
    "T41n1823_001:0821c13": "十處。於界門中。立為十界。上來二段不同。",
    "T41n1823_001:0821c14": "總是明色蘊竟。",
    "T41n1823_001:0821c15": "其次第二。明受等三蘊者。頌曰。",
    "T41n1823_001:0821c16": "受領納隨觸　　想取像為體",
    "T41n1823_001:0821c17": "四餘名行蘊　　如是受等三",
    "T41n1823_001:0821c18": "及無表無為　　名法處法界",
    "T41n1823_001:0821c19": "釋曰受領納隨觸者。釋受蘊也。受能領納",
    "T41n1823_001:0821c20": "隨順觸因。故名為受。此隨觸言。為顯因義。",
    "T41n1823_001:0821c21": "因即是觸。能生受故。觸順於受。故名為隨。",
    "T41n1823_001:0821c22": "受能領納隨順觸因。名領納隨觸　問何故",
    "T41n1823_001:0821c23": "受能領觸。答受從觸生。行相似觸。領似觸",
    "T41n1823_001:0821c24": "邊。說受能領。如世間說子能領父。子之媚",
    "T41n1823_001:0821c25": "好。皆似於父。故名為領　餘心所法。唯領",
    "T41n1823_001:0821c26": "前境。不能領觸。名境界受。唯受一箇。偏能",
    "T41n1823_001:0821c27": "領觸。名自性受　又解。此隨觸聲為顯",
    "T41n1823_001:0821c28": "前境。隨順觸境故。名隨觸受能領納　餘",
    "T41n1823_001:0821c29": "心所法。雖俱領境。唯受偏強。以自性是受",
    "T41n1823_001:0822a01": "故。獨得受名。如有十人同一處坐。一人是",
    "T41n1823_001:0822a02": "賊。傍忽有一人。叫喚呼賊。十人雖復俱聞",
    "T41n1823_001:0822a03": "賊聲。實是賊者。領則偏強。心心所法。雖同",
    "T41n1823_001:0822a04": "領境。實是受者。領亦偏強。故獨名受。此有",
    "T41n1823_001:0822a05": "三種。謂苦樂捨　想取像為體者。明想蘊。想",
    "T41n1823_001:0822a06": "能執取苦樂怨親男女等像。故名想蘊　四",
    "T41n1823_001:0822a07": "餘名行蘊者。明行蘊也．四者謂色受想識。",
    "T41n1823_001:0822a08": "除四蘊外。諸餘心所。有四十四。及十四不",
    "T41n1823_001:0822a09": "相應。此五十八法。是四蘊餘。總名行蘊",
    "T41n1823_001:0822a10": "　造作遷流。二義名行。據此義邊。色等五蘊。",
    "T41n1823_001:0822a11": "俱合名行謂由行蘊攝法多故。偏得行名。",
    "T41n1823_001:0822a12": "如是受等三及無表無為名法處法界者。立",
    "T41n1823_001:0822a13": "處界門。受等三者等取想行。名三也。并無",
    "T41n1823_001:0822a14": "表成四。及三種無為成七。此等七法。十二",
    "T41n1823_001:0822a15": "處中。名為法處。十八界中名為法界。",
    "T41n1823_001:0822a16": "從此已下。第三明識蘊。於中有二。一明識",
    "T41n1823_001:0822a17": "蘊。二釋妨。且初第一明識蘊者。頌曰。",
    "T41n1823_001:0822a18": "識謂各了別　　此即名意處",
    "T41n1823_001:0822a19": "及七界應知　　六識轉為意",
    "T41n1823_001:0822a20": "釋曰識謂各了別者。明識蘊也。了別名識。",
    "T41n1823_001:0822a21": "此有六種。了別不同。故名為各。謂初眼識",
    "T41n1823_001:0822a22": "了色。乃至意識了法　此即名意處及七界",
    "T41n1823_001:0822a23": "者。立處界門。此識蘊於十二處中。即名意",
    "T41n1823_001:0822a24": "處。於十八界門。名七心界。於六識外。更加",
    "T41n1823_001:0822a25": "意界。名七心界　應知六識轉為意者。明",
    "T41n1823_001:0822a26": "有意界。應知六識轉謝過去。能與後識。",
    "T41n1823_001:0822a27": "為所依邊。名為意界。故知六識。居現在世",
    "T41n1823_001:0822a28": "名識。在過去名意。",
    "T41n1823_001:0822a29": "次下釋妨。於中有二。一別立意界妨。二十",
    "T41n1823_001:0822b01": "八界不成妨。且初第一。別立意界妨者。論",
    "T41n1823_001:0822b02": "云。若爾六識。即是意界。異此說何。復為意",
    "T41n1823_001:0822b03": "界。頌曰。",
    "T41n1823_001:0822b04": "由即六識身　　無間滅為意",
    "T41n1823_001:0822b05": "釋曰身者體也。此六識身。初謝過去。名無",
    "T41n1823_001:0822b06": "間滅。謂於中間。無間隔故。即此六識。無間",
    "T41n1823_001:0822b07": "滅已。為後識依。即名意界意者。所依義故。",
    "T41n1823_001:0822b08": "過去識得名為意。由與現識為所依故",
    "T41n1823_001:0822b09": "　從此第二。十八界不成妨者。難前問起。論",
    "T41n1823_001:0822b10": "云。若爾實界。應唯十二。或應十七。六識與",
    "T41n1823_001:0822b11": "意更相攝故。何緣得立十八界耶。頌曰。",
    "T41n1823_001:0822b12": "成第六依故　　十八界應知",
    "T41n1823_001:0822b13": "釋曰成第六依故者。立意界所由也。眼等五",
    "T41n1823_001:0822b14": "識。各有別依。謂眼等五根　第六意識。無",
    "T41n1823_001:0822b15": "別所依。為成此依故立意界。十八界應知",
    "T41n1823_001:0822b16": "者。結成十八界也。既立意界。由此六識各",
    "T41n1823_001:0822b17": "有所依。成十八界。所依能依境界各六故。",
    "T41n1823_001:0822b18": "成十八界。所依六者。謂眼等六根。能依六",
    "T41n1823_001:0822b19": "者。謂眼等六識。境界六者。謂色等六境。",
    "T41n1823_001:0822b20": "從此第二。明總攝者。頌曰。",
    "T41n1823_001:0822b21": "總攝一切法　　由一蘊處界",
    "T41n1823_001:0822b22": "攝自性非餘　　以離他性故",
    "T41n1823_001:0822b23": "釋曰。總攝一切法由一蘊處界者。正明相攝。",
    "T41n1823_001:0822b24": "攝一切法。由一色蘊。由一意處。由一法界。",
    "T41n1823_001:0822b25": "所以者何。且一切法不過五位。一色。二心。",
    "T41n1823_001:0822b26": "三心所。四心不相應。五無為法。一切色法。一",
    "T41n1823_001:0822b27": "色蘊攝盡。一切心法。一意處攝盡。一切心所",
    "T41n1823_001:0822b28": "及不相應。并無為法。一法界攝盡　故舉此",
    "T41n1823_001:0822b29": "三。攝法總盡　攝自性非餘以離他性故者。",
    "T41n1823_001:0822c01": "明攝分齊。前言攝者。唯攝自性。不攝他",
    "T41n1823_001:0822c02": "性。故云非餘。法與他性。恒相離故。故不相",
    "T41n1823_001:0822c03": "攝。自性攝者。色唯攝色。心唯攝心。且如",
    "T41n1823_001:0822c04": "眼處眼界及苦集諦。是色蘊攝同色性故。不",
    "T41n1823_001:0822c05": "攝意處意界。及滅諦等。非色性故。",
    "T41n1823_001:0822c06": "從此大文第三。明數開合。於中有二。一明",
    "T41n1823_001:0822c07": "數合。二明數開。且初第一。明數合者。論云。",
    "T41n1823_001:0822c08": "眼耳鼻三處。各有二。何緣界體。非二十一。",
    "T41n1823_001:0822c09": "頌曰。",
    "T41n1823_001:0822c10": "類境識同故　　雖二界體一",
    "T41n1823_001:0822c11": "釋曰。類同者同眼自性故境同者。同以色為",
    "T41n1823_001:0822c12": "境故。識同者。同與眼識為所依故。由此",
    "T41n1823_001:0822c13": "眼界。雖二立一。耳鼻亦應如是分別。",
    "T41n1823_001:0822c14": "其次第二。明數開者。論云。若爾何緣。生依",
    "T41n1823_001:0822c15": "二處。頌曰。",
    "T41n1823_001:0822c16": "然為令端嚴　　眼等各生二",
    "T41n1823_001:0822c17": "釋曰然為令端嚴者。論有二解　第一師解。",
    "T41n1823_001:0822c18": "為所依身相端嚴故。界體雖一。而兩處生。",
    "T41n1823_001:0822c19": "若眼耳根。處唯生一。鼻無二穴。身不端嚴。",
    "T41n1823_001:0822c20": "此釋不然。論主破云。若本來爾。誰言醜陋。",
    "T41n1823_001:0822c21": "又猫鵄等。有何端嚴　第二正解。為所發",
    "T41n1823_001:0822c22": "識明了端嚴。現見世間。閉一目等。了別色",
    "T41n1823_001:0822c23": "等。便不分明。是故三根。各生二處。",
    "T41n1823_001:0822c24": "從此大文。第二別釋名義。於中有六。一釋",
    "T41n1823_001:0822c25": "三法名。二教起因。三蘊廢立。四名次第。五名",
    "T41n1823_001:0822c26": "廢立六攝異名　初第一釋三法名者。論",
    "T41n1823_001:0822c27": "云。已說諸蘊乃處界攝。當說其義。此蘊處",
    "T41n1823_001:0822c28": "界。別義何云。頌曰。",
    "T41n1823_001:0822c29": "聚生門種族　　是蘊處界義",
    "T41n1823_001:0823a01": "釋曰初句釋義。次句結成。聚謂積聚。即是蘊",
    "T41n1823_001:0823a02": "義。故經言。諸所有色。若過去。若未來。若現",
    "T41n1823_001:0823a03": "在。若內。若外。若麁。若細。若劣。若勝。若近。若",
    "T41n1823_001:0823a04": "遠。如是一切略為一聚。說名色蘊　此經",
    "T41n1823_001:0823a05": "意者。義有五門　第一三世門。謂無常已滅",
    "T41n1823_001:0823a06": "名過去。若未已生名未來。已生未謝名現",
    "T41n1823_001:0823a07": "在　第二內外門。自身名內。所餘他身非情",
    "T41n1823_001:0823a08": "名外。或約十二處。辨眼等五根名內色等",
    "T41n1823_001:0823a09": "五境名外　第三麁細門。色有三種。一有見",
    "T41n1823_001:0823a10": "有對。謂色境也。二無見有對。謂眼等五根。聲",
    "T41n1823_001:0823a11": "香味觸也。三無見無對。謂無表色也。此三色",
    "T41n1823_001:0823a12": "中。有對名麁。無對名細。或相待立。如無見",
    "T41n1823_001:0823a13": "有對色。望有見有對色。名細。望無見無對",
    "T41n1823_001:0823a14": "色。名麁　第四劣勝門。染污名劣。不染名",
    "T41n1823_001:0823a15": "勝色十一中。眼等五根。香味觸八。是無記性。色聲兩種。通三性。無表唯善惡。於三性中。善無",
    "T41n1823_001:0823a16": "記名不染。惡名染污也　第五遠近門。去來名遠。現在名",
    "T41n1823_001:0823a17": "近。如色蘊中有此五門。乃至識蘊亦有五",
    "T41n1823_001:0823a18": "門。應知亦然。唯麁細一門。與色蘊有別。謂",
    "T41n1823_001:0823a19": "眼等五識。相應四蘊。依五根名麁。第六意",
    "T41n1823_001:0823a20": "識。相應四蘊。唯依意根名細。或約地辨。謂",
    "T41n1823_001:0823a21": "九地中。下地名麁。上地名細　生門者。是",
    "T41n1823_001:0823a22": "處義也。謂六根六境。是心心所。生長門處。",
    "T41n1823_001:0823a23": "由六識生必託根境方能起故。論云。是能",
    "T41n1823_001:0823a24": "生長彼作用義依薩婆多宗。法體先有。不可言生。但生其用耳　言種",
    "T41n1823_001:0823a25": "族者。是界義。論有兩釋。一解族者。謂種族",
    "T41n1823_001:0823a26": "也。是生本義。謂十八界。為同類因。各生自",
    "T41n1823_001:0823a27": "類等流果故。是法生本。如一山中有多銅",
    "T41n1823_001:0823a28": "鐵金銀等族。說名多界。如是一身。或一相",
    "T41n1823_001:0823a29": "續有十八類諸法種族。名十八界。解云。金",
    "T41n1823_001:0823b01": "銀等族。是金銀等鑛。言一身者。一有情身。",
    "T41n1823_001:0823b02": "一相續者。一法相續。此一身一相續。合前喻",
    "T41n1823_001:0823b03": "中如一山中也。問若爾無為。應不名界。謂",
    "T41n1823_001:0823b04": "無為法。非同類因。不成生本故。答心心所",
    "T41n1823_001:0823b05": "法。生之本故　謂心心所緣無為法生。雖",
    "T41n1823_001:0823b06": "不為因而得為境。是心心所生之本故",
    "T41n1823_001:0823b07": "　有說界聲。表種類義。謂十八法。種類自性。",
    "T41n1823_001:0823b08": "各別不同。名十八界。此師解意。族謂族類。",
    "T41n1823_001:0823b09": "謂十八法。各各別也。如崔盧等姓。各各不",
    "T41n1823_001:0823b10": "同。薩婆多宗。三科俱實。若依經部。蘊處是",
    "T41n1823_001:0823b11": "假。唯界是實。若依論主。唯蘊是假。餘二並",
    "T41n1823_001:0823b12": "實。",
    "T41n1823_001:0823b13": "從此第二。明教起因。論云。何故世尊。於所",
    "T41n1823_001:0823b14": "知境。由蘊等門。作三種說。頌曰。",
    "T41n1823_001:0823b15": "愚根樂三故　　說蘊處界三",
    "T41n1823_001:0823b16": "釋曰。所化有情。有三品故。世尊為說蘊等",
    "T41n1823_001:0823b17": "三門。愚有三者。或愚心所。總執為我。為說",
    "T41n1823_001:0823b18": "五蘊。以五蘊中。一蘊是色。一蘊是心。分心",
    "T41n1823_001:0823b19": "所法。為受想行三蘊。故說五蘊。能破彼執",
    "T41n1823_001:0823b20": "　或唯愚色。總執為我。為說十二處。以十",
    "T41n1823_001:0823b21": "二處中。十處是色。唯意法。非色。故說處門。",
    "T41n1823_001:0823b22": "能破彼執　或愚色心。總執為我。為說十",
    "T41n1823_001:0823b23": "八界。以十八界廣說色心。十界是色餘八是",
    "T41n1823_001:0823b24": "心。故說界門。能破彼執　根亦三者。謂上",
    "T41n1823_001:0823b25": "中下根。上根聰利。說略便解。為開五蘊。中",
    "T41n1823_001:0823b26": "根稍遲。說處方解。下根最鈍。要須廣說。故",
    "T41n1823_001:0823b27": "為談界　樂亦三者。為樂略中及廣文故。",
    "T41n1823_001:0823b28": "如其次第。說蘊等三。",
    "T41n1823_001:0823b29": "從此第三。明蘊廢立。就中有二。一正明蘊",
    "T41n1823_001:0823c01": "廢立。二明蘊不攝無為。且初正明廢立者。",
    "T41n1823_001:0823c02": "論云。何緣世尊說餘心所。總置行蘊。分別",
    "T41n1823_001:0823c03": "受想。為二蘊耶心所。有四十六。唯除受想。餘四十四入行蘊攝。名餘心所",
    "T41n1823_001:0823c04": "頌曰。",
    "T41n1823_001:0823c05": "諍根生死因　　及次第因故",
    "T41n1823_001:0823c06": "於諸心所法　　受想別為蘊",
    "T41n1823_001:0823c07": "釋曰初之兩句。正舉三因。後之兩句結成",
    "T41n1823_001:0823c08": "別蘊。言三因者　第一諍根因。諍根有二。謂",
    "T41n1823_001:0823c09": "著諸欲。及著諸見。此二受想。如其次第。為",
    "T41n1823_001:0823c10": "最勝因。味受力故貪著諸欲。倒想力故。貪",
    "T41n1823_001:0823c11": "著諸見。解云。諸欲者是五妙境也。諸見者是",
    "T41n1823_001:0823c12": "身見等五也。諸欲貪及諸見體是煩惱。煩惱",
    "T41n1823_001:0823c13": "名諍即諍名根。受想二法。與諍根為因。諍",
    "T41n1823_001:0823c14": "根之因。依主釋也　第二生死因者。由貪著",
    "T41n1823_001:0823c15": "受起倒想故。生死輪迴故。受與想為生死",
    "T41n1823_001:0823c16": "因。生死之因。依主釋也　第三明次第因",
    "T41n1823_001:0823c17": "者。隣次當辨　由上三因。於心所法。應知",
    "T41n1823_001:0823c18": "別立受想為蘊。",
    "T41n1823_001:0823c19": "從此第二明無為非蘊者。論云何故無為",
    "T41n1823_001:0823c20": "說在處界非蘊攝耶。頌曰。",
    "T41n1823_001:0823c21": "蘊不攝無為　　義不相應故",
    "T41n1823_001:0823c22": "釋曰初句正標。次句釋成。義不相應。論有",
    "T41n1823_001:0823c23": "三解　第一解云。三無為法。與色等義不相",
    "T41n1823_001:0823c24": "應故。謂體非色。乃至非識　無為體非色。",
    "T41n1823_001:0823c25": "與色義不相應。乃至體非識。與識義不",
    "T41n1823_001:0823c26": "相應。故非蘊攝。問無為既非五蘊。何不",
    "T41n1823_001:0823c27": "立為第六蘊耶。答亦不可說為第六蘊。彼",
    "T41n1823_001:0823c28": "與蘊義不相應故。聚義是蘊　無為非聚",
    "T41n1823_001:0823c29": "義。義不相應。不可立蘊　第二解云。又言",
    "T41n1823_001:0824a01": "取蘊。為顯染依。染淨二依。蘊言所顯　無",
    "T41n1823_001:0824a02": "為於此二義都無。義不相應。故不立蘊。",
    "T41n1823_001:0824a03": "取蘊有漏。故顯染依。無漏五蘊。便是淨依。",
    "T41n1823_001:0824a04": "故但言蘊。便通染淨　第三解云。有說如",
    "T41n1823_001:0824a05": "瓶破非瓶。如是蘊息應非蘊。解云。謂瓶破",
    "T41n1823_001:0824a06": "非瓶。不是瓶攝。蘊息是無為。無為非蘊攝。",
    "T41n1823_001:0824a07": "此第三釋。論主破云。彼於處界。例應成失。",
    "T41n1823_001:0824a08": "解云。此意者。蘊息是無為。無為非蘊攝。處",
    "T41n1823_001:0824a09": "界息處是無為。亦可無為非處界。故將處",
    "T41n1823_001:0824a10": "界為例。彼第三解成過失也。",
    "T41n1823_001:0824a11": "從此第四。明名次第者。就中分二。第一蘊",
    "T41n1823_001:0824a12": "次第。第二處界次第　且初第一蘊次第者。論",
    "T41n1823_001:0824a13": "云如是。已說諸蘊廢立。當說次第。頌曰。",
    "T41n1823_001:0824a14": "隨麁染器等　　界別次第立",
    "T41n1823_001:0824a15": "釋曰此之兩句總有四義。一隨麁次第。二隨",
    "T41n1823_001:0824a16": "染次第。三隨器等次第。四隨界別次第。且隨",
    "T41n1823_001:0824a17": "麁次第者。色有對故諸蘊中麁　謂五蘊中。",
    "T41n1823_001:0824a18": "色蘊有對。餘四無對。故色最麁。先說色也。",
    "T41n1823_001:0824a19": "無色中麁。唯受行相。故世說我手等痛言",
    "T41n1823_001:0824a20": "無色者。受等四蘊。於中最󱍮唯受行相。何以得知。故舉喻言手等也。言痛即在苦受。不言手等想。明知受󱍮",
    "T41n1823_001:0824a21": "於想。故先說受　待二想麁。男女等想。易了知故",
    "T41n1823_001:0824a22": "　解云待者對也。二者行識二蘊也。想對此",
    "T41n1823_001:0824a23": "二。即麁故。言待二想麁。次說想蘊也　行",
    "T41n1823_001:0824a24": "麁過識貪瞋等行。易了知故。此貪瞋等。是",
    "T41n1823_001:0824a25": "行蘊攝。既易了知。明知行蘊。麁於識蘊。識",
    "T41n1823_001:0824a26": "最為細。總取境相。難分別故。解云。境有",
    "T41n1823_001:0824a27": "二相。一者總相。謂色聲等。二者別相。謂違順",
    "T41n1823_001:0824a28": "等。心所取別。識取總相。故難分別。最為細",
    "T41n1823_001:0824a29": "也　第二隨染次第者。或從無始。生死已",
    "T41n1823_001:0824b01": "來。男女於色。更相愛樂。此由耽著樂受味",
    "T41n1823_001:0824b02": "故。耽受復因倒想生故。此倒想生。由業",
    "T41n1823_001:0824b03": "煩惱煩惱。是行蘊攝　故如是煩惱依識而生。由",
    "T41n1823_001:0824b04": "此隨染。立蘊次第　第三隨器等次第者。",
    "T41n1823_001:0824b05": "器等者。等取飲食助味厨人食者也。夫欲",
    "T41n1823_001:0824b06": "請客。先求食器。既得其器。次求米麵。以",
    "T41n1823_001:0824b07": "為飲食。米麵已辨。次求鹽酢。以為助味。便",
    "T41n1823_001:0824b08": "付厨人。使令調合。飲食既辦。進客。令食。",
    "T41n1823_001:0824b09": "色蘊如器。如世間器。飲食所依。色亦如是。",
    "T41n1823_001:0824b10": "受所依故。受類飲食。如世間食。有損有益。",
    "T41n1823_001:0824b11": "受亦如是。樂受益人。苦受便損。想同助味。",
    "T41n1823_001:0824b12": "如世鹽醋。助生食味。想亦如是。起怨想",
    "T41n1823_001:0824b13": "時。生苦受味。起親想時。生樂受味。行似",
    "T41n1823_001:0824b14": "厨人。由行蘊中有業煩惱。能感異熟。如世",
    "T41n1823_001:0824b15": "厨人造得飲食。識喻食者受果報故。故隨",
    "T41n1823_001:0824b16": "器等。立蘊次第　第四隨界別次第者。於",
    "T41n1823_001:0824b17": "欲界中。有諸妙欲。色相顯了。先說色蘊",
    "T41n1823_001:0824b18": "　於色界中。有勝喜等。受相顯了。次說受蘊",
    "T41n1823_001:0824b19": "　三無色中。取空等相。想相顯了。次說想",
    "T41n1823_001:0824b20": "蘊　第一有中。思最為勝。行相顯了。解云。",
    "T41n1823_001:0824b21": "第一有中。非想地也。謂思是業。行蘊所攝。",
    "T41n1823_001:0824b22": "由非想業。能感有頂八萬劫果。故思最勝。",
    "T41n1823_001:0824b23": "行相顯了。次說行蘊　此前四蘊。識住其",
    "T41n1823_001:0824b24": "中。故後說識。謂識住色中。識住受中。識住",
    "T41n1823_001:0824b25": "想中。識住行中。四是所住。識是能住。故識",
    "T41n1823_001:0824b26": "後說。由如世間。田種次第。先田後種。田喻",
    "T41n1823_001:0824b27": "四蘊。識喻其種。由上四義。立蘊次第故。",
    "T41n1823_001:0824b28": "故此五蘊。無增減失。又論云。即由如是。",
    "T41n1823_001:0824b29": "諸次第因。離行別立受想二蘊。謂受與想。",
    "T41n1823_001:0824c01": "於諸行中。相麁生染。類食同助。二界中強。",
    "T41n1823_001:0824c02": "故別立蘊前次第因。鄰次當辨。是此文也。相󱍮者。受想󱍮門。生染者。是受想生染門。類食",
    "T41n1823_001:0824c03": "是受也。同助是想也。此是受想器等門。二界中強者。受色界強。想無色強。是受想界次第門。故次第因含此",
    "T41n1823_001:0824c04": "四門也。",
    "T41n1823_001:0824c05": "其次第二。明處界次第者。論云。處界門中。",
    "T41n1823_001:0824c06": "應先辨說六根次第。由斯境識次第可知。",
    "T41n1823_001:0824c07": "頌曰。",
    "T41n1823_001:0824c08": "前五境唯現　　四境唯所造",
    "T41n1823_001:0824c09": "餘用遠速明　　或隨處次第",
    "T41n1823_001:0824c10": "釋曰前三句。約境明次第。第四句。約處明",
    "T41n1823_001:0824c11": "次第。前五境唯現者。前五根境。謂六根中。眼",
    "T41n1823_001:0824c12": "等前五。唯取現境。是故先說。第六意根。取",
    "T41n1823_001:0824c13": "境不定。意境有四。三世無為。於此四中。或",
    "T41n1823_001:0824c14": "時取一。或二三四。是故後說。四境唯所造",
    "T41n1823_001:0824c15": "者。初句前字。流至此中。應言前四境也。謂",
    "T41n1823_001:0824c16": "五根中。前四根境。唯是所造。是故先說。身境",
    "T41n1823_001:0824c17": "不定。是故後說。謂身取觸。觸有十一。四是",
    "T41n1823_001:0824c18": "能造。地水火風。七是所造。滑澁等。身根有",
    "T41n1823_001:0824c19": "時。或取大種。或取所造。或二俱取。故。不定",
    "T41n1823_001:0824c20": "也。餘用遠速明者。餘謂前四眼耳鼻舌身意",
    "T41n1823_001:0824c21": "外故。名之為餘。此四根中。先說眼耳。取遠",
    "T41n1823_001:0824c22": "境故。鼻舌不爾。是故後說　於眼耳中。眼",
    "T41n1823_001:0824c23": "用遠故。在耳先說。遠見山河。不聞聲故。",
    "T41n1823_001:0824c24": "又眼用速。先遠見人撞擊鐘鼓。後聞聲故。",
    "T41n1823_001:0824c25": "鼻舌二根。用俱非遠。先說鼻者。謂由兩義。",
    "T41n1823_001:0824c26": "一速。二明。一速者。如對香美諸飲食時。鼻",
    "T41n1823_001:0824c27": "先臭香。舌後嘗味。二明者鼻能取味中之",
    "T41n1823_001:0824c28": "細香。舌不能取香中之細味也　或隨處",
    "T41n1823_001:0824c29": "次第者。處是六根。所依之處。隨所依處有",
    "T41n1823_001:0825a01": "上下故。辨根次第。謂眼所依。最居其上。其",
    "T41n1823_001:0825a02": "次耳鼻舌。身多居下。意無方所。有即依",
    "T41n1823_001:0825a03": "止諸根生者。故最後說　解云。謂六識身。",
    "T41n1823_001:0825a04": "總名為意。眼等五識。依五根生。非第六識。",
    "T41n1823_001:0825a05": "故言有即依止諸根生者。",
    "T41n1823_001:0825a06": "從此第五。明名廢立者。論云。何緣十處皆",
    "T41n1823_001:0825a07": "色蘊攝。唯於一處。立色處名。又十二處。體",
    "T41n1823_001:0825a08": "皆是法。唯於一種。立法處名。頌曰。",
    "T41n1823_001:0825a09": "為差別最勝　　攝多增上法",
    "T41n1823_001:0825a10": "故一處名色　　一名為法處",
    "T41n1823_001:0825a11": "釋曰為差別三字。通下兩句。且初為差別",
    "T41n1823_001:0825a12": "故一處名色者。境有境性。種種差別。名差",
    "T41n1823_001:0825a13": "別也。謂色等五境。為境性。是境界故　眼",
    "T41n1823_001:0825a14": "等五根。名有境性。有境界故　於此十處。",
    "T41n1823_001:0825a15": "若總名色。即無如此境有境性種種差別。",
    "T41n1823_001:0825a16": "為差別故。建立為十。唯一名色。又眼等九",
    "T41n1823_001:0825a17": "各有別名。唯此色處。而無別名。為眼等九",
    "T41n1823_001:0825a18": "名。所簡別。雖標總稱。即受別名　言最",
    "T41n1823_001:0825a19": "勝者。明色處得通名也。於十處中。色處",
    "T41n1823_001:0825a20": "最勝。故立通名。色有三義。名為最勝。一者",
    "T41n1823_001:0825a21": "有對故。二有見故。三諸世間同說為色故",
    "T41n1823_001:0825a22": "　眼等九處。唯有有對一義。無餘兩義。不名",
    "T41n1823_001:0825a23": "最勝　又為差別故一名為法處者。釋法",
    "T41n1823_001:0825a24": "處也。若總言法。即無差別。謂差別故。立",
    "T41n1823_001:0825a25": "一法處。如色應知。攝多增上法者。此明法",
    "T41n1823_001:0825a26": "處得立通名。一攝多法。有六十四法。名為",
    "T41n1823_001:0825a27": "多法。心所有四十六。不相應有十四。無為",
    "T41n1823_001:0825a28": "有三。及無表色。此等諸法。法處攝故。二攝",
    "T41n1823_001:0825a29": "增上法。增上法者。所謂涅槃。唯法．處攝。由",
    "T41n1823_001:0825b01": "此兩義。獨名為法。",
    "T41n1823_001:0825b02": "從此第六。明攝異名。於中有三。一略攝法",
    "T41n1823_001:0825b03": "蘊。二明類攝餘蘊等。三別明六界等。就第",
    "T41n1823_001:0825b04": "一略攝法蘊。復分兩種。一攝法蘊。二明法",
    "T41n1823_001:0825b05": "蘊量。且初第一攝法蘊者。論云。諸契經中。",
    "T41n1823_001:0825b06": "有餘種種蘊。及處界名相可得。為即此攝。",
    "T41n1823_001:0825b07": "為離彼耶經中種種蘊。及處界者。蘊者謂八萬法蘊。於戒等五蘊。名種種蘊。處謂十遍處。",
    "T41n1823_001:0825b08": "八勝處。五解脫處。無想天處。非想天處。名種種處。界謂六十二界。地等六界。名種種界。此經中蘊。為即",
    "T41n1823_001:0825b09": "此論五蘊所攝。此經中處。為即此論十二處攝。此經中界為即此論十八界攝。為離彼蘊處界耶。彼",
    "T41n1823_001:0825b10": "皆此攝。如應當知此論文總答前問。彼經中蘊處界。皆此論中蘊處界攝。如其",
    "T41n1823_001:0825b11": "所應。當知下文當辨。且辨攝餘諸蘊。名相。頌曰。",
    "T41n1823_001:0825b12": "牟尼說法蘊　　數有八十千",
    "T41n1823_001:0825b13": "彼體語或名　　此色行蘊攝",
    "T41n1823_001:0825b14": "釋曰。論有兩釋。諸說佛教語為體者。彼說",
    "T41n1823_001:0825b15": "法蘊。皆色蘊攝。語是音聲。故色蘊攝。諸說佛",
    "T41n1823_001:0825b16": "教名為體者。彼說法蘊。皆行蘊攝。名是不相",
    "T41n1823_001:0825b17": "應行。故行。蘊攝。",
    "T41n1823_001:0825b18": "從此第二。明法蘊量。論云。此諸法蘊。其量",
    "T41n1823_001:0825b19": "云何。頌曰。",
    "T41n1823_001:0825b20": "有言諸法蘊　　量如彼論說",
    "T41n1823_001:0825b21": "或隨蘊等言　　如實行對治",
    "T41n1823_001:0825b22": "釋曰初兩句頌。約文定量。第三句。約義定",
    "T41n1823_001:0825b23": "量。第四句。約行定量。論云。有諸師言。八萬",
    "T41n1823_001:0825b24": "法蘊。一一量等法蘊足論。謂彼一一。有六",
    "T41n1823_001:0825b25": "千頌。如對法中。法蘊足論說。或隨蘊等言",
    "T41n1823_001:0825b26": "者。是第二師。約所詮義。以為其量。或者顯",
    "T41n1823_001:0825b27": "第二解也。隨蘊等者。蘊者謂五蘊。等等取",
    "T41n1823_001:0825b28": "十二處。十八界。十二因緣。四諦。四食。四靜",
    "T41n1823_001:0825c01": "慮。四無量。四無色。八解脫。八勝處。十遍處。",
    "T41n1823_001:0825c02": "三十七覺品。六神通。一無諍定。一願智。四無",
    "T41n1823_001:0825c03": "礙解等。一一教門。名一法蘊。如實行對治",
    "T41n1823_001:0825c04": "者。是第三解。就行定量。是婆沙中。正義家",
    "T41n1823_001:0825c05": "釋。故云如實行。謂貪瞋癡等。八萬行別。對",
    "T41n1823_001:0825c06": "治者。是不淨觀等。能對治門。所對治貪等。",
    "T41n1823_001:0825c07": "有八萬故。能對治教。亦有八萬。言八萬",
    "T41n1823_001:0825c08": "者。謂貪瞋等。十種隨眠。此十隨眠。一一皆",
    "T41n1823_001:0825c09": "以九隨眠。為方便。足成一百　此有前分",
    "T41n1823_001:0825c10": "一百。後分一百。合成三百。置本一百。就前",
    "T41n1823_001:0825c11": "分一百。一一皆以九隨眠。為方便。成一千",
    "T41n1823_001:0825c12": "　後分一百。亦以九隨眠。為方便。復成一",
    "T41n1823_001:0825c13": "千　兼本一百。成二千一百　已起有二",
    "T41n1823_001:0825c14": "千一百。未起有二千一百。足滿四千二百",
    "T41n1823_001:0825c15": "　約多貪。多瞋。多癡。著我。思覺。此之五人。",
    "T41n1823_001:0825c16": "一一有四千二百。合成二萬一千。更就三",
    "T41n1823_001:0825c17": "毒等分四人。以配一一。有二萬一千。遂成",
    "T41n1823_001:0825c18": "八萬四千　如彼所說。八萬法蘊。皆此五",
    "T41n1823_001:0825c19": "中。二蘊所攝　若聲為體。是色蘊所攝。若",
    "T41n1823_001:0825c20": "名為體。是行蘊攝。",
    "T41n1823_001:0825c21": "從此大文。第二類攝餘蘊等。論云。如是餘",
    "T41n1823_001:0825c22": "處諸蘊處界。類亦應然餘處者。餘經處也。餘經所明。諸蘊處界。皆",
    "T41n1823_001:0825c23": "此論中。蘊處界攝故。言類亦應然也　頌曰。",
    "T41n1823_001:0825c24": "如是餘蘊等　　各隨其所應",
    "T41n1823_001:0825c25": "攝在前說中　　應審觀自相",
    "T41n1823_001:0825c26": "釋曰初句標經。次兩句。明論攝經。下一句。",
    "T41n1823_001:0825c27": "勸觀。如是餘蘊等者。標經所說。如是餘經。",
    "T41n1823_001:0825c28": "所明蘊等。等取處界。蘊謂戒等五蘊。處謂",
    "T41n1823_001:0825c29": "十遍處等。界謂六十二界等。各隨其所應攝",
    "T41n1823_001:0826a01": "在前說中者。明論攝經。謂經所明。蘊處界",
    "T41n1823_001:0826a02": "三。各隨所應。攝在此論。前所說中。謂此論",
    "T41n1823_001:0826a03": "五蘊。攝經五蘊。此論十二處。攝經十遍處",
    "T41n1823_001:0826a04": "等。此論十八界。攝經六十二界。故言各隨",
    "T41n1823_001:0826a05": "其所應也。應審觀自相者。觀知攝相。相者",
    "T41n1823_001:0826a06": "性也。應審觀彼一一自相。夫言攝者。唯攝",
    "T41n1823_001:0826a07": "自相。色唯攝色。心唯攝心。名自相也。經",
    "T41n1823_001:0826a08": "中五蘊。謂戒定慧解脫。解脫知見也。彼中戒",
    "T41n1823_001:0826a09": "蘊。此色蘊攝。戒是道共無表色也。彼餘四",
    "T41n1823_001:0826a10": "蘊。是行蘊攝。解脫蘊以勝解。為體。解脫知",
    "T41n1823_001:0826a11": "見蘊。取盡無生智為體。此之四蘊。是心所",
    "T41n1823_001:0826a12": "法。故行蘊攝。又諸經說十遍處等。前八遍",
    "T41n1823_001:0826a13": "處。無貪性故。十二處中。是法處攝。若兼助",
    "T41n1823_001:0826a14": "伴。五蘊性故。即此意處。法處所攝。此中色",
    "T41n1823_001:0826a15": "蘊。取定共無表色也。色等四蘊。是法處攝。",
    "T41n1823_001:0826a16": "識蘊是意處攝。攝八勝處。應知亦爾。空識",
    "T41n1823_001:0826a17": "二遍處．空無邊等四無色處．四蘊性故。即此",
    "T41n1823_001:0826a18": "意處法處所攝　復有二處。謂無想有情天",
    "T41n1823_001:0826a19": "處。及非想非非想處。初處即此。十處所攝。",
    "T41n1823_001:0826a20": "無香味故。後處即此意法處攝。四蘊性故。",
    "T41n1823_001:0826a21": "又多界經。說界差別。有六十二界。隨其所",
    "T41n1823_001:0826a22": "應當知。皆此十八界攝。如有頌曰。",
    "T41n1823_001:0826a23": "界有六十二　十八界為初　三六一",
    "T41n1823_001:0826a24": "四種三六。一十八。加一四。成二十二界。足前十八界。成四十　六三",
    "T41n1823_001:0826a25": "後二二六三十八。二二成四。合二十二。足前成六十二　三六者",
    "T41n1823_001:0826a26": "一六。謂地水火風空識界。二六。謂苦樂憂喜捨無明界。三六。謂欲恚害無恚無害無欲也",
    "T41n1823_001:0826a27": "　一四種者謂受想行識也　六三者一三。欲界色界無色界。二",
    "T41n1823_001:0826a28": "三。色界無色界滅界。三三。過去界。現在界。未來界。四三。善界。不善界。無記界。五三。劣界。",
    "T41n1823_001:0826b01": "處中界。妙界。六三。學界。無學界。非學非無學界也　後二二者一二。有漏界。無",
    "T41n1823_001:0826b02": "漏界。二二。有為界。無為界也。",
    "T41n1823_001:0826b03": "從此第三。別明六界。論云。地水火風。四界",
    "T41n1823_001:0826b04": "已說。空識二界。未說其相。為即虛空名為",
    "T41n1823_001:0826b05": "空界。為一切識。為識界耶問也。不爾答也。云",
    "T41n1823_001:0826b06": "何徵也　頌曰。",
    "T41n1823_001:0826b07": "空界謂竅隙　　傳說是明闇",
    "T41n1823_001:0826b08": "識界有漏識　　有情生所依",
    "T41n1823_001:0826b09": "釋曰空界謂竅隙者。正明空界非虛空也。",
    "T41n1823_001:0826b10": "唯取門窓。及口鼻等。內外竅隙。名為空界。",
    "T41n1823_001:0826b11": "傳說是明闇者。出空界體。應知此體。不離",
    "T41n1823_001:0826b12": "晝夜。晝以明為體。夜以闇為體　依經部",
    "T41n1823_001:0826b13": "宗。空界是假。薩婆多師。空界是實。明闇為",
    "T41n1823_001:0826b14": "體。論主意。朋經部故曰傳說　識界有漏",
    "T41n1823_001:0826b15": "識者。正明識界。非無漏識也。有情生所依",
    "T41n1823_001:0826b16": "者。明無漏識。非識界所以也。由許六界。",
    "T41n1823_001:0826b17": "是諸有情。生所依故。若無漏法。破壞三有。",
    "T41n1823_001:0826b18": "非生所依故。無漏識非識界也。",
    "T41n1823_001:0826b19": "俱舍論頌疏論本第一"
}