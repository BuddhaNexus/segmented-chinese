{
    "T40n1812_001:0580b04": "No. 1812 [cf. No. 1484]",
    "T40n1812_001:0580b05": "天台菩薩戒疏上",
    "T40n1812_001:0580b07": "天台沙門明曠刪補草書滅法傳者須真",
    "T40n1812_001:0580b08": "佛性常住教起從緣緣宜不同故義有廣略。或",
    "T40n1812_001:0580b09": "引眾釋以顯異。或破今古驗非圓。或以綺飾",
    "T40n1812_001:0580b10": "引文才。或存膚質成深致。莫非為彰教旨四",
    "T40n1812_001:0580b11": "悉適時也。今隨所欲直筆銷文取捨有憑不",
    "T40n1812_001:0580b12": "違先見。則以天台為宗骨。用天宮之具緣。補",
    "T40n1812_001:0580b13": "闕銷釋貴在扶文。則諸家參取但自慮遺失。",
    "T40n1812_001:0580b14": "豈敢呈露他人。忽漏視聽之緣。幸知源意矣。",
    "T40n1812_001:0580b15": "菩薩戒者運善之初章。却惡之前陣。聲聞小",
    "T40n1812_001:0580b16": "行尚自珍敬木叉。大士兼懷寧不精持戒品。",
    "T40n1812_001:0580b17": "故得蓮華藏界懸日月以照臨。菩提樹王開",
    "T40n1812_001:0580b18": "甘露而濟乏。千華千百億盧舍那為本身。十",
    "T40n1812_001:0580b19": "重四十八輕釋迦文為末化。不可說法啟心",
    "T40n1812_001:0580b20": "地於毛端。不思議光舉身華於色頂。於是別",
    "T40n1812_001:0580b21": "圓大士之所同修。八萬威儀聖賢以之齊致。",
    "T40n1812_001:0580b22": "況乃恒沙戒品圓三聚而統收。具六位而該",
    "T40n1812_001:0580b23": "攝。既如因陀羅網同而不同。似薩婆若海異",
    "T40n1812_001:0580b24": "而非異。等摩尼之雨寶普洽黎元。譬瓔珞以",
    "T40n1812_001:0580b25": "嚴身功成妙覺。於是五位菩薩莫不賴此因",
    "T40n1812_001:0580b26": "圓。三世如來無不由斯果滿。既為道場之直",
    "T40n1812_001:0580b27": "路。只是正覺之良規大矣。盛哉難得而言者",
    "T40n1812_001:0580b28": "也。題云梵網經盧舍那佛說菩薩心地十重",
    "T40n1812_001:0580b29": "四十八輕戒品第十者。梵則從人當體離染",
    "T40n1812_001:0580c01": "為名。網就喻彰功能立號。意明諸佛對機設",
    "T40n1812_001:0580c02": "教。藥病多端如大梵王因陀羅網。故云梵網。",
    "T40n1812_001:0580c03": "經謂經教。詮量分別常住佛性故名為經。盧",
    "T40n1812_001:0580c04": "舍那等者寶梁經翻稱為淨滿。三惑頓盡故",
    "T40n1812_001:0580c05": "名為淨。萬德俱圓故稱為滿。滿淨之智自覺",
    "T40n1812_001:0580c06": "覺他故名為佛。八音宣吐名之為說。菩薩等",
    "T40n1812_001:0580c07": "者謂此戒法軌範妙覺之前因位大士。故標",
    "T40n1812_001:0580c08": "菩薩。菩薩律儀遍防三業心意為主。舉一攝",
    "T40n1812_001:0580c09": "諸。譬如大地含攝萬物故言心地。十重等者",
    "T40n1812_001:0580c10": "簡法異人。禁法雖多不出輕重兩類。故云十",
    "T40n1812_001:0580c11": "重四十八輕戒品。第十者案羅什法師所述",
    "T40n1812_001:0580c12": "法相出自梵網經律藏品。梵網大本一百五",
    "T40n1812_001:0580c13": "十二卷六十一品。唯第九品竟明菩薩心地",
    "T40n1812_001:0580c14": "輕重律儀階位差別。一品兩卷。是彼之一故",
    "T40n1812_001:0580c15": "云第十。總而言之梵網經盧舍那佛說菩薩",
    "T40n1812_001:0580c16": "心地十重四十八輕戒品第十。",
    "T40n1812_001:0580c17": "將釋此文七門分別。初明名體。二明宗用。三",
    "T40n1812_001:0580c18": "明教攝。四明受法。五明傳譯。六略料簡。七隨",
    "T40n1812_001:0580c19": "文解釋。初又二。初釋名次出體。初釋名者戒",
    "T40n1812_001:0580c20": "之一字也。梵言尸羅亦云毘尼波羅提木叉",
    "T40n1812_001:0580c21": "等此云清涼。滅三惑之過保得解脫也。今言",
    "T40n1812_001:0580c22": "戒者能防三業止三惑非故得名也。大而言",
    "T40n1812_001:0580c23": "之不出四弘三聚成道知法即攝善法。誓斷",
    "T40n1812_001:0580c24": "煩惱即攝律儀。願度眾生即攝眾生。況一一",
    "T40n1812_001:0580c25": "誓三聚具足。況一一戒備此三心。如持不殺",
    "T40n1812_001:0580c26": "止惡不生遍體離染即攝律儀。法身因也。制",
    "T40n1812_001:0580c27": "行善等知法證真感報自存即攝善法。報身",
    "T40n1812_001:0580c28": "因也。止惡行善慈悲為本。四悉利物即攝",
    "T40n1812_001:0580c29": "眾生。應身因也。此三聚戒依大智度論義通",
    "T40n1812_001:0581a01": "十種。一不缺。謂持十善性戒乃至十重。若毀",
    "T40n1812_001:0581a02": "缺者無堪受用。二不破。三不穿即四十八輕。",
    "T40n1812_001:0581a03": "若毀犯者如器破裂及穿漏也。四不雜念。即",
    "T40n1812_001:0581a04": "欲念不起也。五隨道。六無著。謂見真諦理離",
    "T40n1812_001:0581a05": "三界內見思惑也。七智所讚。八自在。此約菩",
    "T40n1812_001:0581a06": "薩利他為智人所讚。九隨定。十具足。約證中",
    "T40n1812_001:0581a07": "道首楞嚴禪。不起滅定現威儀。示十界身隨",
    "T40n1812_001:0581a08": "形化物也。此之十種禁防三業通得名戒。軌",
    "T40n1812_001:0581a09": "運身心至涅槃岸又總名乘。故有人天等五乘",
    "T40n1812_001:0581a10": "差別。今之所持約事達理。一剎那心十戒具",
    "T40n1812_001:0581a11": "足。事持前四因緣為境。理持後六了境佛性",
    "T40n1812_001:0581a12": "中道常住。體唯一心。具含凡聖依正因果。雖",
    "T40n1812_001:0581a13": "具而空。無非法界。名之為觀。即一心三觀。空",
    "T40n1812_001:0581a14": "即空觀觀性真諦。持於道共無著兩戒。具即",
    "T40n1812_001:0581a15": "假觀觀性俗諦。持於智讚自在兩戒。法界佛",
    "T40n1812_001:0581a16": "性即是中觀觀性中道第一義諦。持於隨定",
    "T40n1812_001:0581a17": "具足兩戒。故中論云。因緣所生法我說即是",
    "T40n1812_001:0581a18": "空亦名為假名亦是中道義。境智俱心能所",
    "T40n1812_001:0581a19": "冥一。一而不一四六宛然。即約名字觀行位",
    "T40n1812_001:0581a20": "初。俱持十戒名為菩薩。次出體者。初發圓心",
    "T40n1812_001:0581a21": "從師請受。身口剋誠名為作戒。色心為體。三",
    "T40n1812_001:0581a22": "羯磨竟納法居懷。作休謝往訖乎未來名無",
    "T40n1812_001:0581a23": "作戒。唯實相心以之為體。故瓔珞經云。一切",
    "T40n1812_001:0581a24": "凡聖戒盡以心為體。心無盡故戒亦無盡。諸",
    "T40n1812_001:0581a25": "大乘經無第三聚。不同聲聞律儀非色非心",
    "T40n1812_001:0581a26": "以為戒體。二明宗用者先宗次用。所言宗者",
    "T40n1812_001:0581a27": "要也。趣也。從始至末依體護持。趣期圓果名",
    "T40n1812_001:0581a28": "為宗也。次明用者身佩聖法美德外彰。威儀",
    "T40n1812_001:0581a29": "行成清嚴軌範肅然可畏。制御三惑使物歸",
    "T40n1812_001:0581b01": "信故名為用。三明教攝者釋尊一化示身說",
    "T40n1812_001:0581b02": "法有始有終。四種差別。謂三藏教通教別教",
    "T40n1812_001:0581b03": "圓教。三藏具如俱舍婆沙。聲聞階位七賢七",
    "T40n1812_001:0581b04": "聖等殊。緣覺則有值佛不值佛等差別。菩薩",
    "T40n1812_001:0581b05": "則三祇百劫修相好因。並同一毘尼毘曇修",
    "T40n1812_001:0581b06": "多羅三藏之學。乃至菩提樹下一念相應。三",
    "T40n1812_001:0581b07": "十四心斷界內見思。正習俱盡名之為佛。同",
    "T40n1812_001:0581b08": "僧布薩。無別菩薩律儀。故法華經云。不親近",
    "T40n1812_001:0581b09": "小乘三藏學者而得三藏之名。即劣應身鹿",
    "T40n1812_001:0581b10": "苑示成丈六金容。乃至方等會中小機所。老",
    "T40n1812_001:0581b11": "比丘像是其佛也。三通教者如方等般若明",
    "T40n1812_001:0581b12": "三乘人共行十地。一乾慧地外凡。二性地內凡。三八",
    "T40n1812_001:0581b13": "人地。四見地不出觀共斷見惑與三藏初果齊。五薄地三人同斷欲界六品思惑",
    "T40n1812_001:0581b14": "與三藏二果齊。六離欲地斷欲界九品思惑與三藏三果齊。七已辦地斷三界見思盡",
    "T40n1812_001:0581b15": "與三藏羅漢齊。八支佛地福德深利能侵習也。九菩薩地從空出假侵小習氣及界內無",
    "T40n1812_001:0581b16": "知學佛十力等法。十佛地一念相應習氣永盡與三藏佛齊也。此等十地前無",
    "T40n1812_001:0581b17": "住行向名。後無等覺妙覺位。三人因果大同",
    "T40n1812_001:0581b18": "名為通教。示勝應身魏魏堂堂如星中月。即",
    "T40n1812_001:0581b19": "通佛相也。菩薩亦同聲聞律儀。三別教者如",
    "T40n1812_001:0581b20": "瓔珞仁王等經明五十二位。地前屬凡名賢。",
    "T40n1812_001:0581b21": "登地屬聖。或云七地入無功用。十信數進數",
    "T40n1812_001:0581b22": "退名為外凡。十住入空而斷見思及斷界外",
    "T40n1812_001:0581b23": "上品塵沙。十行出假斷中品塵沙。遍知四教",
    "T40n1812_001:0581b24": "十界藥病。十迴向位斷下品塵沙。向後修中",
    "T40n1812_001:0581b25": "伏外界無明。一分纔落即入初地。八相成道。",
    "T40n1812_001:0581b26": "因果迢遰劫數叵量。觀行歷別別前別後。故",
    "T40n1812_001:0581b27": "名為別。示成報身即其相也。四圓教者圓信",
    "T40n1812_001:0581b28": "三障即是三德。報障即法身。煩惱即般若。結",
    "T40n1812_001:0581c01": "業即解脫。依信起行。三觀圓修剎那無間名",
    "T40n1812_001:0581c02": "初隨喜品。第二受持讀誦。第三解說書寫。第",
    "T40n1812_001:0581c03": "四兼行六度。第五具行六度委如法華。此五",
    "T40n1812_001:0581c04": "品弟子圓伏無明。即外凡位。十信之位見思",
    "T40n1812_001:0581c05": "先落。故仁王經云。十善菩薩發大心長別三",
    "T40n1812_001:0581c06": "界苦輪海即內凡位。與別教十住及藏通佛",
    "T40n1812_001:0581c07": "齊。十信後心破於界外一品無明入初住位",
    "T40n1812_001:0581c08": "圓成八相。如華嚴所辨。與別初地功用一齊。",
    "T40n1812_001:0581c09": "始終總破四十二品界外無明方成妙覺。別",
    "T40n1812_001:0581c10": "而不別妙理無二。故名為圓。上根一生有入",
    "T40n1812_001:0581c11": "初住之義。此之四教約於五時有多有少。華",
    "T40n1812_001:0581c12": "嚴圓教兼別。鹿苑但一三藏。方等對半明滿。",
    "T40n1812_001:0581c13": "四教具足。諸部般若帶半明滿。通別圓三。今",
    "T40n1812_001:0581c14": "此戒經結華嚴會。即別圓教輕重頓制菩薩",
    "T40n1812_001:0581c15": "律儀。法華正明佛意。卷權歸實唯一圓乘。人",
    "T40n1812_001:0581c16": "法俱開依正無二。故云我常在此娑婆世界",
    "T40n1812_001:0581c17": "汝等所行是菩薩道。五佛咸令一切眾生開",
    "T40n1812_001:0581c18": "示悟入佛之知見。涅槃雖明四教為息權機",
    "T40n1812_001:0581c19": "扶律顯常。一一莫不皆聞佛性。故二經同味",
    "T40n1812_001:0581c20": "故並譬醍醐。今從佛意圓教消釋。四明受法",
    "T40n1812_001:0581c21": "者。謹依瓔珞地持高昌等文總作一十二門分",
    "T40n1812_001:0581c22": "別。第一開悟。第二三歸。第三請師。第四懺",
    "T40n1812_001:0581c23": "悔。第五發心。第六示相問遮。第七授戒。第八",
    "T40n1812_001:0581c24": "證明。第九現相。第十陳持犯。第十一明廣願。",
    "T40n1812_001:0581c25": "第十二教持戒。第一開悟者夫戒德難量功",
    "T40n1812_001:0581c26": "高萬像。為九乘之軌筏運三寶之舟航。是故",
    "T40n1812_001:0581c27": "經云。一切眾生因戒而有。故薩遮經云。若不",
    "T40n1812_001:0581c28": "持戒者尚不得野干之身。況功德之身。又華",
    "T40n1812_001:0581c29": "嚴云戒是無上菩提本。應當具足持禁戒。涅",
    "T40n1812_001:0582a01": "槃經云。若持是經而不持戒名魔眷屬。非我",
    "T40n1812_001:0582a02": "弟子。我亦不聽受持是經。又月燈三昧經云。",
    "T40n1812_001:0582a03": "雖有色族及多聞若無戒智猶禽獸。雖處卑下",
    "T40n1812_001:0582a04": "少聞見能持淨戒名勝士。且戒有多途。五八",
    "T40n1812_001:0582a05": "十具。剋論功報隨受者心。今菩薩戒報圓佛",
    "T40n1812_001:0582a06": "果相好無邊。三達五眼十力無畏一切功德。",
    "T40n1812_001:0582a07": "既發大心即上品心受菩薩戒。菩薩戒者則",
    "T40n1812_001:0582a08": "五十一位圓菩薩乘之律儀也。所以經云。邊",
    "T40n1812_001:0582a09": "方中國若人非人。解法師語盡皆得受。須人",
    "T40n1812_001:0582a10": "人正信發志誠心。諸佛究竟證圓四德居常",
    "T40n1812_001:0582a11": "寂光。於法身地起無緣慈。等念群生猶如赤",
    "T40n1812_001:0582a12": "子。我等愚冥日用莫知。三界輪環四生沈溺。",
    "T40n1812_001:0582a13": "唯圓妙覺究盡無明。故發圓心而希圓行。知",
    "T40n1812_001:0582a14": "因感果驚覺常情。故名開悟。已開悟竟。第二",
    "T40n1812_001:0582a15": "歸依三寶。略明三種三寶為所歸依。一住持。",
    "T40n1812_001:0582a16": "二別相。三一體。一住持三寶者人能弘道萬",
    "T40n1812_001:0582a17": "代之所流傳。道藉人弘三寶於斯常住。則剃",
    "T40n1812_001:0582a18": "髮染衣為僧寶。黃卷赤軸為法寶。泥木素像",
    "T40n1812_001:0582a19": "為佛寶。二明別相三寶者十方三世法報應化",
    "T40n1812_001:0582a20": "為佛寶。所說法門為法寶。除妙覺外菩薩二",
    "T40n1812_001:0582a21": "乘為僧寶。三一體三寶者實相圓理名為一",
    "T40n1812_001:0582a22": "體。即一而三無非祕藏。如世珍奇故通名寶。",
    "T40n1812_001:0582a23": "何者心體覺知名佛。性體離念名法。心體無",
    "T40n1812_001:0582a24": "諍名僧。凡聖始終此三具足。佛已修已證應",
    "T40n1812_001:0582a25": "物現形。別相住持功由一體。我等理是。如氷",
    "T40n1812_001:0582a26": "在水。若欲融氷善須方便。擬趣佛果非修不",
    "T40n1812_001:0582a27": "成。今始覺知正向此三為歸依處。教言弟子",
    "T40n1812_001:0582a28": "某甲等願從今身盡未來際歸依佛兩足尊。歸",
    "T40n1812_001:0582a29": "依法離欲尊。歸依僧眾中尊三說。弟子某甲等願",
    "T40n1812_001:0582b01": "從今身盡未來際歸依佛竟。歸依法竟。歸依",
    "T40n1812_001:0582b02": "僧竟三說。從今已往稱佛為師更不歸依餘邪魔",
    "T40n1812_001:0582b03": "外道。唯願三寶慈悲攝受。哀愍故禮三寶。受三",
    "T40n1812_001:0582b04": "歸竟。第三請師。凡為師者應具五德。一堅持",
    "T40n1812_001:0582b05": "淨戒。二年滿十臘。三善解律藏。四師師相授。",
    "T40n1812_001:0582b06": "五定慧窮玄。師應教言。弟子某甲等今從大",
    "T40n1812_001:0582b07": "德求受菩薩戒。唯願大德於我不憚勞苦慈",
    "T40n1812_001:0582b08": "愍故三反。次請和上。弟子某甲等奉請釋迦如",
    "T40n1812_001:0582b09": "來應正等覺為和上。我依和上故得受菩薩戒",
    "T40n1812_001:0582b10": "慈愍故禮一拜。文殊師利為羯磨阿闍梨。彌勒",
    "T40n1812_001:0582b11": "菩薩為教授師。一切如來應正等覺為尊證。",
    "T40n1812_001:0582b12": "一切菩薩摩訶薩為同學等侶詞句同前。次應教乞",
    "T40n1812_001:0582b13": "戒。云大德今正是時。願與我授菩薩戒。次戒",
    "T40n1812_001:0582b14": "師應起為白諸佛。唱言。仰稽首十方一切諸",
    "T40n1812_001:0582b15": "佛及大地諸菩薩僧。此諸菩薩求我。某甲欲",
    "T40n1812_001:0582b16": "從諸佛菩薩僧乞受菩薩戒。此諸菩薩已是",
    "T40n1812_001:0582b17": "真實能生深信成菩提願。唯願諸佛憐愍故",
    "T40n1812_001:0582b18": "施與菩薩戒三說。請聖為師為證明竟。十方諸佛",
    "T40n1812_001:0582b19": "神通道眼皆見聞我如對目前。向之懺悔。第",
    "T40n1812_001:0582b20": "四懺悔者夫戒是白淨之法。身器清淨乃可",
    "T40n1812_001:0582b21": "堪受。故先教懺悔洗滌身心。如浣故衣方受",
    "T40n1812_001:0582b22": "染色。然如來示滅向二千年。正法沈淪邪風",
    "T40n1812_001:0582b23": "廣扇。眾生等薄福生遇此時。縱有聽聞莫能",
    "T40n1812_001:0582b24": "信受。良由惑障深重見執堅強。若不改往從",
    "T40n1812_001:0582b25": "來罪無由滅。若罪不滅戒不發。故解脫難期。",
    "T40n1812_001:0582b26": "然懺悔法有其三品。上品懺者舉身投地如大",
    "T40n1812_001:0582b27": "山崩毛孔流血。中品懺者自露所犯悲泣流",
    "T40n1812_001:0582b28": "淚。下品懺者隨師口言陳前罪咎。今請十方",
    "T40n1812_001:0582b29": "諸佛諸大菩薩而作證明。諸佛菩薩大悲弘",
    "T40n1812_001:0582c01": "誓欲令眾生如佛無異。然須行者三業清淨",
    "T40n1812_001:0582c02": "方可得戒。如請大王先須莊嚴舍宅。亦如濁",
    "T40n1812_001:0582c03": "水日輪不現。三世諸佛皆因此戒而得菩提。",
    "T40n1812_001:0582c04": "故須先運逆順十心為懺悔本。師應教言。弟",
    "T40n1812_001:0582c05": "子某甲等與法界眾生仰稽首十方盡虛空界",
    "T40n1812_001:0582c06": "一切三寶釋迦牟尼當來彌勒十二分教真如",
    "T40n1812_001:0582c07": "藏海諸大菩薩緣覺聲聞證明弟子披心懺",
    "T40n1812_001:0582c08": "悔。從無始來至于今日縱身口意。內計人我",
    "T40n1812_001:0582c09": "外加惡友具造十惡五逆四重。毀謗正法一",
    "T40n1812_001:0582c10": "闡提罪。殺害父母殺阿羅漢破和合僧約佛在世別行",
    "T40n1812_001:0582c11": "五法布薩羯磨。出佛身血壞和合僧焚燒經像。身四威",
    "T40n1812_001:0582c12": "儀損傷含識。盜三寶物及餘趣財。顛倒邪婬",
    "T40n1812_001:0582c13": "污染梵行。誑惑三寶欺詐一切食噉血肉無",
    "T40n1812_001:0582c14": "慈愍心。或食五辛薰穢三寶。飲酒狂亂破",
    "T40n1812_001:0582c15": "壞善法。侵僧鬘物打詈呵責出家在家持戒",
    "T40n1812_001:0582c16": "破戒。或奪袈裟逼令還俗策役驅使。或斷命",
    "T40n1812_001:0582c17": "根不隨喜他一毫之善。唯遍三業廣造眾罪。",
    "T40n1812_001:0582c18": "事雖不普惡心遍布。晝夜相續無有間斷。覆",
    "T40n1812_001:0582c19": "諱過失不欲人知。魯扈底突不怖惡道。無慚",
    "T40n1812_001:0582c20": "無愧撥無因果作一闡提。故於今日對十方",
    "T40n1812_001:0582c21": "佛深信因果。生重慚愧生重怖畏。發露懺悔",
    "T40n1812_001:0582c22": "斷相續心。發菩提心斷惡修善。勤策三業翻",
    "T40n1812_001:0582c23": "昔重過隨喜凡聖一毫之善。念十方佛有大",
    "T40n1812_001:0582c24": "福慧。知一切法本性空寂。能拔我等一切眾",
    "T40n1812_001:0582c25": "生從二死海置三德岸。唯願三寶慈悲證明一說。",
    "T40n1812_001:0582c26": "懺悔既竟身器清淨堪盛法食。第五發心。言",
    "T40n1812_001:0582c27": "發心者發菩提心。菩提梵音此翻為道。道心",
    "T40n1812_001:0582c28": "語通。今依圓佛發圓道心。圓道心者我心佛",
    "T40n1812_001:0582c29": "心及眾生心三無差別。理雖無別事證天殊。",
    "T40n1812_001:0583a01": "故學佛慈悲發佛弘誓。滅惡生善功唯菩提。",
    "T40n1812_001:0583a02": "如師子筋絃遍聞一切生於眾善。如那羅延",
    "T40n1812_001:0583a03": "箭貫徹鐵圍遍滅眾惡。故密藏經云。滅重重",
    "T40n1812_001:0583a04": "十惡發權道心畢竟無餘。況發圓心諸發之",
    "T40n1812_001:0583a05": "最。無發而發遍法界發名圓發。一者眾生無",
    "T40n1812_001:0583a06": "邊誓願度度十界眾生故。二者煩惱無數誓",
    "T40n1812_001:0583a07": "願斷斷十界三惑故。三者法門無盡誓願知",
    "T40n1812_001:0583a08": "即惑成智故。四者佛道無上誓願成即生成",
    "T40n1812_001:0583a09": "滅故。此之四心諸佛之種紹三寶位。一切諸",
    "T40n1812_001:0583a10": "佛等證三身無不因此。一發之後訖至涅槃",
    "T40n1812_001:0583a11": "誓無退轉。又有四心菩薩須發。一觀眾生如",
    "T40n1812_001:0583a12": "佛。二如國王。三如父母。四如大眾。汝等能",
    "T40n1812_001:0583a13": "發此心不答能。既已發心。次問遮相。相即三聚",
    "T40n1812_001:0583a14": "遮謂七遮。言三聚者瓔珞經云。攝律儀戒謂",
    "T40n1812_001:0583a15": "十波羅蜜即止惡也。攝善法戒謂八萬四千",
    "T40n1812_001:0583a16": "法門即行善也。饒益有情戒謂慈悲喜捨利",
    "T40n1812_001:0583a17": "樂有情。已知戒相復發道心懺除罪垢堪得",
    "T40n1812_001:0583a18": "受戒。若有七遮不在受限懺亦不滅。我今問",
    "T40n1812_001:0583a19": "汝當隨實答。汝不出佛身血不答無。二不殺父",
    "T40n1812_001:0583a20": "不。三不殺母不。四不殺和上不。五不殺阿闍",
    "T40n1812_001:0583a21": "梨不。六不破羯磨轉法輪僧不。七不殺聖人",
    "T40n1812_001:0583a22": "不謂證四果等並答無。若無七遮堪得受戒。起深重心專",
    "T40n1812_001:0583a23": "注諦聽莫生異緣。今正是得戒之時必須剋",
    "T40n1812_001:0583a24": "心傾仰於師。如完器承物莫餘思想。已問遮",
    "T40n1812_001:0583a25": "相。第七授戒。汝等諦聽。汝今於我所求受一",
    "T40n1812_001:0583a26": "切菩薩淨戒。求受一切菩薩學處。所謂攝律",
    "T40n1812_001:0583a27": "儀戒攝善法戒饒益有情戒。此等淨戒此諸",
    "T40n1812_001:0583a28": "學處過去一切菩薩已受解已行成。未來一",
    "T40n1812_001:0583a29": "切菩薩當受當解當行當成。現在一切菩薩",
    "T40n1812_001:0583b01": "今受今學今解今行當來作佛。汝等從今身",
    "T40n1812_001:0583b02": "盡未來際於其中間不得犯能持不三說三問三答。第",
    "T40n1812_001:0583b03": "一遍竟時十方世界妙善戒法注於汝等身",
    "T40n1812_001:0583b04": "心。第二遍時此妙戒法測塞虛空雲集頂上",
    "T40n1812_001:0583b05": "次說第二遍。第二遍竟更說一遍。即入仁等身心清",
    "T40n1812_001:0583b06": "淨滿足。勿餘思慮。然此戒法無有形色流注",
    "T40n1812_001:0583b07": "仁等身心不覺不知。向有形色猶如天崩地",
    "T40n1812_001:0583b08": "裂之聲次說第二遍。三羯磨竟已具戒法即是菩薩。",
    "T40n1812_001:0583b09": "大經云發心畢竟二不別。如是二心前心難",
    "T40n1812_001:0583b10": "云云。已得戒竟。第八證明相。弟子眾等仰稽",
    "T40n1812_001:0583b11": "首十方盡虛空遍法界一切諸佛諸大菩薩。此",
    "T40n1812_001:0583b12": "娑婆世界南贍部洲人主地大唐國某州縣某",
    "T40n1812_001:0583b13": "寺僧伽藍佛像前有眾多佛子。今於我所受菩",
    "T40n1812_001:0583b14": "薩戒竟。我已作證明。唯願諸佛諸大菩薩慈",
    "T40n1812_001:0583b15": "悲亦為作證明三說。已證明竟。第九現相。若上",
    "T40n1812_001:0583b16": "品心受得戒時。十方佛前有種種相。涼風異",
    "T40n1812_001:0583b17": "香異聲光明。彼彼菩薩問彼彼佛。何因緣故",
    "T40n1812_001:0583b18": "有此相。彼佛答言。此相現去某方某處有眾",
    "T40n1812_001:0583b19": "多菩薩。於某師所三說受菩薩戒竟。今請證",
    "T40n1812_001:0583b20": "明有此相現。彼彼菩薩咸生歡喜各各皆言。",
    "T40n1812_001:0583b21": "如是等極惡之處具足煩惱。惡業眾生能發",
    "T40n1812_001:0583b22": "如此極勝之心受菩薩戒甚為希有深生憐",
    "T40n1812_001:0583b23": "愍。於汝等所起堅固梵行之心宜應志心護",
    "T40n1812_001:0583b24": "持。不惜身命勿使毀犯。第十廣陳持犯如下",
    "T40n1812_001:0583b25": "消釋。旦示十重。若諸菩薩已於戒師所三說",
    "T40n1812_001:0583b26": "受菩薩戒竟。若自殺人若教他殺人非真菩",
    "T40n1812_001:0583b27": "薩。假名菩薩。無慚無愧犯波羅夷報墮地獄",
    "T40n1812_001:0583b28": "不如意處。汝等從今身盡未來際於其中間",
    "T40n1812_001:0583b29": "不得犯。能持不答能。盜錢滿五。婬大妄語酤酒",
    "T40n1812_001:0583c01": "與人。說於菩薩聲聞四眾名德之過。自讚己",
    "T40n1812_001:0583c02": "功毀他高勝。罵辱乞者慳法慳財瞋上中境",
    "T40n1812_001:0583c03": "不受懺悔對眾謗毀大乘三寶。若自謗若教",
    "T40n1812_001:0583c04": "人謗詞句同前。已明持犯。第十一教發廣願。上明",
    "T40n1812_001:0583c05": "發心四弘總願受律儀戒名為起行。今更總",
    "T40n1812_001:0583c06": "別重發願。迴因向果迴己與他成菩薩之德。",
    "T40n1812_001:0583c07": "弟子某甲等願以己受戒所生功德迴施法界",
    "T40n1812_001:0583c08": "眾生。未離苦者願令離苦。未得樂者願令得",
    "T40n1812_001:0583c09": "樂。未發菩提心者願令發菩提心。未斷惡修",
    "T40n1812_001:0583c10": "善者願斷惡修善。未成佛者願早成佛。又以",
    "T40n1812_001:0583c11": "如是懺悔受戒所生功德願共一切眾生捨此",
    "T40n1812_001:0583c12": "身已。生極樂世界彌陀佛前悟無生忍得大",
    "T40n1812_001:0583c13": "神通。遊歷十方奉事諸佛。恒聞無上大乘正",
    "T40n1812_001:0583c14": "法。諸佛行願圓滿具足。又以此受戒懺悔所",
    "T40n1812_001:0583c15": "生功德願共一切眾生。從今身已往永離三",
    "T40n1812_001:0583c16": "惡身永離下賤身永離不自在身。常於佛法",
    "T40n1812_001:0583c17": "中清淨出家精修梵行為一切眾生作大善知",
    "T40n1812_001:0583c18": "識。又願一切眾生聞我名者發菩提心。見我",
    "T40n1812_001:0583c19": "形者斷惡修善。聞我說者得大智慧。知我心",
    "T40n1812_001:0583c20": "者早得成佛。發願已禮三寶。已發願竟。第十",
    "T40n1812_001:0583c21": "二教持戒令誦戒本有所不戒解一一銷通。",
    "T40n1812_001:0583c22": "念佛誦經思惟修集。具如下文隨戒消釋。五",
    "T40n1812_001:0583c23": "明傳譯時代者。即大秦弘始三年。有西國",
    "T40n1812_001:0583c24": "三藏鳩摩羅什此云童壽。來達漢境光顯大",
    "T40n1812_001:0583c25": "乘匡維聖教。於逍遙園或云於草堂寺。傳譯經論三百",
    "T40n1812_001:0583c26": "餘卷五十餘部。梵納一本第十心地最後誦",
    "T40n1812_001:0583c27": "出兩卷成文。上卷明菩薩階位下卷明菩薩律",
    "T40n1812_001:0583c28": "儀。纔翻譯訖于時。沙門慧融道祥等八百餘",
    "T40n1812_001:0583c29": "人請從受戒。融等筆授咸同誦持。仍於下卷",
    "T40n1812_001:0584a01": "偈頌之後獨為一軸。自云此等戒相出自梵網",
    "T40n1812_001:0584a02": "經律藏品內。盧舍那佛為妙海王及王千子",
    "T40n1812_001:0584a03": "授菩薩戒法。第六料簡者問無作戒體唯實相",
    "T40n1812_001:0584a04": "心。緣體護持。因果宗趣亦唯實相。如何差別。",
    "T40n1812_001:0584a05": "答體是宗教之宗。不即不離。譬如屋空與梁",
    "T40n1812_001:0584a06": "柱等。空譬於體梁等譬宗。不即不離思之可",
    "T40n1812_001:0584a07": "見。應知體是能持能領之心。相宗是所持所",
    "T40n1812_001:0584a08": "領之戒法。問涅槃篇聚並是別教菩薩律儀。",
    "T40n1812_001:0584a09": "云何而言此菩薩戒別圓菩薩同稟。答別教菩",
    "T40n1812_001:0584a10": "薩行布而修。四教法門無不行學。故涅槃次",
    "T40n1812_001:0584a11": "第五行軌範別教之人。初心厭世出家白四羯",
    "T40n1812_001:0584a12": "磨先稟藏通律儀禁防三業。故先明篇聚乃",
    "T40n1812_001:0584a13": "至十戒五支名戒聖行。豈非漸具十重四十",
    "T40n1812_001:0584a14": "八輕。故知此二義通別圓菩薩毘尼之藏。問",
    "T40n1812_001:0584a15": "若爾教利根有入別圓之義。亦應有此律儀",
    "T40n1812_001:0584a16": "之分。答且約當教鈍根。未稟佛性之戒同依",
    "T40n1812_001:0584a17": "三藏律儀。利根被接入於別圓。還從能接名",
    "T40n1812_001:0584a18": "別圓人。或有接入之義。故四教外別立位名。",
    "T40n1812_001:0584a19": "問聲聞制於身口。菩薩唯制於心。云何三藏",
    "T40n1812_001:0584a20": "三乘同稟五篇七聚。答大小律儀俱制三業。",
    "T40n1812_001:0584a21": "自行化他之異故得大小乘名。小戒若不制",
    "T40n1812_001:0584a22": "心方便蘭吉從何而立。菩薩雖云剎那造罪",
    "T40n1812_001:0584a23": "殃墜無間。但云剎那為無間因。十重四十八",
    "T40n1812_001:0584a24": "輕莫不皆從身口具緣而結。況三藏菩薩是",
    "T40n1812_001:0584a25": "彼小中之大。對此料簡殊不相應。問如前十",
    "T40n1812_001:0584a26": "戒乘戒互通。如何取別。答制教所明從禁",
    "T40n1812_001:0584a27": "惡邊而得戒名。化教所明從修禪學慧而立",
    "T40n1812_001:0584a28": "乘稱。此則別也。若其通者三學相須如目足",
    "T40n1812_001:0584b01": "並能運載所趣之處通得名乘。並有斷惡之",
    "T40n1812_001:0584b02": "能十總名戒。今菩薩戒三義互通。從制止惡",
    "T40n1812_001:0584b03": "名之為戒。從制起行常住慈悲則是乘也。故",
    "T40n1812_001:0584b04": "一一戒乘戒具足。戒即法身乘即般若。乘戒",
    "T40n1812_001:0584b05": "不二慈悲應化即是解脫。解脫德假觀為因應",
    "T40n1812_001:0584b06": "身為果。般若德空觀為因報身為果。法身德",
    "T40n1812_001:0584b07": "中觀為因法身為果。故知戒戒三聚互融。三",
    "T40n1812_001:0584b08": "觀三身相即。三聚三身既無優劣。四十八輕",
    "T40n1812_001:0584b09": "十重等持心性寧有淺深。假分乘戒兩名。一",
    "T40n1812_001:0584b10": "一無非實相。方是圓融菩薩戒也。故序中云。",
    "T40n1812_001:0584b11": "一切色心是情是心皆入佛性戒中。言可驗",
    "T40n1812_001:0584b12": "矣。不別而別輕重宛然。止惡為正文廣。起觀",
    "T40n1812_001:0584b13": "是傍語略。從多從正律儀防禁三業義邊名",
    "T40n1812_001:0584b14": "菩薩戒。第七隨事依文銷釋。梵網大本彼",
    "T40n1812_001:0584b15": "文銷釋。梵網大本彼之一品但是正說。今乃",
    "T40n1812_001:0584b16": "義開以為三段。從偈初訖長行清淨者為序。",
    "T40n1812_001:0584b17": "次從佛告下訖現在諸菩薩今誦為正說。此",
    "T40n1812_001:0584b18": "下盡卷即第三勸說流通。就初序為二。初偈",
    "T40n1812_001:0584b19": "頌明舍那發起。次長行明釋迦勸發。初文又",
    "T40n1812_001:0584b20": "四戒三勸。四戒者一舍那二釋迦三菩薩四",
    "T40n1812_001:0584b21": "眾生。三勸者一勸受二勸持三勸誦。此之四",
    "T40n1812_001:0584b22": "戒得之有由。根本傳授得記成佛。所以勸受",
    "T40n1812_001:0584b23": "受已須持持已須誦使佛種不斷。初十一行",
    "T40n1812_001:0584b24": "半偈為三。初三行三句明舍那說戒傳授釋",
    "T40n1812_001:0584b25": "迦。次是時下三行三句明釋迦迹佛授諸菩",
    "T40n1812_001:0584b26": "薩菩薩授諸眾生。三從諦聽下盡偈明勸信",
    "T40n1812_001:0584b27": "受持。此之三序悉是釋迦所說。雜有經家之",
    "T40n1812_001:0584b28": "辭。初為二。初二行半明本迹。次一行一句明",
    "T40n1812_001:0584b29": "人法。初又三初半行明舍那本身。次一行半",
    "T40n1812_001:0584c01": "明釋迦迹化。三半行總結本迹。初文者上句",
    "T40n1812_001:0584c02": "明舍那本身。下句明舍那本土。此即依正兩",
    "T40n1812_001:0584c03": "報。初言我今等者常樂我淨四德之我也。經",
    "T40n1812_001:0584c04": "云無我法中有真我。謂報身如來智斷俱圓",
    "T40n1812_001:0584c05": "四德究竟名為淨滿。舉一攝三故云我今等。",
    "T40n1812_001:0584c06": "攝論明報身有二。一自受用報。謂稱法界實",
    "T40n1812_001:0584c07": "成依正無礙。唯佛獨居妙覺同類自能相見。",
    "T40n1812_001:0584c08": "二他受用報。為地上菩薩於實報土現身說",
    "T40n1812_001:0584c09": "法令彼見之。此自他報身逗行布教歷別之",
    "T40n1812_001:0584c10": "機。勝劣兩應逗藏通機。報應二身以法身為",
    "T40n1812_001:0584c11": "本。言法身者毘盧遮那。此云遍一切處。機應",
    "T40n1812_001:0584c12": "咸圓猶如虛空無擇時處。一三相即。舉一具",
    "T40n1812_001:0584c13": "三言不累舒。隨機別顯故標報身及明主伴。",
    "T40n1812_001:0584c14": "下句明依報。言方坐等者。方者正也。安住正",
    "T40n1812_001:0584c15": "法處在蓮華臺故云坐也。言蓮華者如來所感",
    "T40n1812_001:0584c16": "蓮華世界。世界之下蓮華為臺名蓮華臺。故",
    "T40n1812_001:0584c17": "華嚴經云。華擎十世界。所表有二。一表舍那",
    "T40n1812_001:0584c18": "處穢不染。二表因能感果。蓮華四類。人中蓮",
    "T40n1812_001:0584c19": "華十葉已上。天上蓮華百葉已上。菩薩蓮華",
    "T40n1812_001:0584c20": "千葉已上。妙覺蓮華量等法界。一一互融可",
    "T40n1812_001:0584c21": "謂依正二報圓滿。又云華藏者體能包含十",
    "T40n1812_001:0584c22": "方法界。十方法界現一塵中。猶如帝網重重",
    "T40n1812_001:0584c23": "無盡。不橫不竪出過思議之表故名華藏。次",
    "T40n1812_001:0584c24": "周匝下明釋迦迹化。望千百億國釋迦則千",
    "T40n1812_001:0584c25": "釋迦為本。千百億為迹。成兩重本迹。若望法",
    "T40n1812_001:0584c26": "華並迹中本迹。於中又三。初明迹中之本。二",
    "T40n1812_001:0584c27": "明迹中之迹。三明本之與迹皆成佛道。初言",
    "T40n1812_001:0584c28": "千華上者亦言千葉現千釋迦。一華一佛三",
    "T40n1812_001:0584c29": "千大千世界故有千佛淨土。此即二住明分",
    "T40n1812_001:0585a01": "身也。初住分身百佛世界。二住十倍。華嚴二",
    "T40n1812_001:0585a02": "住已去多明別義。故於二住辨圓成相。後後",
    "T40n1812_001:0585a03": "之位身土叵量。次明迹中之迹。初句舉一華",
    "T40n1812_001:0585a04": "一佛生百億國。國者是一四天下之名也。所",
    "T40n1812_001:0585a05": "以一三千大千世界小千有一千四天下。中",
    "T40n1812_001:0585a06": "千具千千。千千即十億。大千千倍即有萬億",
    "T40n1812_001:0585a07": "四天下等。經云百億即小數萬萬億。億有百",
    "T40n1812_001:0585a08": "百。大數百百為百。故云百億。於萬億國萬億",
    "T40n1812_001:0585a09": "南洲各一釋迦。故云一國一釋迦。第三文者",
    "T40n1812_001:0585a10": "萬億南洲菩提樹下一釋迦與一華一釋迦同",
    "T40n1812_001:0585a11": "時成佛。千佛世界總有一千箇萬億釋迦與",
    "T40n1812_001:0585a12": "千釋迦放光互照。華臺名舍那華葉名釋迦。",
    "T40n1812_001:0585a13": "釋迦為伴舍那為主。主伴相關受法王職。同",
    "T40n1812_001:0585a14": "時成佛故云各坐等。如是下第三結。初句結",
    "T40n1812_001:0585a15": "迹身。次句結本身。明千釋迦及千箇百億釋",
    "T40n1812_001:0585a16": "迦並以舍那為本故云如是等。千百億下第二",
    "T40n1812_001:0585a17": "明人法於中又二。初明人次約法。初文三句。",
    "T40n1812_001:0585a18": "初明能化之主。次明所化之機。第三明能化",
    "T40n1812_001:0585a19": "所化俱詣本佛。故云至我所。我所即舍那也。",
    "T40n1812_001:0585a20": "聽我下第二約法為二。初句誡聽。此戒是十",
    "T40n1812_001:0585a21": "方三世諸佛之法。只得稱誦不云說也。甘露",
    "T40n1812_001:0585a22": "門者第二歎戒功能。甘露是諸天不死之藥。",
    "T40n1812_001:0585a23": "譬因此戒得至涅槃四德之理。甘露家門名",
    "T40n1812_001:0585a24": "甘露門。門以能通為義。教能通理故也。是時",
    "T40n1812_001:0585a25": "下第二釋迦迹佛傳授菩薩。菩薩授諸眾生。",
    "T40n1812_001:0585a26": "於中又三。初明經家敘釋迦傳授之緣。次明",
    "T40n1812_001:0585a27": "釋迦傳授諸菩薩。三勸菩薩授諸眾生。初文",
    "T40n1812_001:0585a28": "三。初出戒相重輕之數。次戒如下歎戒功用。",
    "T40n1812_001:0585a29": "三微塵下勸菩薩受持。初文前三句敘千百",
    "T40n1812_001:0585b01": "億各還本位。次兩句敘誦本戒。謂此戒法諸",
    "T40n1812_001:0585b02": "佛所師。故云本師戒也。次歎戒用中律儀戒",
    "T40n1812_001:0585b03": "能圓止三惑之惡。譬日月破暗。善法戒能圓",
    "T40n1812_001:0585b04": "修三觀之善。譬日月照明。饒益有情戒止觀",
    "T40n1812_001:0585b05": "兼具能嚴法身。如瓔珞珠。是故經云老少中",
    "T40n1812_001:0585b06": "年服常好故。第三勸菩薩受持為二。初兩句",
    "T40n1812_001:0585b07": "總舉功能。次兩句正勸。餘二如文。諦聽下勸",
    "T40n1812_001:0585b08": "信受持為三。初明所誦之法。次大眾下勸信",
    "T40n1812_001:0585b09": "受持。三大眾下結勸。初言戒藏者此戒多含",
    "T40n1812_001:0585b10": "三聚萬善故名為藏。別別解脫從果立稱云",
    "T40n1812_001:0585b11": "波羅提木叉。木叉解脫此彼音異也。次勸人",
    "T40n1812_001:0585b12": "信受又三。初勸信次一切下勸受。攝即受也。",
    "T40n1812_001:0585b13": "三眾生舉位釋結勸之意。言即入佛位者一",
    "T40n1812_001:0585b14": "切眾生皆有佛性。依性發心受三聚戒。稟佛",
    "T40n1812_001:0585b15": "戒法名入佛位。故大經云。學大乘者雖是肉",
    "T40n1812_001:0585b16": "眼名為佛眼。初二句用同方便位。次二句明",
    "T40n1812_001:0585b17": "同證真位。佛位名通有真有似。始終名字觀",
    "T40n1812_001:0585b18": "行相似。一念證中得法身本。初阿後荼分證",
    "T40n1812_001:0585b19": "大覺名真佛子。故身子得記。入圓初住乃云",
    "T40n1812_001:0585b20": "真子。從佛口生從法化生。故云位同大覺已",
    "T40n1812_001:0585b21": "真是諸佛子。爾時下第二釋迦序為二。初經",
    "T40n1812_001:0585b22": "家敘次釋迦自說。初又三。初敘佛欲結戒。次",
    "T40n1812_001:0585b23": "敘放光表瑞。三大眾願聞。初又四。初舉時標",
    "T40n1812_001:0585b24": "出化主。爾時者當爾之時也。謂是迹佛從本",
    "T40n1812_001:0585b25": "佛舍那受旨迴時。故云爾時。釋迦姓也此云",
    "T40n1812_001:0585b26": "能仁。牟尼者名也此云寂默。身口意滿故得",
    "T40n1812_001:0585b27": "名也。初坐下第二標處即菩提樹。亦云道樹。",
    "T40n1812_001:0585b28": "樹下成道。道與菩提彼此音異。在摩竭國於",
    "T40n1812_001:0585b29": "此樹下有金剛座。賢劫千佛皆坐此座而得",
    "T40n1812_001:0585c01": "菩提。今釋迦主伴迹示新證故云初坐等。成",
    "T40n1812_001:0585c02": "無上覺者第三明得道。謂華嚴會示現初成",
    "T40n1812_001:0585c03": "為大根性結菩薩戒。故華嚴云於菩提場始",
    "T40n1812_001:0585c04": "成正覺。名號品云。舍那迹名釋迦牟尼。若小",
    "T40n1812_001:0585c05": "機所見鹿苑初成。後乃因事制於篇聚。釋迦",
    "T40n1812_001:0585c06": "名同初成見別。今辨異彼故下文云初結菩薩",
    "T40n1812_001:0585c07": "波羅提木叉。初結下第四出所結之法。於中",
    "T40n1812_001:0585c08": "為四。初標名次孝順下明能成勝因。三孝順",
    "T40n1812_001:0585c09": "至道下明能成勝果。四孝名下結異名。初文",
    "T40n1812_001:0585c10": "言初結者。十地論云佛成道後第二七日也。",
    "T40n1812_001:0585c11": "次文言孝順等。孝謂志心敬養。順謂隨從尊",
    "T40n1812_001:0585c12": "命。從誰孝順略舉三境。一父母生育恩。二師",
    "T40n1812_001:0585c13": "僧訓道恩。三三寶救護恩。言父母者過現曾",
    "T40n1812_001:0585c14": "生養育於我。輪迴六道並是父母。為是義故",
    "T40n1812_001:0585c15": "起無緣慈悲。竭誠敬養令發道心拔苦與樂。",
    "T40n1812_001:0585c16": "二師僧恩者。和上闍梨並名師僧。和上名力",
    "T40n1812_001:0585c17": "生道力由成故。闍梨名正行糺正我行故。故",
    "T40n1812_001:0585c18": "書云。非父母以無生。非師長無以成。非君王",
    "T40n1812_001:0585c19": "無以榮。民生在三事之如一。今闍梨和上三",
    "T40n1812_001:0585c20": "學訓誨。三身由此生。近導始末三德由是而",
    "T40n1812_001:0585c21": "成。自行化他光顯聖旨。住持佛日名稱普聞。",
    "T40n1812_001:0585c22": "入位證極功歸師友。如此榮益遍於法界體",
    "T40n1812_001:0585c23": "等虛空。豈同世榮一界一國而已。故知師僧",
    "T40n1812_001:0585c24": "能生能成能榮三事具足。自非緣理持戒三",
    "T40n1812_001:0585c25": "聚為心以法供養為上為最。餘焉能報一句",
    "T40n1812_001:0585c26": "之澤。三三寶者三世如來自證常樂垂形十",
    "T40n1812_001:0585c27": "界俯遂機緣。夙夜惟念破惑授記宣五味法",
    "T40n1812_001:0585c28": "極濟無邊。張八教網為種熟脫。流通永劫",
    "T40n1812_001:0585c29": "由菩薩僧。或實或權本迹難測。為大為小",
    "T40n1812_001:0586a01": "匡輔法王。像末邊方感遇遺風。一經於耳千",
    "T40n1812_001:0586a02": "劫不朽。況思惟修習解脫良因。豈非三寶之",
    "T40n1812_001:0586a03": "力。故須學佛慈悲行菩薩行名孝順三寶。問",
    "T40n1812_001:0586a04": "僧寶與前師僧何別。答師僧名寬體狹局我",
    "T40n1812_001:0586a05": "所承。僧寶名體俱寬該通三世云云。第三能成",
    "T40n1812_001:0586a06": "勝果中。孝順至道等謂順極道之法也。第四",
    "T40n1812_001:0586a07": "會異名。謂行此孝即順教無違名為持戒。故",
    "T40n1812_001:0586a08": "言孝名為戒。戒能制御三業止滅諸惡故云",
    "T40n1812_001:0586a09": "亦名制止。佛即下第二放光表瑞。將說此戒",
    "T40n1812_001:0586a10": "放金光以為表兆。驚覺常情令眾集故。是時",
    "T40n1812_001:0586a11": "下第三敘眾集願聞為三。初總標。次諸菩薩",
    "T40n1812_001:0586a12": "下列名。三合掌下總結願聞。初如文。次列名",
    "T40n1812_001:0586a13": "中初菩薩者道心眾生也。次色天。三六欲天。",
    "T40n1812_001:0586a14": "四人王。初言十八梵者色界四禪總十八天。",
    "T40n1812_001:0586a15": "初禪三天。一梵眾謂梵民。二梵輔謂梵臣。三梵王謂梵主。",
    "T40n1812_001:0586a16": "二禪三天。一少光身光少故。二無量光光量多故。三極光光體",
    "T40n1812_001:0586a17": "遍故。第三禪三天。一少淨二無量淨三遍淨例上釋之。",
    "T40n1812_001:0586a18": "第四禪九天。一無雲下地有雲上地無雲名無雲。二福生勝福往生",
    "T40n1812_001:0586a19": "也。三廣果勝福感果故名廣果。四無想修無心定因生彼天故名外道天。次五",
    "T40n1812_001:0586a20": "淨居天。離欲煩惑名淨淨身所止曰居。一無",
    "T40n1812_001:0586a21": "繁初離繁雜故名無繁。二無熱離於下地熱故煩惱。三善現果德易顯故。四善",
    "T40n1812_001:0586a22": "見漸見清徹故。五色究竟亦名大自在五淨之極故。正理云。",
    "T40n1812_001:0586a23": "過此淨居有天名大自在。初地菩薩而化於",
    "T40n1812_001:0586a24": "彼。六欲天者一四天王天。二忉利天亦云三十三天。",
    "T40n1812_001:0586a25": "三夜摩天此云時分。四兜率陀天此云知足。五化樂天六他",
    "T40n1812_001:0586a26": "化自在天。十六大國王者。一央伽。二摩竭。三",
    "T40n1812_001:0586a27": "迦尸。四尼薩羅。五跋祇。六末羅。七支提。八",
    "T40n1812_001:0586a28": "跋沙。九樓居。十槃闍。十一阿濕波。十二婆",
    "T40n1812_001:0586b01": "蹉。十三蘇羅婆。十四乾陀羅。十五劍浮沙。十",
    "T40n1812_001:0586b02": "六阿梨提。西土諸國甚多略列十六大國王",
    "T40n1812_001:0586b03": "也。問諸經集眾或有來不此議云何。答聞法",
    "T40n1812_001:0586b04": "由乘急。人天持戒資。乘戒俱急以人天身值",
    "T40n1812_001:0586b05": "佛聞法。乘急戒緩為餘趣身值佛聞法。戒急",
    "T40n1812_001:0586b06": "乘緩雖生人天不見佛不聞法。乘戒俱緩報",
    "T40n1812_001:0586b07": "生餘趣又不聞法。乘有大小信法不同。戒有",
    "T40n1812_001:0586b08": "三品受報優劣。故使諸經明同聞眾多少差",
    "T40n1812_001:0586b09": "別云云。合掌下第四總結時眾願聞可見。佛告",
    "T40n1812_001:0586b10": "下第二釋迦自說又三。初明自誦二釋放光",
    "T40n1812_001:0586b11": "三勸受學。此三各二。初文二者。初舉自誦。汝",
    "T40n1812_001:0586b12": "等下第二勸化。言一切發心者通舉博地。初",
    "T40n1812_001:0586b13": "發圓心稟受此戒即須誦持。外凡之初名字",
    "T40n1812_001:0586b14": "位中。故言一切發心。越却外凡五品弟子及",
    "T40n1812_001:0586b15": "十信位超取十住已上諸位。故云乃至。十",
    "T40n1812_001:0586b16": "住初聞妙理故云發趣。次入十行增修善根",
    "T40n1812_001:0586b17": "名為長養。十迴向位堅修善根名為金剛。金",
    "T40n1812_001:0586b18": "剛後心所依轉勝故名十地。文從真位不云",
    "T40n1812_001:0586b19": "十信。今略列名令知圓乘諸位始末。言十信",
    "T40n1812_001:0586b20": "者十心之中以信為本故言十信。一信二念",
    "T40n1812_001:0586b21": "三進四慧五定六不退七迴向八護法九戒十",
    "T40n1812_001:0586b22": "願。始從名字外凡五品無不具十。三惑全在",
    "T40n1812_001:0586b23": "未得十名。此之十心一一皆十。故瓔珞經云。",
    "T40n1812_001:0586b24": "一信有十十信有百百法為本。故一一位皆",
    "T40n1812_001:0586b25": "言十也。乃至妙覺名異義同。十法皆大轉名",
    "T40n1812_001:0586b26": "十大。即是位位用於十法成一圓教菩薩大",
    "T40n1812_001:0586b27": "乘。此即法華大車之義。一其車高廣譬觀妙",
    "T40n1812_001:0586b28": "理三德佛性為不思議境。即入信心。二張",
    "T40n1812_001:0586b29": "設幰蓋譬無緣慈悲拔苦與樂。即入念心。三",
    "T40n1812_001:0586c01": "安置丹枕譬止惡行善安心定慧。即入進心。",
    "T40n1812_001:0586c02": "四其疾如風譬明達之慧圓破三惑。即入慧",
    "T40n1812_001:0586c03": "心。五車外枕譬識持犯通塞。即入定心。六有",
    "T40n1812_001:0586c04": "大白牛譬道品調適正語正見。入不退心。七",
    "T40n1812_001:0586c05": "又多僕從譬於起誓對治助開。入迴向心。八",
    "T40n1812_001:0586c06": "遊於四方譬知次位十發趣等。入護法心。九",
    "T40n1812_001:0586c07": "自在無礙譬安忍外凡違順名利。即入戒心。",
    "T40n1812_001:0586c08": "十直至道場譬離十信法愛令至發趣。即入",
    "T40n1812_001:0586c09": "願心。一信有十信一法有十法。一信既爾餘",
    "T40n1812_001:0586c10": "九准知。次明十住位中。十發趣心依梵網列",
    "T40n1812_001:0586c11": "名。一捨謂三因開發證平等理。即是第一觀",
    "T40n1812_001:0586c12": "不思議境。二起大慈悲持三聚戒。三忍即第",
    "T40n1812_001:0586c13": "三巧安止觀自利利他。四進即第四破法遍。",
    "T40n1812_001:0586c14": "五定即第五知通塞。六慧即第六道品調適。",
    "T40n1812_001:0586c15": "七願即。第七對治助開皆由願力。八護法即",
    "T40n1812_001:0586c16": "第八識次位使法不濫。九喜即第九安忍違",
    "T40n1812_001:0586c17": "順由法界喜故。十頂即第十離中道法愛居",
    "T40n1812_001:0586c18": "九心之頂。十行位中十長養者慈悲喜捨施",
    "T40n1812_001:0586c19": "好語利益同及定慧。善觀妙境入無緣慈。發",
    "T40n1812_001:0586c20": "無作弘誓入大悲心。善巧安心而稱法界喜",
    "T40n1812_001:0586c21": "名為喜心。緣性破法三惑俱遍名為捨心。於",
    "T40n1812_001:0586c22": "苦集等事達道滅等理名識通塞。即入施心。",
    "T40n1812_001:0586c23": "無作道品善能調停正語業命名好語心。以偏",
    "T40n1812_001:0586c24": "助圓名利益心。八知次位不同而同。圓理無",
    "T40n1812_001:0586c25": "二名為同心。安忍違順稱稱楞嚴定。不著法",
    "T40n1812_001:0586c26": "愛名中道慧。十迴向位十金剛者。一信二念",
    "T40n1812_001:0586c27": "三迴向四達五圓直六不退七大乘八無相九",
    "T40n1812_001:0586c28": "慧十不壞。圓智觀境名為信心。堅固慈悲名",
    "T40n1812_001:0586c29": "為念心。法界故名迴向。圓體三惑名為達心。",
    "T40n1812_001:0587a01": "於塞得通名圓直心。道品趣前名不退心。正",
    "T40n1812_001:0587a02": "助合行皆摩訶衍名大乘心。緣理辨位名無",
    "T40n1812_001:0587a03": "想心。堅固安忍名為慧心。法愛無著名不",
    "T40n1812_001:0587a04": "壞心。言十地者一體性平等地。境智不二也。",
    "T40n1812_001:0587a05": "二體性善慧地。緣理發心也。三體性光明地。",
    "T40n1812_001:0587a06": "巧用止觀名光明也。四體性爾焰地。圓破法",
    "T40n1812_001:0587a07": "遍如焰燋炷。五體性慧照地。善知通塞也。六",
    "T40n1812_001:0587a08": "體性華光地。因中道品名為華光。七體性滿",
    "T40n1812_001:0587a09": "足地。正助無闕也。八體性佛孔地。決定分別",
    "T40n1812_001:0587a10": "次位無濫。九體性華嚴地。安忍違順身心端",
    "T40n1812_001:0587a11": "美如華莊嚴也。十體性入佛境界地。離真法",
    "T40n1812_001:0587a12": "愛心更一轉入等妙覺名佛境界。故佛十法",
    "T40n1812_001:0587a13": "而得大名。一觀不思議境名為理大。二發慈",
    "T40n1812_001:0587a14": "悲心名誓願大。三巧安定慧名莊嚴大。四破",
    "T40n1812_001:0587a15": "法遍名智斷大。五識通塞名遍知大。六道品",
    "T40n1812_001:0587a16": "調適名為道大。七對治助開名為用大。八識",
    "T40n1812_001:0587a17": "次位名權實大。九能定忍名利益大。十無法",
    "T40n1812_001:0587a18": "愛名無住大。故知圓乘十法始終自他具足。",
    "T40n1812_001:0587a19": "御車達到猶名為車。是故諸位菩薩皆誦。問",
    "T40n1812_001:0587a20": "上釋十法對名不同者何。答一法具十法法",
    "T40n1812_001:0587a21": "互融隨義轉釋無得定執。問華嚴經云。初住",
    "T40n1812_001:0587a22": "菩薩得法身本。分身百界像供佛。利生諸位",
    "T40n1812_001:0587a23": "功德無不具足。後後之位何所以耶。答言具",
    "T40n1812_001:0587a24": "足者分具足也。如燈照暗。暗多燈多。初燈雖",
    "T40n1812_001:0587a25": "明寧及後後。是故下第二釋光明。二者。初直",
    "T40n1812_001:0587a26": "標次有緣下列因緣之相。初言戒光者戒能破",
    "T40n1812_001:0587a27": "惑故聲光為表。次文又二。初歎體德次舉宗",
    "T40n1812_001:0587a28": "趣。初言有緣等者緣因即聖應。機應相關致",
    "T40n1812_001:0587a29": "戒光緣理而誦。實理無作故非青等。故妙經",
    "T40n1812_001:0587b01": "云。知法常無性佛種從緣起是故說一乘。戒",
    "T40n1812_001:0587b02": "體無盡故云光光。此之戒體凡聖一如。故勸",
    "T40n1812_001:0587b03": "大眾受持誦學。問上釋戒體云實相心。今言",
    "T40n1812_001:0587b04": "非心如何得同。答實相之心不同頑礙故云",
    "T40n1812_001:0587b05": "非色。不同受等妄情分別故云非心。不同六",
    "T40n1812_001:0587b06": "道之有。不同二乘之無。故云非有非無。理亘",
    "T40n1812_001:0587b07": "始終故云非因非果。從迷辨異。是故云非。從",
    "T40n1812_001:0587b08": "悟本同心等俱是。不即不離妙在其中。妙心",
    "T40n1812_001:0587b09": "實相雙非一切以為戒體。雙照一切名宗名",
    "T40n1812_001:0587b10": "用云云。次諸佛子下舉宗趣中。言諸佛子等",
    "T40n1812_001:0587b11": "者。諸佛舉極果菩薩約真因。即初住已上等",
    "T40n1812_001:0587b12": "覺已還。大眾者總該內外凡也。略舉此三。",
    "T40n1812_001:0587b13": "修之與極分分定慧而成立者由戒為本。本",
    "T40n1812_001:0587b14": "亘初後即宗趣也。是故下第三勸學二者。初",
    "T40n1812_001:0587b15": "勸受持誦學。佛子下第二釋出勸意。初言受",
    "T40n1812_001:0587b16": "持等者受謂受戒。三業領納名受。順受防護",
    "T40n1812_001:0587b17": "名持。對文宣唱名讀。背文通利名誦。修集義",
    "T40n1812_001:0587b18": "理名學。次文先誡聽。若受等者列受等眾。舉",
    "T40n1812_001:0587b19": "一攝諸故但云受。具足應云若受持讀誦善",
    "T40n1812_001:0587b20": "學佛戒者等。國王者小曰邦大曰國。三陽並",
    "T40n1812_001:0587b21": "列像乾道以成三。一氣中表聖人之得一。故",
    "T40n1812_001:0587b22": "易云。君王得一以治天下。一能三所。所謂三",
    "T40n1812_001:0587b23": "才即天地人。以一貫三云國王也。王之所生",
    "T40n1812_001:0587b24": "故云王子。百官者總舉諸官全數是故云百。",
    "T40n1812_001:0587b25": "如云百姓。非即百人而已。宰相者輔王論道",
    "T40n1812_001:0587b26": "經緯國事協理陰陽。宰主之相故名宰相。比",
    "T40n1812_001:0587b27": "丘者此云勤事男。比丘尼此云勤事女。從小",
    "T40n1812_001:0587b28": "入大。二眾通須。無色無身但列欲色。非前後",
    "T40n1812_001:0587b29": "類並名庶民。民者人也。生等五種皇家掌門",
    "T40n1812_001:0587c01": "名為黃門。欲界男女通有貪婬。此舉最多乃",
    "T40n1812_001:0587c02": "至衒賣云婬男女。古因犯罪身屬於人以為",
    "T40n1812_001:0587c03": "賤役名為奴婢。八部者一天二龍三夜叉四",
    "T40n1812_001:0587c04": "乾闥婆五阿修羅六迦樓羅七緊那羅八摩睺",
    "T40n1812_001:0587c05": "羅伽。摩睺羅伽頭上有角餘分同人。非人鬼",
    "T40n1812_001:0587c06": "道之中變通勝者曰神。中下之類名鬼。善神",
    "T40n1812_001:0587c07": "之類金剛密跡名金剛神。雖是大權菩薩示",
    "T40n1812_001:0587c08": "為亦須引實受三聚淨戒。諸天龍等現身為",
    "T40n1812_001:0587c09": "人受菩薩戒名變化人。利根畜生解人語者",
    "T40n1812_001:0587c10": "亦得受戒。雜類猶多略列如上故云乃至。戒",
    "T40n1812_001:0587c11": "為伏斷之因故云第一清淨者序文竟。佛告下第",
    "T40n1812_001:0587c12": "二正說為二。初明十重次明四十八輕。初為",
    "T40n1812_001:0587c13": "三。初舉數勸持。次別釋。三結勸。初文又四。",
    "T40n1812_001:0587c14": "初舉數。次若受下誡勸誦文。初明不誦有損",
    "T40n1812_001:0587c15": "闕於慈悲弘誓云非菩薩。身口離文識心疎",
    "T40n1812_001:0587c16": "野。思修佛性覺悟情乖。但緣六道為懷故云",
    "T40n1812_001:0587c17": "非佛種子。我亦如是等者舉果勸因也。三一",
    "T40n1812_001:0587c18": "切下舉例勸學。三四已略下結說勸持。第二",
    "T40n1812_001:0587c19": "別釋十重為十。初殺人戒菩薩萬行慈悲為",
    "T40n1812_001:0587c20": "本。視眾生猶如父母。六道輪轉互不相知。故",
    "T40n1812_001:0587c21": "下文云。而殺而食者即殺我父母。傷慈之甚。",
    "T40n1812_001:0587c22": "是故先制。所言殺者斷彼命也。從識初託訖",
    "T40n1812_001:0587c23": "于老死斷彼連持相續之命並名為殺。通緣",
    "T40n1812_001:0587c24": "有二。一稟菩薩律儀。二住自性非顛狂等。此",
    "T40n1812_001:0587c25": "通諸戒故名通緣。下不復出。別緣具四。一是",
    "T40n1812_001:0587c26": "人二人想三有殺心四命斷便犯。闕緣結輕。",
    "T40n1812_001:0587c27": "一一戒中通具三意。初制止惡。次制行善。三",
    "T40n1812_001:0587c28": "舉過結犯。初文又三。初標人列於殺事。次因",
    "T40n1812_001:0587c29": "下列成殺業。三乃至下舉輕況重。初言若佛",
    "T40n1812_001:0588a01": "子者通指之辭。謂發發菩提心受菩薩戒。從",
    "T40n1812_001:0588a02": "佛法生通名佛子。若自殺下列殺事五句不",
    "T40n1812_001:0588a03": "同。初自殺有二。一殺自身二殺他身。殺自身",
    "T40n1812_001:0588a04": "有三義。一惡心自殺。二厭身自殺。並違聖教",
    "T40n1812_001:0588a05": "俱結輕垢。故經云。說身無常不說厭離於身",
    "T40n1812_001:0588a06": "也。三為生為道亡身濟物。如薩埵王子等。是",
    "T40n1812_001:0588a07": "故下文令捨自命等則得福無犯。二自殺他",
    "T40n1812_001:0588a08": "具緣犯夷。次教他殺者。教他殺人彼人未死",
    "T40n1812_001:0588a09": "能教前死亦犯重罪。何以故戒無盡故不同",
    "T40n1812_001:0588a10": "小乘順權文說命終戒失結方便蘭。三方便",
    "T40n1812_001:0588a11": "讚歎殺者。見他正殺歎其德也。一讚能殺之",
    "T40n1812_001:0588a12": "人。二讚所殺之法。如律中云用此惡活為等",
    "T40n1812_001:0588a13": "名方便讚歎殺。四見作隨喜者約於已殺隨",
    "T40n1812_001:0588a14": "喜之也。若見若聞皆隨喜故。五乃至呪殺者",
    "T40n1812_001:0588a15": "殺相猶多。刀杖坑穽藥毒等類。呪殺希故越",
    "T40n1812_001:0588a16": "却多種而云乃至。如呪咀人令其命斷等。次",
    "T40n1812_001:0588a17": "列成殺業中四句不同。自有殺心為因。刀杖",
    "T40n1812_001:0588a18": "等為緣。造趣方便為法。以殺為務名業。三舉",
    "T40n1812_001:0588a19": "輕況重故云乃至有命者。故知除人之外並",
    "T40n1812_001:0588a20": "犯輕垢。下文雖無別條義推應爾。如制春夏",
    "T40n1812_001:0588a21": "放火非護生草木。及護損傷物命。但結輕。次",
    "T40n1812_001:0588a22": "是菩薩下制令行善。言常住慈悲心者無緣",
    "T40n1812_001:0588a23": "慈悲。與理相稱。體同法界實相故名為常住。",
    "T40n1812_001:0588a24": "三而反下舉過結犯。言波羅夷者此云他勝",
    "T40n1812_001:0588a25": "處。緣理持戒當感聖果名為佛事。即自勝處。",
    "T40n1812_001:0588a26": "毀禁墮獄名為魔事。即他勝處第二不與取",
    "T40n1812_001:0588a27": "戒。非理侵奪失命損道莫不因茲。此之一條",
    "T40n1812_001:0588a28": "實德人之未免故次制也。別具四緣。一盜有",
    "T40n1812_001:0588a29": "主五錢已上之物。若盜己物不成重也。二有",
    "T40n1812_001:0588b01": "主想。三有盜心。四舉離本處便犯。闕緣犯輕。",
    "T40n1812_001:0588b02": "就文亦三。初制令止惡。次而菩薩下制令行",
    "T40n1812_001:0588b03": "善。三而反下舉過結犯。初文為三。初標名列",
    "T40n1812_001:0588b04": "於盜事。次列成盜業。三乃至下舉輕況重。初",
    "T40n1812_001:0588b05": "文言自盜者自盜人五錢已上物也。教人盜",
    "T40n1812_001:0588b06": "者設不潤身損境過深並結重也。方便盜者",
    "T40n1812_001:0588b07": "或因寄附或因市易以短換長以麁易細。但",
    "T40n1812_001:0588b08": "有盜心損五錢已上並結重也。呪術取物名",
    "T40n1812_001:0588b09": "為呪盜。次文盜因者自心為因。外助為緣。施",
    "T40n1812_001:0588b10": "功造趣為盜法。常思盜事為務名盜業。第三",
    "T40n1812_001:0588b11": "舉輕況重。鬼神為主不擲籌。從乞劫賊之物",
    "T40n1812_001:0588b12": "此心未斷。一針一草五錢已下並犯輕垢。故",
    "T40n1812_001:0588b13": "舉為況。次制令行善中。佛性等者緣佛性理",
    "T40n1812_001:0588b14": "順佛教法。同體慈悲以之為本。助成隨喜。一",
    "T40n1812_001:0588b15": "切之人令生五度之福智慧之樂故云應生",
    "T40n1812_001:0588b16": "等。三舉過結犯如文。第三行非梵行戒。大論",
    "T40n1812_001:0588b17": "云。婬欲雖不惱他眾生心心繫縛。私情逸蕩",
    "T40n1812_001:0588b18": "因果輪迴。漂溺愛河流轉五道莫不由此。故",
    "T40n1812_001:0588b19": "次制重。別具四緣。一是有情男女。二有婬心。",
    "T40n1812_001:0588b20": "三與方便。四與境合便犯。闕緣犯輕就文亦",
    "T40n1812_001:0588b21": "三。初標名制令止惡。次制令行善。三而反下",
    "T40n1812_001:0588b22": "舉過結犯。初又三。初明所犯之事。次明成業。",
    "T40n1812_001:0588b23": "三乃至下舉人女等。為況。初言自婬者一自",
    "T40n1812_001:0588b24": "婬自如軟脊者亦犯重也。二自婬他具緣犯",
    "T40n1812_001:0588b25": "重。教人婬者樂不及身但得輕垢與聲聞同。",
    "T40n1812_001:0588b26": "一切女人等者除狂迷也。次文言因緣等者",
    "T40n1812_001:0588b27": "染心思惟為因。邪想嚴飾為緣。姿則軌儀為",
    "T40n1812_001:0588b28": "法。念念趣成前事為業。第三非人女等況中",
    "T40n1812_001:0588b29": "言鬼神女者。了自心中請彼現身行非梵行。",
    "T40n1812_001:0588c01": "及男二女二名為非道。並得重罪。自餘故漏",
    "T40n1812_001:0588c02": "等皆結輕垢。次而菩薩下制令行善。言淨法",
    "T40n1812_001:0588c03": "者起佛性觀體離三惑。自行化他故云淨法",
    "T40n1812_001:0588c04": "與人。三舉過結犯中言六親者六人之親也。",
    "T40n1812_001:0588c05": "一父之親謂祖父母及姑叔等。二母之親即",
    "T40n1812_001:0588c06": "姨𭒥等。三己之親即父母兄弟及本時妻子",
    "T40n1812_001:0588c07": "等。四妻之親即妻姊妹等。五男女之親謂新",
    "T40n1812_001:0588c08": "婦等。六兄弟之親所謂嫂等。此有二義。一染",
    "T40n1812_001:0588c09": "心於彼一境即生他一切人染心不擇六親等",
    "T40n1812_001:0588c10": "故云反起。起即生也。二自於一切起非梵行",
    "T40n1812_001:0588c11": "不擇畜生六親等境為他起惡之因故云反起",
    "T40n1812_001:0588c12": "一切等。此即穢法與人令他起穢。乖上淨法",
    "T40n1812_001:0588c13": "與人令他斷惡故云反更。而結過也。第四大",
    "T40n1812_001:0588c14": "妄語戒。未得謂得誷聖誑凡。惑動時俗抂招",
    "T40n1812_001:0588c15": "名利故得重罪。別具五緣。一是眾生。二對有",
    "T40n1812_001:0588c16": "情想。三起欺誑心。四說過人法。五前人領解",
    "T40n1812_001:0588c17": "便犯。關緣結輕。就文為三。初標名制令止惡。",
    "T40n1812_001:0588c18": "次制令行善。三舉過結犯。初文亦三。初明犯",
    "T40n1812_001:0588c19": "事。次明成業。三舉輕況重。初言自妄語者。若",
    "T40n1812_001:0588c20": "言得四果八人見地已上乃至六根清淨初住",
    "T40n1812_001:0588c21": "已上次位得重。若說得五停念處煖頂忍世",
    "T40n1812_001:0588c22": "第一乾慧地諸方便位。既是凡法但犯輕垢。",
    "T40n1812_001:0588c23": "二教人者教人說得聖之法名利屬他但犯輕",
    "T40n1812_001:0588c24": "垢。若教他說已為聖犯重。方便妄語者假詑",
    "T40n1812_001:0588c25": "異事令他生於聖人之解。如云我今日不入",
    "T40n1812_001:0588c26": "初地定等故云方。次文中內起誑心為因。外",
    "T40n1812_001:0588c27": "希名利為緣。巧設方便為法。常懷此事為業。",
    "T40n1812_001:0588c28": "三乃至下舉輕況重即小妄語。如云誰得不",
    "T40n1812_001:0588c29": "淨觀於眾中起名身妄語。暗問不聲名身妄",
    "T40n1812_001:0589a01": "語。明問無對名心妄語。不說得聖並結輕垢。",
    "T40n1812_001:0589a02": "次制令行善中。言正語正見者以中道心如",
    "T40n1812_001:0589a03": "事如想知言見。自行勸他故云常生及亦生",
    "T40n1812_001:0589a04": "等。三舉過結犯。非正名邪通於大小妄語。今",
    "T40n1812_001:0589a05": "從大妄大邪故結犯也。第五酤酒戒。酤是貨",
    "T40n1812_001:0589a06": "賣之名。酒是昏醉之藥。酒有三十六失。放逸",
    "T40n1812_001:0589a07": "之門故制重也。別具四緣。一是真酒。二真酒",
    "T40n1812_001:0589a08": "想。三作酤意。四授與前人便犯。闕緣犯輕。就",
    "T40n1812_001:0589a09": "文亦三。初標名制令止惡。次制令行善。三舉",
    "T40n1812_001:0589a10": "過結犯。初文亦三。初明犯事。二明成業。三舉",
    "T40n1812_001:0589a11": "輕況重。初自酤可知。教人者教人為已酤犯",
    "T40n1812_001:0589a12": "重。教人自酤犯輕。次成業中。自營米麵等為",
    "T40n1812_001:0589a13": "因。外具度等為緣。調停方便名法。常酤為事",
    "T40n1812_001:0589a14": "名業。三一切下舉輕況重。穀藥草木和合所",
    "T40n1812_001:0589a15": "成非真麵米。但似於酒酤得輕垢。尚不得酤",
    "T40n1812_001:0589a16": "況真酒耶。次而菩薩下制令行善。明達慧者",
    "T40n1812_001:0589a17": "實相般若也。三而反下舉過結犯可知。第六",
    "T40n1812_001:0589a18": "說四眾名德犯過戒。菩薩運懷弘護三寶掩惡",
    "T40n1812_001:0589a19": "揚善。何容說過塵黷信心。乖利他行故制犯",
    "T40n1812_001:0589a20": "重。別具七緣。一說菩薩聲聞四眾中上名德",
    "T40n1812_001:0589a21": "重罪。二作彼想。三以惡心作說過意。四對外",
    "T40n1812_001:0589a22": "人。五作外人想。六言章了了。七前人領解便",
    "T40n1812_001:0589a23": "犯。闕緣犯輕。就文亦三。初標名制令止惡。次",
    "T40n1812_001:0589a24": "而菩薩下制令行善。三而菩薩下舉過結犯。",
    "T40n1812_001:0589a25": "初又二。初明犯事。二明成業。初文自說教他",
    "T40n1812_001:0589a26": "並結重罪。損境同故十輪經云。占蔔華雖萎",
    "T40n1812_001:0589a27": "猶勝諸餘華。破戒諸比丘猶勝於外道。故瓔",
    "T40n1812_001:0589a28": "珞經云。有犯者名菩薩。無犯者名外道。所以",
    "T40n1812_001:0589a29": "縱犯猶不可輕。次文內心為因。說彼罪境為",
    "T40n1812_001:0589b01": "緣。施設軌則為法。務在說人為業。次制令行",
    "T40n1812_001:0589b02": "善中言外道者除七眾外並名外道。外道即",
    "T40n1812_001:0589b03": "惡人也。二乘惡人者厭苦集諦而修道滅。獨",
    "T40n1812_001:0589b04": "出生死名聲聞乘。觀十二因緣若逆若順意求",
    "T40n1812_001:0589b05": "出苦。利他心劣名緣覺乘。此心即惡名為惡",
    "T40n1812_001:0589b06": "人。不信大乘言非法律必當墮苦。故令悲心",
    "T40n1812_001:0589b07": "說大生信。悲能拔苦故也。三結如文。第七自",
    "T40n1812_001:0589b08": "讚毀他戒。自讚己功抑他盛德。損物之甚故",
    "T40n1812_001:0589b09": "制重罪。別具五緣。一是受戒有德之境同上",
    "T40n1812_001:0589b10": "初緣。二作彼想。三讚毀雙具。四惡心對人讚",
    "T40n1812_001:0589b11": "毀。五前人領解便犯。闕緣犯輕。就文亦三。初",
    "T40n1812_001:0589b12": "標名制令止惡。二制令行善。三舉過結犯。初",
    "T40n1812_001:0589b13": "又二。初明犯事自作教他俱得重罪。次明成",
    "T40n1812_001:0589b14": "業內心貪慢為因。嫉他為利名緣。巧設方便",
    "T40n1812_001:0589b15": "為法。以此為務名業。而菩薩下制令行善。三",
    "T40n1812_001:0589b16": "若自下結犯並如文。第八故慳加毀戒。菩薩",
    "T40n1812_001:0589b17": "攝生施為萬行之首。豈更鄙悋加復毀辱。故",
    "T40n1812_001:0589b18": "制重罪。別具六緣。一是上中之境。二自有財",
    "T40n1812_001:0589b19": "法。三有二想。四廣加惡心毀辱打罵。五前人",
    "T40n1812_001:0589b20": "領解。六令他空反便犯。闕緣犯輕。就文為三。",
    "T40n1812_001:0589b21": "初標名制令止惡。二制令行善。三舉過結犯。",
    "T40n1812_001:0589b22": "初又二。初明犯事。自慳教他並具上緣方結",
    "T40n1812_001:0589b23": "重罪。次明成業中慳心為因。財法為緣。藏護",
    "T40n1812_001:0589b24": "封緘為法。務在鄙悋為業。次而菩薩下制令",
    "T40n1812_001:0589b25": "行善。乏於財法俱為貧。我行未深何能傾捨。",
    "T40n1812_001:0589b26": "隨心所與善言慰謝即不犯也。三而菩薩下",
    "T40n1812_001:0589b27": "舉過結犯。言句偈者句舉能詮之少分偈據",
    "T40n1812_001:0589b28": "教中之義全。如如來妙色身乃至是故我歸",
    "T40n1812_001:0589b29": "依。歎佛三身具足。一微塵法者舉一善言以",
    "T40n1812_001:0589c01": "為況也。第九嗔心不受懺謝戒。夫為菩薩忍",
    "T40n1812_001:0589c02": "辱為懷。而反嗔毒蘊積內心傷慈損道。劫功",
    "T40n1812_001:0589c03": "德賊無過嗔恚。今生微恨當為大怨故制重",
    "T40n1812_001:0589c04": "罪。別具六緣。一有所對上中之境。二生所對",
    "T40n1812_001:0589c05": "想。三嗔心不息。四前人懺謝。五示不受想。六",
    "T40n1812_001:0589c06": "前人領解便犯。闕緣犯輕。就文亦三。初標名",
    "T40n1812_001:0589c07": "制令止惡。次制令行善。三舉過結犯。初亦二。",
    "T40n1812_001:0589c08": "初明犯事自嗔教他具緣俱重。次明成業中。",
    "T40n1812_001:0589c09": "內心為因。前境為緣。蘊結軌儀為法。以嗔為",
    "T40n1812_001:0589c10": "務名業。次而菩薩下制令行善。如文三。而反",
    "T40n1812_001:0589c11": "下舉過結犯。乃至於非眾生者謂嗔無情也。",
    "T40n1812_001:0589c12": "如人嗔心撲打生活乃至木石打著脚手於彼",
    "T40n1812_001:0589c13": "起嗔。並非眾生。此舉輕垢為況。以惡口等者",
    "T40n1812_001:0589c14": "正結過也。第十助謗三寶戒。勝德可珍名之",
    "T40n1812_001:0589c15": "為寶。非理塵黷故稱為謗。別具六緣。一對眾",
    "T40n1812_001:0589c16": "助謗。二是大乘一體及別相三寶。三起上二",
    "T40n1812_001:0589c17": "想。四有謗心。五言說了了。六前人領解便犯。",
    "T40n1812_001:0589c18": "闕緣犯輕。就文亦三。初標名令止惡。次令行",
    "T40n1812_001:0589c19": "善。三況口下舉過結犯。初文亦二。初明犯事。",
    "T40n1812_001:0589c20": "自謗教人俱結重罪。次明成業。內心因。邪見",
    "T40n1812_001:0589c21": "等為緣。巧設虛假為法。此心為法務名業。次",
    "T40n1812_001:0589c22": "而菩薩下制令行善。中言外道者遊心圓理",
    "T40n1812_001:0589c23": "之外乃至外外三宗並名外道。一言謗佛常",
    "T40n1812_001:0589c24": "應痛念故喻鉾㓨。鉾者兵器也。長於二丈用",
    "T40n1812_001:0589c25": "建兵車。三結犯如文。善學下第三結勸又三。",
    "T40n1812_001:0589c26": "初舉所持之法。二誡勸。三指廣三文各二。初",
    "T40n1812_001:0589c27": "文二者初總舉人。言善學者歎美之辭也。次",
    "T40n1812_001:0589c28": "是菩薩下舉法。因中說果故云木叉。木叉者",
    "T40n1812_001:0589c29": "解脫也。次應當下誡勸二者。初勸學持。次",
    "T40n1812_001:0590a01": "若有下舉失顯持。初言微塵者如俗中云臣",
    "T40n1812_001:0590a02": "於國無塵露之功。涅槃經如護浮囊微塵不",
    "T40n1812_001:0590a03": "犯。此舉極小以之為況。次舉失中又二。初明",
    "T40n1812_001:0590a04": "現失十利。次明當報三途。初文者違本弘誓",
    "T40n1812_001:0590a05": "不悔不失法菩提心息。故言不得現前發菩",
    "T40n1812_001:0590a06": "提心。粟散國王及轉輪王由戒為因。因失果",
    "T40n1812_001:0590a07": "亡故云亦失等。比丘及尼等既失於戒報入三",
    "T40n1812_001:0590a08": "惡。豈得為人證於次位。故云亦失比丘比丘",
    "T40n1812_001:0590a09": "尼等。十發趣等者列失次位。前四是因。佛性",
    "T40n1812_001:0590a10": "常住妙果者妙覺之果也。佛性常住亘於始",
    "T40n1812_001:0590a11": "終。今對極位謂。佛性常住家果故云妙果。亦",
    "T40n1812_001:0590a12": "如仁王不明等覺。次明墮三惡中。毀禁不同",
    "T40n1812_001:0590a13": "故報入三惡。聞法奢促也。父母慈育恩深。三",
    "T40n1812_001:0590a14": "寶救護之極可恃可怙。既不聞名恃怙無地",
    "T40n1812_001:0590a15": "故偏舉也。劫者時也。成住壞空各二十增減。",
    "T40n1812_001:0590a16": "一箇增減為一小劫。二十增減為一中劫。八",
    "T40n1812_001:0590a17": "十增減為一大劫云云。以是等者結勸三等下",
    "T40n1812_001:0590a18": "指廣。二者初勸學。次指廣本。此經廣本有八",
    "T40n1812_001:0590a19": "萬威儀品也。"
}