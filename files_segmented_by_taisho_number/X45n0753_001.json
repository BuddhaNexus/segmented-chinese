{
    "X45n0753_001:0022a03": " 刻十地義記序",
    "X45n0753_001:0022a05": "十地經者。為舍那成道[宋木+取]初所說。實稱性之極談。非",
    "X45n0753_001:0022a06": "逐機之權說也。佛滅度後。有天親菩薩。製之論釋。發",
    "X45n0753_001:0022a07": "揮其旨。勒那留支兩三藏譯梵為華。以傳於世焉。然",
    "X45n0753_001:0022a08": "其經也。旨高而理遠。其論也。文奧而義邃。固非淺薄",
    "X45n0753_001:0022a09": "之士所敢窺測。故學者多望崖而退。隋有淨影遠法",
    "X45n0753_001:0022a10": "師者。學究三藏。識高一時。講演此論。遂為之解。名曰",
    "X45n0753_001:0022a11": "義記。其釋文析義。精緻明暢。莫以加焉。使讀者始覺",
    "X45n0753_001:0022a12": "此論之不為難解也。宜矣賢首清涼多為資焉。夫如",
    "X45n0753_001:0022a13": "是。則此記之有大造于後學。豈俟吾輩論乎。餘久有",
    "X45n0753_001:0022a14": "意於校訂以布世焉。獨奈屬奉　台命。歷住四剎。法",
    "X45n0753_001:0022a15": "務鞅掌。不果素志。今也老矣。風燈之命。朝不圖夕。遂",
    "X45n0753_001:0022a16": "乃囑典壽。令校以梓之。所恨此書多歷年所。殆失其",
    "X45n0753_001:0022a17": "半。後人若獲全本。刻而續之。則幸矣。",
    "X45n0753_001:0022a18": "寬政二秊歲次庚戌春二月",
    "X45n0753_001:0022a19": "前住增上教寺大僧正隆善撰",
    "X45n0753_001:0022a23": "題言六則",
    "X45n0753_001:0022a24": "按圓光大師淨土初學鈔圓超法師五宗章疏目",
    "X45n0753_001:0022b01": "錄並云十地論疏七卷淨影大師作(已上)是知當時",
    "X45n0753_001:0022b02": "全書猶存而今所傳僅止四卷可惜已。",
    "X45n0753_001:0022b03": "原本四卷後人卷分本末今亦仍之。",
    "X45n0753_001:0022b04": "此書傳寫得失互有今校讎數本從其善者義涉",
    "X45n0753_001:0022b05": "兩可者及似有脫文者標之上方以俟來者。",
    "X45n0753_001:0022b06": "舊本□闕文者今權填之以便初學。",
    "X45n0753_001:0022b07": "所舉本文間有異於宋明及麗本者今不煩盡標",
    "X45n0753_001:0022b08": "讀者知之。",
    "X45n0753_001:0022b09": "舊本聲聞聲聞作聲々聞々緣覺緣覺作緣々覺",
    "X45n0753_001:0022b10": "々之類古寫之體為爾本不屬誤然讀者或惑故",
    "X45n0753_001:0022b11": "今皆改之。",
    "X45n0753_001:0022b12": "寬政庚戌仲春日　江戶　沙門典壽　識",
    "X45n0753_001:0022c01": "十地經論義記目次",
    "X45n0753_001:0022c03": "卷第一　卷第一本",
    "X45n0753_001:0022c04": "序題言自釋題至初地加分",
    "X45n0753_001:0022c05": "卷第二　卷第一末",
    "X45n0753_001:0022c06": "自加分之餘至本分",
    "X45n0753_001:0022c07": "卷第三　卷第二本",
    "X45n0753_001:0022c08": "自請分至說分",
    "X45n0753_001:0022c09": "卷第四　卷第二末",
    "X45n0753_001:0022c10": "自說分之餘加相至同以何因",
    "X45n0753_001:0022c11": "卷第五　卷第三本",
    "X45n0753_001:0022c12": "自說分之餘福利至校量勝分十願",
    "X45n0753_001:0022c13": "卷第六　卷第三末",
    "X45n0753_001:0022c14": "自校量勝分之餘十盡至第二地離邪婬戒",
    "X45n0753_001:0022c15": "卷第七　卷第四本",
    "X45n0753_001:0022c16": "自離妄語至三果",
    "X45n0753_001:0022c17": "卷第八　卷第四末",
    "X45n0753_001:0022c18": "自第三地至同地竟",
    "X45n0753_001:0022c19": "卷第九(至)卷第十四　卷四本(至)七末",
    "X45n0753_001:0022c20": "佚失論卷第六第四地已下釋",
    "X45n0753_001:0022c22": "十地經論義記目次(終)",
    "X45n0753_001:0023a05": "十地義記卷第一本",
    "X45n0753_001:0023a06": "(此卷盡本分竟)",
    "X45n0753_001:0023a08": "淨影釋　慧遠　撰",
    "X45n0753_001:0023a09": "然十地者乃是集智之妙門備德之良府大聖練神",
    "X45n0753_001:0023a10": "曠古精究其原復欲慈布德雲悲開慧日故龍飜欲",
    "X45n0753_001:0023a11": "頂光斯道化然實義難彰非剛藏無以闡其玄真言",
    "X45n0753_001:0023a12": "叵測唯天親乃能宣其要於是法雨他化義流天竺",
    "X45n0753_001:0023a13": "但方音滯於遠通殊言隔於等習致使教秘胡文義",
    "X45n0753_001:0023a14": "隱梵響茲至大魏永平元年有天竺三藏法師勒那",
    "X45n0753_001:0023a15": "摩提及菩提流支慨冲宗之未通傷淵猷之弊絕愍",
    "X45n0753_001:0023a16": "此長冥傳彼法炬遂竭幽神譯出此論辭窮淵秘旨",
    "X45n0753_001:0023a17": "露文中道風遐振熾流滿世余忝廁學倫逢茲盛化",
    "X45n0753_001:0023a18": "慶遭洪旨喜遇淵文積翫累年髣像一隅聊題所知",
    "X45n0753_001:0023a19": "備已闇忘冀以塵益須彌螢光助日微沾初習曉之",
    "X45n0753_001:0023a20": "未學耳(草書惑人傷失之甚傳者必真慎勿草書)。",
    "X45n0753_001:0023a21": "聖教萬差略要唯二謂聲聞藏及菩薩藏教聲聞法",
    "X45n0753_001:0023a22": "名聲聞藏教菩薩法名菩薩藏聲聞藏中所教有二",
    "X45n0753_001:0023a23": "一聲聞聲聞二緣覺聲聞聲聞聲聞者是人本來求",
    "X45n0753_001:0023a24": "聲聞道常樂觀察四真諦法成聲聞性於最後身值",
    "X45n0753_001:0023b01": "佛為說四真諦法而得悟道本聲聞性今復聞聲而",
    "X45n0753_001:0023b02": "得悟道是故說為聲聞聲聞如經中說求聲聞者如",
    "X45n0753_001:0023b03": "來為說四真諦法據此為言緣覺聲聞者是人本來",
    "X45n0753_001:0023b04": "求緣覺道常樂觀察十二緣法成緣覺性於最後身",
    "X45n0753_001:0023b05": "值佛為說十二緣法而得悟道本緣覺性最後聞聲",
    "X45n0753_001:0023b06": "而得悟道是故說為緣覺聲聞如經中說求緣覺者",
    "X45n0753_001:0023b07": "如來為說十二緣法就此為論然聲聞聲聞總相知",
    "X45n0753_001:0023b08": "法鈍而不利緣覺聲聞別相知法利而不鈍利鈍雖",
    "X45n0753_001:0023b09": "殊同期小果藉教處同是故對斯二人所說合之以",
    "X45n0753_001:0023b10": "為聲聞法藏菩薩藏中所教亦二一是漸入二是頓",
    "X45n0753_001:0023b11": "悟言漸入者是人過去曾習大法中退學小後還入",
    "X45n0753_001:0023b12": "大大從小來謂之為漸故經說言除先修習學小乘",
    "X45n0753_001:0023b13": "者我今亦令入是法中此是漸入言頓悟者有諸眾",
    "X45n0753_001:0023b14": "生久習大乘相應善根今始見佛即能入大大不由",
    "X45n0753_001:0023b15": "小名之為頓故經說言或有眾生世世已來常受我",
    "X45n0753_001:0023b16": "化始見我身聞我所說即皆信受入如來慧此是頓",
    "X45n0753_001:0023b17": "悟漸入菩薩藉淺階遠頓悟菩薩一越解大頓漸雖",
    "X45n0753_001:0023b18": "殊以其當時受大處一是故對斯二人所說為菩薩",
    "X45n0753_001:0023b19": "藏聖教雖眾無出此二故龍樹云佛滅度後迦葉阿",
    "X45n0753_001:0023b20": "難於王舍城結集三藏為聲聞藏文殊阿難於鐵圍",
    "X45n0753_001:0023b21": "山集摩訶衍經為菩薩藏又地持云十二部經唯方",
    "X45n0753_001:0023b22": "廣部是菩薩藏餘十一部是聲聞藏彼文復言佛為",
    "X45n0753_001:0023b23": "聲聞菩薩行出苦道說修多羅結集經者集為二藏",
    "X45n0753_001:0023b24": "以說聲聞所行為聲聞藏說菩薩行為菩薩藏故知",
    "X45n0753_001:0023c01": "聖教無出此二此二亦名大乘小乘半滿教等名雖",
    "X45n0753_001:0023c02": "變改其義不殊二藏之中各復有三謂脩多羅毗尼",
    "X45n0753_001:0023c03": "毗曇修多羅者所謂諸經言毗尼者謂諸戒律阿毗",
    "X45n0753_001:0023c04": "曇者所謂諸論此之三藏廣如別章今此經者二藏",
    "X45n0753_001:0023c05": "之中菩薩藏収為根熟人頓教法輪三藏之中修多",
    "X45n0753_001:0023c06": "羅攝此論亦是菩薩藏攝既非本教不可判之頓漸",
    "X45n0753_001:0023c07": "三藏之中是阿毗曇藏。",
    "X45n0753_001:0023c08": "言十地者葢是集一切種一切智智功德法門論其",
    "X45n0753_001:0023c09": "體也乃是聖慧之幽徑神智之妙宅體出名言心意",
    "X45n0753_001:0023c10": "所不及性寂晈然出過於生滅體空常有盡異所不",
    "X45n0753_001:0023c11": "攝故下經言微難知聖道乃至地行亦如是等論其",
    "X45n0753_001:0023c12": "相也德備塵算曠而難計論其用也能汎溺長津超",
    "X45n0753_001:0023c13": "絕生死曠備眾德圓成覺道盧舍那佛究竟斯趣復",
    "X45n0753_001:0023c14": "欲以己所得引物同入但法寂難彰顯之在行行相",
    "X45n0753_001:0023c15": "難明詮之在教非教無以彰其行非行無以顯其法",
    "X45n0753_001:0023c16": "良以法為行原行為教本故爾顯法之行雖復廓周",
    "X45n0753_001:0023c17": "要攝為二一是方便教道之行二捨相契真證道之",
    "X45n0753_001:0023c18": "行證行寂滅分非可論教行隨緣可以言顯隨緣之",
    "X45n0753_001:0023c19": "行經說不定或云一二乃至眾多今據一門且說為",
    "X45n0753_001:0023c20": "十十名是何始從歡喜乃至法雲此位難分故經與",
    "X45n0753_001:0023c21": "論十門階別其十門者一是趣地方便不同二初住",
    "X45n0753_001:0023c22": "有異三正住有殊四地果差別五隨學分差六就行",
    "X45n0753_001:0023c23": "顯異七據報彰別八約數分差九借喻顯別十對障",
    "X45n0753_001:0023c24": "以階言方便者如地持中於解行住依世淨禪修習",
    "X45n0753_001:0024a01": "一切菩提分法於苦眾生起大悲心廣發大願入歡",
    "X45n0753_001:0024a02": "喜地乃至法雲總修方便滿足地等初住異者初地",
    "X45n0753_001:0024a03": "之中菩提心生以為初住乃至法雲得勝三昧以為",
    "X45n0753_001:0024a04": "初住言正住者初地脩習信進迴向以為安住乃至",
    "X45n0753_001:0024a05": "法雲受佛智職以為安住地果異者初地起願修治",
    "X45n0753_001:0024a06": "十行以為地果乃至法雲成就五大以為地果言學",
    "X45n0753_001:0024a07": "分者初地脩願二地學戒三地習定四五六地脩習",
    "X45n0753_001:0024a08": "智慧七地脩習一切菩提分法八地淨土九地說法",
    "X45n0753_001:0024a09": "十地受職斯等皆是進習上法說之為學言行分者",
    "X45n0753_001:0024a10": "初地成檀乃至十地智波羅蜜斯等皆取隨分所成",
    "X45n0753_001:0024a11": "名之為行言報別者初地多作閻浮提王乃至十地",
    "X45n0753_001:0024a12": "摩醯天王言數量者初地得百二地得千乃至十地",
    "X45n0753_001:0024a13": "得十不可說百千萬億那由他佛國土微塵數三昧",
    "X45n0753_001:0024a14": "等言喻況者喻別有六謂胎藏練金山池海珠借此",
    "X45n0753_001:0024a15": "六喻以況十地六中初一論家立喻後之五種經家",
    "X45n0753_001:0024a16": "為況言對障者初地對於凡夫我障乃至十地對治",
    "X45n0753_001:0024a17": "於法不自在障用此十門以階十位何故初名歡喜",
    "X45n0753_001:0024a18": "乃至十名法雲下論自釋成就無上自利利他行初",
    "X45n0753_001:0024a19": "證聖處多生歡喜故名歡喜離能起誤心犯戒煩惱",
    "X45n0753_001:0024a20": "垢等清淨戒具足故名離垢隨聞思修照法顯現故",
    "X45n0753_001:0024a21": "名為明不忘煩惱薪智火能燒故名為炎得出世智",
    "X45n0753_001:0024a22": "方便善巧能度難度故名難勝波若有間大智現前",
    "X45n0753_001:0024a23": "故名現前善脩無相行功德究竟能過世間二乘出",
    "X45n0753_001:0024a24": "世間道故名遠行報行純熟無相無間故名不動無",
    "X45n0753_001:0024b01": "礙力說法成就利他行故名善慧得大法身具足自",
    "X45n0753_001:0024b02": "在故名法雲數分二五稱之為十地釋不同若依龍",
    "X45n0753_001:0024b03": "樹住處解地故彼十住毗婆沙云十階住處名之為",
    "X45n0753_001:0024b04": "地若依地持論之大宗以持釋地如世間地能持諸",
    "X45n0753_001:0024b05": "物地法亦爾又依彼文別解地行能生釋地故彼論",
    "X45n0753_001:0024b06": "云自受行故名之為住攝受眾生目之為地今此論",
    "X45n0753_001:0024b07": "主通就諸義故下論言生成佛智住持名地生成兩",
    "X45n0753_001:0024b08": "義望於佛果始起名生終滿曰成亦可望果為因名",
    "X45n0753_001:0024b09": "生為緣稱成住唯據因當分相應不退名住持則通",
    "X45n0753_001:0024b10": "望因之與果如彼初地望後二地乃至望佛以說持",
    "X45n0753_001:0024b11": "義諸地望後次第例然。",
    "X45n0753_001:0024b12": "經者外國名脩多羅此飜名綖綖有何義而名綖乎",
    "X45n0753_001:0024b13": "釋言綖有貫持之義聖人言說能貫諸法是故就喻",
    "X45n0753_001:0024b14": "說名為綖若爾何故不名為綖乃名為經解亦有以",
    "X45n0753_001:0024b15": "綖能貫華經能持緯其用相似故號為經若依俗訓",
    "X45n0753_001:0024b16": "經者常也教之一法經歷古今恒有不絕故名為常",
    "X45n0753_001:0024b17": "論者隨義釋有三種一論說名論如五明論等若據",
    "X45n0753_001:0024b18": "斯義經亦名論二難論名論如中百等立賓主設往",
    "X45n0753_001:0024b19": "復名之為論三論釋名論今此論者是其釋論釋論",
    "X45n0753_001:0024b20": "有三一釋義論如毗婆沙等汎釋一切諸經法義二",
    "X45n0753_001:0024b21": "釋宗論唯依一部釋其宗趣如地持論釋華嚴中十",
    "X45n0753_001:0024b22": "三地義三釋文論隨文辨釋如大智論等今此論者",
    "X45n0753_001:0024b23": "釋文名論。",
    "X45n0753_001:0024b24": "十中建初名之為初地如前釋歡喜同上。",
    "X45n0753_001:0024c01": "此論始終文別有二所謂序正初有兩偈是其由序",
    "X45n0753_001:0024c02": "長行已去是其正宗論起有由故先明序由序既興",
    "X45n0753_001:0024c03": "正陳所制名為正宗序之與正經論齊有流通一義",
    "X45n0753_001:0024c04": "諸經備有諸論不定此中略無何故而然有人釋言",
    "X45n0753_001:0024c05": "論主即是流通之人所作之論望於本經即是流通",
    "X45n0753_001:0024c06": "是故論後無別流通若爾天親作論解釋金剛般若",
    "X45n0753_001:0024c07": "彼論何故別立流通又如彌勒作地持論亦立流通",
    "X45n0753_001:0024c08": "定知人語謬妄難依葢乃論者立法左右更無別義",
    "X45n0753_001:0024c09": "有無互從皆得無傷。",
    "X45n0753_001:0024c10": "別就序中五門分別一明經論為序同異二汎明論",
    "X45n0753_001:0024c11": "首歸敬之意三明諸論所敬之相四明諸論歸敬不",
    "X45n0753_001:0024c12": "同五分文辨釋。",
    "X45n0753_001:0024c13": "言同異者序相有異序意則同言相異者經序有二",
    "X45n0753_001:0024c14": "一是發起二是證信如來將說先現諸相為說之由",
    "X45n0753_001:0024c15": "名為發起阿難稟化欲傳己聞對未來人先云如是",
    "X45n0753_001:0024c16": "我從佛聞證成可信名證信序論則不爾一非化主",
    "X45n0753_001:0024c17": "不可神力現相起說故無發起二自有制造不同阿",
    "X45n0753_001:0024c18": "難唯傳佛語故無如是我聞等言以為證信但可歸",
    "X45n0753_001:0024c19": "敬而為發起此是異也言意同者經論雖殊同為生",
    "X45n0753_001:0024c20": "信以信是其入法初門攝法上首欲入佛法要先起",
    "X45n0753_001:0024c21": "信故華嚴中說信如手如人有手至珍寶所隨意採",
    "X45n0753_001:0024c22": "取無手不得入佛法海事亦同爾有信心手隨意採",
    "X45n0753_001:0024c23": "取道法之寶無信不獲信有此能故經與論同為生",
    "X45n0753_001:0024c24": "信。",
    "X45n0753_001:0025a01": "言敬意者敬意有六一作論所依荷恩致敬二請承",
    "X45n0753_001:0025a02": "加護三為生物信四敬事之儀五為表勝相六為開",
    "X45n0753_001:0025a03": "眾生佛法僧念論所依者若無佛說今無所釋若無",
    "X45n0753_001:0025a04": "其法論無所依若無僧傳已則不聞由藉此三今論",
    "X45n0753_001:0025a05": "得興故合歸禮言請護者末法惡時傳化不易若不",
    "X45n0753_001:0025a06": "三寶威力佐助無由自通故須致敬以請助力言為",
    "X45n0753_001:0025a07": "信者論主自是不足之人率已造論人不信受要敬",
    "X45n0753_001:0025a08": "三寶示有宗承有所制立人方取信是故應禮。",
    "X45n0753_001:0025a09": "言敬儀者如似世間孝子忠臣所為必先啟白君父",
    "X45n0753_001:0025a10": "今此菩薩重敬三寶過君及父今欲作論解釋佛經",
    "X45n0753_001:0025a11": "寧不敬啟言表勝者如成實說三寶是其吉祥境界",
    "X45n0753_001:0025a12": "標之在首以顯論勝故先致敬言開眾生佛法僧念",
    "X45n0753_001:0025a13": "者如雜心說為令眾生於三寶中發心趣求解信觀",
    "X45n0753_001:0025a14": "察供養歸依是故須禮第三所敬三寶之相廣如別",
    "X45n0753_001:0025a15": "章。",
    "X45n0753_001:0025a16": "第四諸論不同者諸論之首歸敬各異或具敬三寶",
    "X45n0753_001:0025a17": "如大智論等或但敬人法如此論等或唯敬佛如地",
    "X45n0753_001:0025a18": "持等此隨論者立意左右所以具敬六意同前復以",
    "X45n0753_001:0025a19": "何故但敬人法法藉人通故須敬人法是所釋理宜",
    "X45n0753_001:0025a20": "歸禮有何所以唯敬佛者佛為教主故須頂禮餘非",
    "X45n0753_001:0025a21": "教主廢而不敬若互相從皆得無傷前言此論唯敬",
    "X45n0753_001:0025a22": "人法何者是人而復云法人者所謂請說傳持諸佛",
    "X45n0753_001:0025a23": "菩薩法者所謂十地法門若爾即是具敬三寶佛即",
    "X45n0753_001:0025a24": "佛寶菩薩是僧法門是法何故乃云唯敬人法釋言",
    "X45n0753_001:0025b01": "此等豈異三寶但今不作三寶意禮何故得知今以",
    "X45n0753_001:0025b02": "三義驗非三寶一以相求二通局求三次第求言相",
    "X45n0753_001:0025b03": "求者三寶相異無相離合今此所敬勸請眾中通佛",
    "X45n0753_001:0025b04": "菩薩言無簡異故非三寶言通局者三寶相通有佛",
    "X45n0753_001:0025b05": "斯敬法僧亦爾今此地法諸佛同說佛可是通法唯",
    "X45n0753_001:0025b06": "地法餘則不敬菩薩唯取請說傳持地法之人自餘",
    "X45n0753_001:0025b07": "始行未任宣說請傳地法者斯不被敬明知不以三",
    "X45n0753_001:0025b08": "寶意禮言次第者隨其化相三寶次第必宜佛先次",
    "X45n0753_001:0025b09": "法後僧今此文中佛僧在前法在於後明知非三寶",
    "X45n0753_001:0025b10": "雖有三義但以初門驗之足矣。",
    "X45n0753_001:0025b11": "第五分文解釋之中先判序文後依文釋。",
    "X45n0753_001:0025b12": "就此兩偈總分為二一舉人法彰已致敬二解義下",
    "X45n0753_001:0025b13": "明已敬意為解妙義令法久住亦得分三一舉所敬",
    "X45n0753_001:0025b14": "二彰已頂禮三明禮意若隨句別分之為五一舉人",
    "X45n0753_001:0025b15": "法嘆以顯勝第二頂禮三解妙義四令法住五為利",
    "X45n0753_001:0025b16": "自他就此五中初徵前起後次第相生何故標人舉",
    "X45n0753_001:0025b17": "法嘆勝為欲頂禮何故頂禮為解妙義何故解義為",
    "X45n0753_001:0025b18": "令法住何故令住為起自利利他行故二以後徵前",
    "X45n0753_001:0025b19": "次第相成先就頂禮返以徵前為欲頂禮何故先嘆",
    "X45n0753_001:0025b20": "人法勝者以人為勝師法是妙藥人法俱尊故合頂",
    "X45n0753_001:0025b21": "禮次就解義返以徵前欲解妙義何故標人舉法嘆",
    "X45n0753_001:0025b22": "勝彰已頂禮今所解法由人故聞故須標人口業嘆",
    "X45n0753_001:0025b23": "勝身業頂禮法是所釋故須舉法口業嘆勝身業頂",
    "X45n0753_001:0025b24": "禮又地淵深若不致敬仰承助力無由自能辨釋地",
    "X45n0753_001:0025c01": "法故須頂禮次就法住返以徵前欲令法住何故頂",
    "X45n0753_001:0025c02": "禮解於玅義然法久住必由眾生有信有解若不頂",
    "X45n0753_001:0025c03": "禮示有宗承無由令眾於說生信若不解義經則隱",
    "X45n0753_001:0025c04": "覆無由使人於義生解無信無解法則疾滅故須頂",
    "X45n0753_001:0025c05": "禮以生物信解釋玅義以生眾解生信生解故令法",
    "X45n0753_001:0025c06": "住次就自利利他之行返以徵前為利自他何故解",
    "X45n0753_001:0025c07": "義令法久住行必依解託法而生若不解義無由得",
    "X45n0753_001:0025c08": "解若法不住行無所託故須解義令法久住方成自",
    "X45n0753_001:0025c09": "利利他之道復就前中初偈舉人法門兩字舉所敬",
    "X45n0753_001:0025c10": "法等最勝者人法雙嘆。",
    "X45n0753_001:0025c11": "就初人中分處不定一就釋迦加說名說若從是義",
    "X45n0753_001:0025c12": "則以釋迦為說法者十方諸佛解脫月等為請法眾",
    "X45n0753_001:0025c13": "以金剛藏為分別人後諸論師為流通等二金剛藏",
    "X45n0753_001:0025c14": "口宣名說若從是義則金剛藏為說法者佛餘菩薩",
    "X45n0753_001:0025c15": "為請法眾諸論師等為分別人侍者阿難及諸論師",
    "X45n0753_001:0025c16": "稟傳弟子為流通等下依文釋所言說者若就釋迦",
    "X45n0753_001:0025c17": "加被宣暢名之為說若就剛藏口音陳唱稱之為說",
    "X45n0753_001:0025c18": "此者簡彼斥法之辭斥下所說十地法門何者為彼",
    "X45n0753_001:0025c19": "簡之云此是義不定若對小乘所謂此於大乘法門",
    "X45n0753_001:0025c20": "故金剛藏所入名為大乘三昧若對世間是則此於",
    "X45n0753_001:0025c21": "出世法門故下論言不思法者謂出世間道品法也",
    "X45n0753_001:0025c22": "若對佛果是則此於集一切種一切智智功德法門",
    "X45n0753_001:0025c23": "非是果門若對餘德此於光明三昧法門若對餘住",
    "X45n0753_001:0025c24": "此於菩薩十地法門非種性等所言法者釋有兩義",
    "X45n0753_001:0026a01": "一軌則名法二法名自體今言法者具斯兩義所言",
    "X45n0753_001:0026a02": "門者義亦有二一對行心能通名門二當法自體門",
    "X45n0753_001:0026a03": "別名門如經所說法界門等今之所論具含此義者",
    "X45n0753_001:0026a04": "有兩義一是牒法之辭如似說言色者心者如是一",
    "X45n0753_001:0026a05": "切二綰御之謂此猶我人之別名也今此乃是綰御",
    "X45n0753_001:0026a06": "之義與下分別義人相似然此地經盧舍那說何不",
    "X45n0753_001:0026a07": "斥名汎云說者以地大通諸佛同說說者斯敬無宜",
    "X45n0753_001:0026a08": "偏禮如彼彌勒作論解地通敬三世一切諸佛此亦",
    "X45n0753_001:0026a09": "同然以前該後名之為及請人眾多非一稱諸敦發",
    "X45n0753_001:0026a10": "名勸求答為請人就此二差別解釋言上望下說以",
    "X45n0753_001:0026a11": "為勸以下對上名之為請佛對剛藏說為望下眾對",
    "X45n0753_001:0026a12": "剛藏說為望上若如是者下請分中佛亦言請云何",
    "X45n0753_001:0026a13": "望上人復釋言諸佛之師所謂法也以佛對法猶是",
    "X45n0753_001:0026a14": "望上若存此義佛諸弟子晝夜行道皆言勸請此復",
    "X45n0753_001:0026a15": "若為對下說勸勸望於下義既不成請望於上理亦",
    "X45n0753_001:0026a16": "不立隨義且分非無新義法同前釋言分別者若就",
    "X45n0753_001:0026a17": "剛藏剖暢地道名曰分別若就論師開析文義名為",
    "X45n0753_001:0026a18": "分別有深所以目之為義包含名藏宰用名人領納",
    "X45n0753_001:0026a19": "稱受溫守名持傳布名流無壅曰通傳者非一該攝",
    "X45n0753_001:0026a20": "名等就此偈中若類初句齊應言者若類第三俱應",
    "X45n0753_001:0026a21": "置人但偈要迮第二第四闕無人者綺異成文第一",
    "X45n0753_001:0026a22": "第三人者互說。",
    "X45n0753_001:0026a23": "法門之言釋不異前等最勝者人法並尊故云等勝",
    "X45n0753_001:0026a24": "身首為頂敬屈名禮陳已頂敬顯虔之至解妙義者",
    "X45n0753_001:0026b01": "出向敬意開釋名解所解精微故稱為妙義如前釋",
    "X45n0753_001:0026b02": "解義之意欲使地道久傳不墜故云欲令法久住也",
    "X45n0753_001:0026b03": "經有論故義則易解以有解故法則久住自他利者",
    "X45n0753_001:0026b04": "依此地法能成眾生俱利行也亦可論主作論解經",
    "X45n0753_001:0026b05": "饒益世間名為利他有善歸己稱曰自利所言故者",
    "X45n0753_001:0026b06": "出向令法久住之意為成俱利故令法住。",
    "X45n0753_001:0026b07": "十地門下是其正論正宗之中三門分別一辨宗趣",
    "X45n0753_001:0026b08": "二開判文義三隨文解釋。",
    "X45n0753_001:0026b09": "宗趣云何若就經本義要唯三一所說教道二所顯",
    "X45n0753_001:0026b10": "證道三所表地法言所說者一切地前因分之行隨",
    "X45n0753_001:0026b11": "相造修可以言論故曰所說言所顯者一切地中果",
    "X45n0753_001:0026b12": "分行德捨脩契實離相離言但可寄彼因分脩相顯",
    "X45n0753_001:0026b13": "標真德故說斯德以為所顯言所表者向雖顯德意",
    "X45n0753_001:0026b14": "不在事為欲寄彼諸佛菩薩離相淨證表彰地法故",
    "X45n0753_001:0026b15": "說地法以為所表良以法是眾生自實情倒謬緣處",
    "X45n0753_001:0026b16": "而不覺今欲即情拂妄顯實令人趣入即妄辨真理",
    "X45n0753_001:0026b17": "在難彰故寄淨證以表法也言其論也宗要有四一",
    "X45n0753_001:0026b18": "是所釋經本言教二是所成教道之行三是所顯離",
    "X45n0753_001:0026b19": "相真證四是所表地之法體近則解釋初之本教遠",
    "X45n0753_001:0026b20": "成後三後三體狀備如前辨宗要如是。",
    "X45n0753_001:0026b21": "次判文義今先就經分別其相後就論辨經中有二",
    "X45n0753_001:0026b22": "一寄人顯德二就法分別言寄人者人別有二一是",
    "X45n0753_001:0026b23": "化主盧舍那佛二是助化金剛藏菩薩就此二人所",
    "X45n0753_001:0026b24": "顯各三一彰德體二顯德相三明德用就佛三者初",
    "X45n0753_001:0026c01": "成正覺顯證法體七日思惟彰德勝相故下論言思",
    "X45n0753_001:0026c02": "惟因緣顯不共法加金剛藏入三昧下彰其德用就",
    "X45n0753_001:0026c03": "金剛藏所明三者初入三昧顯證法體諸佛同加顯",
    "X45n0753_001:0026c04": "德勝相故下諸佛相與讚嘆乃能入是大乘三昧起",
    "X45n0753_001:0026c05": "分以下明其德用言就法者隨義廣略開合非一或",
    "X45n0753_001:0026c06": "說為三或復為六或分為九或判為十或復離為四",
    "X45n0753_001:0026c07": "十八分三者所謂序正流通就此三中所辨之法要",
    "X45n0753_001:0026c08": "唯證教證教既殊三分亦異就教三者初至起分是",
    "X45n0753_001:0026c09": "其由序以此起發正說故也本分已去是其正宗於",
    "X45n0753_001:0026c10": "中雖復有略有廣同說地法判為正宗地利益下勸",
    "X45n0753_001:0026c11": "信傳持津及末代判為流通就證三者初一序分判",
    "X45n0753_001:0026c12": "為由序入三昧分是證正宗因入三昧正顯實證故",
    "X45n0753_001:0026c13": "下論言此三昧是法體也流通之義釋有兩種一以",
    "X45n0753_001:0026c14": "己德流被信地說為流通若從是義加分已去皆是",
    "X45n0753_001:0026c15": "流通以說自德令信菩薩證入地故二流末代名曰",
    "X45n0753_001:0026c16": "流通若從是義地利益分名曰流通言為六者隨行",
    "X45n0753_001:0026c17": "以分初至起分起化之由為生物信第二本分略說",
    "X45n0753_001:0026c18": "地法嘆其殊勝起眾樂欲第三請分彰地出言令生",
    "X45n0753_001:0026c19": "正解第四說分終至十地廣明脩相令物起行第五",
    "X45n0753_001:0026c20": "影像寄喻顯德第六地益明德既成契證地法故下",
    "X45n0753_001:0026c21": "論言以得法力大地動等言為九者始從序分乃至",
    "X45n0753_001:0026c22": "請分即以為六說分以去判為第七地影像分說為",
    "X45n0753_001:0026c23": "第八地利益分是其第九就此九中所辨有三一就",
    "X45n0753_001:0026c24": "化相通為起說二就化意通為顯證三隨宗要證教",
    "X45n0753_001:0027a01": "雙辨言起說者如來將說先託時處現相集眾發起",
    "X45n0753_001:0027a02": "所說以之為序由序既興將為眾說時金剛藏嘿入",
    "X45n0753_001:0027a03": "三昧顯己自證能為眾說又為受加故次第二明三",
    "X45n0753_001:0027a04": "昧分由入三昧十方諸佛相與讚嘆與力同加故次",
    "X45n0753_001:0027a05": "第三明其加分既得聖力欲為眾說但定無言宜從",
    "X45n0753_001:0027a06": "定起故次第四明其起分從定起已略宣地法起後",
    "X45n0753_001:0027a07": "廣說故次第五明其本分然彼本中略說地名不廣",
    "X45n0753_001:0027a08": "分別大眾渴仰聞名欲義相與啟請故次第六明其",
    "X45n0753_001:0027a09": "請分眾既請已正為廣陳故次第七明其說分乃至",
    "X45n0753_001:0027a10": "十地通亦是說法說難解宜以喻顯故次第八明地",
    "X45n0753_001:0027a11": "影像為說既竟宜顯地益勸信傳通故次第九明地",
    "X45n0753_001:0027a12": "利益言顯證者為化之意宗為顯證於中初分顯證",
    "X45n0753_001:0027a13": "由序後八正顯八中前三就相顯證次有四分就說",
    "X45n0753_001:0027a14": "顯證後之一分就所攝化顯證利益前三之中初三",
    "X45n0753_001:0027a15": "昧分寄入顯證第二加分因加以顯得證之相故下",
    "X45n0753_001:0027a16": "論言以何故加由得大乘光明法故第三起分寄出",
    "X45n0753_001:0027a17": "顯寂說必宜起即顯所入寂滅離言故下論云定無",
    "X45n0753_001:0027a18": "言說是故宜起次四之中初本分者略說顯證第二",
    "X45n0753_001:0027a19": "請分拂相顯寂說及影像寄相表德說分之中寄修",
    "X45n0753_001:0027a20": "表德地影像分借喻顯德末後一分就所攝化顯證",
    "X45n0753_001:0027a21": "利益故下文言以得法力動地雨花如是等也此等",
    "X45n0753_001:0027a22": "差別同為顯證言隨宗要證教雙辨者此經之要無",
    "X45n0753_001:0027a23": "出證教九中初一是其由序後八正顯證教之相八",
    "X45n0753_001:0027a24": "中初一入三昧分顯示正證後七次第明起言教言",
    "X45n0753_001:0027b01": "教次第義如初門所言十者隨地不同分為十也所",
    "X45n0753_001:0027b02": "言文別四十八者初地八分二地二分乃至十地八",
    "X45n0753_001:0027b03": "分差別一部合有四十八分上來就經分判其相下",
    "X45n0753_001:0027b04": "就論辨論中有二一科經文二如是下隨文辨釋文",
    "X45n0753_001:0027b05": "義如是第三釋中十地門者即隨地別分為十也十",
    "X45n0753_001:0027b06": "地法門備如前釋初地攝下別就初地分判其文先",
    "X45n0753_001:0027b07": "舉其數後列八名如餘論中解義有三一上上門從",
    "X45n0753_001:0027b08": "前起後文次相生二總別門如下所說六相門等三",
    "X45n0753_001:0027b09": "攝取門隨義同者共相收攝今言初地所攝八者是",
    "X45n0753_001:0027b10": "攝取門所攝之言解釋有二一以總收別名之為攝",
    "X45n0753_001:0027b11": "別有八分初地統括悉皆在中故稱為攝二以別收",
    "X45n0753_001:0027b12": "總名之為攝就總初地隨其義別攝以為八故言初",
    "X45n0753_001:0027b13": "地所攝八分分猶別也八中後二可初地攝前六義",
    "X45n0753_001:0027b14": "通何故說言初地攝乎然此文中攝義有三一當分",
    "X45n0753_001:0027b15": "辨攝如離垢下中間八地二以前攝後如第十地後",
    "X45n0753_001:0027b16": "之二分雖通十地從前六分通皆名為第十地攝三",
    "X45n0753_001:0027b17": "以後攝前如此初地前六雖通從後二故亦言初攝",
    "X45n0753_001:0027b18": "下列八名言序分者說由名序言三昧者由序既興",
    "X45n0753_001:0027b19": "欲為眾說時金剛藏嘿入三昧顯證能說又欲受加",
    "X45n0753_001:0027b20": "明此三昧名三昧分三昧是其中國之言此名正定",
    "X45n0753_001:0027b21": "以心住法離於邪亂故名正定言加分者前入三昧",
    "X45n0753_001:0027b22": "為欲受加故入定已諸佛同加明此加事故名加分",
    "X45n0753_001:0027b23": "言起分者彼金剛藏得勝力已欲為眾說便從定起",
    "X45n0753_001:0027b24": "明此起事故名起分言本分者從定起已略說地法",
    "X45n0753_001:0027c01": "與廣為本故名本分言請分者前略說地說已嘿住",
    "X45n0753_001:0027c02": "大眾聞名渴仰解義相與啟請故名請分言說分者",
    "X45n0753_001:0027c03": "請相既備便得廣說故名說分校量勝者通亦是說",
    "X45n0753_001:0027c04": "但就地滿比校量度以顯勝前名校量勝。",
    "X45n0753_001:0027c05": "如是已下依文辨釋解初序中先經後論論文簡略",
    "X45n0753_001:0027c06": "宜依經釋經中有二一證信序二發起序辨此二序",
    "X45n0753_001:0027c07": "略有五門一釋序名并立所以二解兩序名之差別",
    "X45n0753_001:0027c08": "并顯得失三解二序名之通局四定二序文之前却",
    "X45n0753_001:0027c09": "五隨文解釋。",
    "X45n0753_001:0027c10": "就初門中先解序名言發起者佛將說經先託時處",
    "X45n0753_001:0027c11": "神力集眾以如是等發起所說名發起序言證信者。",
    "X45n0753_001:0027c12": "阿難稟承如來所說欲以己聞傳於末代先對眾生",
    "X45n0753_001:0027c13": "云言如是我從佛聞顯己承傳以證可信名證信序",
    "X45n0753_001:0027c14": "何故有二以經二故經唯是一云何言二經體雖一",
    "X45n0753_001:0027c15": "隨時就人亦得說二一如來所說二阿難所傳如來",
    "X45n0753_001:0027c16": "所說益在當時阿難所傳傳在未來是故約人就時",
    "X45n0753_001:0027c17": "為二經既有二序亦宜別。",
    "X45n0753_001:0027c18": "第二門中先彰二序名之差別後顯得失二序之名",
    "X45n0753_001:0027c19": "諸家所立凡有四對一就序義名名為證信及與發",
    "X45n0753_001:0027c20": "起二就人以名名如來序及阿難序發起序者名如",
    "X45n0753_001:0027c21": "來序證信序者名阿難序三就時以名名現在序及",
    "X45n0753_001:0027c22": "未來序如來序者名為現在阿難序者名為未來四",
    "X45n0753_001:0027c23": "對經以名名經前序及經後序此名佛說以之為經",
    "X45n0753_001:0027c24": "對此經故彰序前後如來序者是其經前阿難序者",
    "X45n0753_001:0028a01": "說為經後阿難序者更有一名名遺教序以佛遺言",
    "X45n0753_001:0028a02": "教置此序故名遺教名別如此得失云何此四對中",
    "X45n0753_001:0028a03": "證信發起名義無爽第二對中阿難序者名義無過",
    "X45n0753_001:0028a04": "如來序者義有不盡如勝鬘經有化佛主王及夫人",
    "X45n0753_001:0028a05": "旃提勝鬘五人發起諸經發起多不獨佛若言如來",
    "X45n0753_001:0028a06": "則闕餘人發起之義以如來序名有所闕阿難序者",
    "X45n0753_001:0028a07": "對亦不立第三對中現在無失未來有過若佛現說",
    "X45n0753_001:0028a08": "名現序者阿難傳時亦是現在若使對佛現在所說",
    "X45n0753_001:0028a09": "名阿難序以為未來是則對於阿難現傳彼如來序",
    "X45n0753_001:0028a10": "應名過去為序之時俱皆現在不可偏名一為未來",
    "X45n0753_001:0028a11": "未來不立對未之現理示宜廢且隨一義亦得無傷",
    "X45n0753_001:0028a12": "第四對中經明無過經後有失若言經前可得名序",
    "X45n0753_001:0028a13": "若言經後則無序義若如來序是佛說經前阿難序",
    "X45n0753_001:0028a14": "者亦是阿難所傳經前經後之言有過須廢經前之",
    "X45n0753_001:0028a15": "對理亦不立今以諸名斯皆有過故存證信發起之",
    "X45n0753_001:0028a16": "稱。",
    "X45n0753_001:0028a17": "第三門中言通局者通則二序俱名證信齊號發起",
    "X45n0753_001:0028a18": "立序之意同為生信是故二序同名證信發起是其",
    "X45n0753_001:0028a19": "序之正義皆為起說是故二序齊號發起別如向辨",
    "X45n0753_001:0028a20": "序義既通何故發起偏屬如來證信序者獨在阿難",
    "X45n0753_001:0028a21": "釋言為別二序故爾等為別序何故不名阿難序者",
    "X45n0753_001:0028a22": "以為發起如來序者以為證信釋言阿難位卑難信",
    "X45n0753_001:0028a23": "懼人輕謗立序之意專為生信望意立稱名為證信",
    "X45n0753_001:0028a24": "佛德尊高人皆重信立序之意直為起發故就序義",
    "X45n0753_001:0028b01": "名為發起。",
    "X45n0753_001:0028b02": "第四門中先序異說次辨過非後顯正義異說如何",
    "X45n0753_001:0028b03": "昔來相傳經後序中句別有五一如是二我聞三一",
    "X45n0753_001:0028b04": "時四住處五同聞又人以佛更為一句通前說六異",
    "X45n0753_001:0028b05": "說如此次辨過非先以理徵後以文證如是我聞此",
    "X45n0753_001:0028b06": "之二句經後可爾一時佛等若非經前經前無佛誰",
    "X45n0753_001:0028b07": "之說經無時無處說何所託又無徒眾說何所被斯",
    "X45n0753_001:0028b08": "等乃是起說之要何為經後人復救言事雖經前後",
    "X45n0753_001:0028b09": "時引來故說經後若如是者正說已前斯是經後如",
    "X45n0753_001:0028b10": "涅槃經流血已前本但有事皆是阿難後時引來何",
    "X45n0753_001:0028b11": "定五六然彼諸相雖後引來得判經前時處佛等何",
    "X45n0753_001:0028b12": "為不爾以此驗求五六之言未可依定言文證者如",
    "X45n0753_001:0028b13": "彼法華優婆提舍解釋如來住王舍城祇闍崛山在",
    "X45n0753_001:0028b14": "彼勝處顯法勝故又此論言時處校量顯示法勝聖",
    "X45n0753_001:0028b15": "者將說先寄時處顯法發起何得判為經後序乎辨",
    "X45n0753_001:0028b16": "過如是正義云何如是我聞安屬證信一時已下正",
    "X45n0753_001:0028b17": "說已前義有兩兼若就當時起發之義說為發起阿",
    "X45n0753_001:0028b18": "難引來成於證信不得偏取。",
    "X45n0753_001:0028b19": "第五釋中先解證信四句分別一解如是我聞之言",
    "X45n0753_001:0028b20": "有之所由二明如是我聞之言立意三明如是我聞",
    "X45n0753_001:0028b21": "之言在此所以四釋如是我聞之言初言有所由者",
    "X45n0753_001:0028b22": "由佛教故佛何故教阿難請故阿難何因為此啟請",
    "X45n0753_001:0028b23": "阿尼樓馱教其請故阿尼樓馱何緣故教由彼阿難",
    "X45n0753_001:0028b24": "心憂惱故阿難比丘何以憂惱由見如來般涅槃故",
    "X45n0753_001:0028c01": "佛將滅度阿難悲感阿尼樓馱開覺阿難汝傳法人",
    "X45n0753_001:0028c02": "何不請佛未來世事徒悲何益阿難對曰我今迷悶",
    "X45n0753_001:0028c03": "知何所問阿尼樓駄遂教阿難請佛四事一問比丘",
    "X45n0753_001:0028c04": "以何為師二問比丘依何而住三問惡性比丘云何",
    "X45n0753_001:0028c05": "共居四問一切經首當置何字阿難心悟受教請佛",
    "X45n0753_001:0028c06": "佛依答之何為師者當依波羅提木叉也若我住世",
    "X45n0753_001:0028c07": "無異於是木叉是戒比丘所學故說為師依何住者",
    "X45n0753_001:0028c08": "當依四念云何四念謂觀內身循身觀精懃一心除",
    "X45n0753_001:0028c09": "世貪憂如是觀外身內外身受心法對亦復如是此",
    "X45n0753_001:0028c10": "是所依故經說言若依四念名自境界若依五欲名",
    "X45n0753_001:0028c11": "他境界惡性比丘云何共者梵檀治之言梵檀者嘿",
    "X45n0753_001:0028c12": "不共語若調伏為說離有無經一切經首置何字者",
    "X45n0753_001:0028c13": "當置如是我聞一時佛在某方某藂林等由佛教置",
    "X45n0753_001:0028c14": "故有此言次辨立意佛有何意教立此言為生物信",
    "X45n0753_001:0028c15": "云何生信言如是者阿難彰己信順佛語名佛所說",
    "X45n0753_001:0028c16": "以之為如道佛所說以此為是令他眾生同己生信",
    "X45n0753_001:0028c17": "言我聞者阿難自是不足之人若言此法是己所說",
    "X45n0753_001:0028c18": "人多不信由言此法從佛聞故人皆歸信生信如是",
    "X45n0753_001:0028c19": "信有何義而為生乎此如前釋次第三門解釋如是",
    "X45n0753_001:0028c20": "我聞之言在此所以如來本教置在經首此經乃是",
    "X45n0753_001:0028c21": "華嚴經中第二十一品此品既非一部之初何緣得",
    "X45n0753_001:0028c22": "置釋言阿難名佛所說一部經本通為如是云言我",
    "X45n0753_001:0028c23": "聞此品既是一部之例龍樹別傳准置在斯第四門",
    "X45n0753_001:0028c24": "中初解如是後釋我聞解如是中先就人定後正解",
    "X45n0753_001:0029a01": "釋昔來相傳多就阿難以釋如是阿難自言己之所",
    "X45n0753_001:0029a02": "傳如佛說教名之為如簡去相似指斥言是究尋此",
    "X45n0753_001:0029a03": "言乃是就佛非就阿難何故得知准大智論言如是",
    "X45n0753_001:0029a04": "者信順之辭阿難彰己信順佛語故名佛語以為如",
    "X45n0753_001:0029a05": "是又溫室初阿難自云吾從佛聞於如是故名佛說",
    "X45n0753_001:0029a06": "以為如是但方言不同若依胡語先舉所聞如是之",
    "X45n0753_001:0029a07": "法後彰己聞故諸經首多先標舉如是之言後云我",
    "X45n0753_001:0029a08": "聞若依此方先彰己聞後舉如是故知名彼如來所",
    "X45n0753_001:0029a09": "說以為如是定之麤爾解釋云何分別有二一約法",
    "X45n0753_001:0029a10": "解二約人釋言約法者阿難噵佛言如於法故名為",
    "X45n0753_001:0029a11": "如如來所說若理若事皆如彼法如法之言是當道",
    "X45n0753_001:0029a12": "理故名為是言約人者阿難噵今釋迦所說如於過",
    "X45n0753_001:0029a13": "去一切佛說名之為如乖諸佛說則名為非如諸佛",
    "X45n0753_001:0029a14": "言稱之為是言我聞者阿難對眾陳己飡說故言我",
    "X45n0753_001:0029a15": "聞聞實是耳何故稱我諸根之別皆我用具是故就",
    "X45n0753_001:0029a16": "總說言我聞法實無人何故言我雖無實主非無假",
    "X45n0753_001:0029a17": "者綰御之義亦得稱我譬如四兵合以為軍雖無實",
    "X45n0753_001:0029a18": "主亦得稱言我軍勇健我軍勝彼此亦同然阿難既",
    "X45n0753_001:0029a19": "是得理聖人有何所以同凡說我我有三種一者凡",
    "X45n0753_001:0029a20": "夫見使未亡見心說我二諸學人見使雖除慢使猶",
    "X45n0753_001:0029a21": "在慢心說我三無學人見漫已除隨世流布亦說言",
    "X45n0753_001:0029a22": "我若通無學習使說我亦得有四今此所言隨世流",
    "X45n0753_001:0029a23": "布不同凡夫無我是勝有我為劣何不從勝乃從劣",
    "X45n0753_001:0029a24": "乎為別彼此令人識知故須說我若不說我云何得",
    "X45n0753_001:0029b01": "知聞之在己以對有我眾生故爾乃至如來對於眾",
    "X45n0753_001:0029b02": "生亦自言我化我眾生法應如是。",
    "X45n0753_001:0029b03": "一時已下文雖兩兼今以對前一向證信自下偏就",
    "X45n0753_001:0029b04": "發起解釋於中有三一就時明佛二成道下就時明",
    "X45n0753_001:0029b05": "處三與菩薩下明其徒眾。",
    "X45n0753_001:0029b06": "釋一時中先序異說次辨過非後顯正義言異說者",
    "X45n0753_001:0029b07": "昔來相傳言佛說時阿難聞時更無前後簡傳之謬",
    "X45n0753_001:0029b08": "成上我聞故云一時異說如是辨過云何今先事驗",
    "X45n0753_001:0029b09": "後以文證言事驗者阿難是佛得道夜生如小乘中",
    "X45n0753_001:0029b10": "如來成道六七日後即便說經阿難爾時猶在懷抱",
    "X45n0753_001:0029b11": "身不豫會如來成道二十年後方始出家三十年後",
    "X45n0753_001:0029b12": "方為侍者自茲已前多不親聞雖不親聞所集諸經",
    "X45n0753_001:0029b13": "亦云一時驗之定非簡傳之謬又小乘中不得說言。",
    "X45n0753_001:0029b14": "阿難是權明知非是說聽一時何故得知阿難是佛",
    "X45n0753_001:0029b15": "得道夜生為證此義須知阿難立字因緣阿難陀者",
    "X45n0753_001:0029b16": "是中國語此名歡喜喜有三義一以本因佛於往昔",
    "X45n0753_001:0029b17": "見過去佛號釋迦文侍者弟子名曰阿難國土眷屬",
    "X45n0753_001:0029b18": "與今無別因願我當成如今佛以斯本願給侍弟子",
    "X45n0753_001:0029b19": "今名阿難二以現緣阿難端正人見同悅故號歡喜",
    "X45n0753_001:0029b20": "三父母立字父母何緣與字歡喜喜時生故何者喜",
    "X45n0753_001:0029b21": "時佛成道時如來十九出家學道既出家已五年習",
    "X45n0753_001:0029b22": "定六年自餓父王遣人恒往瞻伺知極羸惙常懼不",
    "X45n0753_001:0029b23": "全菩薩後時知餓非道遂食乳糜欲取正覺魔作是",
    "X45n0753_001:0029b24": "念若佛道成空我境界曼道未成當敗其志遂率官",
    "X45n0753_001:0029c01": "屬十八億萬來嬈菩薩菩薩爾時入勝慈定令魔眷",
    "X45n0753_001:0029c02": "屬顛倒墮落魔既被降便作是念菩薩力大非我能",
    "X45n0753_001:0029c03": "勝當惱其父遂即往詣淨飯宮上唱如是言悉達太",
    "X45n0753_001:0029c04": "子昨夜死矣王時聞已從床而墮猶若魚王熱沙所",
    "X45n0753_001:0029c05": "爍良久乃蘇念子在家當為輪王今日出家空無所",
    "X45n0753_001:0029c06": "獲未久之間菩提樹神以佛道成遂持天華慶賀父",
    "X45n0753_001:0029c07": "王宮上空中唱如是言地天太子昨夜道成王聞生",
    "X45n0753_001:0029c08": "疑向者有天言我子死今復有天云子成道何者可",
    "X45n0753_001:0029c09": "信菩提樹神曰我言可信向者是魔故相惱耳王聞",
    "X45n0753_001:0029c10": "大喜念子在家當為輪王今日出家為法輪王彼此",
    "X45n0753_001:0029c11": "無失前聞子死今忽聞活一重大喜復聞道成二重",
    "X45n0753_001:0029c12": "大喜未久之間王弟斛飯夜生阿難寅抱詣王弟於",
    "X45n0753_001:0029c13": "昨夜生此一男王即答言我子成道汝復生男眾慶",
    "X45n0753_001:0029c14": "并集與字歡喜以此驗求阿難定是得道夜生事驗",
    "X45n0753_001:0029c15": "如是文證如何依轉法輪經阿難比丘集法之時在",
    "X45n0753_001:0029c16": "前結集轉法輪經口自稱云佛初說法時爾時我不",
    "X45n0753_001:0029c17": "見如是展轉聞佛遊波羅捺為五比丘眾轉四諦法",
    "X45n0753_001:0029c18": "輪據斯以驗阿難自言己之傳聞不云親承然彼經",
    "X45n0753_001:0029c19": "首亦言一時明知一時非簡傳聞辨過如此正義云",
    "X45n0753_001:0029c20": "何言一時者為化之辰目之為時但佛一代化時眾",
    "X45n0753_001:0029c21": "多為別餘時是故言一何故得知即准此經驗之非",
    "X45n0753_001:0029c22": "謬如華嚴經地品初云爾時佛在他化天中龍樹別",
    "X45n0753_001:0029c23": "傳改爾為一爾時之言不可成上改爾為一寧不屬",
    "X45n0753_001:0029c24": "下明知人釋不可依據婆伽婆者就時明佛是外國",
    "X45n0753_001:0030a01": "語此飜非一或言有德以佛廓備諸功德故或言大",
    "X45n0753_001:0030a02": "名聲如來德號普徧聞故或云吐女根諸惡煩惱是",
    "X45n0753_001:0030a03": "女根本如來盡捨是故名吐或言破煩惱無量諸結",
    "X45n0753_001:0030a04": "獨佛能摧是故言破。",
    "X45n0753_001:0030a05": "二成道下就時辨處成道未久第二七日是其時也",
    "X45n0753_001:0030a06": "餘是處也前已明時何故復辨釋言前者雖云一時",
    "X45n0753_001:0030a07": "猶自未知何時之一是故重指第二七日然佛一化",
    "X45n0753_001:0030a08": "初後兩時時別易顯故是經中說一時後別更明其",
    "X45n0753_001:0030a09": "第二七日涅槃經中說一時後別明二月十五日時",
    "X45n0753_001:0030a10": "餘時難辨故不重指言成道者對之以顯第二七日",
    "X45n0753_001:0030a11": "因辨剋果名之為成所得圓通稱之為道以彼初成",
    "X45n0753_001:0030a12": "望第二七日時中不遙名曰未久實即久成今據應",
    "X45n0753_001:0030a13": "矣何不就實乃從應乎以教隨物理須就應第二七",
    "X45n0753_001:0030a14": "日正舉說時論後自釋就處有三一他化天二是王",
    "X45n0753_001:0030a15": "宮三摩尼殿遊化處中目之為在法身無方應物有",
    "X45n0753_001:0030a16": "託為化故爾在處之意亦如論解。",
    "X45n0753_001:0030a17": "與菩薩下辨其徒眾於中有六一簡定其人二此諸",
    "X45n0753_001:0030a18": "下嘆其人德三其名下列德者之名四無量下辨名",
    "X45n0753_001:0030a19": "者之數五明來處六標列上首簡異餘人前中有四",
    "X45n0753_001:0030a20": "一簡大異小二不退下簡住異退三一生下簡終異",
    "X45n0753_001:0030a21": "始四他方下簡新異舊前中先定所列之人次明諸",
    "X45n0753_001:0030a22": "經辨人之意後釋其文所列人者汎釋有二一聖化",
    "X45n0753_001:0030a23": "所被當機之眾如下所說信地人等二聖化所對影",
    "X45n0753_001:0030a24": "響之人如此所列諸菩薩等辨人意者諸經列人凡",
    "X45n0753_001:0030b01": "有四意一彰化所益如涅槃經辨列無學諸學人輩",
    "X45n0753_001:0030b02": "二為對人顯說決定故經說言雖於空地多有所說",
    "X45n0753_001:0030b03": "不得名為真師子吼今於如是大智人中有所宣說",
    "X45n0753_001:0030b04": "方得名為真師子吼三為寄人彰別其法如說十信",
    "X45n0753_001:0030b05": "廣對諸首宣說十住廣對眾惠說十行時廣對諸林",
    "X45n0753_001:0030b06": "說十迴向廣對諸幢今說十地廣對諸藏良以十信",
    "X45n0753_001:0030b07": "入聖之初故對諸首十住位中解觀義成故對眾惠",
    "X45n0753_001:0030b08": "十行德立德別如林迴向之道世間中出故對眾幢",
    "X45n0753_001:0030b09": "地德苞積故對諸藏四舉同聞證成可信今此列眾",
    "X45n0753_001:0030b10": "義兼後三下次釋文以身兼彼名之為與大者外國",
    "X45n0753_001:0030b11": "名為摩訶此翻有三一名為多眾數非一二名為勝",
    "X45n0753_001:0030b12": "勝出凡夫二乘近學三名為大備具高德大義三種",
    "X45n0753_001:0030b13": "如下論釋所謂願行利眾生等言菩薩者此方翻譯",
    "X45n0753_001:0030b14": "名道眾生此人求道內懷道行以道成人名道眾生",
    "X45n0753_001:0030b15": "若爾二乘斯皆求道同有道行並以道成何故獨此",
    "X45n0753_001:0030b16": "名道眾生義通俱是故涅槃中說須陀等亦名為佛",
    "X45n0753_001:0030b17": "如是一切為分賢聖獨此名道等分賢聖何故不名",
    "X45n0753_001:0030b18": "餘為道乎釋有三義一就願心望果分別唯有菩薩",
    "X45n0753_001:0030b19": "求大菩提餘皆不求是故獨此名道眾生故下文言",
    "X45n0753_001:0030b20": "上決定願大菩提偈言菩薩故二就解心望理分別",
    "X45n0753_001:0030b21": "凡夫住有二乘著無有無二邊不會中道唯有菩薩",
    "X45n0753_001:0030b22": "妙捨有無契會中道是故獨此名道眾生三就行分",
    "X45n0753_001:0030b23": "別佛法有三一教二義三者是行教淺義深行為最",
    "X45n0753_001:0030b24": "勝聲聞最劣從教立名聲猶教也飡教生解名曰聲",
    "X45n0753_001:0030c01": "聞緣覺次勝從義為目緣是義也覺謂解也菩薩最",
    "X45n0753_001:0030c02": "勝就行為稱行謂自利利他之道故地持云聲聞緣",
    "X45n0753_001:0030c03": "覺但能自度菩薩不爾自度度他是名道勝以有此",
    "X45n0753_001:0030c04": "勝名道眾生數多名眾共集稱俱不退轉者簡住異",
    "X45n0753_001:0030c05": "退前雖言大十信已上望小皆大以有斯濫是故重",
    "X45n0753_001:0030c06": "簡唯是不退非初大也舉一齊餘故名一切位分堅",
    "X45n0753_001:0030c07": "固名不退轉不退轉義釋有通別別相云何依如彌",
    "X45n0753_001:0030c08": "勒問經論中自分堅固名為不退勝進不壞名為不",
    "X45n0753_001:0030c09": "轉下十行中相亦同此若通論之其義不殊事同眼",
    "X45n0753_001:0030c10": "目名義如此體相未明今宜辨退翻以顯之依餘論",
    "X45n0753_001:0030c11": "中說退有三一者得退謂先所得後還退失二未得",
    "X45n0753_001:0030c12": "退謂於勝道退住不入三習行退先習多行同成在",
    "X45n0753_001:0030c13": "已後一現時餘則不現所不現處名之為退今以此",
    "X45n0753_001:0030c14": "三准約地位非無斯義解行以前分未堅固隨其所",
    "X45n0753_001:0030c15": "得容可退失具有三退初地以上盡於六地次第修",
    "X45n0753_001:0030c16": "道不能頓起故有習行及未得退七地以上位分未",
    "X45n0753_001:0030c17": "窮有未得退退相如是隨所離處即是不退然彼三",
    "X45n0753_001:0030c18": "退廣分為五就初得退隨義分三一是滅退謂外凡",
    "X45n0753_001:0030c19": "夫所有善根為彼邪見所斷滅故名為滅退二是失",
    "X45n0753_001:0030c20": "退善趣之人信未成者容可退失起二乘心如舍利",
    "X45n0753_001:0030c21": "等雖不退滅作一闡提而菩提心不復能現名為失",
    "X45n0753_001:0030c22": "退三是廢退種性以上或時暫起煩惱業退廢其所",
    "X45n0753_001:0030c23": "習不令現前名為廢退以此三種通餘二退合說為",
    "X45n0753_001:0030c24": "五此之五種外凡具有善趣信位唯無滅退得有餘",
    "X45n0753_001:0031a01": "四以不斷善作闡提故種性以上無滅無失得有餘",
    "X45n0753_001:0031a02": "三初地以上無前三種得有餘二七地以上唯有未",
    "X45n0753_001:0031a03": "得餘四悉無第十地中剋就因位五退悉無若望佛",
    "X45n0753_001:0031a04": "果猶有未得如前退相隨所離處悉名不退今諸菩",
    "X45n0753_001:0031a05": "薩因行窮滿五退斯無故云不退所言一生得菩提",
    "X45n0753_001:0031a06": "者簡終異始前句之中雖言不退不退隨義上下不",
    "X45n0753_001:0031a07": "定以彼寬濫故復簡之受報無二故名一生所列齊",
    "X45n0753_001:0031a08": "然稱之為皆契證名得阿耨菩提是其所得阿耨菩",
    "X45n0753_001:0031a09": "提是外國語此名無上正真正道菩提有二一化二",
    "X45n0753_001:0031a10": "實八相現成名之為化自德相應說之為實對斯二",
    "X45n0753_001:0031a11": "種說生亦異若對應成兜率一報名為一生如彌勒",
    "X45n0753_001:0031a12": "等若生兜率後生閻浮方得菩提應是二生何故言",
    "X45n0753_001:0031a13": "一此義不定如大智度論說彌勒等以為三生現報",
    "X45n0753_001:0031a14": "為一天報為二後生人中以為第三經說彌勒為一",
    "X45n0753_001:0031a15": "生者現報起竟所以不論後閻浮生即是佛身是故",
    "X45n0753_001:0031a16": "不取若如是者須陀洹人一生天上一生人中得般",
    "X45n0753_001:0031a17": "涅槃十四生中應非二生釋言不類須陀洹人望彼",
    "X45n0753_001:0031a18": "涅槃不取身智故受兩身即是二生佛就身智閻浮",
    "X45n0753_001:0031a19": "提報即是佛身故對此身天報為一若就實成得有",
    "X45n0753_001:0031a20": "三處一入性地名得菩提故涅槃中說須陀洹八萬",
    "X45n0753_001:0031a21": "劫到乃至辟支十千劫到謂到性地阿耨菩提問曰",
    "X45n0753_001:0031a22": "菩提應當在果何故性地已名菩提釋言菩提別唯",
    "X45n0753_001:0031a23": "在果通亦該因故大品經說五菩提所謂發心伏心",
    "X45n0753_001:0031a24": "與明出到無上釋如別章以斯驗求因中亦有故入",
    "X45n0753_001:0031b01": "種性名得菩提若對此位言一生者所謂三界分段",
    "X45n0753_001:0031b02": "生也隨何趣身菩根道熟次前之報即名一生不同",
    "X45n0753_001:0031b03": "應化局在兜率二初地上契證真道名得菩提故彼",
    "X45n0753_001:0031b04": "法華優婆提舍釋言八生乃至一生得菩提者謂初",
    "X45n0753_001:0031b05": "地證智若對此位言一生者謂以過去微塵等業所",
    "X45n0753_001:0031b06": "受分段名之為生故彼論言八生乃至一生等者是",
    "X45n0753_001:0031b07": "其三界分段生也地前菩薩經說變易彼論何故乃",
    "X45n0753_001:0031b08": "言分段所望不同各有所以地前菩薩有五種身一",
    "X45n0753_001:0031b09": "法性身六入殊勝無始法爾二實報身謂從先來修",
    "X45n0753_001:0031b10": "善所得三者生滅變易法身所謂緣照無漏所得四",
    "X45n0753_001:0031b11": "分段身謂彼凡時殘業所得五應化身隨物現受經",
    "X45n0753_001:0031b12": "說變易據第三門論言分段就第四門故無違返然",
    "X45n0753_001:0031b13": "其所受趣報同前非唯兜率對得道身次前所受隨",
    "X45n0753_001:0031b14": "在何趣皆是一生第三就彼金剛心後所證圓果名",
    "X45n0753_001:0031b15": "得菩提若對此位言一生者金剛心中一分生滅名",
    "X45n0753_001:0031b16": "為一生度此以後便得菩提今所論者當應就化兜",
    "X45n0753_001:0031b17": "率之報以為一生八相現成名得菩提問此會中唯",
    "X45n0753_001:0031b18": "有一生亦通餘眾釋言通有何故得知如下請眾同",
    "X45n0753_001:0031b19": "生異生明知具有若爾何故但言一生為欲寄人顯",
    "X45n0753_001:0031b20": "別地法故隱餘者言從他方俱來集者簡新異舊前",
    "X45n0753_001:0031b21": "句之中雖言一生一生之中新舊通有故須簡之今",
    "X45n0753_001:0031b22": "此會中唯是新眾亦有舊者釋言通有何故得知准",
    "X45n0753_001:0031b23": "彼前文但言一生及下請眾亦有異生彼異生者即",
    "X45n0753_001:0031b24": "是舊眾然華嚴中一佛一眾七處八會同遊俱現是",
    "X45n0753_001:0031c01": "故皆有既言通有何故簡新為欲寄新顯法故爾諸",
    "X45n0753_001:0031c02": "會類然皆有舊眾舊眾則同難以別法故寄新來以",
    "X45n0753_001:0031c03": "別所明他方菩薩何故來此來集之意汎釋有三一",
    "X45n0753_001:0031c04": "自為故來來此佛所為欲供養請法故也以於此佛",
    "X45n0753_001:0031c05": "有宿緣故二為他故來所為有二一者為於彼土眾",
    "X45n0753_001:0031c06": "生引來至此供養請法以彼眾生於此佛所有因緣",
    "X45n0753_001:0031c07": "故第二為於此土眾生引令供養敦厲求法請佛久",
    "X45n0753_001:0031c08": "住勸說利益威拔物苦說法以潤勸捨惡界導生淨",
    "X45n0753_001:0031c09": "土以如是等利益此眾故來至此第三為欲讚揚三",
    "X45n0753_001:0031c10": "寶是故須來於中有三第一為欲讚揚佛德第二為",
    "X45n0753_001:0031c11": "欲影響顯法於中有三一為證說是實不虗如下菩",
    "X45n0753_001:0031c12": "薩來此作證二為表法如說十信諸首雲集如是差",
    "X45n0753_001:0031c13": "別三從遠來為顯法重此三同是為法故來第三為",
    "X45n0753_001:0031c14": "欲讚揚此方大菩薩德故從遠來今此來者具前諸",
    "X45n0753_001:0031c15": "義發之所由故名為從非此化域稱曰他方佛成道",
    "X45n0753_001:0031c16": "處名佛世界佛土平等實無彼此隨化有異故言他",
    "X45n0753_001:0031c17": "耳所列斯集名為俱會上來四句簡定其人。",
    "X45n0753_001:0031c18": "此諸以下嘆其人德於中有二一別二總菩薩功德",
    "X45n0753_001:0031c19": "非別不彰故先別嘆非別能盡故須總結別中復二",
    "X45n0753_001:0031c20": "一者略嘆二善能化下隨德廣嘆菩薩廣德不可頓",
    "X45n0753_001:0031c21": "彰故先略嘆非略能具故須廣嘆略中有二一嘆自",
    "X45n0753_001:0031c22": "分二一切如來智慧境下嘆其勝進修已成處名為",
    "X45n0753_001:0031c23": "自分自所未成仰習之處名曰勝進就自分中此菩",
    "X45n0753_001:0031c24": "薩者舉所嘆人此前所列諸菩薩也下嘆其德一切",
    "X45n0753_001:0032a01": "菩薩智慧境界舉所入法一切之言釋有兩義一就",
    "X45n0753_001:0032a02": "人以論通指法界諸菩薩等以為一切二就其法名",
    "X45n0753_001:0032a03": "彼菩薩所住慧境以為一切降佛已還是菩薩境有",
    "X45n0753_001:0032a04": "境齊収故云一切言菩薩者標人別法智慧境界約",
    "X45n0753_001:0032a05": "行辨法照見名智觀達稱慧此二若別見世諦者名",
    "X45n0753_001:0032a06": "之為智照第一義說之為慧通則義齊智慧所依二",
    "X45n0753_001:0032a07": "諦諸法名彼境界亦可智慧分齊處所名慧境界行",
    "X45n0753_001:0032a08": "德非一何故獨稱智慧境乎以此行主故偏舉之悉",
    "X45n0753_001:0032a09": "得自在是所成行悉得之言釋有兩義一就人論前",
    "X45n0753_001:0032a10": "諸菩薩皆得自在故名為悉二就法辨一切慧境無",
    "X45n0753_001:0032a11": "不自在名為悉得障礙永夷於智境界進任由己故",
    "X45n0753_001:0032a12": "名自在一切如來智慧境者是其勝進所入法也若",
    "X45n0753_001:0032a13": "當就人名彼如來以為一切若據其法還名慧境以",
    "X45n0753_001:0032a14": "為一切言如來者標人別法乘如實道來成正覺故",
    "X45n0753_001:0032a15": "曰如來智慧境界不異前釋悉皆得入勤行不息是",
    "X45n0753_001:0032a16": "所起行悉皆之言還有兩釋一就人論上諸菩薩齊",
    "X45n0753_001:0032a17": "入佛境故名悉皆二就法辨於佛慧境無不備入故",
    "X45n0753_001:0032a18": "云悉皆入謂解也解趣名入勤是行也行能專起名",
    "X45n0753_001:0032a19": "之為勤行能常起故云不息前成自力故彰自在今",
    "X45n0753_001:0032a20": "習勝進說入說行諸經嘆德大例相似是故文殊嘆",
    "X45n0753_001:0032a21": "淨名德亦依自分勝進嘆之彼言菩薩法式悉知是",
    "X45n0753_001:0032a22": "其自分佛藏得入是其勝進與此義同上來略嘆標",
    "X45n0753_001:0032a23": "舉而已非廣不顯故下廣之有二十句前十二句廣",
    "X45n0753_001:0032a24": "上自分二無作下有其八句廣前勝進廣自分中攝",
    "X45n0753_001:0032b01": "以為二初六明其行修具足如意神下六句廣明德",
    "X45n0753_001:0032b02": "用圓備行修具中初三利他後三自利前三句中舊",
    "X45n0753_001:0032b03": "與釋言善化世間是其口業隨時普示是其身業剎",
    "X45n0753_001:0032b04": "那成辨是其意業准依大本相似不爾彼文說言念",
    "X45n0753_001:0032b05": "念具足神通等事故知剎那非是意業以彼剎那非",
    "X45n0753_001:0032b06": "意業故明知前二非身非口今釋如何初句是總後",
    "X45n0753_001:0032b07": "二是別化用之巧故曰善能能教離惡巧化住善故",
    "X45n0753_001:0032b08": "言教化通則義齊一切世間是其所化有生齊攝故",
    "X45n0753_001:0032b09": "名一切言世間者汎論有二一眾生世間二器世間",
    "X45n0753_001:0032b10": "今此所說是生世間世名為時間者名中所化眾生",
    "X45n0753_001:0032b11": "無出時中舉時統攝故云世間就後別中普示通等",
    "X45n0753_001:0032b12": "化生之始剎那成辨益物之終始終巧益成前善能",
    "X45n0753_001:0032b13": "言隨時者隨諸眾生應受化時言普示者若望所化",
    "X45n0753_001:0032b14": "十方齊現名之為普若就化業三輪俱現故名普示",
    "X45n0753_001:0032b15": "化業齊現故云一切神通等事出其所示為化益物",
    "X45n0753_001:0032b16": "無出三業身業現通令物生信口業說法令人生解",
    "X45n0753_001:0032b17": "意業興念令物起行身化神異目之為神無壅曰通",
    "X45n0753_001:0032b18": "舉此身通等餘口意是故名等業別稱事剎那成辨",
    "X45n0753_001:0032b19": "化益終成剎那胡語此翻名念於念念中能成眾生",
    "X45n0753_001:0032b20": "令住正道上來利他下明自利於中有三初願次修",
    "X45n0753_001:0032b21": "後明成行具足不捨一切菩薩所起願者是初願也",
    "X45n0753_001:0032b22": "諸願頓起名為具足諸願常起說為不捨一切大願",
    "X45n0753_001:0032b23": "出其所發有願斯發故云一切標人別願故彰菩薩",
    "X45n0753_001:0032b24": "心求名願願廣稱大依願起修故下明之於中初明",
    "X45n0753_001:0032c01": "發修時處常修以下正明起修世之與劫是修時也",
    "X45n0753_001:0032c02": "世就內報分齊明時所謂生生世世時也劫就世界",
    "X45n0753_001:0032c03": "成壞明時世世常修劫劫恒起故世與劫並云一切",
    "X45n0753_001:0032c04": "國是修處攝民為國安身稱土無國不習故云一切",
    "X45n0753_001:0032c05": "常修一切菩薩行者恒習曰常頓名一切諸菩薩行",
    "X45n0753_001:0032c06": "是所修也因修成行故下明之具福智者行圓名具",
    "X45n0753_001:0032c07": "所具雖多無出福智福者是其福德莊嚴智者是其",
    "X45n0753_001:0032c08": "智慧莊嚴能資名福此福是其行家之德智慧之言",
    "X45n0753_001:0032c09": "義如前釋此福與智廣如別章此應具論是中應以",
    "X45n0753_001:0032c10": "五度為福波若為智上來六句行修具足因前行修",
    "X45n0753_001:0032c11": "便成德用故下明之於中六句前三利他後三自利",
    "X45n0753_001:0032c12": "利他之中隨業分異初明身業二能到下明其意業",
    "X45n0753_001:0032c13": "三能令下彰其口業如意神足而無盡者自得勝通",
    "X45n0753_001:0032c14": "能饒益者化益他也通用無礙事等如心故就喻顯",
    "X45n0753_001:0032c15": "名曰如意意有三義一能速疾二能遍到三能無礙",
    "X45n0753_001:0032c16": "通用如足亦可作用自在稱心故曰如意神同前釋",
    "X45n0753_001:0032c17": "遊涉如足就喻名焉變化難窮名為無盡巧益無私",
    "X45n0753_001:0032c18": "稱為一切饒謂饒潤益謂利益此身業中具足兩句",
    "X45n0753_001:0032c19": "下口意中各少一句就意業中但明自得略無益他",
    "X45n0753_001:0032c20": "口業之中但明益他略無自得文之隱顯道理齊等",
    "X45n0753_001:0032c21": "能到菩薩智慧彼岸是意業也意勘窮達名曰能到",
    "X45n0753_001:0032c22": "所到備盡故云一切標人別法故彰菩薩智方便等",
    "X45n0753_001:0032c23": "是所到處智是實智方便是其方便之智智行窮處",
    "X45n0753_001:0032c24": "名為彼岸能令背世向涅槃門口業益也巧化生厭",
    "X45n0753_001:0033a01": "故曰令背所背生死名曰世間業煩惱等通至世間",
    "X45n0753_001:0033a02": "目之為道善勸生欣故曰令向所向極果名為涅槃",
    "X45n0753_001:0033a03": "三脫能至說之為門上來利他下明自利於中有三",
    "X45n0753_001:0033a04": "一行修殊勝二善遊下諸德圓備三諸所下妙用自",
    "X45n0753_001:0033a05": "在不斷一切菩薩所行並初修也不斷常修一切頓",
    "X45n0753_001:0033a06": "修諸菩薩行是所修也前六句中已明修竟今為辨",
    "X45n0753_001:0033a07": "德何須說修德由修成故復舉修顯此成德善遊以",
    "X45n0753_001:0033a08": "下第二德也於諸德門進涉無礙故曰善遊有德斯",
    "X45n0753_001:0033a09": "遊故言一切標人別德故彰菩薩禪等正是所遊德",
    "X45n0753_001:0033a10": "也德別難計據要論七禪謂四禪定謂四定此義如",
    "X45n0753_001:0033a11": "後三地中釋言解脫者謂八解脫及不思議解脫門",
    "X45n0753_001:0033a12": "等八解脫義廣如別章此應具論言三昧者謂三三",
    "X45n0753_001:0033a13": "昧及離垢等無量三昧三三昧義後當別解通謂六",
    "X45n0753_001:0033a14": "通明是三明所謂宿命天眼漏盡此通與明三地中",
    "X45n0753_001:0033a15": "釋慧是三慧謂聞思修如五地釋諸所施下第三用",
    "X45n0753_001:0033a16": "也有用斯舉名諸所為巧用現前名善示現上廣自",
    "X45n0753_001:0033a17": "分無作以下廣前勝進句別有八前四明其殊勝三",
    "X45n0753_001:0033a18": "業攝修所行後四明其廣大三業備具諸德前中初",
    "X45n0753_001:0033a19": "三明勝三業後一明其攝修所行後四亦爾初三明",
    "X45n0753_001:0033a20": "其廣大三業後一彰其備具諸德就前殊勝三業之",
    "X45n0753_001:0033a21": "中初明身業次口後意就身業中一切菩薩無作自",
    "X45n0753_001:0033a22": "在如意神足皆悉已得先成勝通有通皆得故云一",
    "X45n0753_001:0033a23": "切標人別通故勝菩薩久修純熟非今始習故言無",
    "X45n0753_001:0033a24": "作變化無礙故稱自在如意神足解不異前先成在",
    "X45n0753_001:0033b01": "已故云已得於一念頃至諸佛會依通攝行勸發諮",
    "X45n0753_001:0033b02": "請是口業也受持下意受持一切諸佛法輪明攝智",
    "X45n0753_001:0033b03": "慧十方諸佛法明照雨皆能領納名受一切所受之",
    "X45n0753_001:0033b04": "法從喻名輪如轉輪王所有輪寶能摧剛強轉下眾",
    "X45n0753_001:0033b05": "生上昇虗空佛法如是能摧眾惡轉下眾生上入佛",
    "X45n0753_001:0033b06": "道故說為輪大心供佛明攝功德興意普周名為大",
    "X45n0753_001:0033b07": "心財等奉順稱曰供養上來明其殊勝三業常能修",
    "X45n0753_001:0033b08": "下依勝三業攝修所行起行無間名常修習所修殊",
    "X45n0753_001:0033b09": "勝寄人以別名大菩薩所行事業行謂自利利他之",
    "X45n0753_001:0033b10": "道行別稱事業謂三業其身普下四句之文明廣三",
    "X45n0753_001:0033b11": "業備具諸德初有三句明廣三業其心普現是廣身",
    "X45n0753_001:0033b12": "業其音遍聞是廣口業其心通達是廣意業一切功",
    "X45n0753_001:0033b13": "德具修習者依前廣業備具諸德上來廣略二門別",
    "X45n0753_001:0033b14": "嘆如是功德說不盡下總結顯多。",
    "X45n0753_001:0033b15": "其名曰下第三列名其名總舉下別列之菩薩無數",
    "X45n0753_001:0033b16": "今此且列三十九人菩薩之名皆依德立德依法成",
    "X45n0753_001:0033b17": "依金剛法以成人德名金剛藏餘亦如是隨名窮德",
    "X45n0753_001:0033b18": "難可究盡今此且可標列而已前諸菩薩皆名為藏",
    "X45n0753_001:0033b19": "解脫一人獨不名藏其義何也釋言菩薩名字差別",
    "X45n0753_001:0033b20": "寧可一類問曰上言今此寄於諸藏菩薩表別地法",
    "X45n0753_001:0033b21": "若不名藏云何表法釋言從多猶得表法又人復言",
    "X45n0753_001:0033b22": "此解脫月亦居信地未窮地實故不名藏若爾何故",
    "X45n0753_001:0033b23": "下云同生異生上首據實尊高說首無傷。",
    "X45n0753_001:0033b24": "如是菩薩無量以下第四辨數始從無量至不可說",
    "X45n0753_001:0033c01": "如華嚴經阿僧祇品各是一數彼數具有一百二十",
    "X45n0753_001:0033c02": "今此文中且舉八數以顯其量。",
    "X45n0753_001:0033c03": "言從種種佛土集者是第五段明其來處上文雖言",
    "X45n0753_001:0033c04": "從他方來或從一界二界而來亦名地方今明種種",
    "X45n0753_001:0033c05": "佛土集也。",
    "X45n0753_001:0033c06": "金剛上首是第六段標列上首簡異餘人上舉序文",
    "X45n0753_001:0033c07": "下以論釋此論科分多少不定若對前經分以為二",
    "X45n0753_001:0033c08": "初至顯示不共法來釋前處時第二何故菩薩說下",
    "X45n0753_001:0033c09": "解金剛藏上首法師文次相生離之為六從初乃至",
    "X45n0753_001:0033c10": "是名處勝為第一段何故不在色界以下為第二段",
    "X45n0753_001:0033c11": "何故唯行因緣行下為第三段何故菩薩說此法下",
    "X45n0753_001:0033c12": "為第四段何故金剛藏說以下為第五段何故名金",
    "X45n0753_001:0033c13": "剛藏下為第六段六中第一寄託時處表彰法勝因",
    "X45n0753_001:0033c14": "此時處顯法之言起第二段若他化天勝餘下天得",
    "X45n0753_001:0033c15": "顯法者色界彌勝何故不在色界中說若第二七日",
    "X45n0753_001:0033c16": "勝餘後時得顯法者初七彌勝何故不說下答欲界",
    "X45n0753_001:0033c17": "有其感果初七思惟因緣之行故不得說乘此行於",
    "X45n0753_001:0033c18": "因緣之言起第三段諸法無量以何義故唯行因緣",
    "X45n0753_001:0033c19": "下答為顯不共法故乘此文中不共之言起第四段",
    "X45n0753_001:0033c20": "法既不共唯應佛說何故乃使菩薩說乎下答為增",
    "X45n0753_001:0033c21": "菩薩力故乘此為增菩薩力言起第五段若菩薩說",
    "X45n0753_001:0033c22": "得增力者餘非上首菩薩宣說增力彌勝何故乃使",
    "X45n0753_001:0033c23": "金剛藏說下答為說金剛法故金剛藏說乘此金剛",
    "X45n0753_001:0033c24": "顯說之言起第六段未知此人以何義故名金剛藏",
    "X45n0753_001:0034a01": "下答正以金剛為藏是故此人名金剛藏。",
    "X45n0753_001:0034a02": "初中有三第一顯其時處為勝二就時處表彰勝法",
    "X45n0753_001:0034a03": "三就前處重顯勝相言論曰者下文之中經論文參",
    "X45n0753_001:0034a04": "懼人不識故下文中至經稱經至論言論以別其文",
    "X45n0753_001:0034a05": "曰猶辭也時處等者第二七日是其時也他化天宮",
    "X45n0753_001:0034a06": "摩尼藏殿是其處也時處並舉是故云等所言校量",
    "X45n0753_001:0034a07": "顯示勝者第二七日對於後時比校度量顯勝後時",
    "X45n0753_001:0034a08": "自在天處對於下處比校度量顯勝下處此法勝故",
    "X45n0753_001:0034a09": "在於初時勝處說者是第二句就彼時處以表法勝",
    "X45n0753_001:0034a10": "謂此地法勝餘小乘及十住等故在初時及勝處說",
    "X45n0753_001:0034a11": "在初時故勝後所說小乘等法在勝處故勝下所說",
    "X45n0753_001:0034a12": "十住等法然時及處俱皆是勝今此文中就時彰初",
    "X45n0753_001:0034a13": "就處云勝綺互言耳亦得說言在於勝時及上處說",
    "X45n0753_001:0034a14": "顯法不同如說涅槃寄最後時以顯窮滿化隨時變",
    "X45n0753_001:0034a15": "不可一定此處宮等名處勝者是第三句重顯處勝",
    "X45n0753_001:0034a16": "以彼處中屈曲非一故須重顯處謂他化勝餘下處",
    "X45n0753_001:0034a17": "宮是王宮勝餘天宮殿者所謂摩尼藏殿勝於餘殿",
    "X45n0753_001:0034a18": "三勝非一故言等勝下通結之總名處勝。",
    "X45n0753_001:0034a19": "第二段中有四問答初一問答就處料簡後三問答",
    "X45n0753_001:0034a20": "就時料簡向前文中先時後處今此何故先處後時",
    "X45n0753_001:0034a21": "釋言處者乘前之便乘向末後解處之便故先釋之",
    "X45n0753_001:0034a22": "後論時者生後之便所謂生後第三段中料簡唯行",
    "X45n0753_001:0034a23": "因緣之言故在後釋何故不在色界說者乘前處勝",
    "X45n0753_001:0034a24": "顯法之言故興此問若他化天勝於下天顯法勝者",
    "X45n0753_001:0034b01": "色界彌勝何不在彼答言此處感果故者謂此欲界",
    "X45n0753_001:0034b02": "他化天處物有機感又欲界地其性勇健凡所為作",
    "X45n0753_001:0034b03": "果決能成是故在此感是根也果是欲也今就說處",
    "X45n0753_001:0034b04": "校量顯勝彼非說處何得為問下就時中問答有三",
    "X45n0753_001:0034b05": "一以初徵後二以本徵今三以他徵自下依釋通何",
    "X45n0753_001:0034b06": "故不在初七說者是初問也乘向初時顯法之言故",
    "X45n0753_001:0034b07": "興此問若第二七日勝於後時得顯法者初七彌勝",
    "X45n0753_001:0034b08": "何故不說下答思行因緣行故籌慮於法名曰思惟",
    "X45n0753_001:0034b09": "思心涉境故名為行所行境界體非定性諸法同體",
    "X45n0753_001:0034b10": "互相緣集故曰因緣因緣集起目之為行行此因緣",
    "X45n0753_001:0034b11": "故初不說本為利他何故思者是第二問以本徵今",
    "X45n0753_001:0034b12": "若據應化本為利他八相現成今既成已何不即說",
    "X45n0753_001:0034b13": "若就行實本初發心為利他故求大菩提今既道成",
    "X45n0753_001:0034b14": "何故不說下答顯示自樂法樂故初不說緣起法界",
    "X45n0753_001:0034b15": "說以為法證法懌神名為法樂樂之無加說名為大",
    "X45n0753_001:0034b16": "甘神大樂稱曰自樂以初七日思惟不說用顯己樂",
    "X45n0753_001:0034b17": "名顯自樂為顯己樂故思不說顯樂利他其意已竟",
    "X45n0753_001:0034b18": "利他之相猶自未顯故下問答顯利他相何故顯己",
    "X45n0753_001:0034b19": "是第三問以他徵自成為利他何故顯己自樂法樂",
    "X45n0753_001:0034b20": "下答正以自顯法樂為利他耳相狀如何利他有二",
    "X45n0753_001:0034b21": "一令眾生於佛愛敬二令眾生受法修行文中初言",
    "X45n0753_001:0034b22": "為令眾生於如來所增愛敬者是初利也由顯己樂",
    "X45n0753_001:0034b23": "令諸眾生知佛樂深心生愛敬愛敬即是樂佛之心",
    "X45n0753_001:0034b24": "復捨以下第二利也佛將欲說先顯己樂然後捨樂",
    "X45n0753_001:0034c01": "為眾生說彰己悲深欲令眾生感荷聖恩聞法受行",
    "X45n0753_001:0034c02": "化意如是今言復者對前增愛說此為復彼初七日",
    "X45n0753_001:0034c03": "所思法樂樂之精上說之為妙第二七日棄而起說",
    "X45n0753_001:0034c04": "名捨妙樂樂既殊勝何故捨之悲愍眾生為說法故",
    "X45n0753_001:0034c05": "第三段中初言何故唯行因緣徵問起發問何由生",
    "X45n0753_001:0034c06": "乘前文中行緣之言故興此問前說初七行因緣竟",
    "X45n0753_001:0034c07": "何不即徵至此方問以前解釋初七不說言意未了",
    "X45n0753_001:0034c08": "故此問之問意如何諸法無量何故獨行因緣之行",
    "X45n0753_001:0034c09": "下答是緣顯不共故何者是緣而言不共因緣之義",
    "X45n0753_001:0034c10": "經中亦名緣起緣集假因託緣而有諸法故曰因緣",
    "X45n0753_001:0034c11": "法起藉緣故稱緣起法從緣集故名緣集分別有三",
    "X45n0753_001:0034c12": "一是有為二是無為三是自體言有為者生死之法",
    "X45n0753_001:0034c13": "體有無常生滅所為故名有為從業煩惱因緣而有",
    "X45n0753_001:0034c14": "故名因緣言無為者所謂涅槃體非生滅名曰無為",
    "X45n0753_001:0034c15": "藉道而有故曰因緣此之二法皆從前因集起後果",
    "X45n0753_001:0034c16": "是事緣起言自體者即前生死涅槃之法當法自性",
    "X45n0753_001:0034c17": "皆是緣起其相云何如說生死本性即是如來之藏",
    "X45n0753_001:0034c18": "如來藏中具足一切恒沙佛法而此諸法同一體性",
    "X45n0753_001:0034c19": "互相緣集無有一法獨守自性雖無一性而無不性",
    "X45n0753_001:0034c20": "無一性故諸法皆如無不性故法界門別生死既然",
    "X45n0753_001:0034c21": "涅槃亦爾同體諸法互相集成故曰因緣亦名緣起",
    "X45n0753_001:0034c22": "及與緣集此自體中復有三種一者有為如來之藏",
    "X45n0753_001:0034c23": "隨妄為染二者無為如來之藏離妄名淨三者自體",
    "X45n0753_001:0034c24": "廢緣論實言不共者釋有三義一正不共邪唯佛法",
    "X45n0753_001:0035a01": "中說有因緣餘道則無故曰不共二大不共小自體",
    "X45n0753_001:0035a02": "因緣大乘所知小乘不解故曰不共三果不共因因",
    "X45n0753_001:0035a03": "緣實性唯佛乃窮餘不能究故名不共。",
    "X45n0753_001:0035a04": "第四段中初言何故唯菩薩說徵問起發乘前文中",
    "X45n0753_001:0035a05": "不共之言故興此問若是共法可菩薩說法既不共",
    "X45n0753_001:0035a06": "應佛自說何故乃使菩薩說乎論主玄取後菩薩說",
    "X45n0753_001:0035a07": "故為此問下答為增菩薩力故云何增力法是深法",
    "X45n0753_001:0035a08": "若佛自說眾生絕分云是深法唯佛獨知非餘能入",
    "X45n0753_001:0035a09": "以菩薩說令所為者增長求心彼是菩薩能知能說",
    "X45n0753_001:0035a10": "我亦菩薩何獨不知故增求力。",
    "X45n0753_001:0035a11": "第五段中初言何故金剛藏說徵問起發問由何生",
    "X45n0753_001:0035a12": "乘前文中增力之言故興此問若菩薩說劣於佛故",
    "X45n0753_001:0035a13": "得增力者餘非上首菩薩宣說增力彌勝何故唯使",
    "X45n0753_001:0035a14": "金剛藏說下答為說金剛法故不得異名於中有二",
    "X45n0753_001:0035a15": "一明所說法是金剛二故不異下結答前問前中初",
    "X45n0753_001:0035a16": "法後以喻顯法中有二一明地法能破難破同若金",
    "X45n0753_001:0035a17": "剛二明地法自體堅實如似金剛煩惱難壞此法能",
    "X45n0753_001:0035a18": "破是初義也舉障難壞顯法能破為金剛義煩惱性",
    "X45n0753_001:0035a19": "成是以難壞地法是其出相真道故能破之善根堅",
    "X45n0753_001:0035a20": "實第二義也十地善根自性堅實不為緣沮故如金",
    "X45n0753_001:0035a21": "剛此前法說如金剛者以喻況顯故不異名結答前",
    "X45n0753_001:0035a22": "問以其所說是金剛法故能說人不得異名以得法",
    "X45n0753_001:0035a23": "者方堪說故但令內得金剛之法其人自然字金剛",
    "X45n0753_001:0035a24": "藏。",
    "X45n0753_001:0035b01": "第六段中初言何故名金剛藏徵問起發乘前金剛",
    "X45n0753_001:0035b02": "顯說之言故復就人徵問其名此人何故名金剛藏",
    "X45n0753_001:0035b03": "為當藏中藏金剛故名金剛藏為當正以金剛為藏",
    "X45n0753_001:0035b04": "名金剛藏問意如是下答顯之正說金剛以為藏故",
    "X45n0753_001:0035b05": "名金剛藏非是藏中藏金剛故名金剛藏答意如是",
    "X45n0753_001:0035b06": "非解名義於中有二一明金剛即其藏二是諸善下",
    "X45n0753_001:0035b07": "寄對顯勝成彼藏體為金剛義前中有三一藏堅相",
    "X45n0753_001:0035b08": "即明金是藏二轉喻況彼菩薩善根成如金藏三是",
    "X45n0753_001:0035b09": "故下結彼菩薩內德善根如堅如藏藏即名堅是初",
    "X45n0753_001:0035b10": "句也此文不具若具應言藏即名堅堅即名藏但舉",
    "X45n0753_001:0035b11": "一邊餘類可知堅者是其金剛之義藏是堅故明知",
    "X45n0753_001:0035b12": "藏者即是金剛此斥藏體非解名義如樹藏下是第",
    "X45n0753_001:0035b13": "二句轉喻況彼菩薩善根成如金剛就此喻中先辨",
    "X45n0753_001:0035b14": "喻相言樹藏者樹之中心皮膚所藏名之為藏皮膚",
    "X45n0753_001:0035b15": "能藏樹心所藏今取所藏體堅為喻不取能藏言孕",
    "X45n0753_001:0035b16": "藏者胎子為孕懷之於腹名曰在藏母腹能藏子是",
    "X45n0753_001:0035b17": "所藏今取所藏能破為喻不取能藏喻相如是次顯",
    "X45n0753_001:0035b18": "喻意藏義非一何故唯取此二為喻以此二藏即是",
    "X45n0753_001:0035b19": "堅故論其樹藏體實故堅語其胎藏能破故堅堅義",
    "X45n0753_001:0035b20": "非一何故唯取此二為喻以此二堅即是藏故喻意",
    "X45n0753_001:0035b21": "如是下約顯法如彼二藏即是堅故況彼菩薩內德",
    "X45n0753_001:0035b22": "善根藏而是堅又以二堅即是藏故況彼菩薩內德",
    "X45n0753_001:0035b23": "善根堅而是藏是故以下第三結合如堅如藏此二",
    "X45n0753_001:0035b24": "是別是故之言通於兩句是彼菩薩內德善根如前",
    "X45n0753_001:0035c01": "二藏即是堅故堅如金剛是彼菩薩內德善根如向",
    "X45n0753_001:0035c02": "二堅即是藏故如金剛藏上來正明金剛為藏。",
    "X45n0753_001:0035c03": "自下第二寄對顯勝明其藏體是金剛義於中亦三",
    "X45n0753_001:0035c04": "一辨勝過劣二諸餘下舉劣顯勝三故名下結前中",
    "X45n0753_001:0035c05": "初言是諸善根一切善中力最上者寄對餘善顯此",
    "X45n0753_001:0035c06": "菩薩內德善根如前胎藏破障力勝以此菩薩十地",
    "X45n0753_001:0035c07": "善根能摧五住故望凡夫二乘諸善破障之力最為",
    "X45n0753_001:0035c08": "上矣猶如金剛舉喻顯之亦能生下寄對餘善顯此",
    "X45n0753_001:0035c09": "菩薩內德善根如前樹藏出生力勝類前稱亦能猶",
    "X45n0753_001:0035c10": "力也如彼樹藏體堅實故能生枝葉十地如是能生",
    "X45n0753_001:0035c11": "餘善始起名生終滿曰成亦可為因名之為生為緣",
    "X45n0753_001:0035c12": "稱成人天道行是所生也人天世間道行出世猶勝",
    "X45n0753_001:0035c13": "鬘中攝受正法出世間出世善法第二舉劣顯勝之",
    "X45n0753_001:0035c14": "中言餘善根不能壞者凡夫二乘所有善根不能究",
    "X45n0753_001:0035c15": "竟破壞煩惱此對初力以顯不及若對後力亦應說",
    "X45n0753_001:0035c16": "言不能生成略而不論別翻本中具以顯之故名下",
    "X45n0753_001:0035c17": "結具前兩義故名金剛三昧分中初結前生後以為",
    "X45n0753_001:0035c18": "起發次舉經文下論但釋入三昧意不解其文今宜",
    "X45n0753_001:0035c19": "釋之言爾時者入三昧時謂佛在天大眾集時金剛",
    "X45n0753_001:0035c20": "藏者入三昧人承佛威神入定所依下稟上力故名",
    "X45n0753_001:0035c21": "為承力勢名威入三昧者正明入定潛神至道名之",
    "X45n0753_001:0035c22": "為入所入是何所謂三昧是何三昧所謂菩薩大乘",
    "X45n0753_001:0035c23": "三昧言菩薩者就人標別言大乘者就用顯異運通",
    "X45n0753_001:0035c24": "名乘莫加稱大如大本中說為智慧光明三昧彼就",
    "X45n0753_001:0036a01": "行體說為智慧此就行用說之為乘言光明者就相",
    "X45n0753_001:0036a02": "顯別體無闇障名曰光明心住一緣名為三昧所入",
    "X45n0753_001:0036a03": "既是菩薩三昧何須承力釋有三義一為推化在於",
    "X45n0753_001:0036a04": "如來故現承力二雖自得對佛勝人不得自在必須",
    "X45n0753_001:0036a05": "仰求三於此定雖分得證窮滿在佛今此欲為佛之",
    "X45n0753_001:0036a06": "勝化故須承力若使自堪則可自說若己不堪自有",
    "X45n0753_001:0036a07": "佛在何須承力而強說乎此釋同前為增力故論言",
    "X45n0753_001:0036a08": "顯法非思境者義有兩兼一就自分顯己證說非聞",
    "X45n0753_001:0036a09": "思量二就勝進明此地法要依三昧仰受佛力方堪",
    "X45n0753_001:0036a10": "宣說非是自力思量能說然入三昧汎有多意或為",
    "X45n0753_001:0036a11": "斷煩惱或為生諸德或為正受樂或為現神通或為",
    "X45n0753_001:0036a12": "觀物機隨順為說法或彰法離言或顯證能說或為",
    "X45n0753_001:0036a13": "受勝力如是非一今就後二以釋入意。",
    "X45n0753_001:0036a14": "就加分中初結前生後下釋其文經中有三一入三",
    "X45n0753_001:0036a15": "昧故諸佛同讚許為作加二又一切菩薩以下明加",
    "X45n0753_001:0036a16": "所為三汝當辨下示現加相。",
    "X45n0753_001:0036a17": "初段經中總要為三別以為十言總三者一經家序",
    "X45n0753_001:0036a18": "列明金剛藏入三昧故十方諸佛為欲加讚同皆現",
    "X45n0753_001:0036a19": "身二善哉下諸佛同讚應前入定顯證能說三復次",
    "X45n0753_001:0036a20": "下佛許作加應前入定為受佛力言別十者初段之",
    "X45n0753_001:0036a21": "中句別有五一者牒前所入三昧二即時下明佛遠",
    "X45n0753_001:0036a22": "近三有十億下明佛多少四明現身五彰同號此五",
    "X45n0753_001:0036a23": "句中下論但解第三第五餘之三句略不解釋第二",
    "X45n0753_001:0036a24": "段中唯有一句下論解釋第三段中句別有四一者",
    "X45n0753_001:0036b01": "諸佛自陳己數二皆同號下自宣己名三加汝下許",
    "X45n0753_001:0036b02": "已作加四此是下明加所由此後四中下論但釋初",
    "X45n0753_001:0036b03": "二後一加汝一句散隨餘文略無別釋此十句中合",
    "X45n0753_001:0036b04": "解六句。",
    "X45n0753_001:0036b05": "就初段中爾時金剛入三昧者牒前起後即時十方",
    "X45n0753_001:0036b06": "過十億土塵數界者明佛遠近為當一方辨過十億",
    "X45n0753_001:0036b07": "為當十方合過十億大本說云爾時十方於一一方",
    "X45n0753_001:0036b08": "過億佛土乃有如來名金剛藏如是十方過十億土",
    "X45n0753_001:0036b09": "微塵數界有十億土塵數諸佛明知十方通過十億",
    "X45n0753_001:0036b10": "十億佛土塵數佛者明佛多少為當十億塵數土外",
    "X45n0753_001:0036b11": "一處并有爾許諸佛同名金剛為當散居斯乃東方",
    "X45n0753_001:0036b12": "過一億佛土塵數界外有一如來名金剛藏如是十",
    "X45n0753_001:0036b13": "方皆亦同然斯則十方合過十億塵數世界始有十",
    "X45n0753_001:0036b14": "佛十方更過十億佛土塵數世界復有十佛如是十",
    "X45n0753_001:0036b15": "方次第轉遠通合有其十億佛土塵數諸佛如是諸",
    "X45n0753_001:0036b16": "佛皆各相去十億佛土塵數世界向言十方過十億",
    "X45n0753_001:0036b17": "土塵數世界就近為言說十地時有佛斯加今此為",
    "X45n0753_001:0036b18": "欲寄數表法且言十億塵數諸佛何故諸佛同皆現",
    "X45n0753_001:0036b19": "身若不現身眾則不知相去十億微塵數界眾若不",
    "X45n0753_001:0036b20": "知無由寄彼十數表法故須現身言同名者下論自",
    "X45n0753_001:0036b21": "釋。",
    "X45n0753_001:0036b22": "第二段中言善哉者讚嘆之辭善猶好也哉是助辭",
    "X45n0753_001:0036b23": "何故重嘆釋有兩義第一諸佛念此法勝欲令眾生",
    "X45n0753_001:0036b24": "與己同證無人能悟而金剛藏今忽能入故佛驚嘆",
    "X45n0753_001:0036c01": "善哉善哉第二諸佛欲以此法授與眾生無人傳說",
    "X45n0753_001:0036c02": "而金剛藏顯證欲說故佛喜嘆善哉善哉乃能入下",
    "X45n0753_001:0036c03": "出所嘆事乃者是其希越之辭餘悉不能而汝獨堪",
    "X45n0753_001:0036c04": "故曰乃能。",
    "X45n0753_001:0036c05": "第三段中言復次者前已嘆竟更顯己加故言復也",
    "X45n0753_001:0036c06": "言十億土塵等佛者令眾聞十知所表也前已顯數",
    "X45n0753_001:0036c07": "何須重明此是當時佛自稱數前是經家撰錄云耳",
    "X45n0753_001:0036c08": "皆同號者此言不足若具應言皆同一號名金剛藏",
    "X45n0753_001:0036c09": "佛彰己名與所加同令彼悅也言加汝者令眾同知",
    "X45n0753_001:0036c10": "於彼所說心生信也言盧舍那本願力者推化此佛",
    "X45n0753_001:0036c11": "觀此文勢似名本願以之為力依下論釋願是釋迦",
    "X45n0753_001:0036c12": "過去之願力是釋迦現加意力由此二故諸佛同知",
    "X45n0753_001:0036c13": "論中三分隨經辨釋初至顯多釋經初段此三昧下",
    "X45n0753_001:0036c14": "釋第二段本行以下釋第三段。",
    "X45n0753_001:0036c15": "就初段中有三問答初一問答解釋經中第三句文",
    "X45n0753_001:0036c16": "後二解釋第五句文何故多者問向經中第三句也",
    "X45n0753_001:0036c17": "一佛二佛與力便足何故塵數諸佛共加問意如此",
    "X45n0753_001:0036c18": "經中直言十億佛土塵數諸佛無彼加字而此問言",
    "X45n0753_001:0036c19": "多佛加者多佛正是能加人故舉加以徵又第九句",
    "X45n0753_001:0036c20": "加汝之言更無別釋散隨諸句故此就加以為徵問",
    "X45n0753_001:0036c21": "顯法法師增敬心者多佛共加顯法要勝彰人尊重",
    "X45n0753_001:0036c22": "令眾敬也此釋塵數十億之言此中未解下二問答",
    "X45n0753_001:0036c23": "釋初段中第五句文前一問答辨釋今同名後一問",
    "X45n0753_001:0036c24": "答顯本建立同號願意何故同號是初問也向前說",
    "X45n0753_001:0037a01": "言多佛共加顯法法師增長恭敬若爾同名異名諸",
    "X45n0753_001:0037a02": "佛一切共加增敬彌勝今以何故唯同號加本願釋",
    "X45n0753_001:0037a03": "也盧舍那佛本在因中作是誓言願我成佛說地法",
    "X45n0753_001:0037a04": "時助加諸佛悉字金剛彼願今成故能加佛同號金",
    "X45n0753_001:0037a05": "剛何故如來作如是願是第二問就本以徵盧舍如",
    "X45n0753_001:0037a06": "來過去世時何故作此同號之願顯多佛者答明過",
    "X45n0753_001:0037a07": "去立願之意此言難解前問何故作同號願乃答顯",
    "X45n0753_001:0037a08": "多云何可識此言不足為是難解若具應言顯示多",
    "X45n0753_001:0037a09": "佛同依此法同依何法謂依十地金剛之法云何顯",
    "X45n0753_001:0037a10": "同多佛同證金剛法故同號金剛何故顯同顯示多",
    "X45n0753_001:0037a11": "佛同依此法彰法要勝出生多佛多佛同依使眾重",
    "X45n0753_001:0037a12": "敬於法渴仰後得為說如來過去玄知同號有斯顯",
    "X45n0753_001:0037a13": "法起化之要是故作此同號之願亦可此言順外國",
    "X45n0753_001:0037a14": "語所以難解順此應言多佛顯示彼何所顯顯金剛",
    "X45n0753_001:0037a15": "藏所入金剛三昧法門云何得顯能加諸佛悉字金",
    "X45n0753_001:0037a16": "剛定知所為是金剛法如說賢首能加諸佛悉字賢",
    "X45n0753_001:0037a17": "首定知所為是賢首法說十住時能加諸佛齊名法",
    "X45n0753_001:0037a18": "慧定知所為是法慧法諸會齊然今此亦爾何故須",
    "X45n0753_001:0037a19": "顯向金剛藏嘿入此法大眾不知所入是何不知所",
    "X45n0753_001:0037a20": "入無心願求何由得說為使眾知渴仰為說故須顯",
    "X45n0753_001:0037a21": "矣如來過去玄知同號有能表法起化之義故作斯",
    "X45n0753_001:0037a22": "願。",
    "X45n0753_001:0037a23": "言此三昧是法體者釋第二段嘆入三昧此之三昧",
    "X45n0753_001:0037a24": "是後所說十地法體非餘三昧又復此言即釋諸佛",
    "X45n0753_001:0037b01": "同嘆所由以此三昧是法體故諸佛同嘆善哉善哉",
    "X45n0753_001:0037b02": "本行已下釋第三段經有四句先釋第二皆同一號",
    "X45n0753_001:0037b03": "却解初句十億之言後解第四本願故加第三加汝",
    "X45n0753_001:0037b04": "略不解釋問曰同號前已釋竟今此何故重復解乎",
    "X45n0753_001:0037b05": "釋言前解能加同號此釋能加所加同號與前意別",
    "X45n0753_001:0037b06": "故復論之文中先解同號所以又是已下辨明諸佛",
    "X45n0753_001:0037b07": "告語之意前中四句一明過去能加所加同名金剛",
    "X45n0753_001:0037b08": "二明過去所說之法與今日同三明今日能加所加",
    "X45n0753_001:0037b09": "與過去同四就今以結本行菩薩時同名金剛是初",
    "X45n0753_001:0037b10": "句也盧舍那佛過去本行菩薩道時見過去世盧舍",
    "X45n0753_001:0037b11": "那佛說地法時能加所加悉字金剛何故明此今日",
    "X45n0753_001:0037b12": "之同原由於彼是故舉之同說此法是第二句過說",
    "X45n0753_001:0037b13": "同今故云同說何故明此為顯今說與過去同今所",
    "X45n0753_001:0037b14": "說法既不異昔加說之人寧得異本今成正覺亦名",
    "X45n0753_001:0037b15": "金剛是第三句明盧舍那今成正覺能加所加名不",
    "X45n0753_001:0037b16": "異昔是故亦名金剛藏矣故不異名第四結也能加",
    "X45n0753_001:0037b17": "所加亦同過去名金剛故不異名加下釋告意諸佛",
    "X45n0753_001:0037b18": "何故告金剛藏言我同號故下釋之又是菩薩聞諸",
    "X45n0753_001:0037b19": "如來同己名已增踴悅故所以須告彼聞同名何故",
    "X45n0753_001:0037b20": "踴悅釋有兩義一自為故悅謂念彼佛住金剛法滿",
    "X45n0753_001:0037b21": "足為佛我住此法當同彼佛是故踴悅二為他故悅",
    "X45n0753_001:0037b22": "彼金剛藏嘿入三昧欲為眾說大眾不知所入是何",
    "X45n0753_001:0037b23": "無心願求不得為說由諸如來告其同號咸知所入",
    "X45n0753_001:0037b24": "是金剛法願樂欲聞後得為說暢其化意是故喜悅",
    "X45n0753_001:0037c01": "何故不言過無量下却釋初句十億之言具足為文",
    "X45n0753_001:0037c02": "有三問答今前兩句有問有答第三一句單答無問",
    "X45n0753_001:0037c03": "何故不言過無量界是初問也此文稍略若具應言",
    "X45n0753_001:0037c04": "何故不言過其十億說無量界塵數諸佛但言十億",
    "X45n0753_001:0037c05": "下答方便顯多佛者宣說地法有佛斯加非限數量",
    "X45n0753_001:0037c06": "而言十億為成十數名為方便道其塵數得顯佛多",
    "X45n0753_001:0037c07": "故言方便顯多佛也何故定言十億佛土是第二問",
    "X45n0753_001:0037c08": "已知為十不說無量以何義故定言十億不增不減",
    "X45n0753_001:0037c09": "下答為說十地法故寄數顯之故但言十此少一問",
    "X45n0753_001:0037c10": "若更問之應言何故但說十地准答應爾此經如是",
    "X45n0753_001:0037c11": "多說十數舉類釋通謂華嚴經隨說何法多十為數",
    "X45n0753_001:0037c12": "故說十地以十是其一數之圓故多說之下釋第四",
    "X45n0753_001:0037c13": "本願故加彼佛先願解盧舍那本願言也願如前釋",
    "X45n0753_001:0037c14": "今復自加釋經力也盧舍那佛今以意力加金剛藏",
    "X45n0753_001:0037c15": "令入三昧名為自加後餘佛加釋故加也由盧舍那",
    "X45n0753_001:0037c16": "本願力故令餘十方金剛佛加故言下結故言本願",
    "X45n0753_001:0037c17": "結先願也力結自加故加結後餘佛加也。",
    "X45n0753_001:0037c18": "何故加下釋加所為及解加相初先問答以為起發",
    "X45n0753_001:0037c19": "後廣解釋對加所為有問有答對後加相單問無答",
    "X45n0753_001:0037c20": "以下將釋更須問答具顯其相不能煩重故此無答",
    "X45n0753_001:0037c21": "對所為中何故問也諸佛同加所為有四一望金剛",
    "X45n0753_001:0037c22": "藏以彼菩薩得三昧故諸佛同加二望釋迦本願故",
    "X45n0753_001:0037c23": "加此前兩門具顯在於前段經中三望地法為說故",
    "X45n0753_001:0037c24": "加四望所化令成自利利他故加此後兩門具顯在",
    "X45n0753_001:0038a01": "於後段經中此四相望亦有次第先金剛藏得定故",
    "X45n0753_001:0038a02": "加彼自得定佛何故加由盧舍那願力故加加何所",
    "X45n0753_001:0038a03": "為為說法故此加說法復何所為為成菩薩俱利行",
    "X45n0753_001:0038a04": "故初二所為前文已辨今此對法更問加意故今問",
    "X45n0753_001:0038a05": "言何故加也下答為說十地法故復云何加請問加",
    "X45n0753_001:0038a06": "相。",
    "X45n0753_001:0038a07": "下文先釋加之所為後解加相就所為中經文有二",
    "X45n0753_001:0038a08": "一對地法明加所為二令入下對所化人明加所為",
    "X45n0753_001:0038a09": "前中又者復重之辭前已明其本願故加今此更明",
    "X45n0753_001:0038a10": "為說故加故云又也一切菩薩舉所為人不思法者",
    "X45n0753_001:0038a11": "舉所說法不可思議嘆深之辭經中亦言不思議也",
    "X45n0753_001:0038a12": "通釋是一隨義別分兩言左右據法望情名不思議",
    "X45n0753_001:0038a13": "以其法外本無情故其義云何情相之興原由妄想",
    "X45n0753_001:0038a14": "由妄想故便有相生以依相故復起心想取以為有",
    "X45n0753_001:0038a15": "為之施名由是想故便有名生依是名已復起心想",
    "X45n0753_001:0038a16": "隨名取實即是覺觀依是覺觀便起言說依言說已",
    "X45n0753_001:0038a17": "復起心想取所說法此則言語以之為道心以為行",
    "X45n0753_001:0038a18": "於是想想熾然不息今契法實滅除妄想相即不生",
    "X45n0753_001:0038a19": "相不生故立名心滅名心滅故名則不生名不生故",
    "X45n0753_001:0038a20": "覺觀不起覺不起故言說隨亡言說亡故不復依言",
    "X45n0753_001:0038a21": "取於所說不取說故言語道斷心行亦滅以心滅故",
    "X45n0753_001:0038a22": "名為不思以言亡故稱曰不議是故說言不思議耳",
    "X45n0753_001:0038a23": "據情望法名不可思議以法出情心言不及故云不",
    "X45n0753_001:0038a24": "可今言就情以望於法是故名為不可思議諸佛法",
    "X45n0753_001:0038b01": "者就人辨法今此為說菩薩地法何故乃言諸佛法",
    "X45n0753_001:0038b02": "乎一切諸法諸佛窮證是故就主說為佛法亦可諸",
    "X45n0753_001:0038b03": "佛本所行法故云佛法所言明者當相論法諸佛法",
    "X45n0753_001:0038b04": "中有其理教行法差別今論行法簡餘理教是故言",
    "X45n0753_001:0038b05": "明明相差別後論自解所言說者將法對人觀其說",
    "X45n0753_001:0038b06": "也。",
    "X45n0753_001:0038b07": "自下對人明所為中有二十句前之十入是自利行",
    "X45n0753_001:0038b08": "後十始終是利他行何故自利名之為入利他之行",
    "X45n0753_001:0038b09": "說為始終人言自利就解名入利他據行說為始終",
    "X45n0753_001:0038b10": "此義不然同是地行何義獨判前解後行然入始終",
    "X45n0753_001:0038b11": "義一無別語入其必從始至終論其始終必有所入",
    "X45n0753_001:0038b12": "為分兩行各隨一義自中初言入智慧地是其總也",
    "X45n0753_001:0038b13": "人言入是能觀之解智慧地者是所入法若爾何故",
    "X45n0753_001:0038b14": "下說諸入以為挍量智義差別明入與智不得別分",
    "X45n0753_001:0038b15": "當知向前不思佛法是所入法入與慧地竝是依法",
    "X45n0753_001:0038b16": "所成行德但入據行慧地就位行位竝舉故云入地",
    "X45n0753_001:0038b17": "餘九是別下利他中有十一句初言又得十地始終",
    "X45n0753_001:0038b18": "是其總也人言十地是所得法得及始終是依法行",
    "X45n0753_001:0038b19": "此亦不然向前所說不思佛法是所得法地得始終",
    "X45n0753_001:0038b20": "竝是依法所成之行但地就位得及始終據其行修",
    "X45n0753_001:0038b21": "行位竝舉是故言得十地始終餘十是別。",
    "X45n0753_001:0038b22": "論中有三一舉經中第二段文明加所為為令菩薩",
    "X45n0753_001:0038b23": "成就自利利他之行二對文指斥三一切下隨文廣",
    "X45n0753_001:0038b24": "解就初段中此二十句舉令入後第二段文依一切",
    "X45n0753_001:0038c01": "下明加所為依猶為也依為何等為令信地一切菩",
    "X45n0753_001:0038c02": "薩成俱利行所以為加對法所為經前論中問答具",
    "X45n0753_001:0038c03": "明對人所為此處辨之為論巧也自利利他汎釋有",
    "X45n0753_001:0038c04": "四一就行門以分自他六度等門是自利行四攝等",
    "X45n0753_001:0038c05": "門是利他行二據行益以別自他六度四攝一切諸",
    "X45n0753_001:0038c06": "行成之在己皆名自利勸人修起通名利他三約修",
    "X45n0753_001:0038c07": "分以別自他自分所成一切德行可用化人皆名利",
    "X45n0753_001:0038c08": "他勝進分中一切行德修之未熟未住化他唯可自",
    "X45n0753_001:0038c09": "習說為自利此之一義如下九地法師方便成就中",
    "X45n0753_001:0038c10": "說四就義門以分自他一切諸行皆同一體互相助",
    "X45n0753_001:0038c11": "成自利門說皆成自利利他門說無不利他今此就",
    "X45n0753_001:0038c12": "於義門以分同一地法分為兩行初十已下對文指",
    "X45n0753_001:0038c13": "斥後利他中句別十一今言十者減數言耳依大智",
    "X45n0753_001:0038c14": "論數法有二一小二大以十為十數狹名小少增少",
    "X45n0753_001:0038c15": "減亦名為十數寬名大七八九等名為少減十一二",
    "X45n0753_001:0038c16": "等名為少增今據大數十一名十下釋其文。",
    "X45n0753_001:0038c17": "解初段中言菩薩者牒所為人謂信地者斥其位分",
    "X45n0753_001:0038c18": "地有二種一信二證趣證方便決定名信正得云證",
    "X45n0753_001:0038c19": "大位以分地前名信地上名證故下文言已入初地",
    "X45n0753_001:0038c20": "非信地攝通則地前及與地上未得名信得處名證",
    "X45n0753_001:0038c21": "今此菩薩是信非證問曰何故偏為信人已證地者",
    "X45n0753_001:0038c22": "不假說故若爾何故下文說言已證地者為說地法",
    "X45n0753_001:0038c23": "令得佛力釋言彼名初地已上為已證地今言信者",
    "X45n0753_001:0038c24": "十地已還望後未得通名為信故雖言信不乖彼證",
    "X45n0753_001:0039a01": "問曰前列一生菩薩竝是窮證十地之人今云何言",
    "X45n0753_001:0039a02": "信地乎釋言彼是聖化所對影響之人今言信者聖",
    "X45n0753_001:0039a03": "化所被當機之眾不同於彼不思牒經出世道者謂",
    "X45n0753_001:0039a04": "淨心已去真證之道道行差別故名為品明者舉經",
    "X45n0753_001:0039a05": "出世道品是其行法行法無垢名之為明見智得證",
    "X45n0753_001:0039a06": "就行顯法此四通論義一名異其猶眼目別則見智",
    "X45n0753_001:0039a07": "是其觀解得證是行解有始終見始智終推求名見",
    "X45n0753_001:0039a08": "決斷稱智行有始終得始證終法顯在心名之為得",
    "X45n0753_001:0039a09": "心冥合如說以為證說者牒經言分別者於道品中",
    "X45n0753_001:0039a10": "分別宣說為十地也。",
    "X45n0753_001:0039a11": "下解依法所成行中先釋自利文別有四一解初總",
    "X45n0753_001:0039a12": "二釋餘九別三是諸入下就總彰別拂去階降四一",
    "X45n0753_001:0039a13": "切十句皆有六下六相分別解初總中先釋其文入",
    "X45n0753_001:0039a14": "者牒經信樂得證解釋入義信樂入始得證入終於",
    "X45n0753_001:0039a15": "法決定名之為信信增名樂得證如前智地牒經謂",
    "X45n0753_001:0039a16": "十地者依法所成十地智也十名如下本分中說此",
    "X45n0753_001:0039a17": "是本入結本異末望餘九句說此為本非因果本如",
    "X45n0753_001:0039a18": "經下帖指經名如亦可論釋似經名如經文次第帖",
    "X45n0753_001:0039a19": "論可知釋餘別中修多羅說依根本入有九種者就",
    "X45n0753_001:0039a20": "總開別謂此十地修多羅中依初總入開餘九別為",
    "X45n0753_001:0039a21": "彰依本開餘九別是經家說非論自造是故說言修",
    "X45n0753_001:0039a22": "多羅說下廣釋之論其行實始從歡喜乃至法雲念",
    "X45n0753_001:0039a23": "念皆具一切行德要攝唯九句別雖九論行唯是聞",
    "X45n0753_001:0039a24": "思修證初一是聞次二是思次一是修後五是證此",
    "X45n0753_001:0039b01": "之四德成在同時難以取別寄位以分位有世間出",
    "X45n0753_001:0039b02": "世間別地前世間地上出世聞思與修寄位世間證",
    "X45n0753_001:0039b03": "在出世釋聞慧中攝入列名聞中備攝一切善根故",
    "X45n0753_001:0039b04": "名為攝就總入中開出此攝將總名別名為攝入下",
    "X45n0753_001:0039b05": "諸句中入義例然次釋其相聞慧中者能攝行體攝",
    "X45n0753_001:0039b06": "一切者解其攝義以聞慧門統收諸行無不入中是",
    "X45n0753_001:0039b07": "故云攝如聞既然諸行齊爾下以經帖思中有二初",
    "X45n0753_001:0039b08": "一正思後一思成前正思中思入列名思必依義名",
    "X45n0753_001:0039b09": "思義入次釋其相言思慧者舉其思體道品已下對",
    "X45n0753_001:0039b10": "義辨思一切道品是所思義道品猶前不思佛法智",
    "X45n0753_001:0039b11": "方便者是思之相於道品法照見名智智之善巧故",
    "X45n0753_001:0039b12": "名方便下以經帖善帖方便分別選擇帖前智也一",
    "X45n0753_001:0039b13": "切佛法帖道品也後思成中法相列名若就能知應",
    "X45n0753_001:0039b14": "名知入今就所知名法相入次釋其相道品非一名",
    "X45n0753_001:0039b15": "彼彼義隨別廣解名無量知下以經帖言廣知者帖",
    "X45n0753_001:0039b16": "無量知言諸法者帖彼彼義教化入者是其修慧修",
    "X45n0753_001:0039b17": "有俱利略明利他先列其名次釋其相隨所思者牒",
    "X45n0753_001:0039b18": "前思義名字具者牒前第二法相入也化依前二是",
    "X45n0753_001:0039b19": "故牒之善說法者正是教化說不違義故名為善下",
    "X45n0753_001:0039b20": "以經帖善說法者帖善說法思義名具牒前法故無",
    "X45n0753_001:0039b21": "別經帖。",
    "X45n0753_001:0039b23": "十地義記卷第一本"
}