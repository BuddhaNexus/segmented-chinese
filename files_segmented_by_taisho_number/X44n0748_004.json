{
    "X44n0748_004:0832a14": "四分律拾毗尼義鈔輔要記卷第四",
    "X44n0748_004:0832a16": "天台沙門釋　允堪　述",
    "X44n0748_004:0832a17": "四法即下犯舉言治也。一下釋四法義單三中犯一",
    "X44n0748_004:0832a18": "也並二或三齊犯也。俗女即住信優婆夷未暗罪相",
    "X44n0748_004:0832a19": "故泛舉也故戒本云於三法中一一法說若波羅夷",
    "X44n0748_004:0832a20": "若僧伽婆尸沙若波逸提是也。此中下次第斥上四",
    "X44n0748_004:0832a21": "不定義。犯下斥第一何名戒本意云犯既不定何以",
    "X44n0748_004:0832a22": "名為戒本。又下斥第二縱俗女舉罪不定意亦何失",
    "X44n0748_004:0832a23": "自若非過亦非戒之所防列之何為。其下斥第三治",
    "X44n0748_004:0832a24": "下斥第四若約三法可言不定如隨審一法行治此",
    "X44n0748_004:0832b01": "即是定何言治不定以此論之前立四法故非正義。",
    "X44n0748_004:0832b02": "但下立今故戒疏引十律云可信女人不知犯不知",
    "X44n0748_004:0832b03": "起不知名字但云我見女人來去坐立比丘亦爾不",
    "X44n0748_004:0832b04": "見作婬相等不決定故名不定也。",
    "X44n0748_004:0832b05": "如法下古謂如法自言以能治行為體非法自言以",
    "X44n0748_004:0832b06": "所防罪為體戒疏又引一師云屏錄三罪露收兩罪",
    "X44n0748_004:0832b07": "此即是罪體(今鈔闕此在下科明)此下釋異意云此舉自言是",
    "X44n0748_004:0832b08": "敘己罪之法。七滅中自言顯不妄治之法。非下釋上",
    "X44n0748_004:0832b09": "非法自言。答下示不定義由立屏露二處及三二罪",
    "X44n0748_004:0832b10": "相故可說言不定若廢一立一則成定義。今指下正",
    "X44n0748_004:0832b11": "答上問若據不定通該諸聚今且指屏三露二為所",
    "X44n0748_004:0832b12": "防耶鈔中不答尼無不定者如下僧尼有無中自明。",
    "X44n0748_004:0832b13": "舉處即屏露二處。十利即攝取於僧乃至令法久住。",
    "X44n0748_004:0832b14": "無別因者意謂此若先制者諸戒皆可爾以不別假",
    "X44n0748_004:0832b15": "因緣而起故餘如文。毗跋下彼先問云如何此戒作",
    "X44n0748_004:0832b16": "不定說。此是下釋又應先問云何以獨說屏三等戒",
    "X44n0748_004:0832b17": "耶。將而此下釋。今下即非法自言也如犯夷言殘等",
    "X44n0748_004:0832b18": "斯成不定治人即是坐比丘也。治罪屏三露二也何",
    "X44n0748_004:0832b19": "以須治取能犯自言及所犯罪而不即定其輕重者。",
    "X44n0748_004:0832b20": "答下由生他疑始彰不定若定輕重不定安在是故",
    "X44n0748_004:0832b21": "不辨輕重抑又但取住信所說不取自言。直爾制者",
    "X44n0748_004:0832b22": "容非住信女妄致疑說事不可息故。",
    "X44n0748_004:0832b23": "昔下古謂不定屬第二犯以戒本列治故據理應無",
    "X44n0748_004:0832b24": "最初五篇戒末既無列治則罪屬最初不犯也。若云",
    "X44n0748_004:0832c01": "罪屬第二以前摩觸已制故前戒可言最初今於三",
    "X44n0748_004:0832c02": "法中已屬廣後行得復有最初耶以不定中訶云最",
    "X44n0748_004:0832c03": "初犯戒。答下據其廣後再犯理非最初今約前對略",
    "X44n0748_004:0832c04": "制廣故言初此對別廣立總廣故又言初也。若云不",
    "X44n0748_004:0832c05": "定是總廣五篇屬別廣制總以補別者應知不定在",
    "X44n0748_004:0832c06": "後制耶婆論彼亦無定指之文躡影響以難故彼初",
    "X44n0748_004:0832c07": "不定中云此與女人屏處坐戒或已結戒未結戒。既",
    "X44n0748_004:0832c08": "曰未結則此不定應在前耶。答下還約五篇為別廣",
    "X44n0748_004:0832c09": "謂隨事別別而制所出犯相分位頒列旨趣易見故",
    "X44n0748_004:0832c10": "不在明今出不定對上別廣境事有難者故立屏露",
    "X44n0748_004:0832c11": "二處收三二罪相乃為總廣以補之若然五篇為別",
    "X44n0748_004:0832c12": "廣之初不定為總廣之初故曰各也。善見下證最初",
    "X44n0748_004:0832c13": "不犯也以所宗四分云最初能宗論文亦言最初故",
    "X44n0748_004:0832c14": "彼論云無罪者最初未制戒癡狂心亂等不犯婆私",
    "X44n0748_004:0832c15": "婆夷梵音訛轉如唐正翻云鄔波私迦此云清信女",
    "X44n0748_004:0832c16": "也。答下雖出婆私治法之言非謂即治立此之式以",
    "X44n0748_004:0832c17": "治後犯也。說戒下戒序通括諸篇今序中問淨時二",
    "X44n0748_004:0832c18": "不定為犯默妄不犯耶。不問即無一句似答意云序",
    "X44n0748_004:0832c19": "中不顯指其事問淨即無默妄設有默妄隨下篇中",
    "X44n0748_004:0832c20": "可說有也。此即下似難若云無者即成別犯云何上",
    "X44n0748_004:0832c21": "言屬總廣又序中總問下篇若說無默妄者不應彰",
    "X44n0748_004:0832c22": "總問之稱故知已上古解未為然也。五下謂五篇實",
    "X44n0748_004:0832c23": "犯得名最初不犯者為對重犯以彰因目也故戒疏",
    "X44n0748_004:0832c24": "云五犯初者對犯得名是也非同古人對略得初。此",
    "X44n0748_004:0833a01": "下今不定得初者由前未制舉疑致有罪相故開最",
    "X44n0748_004:0833a02": "初非同古人對別廣以得初生疑下應先難云疑既",
    "X44n0748_004:0833a03": "是一何以二戒之末各開最初將鈔答之。",
    "X44n0748_004:0833a04": "七五罪即七聚五聚罪也戒疏云緣通七聚是也若",
    "X44n0748_004:0833a05": "據不定罪體婆私舉疑邊但結吉爾凡下約處則屏",
    "X44n0748_004:0833a06": "露有殊約犯則七五通攝今於七五罪中但舉三二",
    "X44n0748_004:0833a07": "者約受染氣分外涉譏疑是極故列於戒本非謂不",
    "X44n0748_004:0833a08": "該餘聚外有者離三二之外通餘七五也又戒序中",
    "X44n0748_004:0833a09": "總問為止二三有默妄為通七五俱有隱默罪耶答",
    "X44n0748_004:0833a10": "下若於三二或七五俱曾有犯至問淨時隨有隱者",
    "X44n0748_004:0833a11": "即結默妄脫無非咎以無問淨緣可違犯故問下若",
    "X44n0748_004:0833a12": "云除犯外無問緣可違者且如七藥殄四諍不必盡",
    "X44n0748_004:0833a13": "用七藥如覔諍起時有以現前罪處所二種藥滅餘",
    "X44n0748_004:0833a14": "藥設不用時應非過爾今至三問何通犯默妄答下",
    "X44n0748_004:0833a15": "比丘既以七藥通問能秉合用何藥殄此之諍而能",
    "X44n0748_004:0833a16": "秉僧反不推尋用藥是故通結不定不爾總處問別",
    "X44n0748_004:0833a17": "犯故有無默妄此下指此不定約處舉罪問於能犯",
    "X44n0748_004:0833a18": "之者故曰別人下七滅中是舉七藥問正斷之眾故",
    "X44n0748_004:0833a19": "曰僧也彼下如此不定中有自言罪處所現前三藥",
    "X44n0748_004:0833a20": "故何以獨問罪不問藥下七滅中亦有能犯自言罪",
    "X44n0748_004:0833a21": "及明觀正斷不善除殄罪何但問藥不問罪耶答下",
    "X44n0748_004:0833a22": "謂七滅中因前比丘推舉罪相了不可得因而生諍",
    "X44n0748_004:0833a23": "妙在能秉用藥除殄故下設問正在問藥今此不定",
    "X44n0748_004:0833a24": "聖女舉過情非乖逆即非有諍何用問藥正在問罪",
    "X44n0748_004:0833b01": "也。",
    "X44n0748_004:0833b02": "下七毗尼等又申一義通凡下彼既通於凡聖雖在",
    "X44n0748_004:0833b03": "聖無諍於凡則有諍犯者則有罪覔者則有諍若單",
    "X44n0748_004:0833b04": "問罪則不收諍單問諍則不收罪故曰互也具足應",
    "X44n0748_004:0833b05": "云若單問罪單問諍互不相収若又雙問罪諍但備",
    "X44n0748_004:0833b06": "俱有者則不收互有者以此既俱有所妨故但問藥",
    "X44n0748_004:0833b07": "推能治者致與不定義有同異。",
    "X44n0748_004:0833b08": "此下意云此治所犯罪及能犯人與下七滅中治為",
    "X44n0748_004:0833b09": "有何義不同耶道俗疑心者道即出家五眾俗則在",
    "X44n0748_004:0833b10": "家二眾若不治能犯自言則容生七眾疑心為犯不",
    "X44n0748_004:0833b11": "犯待彼自言不實方依聖女所說治是故治取罪及",
    "X44n0748_004:0833b12": "人則息彼疑也若滅諍中正為息諍非正在治人罪",
    "X44n0748_004:0833b13": "也若爾下云自言豈非治人罪耶答彼之自言正為",
    "X44n0748_004:0833b14": "息諍故戒疏云有過在懷宜須懺蕩罪相難識各議",
    "X44n0748_004:0833b15": "紛綸遂生於諍故用自言等藥而滅之罪處所即覔",
    "X44n0748_004:0833b16": "罪相也以依住信優婆夷語治取罪相故。",
    "X44n0748_004:0833b17": "三五現前者三謂一法二毗尼三人也五者一法二",
    "X44n0748_004:0833b18": "毗尼三人四僧五界也以餘六種毗尼治殄罪諍則",
    "X44n0748_004:0833b19": "局及論現前一種則通故曰此二要須三五也以體",
    "X44n0748_004:0833b20": "非過去名曰現前如不定中自言及能治人即人現",
    "X44n0748_004:0833b21": "前也以法毗尼判犯悔滅即法現前毗尼現前餘五",
    "X44n0748_004:0833b22": "可思何下推有無所以何以此不定中但有三毗尼",
    "X44n0748_004:0833b23": "而闕餘四者憶下伸所以如慈地以婬事謗沓婆諸",
    "X44n0748_004:0833b24": "比丘數問不止佛令作憶念於僧乞白四證明前人",
    "X44n0748_004:0833c01": "分明憶念不曾犯重等不癡如難提得癡狂多犯眾",
    "X44n0748_004:0833c02": "罪後得心時比丘詰問不止佛令乞曰四證不癡時",
    "X44n0748_004:0833c03": "不犯此皆對於清人隨逐彼諍而設此二今不定中",
    "X44n0748_004:0833c04": "又非清人復是聖舉何須此治多人語即多覔罪相",
    "X44n0748_004:0833c05": "以法非法語人同集一處令五德行籌取多人語滅",
    "X44n0748_004:0833c06": "今聖女舉非辨邪正也。",
    "X44n0748_004:0833c07": "此從下釋無第四草覆者舍衛比丘共諍經年不息",
    "X44n0748_004:0833c08": "佛令二眾相對共懺如草掩泥彼此和合也今既聖",
    "X44n0748_004:0833c09": "舉非輕重紛諍何須對悔未即滅罪者要自言已隨",
    "X44n0748_004:0833c10": "輕重治罪方滅故又因今自言後不起諍遠有滅義",
    "X44n0748_004:0833c11": "故通名毗尼也。",
    "X44n0748_004:0833c12": "若下七毗尼中自言不惟引罪懺滅復專息滅犯諍",
    "X44n0748_004:0833c13": "故名別毗尼也上三即夷殘提下三即提提舍突吉",
    "X44n0748_004:0833c14": "也如覔罪相中象力論義不如前後相違即妄語提",
    "X44n0748_004:0833c15": "又草覆中云除重罪餘罪共長老懺則通餘輕罪又",
    "X44n0748_004:0833c16": "應知上不定雖舉前三亦通。收下二以通該六聚故",
    "X44n0748_004:0833c17": "下雖舉後三亦收前二如自言中驅盜蓮葉者即盜",
    "X44n0748_004:0833c18": "戒收憶念中謗沓婆犯則婬戒收是則收夷殘可知",
    "X44n0748_004:0833c19": "也則彼此互通五篇也不當宗者凡論藥以除病故",
    "X44n0748_004:0833c20": "今諍病既無何須立藥故非此所宗七滅不爾正殄",
    "X44n0748_004:0833c21": "諍病是所宗也如下自言藥殄犯諍病是也此下又",
    "X44n0748_004:0833c22": "此中雖有現前且非滅罪及殄諍但治取犯人罪相",
    "X44n0748_004:0833c23": "伏首以息外人疑謗之心爾故得通名毗尼七滅中",
    "X44n0748_004:0833c24": "現前不爾所謂隨對四諍及餘六藥治人滅罪息諍",
    "X44n0748_004:0834a01": "各有異故別名毗尼故下文云名有總別體殊通塞",
    "X44n0748_004:0834a02": "毗尼之名是總以有收攝義故若論現前名等是別",
    "X44n0748_004:0834a03": "以名各不相收故然現前是體通用通故名總餘六",
    "X44n0748_004:0834a04": "不獨行要假現前方得滅諍即是用通餘六六自相",
    "X44n0748_004:0834a05": "望六六常別如憶念現前非不癡現前故知是別通",
    "X44n0748_004:0834a06": "別既分不可立一故前後異爾別章觀下滅諍中亦",
    "X44n0748_004:0834a07": "指別章實由滅諍法難或別條之惜乎斯文無得採",
    "X44n0748_004:0834a08": "摭。",
    "X44n0748_004:0834a09": "僧所以有不定尼所以無者謂僧有屏露三二罪異",
    "X44n0748_004:0834a10": "可言不定尼則屏但有二以尼摩觸亦犯夷故三中",
    "X44n0748_004:0834a11": "除殘成二既有二則可說屏有不定露則唯提無二",
    "X44n0748_004:0834a12": "可對故不可立是以尼無若云露但收一故無不定",
    "X44n0748_004:0834a13": "且如前文云就處總制豈止乎一二戒耶既約處通",
    "X44n0748_004:0834a14": "攝何以局論露一而定尼無此師意云佛制舉罪本",
    "X44n0748_004:0834a15": "要僧尼兩眾迭相鑒察紏舉又須見聞等根並同無",
    "X44n0748_004:0834a16": "濫方可舉之貴乎相檢令行淨也今為尼有八敬在",
    "X44n0748_004:0834a17": "身不可舉僧故僧離同徒比丘之外取在家女替尼",
    "X44n0748_004:0834a18": "舉處舉雖有實如前舉不定中云俗女舉罪不識罪",
    "X44n0748_004:0834a19": "名故名不定所以僧有也尼若有犯不惟本眾任僧",
    "X44n0748_004:0834a20": "訶舉不須俗界類上替處又僧識犯故非舉不定是",
    "X44n0748_004:0834a21": "故尼無由無第三謂屏露二處因無第三人是以僧",
    "X44n0748_004:0834a22": "犯今尼既有伴即第三人不招外譏是以無也若云",
    "X44n0748_004:0834a23": "尼有伴無犯者單提中應無與男屏露二坐戒耶驅",
    "X44n0748_004:0834a24": "擯女屬於夫今與僧坐容被夫擯故夫則反是義非",
    "X44n0748_004:0834b01": "婦擯故戒疏云夫無屬婦之義過微不結是也。",
    "X44n0748_004:0834b02": "不由下戒疏云以對捨財罪猶未捨而得捨名若不",
    "X44n0748_004:0834b03": "爾者翻成九十亦名捨也三下應先問云三十九十",
    "X44n0748_004:0834b04": "文別捨異何以合為第三篇將鈔答之謂雖文別捨",
    "X44n0748_004:0834b05": "異至於捨罪罪體乃均悔時三說不分前重後輕義",
    "X44n0748_004:0834b06": "皆齊等故得合之次及於易者即九十因財捨懺在",
    "X44n0748_004:0834b07": "別但斷後犯即成洗海作法是易故次說之屬己簡",
    "X44n0748_004:0834b08": "他物體現簡境謝歸主簡永捨古師意約具此三義",
    "X44n0748_004:0834b09": "方入三十今師不爾廣如後解。",
    "X44n0748_004:0834b10": "因下合上數也脫脚高床者他亦犯二敷兩戒全護",
    "X44n0748_004:0834b11": "僧物皆闕初緣又脫脚等捨還非用故闕第三財下",
    "X44n0748_004:0834b12": "謂衣財中有真實淨施不問輒用。食下即過三鉢受",
    "X44n0748_004:0834b13": "食及自手與外道食入下釋外道食以入他手即屬",
    "X44n0748_004:0834b14": "彼故他物釋真實淨以物在淨主處作他物取故共",
    "X44n0748_004:0834b15": "下釋上過三鉢以戒本云持至寺內應分與餘比丘",
    "X44n0748_004:0834b16": "食故此三皆闕屬己緣也。",
    "X44n0748_004:0834b17": "生薑指三十中販賣戒難陀以生薑易食故制捨應",
    "X44n0748_004:0834b18": "可說言味通云何局捨耶不合同食者以販易不淨",
    "X44n0748_004:0834b19": "故多云設與僧作食及四方僧房一切不得住中持",
    "X44n0748_004:0834b20": "戒比丘不應受用以此文證何味通之有乎嘆下即",
    "X44n0748_004:0834b21": "食尼嘆食施一食展轉食別眾食足食勸足食非時",
    "X44n0748_004:0834b22": "食殘宿食不受食索美食過四月受藥請飲酒覆下",
    "X44n0748_004:0834b23": "即覆屋過三節著白色新衣兜羅貯牀褥骨牙角作",
    "X44n0748_004:0834b24": "針筒過量尼師壇覆瘡衣雨浴衣等取第八佛衣等",
    "X44n0748_004:0834c01": "量皆捨已若還不得用也故闕第三亦須分別者如",
    "X44n0748_004:0834c02": "強敷臥具律云草敷葉敷亦犯豈是所畜之物與非",
    "X44n0748_004:0834c03": "親尼衣與竟即屬彼物又與非親尼作衣捉遺落寶",
    "X44n0748_004:0834c04": "俱是彼物是故三緣通闕則不在辨。",
    "X44n0748_004:0834c05": "若爾下若云說淨屬淨主應可三十戒中盡無說淨",
    "X44n0748_004:0834c06": "戒耶何以長衣藥鉢等制說淨乎。答下即使非親尼",
    "X44n0748_004:0834c07": "浣染打故衣聚落離衣蘭若離衣過前求雨浴衣此",
    "X44n0748_004:0834c08": "四戒是受持故不須說淨若長衣月望畜長鉢七日",
    "X44n0748_004:0834c09": "藥過限此四由限內不說故犯捨反顯真實淨因說",
    "X44n0748_004:0834c10": "屬主故在墮收以戒本云淨施比丘乃至不問主輙",
    "X44n0748_004:0834c11": "著者波逸提五敷即蚕綿二毛減六年不揲坐具也",
    "X44n0748_004:0834c12": "十律中命為敷具如不揲中云作新敷坐具用故敷",
    "X44n0748_004:0834c13": "具壞色等是也擔下即自持羊毛過限及使非親尼",
    "X44n0748_004:0834c14": "擗毛并自乞縷使非親織合上五敷共八戒若已作",
    "X44n0748_004:0834c15": "成即其過已生不稱淨法故非說限若又未成不應",
    "X44n0748_004:0834c16": "尺量則不假說自下離前十六戒外餘諸戒也如取",
    "X44n0748_004:0834c17": "非親尼衣等皆由領受生過體既有過不應淨法故",
    "X44n0748_004:0834c18": "不合說奪下即先與比丘衣後奪此衣若先受持與",
    "X44n0748_004:0834c19": "竟則失受法或是本說淨衣與竟淨法亦失後奪入",
    "X44n0748_004:0834c20": "手即犯故亦非說自下如貿寶販賣等體穢非說可",
    "X44n0748_004:0834c21": "知。",
    "X44n0748_004:0834c22": "問下如白色新衣縱捨後還時闕第三捨還用得是",
    "X44n0748_004:0834c23": "故在墮者且如白毛臥具亦可同然何制入捨答下",
    "X44n0748_004:0834c24": "謂白毛臥具本制參作今造作違制生過故制不用",
    "X44n0748_004:0835a01": "罰令入捨後若還時不染得用是捨還用得白色新",
    "X44n0748_004:0835a02": "衣不爾捨還不染不可用之既闕第三所以入墮高",
    "X44n0748_004:0835a03": "下立九十中不捨義若爾下躡上引難針筒打破相",
    "X44n0748_004:0835a04": "同綿衣何以針筒不捨蚕衣制捨耶答如文又解此",
    "X44n0748_004:0835a05": "亦古人也戒疏云有人言三義難具未可全依等可",
    "X44n0748_004:0835a06": "聽下以戒本云展轉取最下鉢與之令持餘下僧祇",
    "X44n0748_004:0835a07": "云若鉢大貴應賣取十鉢九者入僧厨下者還主乃",
    "X44n0748_004:0835a08": "知入厨則闕第三捨還用得七日下律有三判謂若",
    "X44n0748_004:0835a09": "過七日與守園人第七日藥捨與餘比丘食若未滿",
    "X44n0748_004:0835a10": "七日還彼比丘用塗足然燈戒疏又云展轉至十四",
    "X44n0748_004:0835a11": "日捨者皆入園人十二日捨者猶兼三用既曰園人",
    "X44n0748_004:0835a12": "何名還用故知用則有愆又下凡有四句初不定與",
    "X44n0748_004:0835a13": "前人決定取犯捨二不定與不定取犯吉三決定與",
    "X44n0748_004:0835a14": "不定取四取與俱決定此二奪者犯重是知決與則",
    "X44n0748_004:0835a15": "失淨不定與則不失何通言失淨耶真實下若云真",
    "X44n0748_004:0835a16": "實屬淨主故闕初緣者應可淨主亡判入僧耶以非",
    "X44n0748_004:0835a17": "屬己故如何十誦云施主亡者物不入僧以財屬他",
    "X44n0748_004:0835a18": "別人假名施也若爾應非闕初緣矣。",
    "X44n0748_004:0835a19": "又五下僧祇云細揲經緯穿雜者一切捨墮受用得",
    "X44n0748_004:0835a20": "越體既不如豈宜還用律云塗埵其義自明此則闕",
    "X44n0748_004:0835a21": "第三緣也又體是非法財在生過亦闕第二何制捨",
    "X44n0748_004:0835a22": "耶戒本下若云受持故制捨戒本何不除不受持者",
    "X44n0748_004:0835a23": "如長衣非受何制捨之二毛即擔毛擗毛戒本下意",
    "X44n0748_004:0835a24": "謂若此八不合說者八戒下開文應有開除說淨之",
    "X44n0748_004:0835b01": "言律既不立何約不合說故在捨耶已上牒斥前立",
    "X44n0748_004:0835b02": "三具未可為允。猶下如長衣戒因開畜長貪於俗利",
    "X44n0748_004:0835b03": "壞道功德財所取外物失於方法二下謂比丘積貯",
    "X44n0748_004:0835b04": "與俗無別則妨於道業招俗譏謗也以斯二義故制",
    "X44n0748_004:0835b05": "捨也九十反此不具故非捨也造作如佛衣等量是",
    "X44n0748_004:0835b06": "也離宿下戒疏云二離雖非貪畜輕慢聖教違宿失",
    "X44n0748_004:0835b07": "法制其捨懺反淨令持令言令說即再令加說受持",
    "X44n0748_004:0835b08": "也。",
    "X44n0748_004:0835b09": "一人言物屬一人所有者則決捨可知以於此物目",
    "X44n0748_004:0835b10": "為主故四下由物無局通擬一化但得受用不得屬",
    "X44n0748_004:0835b11": "己故非犯矣同活下恐人謂言同活亦應同犯故列",
    "X44n0748_004:0835b12": "此五示其各結此戒下示別犯所以也餘四即一月",
    "X44n0748_004:0835b13": "等四長若受下以屬己故不同犯十八者於三十中",
    "X44n0748_004:0835b14": "離前五七戒外餘有十八戒在尋戒本可見若下如",
    "X44n0748_004:0835b15": "二人同友一為彼作彼不知故非是同犯如下引過",
    "X44n0748_004:0835b16": "知足戒示之如行者被奪居士聞而懷施乃過知足",
    "X44n0748_004:0835b17": "受雖曰同活在者不知行者之過豈以同活其財而",
    "X44n0748_004:0835b18": "同犯耶今下釋同犯義要須同道行同時失同運計",
    "X44n0748_004:0835b19": "過受方曰同犯上言十八戒今且舉一戒以釋餘十",
    "X44n0748_004:0835b20": "七戒例解不難故曰餘者易知約下料簡僧同犯之",
    "X44n0748_004:0835b21": "戒有此七也鈔列可知已上且順古義據戒疏接前",
    "X44n0748_004:0835b22": "文後復云有人言何須云云如許多述終未窮本今",
    "X44n0748_004:0835b23": "以一義即定綱宗若不敘昔言則不欽後說何者三",
    "X44n0748_004:0835b24": "十之中有受持者則不同犯餘非受持同心同犯異",
    "X44n0748_004:0835c01": "心異犯如使尼浣有心使浣便犯先本無心尼輙自",
    "X44n0748_004:0835c02": "浣佛不制犯可以例知(已上疏文)。",
    "X44n0748_004:0835c03": "十七戒謂長衣離衣月望乞衣過知足增衣價勸二",
    "X44n0748_004:0835c04": "家增持毛貿寶販賣長鉢乞鉢七日藥雨衣急施蘭",
    "X44n0748_004:0835c05": "若離衣迴僧物。不善無作者即惡無作也又初教是",
    "X44n0748_004:0835c06": "不善性彼依語作成時此於善不善無記三性中任",
    "X44n0748_004:0835c07": "運而起故戒疏云教人為己作事成時假彼身業異",
    "X44n0748_004:0835c08": "緣無作成我口業三性之中任運成犯大鈔亦屬助",
    "X44n0748_004:0835c09": "緣無作。織師等者等取使人取尼衣一戒共成十三",
    "X44n0748_004:0835c10": "據戒疏中分其所出謂律有五敷奪衣受寶七戒僧",
    "X44n0748_004:0835c11": "祇使人取尼衣。",
    "X44n0748_004:0835c12": "浣故衣擗毛過限索乞縷驅織五戒多云讚織一戒",
    "X44n0748_004:0835c13": "如是共成十三但是使人為己並犯本罪不同前十",
    "X44n0748_004:0835c14": "七戒教但犯吉戒疏云教人為己未必稱心但得小",
    "X44n0748_004:0835c15": "罪自餘離前四戒外也檢戒本可見各使為一者三",
    "X44n0748_004:0835c16": "中趣使為一皆提非浣竟使打得提故婆下引證若",
    "X44n0748_004:0835c17": "使下意謂使浣不淨復令浣乃至打未熟復令打皆",
    "X44n0748_004:0835c18": "但犯吉浣下反證浣竟令染其相宛別尚不重犯豈",
    "X44n0748_004:0835c19": "況浣竟復浣而得重犯乎善下彼云若浣竟比丘言",
    "X44n0748_004:0835c20": "未淨重使尼浣比丘薩耆吉羅既但結吉義非重也",
    "X44n0748_004:0835c21": "諸下十誦云若犯捨衣與浣犯小罪是也云云者說",
    "X44n0748_004:0835c22": "文曰云者雲也言之在口如雲潤物今謂文下尚有",
    "X44n0748_004:0835c23": "如雲之義也。",
    "X44n0748_004:0835c24": "如上即捨財心罪也。是壞即斬壞此則不須對道俗",
    "X44n0748_004:0836a01": "二境捨故曰對境無也其對僧下即餘二十七戒則",
    "X44n0748_004:0836a02": "對道捨通局分二乞鉢一戒要本住處又在僧中行",
    "X44n0748_004:0836a03": "鉢等法違則不成餘二十六處通彼此人含僧別別",
    "X44n0748_004:0836a04": "則一二三中皆可捨也故大鈔中三人二人捨衣云",
    "X44n0748_004:0836a05": "眾多比丘捨罪問邊人為異一人捨還直對而已若",
    "X44n0748_004:0836a06": "論除罪無問邊人事如常說故曰可解全壞全捨如",
    "X44n0748_004:0836a07": "長衣等是壞捨如綿褥戒是戒疏云壞捨永息害故",
    "X44n0748_004:0836a08": "全捨有事益故無遮或自然作法本住異住大界戒",
    "X44n0748_004:0836a09": "場等如對僧要須作法由秉法故對眾多人等通於",
    "X44n0748_004:0836a10": "二界乞鉢要在本住又在大界餘通彼此場界俱得",
    "X44n0748_004:0836a11": "第四下文倒合云第四集眾畜易寶二戒不集故戒",
    "X44n0748_004:0836a12": "疏云四集眾不同三戒不集對俗自壞校之可見又",
    "X44n0748_004:0836a13": "今云二戒則隱略蚕綿以蚕綿自壞例在不集也轉",
    "X44n0748_004:0836a14": "還謂眾難集捨者遠行開展轉羯磨屏處付還變體",
    "X44n0748_004:0836a15": "如寶與俗清淨當受三下如乞鉢入僧厨取下鉢還",
    "X44n0748_004:0836a16": "罰令持也。四下如七日藥中三判可見五下如長衣",
    "X44n0748_004:0836a17": "等是也。多者下鈔文束略準彼律有兩節一云若多",
    "X44n0748_004:0836a18": "設得同心淨人者應語言我以如是因緣不應取是",
    "X44n0748_004:0836a19": "物汝應取乃至若淨當受二云若不得同心淨人應",
    "X44n0748_004:0836a20": "用作四方僧臥具淨人下宜加或字則顯成兩義要",
    "X44n0748_004:0836a21": "下彼云是比丘應入僧中言諸大德我種種賣買得",
    "X44n0748_004:0836a22": "波逸提我今發露悔過等餘諸捨並同當律。",
    "X44n0748_004:0836a23": "僧差者彼云僧應白二差一比丘作棄金銀及錢人",
    "X44n0748_004:0836a24": "差已彼比丘應棄著坈火水曠野中不應記處常住",
    "X44n0748_004:0836b01": "用即入常住常住中大鈔云寺舍眾具等以體通十",
    "X44n0748_004:0836b02": "方不可分用是也彼律云應捨與僧不得捨與餘人",
    "X44n0748_004:0836b03": "僧以敷地若敷繩牀及臥牀上除捨褥比丘餘一切",
    "X44n0748_004:0836b04": "僧隨次坐臥捨藥入僧者彼云若一日得受二日至",
    "X44n0748_004:0836b05": "七日更得受留至八日明相出時皆犯捨墮應白捨",
    "X44n0748_004:0836b06": "與僧餘二即乞鉢捨與餘戒捨亦同四分如彼乞鉢",
    "X44n0748_004:0836b07": "僧中取最下鉢與之是也若長衣鉢但言乃至十日",
    "X44n0748_004:0836b08": "若過尼薩耆既別無餘捨則理同四分。",
    "X44n0748_004:0836b09": "一捨後許還主也無盡物即無盡財謂展轉母子相",
    "X44n0748_004:0836b10": "生無盡兩京記云寺有無盡藏今謂長生財是也謂",
    "X44n0748_004:0836b11": "下釋上入無盡財者即畜貿寶戒是若下即捨於無",
    "X44n0748_004:0836b12": "盡財中復生息者故彼律云於此不盡物中若生利",
    "X44n0748_004:0836b13": "息得作房舍中衣但不得分用等憍奢耶亦云高世",
    "X44n0748_004:0836b14": "耶譯云野蚕綿五分云憍奢耶者蚕所作綿嚮慊嚮",
    "X44n0748_004:0836b15": "匡謬正俗云今之向字六書自是北牖耳詩云塞向",
    "X44n0748_004:0836b16": "墐戶是也著用檢彼律作受用然受用則通好者如",
    "X44n0748_004:0836b17": "前彼律有十種毛前四種毛正得作地敷嚮慊等故",
    "X44n0748_004:0836b18": "曰如前後六種毛僧得用不得襯身故曰如後餘三",
    "X44n0748_004:0836b19": "即乞鉢入厨藥入道俗餘捨聽還主一同本部重犯",
    "X44n0748_004:0836b20": "如捨已還時再犯曰重如寶捨已非清淨來離衣捨",
    "X44n0748_004:0836b21": "已復離是也。",
    "X44n0748_004:0836b22": "二十七戒是對僧捨身其中四戒當日聽還不同五",
    "X44n0748_004:0836b23": "長有相染過七日下如初日得藥乃至第七日亦得",
    "X44n0748_004:0836b24": "至八日明現初日藥有染下六日成犯義雖爾及至",
    "X44n0748_004:0836c01": "捨後律有三判若過七日藥蘇油塗嚮等第七日與",
    "X44n0748_004:0836c02": "餘比丘未滿七日還得塗足然燈既屬外資故開即",
    "X44n0748_004:0836c03": "日四戒即長衣月望長鉢急施此四通於相染由貪",
    "X44n0748_004:0836c04": "畜相續故制經宿還餘下二十七中離前四五戒外",
    "X44n0748_004:0836c05": "曰餘也即尼衣須乞等戒是也以非貪貯故不經夜",
    "X44n0748_004:0836c06": "二十三離蚕綿二寶三戒外餘二十七戒中除五長",
    "X44n0748_004:0836c07": "中四戒有相染藥無染義故戒疏云今以四戒歷就",
    "X44n0748_004:0836c08": "相染是也。",
    "X44n0748_004:0836c09": "長月過即畜長月望急施過後此五長中舉三戒也",
    "X44n0748_004:0836c10": "藥鉢即日還者示不相染也離六外餘要經宿還如",
    "X44n0748_004:0836c11": "取尼衣前雖別犯及捨財已通是長淨還財之時以",
    "X44n0748_004:0836c12": "長未宿染心還起於新捨衣更復相染故令經宿共",
    "X44n0748_004:0836c13": "長同還乞鉢以同類相染故與長鉢俱還廣下即懺",
    "X44n0748_004:0836c14": "捨墮中悔於別眾者今古解釋凡有四義前二如戒",
    "X44n0748_004:0836c15": "疏此當第三師義彼依律文綿衣二寶捨不對僧故",
    "X44n0748_004:0836c16": "文中不明僧悔所以對別不集捨罪自成餘戒既捨",
    "X44n0748_004:0836c17": "財於僧悔罪亦僧也今師不爾故戒疏云今解三十",
    "X44n0748_004:0836c18": "之戒緣財故犯故抽前者捨悔難故豈可財難對僧",
    "X44n0748_004:0836c19": "除罪則別隨有所犯捨財如律捨罪必僧縱是一人",
    "X44n0748_004:0836c20": "界非別眾一人僧也如律本中三戒不列者但由財",
    "X44n0748_004:0836c21": "是別捨乘不明悔非謂別除四分無文(已上疏文)。",
    "X44n0748_004:0836c22": "捨心者謂捨墮之中斷畜為本懺罪甚易清心者難",
    "X44n0748_004:0836c23": "大鈔云今明捨心正除罪因若取通理要斷後畜為",
    "X44n0748_004:0836c24": "先故文中由決捨與他是也若有下律云若大眾多",
    "X44n0748_004:0837a01": "難集彼比丘有因緣事欲遠行僧即應還彼衣彼得",
    "X44n0748_004:0837a02": "衣已屏處付之須作展轉羯磨云僧今持是衣與某",
    "X44n0748_004:0837a03": "甲比丘某甲當還某甲白如是自下離五長外餘戒",
    "X44n0748_004:0837a04": "本以受取違法不由經涉多曰續畜之過但捨竟開",
    "X44n0748_004:0837a05": "當座還則非染矣婆多下彼論凡有六句鈔中用心",
    "X44n0748_004:0837a06": "斷收論後四句由心斷故即日後日向暮多日得衣",
    "X44n0748_004:0837a07": "皆無染也又以心未斷收論前二句謂捨悔已畜心",
    "X44n0748_004:0837a08": "未斷更受異衣乃至一月得所求衣及意外衣皆染",
    "X44n0748_004:0837a09": "犯捨故曰皆不得受以此義證捨心為要唯除下藥",
    "X44n0748_004:0837a10": "雖屬於五長然資義有別制不服用則心斷矣即日",
    "X44n0748_004:0837a11": "得還不染異藥作法即限內說淨以佛令淨施故今",
    "X44n0748_004:0837a12": "依教奉說名作持羯磨即身病衣重開作法離。",
    "X44n0748_004:0837a13": "又減六年中四分開白二僧祇若身不羸廋顏色不",
    "X44n0748_004:0837a14": "惡白羯磨和一一不成淨生望說付時淨法則生後",
    "X44n0748_004:0837a15": "易淨來如法當受目此名作反此曰止問淨即三問",
    "X44n0748_004:0837a16": "清淨既同是墮何分二處別別問耶前下是釋別眾",
    "X44n0748_004:0837a17": "以捨財對僧理須盡集九十反此故非別眾如懺單",
    "X44n0748_004:0837a18": "墮云請一知律比丘堪解罪者又云三十捨懺須問",
    "X44n0748_004:0837a19": "邊人九十單墮但對即得約此義異故隨處問。",
    "X44n0748_004:0837a20": "離下文倒合云六夜離衣浴衣既開常用則無時限",
    "X44n0748_004:0837a21": "非制所及故又尼是女弱蘭若不行故無六夜離犯",
    "X44n0748_004:0837a22": "僧不制下戒疏凡有二義一僧是多利故開十日擬",
    "X44n0748_004:0837a23": "於積散二僧不制伴開日覔淨今鈔引後義若下若",
    "X44n0748_004:0837a24": "約有伴故鉢但一夜者衣亦可爾不應同僧制限十",
    "X44n0748_004:0837b01": "日答下鉢一成後無再成義是故初成即說衣則不",
    "X44n0748_004:0837b02": "爾財雖是成作衣未成故限十日斟量受施抑又一",
    "X44n0748_004:0837b03": "日容作不就故例開十日答下據尼開十日者但受",
    "X44n0748_004:0837b04": "三衣人也若約畜長尼理在一日而下是再難意云",
    "X44n0748_004:0837b05": "若爾何以同開十日一下是答如病開粥不病亦開",
    "X44n0748_004:0837b06": "類知尼吉僧提者五敷營乞搆造全稀下取上衣懷",
    "X44n0748_004:0837b07": "懼益甚擔毛羞愧浣擗使尊義皆非分故與僧反例",
    "X44n0748_004:0837b08": "皆吉爾亦可下上約受具後數滿十日今約接前沙",
    "X44n0748_004:0837b09": "彌位中共滿即犯。",
    "X44n0748_004:0837b10": "失口受者沙彌大僧位別故失自餘即餘十五戒也。",
    "X44n0748_004:0837b11": "要須下如教人為我畜寶必須更自作領受也。",
    "X44n0748_004:0837b12": "三下言三十中何以將長衣一戒在先據何義耶下",
    "X44n0748_004:0837b13": "約今古三義解釋如律下據律但云若捨墮衣不捨",
    "X44n0748_004:0837b14": "更貿餘衣一尼薩耆一突吉羅古人妄解上一尼薩",
    "X44n0748_004:0837b15": "耆是犯販賣外復於新衣上畜心染犯約此證有重",
    "X44n0748_004:0837b16": "犯義若存下古人意云若存上販賣有長染義理須",
    "X44n0748_004:0837b17": "販財入手即加說淨不然應作三衣方免長過若販",
    "X44n0748_004:0837b18": "下反例也既說有染須說淨加受方開答下古人欲",
    "X44n0748_004:0837b19": "救上義又妄釋云犯小罪為不應以律凡結小罪云",
    "X44n0748_004:0837b20": "不應之吉非謂說淨不得為不應也二罪正取尼衣",
    "X44n0748_004:0837b21": "是一此衣復被先長所染又結長罪成二傍通下文",
    "X44n0748_004:0837b22": "中例略傍染堅染字前下釋竪通義及下釋竪染義",
    "X44n0748_004:0837b23": "已上傍竪兩位義雖有異莫不皆由長為能染故以",
    "X44n0748_004:0837b24": "長戒為首。",
    "X44n0748_004:0837c01": "若下謂若許販財入手加說淨受持者販藥入手加",
    "X44n0748_004:0837c02": "受亦應成耶答下販財本有過今能加說則斷貪之",
    "X44n0748_004:0837c03": "要故開成藥受長貪反此非例。又解今師取此義故",
    "X44n0748_004:0837c04": "戒疏中此文作今解是也又下復引上衣法中文證",
    "X44n0748_004:0837c05": "既云尼薩耆衣不應說淨作三衣明知販愽不開說",
    "X44n0748_004:0837c06": "淨既爾即無長過長過既無安容長染是則傍染等",
    "X44n0748_004:0837c07": "義於焉失矣若爾何以長戒居先將鈔但以下釋答",
    "X44n0748_004:0837c08": "下此又古德轉計與內眾及遣人則無販罪可說有",
    "X44n0748_004:0837c09": "染反此與俗則犯愽非染以體不淨故此則漸變今",
    "X44n0748_004:0837c10": "義豈不斥上五象邊交貿等有染既先財已去何有",
    "X44n0748_004:0837c11": "染新衣耶引下彼云若先應量捨墮物更貿得衣財",
    "X44n0748_004:0837c12": "即作二衣此衣不懺懺先提罪(准此後衣無染)故曰無如此",
    "X44n0748_004:0837c13": "義縱下斥上遣人二眾邊貿有染義亦不然若云販",
    "X44n0748_004:0837c14": "財無染者律云貿餘衣一尼薩耆其過何所屬耶昔",
    "X44n0748_004:0837c15": "解非者古約一尼薩耆是重染者實非義也今下伸",
    "X44n0748_004:0837c16": "正義謂上律結一尼薩耆者是前衣墮罪故曰財去",
    "X44n0748_004:0837c17": "罪也一吉羅者謂不懺輙貿違佛語故及捨還衣者",
    "X44n0748_004:0837c18": "因販故須捨由捨故僧還還竟長染此義無失故傍",
    "X44n0748_004:0837c19": "染亦通矣若爾何得斥古立傍染義答但斥古後愽",
    "X44n0748_004:0837c20": "新衣上便有長染之失非謂謗染全無故戒疏云前",
    "X44n0748_004:0837c21": "義亦有但為舊立通相少乖律文今故正之頗同而",
    "X44n0748_004:0837c22": "別是也。",
    "X44n0748_004:0837c23": "若下如約販財無長染何以長衣聽加受販賣不通",
    "X44n0748_004:0837c24": "者何耶有下是釋言長衣者對有三衣故得長名反",
    "X44n0748_004:0838a01": "此無衣即充正攝又斷於續貪畜貯之過故販愽下",
    "X44n0748_004:0838a02": "反上非對體又是穢約斯義故不可受持加說也若",
    "X44n0748_004:0838a03": "下販財有過加受不成者亦可過量三衣及房加受",
    "X44n0748_004:0838a04": "并作處分法應不成耶舉體舉全體也若房衣過量",
    "X44n0748_004:0838a05": "非全體矣以量內無犯量外方結故曰外有過等十",
    "X44n0748_004:0838a06": "九舉中品大衣要須長五廣三三長一短作為如法",
    "X44n0748_004:0838a07": "今增條量又作四長一短則竪條橫堤俱過全體是",
    "X44n0748_004:0838a08": "犯何成受耶答下文略可截續義。",
    "X44n0748_004:0838a09": "若下若約是佛制故開成者白色三衣色雖不如體",
    "X44n0748_004:0838a10": "相是佛制故准上亦應開受耶。答下條葉雙增俗則",
    "X44n0748_004:0838a11": "難晚白色相顯謗乃易生故又非並。婆下因上受義",
    "X44n0748_004:0838a12": "相仍以明欲生下難故若許指作免犯長者何以月",
    "X44n0748_004:0838a13": "望依戒中約未成衣名犯長者答下彼約但三衣比",
    "X44n0748_004:0838a14": "丘有故受持衣在須成衣方免此許指作據失衣全",
    "X44n0748_004:0838a15": "無者為言五戒即受功德衣開五戒之利謂畜長財",
    "X44n0748_004:0838a16": "離衣宿背請別眾食食前食後至他家。",
    "X44n0748_004:0838a17": "若下雙伸難意若云德衣先開受者何得云為長衣",
    "X44n0748_004:0838a18": "等開受則知長已制故若又長等在先者戒本則無",
    "X44n0748_004:0838a19": "迦絺緣何得預言迦絺那衣已出進退大難如何通",
    "X44n0748_004:0838a20": "會廣如彼者據五分有三緣初云因六群犯制畜一",
    "X44n0748_004:0838a21": "宿過則犯罪次因那律得衣恐犯一日不成又因夏",
    "X44n0748_004:0838a22": "末持衣疲頓乃開五事更開第二若衣已竟捨迦絺",
    "X44n0748_004:0838a23": "那畜過一宿者犯(此證迦絺在後)後因阿難非時得衣復開",
    "X44n0748_004:0838a24": "十日已上三緣中四分止存前後二緣闕中間捨迦",
    "X44n0748_004:0838b01": "絺緣致令定其先後實難解了。",
    "X44n0748_004:0838b02": "三戒即長離月望餘諸戒中所以不開者答文可領",
    "X44n0748_004:0838b03": "三旬即持毛過三由旬可非屬己破第一義何惱施",
    "X44n0748_004:0838b04": "主破第二義此亦具上二義何不同開迦絺耶若言",
    "X44n0748_004:0838b05": "上文略答辭準戒疏答云彼由作用自損妨道故呵",
    "X44n0748_004:0838b06": "制之若言下復難也戒疏却闕此難但有釋辭蓋彼",
    "X44n0748_004:0838b07": "此互有隱顯爾發揮中亦為點之餘則不爾者反顯",
    "X44n0748_004:0838b08": "五敷三旬等戒譏呵多故不開。",
    "X44n0748_004:0838b09": "三食即背請別眾食食前後至他家也以受德衣正",
    "X44n0748_004:0838b10": "開此三彼戒本不著衣已竟迦衣已出何耶不假餘",
    "X44n0748_004:0838b11": "緣者言不假病施衣道行等緣開也所以長等戒本",
    "X44n0748_004:0838b12": "得看迦衣餘食等三自有病等開緣是故不著也作",
    "X44n0748_004:0838b13": "衣時為時內方開若然則攝迦絺矣急施者亦同上",
    "X44n0748_004:0838b14": "要在時內萬開故戒本云若有急施衣應受乃至衣",
    "X44n0748_004:0838b15": "時應畜反此若非急施衣七月十五日受不得後開",
    "X44n0748_004:0838b16": "數滿十日便犯。",
    "X44n0748_004:0838b17": "七尺二寸者計一肘長一尺八寸弱四肘故成此數",
    "X44n0748_004:0838b18": "善見下彼前後二文後約補衣極小為為言但使尺",
    "X44n0748_004:0838b19": "六八寸須說減此不須前文約所畜十種衣邊但使",
    "X44n0748_004:0838b20": "長二磔手廣一磔手應說淨若不說過十日犯捨墮",
    "X44n0748_004:0838b21": "母論下今家取此謂如來指面闊二寸計周尺則廣",
    "X44n0748_004:0838b22": "八寸長一尺六寸比唐尺則廣六寸六分強長一尺",
    "X44n0748_004:0838b23": "三寸二分也若限內者文不出相如多論云不應量",
    "X44n0748_004:0838b24": "財得須說之不說過限則吉羅極至十言極限至十",
    "X44n0748_004:0838c01": "日也不緩不急者言得其中也又籌量布施縫治作",
    "X44n0748_004:0838c02": "衣及說淨皆不失所也四分下彼云阿難從人得貴",
    "X44n0748_004:0838c03": "價糞掃衣欲奉大迦葉迦葉不在乃至白佛佛問阿",
    "X44n0748_004:0838c04": "難迦葉何時當還阿難白佛却後十日當還世尊以",
    "X44n0748_004:0838c05": "此因緣聽畜長齊十日當時言一月還應佛亦開也",
    "X44n0748_004:0838c06": "不下示四分不定量文宜在前科末。",
    "X44n0748_004:0838c07": "答下無心人即顛狂等故多論云求持戒多聞有德",
    "X44n0748_004:0838c08": "者而作除惡邪乃至聾盲瘂瞎顛狂心等皆不如法",
    "X44n0748_004:0838c09": "更無受淨者謂衣但有說淨防長之過本不須從淨",
    "X44n0748_004:0838c10": "人受及作淨也是以同類即成藥則具有三過是故",
    "X44n0748_004:0838c11": "先須從人受無人下至從畜邊受及作淨了方堪對",
    "X44n0748_004:0838c12": "同類加法是以通於道俗等首解下釋上善見未懺",
    "X44n0748_004:0838c13": "得著者三衣可爾以是制服故餘長反此未可通用",
    "X44n0748_004:0838c14": "衣蓄長犯提著但得吉非時食等但食即提畜得吉",
    "X44n0748_004:0838c15": "罪未知何義罪皆相反答下以衣聽說淨為防長故",
    "X44n0748_004:0838c16": "今反不說便屬違制抑又體在過存是故畜結墮罪",
    "X44n0748_004:0838c17": "輙著非制故但輕吉戒疏云衣有淨法不施長貪故",
    "X44n0748_004:0838c18": "隨著非制故但是輕食下律制殘宿不受等本非聽",
    "X44n0748_004:0838c19": "畜及制說淨也說淨既無違說之過又非有也抑又",
    "X44n0748_004:0838c20": "體非久存畜心則薄故但結吉食則無盡者以飢渴",
    "X44n0748_004:0838c21": "數起食噉相續則無匱矣故制清淨授受食方無患",
    "X44n0748_004:0838c22": "反此違制故須結墮戒疏云食中非制無違畜輕制",
    "X44n0748_004:0838c23": "不許服故違得重是也畜食義通者以體通十方故",
    "X44n0748_004:0838c24": "問下闕答辭今試通之七藥貴重說淨離著反違聖",
    "X44n0748_004:0839a01": "教過期不說所以制重食不淨輕者律中約不淨殘",
    "X44n0748_004:0839a02": "宿鹽食吉羅以味非厚故白衣不爾體相同俗外招",
    "X44n0748_004:0839a03": "譏毀故著重畜非外露所以但輕。實有謂無者言捨",
    "X44n0748_004:0839a04": "財時容有遺忘據財實有意謂己無故律有忘見本",
    "X44n0748_004:0839a05": "物之義是也此若開成捨者有比丘無想亦應成耶",
    "X44n0748_004:0839a06": "答下衣雖不盡集以是非情不障礙作法故又下大",
    "X44n0748_004:0839a07": "鈔云若還衣已說淨訖忽見忘物前捨說淨二法兩",
    "X44n0748_004:0839a08": "成後所忘者更將捨墮若還財未說而見忘物並即",
    "X44n0748_004:0839a09": "相染故知不集捨法自成後更說淨復無相染餘文",
    "X44n0748_004:0839a10": "可解白四白二示部別也不越直付展轉二法。",
    "X44n0748_004:0839a11": "非和能決者言非假和合方能決了以自為主故又",
    "X44n0748_004:0839a12": "下應先問云受懺和僧何但單白還衣又作白二者",
    "X44n0748_004:0839a13": "將鈔答之意云受懺之主雖在一人且非正滅罪者",
    "X44n0748_004:0839a14": "今受彼懺事須審眾和忍故但一白問僧即得衣若",
    "X44n0748_004:0839a15": "捨僧物通眾攝眾難和忍故至白二大鈔云單白事",
    "X44n0748_004:0839a16": "或輕小等一說告僧便成法事白二由事參涉義須",
    "X44n0748_004:0839a17": "通和一白牒事告知一羯磨量處可不便辦前務十",
    "X44n0748_004:0839a18": "日彼論作十夜大師順本宗稱日故不言夜。",
    "X44n0748_004:0839a19": "本界內者隨衣在處本界內分不須索來也又下即",
    "X44n0748_004:0839a20": "索來賞勞也由本是一衣故律師者論中自指也以",
    "X44n0748_004:0839a21": "此問出多論故問論雖以後義為定未審今師所取",
    "X44n0748_004:0839a22": "如何答二師俱可取之若但重縫可依初師若曾却",
    "X44n0748_004:0839a23": "刺宜憑後解故事鈔云重縫三衣不以針刺著者不",
    "X44n0748_004:0839a24": "入看病人若先已刺著有緣分持衣主死亦合賞之",
    "X44n0748_004:0839b01": "是知論中不約縫刺以定問下如五分云世尊往南",
    "X44n0748_004:0839b02": "方從山下過見水田善作畦畔念云諸比丘應像此",
    "X44n0748_004:0839b03": "作衣乃問阿難見此田畦不比丘宜依此作衣阿難",
    "X44n0748_004:0839b04": "乃教諸比丘作竟白佛佛所讚言我纔少說便能廣",
    "X44n0748_004:0839b05": "解以此文證教前應無三衣耶糞掃者此乃世人所",
    "X44n0748_004:0839b06": "棄無復任用義同糞掃加以百納所成則無割截條",
    "X44n0748_004:0839b07": "堤等相如迦葉所被之服是也無如法者容多失度",
    "X44n0748_004:0839b08": "也故業疏云始於仙苑度五比丘善來之唱三衣被",
    "X44n0748_004:0839b09": "體何有重制者但由聖制法衣年歲已久隨緣運造",
    "X44n0748_004:0839b10": "章服不同教網創弘多從道務至於儀服蓋非本致",
    "X44n0748_004:0839b11": "由使諸濫次第生焉是故如來示相令作非前無也",
    "X44n0748_004:0839b12": "無擯即不見擯等取惡邪不捨擯也。",
    "X44n0748_004:0839b13": "狂亂即狂心亂心文略病壞心人解擯對上二擯本",
    "X44n0748_004:0839b14": "心對狂等三人還本處對上天宮單越以前二有法",
    "X44n0748_004:0839b15": "在身中三無心非罪下二中天上觸物自然單越物",
    "X44n0748_004:0839b16": "皆無主又二處兼無比丘戒法淨施法所以不犯要",
    "X44n0748_004:0839b17": "須還本處數日滿也更得十日者謂前雖畜三五等",
    "X44n0748_004:0839b18": "日由中間緣隔從解擯日後次第更得十日方成罪",
    "X44n0748_004:0839b19": "也有言取前五日數後五日然後成罪此問亦出多",
    "X44n0748_004:0839b20": "論真實者簡展轉也此且據首師義若準今師二淨",
    "X44n0748_004:0839b21": "俱失故事鈔云有人言真實主亡則失展轉者不失",
    "X44n0748_004:0839b22": "此未讀正律文明二淨俱失以並非正主故十六枚",
    "X44n0748_004:0839b23": "器者謂大釜釜蓋大盆及杓小釜釜蓋小盆及杓洗",
    "X44n0748_004:0839b24": "瓶瓶蓋盆及杓水瓶瓶蓋及盆杓則有二釜四盆二",
    "X44n0748_004:0839c01": "瓶四蓋四杓也枚種也竹曰箇草曰莖木曰枚今亦",
    "X44n0748_004:0839c02": "隱略答文以尼女於物憙多情著制令說淨除伏貪",
    "X44n0748_004:0839c03": "患故與僧反三衣以屬制服故墮尼苦離五衣俱墮",
    "X44n0748_004:0839c04": "餘衣非謂畜長之衣此乃百一供身服者佛令受持",
    "X44n0748_004:0839c05": "違受故結吉所以提吉不同也者道標言三衣為入",
    "X44n0748_004:0839c06": "道標幟者也為此中下者謂百一衣助身開於中品",
    "X44n0748_004:0839c07": "違受故輕長則下類別施他人自即非貯故全無犯",
    "X44n0748_004:0839c08": "故戒疏云百一供具有持可離故結小罪餘說淨者",
    "X44n0748_004:0839c09": "既指別主者有離罪是也對制者對上中下通制受",
    "X44n0748_004:0839c10": "持何故離但犯吉又不失受法耶形醜身形醜惡也",
    "X44n0748_004:0839c11": "非衣而不能障其耻故無有時而不須鉢則大小食",
    "X44n0748_004:0839c12": "時用故反是也轉根如僧轉為尼即失僧法也。",
    "X44n0748_004:0839c13": "羯磨即作法離病差即無法離何不分耶答下如一",
    "X44n0748_004:0839c14": "月衣是但三衣者得少財為換故衣以不足故佛開",
    "X44n0748_004:0839c15": "一月過限而畜若畜長比丘不為替故尺六八寸制",
    "X44n0748_004:0839c16": "限十日體限既別故得分也問中含二義一問得離",
    "X44n0748_004:0839c17": "何衣二問離之日限答至隨留釋初問十至白二答",
    "X44n0748_004:0839c18": "次問善見下通示得失且初中衣即七條從七月十",
    "X44n0748_004:0839c19": "六日至四月十五九箇月來皆聽唯分三月不開引",
    "X44n0748_004:0839c20": "五分義同制夏但後安居從八月十六至四月半故",
    "X44n0748_004:0839c21": "曰八月婆論下謂曾乞羯磨離忽復病增故不行又",
    "X44n0748_004:0839c22": "病差已復病令欲離時為再乞法為前法在耶即先",
    "X44n0748_004:0839c23": "下是釋言不用更乞即仗先羯磨也又須在一月內",
    "X44n0748_004:0839c24": "方得出月則法失也。",
    "X44n0748_004:0840a01": "時衣無迦絺那衣自恣後一月有衣五月此外曰非",
    "X44n0748_004:0840a02": "時以時內通開無論替故受新故約非時中以限一",
    "X44n0748_004:0840a03": "月犯捨以十日內同衣足故今不作過十日即犯中",
    "X44n0748_004:0840a04": "下彼云中十日得衣應即中十日作後十日得衣應",
    "X44n0748_004:0840a05": "即後十日作四分分之者文出僧祇蓋彼作四段分",
    "X44n0748_004:0840a06": "其文爾彼具云若比丘前十日五日已過得望衣前",
    "X44n0748_004:0840a07": "十日中後五日中十日前五日此十日應作衣(此為一分",
    "X44n0748_004:0840a08": "收鈔中若前下至應作來文)若比丘中十日前五日已過得望衣",
    "X44n0748_004:0840a09": "應中十日後五日後十日前五日此十日應作衣(此第",
    "X44n0748_004:0840a10": "二分收鈔中十亦爾一句)若比丘後十日前五日已過得望衣即",
    "X44n0748_004:0840a11": "應此五日中應作衣(此第三分收鈔後十至望衣文)若比丘後十日",
    "X44n0748_004:0840a12": "中六日已過得望衣應四日中作七日已過得衣三",
    "X44n0748_004:0840a13": "日應作八日已過得衣二日應作九日已過得衣一",
    "X44n0748_004:0840a14": "日應作十日得衣即日應作(此第四分收鈔乃至迄即日作來文鈔略前三",
    "X44n0748_004:0840a15": "故曰乃至)已上皆出僧祇若四分中則無此文以本律但",
    "X44n0748_004:0840a16": "分三位初十日常開若十一日至二十九日得者隨",
    "X44n0748_004:0840a17": "日作成不得更開至三十日若得不得若同不同一",
    "X44n0748_004:0840a18": "日一向限之。",
    "X44n0748_004:0840a19": "多下謂勤勤求財想念不斷得又未足故得開滿一",
    "X44n0748_004:0840a20": "月若或中間想斷則不開至一月盡也若下合云若",
    "X44n0748_004:0840a21": "初日得衣謂十日中初日得衣即作是念我此十日",
    "X44n0748_004:0840a22": "所望必不能得是衣一日得過十日乃至四肘未作",
    "X44n0748_004:0840a23": "衣直留者犯捨不應量者吉乃至十日亦再但一日",
    "X44n0748_004:0840a24": "所望恐不得為異至十一日應量提不應量吉鈔中",
    "X44n0748_004:0840b01": "舉初日略下十日文故為具引使通知爾若初下引",
    "X44n0748_004:0840b02": "論後段文謂十日內如一日得衣未足停此待望同",
    "X44n0748_004:0840b03": "衣無何所望同衣却不得非所望者却得是初日得",
    "X44n0748_004:0840b04": "及非所望得此二種衣十日內不淨施不作成衣者",
    "X44n0748_004:0840b05": "應量提不應吉也乃至略中間八日也合成下加不",
    "X44n0748_004:0840b06": "爾字文方顯也。",
    "X44n0748_004:0840b07": "善下謂若有所望處一月內得畜若過畜者犯捨若",
    "X44n0748_004:0840b08": "下謂第二十九日得所望衣細先衣麤先麤衣要說",
    "X44n0748_004:0840b09": "淨新得細衣復得一月為望同衣故如下彼云如是",
    "X44n0748_004:0840b10": "展轉隨意所樂為欲同故莫過一月義云大師準義",
    "X44n0748_004:0840b11": "明也勿問大鈔作不同今謂無問同不同少故皆開。",
    "X44n0748_004:0840b12": "根本即本故。",
    "X44n0748_004:0840b13": "壞三衣也以無故是正替非相染則開一月故大鈔",
    "X44n0748_004:0840b14": "云下二衣財少不足者亦染犯長由有故壞三衣非",
    "X44n0748_004:0840b15": "正替故反證可見不如昔解古人不解如上分染不",
    "X44n0748_004:0840b16": "染也為被染言為被先長染此未足三衣財不答下",
    "X44n0748_004:0840b17": "雖未成衣已望未斷正是佛開一月畜故又體擬作",
    "X44n0748_004:0840b18": "法衣故所以先長不可染也。",
    "X44n0748_004:0840b19": "答下即多論中若或想斷不至一月過十日犯捨即",
    "X44n0748_004:0840b20": "是長也既爾染義無失見論二十九日得所望衣即",
    "X44n0748_004:0840b21": "日應受持若說淨不爾至明相出同成長染足下亦",
    "X44n0748_004:0840b22": "善見先麤後細復得一月則非染有五三衣外加祇",
    "X44n0748_004:0840b23": "支覆肩也設下由義稀故設受取者但得吉爾祇下",
    "X44n0748_004:0840b24": "證上又解無犯義廣下此引取衣離處成犯義彼廣",
    "X44n0748_004:0840c01": "說云若比丘取非親里尼衣已不與直不教與不自",
    "X44n0748_004:0840c02": "語不教語捨去離見聞處波夜提出界彼約取已出",
    "X44n0748_004:0840c03": "離本界故約肘為言每一肘各尺八計四丈五尺得",
    "X44n0748_004:0840c04": "七步半也若合彼正文應云乃至離見聞處出界二",
    "X44n0748_004:0840c05": "十五肘是則見聞約界內二十五肘據出界外答下",
    "X44n0748_004:0840c06": "有奉上故僧取數上無舉下故與尼稀問下若約與",
    "X44n0748_004:0840c07": "尼稀故尼結輕亦合能與僧亦輕何以九十中與非",
    "X44n0748_004:0840c08": "親尼衣犯提答文可領。",
    "X44n0748_004:0840c09": "實是三戒約浣等相別故理合分三又隨作一即犯",
    "X44n0748_004:0840c10": "提故既爾何以合耶始終浣為始打為終由污故使",
    "X44n0748_004:0840c11": "浣下及打也閑善也習也。熏治治或可作法諸部並",
    "X44n0748_004:0840c12": "明熏法四分作熏鉢法先作鑪種種泥塗以杏子麻",
    "X44n0748_004:0840c13": "子泥褁以灰平地作熏鉢揚安支以鉢於上鉢鑪覆",
    "X44n0748_004:0840c14": "上灰壅四邊令堅次以巨磨壅四邊燒之或以鐵作",
    "X44n0748_004:0840c15": "籠內安鉢竟籠內塗麻油以牛糞火燒之得內油燒",
    "X44n0748_004:0840c16": "煙上鉢上也此法既難故尼不閑也所以不制輕者",
    "X44n0748_004:0840c17": "律云新衣浣染打者突吉羅不生過者反證故衣是",
    "X44n0748_004:0840c18": "生過者為迦留與難陀尼俱有繫意坐失不淨污安",
    "X44n0748_004:0840c19": "陀會令浣故制新無此義故吉又故衣者律中下至",
    "X44n0748_004:0840c20": "一經身名故又下應先問云何以律中使非親式叉",
    "X44n0748_004:0840c21": "沙彌尼浣染打故衣但犯吉耶將鈔答之師義不同",
    "X44n0748_004:0840c22": "大尼已從僧受具則師義成矣又應問云尼使僧浣",
    "X44n0748_004:0840c23": "何但犯吉將鈔尼是下答有本尼是上加式叉字非。",
    "X44n0748_004:0840c24": "多少不定者失一受一名過失三受三名過故可約",
    "X44n0748_004:0841a01": "多少以分犯也。鉢則反之故非犯位一不音甫。",
    "X44n0748_004:0841a02": "答下以衣則無時不須故寬也鉢則用有時限故狹",
    "X44n0748_004:0841a03": "也以狹故勸義則稀。制同衣者以乞鉢同乞衣犯捨",
    "X44n0748_004:0841a04": "墮者何耶。非一謂勸增中非全一鉢縱犯但吉。一條",
    "X44n0748_004:0841a05": "大鈔引十誦僧祇乞得四肘以上犯除水囊小小補",
    "X44n0748_004:0841a06": "衣物乃至緣中一條等皆得今約一條是犯一縷亦",
    "X44n0748_004:0841a07": "犯何耶答如文戒疏與此鈔一條方犯大鈔引一條",
    "X44n0748_004:0841a08": "皆得恐約大小分也。",
    "X44n0748_004:0841a09": "前即一家後即二家以一增故應屬前以勸二故應",
    "X44n0748_004:0841a10": "屬後未審何如。答下雖增不增別二家合作無異故",
    "X44n0748_004:0841a11": "得在後。二合下以主少損多故。三合以主多損少故。",
    "X44n0748_004:0841a12": "求縷應云增縷即勸織師增縷亦約本體上說故若",
    "X44n0748_004:0841a13": "不爾者則落乞縷使織故曰亦爾。",
    "X44n0748_004:0841a14": "全無者戒疏反顯有故更索即落乞鉢戒故所不制。",
    "X44n0748_004:0841a15": "損一境即淨主一境也以本雖王臣後在淨主切惱",
    "X44n0748_004:0841a16": "故制唯在後人。全壞者即全體捨及斬壞捨。何下謂",
    "X44n0748_004:0841a17": "律中此四戒皆牒上捨文復作下開通文如蚕綿戒",
    "X44n0748_004:0841a18": "中釋尼薩耆云是中捨者若斧若斤挫斬和泥以塗",
    "X44n0748_004:0841a19": "埵也又畜寶中捨云有信樂守園人等語言汝當知",
    "X44n0748_004:0841a20": "之至不犯中如上捨法離此四外餘二十六戒所以",
    "X44n0748_004:0841a21": "不爾者。體變下如二寶須變體來文云優婆塞取已",
    "X44n0748_004:0841a22": "與比丘淨衣鉢者應取持之蚕綿須斬壞如上所引",
    "X44n0748_004:0841a23": "七日藥無復本用文云第七日捨與餘比丘若過七",
    "X44n0748_004:0841a24": "日塗戶嚮等。十誦下此說綿縟戒以十律中云若得",
    "X44n0748_004:0841b01": "已成者受用不犯若五分中云他施已成亦犯捨墮",
    "X44n0748_004:0841b02": "此則二律不同四分中若得已成亦須斧斬大師云",
    "X44n0748_004:0841b03": "此言切也如何可通有人云四分同十誦不同五分",
    "X44n0748_004:0841b04": "非矣廣如戒疏所破。",
    "X44n0748_004:0841b05": "得羯磨律中糞掃衣重等開減六年作從僧三乞白",
    "X44n0748_004:0841b06": "二與之今得法已或作純黑白者為犯前黑白戒犯",
    "X44n0748_004:0841b07": "後六年戒耶。如下引房戒例不必雙犯反前。",
    "X44n0748_004:0841b08": "坐具制揲不制年限何互闕耶息著好心止息貪著",
    "X44n0748_004:0841b09": "新好之心也此中問意意欲準下九十過量坐具彼",
    "X44n0748_004:0841b10": "截竟但懺提罪衣不須捨此不揲己犯後若揲時義",
    "X44n0748_004:0841b11": "可同截便懺本提即得何須更捨耶舉體言舉於全",
    "X44n0748_004:0841b12": "體新好皆有過也過已成故縱後更揲過在須捨由",
    "X44n0748_004:0841b13": "體存故則內無咎反顯量外是犯體但割犯體此內",
    "X44n0748_004:0841b14": "無過故得截竟便懺後不須捨又可上應先難云何",
    "X44n0748_004:0841b15": "須截竟後懺不截而懺為得不將。又下通之若云不",
    "X44n0748_004:0841b16": "截歸主無用應可不揲歸主亦同無用理須先揲後",
    "X44n0748_004:0841b17": "捨今何不爾。",
    "X44n0748_004:0841b18": "八下一田宅園林二種植生種三貯積穀帛四畜養",
    "X44n0748_004:0841b19": "人僕五養繫禽獸六錢寶貴物七氊褥釜鑊八象金",
    "X44n0748_004:0841b20": "飾牀及諸重物此八皆長貪壞道汗染梵行有得穢",
    "X44n0748_004:0841b21": "果故名不淨涅槃云若能遠離八毒蛇法是名清淨",
    "X44n0748_004:0841b22": "聖眾福田應為人天供養清淨果報非肉眼見等得",
    "X44n0748_004:0841b23": "提大錢云此謂無俗人增減無五眾得少罪十種衣",
    "X44n0748_004:0841b24": "律雖列出多是西域之衣此無所顯故不列之今通",
    "X44n0748_004:0841c01": "出體但是布帛綿毛量可限約者則為衣相氍氀字",
    "X44n0748_004:0841c02": "苑作氍氀同力朱反聲類云毛席也道俗文云織毛",
    "X44n0748_004:0841c03": "蓐曰氍毹皆是西北羗胡之言音轉故有氀[叟*毛]毹之",
    "X44n0748_004:0841c04": "異耳。先畜下彼論戒體正以畜寶制戒即金銀等重",
    "X44n0748_004:0841c05": "寶若受畜者犯捨墮若銅鐵白蠟等錢受畜但吉故",
    "X44n0748_004:0841c06": "彼云若種種錢頗梨等似寶得言又錢寶捨與同心",
    "X44n0748_004:0841c07": "淨人不入四方僧若重寶入四方僧故分提吉之異",
    "X44n0748_004:0841c08": "本律錢寶但墮故戒本云自手提錢(上有文像)若金銀是",
    "X44n0748_004:0841c09": "也。",
    "X44n0748_004:0841c10": "受用販賣物設作食僧不應食作四方僧房不得住",
    "X44n0748_004:0841c11": "中若作塔像不應向禮又云但作佛意禮之若存食",
    "X44n0748_004:0841c12": "用猶言若生存時許僧食用者彼比丘指販賣人。",
    "X44n0748_004:0841c13": "此問出多論問意云長衣戒本中有受迦衣開五月",
    "X44n0748_004:0841c14": "衣利長鉢戒中何無迦衣以開五月鉢利耶。答下謂",
    "X44n0748_004:0841c15": "內外資身別也。鉢有下示上損益言鉢若有過且不",
    "X44n0748_004:0841c16": "損衣如長鉢非染衣又鉢若有利亦不能及於衣既",
    "X44n0748_004:0841c17": "爾故今迦衣亦不利鉢是以不出若云衣不利及於",
    "X44n0748_004:0841c18": "鉢今何不受迦鉢以利於鉢耶。雖離謂本雖開受免",
    "X44n0748_004:0841c19": "離罪亦兼開畜長也長鉢對上兼長亦合有持鉢對",
    "X44n0748_004:0841c20": "上雖離故戒疏云鉢雖有一常須受用何得受迦鉢",
    "X44n0748_004:0841c21": "以廕持鉢。又鉢餘上應先難云若爾衣十日亦可同",
    "X44n0748_004:0841c22": "鉢何須一月將。又下答意云衣限時節四序循環既",
    "X44n0748_004:0841c23": "涉寒暑事須補洗鉢無時限何事相擬不受持準論",
    "X44n0748_004:0841c24": "未加法受持故有犯捨若據今師義非入捨故大師",
    "X44n0748_004:0842a01": "自問云但畜一鉢不加受法過限犯捨不答不犯由",
    "X44n0748_004:0842a02": "是制畜事同三衣但犯不受持鉢罪若有長者準衣",
    "X44n0748_004:0842a03": "說淨轉根以僧尼位別故又轉後實未過畜故又示",
    "X44n0748_004:0842a04": "持犯不同故大僧十日尼唯一宿即犯是也。白色鉢",
    "X44n0748_004:0842a05": "準論是白鐵鉢瓦鉢未燒皆是也。壞色律云當以三",
    "X44n0748_004:0842a06": "種青黑木蘭隨用一壞成如法色鉢若下謂鉢若燒",
    "X44n0748_004:0842a07": "若熏或損或壞是故不同。",
    "X44n0748_004:0842a08": "問下亦出婆論損寺舍即壞此住處比丘名聞故所",
    "X44n0748_004:0842a09": "以罸入本厨反充僧用一長貪下長鉢但有初後二",
    "X44n0748_004:0842a10": "義故不入厨也。",
    "X44n0748_004:0842a11": "屬官多論云以憑貴重勢力故織師畏難事必得果",
    "X44n0748_004:0842a12": "是故成罪尼既入道非官所屬故無恃勢令織之義。",
    "X44n0748_004:0842a13": "又尼下以尼制不許織故僧復知彼有制法故所以",
    "X44n0748_004:0842a14": "使之義稀。又下說不制俗所以也。更無多損不同織",
    "X44n0748_004:0842a15": "衣費損功業過深故犯與前即勸二家增衣價戒理",
    "X44n0748_004:0842a16": "合順上戒名言增價今言縷者以律中求增有二種。",
    "X44n0748_004:0842a17": "言求價者乃至求增一錢十六分之一分言求衣者",
    "X44n0748_004:0842a18": "語居士言作廣長衣乃至增一線今躡後義為問故",
    "X44n0748_004:0842a19": "曰縷也。答如文。前戒即增衣價戒以戒本言與我共",
    "X44n0748_004:0842a20": "作一衣為好故復約此義為問答亦可解。與前即自",
    "X44n0748_004:0842a21": "乞縷線使非親織師織。戒損織師即損彼工也。又列",
    "X44n0748_004:0842a22": "緣中約不與價故亦損織師也。自得即自乞得縷線",
    "X44n0748_004:0842a23": "故不犯望不犯提也戒疏云簡下四眾本非伴類假",
    "X44n0748_004:0842a24": "奪但吉。",
    "X44n0748_004:0842b01": "隨沙彌即九十中第七十隨擯沙彌次隨擯比丘之",
    "X44n0748_004:0842b02": "後何以隨則大小俱提奪則大小提吉耶共行此約",
    "X44n0748_004:0842b03": "緣起說也謂難陀弟子善能勸化跋難陀意欲共行",
    "X44n0748_004:0842b04": "便先與衣餘比丘言彼癡人等後去不隨彼即奪衣。",
    "X44n0748_004:0842b05": "下僧下即沙彌僧即比丘同遵僧法言所擯雖通大",
    "X44n0748_004:0842b06": "小能擯僧法不殊望違僧命損惱是一故同墮爾。何",
    "X44n0748_004:0842b07": "故下言何以打沙彌但吉打犯重者提答如文。",
    "X44n0748_004:0842b08": "四分下先示本部不說含閏得不但言三月十六日",
    "X44n0748_004:0842b09": "應求四月一日應用。婆下引彼許有攝閏。後三月者",
    "X44n0748_004:0842b10": "即閏三月半求準論是先知有閏故令於後三月半",
    "X44n0748_004:0842b11": "求若先不知有閏前三月十六日求作雨衣已竟於",
    "X44n0748_004:0842b12": "其中間長一月內不得畜用應舉一處此是百一物",
    "X44n0748_004:0842b13": "中一事不須與人說淨。(已上示求中攝閏得不也)若閏下此約依",
    "X44n0748_004:0842b14": "閏安居人前四月十六日脩安者即日應受持雨衣",
    "X44n0748_004:0842b15": "至七月半於中百二十日得畜以夏有閏多雨熱故",
    "X44n0748_004:0842b16": "(已上示用中攝閏也)。未識猶言未審識也。用下牒前論中求用",
    "X44n0748_004:0842b17": "二文正伸問意何故用中許攝閏求中不許耶設許",
    "X44n0748_004:0842b18": "又約不知復制閏中一月不得畜用何耶。答文可解",
    "X44n0748_004:0842b19": "益處多含五利也。長貪之過此舉一義據理開受德",
    "X44n0748_004:0842b20": "衣更開潤者成開中之重開也。首解下先為點其所",
    "X44n0748_004:0842b21": "出後方解文從明其制意至如前畜用來皆多論後",
    "X44n0748_004:0842b22": "段文但首師於中準論文意如設未受持等十四字",
    "X44n0748_004:0842b23": "餘皆暗用以伸意又從故多論至亦得畜用來復引",
    "X44n0748_004:0842b24": "彼論前段文以論證己意且初一月者從三月十六",
    "X44n0748_004:0842c01": "至四月十五是春殘一月於中通得求畜故多論云",
    "X44n0748_004:0842c02": "若未成衣乃至四月十五日聽求聽作既爾反知大",
    "X44n0748_004:0842c03": "塗分制且言半月應求半月應畜其實一月內通得",
    "X44n0748_004:0842c04": "求畜。若下論文也。著一處者謂限滿故不論用令襞",
    "X44n0748_004:0842c05": "舉一處也。越即吉羅也。後安居即至來年安居時先",
    "X44n0748_004:0842c06": "著一處者復可充用故曰不須更受等故下引證從",
    "X44n0748_004:0842c07": "三月至應畜來證上大制半月求半月畜也。若不下",
    "X44n0748_004:0842c08": "至聽作來證上開一月求畜以始從三月半終至四",
    "X44n0748_004:0842c09": "月半故一二日約求得衣後一二日中即成衣者亦",
    "X44n0748_004:0842c10": "可即得畜用不必須待四月一日也。祇律與下引五",
    "X44n0748_004:0842c11": "分俱得一百三十五日持故至八月半捨。多下示僧",
    "X44n0748_004:0842c12": "尼不同戒故彼論具云比丘得畜雨衣比丘尼得畜",
    "X44n0748_004:0842c13": "浴衣不得畜雨浴衣以尼弱劣擔持為難是故不聽",
    "X44n0748_004:0842c14": "又云雨浴衣凡有二事天雨時以障四邊於中澡浴",
    "X44n0748_004:0842c15": "若天熱時亦以自障於中澡浴二以夏月多雨常褁",
    "X44n0748_004:0842c16": "三衣擔持行來。(尼弱闕此)眾中下唱法出僧祇撿五分無",
    "X44n0748_004:0842c17": "文故大鈔亦云僧祇至時唱言等不得至十六日準",
    "X44n0748_004:0842c18": "此受時亦應通唱。",
    "X44n0748_004:0842c19": "急施衣謂七月六日已後十五日已前許受長衣亦",
    "X44n0748_004:0842c20": "七月六日受十五日前是開位日限相似若何分異。",
    "X44n0748_004:0842c21": "答下若長衣戒本無時節時與非時但接滿十日即",
    "X44n0748_004:0842c22": "犯故戒疏云七月十五日受長衣時內九日須說淨",
    "X44n0748_004:0842c23": "急施不爾時前十日開至十六日入時分開不犯故",
    "X44n0748_004:0842c24": "戒疏云急施必接時所以前後開即律云若自恣十",
    "X44n0748_004:0843a01": "日在得急施衣受已至一月五月畜乃至明日自恣",
    "X44n0748_004:0843a02": "應受一月五月外更增九日以此分異爾故曰與彼",
    "X44n0748_004:0843a03": "不同彼即急施抑又畜長違教長貧也急施本是時",
    "X44n0748_004:0843a04": "內施衣以賞夏勞聖教開故則非違教長貪矣。如下",
    "X44n0748_004:0843a05": "彼律既通後安中安不舉自知時中謂在迦提中受",
    "X44n0748_004:0843a06": "何無一月五月外更增九日開耶受無時限者一月",
    "X44n0748_004:0843a07": "五月內趣得受也不同急施因事曲開十日所以通",
    "X44n0748_004:0843a08": "於前後也。兩開前十日正為急施開以本是時施因",
    "X44n0748_004:0843a09": "急行故開預施預受後又入時復是迦提開長衣但",
    "X44n0748_004:0843a10": "有時前十日常開又是非時施故無迦提開十下此",
    "X44n0748_004:0843a11": "中但有暗斥而不顯古義今準戒疏先立古云有人",
    "X44n0748_004:0843a12": "凖此為言七月十五日離界不破夏非離衣以明未",
    "X44n0748_004:0843a13": "出世不犯明出開時後非制故今解不然即十五日",
    "X44n0748_004:0843a14": "下是後開即七月十六日地了時方開出界及離衣",
    "X44n0748_004:0843a15": "無彼急施十五日已前開故十五日出界有破夏離",
    "X44n0748_004:0843a16": "衣安可妄凖前義乎。",
    "X44n0748_004:0843a17": "問下此中該攝四問一問月望攝十日二問功德五",
    "X44n0748_004:0843a18": "月攝迦提一月三問迦提一月不攝十日四問功德",
    "X44n0748_004:0843a19": "五月不攝十日答中次第通釋亦有四段尋文可顯。",
    "X44n0748_004:0843a20": "若爾下何故蘭若離衣戒云夏三月竟後迦提一月",
    "X44n0748_004:0843a21": "滿。若云上士不受此亦應無耶。答如文不犯提應結",
    "X44n0748_004:0843a22": "吉也戒疏云雖迴制輕是也已上於二十四戒中撮",
    "X44n0748_004:0843a23": "略機要粗知制教之旨爾自餘乞衣等六戒文易不",
    "X44n0748_004:0843a24": "明設有不盡備見戒疏中。",
    "X44n0748_004:0843b02": "四分律拾毗尼義鈔輔要記卷第四"
}