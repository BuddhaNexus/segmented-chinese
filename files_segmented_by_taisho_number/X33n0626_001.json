{
    "X33n0626_001:0305a03": "序",
    "X33n0626_001:0305a05": "粵自震旦。機蒙漢庭。兆發大賢。乘運繼軌。貝葉重譯",
    "X33n0626_001:0305a06": "雲臻。乃有四依。愍彼五濁。頻擊三空法鼓。丕震一極",
    "X33n0626_001:0305a07": "宗雷。迷途得附指南。造修豁開覺路。是以賢首祖翁。",
    "X33n0626_001:0305a08": "法圓頓而立教。遍攝羣經。莫不有注。天台尊者。秉破",
    "X33n0626_001:0305a09": "異以提綱。高懸金鏡。拂彼遺塵。其如世遠人湮。微言",
    "X33n0626_001:0305a10": "就墜。既乏台賢之實。虗麗講演之名。以致執塵時。茫",
    "X33n0626_001:0305a11": "無所據。負笈者又將安歸。幸際先師崛起。一令法運",
    "X33n0626_001:0305a12": "重興。上承列祖嘉謨。抉開攝生慧目。性相始焉不紊。",
    "X33n0626_001:0305a13": "台賢於是攸分。第以法華流通。獨乏本宗著述。復原",
    "X33n0626_001:0305a14": "釋尊降靈本致。再考諸佛說法通規根源。檢在華嚴",
    "X33n0626_001:0305a15": "宗趣。已明大鈔。爰採彼旨。為判此經。自令大窾全彰。",
    "X33n0626_001:0305a16": "誰云科含半意。嗚呼。正欲洪敷演義。豈料忽命傳真。",
    "X33n0626_001:0305a17": "四十年來寂寂。那言手澤百千。口內嘖嘖祇羨風規。",
    "X33n0626_001:0305a18": "嗟我不辰及門也晚。進退幾親道範。往來四炙講筵。",
    "X33n0626_001:0305a19": "詎獨聞見未多。亦復荒庸特甚。第既側法壇之末。敢",
    "X33n0626_001:0305a20": "忘木本之恩。每眷遺文。嘆未合璧。弗揣謭陋。妄為續",
    "X33n0626_001:0305a21": "貂。恨述義未工。徒罹著糞之誚。且落筆滯響。實少振",
    "X33n0626_001:0305a22": "玉之聲。謬充寶所初階。乃為吾儕作俑。罪難逭矣。功",
    "X33n0626_001:0305a23": "實無之。願得高明。大為更訂。務令輔教罔戾。期與科",
    "X33n0626_001:0305a24": "章併垂云爾。",
    "X33n0626_001:0305b01": "康熈歲在乙酉菊月望日秣陵後學智一謹識",
    "X33n0626_001:0305b05": "妙法蓮華經科拾目次",
    "X33n0626_001:0305b07": "懸談卷首弘傳序略義",
    "X33n0626_001:0305b08": "科文",
    "X33n0626_001:0305b09": "卷第一之上",
    "X33n0626_001:0305b10": "序品第一",
    "X33n0626_001:0305b11": "卷第一之下",
    "X33n0626_001:0305b12": "方便品第二",
    "X33n0626_001:0305b13": "卷第二",
    "X33n0626_001:0305b14": "譬喻品第三信解品第四",
    "X33n0626_001:0305b15": "卷第三",
    "X33n0626_001:0305b16": "藥草喻品第五授記品第六",
    "X33n0626_001:0305b17": "化城喻品第七",
    "X33n0626_001:0305b18": "卷第四",
    "X33n0626_001:0305b19": "五百弟子受記品第八授學無學人記品第九",
    "X33n0626_001:0305b20": "法師品第十見寶塔品第十一",
    "X33n0626_001:0305b21": "提婆達多品第十二持品第十三",
    "X33n0626_001:0305b22": "卷第五",
    "X33n0626_001:0305b23": "安樂行品第十四從地湧出品第十五",
    "X33n0626_001:0305b24": "如來壽量品第十六分別功德品第十七",
    "X33n0626_001:0305c01": "卷第六",
    "X33n0626_001:0305c02": "隨喜功德品第十八法師功德品第十九",
    "X33n0626_001:0305c03": "常不輕菩薩品第二十如來神力品第廿一",
    "X33n0626_001:0305c04": "囑累品第廿二",
    "X33n0626_001:0305c05": "藥王菩薩本事品第廿三",
    "X33n0626_001:0305c06": "卷第七",
    "X33n0626_001:0305c07": "妙音菩薩來往品第廿四",
    "X33n0626_001:0305c08": "觀世音菩薩普門品第廿五",
    "X33n0626_001:0305c09": "陀羅尼品第廿六",
    "X33n0626_001:0305c10": "妙莊嚴王本事品第廿七",
    "X33n0626_001:0305c11": "普賢菩薩勸發品第廿八",
    "X33n0626_001:0305c14": "妙法蓮華經科拾懸談卷首",
    "X33n0626_001:0305c16": "西蜀沙門　佛閑勖[、/(、*、)]大師　立科",
    "X33n0626_001:0305c17": "門人　智一雪墩　拾遺",
    "X33n0626_001:0305c18": "　稽首無上尊　　蓮華修多羅　　文殊及普賢",
    "X33n0626_001:0305c19": "　舍利迦葉等　　我以微劣智　　釋彼深固藏",
    "X33n0626_001:0305c20": "　回此功德利　　普願受尊記",
    "X33n0626_001:0305c21": "將釋此經。以懸敘義門及釋各解文總科為七門。",
    "X33n0626_001:0305c22": "一教起因緣。二藏乘分攝。三義理分劑。四能詮教",
    "X33n0626_001:0305c23": "體。五宗趣被機。六總釋名題。七別解文義。○問。凡",
    "X33n0626_001:0305c24": "遵賢首宗。注經家皆用十門分別。今何惟七。答。觀",
    "X33n0626_001:0306a01": "祖注華嚴時。因見一文一句。悉為結通十方。以顯",
    "X33n0626_001:0306a02": "別教主伴具足之無盡。故於注中。乃用圓數。以附",
    "X33n0626_001:0306a03": "本經。結通無盡之旨。此不共義也。凡著述者。如不",
    "X33n0626_001:0306a04": "暇深詳。請閱藏祖心經及起信二疏。懸示可知矣。",
    "X33n0626_001:0306a05": "初因緣者。夫聖人設教。必有由致。若須彌巨海。大",
    "X33n0626_001:0306a06": "因方為搖動。今搖如來融金之德山。動深廣之智",
    "X33n0626_001:0306a07": "海。非小緣矣。故經云諸佛世尊。唯以一大事因緣故。",
    "X33n0626_001:0306a08": "出現於世。所謂開示悟入。佛之知見也。今將大事",
    "X33n0626_001:0306a09": "因緣。各開七義。略示其槩。而言七者。為順七軸七",
    "X33n0626_001:0306a10": "喻義故。先因七者。一法應爾故。二酬宿因故。三順",
    "X33n0626_001:0306a11": "機感故。四為攝末歸本故。五開因性故。六顯果德",
    "X33n0626_001:0306a12": "故。七利今後故。今初言法爾者。夫聖智懸鑑。十界",
    "X33n0626_001:0306a13": "齊收。事縱未然。終始已判。是以乘逐機投。益隨教",
    "X33n0626_001:0306a14": "異。故我世尊。御大願輪。身現五濁。而以十儀五教。",
    "X33n0626_001:0306a15": "廣被一切。同登覺岸。無奈別有一類機宜。初雖預",
    "X33n0626_001:0306a16": "入根本一乘法會之內。而却如聾如盲。毫無聞見。",
    "X33n0626_001:0306a17": "是故世尊。從本垂末。初以三乘引攝。待至成熟。而",
    "X33n0626_001:0306a18": "以破異一乘。開其知見。令入佛慧。故經云。是諸眾",
    "X33n0626_001:0306a19": "生。應以是法。漸得入道。又云。諸佛世尊。欲令眾生",
    "X33n0626_001:0306a20": "開佛知見。使得清淨故。出現於世等。皆法爾義也。",
    "X33n0626_001:0306a21": "二酬宿因者。夫法運之開端。由曩修之篤厚。苟悟",
    "X33n0626_001:0306a22": "佛性之至同。自愍羣蒙之忽異。非憑先覺。曷拔後",
    "X33n0626_001:0306a23": "昆。是用大悲流演。巧為導引。以酬宿因。宿因雖多。",
    "X33n0626_001:0306a24": "不出願行二種。初願力者。經云。如我昔所願。今者",
    "X33n0626_001:0306b01": "已滿足。化一切眾生。皆令入佛道。此正以說法華。",
    "X33n0626_001:0306b02": "為酬宿願耳。二行力者。經云。我所行佛道。普欲令",
    "X33n0626_001:0306b03": "眾生。亦同得此道。又云。故為大國王。勤求獲此法。",
    "X33n0626_001:0306b04": "遂致得成佛。今故為汝說。皆以今之所說。而酬昔",
    "X33n0626_001:0306b05": "行也。",
    "X33n0626_001:0306b06": "三順機感者夫聖無常應享於克誠雖曰應由於",
    "X33n0626_001:0306b07": "感而必能應體中先具一種隨緣勝用方不虗其",
    "X33n0626_001:0306b08": "所叩故經云佛知彼心行故為說大乘則知彼為",
    "X33n0626_001:0306b09": "說即順感意也。",
    "X33n0626_001:0306b10": "四攝末歸本者。謂攝末由於垂末。而垂末必有能",
    "X33n0626_001:0306b11": "垂之本。五經云。始見我身。聞我所說。正指在昔曾",
    "X33n0626_001:0306b12": "說華嚴。以為教本。次為未解者。以同教一乘。融實",
    "X33n0626_001:0306b13": "為權。說三乘法。調其劣根。至成熟位。引入佛慧。此",
    "X33n0626_001:0306b14": "則今經。自具一種攝末之力。牽起自體。以為親因。",
    "X33n0626_001:0306b15": "其垂末之功。亦自屬於同教矣。若統論此經力用。",
    "X33n0626_001:0306b16": "應有二種。一者望前。能攝在昔枝末法輪。所被之",
    "X33n0626_001:0306b17": "機。令同於己得聞此經。二者望後。由攝末己。即隱",
    "X33n0626_001:0306b18": "己力。與被初入。同為所引。隨彼能同能引。入於華",
    "X33n0626_001:0306b19": "嚴佛慧。此即歸本力也。問。法華自有佛慧。何以遠",
    "X33n0626_001:0306b20": "指。答。此彼佛慧。本無二致。由經云我今亦令得入",
    "X33n0626_001:0306b21": "佛慧之語意。則明是率後歸前。如同路者。未有後",
    "X33n0626_001:0306b22": "至。不隨前導者來。是故華嚴其猶大海。能納眾流。",
    "X33n0626_001:0306b23": "而此經如大海口。能攝眾流。復能令有所歸。收功",
    "X33n0626_001:0306b24": "勝大。",
    "X33n0626_001:0306c01": "五開因性者。謂如經說佛知佛見。及廣大之壽量。",
    "X33n0626_001:0306c02": "皆緣眾生性本自具。若性非金玉。雖琢不成寶器。",
    "X33n0626_001:0306c03": "良以眾生抱性德而為體。依智海以為源。但相變",
    "X33n0626_001:0306c04": "體殊。情生智隔。今令知心合體。達本忘情。故談斯",
    "X33n0626_001:0306c05": "經。以為顯示。所謂諸法。有如是性。如是相等。故須",
    "X33n0626_001:0306c06": "開也。開示義下法說中。當為廣顯。",
    "X33n0626_001:0306c07": "六顯果德者。夫凡情未盡。聖境難窺。一遇非常。茫",
    "X33n0626_001:0306c08": "然無措。故剎那內。訝八歲之疾成。而伽耶中。昧久",
    "X33n0626_001:0306c09": "如之遠證。不蒙聖諭。曷曉玄微。況加王子之覆講。",
    "X33n0626_001:0306c10": "燃燈之得記。寧不直覆遠本。是故地湧多耆。真同",
    "X33n0626_001:0306c11": "父少子老。無怪補處之猶迷也。及聞說廣大之壽",
    "X33n0626_001:0306c12": "量。方悟果德之難思。其領益者甚。至得一生速證",
    "X33n0626_001:0306c13": "無上者。以一四天下微塵數計。遂令會眾發願思",
    "X33n0626_001:0306c14": "齊。",
    "X33n0626_001:0306c15": "七利今後者。謂諸眾生。既等有佛之知見。佛之壽",
    "X33n0626_001:0306c16": "量。是故現未廣利無邊。然在法會聞說者。固已得",
    "X33n0626_001:0306c17": "益。至佛滅度後。並今之見聞全經下至一偈一句",
    "X33n0626_001:0306c18": "者。悉入如來懸記光中。咸由經功之所致也。",
    "X33n0626_001:0306c19": "第二明說經緣者。謂一切經首。說時方人等。皆是",
    "X33n0626_001:0306c20": "緣也。亦有七種。一者依時。二者依處。三者依主。四",
    "X33n0626_001:0306c21": "依三昧。五依現相。六依請者。七依聽者。",
    "X33n0626_001:0306c22": "今初。夫聖本無生。應成嘉會。必大有所益。此彼緣",
    "X33n0626_001:0306c23": "熟。然後乘時啟運。而羣生咸趨矣。是以大通十劫",
    "X33n0626_001:0306c24": "靜坐。我佛三七思惟。皆待時也。時至教興。非偶然",
    "X33n0626_001:0307a01": "矣。故云。所以未曾說。說時未至故。又云。今正是其",
    "X33n0626_001:0307a02": "時。決定說大乘等。問。真文不泯。靈境恒存。故顗大",
    "X33n0626_001:0307a03": "師。得法華三昧時。見靈山一會。儼然未散。復何興",
    "X33n0626_001:0307a04": "廢之有。答。此乃深信解相。若論釋宮之一降。鷲嶺",
    "X33n0626_001:0307a05": "之三週。自屬告成。非所類也。",
    "X33n0626_001:0307a06": "第二依處者。夫證窮真際。則能所雙亡。俯應羣機。",
    "X33n0626_001:0307a07": "則依正宛爾。曰染曰淨。乃自乃他。皆涉世之芳規。",
    "X33n0626_001:0307a08": "度生之善巧也。何則非現身。無以攝歸來之志。非",
    "X33n0626_001:0307a09": "嚴土。無以憩趨向之踪。故必控馭靈境。乃可托其",
    "X33n0626_001:0307a10": "跡。而怡其神也。故經云。我從成佛已來。常在靈鷲",
    "X33n0626_001:0307a11": "等。明依處也。問。大經云。佛身充滿於法界。何云常",
    "X33n0626_001:0307a12": "在靈鷲。答。豈不見。即此偈下句云。普現一切羣生",
    "X33n0626_001:0307a13": "前乎。又須知。佛身雖周法界。攝機常在此山。且如",
    "X33n0626_001:0307a14": "此土。清凉一山。因大孚靈鷲。尚得稱為三千之最。",
    "X33n0626_001:0307a15": "況今正屬佛土乎。又可為未能直解唯心者。示有",
    "X33n0626_001:0307a16": "一定之趨也。問。今說此經處。為染為淨。答。就佛而",
    "X33n0626_001:0307a17": "言。則優劣齊。驅隨機而見。則染淨殊分。經云。眾生",
    "X33n0626_001:0307a18": "見劫盡。至天人常充滿等。亦如六道。同見一水。須",
    "X33n0626_001:0307a19": "知。忘染淨見者。始能具見染淨。其隨染淨中者。則",
    "X33n0626_001:0307a20": "不能此彼互見矣。私謂。無論大小二乘。凡未得變",
    "X33n0626_001:0307a21": "易身已前。其所見之土。大約隨所居之同分而見",
    "X33n0626_001:0307a22": "故。三根所見。同是五濁。以聖道。但能滅惑。不滅報",
    "X33n0626_001:0307a23": "故。又須知。三變淨土。非待佛來正應機耳。若通論。",
    "X33n0626_001:0307a24": "所見應有四句。一唯見染。即未離分段。大小二乘",
    "X33n0626_001:0307b01": "人所見者。二唯見淨。即已得變易。大小二乘人所",
    "X33n0626_001:0307b02": "見者。三染淨具見。即佛應身。隨機同見之土。四俱",
    "X33n0626_001:0307b03": "泯。即約佛自分言。以染淨相盡故。又上二句。且據",
    "X33n0626_001:0307b04": "權教未回心未入實者言之。若已入正定聚者。即",
    "X33n0626_001:0307b05": "得少分同佛所見。以能知法如幻故。然亦有二種。",
    "X33n0626_001:0307b06": "若未斷結者。當於入觀時。得同佛見。若已斷正使",
    "X33n0626_001:0307b07": "者。無論出觀入觀。俱可少分同佛所見。復有四句。",
    "X33n0626_001:0307b08": "一唯染。謂娑婆覆淨相故。二唯淨。謂三變後所見",
    "X33n0626_001:0307b09": "故。三亦染亦淨。謂於三變處。復見大海龍女故。四",
    "X33n0626_001:0307b10": "非染非淨。謂法性土中。尚無有淨。復何言穢。若再",
    "X33n0626_001:0307b11": "約鷲嶺一山言之。應更有通局四句。一唯局。謂具",
    "X33n0626_001:0307b12": "五濁者所見故。二唯通。謂佛之常隨眾。能知此處",
    "X33n0626_001:0307b13": "即法界性故。三亦局亦通。即約一人。於未開解及",
    "X33n0626_001:0307b14": "已開解時。所見有廣狹故。四非通非局。謂性相本",
    "X33n0626_001:0307b15": "來交徹故。若更約成壞言。亦應復具四句。可以意",
    "X33n0626_001:0307b16": "得。則共有一十六句矣。",
    "X33n0626_001:0307b17": "第三依主者。夫真身無身。妙相無相。猶摩尼之本",
    "X33n0626_001:0307b18": "淨。似靈鑒之多含。故得同時別見。優劣齊彰。或次",
    "X33n0626_001:0307b19": "第隨緣。而殊方各見。則所陳所見。悉緣機解之來",
    "X33n0626_001:0307b20": "儀。欲擬大聖應作是說。今說此經。佛自應隨機定",
    "X33n0626_001:0307b21": "身。乘身辨教。始無差舛。若約八相始終。應正屬化。",
    "X33n0626_001:0307b22": "若據理進論。雖非圓滿十身。亦是真應相融。三身",
    "X33n0626_001:0307b23": "圓現之化佛也。大抵餘經被機。莫不小則始終俱",
    "X33n0626_001:0307b24": "小。如四含等所見之化佛。大則終始定大。如梵網",
    "X33n0626_001:0307c01": "等所見之報佛。獨今法華。迥異餘教。以未開解前。",
    "X33n0626_001:0307c02": "始自鹿園。迄至鷲嶺。其所見者。不啻天淵。如經云",
    "X33n0626_001:0307c03": "即脫瓔珞。更著粗弊。其隱勝現劣之旨。張於云脫",
    "X33n0626_001:0307c04": "云著之間矣。及開知見與授記時。其委付家業之",
    "X33n0626_001:0307c05": "長者。仍是在昔著弊之前身。而了不見有脫弊著",
    "X33n0626_001:0307c06": "御之文者。由法眼清明時。便見真應無礙。何處更",
    "X33n0626_001:0307c07": "有弊御之狂華哉。故經云。是法住法位。世間相常",
    "X33n0626_001:0307c08": "住。世相尚得常住。何況佛身。又云。以三十二相。用",
    "X33n0626_001:0307c09": "莊嚴法身。非真應鎔然之謂歟。然三身料簡。應有",
    "X33n0626_001:0307c10": "四句。一化非真。謂八相之化佛。經云。皆謂今釋迦",
    "X33n0626_001:0307c11": "牟尼佛。出釋氏宮。去伽耶城不遠等。二真非化。謂",
    "X33n0626_001:0307c12": "以法性身。住法性土者是。經云。無有生死。若退若",
    "X33n0626_001:0307c13": "出等。三亦真亦化。即開解後所見真應相即之身。",
    "X33n0626_001:0307c14": "四非真非化。經云。遙見長者。於其門內。施大寶帳。",
    "X33n0626_001:0307c15": "踞師子牀者。是指勝應言也。",
    "X33n0626_001:0307c16": "第四依三昧者。謂聖人說法。必先入正受者。略有",
    "X33n0626_001:0307c17": "三義。一示軌後徒。明將有說。二靜鑒前理。使受者",
    "X33n0626_001:0307c18": "心篤。三緣眾生久翳塵勞。非先蒙正受。冥加俾聽",
    "X33n0626_001:0307c19": "者。洞契真源。烏能截其流妄。故定後之言。能令疑",
    "X33n0626_001:0307c20": "網。迎刃而解。問。今說此經。端依何定。為勝增上。答",
    "X33n0626_001:0307c21": "有二義。一云大疏指為無量義定。一云法華三昧。",
    "X33n0626_001:0307c22": "謂此一經。統以破異為宗。今所說者。既是實相妙",
    "X33n0626_001:0307c23": "法。其所依者。必是實相妙定中。表一如。夫復何疑。",
    "X33n0626_001:0307c24": "是故得此三昧者。便見靈山一會。儼然未散。今經",
    "X33n0626_001:0308a01": "雖無入定明文。然引理據事。除此之外。別無可憑。",
    "X33n0626_001:0308a02": "問。世尊既已出定說經。復何知其更入。答。極果聖",
    "X33n0626_001:0308a03": "人。已離散動。其見有出入者。並因機設。況出入無",
    "X33n0626_001:0308a04": "礙。動靜一源乎。",
    "X33n0626_001:0308a05": "第五依現相者。夫法性寂寥。本無諸相。無相之相。",
    "X33n0626_001:0308a06": "不礙繁興。起教多端。相非一准。或放光動地。或花",
    "X33n0626_001:0308a07": "雨香雲。皆為發起。今經發起。自有二種。一以說經",
    "X33n0626_001:0308a08": "入定。雨花動地。為遠發起。二以所放白毫相光。二",
    "X33n0626_001:0308a09": "大士之問答。為近發起。故經云。今佛放光明。助發",
    "X33n0626_001:0308a10": "實相義等。",
    "X33n0626_001:0308a11": "第六依請者。謂若約慈悲深厚。則無問自說。經云。",
    "X33n0626_001:0308a12": "無問而自說等。若約尊法重人。篤其誠信。必須待",
    "X33n0626_001:0308a13": "請乃說。經云。汝以慇懃三請。豈得不說。",
    "X33n0626_001:0308a14": "第七依聽者。夫說法者。皆因人而篤。然在當機多",
    "X33n0626_001:0308a15": "因。為眾咨詢。是以說者請者。端為聽者。弄引作緣。",
    "X33n0626_001:0308a16": "雖曰緣有近遠。益有淺深。其實塵勞業惑。終因斯",
    "X33n0626_001:0308a17": "脫。經云。乃至能聞此經一偈一句者。我皆與授阿",
    "X33n0626_001:0308a18": "耨菩提之記。是知今日之記莂。固是智勝之遺塵。",
    "X33n0626_001:0308a19": "又須知。今日之餘績。又是他日之首出。",
    "X33n0626_001:0308a20": "已上因緣。雖有親疎。併皆有力。發起聖教。知因親",
    "X33n0626_001:0308a21": "則增長實智。成自利益。知增上之能助。則發權智。",
    "X33n0626_001:0308a22": "成利他益。庶內外障寂。永得見佛聞法矣。",
    "X33n0626_001:0308a23": "第二藏教所攝者。初明藏攝。次明教攝。初中復二。",
    "X33n0626_001:0308a24": "先藏後攝。先明藏者。含藏義也。以能含攝所詮。令",
    "X33n0626_001:0308b01": "不散故。然藏有多種。略而言之。則唯二三。言二藏",
    "X33n0626_001:0308b02": "者。謂世尊應機說法。根雖無量。統而為言。不出大",
    "X33n0626_001:0308b03": "小二乘。故結集家。以乘從人。名曰小乘藏大乘藏。",
    "X33n0626_001:0308b04": "言三藏者。謂聖教所詮。不出三學。則詮戒者。名毗",
    "X33n0626_001:0308b05": "柰耶藏。詮定者。名修多羅藏。詮慧學者。名阿毗達",
    "X33n0626_001:0308b06": "麼藏。雖皆各有兼正。而結集者。並以少從多。各歸",
    "X33n0626_001:0308b07": "能詮。",
    "X33n0626_001:0308b08": "第二明攝。亦二者。初教法。二教儀。言教法者。謂諸",
    "X33n0626_001:0308b09": "宗立教不同。具如大疏所詳。今以賢首大師所立",
    "X33n0626_001:0308b10": "五教。為所宗尚者。以其理致極圓備故。即小始終",
    "X33n0626_001:0308b11": "頓圓之五也。其釋名意義。亦如大疏所載。並不繁",
    "X33n0626_001:0308b12": "述。次明攝者。今此一經。能罄如來出世本懷。正明",
    "X33n0626_001:0308b13": "終教極則妙旨。若教若理。若行若果。盡撤底蘊。如",
    "X33n0626_001:0308b14": "言教。則曰。若聞此經一偈一句。皆當與記作佛。言",
    "X33n0626_001:0308b15": "理。則世間生滅相。當下常住。言行。則舉首低頭。皆",
    "X33n0626_001:0308b16": "成佛因。言果。則八難性空。龍女入證。要之事得理",
    "X33n0626_001:0308b17": "融。並皆稱實。是為極則。若以兼涉而論。如言小。則",
    "X33n0626_001:0308b18": "出諦緣於化城。言始。則智積執相疑人。言頓。則龍",
    "X33n0626_001:0308b19": "女入證。直廢階差。言圓。亦如龍女之變相速證。又",
    "X33n0626_001:0308b20": "於圓融中。不廢行布矣。又云。我有無量無邊佛智",
    "X33n0626_001:0308b21": "慧樂。喻中又云。我有如是七寶大車。其數無量。皆",
    "X33n0626_001:0308b22": "於法喻中。略示主伴之旨耳。",
    "X33n0626_001:0308b23": "第二教儀者。儀乃有十。列名釋義。亦如大疏彼判。",
    "X33n0626_001:0308b24": "說今經儀。以先小後大故。正在攝末歸本門中收。",
    "X33n0626_001:0308c01": "以所說者。是破異一乘故。亦分屬本末無礙門。又",
    "X33n0626_001:0308c02": "如聞提婆達多品。時由三與一相和合故。令無量",
    "X33n0626_001:0308c03": "眾生。得阿羅漢果。無量眾生悟辟支佛。恒河沙等",
    "X33n0626_001:0308c04": "眾生。發無上道心等。此由如來法雨難思。權實無",
    "X33n0626_001:0308c05": "礙故。令聞者隨分受潤。或作三解。或為一取。乃是",
    "X33n0626_001:0308c06": "本末此彼無礙。",
    "X33n0626_001:0308c07": "第三義理分劑者。已知此經正屬終。實兼詮餘四。",
    "X33n0626_001:0308c08": "何以得知此中之分限。夫一雨普滋。則諸乘並作。",
    "X33n0626_001:0308c09": "日輪返照。則異轍同歸。是以本末交映。權實雙施。",
    "X33n0626_001:0308c10": "於一佛乘。分別說三。雖復說三。常為一事。斯則義",
    "X33n0626_001:0308c11": "門無量。咸由此法妙於隱顯之所使然。今以管見。",
    "X33n0626_001:0308c12": "仰承理教。擬開三門。初舒光發軔。問答智境。頓示",
    "X33n0626_001:0308c13": "始終門。二約近跡垂化。開權顯實。令悟一乘門。三",
    "X33n0626_001:0308c14": "約本果顯德。拂跡入玄。令廣流通門。初中復二。初",
    "X33n0626_001:0308c15": "擬張教網。二承光歷示。今初。擬示能化之法。由經",
    "X33n0626_001:0308c16": "云各於世界。講說正法。雖未明指何等法門。但以",
    "X33n0626_001:0308c17": "佛佛道同。得以我佛所說者。准而擬之。謂諸如來",
    "X33n0626_001:0308c18": "應如我佛初成正覺時。即以廣狹無礙。染淨相融",
    "X33n0626_001:0308c19": "之一處。舒卷自在。念劫圓融之一時。於此時處。同",
    "X33n0626_001:0308c20": "演梵音流出。若顯若密。無邊契經海。廣被一切難",
    "X33n0626_001:0308c21": "思會眾。然密部中。亦應有五教之別。非今所論。",
    "X33n0626_001:0308c22": "茲於顯教。略示二門。以見種種。初分相門。二該攝",
    "X33n0626_001:0308c23": "門。言分相者。先將如來一代所說。小始等五教。且",
    "X33n0626_001:0308c24": "總合為一乘法門。以皆是諸佛一大善巧。攝生方",
    "X33n0626_001:0309a01": "便之所流故。次約增數漸開者。謂從一乘開之為",
    "X33n0626_001:0309a02": "二。此復有三。一對小顯大。則初是小乘。即半字教。",
    "X33n0626_001:0309a03": "後四皆大乘。即滿字教也。二對權顯實。則前小始",
    "X33n0626_001:0309a04": "二。是三乘教。後終頓圓。是一乘教。三終頓二教。雖",
    "X33n0626_001:0309a05": "則泯二異前。而皆對三顯一。曲順機宜。後一直顯",
    "X33n0626_001:0309a06": "本法。乃名一向不共。此則初約半滿。次約權實。後",
    "X33n0626_001:0309a07": "約曲直。各分為二。類三或分為三。初一小乘。次一",
    "X33n0626_001:0309a08": "三乘。後三一乘。或後一。是不共一乘。若合初二。則",
    "X33n0626_001:0309a09": "是三乘。一乘便順四乘。以許光宅之判。或分為四。",
    "X33n0626_001:0309a10": "此復有二。一中間三教。由始教存三。終教泯二別",
    "X33n0626_001:0309a11": "故。開之為四。一別教小乘。如四含等。二同教三乘。",
    "X33n0626_001:0309a12": "如深密等。三同教一乘。如法華等。四別教一乘。如",
    "X33n0626_001:0309a13": "華嚴等。二歷位無位。開漸及頓。故分為四。一小乘",
    "X33n0626_001:0309a14": "教。二漸教謂始終也。三頓。四圓。此上初約存泯義",
    "X33n0626_001:0309a15": "為四。二約頓漸亦開為四五。或分為五。即藏和上",
    "X33n0626_001:0309a16": "所立之教。以於漸中開出始終。故有五也。二該攝",
    "X33n0626_001:0309a17": "門者。謂諸三乘。本來悉是一乘故。何則若以三一。",
    "X33n0626_001:0309a18": "兩互相望。便成二門。謂不一與不異也。問。若彼三",
    "X33n0626_001:0309a19": "與一不一者。未知。彼三為存為壞。若存。如何唯一。",
    "X33n0626_001:0309a20": "若壞。彼三乘機。更依何法。而得進修。答。有四句故。",
    "X33n0626_001:0309a21": "一由即一故。不待壞。二由即一故。不礙存。三由即",
    "X33n0626_001:0309a22": "一故。無不壞。四由即一故。無可存。由初二句。彼三",
    "X33n0626_001:0309a23": "乘機。得有所依。由後二義。彼方入一。由此四句俱",
    "X33n0626_001:0309a24": "即一故。是故唯有一乘。更無餘乘。此上分相該攝。",
    "X33n0626_001:0309b01": "二而不二。是為頓彰教網義。大經云。張大教網於",
    "X33n0626_001:0309b02": "生死海。漉人天魚。置涅槃岸。又經云。以一味雨。潤",
    "X33n0626_001:0309b03": "於人華。各得成實。皆其意也。上於光中。擬諸如來",
    "X33n0626_001:0309b04": "所說之種種法門。能令諸菩薩聞之。而有種種因",
    "X33n0626_001:0309b05": "緣。種種信解。種種相貌。行菩薩道。及彼三乘。並皆",
    "X33n0626_001:0309b06": "攝入一乘。以示出定說一之前兆。",
    "X33n0626_001:0309b07": "二乘光歷示者。謂世尊欲於上教網。所被機內。別",
    "X33n0626_001:0309b08": "有一種漸機。已經多方調攝。至成熟位。即應得聞",
    "X33n0626_001:0309b09": "一切世間難信之法。是故先現希有光瑞。以發其",
    "X33n0626_001:0309b10": "軔。俾生渴仰。進祈有聞。而文殊大士。乃先於答問",
    "X33n0626_001:0309b11": "中。悉將古佛開顯授記唱滅等事。以擬今佛之當",
    "X33n0626_001:0309b12": "同。則在昔之正宗。轉為今日之發起。是故定後所",
    "X33n0626_001:0309b13": "有開顯等事。並不出於答問之外。茲為略示光中",
    "X33n0626_001:0309b14": "圓現之旨。而有其三。初直示本光。二含攝正宗。三",
    "X33n0626_001:0309b15": "映帶流通。今初直示者。謂諸二乘。高推聖境。卑視",
    "X33n0626_001:0309b16": "己靈。以三界為畏途等。二利於他有。是故世尊。特",
    "X33n0626_001:0309b17": "示妙光。從一毫現。令悟無邊剎海。不離毛端。聖凡",
    "X33n0626_001:0309b18": "因果。不出自心。而又承佛威神。得遠瞻見種種奇",
    "X33n0626_001:0309b19": "特。皆在當下。其迷之者。猶謂是佛神力。殊可慨也。",
    "X33n0626_001:0309b20": "二含攝正宗者。謂如點能詮之名。則曰。是時日月",
    "X33n0626_001:0309b21": "燈明佛。說大乘經。名妙法蓮華。又曰。以是知今佛",
    "X33n0626_001:0309b22": "欲說法華經。豈不與正宗之汝當宣說妙法華經",
    "X33n0626_001:0309b23": "之名。兩相符合。其點所詮云。演說經典。微妙第一。",
    "X33n0626_001:0309b24": "其聲清淨。出柔軟音。而正宗舍利弗言。聞佛柔軟",
    "X33n0626_001:0309c01": "音。深遠甚微妙。又云。能生淨妙第一之樂等。又云。",
    "X33n0626_001:0309c02": "佛坐道場。所得妙法。為欲說此。為當授記。皆已含",
    "X33n0626_001:0309c03": "正宗之旨矣。三映帶流通者。謂如云佛滅度後。妙",
    "X33n0626_001:0309c04": "光菩薩。持妙法蓮華經。滿八十小劫。為人演說。與",
    "X33n0626_001:0309c05": "今藥王等諸菩薩之流通。正相等矣。是知此經三",
    "X33n0626_001:0309c06": "分並重。頗異餘教。特緣此耳。所以必分三者。令知",
    "X33n0626_001:0309c07": "始末故。各有所顯故。初中後皆善故。豈非一經之",
    "X33n0626_001:0309c08": "始終。皆不離於一光耶。問。光有幾種。答。有二種。一",
    "X33n0626_001:0309c09": "名常光。此從如來全體金剛。內外明徹。清淨所生。",
    "X33n0626_001:0309c10": "並不須放。故世尊行住坐臥。有常光一尋也。二是",
    "X33n0626_001:0309c11": "所放之光。若以今經比推。亦應有二。謂一是神通",
    "X33n0626_001:0309c12": "光明。凡諸佛菩薩。為度善根成熟眾生。即放此光。",
    "X33n0626_001:0309c13": "能令見者。滅罪增福。徹通障外。雖遠如近。而所有",
    "X33n0626_001:0309c14": "事業。僅在初三界攝二。如今經所放之光。即可稱",
    "X33n0626_001:0309c15": "為希有。與尋常所放者。大有不同處。何則凡諸世",
    "X33n0626_001:0309c16": "尊。身現五濁。化緣將畢。始放此光。令於一根全領",
    "X33n0626_001:0309c17": "六根。所得之境。生希有心。發大歡喜。言得六境者。",
    "X33n0626_001:0309c18": "如見生死所趣。乃天眼所得之境。今於肉眼見之。",
    "X33n0626_001:0309c19": "善惡業緣。乃宿命所得。亦得之於肉眼。種種因緣",
    "X33n0626_001:0309c20": "求佛道。乃屬他心。亦得之於肉眼。能令即遠即近。",
    "X33n0626_001:0309c21": "則如意通。得之於肉眼。聞補處法門。則增進漏盡",
    "X33n0626_001:0309c22": "矣。使非以不思議神智加之於內焉。能令諸法會。",
    "X33n0626_001:0309c23": "藉一光之照。即一眼根。而兼六通三明之用耶。故",
    "X33n0626_001:0309c24": "是希有光也。",
    "X33n0626_001:0310a01": "二約近果垂化。開權顯實。令悟一乘門者。如經云。",
    "X33n0626_001:0310a02": "如來為太子時。出釋氏宮。不遠坐道場得菩提。始",
    "X33n0626_001:0310a03": "過四十餘年。此近果也。而為一類漸機。初以一乘。",
    "X33n0626_001:0310a04": "作三乘說。至成熟位。仍復攝三。歸於一乘。所謂開",
    "X33n0626_001:0310a05": "顯也。然欲知開顯義者。使弗先達權實雙融。本末",
    "X33n0626_001:0310a06": "無礙之旨。則權自權。而本自本矣。更何開顯之有。",
    "X33n0626_001:0310a07": "今略明之。文三。初約法說。直顯一乘。二約喻。明本",
    "X33n0626_001:0310a08": "無三乘。三為止息示說三。所以初二。初明權實雙",
    "X33n0626_001:0310a09": "融。二正明開顯。今初雙融者。謂上教網內。有一種",
    "X33n0626_001:0310a10": "為實施權。從本垂末。小大互陳。半滿疊凑之教。莫",
    "X33n0626_001:0310a11": "不寓實於權。以成三乘。然在小乘。俱然易了。而大",
    "X33n0626_001:0310a12": "乘中。則有多種分別。且如於一般若會上。或時權",
    "X33n0626_001:0310a13": "實雙明。或時帶權說實。以本欲說實。猶根尚劣故。",
    "X33n0626_001:0310a14": "或時帶實明權。此垂一於三。漸引成根故。又或於",
    "X33n0626_001:0310a15": "思議淨名中。斥權贊實。熏染成性。令其思齊。嗚呼",
    "X33n0626_001:0310a16": "自責。又勝鬘之開顯。小似今經。蓋令坐而不進者。",
    "X33n0626_001:0310a17": "不滯於權。亦先為今經弄引也。此上法門。並皆融",
    "X33n0626_001:0310a18": "實於權。作開導依。破其沉寂。待至靈山。易於融會。",
    "X33n0626_001:0310a19": "使其一蒙開顯。便知昔三本是一實。則於不一不",
    "X33n0626_001:0310a20": "異之旨。其猶氷水之渙然。故經云。於一佛乘。分別",
    "X33n0626_001:0310a21": "說三。又云。雖復說三乘。但為化菩薩。皆融實於權。",
    "X33n0626_001:0310a22": "會權於實意也。此外復有一種。不滯方便。深明性",
    "X33n0626_001:0310a23": "相。平等之教。亦傍為此經。作引攝緣者。更有始終",
    "X33n0626_001:0310a24": "俱大。如首楞嚴。終始俱小。如四含者。皆緣機有奮",
    "X33n0626_001:0310b01": "迅超越之異。即與此經。了不相蒙。各是一類。",
    "X33n0626_001:0310b02": "二正明開顯者。謂今一乘體上。自具一種破異殊",
    "X33n0626_001:0310b03": "力。能令教理行果四法。各具開顯等義。迥異餘經。",
    "X33n0626_001:0310b04": "故古疏約廢立開顯會為會歸八字。以論通局。而",
    "X33n0626_001:0310b05": "有二義。初泛論通局。次尅定去取。初泛論中。復有",
    "X33n0626_001:0310b06": "初通後局二義。言局者。如初約廢立義。望教法上。",
    "X33n0626_001:0310b07": "明廢三立一者。謂以今經。望昔日實教外。而有一",
    "X33n0626_001:0310b08": "種能廢昔三。別立今日一乘之旨。以昔之三乘。但",
    "X33n0626_001:0310b09": "有假名故。經云。但以假名字。引導於眾生。又云。世",
    "X33n0626_001:0310b10": "尊法久後。要說真實。故又此教上。自含二義。一局",
    "X33n0626_001:0310b11": "定可廢義。故今廢之。二能詮為因義。則不可廢。故",
    "X33n0626_001:0310b12": "下文於開字能通四義中收之。二約開顯義。望理",
    "X33n0626_001:0310b13": "法上。明開三顯一者。謂若言有三。則一極之理自",
    "X33n0626_001:0310b14": "隱。若開無三理。則一極自彰矣。三約會為義。望行",
    "X33n0626_001:0310b15": "法上。明會三為一者。謂在昔之行。各趣自果。今則",
    "X33n0626_001:0310b16": "融會。同為佛因。以舉手低頭。尚為佛因。而況諦緣",
    "X33n0626_001:0310b17": "度等。四約會歸義。望果法明會三歸一者。謂三乘",
    "X33n0626_001:0310b18": "斷惑所得之果。但是三昧。今則會通同歸一乘。而",
    "X33n0626_001:0310b19": "作極果之因。又上廢義。若望果法。亦有二義。一約",
    "X33n0626_001:0310b20": "果相虗設。則可廢。二約奪果成因。則不可廢。今用",
    "X33n0626_001:0310b21": "後義。奪權果以為一乘因也。次言通者。唯廢一種。",
    "X33n0626_001:0310b22": "則止於教。其開顯會為會歸等。並通教等四種。今",
    "X33n0626_001:0310b23": "先明開字通四者。約教則昔為三人。說三乘法。今",
    "X33n0626_001:0310b24": "云無二無三。昔言有三。是方便門閉於一實。今無",
    "X33n0626_001:0310c01": "二三。則一乘自顯。故云此經開方便門。示真實相。",
    "X33n0626_001:0310c02": "此約上為因能詮不可廢。以明開也。以世諦語言。",
    "X33n0626_001:0310c03": "尚得不背實相。況三乘教耶。若約理者。昔說三理。",
    "X33n0626_001:0310c04": "謂各別證。今示法身是同。更無異味。昔言有三。則",
    "X33n0626_001:0310c05": "方便門閉於一實。今云無三。則一理自顯。亦開方",
    "X33n0626_001:0310c06": "便門。示真實相也。若約行者。昔說三乘之行行各",
    "X33n0626_001:0310c07": "不同。諦緣度等。隨修各異。今得並為佛因。謂三乘",
    "X33n0626_001:0310c08": "行別。則方便門閉於一實。今會為一。則方便門開。",
    "X33n0626_001:0310c09": "一實自顯。故云。汝等所行。是菩薩道。若約果者。昔",
    "X33n0626_001:0310c10": "說三果不同。是方便門閉於一實。今云諸聲聞眾。",
    "X33n0626_001:0310c11": "皆非滅度。心生歡喜。自知作佛。則實相顯矣。上釋",
    "X33n0626_001:0310c12": "開字竟。若例會為通三者。則會三種別理別行別",
    "X33n0626_001:0310c13": "果。皆為一理一行。而三果即轉。為能成一果之因。",
    "X33n0626_001:0310c14": "若例會歸通三者。則會昔三之理行果。歸今之一。",
    "X33n0626_001:0310c15": "咸成妙理妙行妙果矣。",
    "X33n0626_001:0310c16": "二尅定去取者。又二。初約簡取理行。明會三為一。",
    "X33n0626_001:0310c17": "二簡去教果。明會三歸一。今初言會三者。昔說三",
    "X33n0626_001:0310c18": "理。謂各別證。而三行亦各趣自果。今為會云法身",
    "X33n0626_001:0310c19": "是同。無別異味。則一理自顯。汝等所行。是菩薩道。",
    "X33n0626_001:0310c20": "則一道出離之因。亦得自顯。詎非指權即實。而會",
    "X33n0626_001:0310c21": "為之功。非他經所能有也。上皆約三乘望一乘。豎",
    "X33n0626_001:0310c22": "論會三為一也。此外凡大乘諸教。若未經會。雖實",
    "X33n0626_001:0310c23": "亦權。以實外有權故。若已經會。雖權亦實。以權外",
    "X33n0626_001:0310c24": "無實故。二簡去教果。明會三歸一者。又二。初會昔",
    "X33n0626_001:0311a01": "成今。以明四乘。二彰今異昔。以明四乘。今初言會",
    "X33n0626_001:0311a02": "昔者。由昔之三教。互不相見。故名為權。則三外之",
    "X33n0626_001:0311a03": "實教大乘。雖亦深明實相佛性等旨。而不兼會昔",
    "X33n0626_001:0311a04": "權。故教可廢。設許二乘。依此取證作佛。亦不兼權。",
    "X33n0626_001:0311a05": "故果可廢。但如[、/(、*、)]字中之一點斷。非是伊之全體。",
    "X33n0626_001:0311a06": "故皆可去。今經不然。而能約教。則收盡世諦語言。",
    "X33n0626_001:0311a07": "約理則世相皆常。約行則聚沙畫葦。皆為佛因。約",
    "X33n0626_001:0311a08": "果則八難性空。龍女速證。斯又何止指權為實。而",
    "X33n0626_001:0311a09": "窮盡法界。無非第一義諦矣。故此會取之功。誠如",
    "X33n0626_001:0311a10": "攬點成[、/(、*、)]。除三之外。別無一實。雖說四乘。而實義",
    "X33n0626_001:0311a11": "說為四。但三為別。而一為總耳。此約三乘自體。橫",
    "X33n0626_001:0311a12": "論互望處以各別者。名權可廢。其能互望者。方為",
    "X33n0626_001:0311a13": "所立之實也。二明彰今異昔者。謂前但合三為一。",
    "X33n0626_001:0311a14": "以明有四。其實一無別體。今辨一乘。別有法門。則",
    "X33n0626_001:0311a15": "四義昭著。是故經云。昔所未說。而今說之。能令法",
    "X33n0626_001:0311a16": "會。聞所未聞。得未曾有。以至三根。皆得授記甚之。",
    "X33n0626_001:0311a17": "不在會者。亦令轉為宣說。一切眾生。皆是吾子。愛",
    "X33n0626_001:0311a18": "無偏黨。則唯實無權。而另顯實。有一乘之體之旨",
    "X33n0626_001:0311a19": "乃足。正所謂對三所立之一。命行者直悟一乘。而",
    "X33n0626_001:0311a20": "後已。則光宅四乘之旨。亦不越此。火宅門外。唯見",
    "X33n0626_001:0311a21": "大白之車耳。",
    "X33n0626_001:0311a22": "三為止息。申明說三。所以者。謂世尊昔於智勝所。",
    "X33n0626_001:0311a23": "自與諸子覆講。令發大心。結緣已來。無奈旋發旋",
    "X33n0626_001:0311a24": "退中間止得。復以種種方便。將之護之。不令散失。",
    "X33n0626_001:0311b01": "師弟常俱。今雖相值。復隨先心所好。授以權小法",
    "X33n0626_001:0311b02": "門。令先成熟。未敢直陳所懷。是以抑鬱於四十餘",
    "X33n0626_001:0311b03": "年之久。開顯於五千退席之後。無奈會眾數逾恒",
    "X33n0626_001:0311b04": "沙。而領解得記悟本心者。僅唯五人。餘仍執曰。若",
    "X33n0626_001:0311b05": "實無三乘者。我等何以得出火宅。至安隱地洵非。",
    "X33n0626_001:0311b06": "虗也。又既無彼三昔者。何不直顯一乘之為快也。",
    "X33n0626_001:0311b07": "於是內懷疑惑。坐而不進。是故世尊。為說在昔令",
    "X33n0626_001:0311b08": "發大心。熏已成種因緣。須知。此等種子勢力。如被",
    "X33n0626_001:0311b09": "吞之金剛。不但不與五濁雜穢同居。且要透過三",
    "X33n0626_001:0311b10": "賢十聖之異熟。至坐道場。而後已。自爾已來。宿緣",
    "X33n0626_001:0311b11": "所追。互相冥感。中雖退大。此種不失。加以歷劫內",
    "X33n0626_001:0311b12": "外熏淘之力。今既成熟。合為開顯。俾其仍歸一乘。",
    "X33n0626_001:0311b13": "以副本懷。復次三果。雖似實有。但以爾等。久受熱",
    "X33n0626_001:0311b14": "惱。令出火宅。以三昧力。法爾自當。頓獲清凉。似涅",
    "X33n0626_001:0311b15": "槃界。若以極果望之。不過但離界內虗妄。名為解",
    "X33n0626_001:0311b16": "脫。其實未得一切解脫。正如導師為欲止息疲勞",
    "X33n0626_001:0311b17": "以巧方便。而於中途。化無為有。示現城郭。令其暫",
    "X33n0626_001:0311b18": "息。意在更令前進。至珍寶處。而後已。庶不負發足",
    "X33n0626_001:0311b19": "之初心耳。故經云。唯有一佛乘。息處故說二。今為",
    "X33n0626_001:0311b20": "汝說實。乃至云。具相三十二。乃是真實滅。又云。既",
    "X33n0626_001:0311b21": "知是息已。引入趣佛慧。則千年積暗。一燈頓破。而",
    "X33n0626_001:0311b22": "三乘之果。豈真有哉。",
    "X33n0626_001:0311b23": "三約遠果顯德。拂迹入實。以廣流通門中二。初約",
    "X33n0626_001:0311b24": "正報拂顯。以廣流通。二約依報拂顯。以廣流通。今",
    "X33n0626_001:0311c01": "初夫理智合。則體用融。佛道成。則身雲現。故身恒",
    "X33n0626_001:0311c02": "之壽。亦豎窮於三際矣。但以能見之眼根。有圓有",
    "X33n0626_001:0311c03": "缺。便謂佛壽有脩有短。有生有滅。是故世尊。於開",
    "X33n0626_001:0311c04": "顯之後。復恐執今日入塔唱滅之迹。便以為實真",
    "X33n0626_001:0311c05": "取滅度。故藉地湧多眾。以為發起。作師子吼。顯廣",
    "X33n0626_001:0311c06": "大之壽量。其略曰。我本行菩薩道時。所成壽命。復",
    "X33n0626_001:0311c07": "倍上數。又況果中之所得者。詎不湛然常住。直窮",
    "X33n0626_001:0311c08": "三際。由此便拂入塔唱滅之迹。令知雙林之取滅。",
    "X33n0626_001:0311c09": "非實滅也。不獨聞者。發願思齊。且更興起弘經之",
    "X33n0626_001:0311c10": "大願矣。又本師入塔分坐。可拂生滅隔世之迹。得",
    "X33n0626_001:0311c11": "顯三際平等。古今之一如矣。亦可表始本不二。甚",
    "X33n0626_001:0311c12": "深之體用。又召集分身。可拂娑婆一化之迹。以顯",
    "X33n0626_001:0311c13": "妙應週普之實。至龍女之作佛。調達之得記。則男",
    "X33n0626_001:0311c14": "女相怨親想。俱不可得矣。又妙音之於事畢唱散",
    "X33n0626_001:0311c15": "之後。而娑婆仍是木樹草座之穢土。乃以四萬二",
    "X33n0626_001:0311c16": "千由旬之大身。禮丈六之金身。而却兩不相妨。可",
    "X33n0626_001:0311c17": "拂勝劣小大之迹。顯如理之佛身非小。如幻之報",
    "X33n0626_001:0311c18": "體非大。詎非法無定性之德所使耶。又多寶塔門",
    "X33n0626_001:0311c19": "閉後。妙音續來求見。止聞贊善之聲。並不開塔令",
    "X33n0626_001:0311c20": "見者。可拂六根一向別緣之迹。而顯六用圓融寶",
    "X33n0626_001:0311c21": "覺。即在妙音一耳之內。而六塵亦不越乎。多寶一",
    "X33n0626_001:0311c22": "縷聲塵之外。蓋由根塵悉從緣現。所現依他。本無",
    "X33n0626_001:0311c23": "自性。况加持經之力。六根已得清淨。塔戶何能隔",
    "X33n0626_001:0311c24": "越。故根之與境。同得即一即六。即色即聲。即耳即",
    "X33n0626_001:0312a01": "眼。此彼無礙而諸法平等之旨。皆躍然而出矣。二",
    "X33n0626_001:0312a02": "約依報拂顯。以廣流通者。謂多寶塔。本地大攝。性",
    "X33n0626_001:0312a03": "屬留礙。今從地湧。兩不相妨。非性色真空。法性融",
    "X33n0626_001:0312a04": "通之德相耶。又三變淨土之後。經中自云。無有大",
    "X33n0626_001:0312a05": "海江河。而龍王女。却從海湧。詣靈鷲山。可拂實有",
    "X33n0626_001:0312a06": "淨土之迹。而顯土體自在無礙之德矣。又地湧大",
    "X33n0626_001:0312a07": "士。贊佛之時劫經五十。可拂說經九載之迹。而顯",
    "X33n0626_001:0312a08": "時無別體。隨處融通之實矣。已上若依若正。若時",
    "X33n0626_001:0312a09": "若處。所以得有如是之難思難議者。祇緣動靜一",
    "X33n0626_001:0312a10": "源。性相俱離之所使。持經勝力之所致也。問。何不",
    "X33n0626_001:0312a11": "約三變淨土。神力等品義。而說拂顯。答。今所明者。",
    "X33n0626_001:0312a12": "惟約諸法當體。所具之德相而言。若約三變神力",
    "X33n0626_001:0312a13": "等者。則凡具定通力者。皆能少分。於無示有。化有",
    "X33n0626_001:0312a14": "為無。乃業用邊事。故弗取也。",
    "X33n0626_001:0312a15": "第四教體淺深者。謂如大疏所明。無盡教海。體性",
    "X33n0626_001:0312a16": "難思。從淺之深。列十種體。以為能詮。則一大藏。重",
    "X33n0626_001:0312a17": "玄妙理。並為所攝。今經於彼。應取何法。為能詮之",
    "X33n0626_001:0312a18": "體。於中有二。初總攝。二蘊次句數圓融。今初。謂無",
    "X33n0626_001:0312a19": "問如來在世及滅度後。通取名句文聲四法。以為",
    "X33n0626_001:0312a20": "能詮。上之義理。並為所詮。此則通取假實。以為其",
    "X33n0626_001:0312a21": "體。雖如聞香。悉能知等。亦具諸法顯義之旨。要非",
    "X33n0626_001:0312a22": "此中正義。故弗取也。故用大小二乘同所許者。以",
    "X33n0626_001:0312a23": "為教體。然大乘內。析有三義。一云攝假從實。則唯",
    "X33n0626_001:0312a24": "以音聲為體。以離聲外。無別名等故。二云名等為",
    "X33n0626_001:0312b01": "體。以體從用故。以能詮諸法。自性差別。為二所依",
    "X33n0626_001:0312b02": "故。三云此四合為其體。由前二說。皆有理教。為定",
    "X33n0626_001:0312b03": "量故。故淨名云。有以音聲語言文字。而作佛事者。",
    "X33n0626_001:0312b04": "本經云。我以無數方便。種種因緣。譬喻言辭。演說",
    "X33n0626_001:0312b05": "諸法。又云。若有忘失一句一偈。我當教之。與共讀",
    "X33n0626_001:0312b06": "誦。則一經始終。皆以名句文聲。以為體耳。二約句",
    "X33n0626_001:0312b07": "數圓融者。梵行品云。知一切法。即心自性故。上四",
    "X33n0626_001:0312b08": "法皆唯心現。然以諸教相對。則有本影四句。一唯",
    "X33n0626_001:0312b09": "本無影。謂諸小乘。見佛從外來。不達唯識。故唯有",
    "X33n0626_001:0312b10": "本質。二亦本亦影。謂大乘初教。以佛自所說。若文",
    "X33n0626_001:0312b11": "若義。皆是如來妙觀察智。淨識之所顯現。為本質",
    "X33n0626_001:0312b12": "教。於聞者識上所變文義。為影像教。三唯影無本。",
    "X33n0626_001:0312b13": "謂大乘實教。離眾生心。無別佛果色聲功德。唯如",
    "X33n0626_001:0312b14": "如及如如智獨存。大悲大智。但為增上。令所化善",
    "X33n0626_001:0312b15": "根成熟。眾生心中。現佛色聲說法。聞者識上。自然",
    "X33n0626_001:0312b16": "影像顯現故。今靈鷲一會。所見所聞。皆善根成熟。",
    "X33n0626_001:0312b17": "眾生心中。所現之大用也。華嚴云。諸佛無有法。佛",
    "X33n0626_001:0312b18": "於何有說。但隨其身心。謂說如是法。即其義也。四",
    "X33n0626_001:0312b19": "非本非影。謂頓教說。非直心外。無佛色聲。即眾生",
    "X33n0626_001:0312b20": "心中。影像亦空。華嚴云。法性本空寂。無取亦無見。",
    "X33n0626_001:0312b21": "此上四句。由淺之深。攝末歸本。其第四句。即以無",
    "X33n0626_001:0312b22": "遣之遣。而為其本也。又若正約今經。說聽全收者。",
    "X33n0626_001:0312b23": "亦有四句。一唯說無聽。謂佛真心外。無別眾生。以",
    "X33n0626_001:0312b24": "眾生真心。即佛真心故。其第二唯聽無說句。返上",
    "X33n0626_001:0312c01": "可知。三說聽雙存者。謂佛真心現時。不礙眾生真",
    "X33n0626_001:0312c02": "心現故。四雙泯者。謂佛即眾生故非佛。眾生即佛",
    "X33n0626_001:0312c03": "故非眾生。此則互奪雙亡。說聽俱泯矣。淨名云。夫",
    "X33n0626_001:0312c04": "說法者。無說無示。其聽法者。無聞無得。由初四句。",
    "X33n0626_001:0312c05": "三乘權教。得有所依。由後四句。一乘實教。得有所",
    "X33n0626_001:0312c06": "依。是故此經。正屬終實兼詮頓旨。皆能詮之力也。",
    "X33n0626_001:0312c07": "第五宗趣被機。中分二。初明宗趣。次明被機。今先",
    "X33n0626_001:0312c08": "明能被之宗趣者。謂語之所尚曰宗。宗之所歸曰",
    "X33n0626_001:0312c09": "趣。大疏總立十種宗。以收一代聖教。即第一我法",
    "X33n0626_001:0312c10": "俱有宗。二法有我無宗。三法無去來宗。四現通假",
    "X33n0626_001:0312c11": "實宗。五俗妄真實宗。六諸法但名宗。七三性空有",
    "X33n0626_001:0312c12": "宗。八真空絕相空。九空有無礙宗。十圓融具德宗。",
    "X33n0626_001:0312c13": "然此十宗。後後深於前前。以前四唯小。五六通小",
    "X33n0626_001:0312c14": "大。後四唯大故。又七即法相。八即無相。後二即法",
    "X33n0626_001:0312c15": "性宗。又七即始教。八即頓教。九即終教。十即圓教。",
    "X33n0626_001:0312c16": "今經正屬二諦無礙宗。如經是法住法位。世間相",
    "X33n0626_001:0312c17": "常住。又云。諸法寂滅相。不可以言宣。當又云。以方",
    "X33n0626_001:0312c18": "便力故。為五比丘說。則無相不礙相。無言不礙言。",
    "X33n0626_001:0312c19": "皆空有無礙義也。上即通義。若就今經別言者。當",
    "X33n0626_001:0312c20": "以開示悟入為宗。令乘一乘為趣。若以開權顯實",
    "X33n0626_001:0312c21": "為宗。則以授記作佛為趣。或以攝末歸本為宗。則",
    "X33n0626_001:0312c22": "以令入佛慧為趣。又若以拂迹顯實為宗。則以令",
    "X33n0626_001:0312c23": "廣流通為趣。",
    "X33n0626_001:0312c24": "二明所被機宜者。夫教因機設。乘逐機投。離機說",
    "X33n0626_001:0313a01": "法無所用。故上之宗趣。未知。以何等法器。乃能堪",
    "X33n0626_001:0313a02": "受。故今直顯所被。通有十類。於中前五。揀其非器。",
    "X33n0626_001:0313a03": "後五彰其所為。前五者。一揀無信非器。聞生謗故。",
    "X33n0626_001:0313a04": "二揀違真非器。依傍此經。貪求名利。不淨說法。集",
    "X33n0626_001:0313a05": "積邪善。成魔業故。三乖實非器。如言取文。超情至",
    "X33n0626_001:0313a06": "理。不入心故。四狹劣非器。謂諸二乘五守權非器。",
    "X33n0626_001:0313a07": "謂三乘共教諸菩薩等。隨宗所修行位。不解理事",
    "X33n0626_001:0313a08": "無礙法門。故不得名為真實菩薩。後五明所被者。",
    "X33n0626_001:0313a09": "一正為。即現前廻小向大。諸聲聞眾。二兼為。即於",
    "X33n0626_001:0313a10": "此經。雖有見聞。不能當下悟入。亦得仰信。熏染成",
    "X33n0626_001:0313a11": "種。至成熟位。縱在海水。劫火亦不為障。如龍女等。",
    "X33n0626_001:0313a12": "三引為。即前權人。不信實法故。將實教行位名字。",
    "X33n0626_001:0313a13": "寄於權教之內。引攝成根。經云。先所出內是子所",
    "X33n0626_001:0313a14": "知等。四權為。即是二乘。謂既不聞。況於受持。故諸",
    "X33n0626_001:0313a15": "菩薩。外示凡小。或臨聞退席。或被移他土。或被斥",
    "X33n0626_001:0313a16": "慕大等。五遠為。謂諸凡夫外道闡提。悉有佛性。今",
    "X33n0626_001:0313a17": "雖不信。後必當入。華嚴云。如來智慧。大藥樹王。唯",
    "X33n0626_001:0313a18": "除二處。不能為作生長利益。所謂二乘墮無為坑。",
    "X33n0626_001:0313a19": "及壞善根非器眾生。溺大邪見貪愛之水。然亦與",
    "X33n0626_001:0313a20": "彼曾無厭捨。又彼明不信毀謗。亦種善根。謂謗雖",
    "X33n0626_001:0313a21": "墮惡。由聞歷耳。終有省悟。即不輕所化之輩是也。",
    "X33n0626_001:0313a22": "第六總釋名題。中二。初經題。二人題。今初。古注云。",
    "X33n0626_001:0313a23": "此題法喻合名。直詮諸佛出世本懷。眾生本心。自",
    "X33n0626_001:0313a24": "有生佛以來。便有此名。窮過去世。無立此名者。盡",
    "X33n0626_001:0313b01": "未來際。此名不可廢。不過轉相傳受。諸佛以此開",
    "X33n0626_001:0313b02": "示。眾生以此悟入三週之義。悉攝於此。則妙法是",
    "X33n0626_001:0313b03": "法說。蓮花是喻說。法喻中。皆含因果。是因緣說等。",
    "X33n0626_001:0313b04": "塵餘云。法該教理行果四法。圓融故。稱云妙。諸佛",
    "X33n0626_001:0313b05": "如來。時乃說之。此教法也。乃至治世語言。皆順正",
    "X33n0626_001:0313b06": "法。究竟皆得一切種智。由教之妙。而妙於理行果",
    "X33n0626_001:0313b07": "也。道成久遠。即燃燈亦屬中葉。而今復以釋迦施",
    "X33n0626_001:0313b08": "設。由果之妙。而妙於教理行也。四種之教。豈可思",
    "X33n0626_001:0313b09": "議哉。天親菩薩。謂大乘有十七種。名妙法蓮華。乃",
    "X33n0626_001:0313b10": "十七之一。有二種義。一出水義。謂出小乘泥濁水。",
    "X33n0626_001:0313b11": "如諸菩薩坐蓮華上。聞說如來無上智慧清淨境。",
    "X33n0626_001:0313b12": "得證如來深密藏故。二開敷義。以諸眾生。於大乘",
    "X33n0626_001:0313b13": "中。其心怯弱。不能生信。是故開示諸佛如來淨妙",
    "X33n0626_001:0313b14": "法身。令生信心故。此法之妙。唯蓮華足以況之。故",
    "X33n0626_001:0313b15": "舉妙法。喻若蓮華等。大鈔引叡公序云。華有三時",
    "X33n0626_001:0313b16": "之異。華而未敷。名屈摩羅。彫而將落。名迦摩羅。處",
    "X33n0626_001:0313b17": "中盛時。名芬陀利。生公亦云。器像之妙。莫踰蓮華。",
    "X33n0626_001:0313b18": "蓮華之美榮在始敷。始敷之盛。則子盈於內。色香",
    "X33n0626_001:0313b19": "味足。謂之芬陀利等。大經十地品。蓮華出現。具明",
    "X33n0626_001:0313b20": "十相中。其第七相云。此華恒放光明。普照法界。疏",
    "X33n0626_001:0313b21": "云。第一義相。正觀普照。法界現事故。如世蓮華開",
    "X33n0626_001:0313b22": "敷。菡萏為第一。故鈔云。華有三時之異。今非初後。",
    "X33n0626_001:0313b23": "正處中盛時。正觀普照等。彼流光法界現事。如開",
    "X33n0626_001:0313b24": "菡萏披敷見蓮華實雙美。理事昭著。權實開榮。今",
    "X33n0626_001:0313c01": "說妙法。取喻蓮華。其第一相。與彼無異等。宗鏡引",
    "X33n0626_001:0313c02": "法華名相云。經云。色涅槃。受想行識涅槃。此中亦",
    "X33n0626_001:0313c03": "然。色法華。受想行識法華。經云。色非染非淨。色生",
    "X33n0626_001:0313c04": "般若生。色性虗微。名妙色。體自離假。名為法色。無",
    "X33n0626_001:0313c05": "塵垢。借喻蓮華。文字性空。目之為經。經者。以身心",
    "X33n0626_001:0313c06": "為義。如來在乎陰界。陰界即如。何異之有等。拾云。",
    "X33n0626_001:0313c07": "大凡諸佛出於五濁。為欲引攝先小後大之機。必",
    "X33n0626_001:0313c08": "說妙法。令入佛慧。但由機有利鈍故。須三番開顯。",
    "X33n0626_001:0313c09": "又此三中。初即為實施權義。如為蓮故華。二即開",
    "X33n0626_001:0313c10": "權顯實義。如華開蓮現。三即攝末歸本義。如花落",
    "X33n0626_001:0313c11": "蓮成。故說妙法。取喻蓮華。此上開顯。並屬所詮。其",
    "X33n0626_001:0313c12": "能詮體上。以能具足貫攝常法四種勝用。乃名能",
    "X33n0626_001:0313c13": "詮妙法蓮華之經也。",
    "X33n0626_001:0313c14": "二人題。麈餘云。姚秦代名前有嬴秦。苻秦後有乞",
    "X33n0626_001:0313c15": "伏秦。故以姚姓別之。即姚興時也。雖正統屬東晉。",
    "X33n0626_001:0313c16": "什公譯經。在於後秦境內。法王一界唯一。位稱至",
    "X33n0626_001:0313c17": "尊。法師則隨時隨處。隨人隨位。可為之。所以助佛",
    "X33n0626_001:0313c18": "行化。能師於法。而師一切眾生也。龜茲國名。在焉",
    "X33n0626_001:0313c19": "耆國西南。沙門云勤習。三藏經律論三。師皆能通",
    "X33n0626_001:0313c20": "之。具云鳩摩羅什婆。云童壽。什者。文擅兩方義通。",
    "X33n0626_001:0313c21": "華梵之美稱也。公以偽秦弘始八年夏。於草堂寺。",
    "X33n0626_001:0313c22": "奉秦王詔。翻梵成華故曰譯。緣起並如本傳。",
    "X33n0626_001:0313c24": "妙法蓮華經科拾懸談卷首(終)",
    "X33n0626_001:0314a03": "妙法蓮華經弘傳序略義",
    "X33n0626_001:0314a05": "終南山沙門　道宣　述",
    "X33n0626_001:0314a06": "秣陵後學　智一　釋",
    "X33n0626_001:0314a07": "經題如前釋。序名弘傳者。弘廣也。傳轉也。意謂。我",
    "X33n0626_001:0314a08": "見支那受持聖教者。未若此經之廣布。以故轉述",
    "X33n0626_001:0314a09": "序其盛傳。俾諸後知所宗尚流通於無盡。今但直",
    "X33n0626_001:0314a10": "釋本義。凡舊注之偶失。惟詳對者自辨。",
    "X33n0626_001:0314a11": "妙法蓮華經者(至)具如序曆故所非述。",
    "X33n0626_001:0314a12": "一序大段有三。今先明傳譯時年者。以見若人若",
    "X33n0626_001:0314a13": "法。皆可考也。首句總挈一經大綱。妙等六字牒召",
    "X33n0626_001:0314a14": "體之名。下九字顯所詮之用。能於一代教中。統述",
    "X33n0626_001:0314a15": "諸佛用權之本意。佛言諸者。以本師是諸佛中之",
    "X33n0626_001:0314a16": "一故。舉諸言。即該釋尊。大凡諸佛。降靈五濁。莫不",
    "X33n0626_001:0314a17": "因種種機。說種種法。於中自有一類三乘。須先以",
    "X33n0626_001:0314a18": "覆相權說調攝。善根令熟。後以此經。開顯在昔設",
    "X33n0626_001:0314a19": "教本致。蘊結下槩論兩土流通也。蘊結即結集義。",
    "X33n0626_001:0314a20": "大夏是天竺美稱。震旦乃彼土目此方也。樓炭經",
    "X33n0626_001:0314a21": "云。葱河以東。名為震旦。以初日出。耀於東隅故。昔",
    "X33n0626_001:0314a22": "如來滅後。阿難尊者。將佛世所聞之法。皆蘊聚炳",
    "X33n0626_001:0314a23": "著於心書之貝葉。而出流通大夏。已千餘齡。及騰",
    "X33n0626_001:0314a24": "蘭東傳。除未翻前。從初譯後。迄作序時。流通震旦。",
    "X33n0626_001:0314b01": "又三百餘載矣。西晉下別序此方三譯也。西晉乃",
    "X33n0626_001:0314b02": "武皇帝司馬炎。受魏禪即帝位。乙酉改元泰始。國",
    "X33n0626_001:0314b03": "號晉都洛陽。以建康在東望之。故曰西晉。惠帝即",
    "X33n0626_001:0314b04": "武帝第二子。庚戌即位。改元凡七。永康是第三改",
    "X33n0626_001:0314b05": "元也。長安古稱咸陽。昔漢高帝。見其山河。百二子",
    "X33n0626_001:0314b06": "孫可以長享平安。遂建都而改今名。青門乃長安",
    "X33n0626_001:0314b07": "東壩城門。舊邵平種瓜處。燉煌境屬雍州。漢為燉",
    "X33n0626_001:0314b08": "煌郡。竺曇摩羅剎云法護。月支國人。泰始二年丙",
    "X33n0626_001:0314b09": "戌。自天竺達玉門關。來居於此。時人尊其德。諱其",
    "X33n0626_001:0314b10": "名故。指所居而稱曰燉煌菩薩。初譯此經。名正法",
    "X33n0626_001:0314b11": "華十卷。一百八十九紙。東晉者。五胡亂華元帝渡",
    "X33n0626_001:0314b12": "江都建康。望洛陽在西。故曰東晉。凡十一主。安帝",
    "X33n0626_001:0314b13": "乃第十主。諱德宗。丙申繼孝武。即位次年丁酉改",
    "X33n0626_001:0314b14": "元隆安。秦言後者。緣前有氐人苻堅之父蒲洪擁",
    "X33n0626_001:0314b15": "師十萬。自稱秦王。長子健背有草苻字改姓苻。晉",
    "X33n0626_001:0314b16": "孝宗七年辛亥。即位長安。改元皇始。國號秦。次年",
    "X33n0626_001:0314b17": "春稱帝。其子苻生繼立不道。堅與王猛謀置之別",
    "X33n0626_001:0314b18": "室。而堅立。改元建初。後秦羗人姚萇之子興。率眾",
    "X33n0626_001:0314b19": "伐之。秦主登大敗。次年甲午。興即位。改元皇初。又",
    "X33n0626_001:0314b20": "改弘始。史因二氏皆以秦名國故。寄前後以別之。",
    "X33n0626_001:0314b21": "龜茲國名在焉耆西南。沙門云勤息。鳩摩羅什云",
    "X33n0626_001:0314b22": "童壽。於偽秦弘始八年。長安草堂寺。譯出今經。七",
    "X33n0626_001:0314b23": "卷一百四十八紙。必先書東晉者。存正統也。隋高",
    "X33n0626_001:0314b24": "祖姓楊名堅。弘農華陰人。陳大建十三年辛丑。受",
    "X33n0626_001:0314c01": "周禪都長安。國號隋。因父忠累官至隋國公故。以",
    "X33n0626_001:0314c02": "隋名氏。仁壽文帝年號也。天竺正音印度。此云月。",
    "X33n0626_001:0314c03": "以此土賢聖繼軌。導凡御物。如月之照臨故名。而",
    "X33n0626_001:0314c04": "云北者。以竺有五國故別之。闍那笈多。二法師名",
    "X33n0626_001:0314c05": "也。闍那具云闍那崛多。云志德。北天竺人。笈多具",
    "X33n0626_001:0314c06": "云達摩笈多。云法密。南天竺人。二師於大興善寺。",
    "X33n0626_001:0314c07": "再得梵篋。遂成後譯。因見秦本立題括義無遺。弗",
    "X33n0626_001:0314c08": "容移易。所以同名妙法。八卷一百五十五紙。一經",
    "X33n0626_001:0314c09": "三譯。不勝重沓。文言旨趣。交互陳列。共贊大猷。似",
    "X33n0626_001:0314c10": "無優劣。但時之所宗。人之所尚。維秦本為多。互陳",
    "X33n0626_001:0314c11": "者。略如秦譯云。唯佛與佛。乃能究盡。諸法實相。所",
    "X33n0626_001:0314c12": "謂諸法如是相等。晉譯則云。如來皆了諸法所由。",
    "X33n0626_001:0314c13": "從何所來。諸法自然。分別法貌。眾相根本。知法自",
    "X33n0626_001:0314c14": "然。校什譯。雖不逮。而旨實陳也。上序三譯之大槩",
    "X33n0626_001:0314c15": "如此。然自此經外所有支品別偈。如齊達摩摩提",
    "X33n0626_001:0314c16": "譯出提婆達多品經一本。晉祇密帝譯出普門品",
    "X33n0626_001:0314c17": "經一卷。隋闍那崛多譯出普門品重頌偈一卷。如",
    "X33n0626_001:0314c18": "是品之與偈等。莫不各有源流。具如彼經本序紀",
    "X33n0626_001:0314c19": "其所自故所非述。",
    "X33n0626_001:0314c20": "夫以靈嶽降靈(至)拯昏迷之失性。",
    "X33n0626_001:0314c21": "此下第二大段。正明乘時啟運。而有三週之開顯。",
    "X33n0626_001:0314c22": "初聯約理正明。言靈嶽等者。借詩維嶽降神生申",
    "X33n0626_001:0314c23": "及甫意。而言靈鷲雲集之眾。皆蘊英靈之秀。而降",
    "X33n0626_001:0314c24": "生者。自非吾佛大聖。曷能開化於彼。下句明所化。",
    "X33n0626_001:0315a01": "雖是羣哲。苟非昔有勝緣。亦必不能引導其心。而",
    "X33n0626_001:0315a02": "成師資能所化導。下聯承上。約事申明。仙苑者。因",
    "X33n0626_001:0315a03": "古仙居此得名。亦即鹿苑。金河是產閻浮檀金處。",
    "X33n0626_001:0315a04": "顧命者。鄭玄注尚書顧命篇云。臨終出命。故謂之",
    "X33n0626_001:0315a05": "顧。顧將去意也。釋尊捨苦行詣道樹。受乳麋成正",
    "X33n0626_001:0315a06": "覺。後即來仙苑。遂以所成告五比丘。特以緣熏機",
    "X33n0626_001:0315a07": "殊致有萬差。束而言之。不出大小二類。故曰仙苑",
    "X33n0626_001:0315a08": "告成等。此顯機由緣異也。次言因機之別故。世尊",
    "X33n0626_001:0315a09": "於金河顧命。說涅槃時。將一代聖教。分同長者之",
    "X33n0626_001:0315a10": "半字教與滿字教故。曰金河顧命等。此顯教由機",
    "X33n0626_001:0315a11": "異也。豈非下結成也。謂如上原始要終。統論能化",
    "X33n0626_001:0315a12": "所化。能被所被。既皆有所以。則知今會若非乘時",
    "X33n0626_001:0315a13": "啟運。縱是英靈。倘乏昔緣。亦無足考覈參預於法",
    "X33n0626_001:0315a14": "華之高會。是知下釋疑也。謂靈山一會。雖無凡材。",
    "X33n0626_001:0315a15": "而見退席者。須知會內必具影響顯法當機結緣",
    "X33n0626_001:0315a16": "之四眾。是知五千輩。乃釋尊為欲策進座中懷上",
    "X33n0626_001:0315a17": "慢者。示有退席。不堪進聞微妙。乃顯法眾也。至滿",
    "X33n0626_001:0315a18": "慈五百同蒙記莂者。正顯往昔曾受如來密化。以",
    "X33n0626_001:0315a19": "彰崇高之迹。更令增道損生。乃影響眾。皆所以輔",
    "X33n0626_001:0315a20": "佛行化者。所以下承上。正明開顯。經初所以放光",
    "X33n0626_001:0315a21": "現瑞者。正剏開發起敦請大教。為會眾弄引作源",
    "X33n0626_001:0315a22": "也。出定後稱揚二智難思之德。俾上根捨權證實。",
    "X33n0626_001:0315a23": "而久默之。佛慧通方之大略。至此始暢。朽故火宅",
    "X33n0626_001:0315a24": "一喻初長者誘子。以三車出宅。出後不見有三。但",
    "X33n0626_001:0315b01": "各賜以一大車。則三車之名。亦有誘出之功通乎。",
    "X33n0626_001:0315b02": "大白之文軌矣。此如如來為諸權小。初說三乘拔",
    "X33n0626_001:0315b03": "苦。及出界後。惟授以一乘佛記。故喻約果智及教",
    "X33n0626_001:0315b04": "道。作開顯說。顯中根之得記。化城喻導師。因眾人",
    "X33n0626_001:0315b05": "聞有寶所。欣然發足。將之而過五百次。因愍其中",
    "X33n0626_001:0315b06": "退。為化一城。令止息已。復滅所化。使其前進。以赴",
    "X33n0626_001:0315b07": "初心。此如如來為退大者。於界外說二涅槃。暫解",
    "X33n0626_001:0315b08": "疲勞。仍進以佛慧。而令昔緣不墜。故喻約理果。作",
    "X33n0626_001:0315b09": "開顯說。明下根之得記。繫珠喻困乏人。至親友家。",
    "X33n0626_001:0315b10": "醉臥未起。親友愍之。乃以明珠。乘醉繫其衣內。緣",
    "X33n0626_001:0315b11": "事他往。後見此人。還因窘迫馳騁四方。不知衣內",
    "X33n0626_001:0315b12": "有珠。旋為指出。而令五欲自資。如從王子所聞覆",
    "X33n0626_001:0315b13": "說悟本有。雖蒙繫以佛記。旋又廢忘。今承內熏增",
    "X33n0626_001:0315b14": "長。復令得記。始知一切智願猶在。理性常恒。鑿井",
    "X33n0626_001:0315b15": "喻渴乏須水者。若鑿高原。但見乾土。知水尚遠。如",
    "X33n0626_001:0315b16": "依權教修行。由詮理未至故。行不契真。去道甚遠。",
    "X33n0626_001:0315b17": "若於所穿。得見濕土。則知水必近矣。如依此經聞",
    "X33n0626_001:0315b18": "解修習。即近阿耨菩提。此明處處悟物顯有多種",
    "X33n0626_001:0315b19": "方便也。以上所詮。若詞若義。宛然在目。似可盡知。",
    "X33n0626_001:0315b20": "及詳喻意所陳。始知經旨之深遠。殊非淺陋。所可",
    "X33n0626_001:0315b21": "一窺。此結能被之教也。自非下結所被之機。謂諸",
    "X33n0626_001:0315b22": "眾生自無始來。滯溺於生死海中。無異沉流昏迷。",
    "X33n0626_001:0315b23": "於第一義天。遺失真性。使非釋尊興大哀憐。以曠",
    "X33n0626_001:0315b24": "遠之濟渡。至一竣極之悲心。焉能拔出蒙佛授記。",
    "X33n0626_001:0315c01": "又焉能拯之破愚癡暗。而朗悟於佛之知見哉。",
    "X33n0626_001:0315c02": "自漢至唐六百餘載(至)永貽諸後云爾。",
    "X33n0626_001:0315c03": "自漢下。第三結示勝因。祈願流通也。謂自漢永平。",
    "X33n0626_001:0315c04": "至唐貞觀中。歷晉宋齊梁陳隋。於此六百餘年。內",
    "X33n0626_001:0315c05": "總論所譯諸經。卷帙雖有四千餘軸。但受持之盛",
    "X33n0626_001:0315c06": "者。維法華耳。下聯承上。謂所以得有如是之盛者。",
    "X33n0626_001:0315c07": "將非在昔於智勝所。同結良緣。故得如是機教相",
    "X33n0626_001:0315c08": "扣。寧非塵點劫前之遺塵乎。至聞而深敬。了不生",
    "X33n0626_001:0315c09": "疑。此亦威音所不輕攝受之餘勣所使也。予見所",
    "X33n0626_001:0315c10": "益弘多故。不揆其鄙拙。輙於經首。述而序之。綜括",
    "X33n0626_001:0315c11": "其要。俾受持者。於未入文前。先悟一經大旨。庶令",
    "X33n0626_001:0315c12": "早淨六根。仰慈尊之嘉會。而見本尊常住耆闍崛",
    "X33n0626_001:0315c13": "山。速成諸佛護念等四德。進趣樂土玄猷。得法華",
    "X33n0626_001:0315c14": "三昧。而悟靈山一會。儼然未散。此聯首句。既用本",
    "X33n0626_001:0315c15": "經。六根若更遠指。恐不宛切。末結謂我縱博大其",
    "X33n0626_001:0315c16": "辭。深長贊歎。亦莫能窮其萬一。上之數言。不過略",
    "X33n0626_001:0315c17": "盡。區區永貽諸後。冀流通於無盡云爾。"
}