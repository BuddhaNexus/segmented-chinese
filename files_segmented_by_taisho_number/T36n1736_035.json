{
    "T36n1736_035:0265a15": "大方廣佛華嚴經隨疏演義鈔卷",
    "T36n1736_035:0265a16": "第三十五",
    "T36n1736_035:0265a18": "唐清涼山大華嚴寺沙門澄觀述",
    "T36n1736_035:0265a19": "疏。諸佛菩薩始自發心下。文中有三。初列",
    "T36n1736_035:0265a20": "十恩。二結成恩重。三者引證。初十恩者。一",
    "T36n1736_035:0265a21": "發心普被恩。二難行苦行恩。猶如慈母嚥",
    "T36n1736_035:0265a22": "苦吐甘。捨頭目髓腦國城妻子。剜身千燈。",
    "T36n1736_035:0265a23": "投形餓虎。香城粉骨。雪嶺亡軀。如是等事",
    "T36n1736_035:0265a24": "皆為眾生。三不顧自身者。一向為他恩。曾",
    "T36n1736_035:0265a25": "無一念自為於己。猶如慈母但令子樂自",
    "T36n1736_035:0265a26": "殺不辭。經云。菩薩所修功德行。不為自己",
    "T36n1736_035:0265a27": "及他人。但以最上智慧心。利益眾生故迴",
    "T36n1736_035:0265a28": "向。四垂形六道恩。謂已證滅道應受無",
    "T36n1736_035:0265a29": "為寂滅之樂。而垂形六道遍入三塗。長劫",
    "T36n1736_035:0265b01": "救物入於地獄。以身救贖一切眾生。五",
    "T36n1736_035:0265b02": "隨逐眾生恩。上辯橫遍六道。今約長劫",
    "T36n1736_035:0265b03": "不捨。如子見父視父而已無出離心。如",
    "T36n1736_035:0265b04": "來隨之。如犢逐母。備將萬行隨逐救攝。",
    "T36n1736_035:0265b05": "如須彌音遍淨天王。得隨諸眾生永流轉",
    "T36n1736_035:0265b06": "生死海解脫門。六見其造惡如割支體。即",
    "T36n1736_035:0265b07": "大悲深重恩。故善財童子謂無憂德神云。聖",
    "T36n1736_035:0265b08": "者。譬如有人唯有一子。愛念情至忽見被",
    "T36n1736_035:0265b09": "人割截支體。其心痛切不能自安。菩薩摩",
    "T36n1736_035:0265b10": "訶薩。亦復如是。見諸眾生造煩惱業。墮三",
    "T36n1736_035:0265b11": "惡趣受種種苦。心大憂惱。若見眾生起身",
    "T36n1736_035:0265b12": "語意三種善業。生人天趣受身心樂。菩薩",
    "T36n1736_035:0265b13": "爾時生大歡喜。今略舉悲深。喜亦深故。七",
    "T36n1736_035:0265b14": "迄成正覺隱其勝德者。即隱勝彰劣恩。十",
    "T36n1736_035:0265b15": "蓮華藏塵數之相海滴難稱。無盡之德並隱",
    "T36n1736_035:0265b16": "不彰。但云百劫修成三十二相。三十四心",
    "T36n1736_035:0265b17": "斷見修惑。五分法身覺樹初圓。如老比丘",
    "T36n1736_035:0265b18": "同五羅漢。故法華中。脫珍御服。著弊垢衣。",
    "T36n1736_035:0265b19": "執除糞器往到子所。八以貧所樂法誘攝",
    "T36n1736_035:0265b20": "拯救。即隱實施權恩。圓頓一乘隱而不說。",
    "T36n1736_035:0265b21": "乃以三乘人天小法教化眾生。此上二句。",
    "T36n1736_035:0265b22": "即淨名經第三香積品中。彼諸菩薩問維摩",
    "T36n1736_035:0265b23": "詰。今世尊釋迦牟尼以何說法。維摩詰言。",
    "T36n1736_035:0265b24": "此土眾生剛強難化故。佛為說剛強之語。以",
    "T36n1736_035:0265b25": "調伏之言。是地獄。是畜生。是餓鬼。是諸難",
    "T36n1736_035:0265b26": "處。是愚人生處。是身邪行。是身邪行報等。乃",
    "T36n1736_035:0265b27": "至云。如是剛強難化眾生故。以一切苦切之",
    "T36n1736_035:0265b28": "言乃可入律。彼諸菩薩聞說是已。皆曰未",
    "T36n1736_035:0265b29": "曾有也。如世尊釋迦牟尼佛。隱其無量自",
    "T36n1736_035:0265c01": "在之力。乃以貧所樂法度脫眾生。斯諸菩",
    "T36n1736_035:0265c02": "薩亦能勞謙。以無量大悲生是佛土。九見其",
    "T36n1736_035:0265c03": "憍恣示跡涅槃者。示滅生善恩。故法華云。",
    "T36n1736_035:0265c04": "若佛久住於世。薄福之人不種善根。貧窮",
    "T36n1736_035:0265c05": "下賤貪著五欲。入於憶想妄見網中。若見",
    "T36n1736_035:0265c06": "如來常在不滅。便起憍恣而懷厭怠。不能",
    "T36n1736_035:0265c07": "生難遭之想恭敬之心。是故如來以方便",
    "T36n1736_035:0265c08": "說。比丘當知。諸佛出世難可值遇。乃至云。",
    "T36n1736_035:0265c09": "斯眾生等聞如是語。必當生於難遭之想。",
    "T36n1736_035:0265c10": "心懷戀慕渴仰於佛便種善根。四十七經",
    "T36n1736_035:0265c11": "有涅槃佛事。與此大同。十留餘福教以濟危",
    "T36n1736_035:0265c12": "苦者。即悲念無盡恩。謂世尊同人中壽應",
    "T36n1736_035:0265c13": "壽百年。留二十年福以庇末法弟子。大集",
    "T36n1736_035:0265c14": "月藏分第十卷云。悲愍眾生故捨壽。第三",
    "T36n1736_035:0265c15": "分令我法海滿洗浴諸天人。假使毀禁戒。",
    "T36n1736_035:0265c16": "悉住不退地。若有撾打彼。即為打我身。若",
    "T36n1736_035:0265c17": "有罵辱者。則為毀辱我。又云。留白毫之",
    "T36n1736_035:0265c18": "福以覆弟子言留教者。即三藏八藏廣",
    "T36n1736_035:0265c19": "益眾生。依之修行皆得成佛。形像塔廟乃至",
    "T36n1736_035:0265c20": "舍利。一興供養千返生天等。疏。故自頂至",
    "T36n1736_035:0265c21": "足下結成恩重。疏。得人下。引經證成。初即",
    "T36n1736_035:0265c22": "涅槃第二十八。不知恩者多遭橫死。即此經",
    "T36n1736_035:0265c23": "四十八隨好品。故經云下。三引他經(月藏分)先",
    "T36n1736_035:0265c24": "一偈具足經文。唯自利下取意引。彼亦一偈",
    "T36n1736_035:0265c25": "云。唯有傳持正法藏。宣揚教理施群生。修",
    "T36n1736_035:0265c26": "習一念契真如。即是真報如來者。會意可",
    "T36n1736_035:0265c27": "知。疏。能離五邪者。即智論二十二。其第五。",
    "T36n1736_035:0265c28": "名稱說所得供養以動人心。前四全同。疏",
    "T36n1736_035:0265c29": "瑜伽名善守根門者。即第二十三論云。云何",
    "T36n1736_035:0266a01": "根律儀。謂如有一能善安住密護根門防",
    "T36n1736_035:0266a02": "守正念。乃至廣說。云何名為密護根門。謂",
    "T36n1736_035:0266a03": "防守正念常委正念。乃至防護意根。及正",
    "T36n1736_035:0266a04": "修行意根律儀等。疏淨名云。所見色等者。",
    "T36n1736_035:0266a05": "即迦葉章。令迦葉以空聚想入於聚落。所",
    "T36n1736_035:0266a06": "見色於盲等。所聞聲與響等。所嗅香與風",
    "T36n1736_035:0266a07": "等。所食味不分別。受諸觸如智證。知諸",
    "T36n1736_035:0266a08": "法如幻相。無自性無他性。本自不然。今則",
    "T36n1736_035:0266a09": "無滅等。是故藏護諸根則不犯塵境。成六",
    "T36n1736_035:0266a10": "自在王。豈為六賊所劫奪耶。",
    "T36n1736_035:0266a11": "賢首品第十二疏。夫行不虛設等者。此有",
    "T36n1736_035:0266a12": "二來意。初對前行以成今德。後又前智首",
    "T36n1736_035:0266a13": "下。廣前所成之德故次來。疏。令起圓融信",
    "T36n1736_035:0266a14": "行等者。天台智者。依此一品立圓頓止觀。",
    "T36n1736_035:0266a15": "止觀第一云。此菩薩聞圓法。起圓信。立圓",
    "T36n1736_035:0266a16": "行。住圓位。以圓功德而自莊嚴。以圓力用",
    "T36n1736_035:0266a17": "建立眾生。今宗即圓法。意趣有五。一信。即",
    "T36n1736_035:0266a18": "起圓信。二行。三位。四德。五用。皆以上圓",
    "T36n1736_035:0266a19": "融貫之。彼釋聞法云。謂聞生死即法身。煩",
    "T36n1736_035:0266a20": "惱即般若。結業即解脫。雖有三名而無三",
    "T36n1736_035:0266a21": "體雖是一體而立三名。是三即一相。其實",
    "T36n1736_035:0266a22": "無有異。法身究竟般若解脫亦究竟。般若清",
    "T36n1736_035:0266a23": "淨餘亦清淨。解脫自在餘亦自在。聞一切法",
    "T36n1736_035:0266a24": "亦復如是。是名聞圓法。云何起圓信。信",
    "T36n1736_035:0266a25": "一切法即空即假即中。無一二三而一二三。",
    "T36n1736_035:0266a26": "無一二三是遮一二三。而一二三是照一",
    "T36n1736_035:0266a27": "二三。無遮無照直入中道。皆究竟清淨自",
    "T36n1736_035:0266a28": "在。聞深不怖。聞廣不疑。聞非深非廣意",
    "T36n1736_035:0266a29": "而有勇。是名圓信。云何行圓行。一向專求",
    "T36n1736_035:0266b01": "無上菩提。不餘趣向。三諦圓修。不為無邊",
    "T36n1736_035:0266b02": "所寂。不為有邊所動。不動不寂直入中",
    "T36n1736_035:0266b03": "道。是名圓行。其位德用之圓。全引今經。若",
    "T36n1736_035:0266b04": "自取當經聞圓。即聞上同時具足等十種玄",
    "T36n1736_035:0266b05": "門。及依正無礙等。依此起信即是圓信。其",
    "T36n1736_035:0266b06": "圓行等。並廣如前說。今此一品多廣圓德",
    "T36n1736_035:0266b07": "用耳。疏。則與長行文有影略者。長行起",
    "T36n1736_035:0266b08": "後但起發心。偈中起後但起修行。故二處",
    "T36n1736_035:0266b09": "起後互為影略。就結前中長行有大功德",
    "T36n1736_035:0266b10": "無佛往修。偈有往修復闕功德。亦是影略。",
    "T36n1736_035:0266b11": "疏。一少言攝多義等者。上一意諸讚歎者",
    "T36n1736_035:0266b12": "多義偈者是也。第二意以偈有美妙文辭",
    "T36n1736_035:0266b13": "故。疏。後三開章下。此段有二。先正釋經文。",
    "T36n1736_035:0266b14": "後此初發心下。問答料揀。於中有二問答。",
    "T36n1736_035:0266b15": "第一問發心淺深。第二問圓攝所以。前中。",
    "T36n1736_035:0266b16": "疏。以此甄別非無有異者。此中異下二處",
    "T36n1736_035:0266b17": "之文。疏。故纓絡云發心住者。是人等者。證",
    "T36n1736_035:0266b18": "成發心通始義也。彼經第二初釋經義品云。",
    "T36n1736_035:0266b19": "佛子。發心住者。是人始從具縛凡夫未識",
    "T36n1736_035:0266b20": "三寶聖人。未識好惡因之與果。一切不識",
    "T36n1736_035:0266b21": "不解不知。佛子從不知始。於凡夫地。值",
    "T36n1736_035:0266b22": "佛菩薩教法之中。起一念信。便發菩薩心。",
    "T36n1736_035:0266b23": "是人爾時信前名信相菩薩。亦名假名菩",
    "T36n1736_035:0266b24": "薩。亦名名字菩薩。其人略行十心。所謂信",
    "T36n1736_035:0266b25": "心。進心。念心。定心。慧心。戒心。迴向心。護法",
    "T36n1736_035:0266b26": "心。捨心。願心。又云。佛子。發心住是上進分",
    "T36n1736_035:0266b27": "善根人。若一劫二劫。乃至一恒二恒佛所。行",
    "T36n1736_035:0266b28": "十信心信三寶常住等。疏。明知此中發心。",
    "T36n1736_035:0266b29": "該於初後者。具縛未識初發為始。而一劫",
    "T36n1736_035:0266c01": "二劫修行方得初住。住前但名信相菩薩。居",
    "T36n1736_035:0266c02": "然通始終也。疏。問此既是初下。第二問答。",
    "T36n1736_035:0266c03": "顯圓攝所以。於中先問。後古德下答。於中",
    "T36n1736_035:0266c04": "三。初正釋本義。二傍序異釋。三引妨會宗。",
    "T36n1736_035:0266c05": "初中二。先明行布。後二圓融通攝門下圓",
    "T36n1736_035:0266c06": "融。於中亦二。先正辨圓融。後此中有二門",
    "T36n1736_035:0266c07": "下。出圓融所以。於中三。初雙標二門。二雙",
    "T36n1736_035:0266c08": "釋二門。三問答料揀。疏。前中普攬下。雙疏",
    "T36n1736_035:0266c09": "二門。即分為二。就初門中又二。一正明緣",
    "T36n1736_035:0266c10": "相。廣如玄中。疏。此經之中依斯義故下。二",
    "T36n1736_035:0266c11": "會釋經文。言如下文十定不通等說者。定",
    "T36n1736_035:0266c12": "通二品。義該始終故。等者等取十忍。下經",
    "T36n1736_035:0266c13": "十忍之中。有音聲順忍等。謂約五忍明義。",
    "T36n1736_035:0266c14": "七八九地得於無生已過信順。況於等覺。",
    "T36n1736_035:0266c15": "今明等覺有音聲等故是攝初。疏。十住十",
    "T36n1736_035:0266c16": "行等說者。謂位位滿處皆成佛故。一住若不",
    "T36n1736_035:0266c17": "收諸住。云何說得位滿成佛。故十住後有",
    "T36n1736_035:0266c18": "灌頂住。海幢灌頂之後便說佛故。疏。如離",
    "T36n1736_035:0266c19": "世間品說者。離世間品具二千行法。如次",
    "T36n1736_035:0266c20": "配於住行。而不存其位名。但有與位相",
    "T36n1736_035:0266c21": "應之行故。疏。二法界融攝門等者。在文",
    "T36n1736_035:0266c22": "可知。疏。問下發心功德品下。第三問答料",
    "T36n1736_035:0266c23": "揀。有三問答。一會前後經文。二問約法相",
    "T36n1736_035:0266c24": "收是則可爾下。以法疑人。先問。後答。答言",
    "T36n1736_035:0266c25": "十千劫乃是一經。是即仁王經。疏。此經縱有",
    "T36n1736_035:0266c26": "行布下。三通伏難。謂有難言。如上所說既",
    "T36n1736_035:0266c27": "有行布。此與諸經復云何異。故今答云。行",
    "T36n1736_035:0266c28": "布乃是圓融之行布耳。疏。亦有引此下文下。",
    "T36n1736_035:0266c29": "第二傍序異說。即安國法師。於中有三。初",
    "T36n1736_035:0267a01": "正立。二引文證成。三辨順違。初中意明。此",
    "T36n1736_035:0267a02": "中發心是初地證。發心非信成就發心。以其",
    "T36n1736_035:0267a03": "作用殊勝。非地前故。疏。以有則獲灌頂而",
    "T36n1736_035:0267a04": "昇位等。非是信故者。二引文證成。而言",
    "T36n1736_035:0267a05": "等者。彼有十義。以證此中非信成就。謂一",
    "T36n1736_035:0267a06": "以說斷除疑網出愛流。便得堅固不壞心",
    "T36n1736_035:0267a07": "故。以若未入聖何。以度疑。若是凡夫何能",
    "T36n1736_035:0267a08": "不壞。入見諦者乃能度疑。信不壞故。二若",
    "T36n1736_035:0267a09": "未入地不應得有常持戒故。三不應云",
    "T36n1736_035:0267a10": "生如來家故。四凡夫不得身語意業常無",
    "T36n1736_035:0267a11": "失故。五不應則獲功德法性身故。六不應",
    "T36n1736_035:0267a12": "云則獲十地十自在故。七不應則獲灌",
    "T36n1736_035:0267a13": "頂而昇位故。八不應云則身充遍於虛空",
    "T36n1736_035:0267a14": "故。九何以菩薩具智慧故。十信大乘者。猶",
    "T36n1736_035:0267a15": "為易。能信此法倍更難故。豈有凡法難於",
    "T36n1736_035:0267a16": "聖法。故知此品正教捨凡展轉乃至進入佛",
    "T36n1736_035:0267a17": "地。今疏文中略引彼證故。致等言是其一",
    "T36n1736_035:0267a18": "意。疏。若爾初地豈得灌頂下。辨非。文有五",
    "T36n1736_035:0267a19": "段。初正以其所引難其所立。但難其一餘",
    "T36n1736_035:0267a20": "九例知。謂既十地中方得灌頂。縱是初地豈",
    "T36n1736_035:0267a21": "得灌頂。二若云展轉下。假設彼救反以成",
    "T36n1736_035:0267a22": "立。三若許從信下。假縱彼救結破彼立。四",
    "T36n1736_035:0267a23": "下文自有下。廣引文證。顯彼立非。孟浪者",
    "T36n1736_035:0267a24": "出莊子。已見華藏品。五下發心品下。例破。",
    "T36n1736_035:0267a25": "後文所立非理。以彼下文亦判彼品為初",
    "T36n1736_035:0267a26": "地發心故。此既不立。彼居然非。疏。門下云",
    "T36n1736_035:0267a27": "無量億劫勤修學下。第三引妨會宗。於中",
    "T36n1736_035:0267a28": "有二。先問後通。前中即此品文。安國堅執",
    "T36n1736_035:0267a29": "屬證發心經多劫故。非是初心一生故",
    "T36n1736_035:0267b01": "也。亦非十千以為無量。遮救自義。況有救",
    "T36n1736_035:0267b02": "云無量即十千故。疏。通斯難者下通。通意",
    "T36n1736_035:0267b03": "可知。疏。第三亦兼修行者。以所具行位行",
    "T36n1736_035:0267b04": "即修行故。位即亦是修行之德。故云此及後",
    "T36n1736_035:0267b05": "二皆修行之德。疏。瑜伽菩薩地明等者。疏文",
    "T36n1736_035:0267b06": "有二。先釋科文。行相之言便引瑜伽明具",
    "T36n1736_035:0267b07": "五義。而行相為總故為科目。疏。後因緣者",
    "T36n1736_035:0267b08": "下。牒經別釋因緣之義。於中二。先以義略",
    "T36n1736_035:0267b09": "釋。二後瑜伽云下。引文釋。於中三。初引瑜",
    "T36n1736_035:0267b10": "伽。次引起信。後會當經。初中因緣之外更",
    "T36n1736_035:0267b11": "加四力。緣謂見聞境界。因謂內心發起。力謂",
    "T36n1736_035:0267b12": "有所幹能。然即前四因正望發心以明力",
    "T36n1736_035:0267b13": "用。自力即從種性因發。他力即是善友所",
    "T36n1736_035:0267b14": "攝。因力即是自起悲心。加行力即長時苦行。",
    "T36n1736_035:0267b15": "又四力成就即名為因。親能發故。疏。今經",
    "T36n1736_035:0267b16": "即初及三者。文中無人勸故。不言因加行",
    "T36n1736_035:0267b17": "故。疏。起信論智印經有七因緣者。論云信成",
    "T36n1736_035:0267b18": "就發心者。依何等人修何等行得信成就",
    "T36n1736_035:0267b19": "堪能發心。所謂依不定聚眾生已有熏習善",
    "T36n1736_035:0267b20": "根力故。信業果報能起十善厭生死苦。欲",
    "T36n1736_035:0267b21": "求無上菩提。得值諸佛親承供養。修行",
    "T36n1736_035:0267b22": "信心經一萬劫。信心成就故。諸佛菩薩教",
    "T36n1736_035:0267b23": "令發心(一)或以大悲故能自發心(二)或因正",
    "T36n1736_035:0267b24": "法欲滅。以護法因緣故能自發心(三)如是信",
    "T36n1736_035:0267b25": "心成就得發心者。入正定聚。畢竟不退。名",
    "T36n1736_035:0267b26": "住如來種中正因相應。若有眾生善根微少",
    "T36n1736_035:0267b27": "等。未經一萬劫。於中遇緣亦有發心。所謂",
    "T36n1736_035:0267b28": "見佛色相而發其心(一)或因供養眾僧而",
    "T36n1736_035:0267b29": "發其心(二)或因二乘之人教令發心(三)或學",
    "T36n1736_035:0267c01": "他發心(上有四緣)如是等發心悉皆不定。遇惡因",
    "T36n1736_035:0267c02": "緣。或便退失墮二乘地。智印同此。疏。信",
    "T36n1736_035:0267c03": "謂於實德能。深忍樂欲心淨為性者。唯識第",
    "T36n1736_035:0267c04": "六云。云何為信。於實德能深忍樂欲。心淨",
    "T36n1736_035:0267c05": "為性。對治不信樂善為業(此總明體業)。然信差",
    "T36n1736_035:0267c06": "別略有三種。一信有實。謂於諸法實事理",
    "T36n1736_035:0267c07": "中深信忍故。二信有德。謂於三寶真淨德",
    "T36n1736_035:0267c08": "中深信樂故。三信有能。謂於一切世出世",
    "T36n1736_035:0267c09": "善深信有力能得能成起希望故。釋曰。實",
    "T36n1736_035:0267c10": "德能三即信依處。忍樂欲三如次配之。言",
    "T36n1736_035:0267c11": "能得能成者。信己及他。今得後成。又無為",
    "T36n1736_035:0267c12": "得有為成故。論云。由斯對治彼不信心。愛",
    "T36n1736_035:0267c13": "樂證修世出世善。釋曰。上釋信業。下欲揀",
    "T36n1736_035:0267c14": "別。故又問答。論云忍謂勝解。此即信因。樂",
    "T36n1736_035:0267c15": "欲謂欲。即是信果。確陳此信。自相是何問",
    "T36n1736_035:0267c16": "也。豈不適言。心淨為性。此猶未了彼心淨",
    "T36n1736_035:0267c17": "言。若淨言即心應非心所。若令心淨慚",
    "T36n1736_035:0267c18": "等何別。心俱淨法為難亦然。釋曰。此中三",
    "T36n1736_035:0267c19": "難。初持業釋。次依主釋。後隣近釋。言為難",
    "T36n1736_035:0267c20": "亦然者。同前慚等何別。亦是心王俱時法故。",
    "T36n1736_035:0267c21": "論曰。此性澄清能淨心等。以心勝故立心",
    "T36n1736_035:0267c22": "淨名。如水清珠能清濁水。慚等雖善非淨",
    "T36n1736_035:0267c23": "為相。此淨為相無濫彼失。又諸染法各別",
    "T36n1736_035:0267c24": "有相。雖有不信自相渾濁。復能混濁餘心",
    "T36n1736_035:0267c25": "心所。如極穢物自穢穢他。信正翻彼故淨",
    "T36n1736_035:0267c26": "為相也(正義竟)。有說。信者愛樂為相。應通三",
    "T36n1736_035:0267c27": "性。體應即欲。又應苦集非信所緣(此破小乘上座部)",
    "T36n1736_035:0267c28": "有執。信者隨順為相。應通三性。即勝解欲。",
    "T36n1736_035:0267c29": "若印順者。即勝解故。若樂順者。即是欲故。離",
    "T36n1736_035:0268a01": "彼二體無順相故(此破大乘異師也)由此應知。心淨",
    "T36n1736_035:0268a02": "是信結也。然今疏文略引標釋義已周備。今",
    "T36n1736_035:0268a03": "法寶下以論配經。復有二意。一者別配。謂",
    "T36n1736_035:0268a04": "法有事理。即是初實也。法有理行即出世善",
    "T36n1736_035:0268a05": "等故。是後能故。云今法寶中已攝初後。後亦",
    "T36n1736_035:0268a06": "三寶中皆具此三者。義以前三通於三寶。",
    "T36n1736_035:0268a07": "如文可知。次大者下。釋下句也。疏。別中",
    "T36n1736_035:0268a08": "下。上釋總偈竟。疏。初半偈揀去偏偽者。即",
    "T36n1736_035:0268a09": "天台止觀中意。然有二文。一當第五卷明",
    "T36n1736_035:0268a10": "十法成乘。中有真正發菩提心。故云揀去偏",
    "T36n1736_035:0268a11": "偽。故下疏云。有二乘心者。名之為偏等。二",
    "T36n1736_035:0268a12": "者第一卷中明有五略。謂發大心。修大行。",
    "T36n1736_035:0268a13": "感大果。列大網。歸大處。今即第一發大",
    "T36n1736_035:0268a14": "心中文。然彼復分為三。初方言。次揀非。後",
    "T36n1736_035:0268a15": "顯是。方言易了。今將不求一行當彼揀",
    "T36n1736_035:0268a16": "非也。餘文即當顯是。今初。彼文云。道亦",
    "T36n1736_035:0268a17": "有通有別。今亦揀之略為其十。若心念念。",
    "T36n1736_035:0268a18": "專貪嗔癡。攝之不還拔之不出。日增月甚",
    "T36n1736_035:0268a19": "起上品十惡。如五扇提羅者。此發地獄心",
    "T36n1736_035:0268a20": "行火途道(一)若其心念念。欲多眷屬。如海",
    "T36n1736_035:0268a21": "吞流如火焚薪。起中品十惡。如調達誘眾",
    "T36n1736_035:0268a22": "者。此發畜生心行血塗道(二)若其心念念。",
    "T36n1736_035:0268a23": "欲得名聞四遠八方稱揚歎詠。內無實德",
    "T36n1736_035:0268a24": "虛比賢聖。起下品十惡。如摩揵提者此發",
    "T36n1736_035:0268a25": "鬼心行刀塗道(三)若其心念念。欲勝於彼。",
    "T36n1736_035:0268a26": "不耐下人輕他珍己。如鵄高飛下視人",
    "T36n1736_035:0268a27": "物。而外揚仁義禮智信。起下品善心。行阿",
    "T36n1736_035:0268a28": "修羅道(四)若其心念念。欣世間樂。安其臭身",
    "T36n1736_035:0268a29": "悅其癡心。此起中品善心行於人道(五)若",
    "T36n1736_035:0268b01": "其心念念。知三惡苦多。人間苦樂相間。天上",
    "T36n1736_035:0268b02": "純樂。為天上樂。閉六根不出。六塵不入。此",
    "T36n1736_035:0268b03": "上品善心行於天道(六)若其心念念。欲大威",
    "T36n1736_035:0268b04": "勢身口意業。纔有所作一切弭從。此發欲",
    "T36n1736_035:0268b05": "界主心行魔羅道(七)若其心念念。欲得利",
    "T36n1736_035:0268b06": "智辯聰。高才勇哲。鑒達六合。十方顒顒。此",
    "T36n1736_035:0268b07": "發勝智心行尼揵道(八)若其心念念。五塵六",
    "T36n1736_035:0268b08": "欲外樂蓋微。三禪之樂由如石泉其樂內",
    "T36n1736_035:0268b09": "熏。此發梵心行色無色道(九)若其心念念。",
    "T36n1736_035:0268b10": "知善惡輪環凡夫耽湎賢聖所訶。破惡由淨",
    "T36n1736_035:0268b11": "慧。淨慧由淨禪。淨禪由淨戒。尚此三法如",
    "T36n1736_035:0268b12": "飢如渴。此發無漏心行二乘道(十)若心若",
    "T36n1736_035:0268b13": "道其非甚多。略舉十耳(結)今疏欲具此十非",
    "T36n1736_035:0268b14": "故。於經文。委曲而取耳。於疏文中分二。先",
    "T36n1736_035:0268b15": "總明。即瑜伽意。後文中不求五事下。正釋經",
    "T36n1736_035:0268b16": "文配成十非。然不必全爾故致多言。以",
    "T36n1736_035:0268b17": "隨一煩惱有三塗因故。又但取意略明。但",
    "T36n1736_035:0268b18": "尋上引疏文。居然易了。但人天因含其三",
    "T36n1736_035:0268b19": "界也。一人。二欲天。三上二界。餘文可知。有",
    "T36n1736_035:0268b20": "二乘下結成。即前九為偽。後一為偏也。疏。",
    "T36n1736_035:0268b21": "其中對上四因四緣可以意得者。深心信",
    "T36n1736_035:0268b22": "解。及深信諸佛及佛法。即第一種性具足因。",
    "T36n1736_035:0268b23": "恭敬尊重一切佛。即第二賴佛菩薩攝受因。",
    "T36n1736_035:0268b24": "以恭敬故。但為永滅眾生苦。即第三多起",
    "T36n1736_035:0268b25": "悲心也。常欲利樂諸眾生莊嚴國土供養",
    "T36n1736_035:0268b26": "佛。即第四長時猛利難行苦行也。四因具矣。",
    "T36n1736_035:0268b27": "言四緣者。恭敬尊重一切佛者。以見聞",
    "T36n1736_035:0268b28": "神變威力故。即第一緣。受持正法修諸智",
    "T36n1736_035:0268b29": "者。以聞法微妙故。即第二緣。又受持正",
    "T36n1736_035:0268c01": "法者。見法欲滅故。即第三緣。但為永滅",
    "T36n1736_035:0268c02": "眾生苦者。即見生受惑業苦。是第四緣也。",
    "T36n1736_035:0268c03": "見苦即緣。長悲即因。故雖一文因緣具",
    "T36n1736_035:0268c04": "足。此中四力不具故不會之。疏。又上從",
    "T36n1736_035:0268c05": "不求五欲下。重解經文以上來所解參古德",
    "T36n1736_035:0268c06": "意。此下一向新意不干舊解。文自有五。一",
    "T36n1736_035:0268c07": "約信德。二約菩提意。三約佛性。四約四弘。",
    "T36n1736_035:0268c08": "五結歸真正。今初。則經文五偈應分為二。",
    "T36n1736_035:0268c09": "初一偈標信發心。後四偈彰信之德。疏。今",
    "T36n1736_035:0268c10": "文並具但不次耳者。彼經次云。一親近善友。",
    "T36n1736_035:0268c11": "二供養諸佛。三修習善根。四者志求勝法。",
    "T36n1736_035:0268c12": "五心常柔和。六遭苦能忍。七慈悲深厚。八",
    "T36n1736_035:0268c13": "深心平等。九愛樂大乘。十求佛智慧。疏。四",
    "T36n1736_035:0268c14": "有三字者。以供養佛字全同故。疏。又此十",
    "T36n1736_035:0268c15": "德即求菩提之意者。第二明菩提意。而云",
    "T36n1736_035:0268c16": "發菩提心等者。彼廣有文。略舉十四廣結",
    "T36n1736_035:0268c17": "無邊。今但舉一以等十三。謂二欲承事供",
    "T36n1736_035:0268c18": "養一切諸佛。悉無餘故發菩提心。其悉無",
    "T36n1736_035:0268c19": "餘下八字一一皆有。三欲嚴淨一切諸佛國",
    "T36n1736_035:0268c20": "土。四欲護持一切諸佛正教。五欲成滿一",
    "T36n1736_035:0268c21": "切如來誓願。六欲往一切諸佛國土。七欲",
    "T36n1736_035:0268c22": "入一切諸佛眾會。八欲知一切世界中諸",
    "T36n1736_035:0268c23": "劫次第。九欲知一切眾生心海。十欲知一",
    "T36n1736_035:0268c24": "切眾生根海。十一欲知一切眾生業海。十",
    "T36n1736_035:0268c25": "二欲知一切眾生行海。十三欲滅一切眾",
    "T36n1736_035:0268c26": "生煩惱海。十四欲拔一切眾生煩惱習氣海。",
    "T36n1736_035:0268c27": "悉無餘故發菩提心。善男子。以要言之。菩",
    "T36n1736_035:0268c28": "薩以如是等百萬阿僧祇方便行故發菩提",
    "T36n1736_035:0268c29": "心。善男子。菩薩行普入一切法皆證得故。",
    "T36n1736_035:0269a01": "普入一切剎悉嚴淨故。是故善男子。嚴淨",
    "T36n1736_035:0269a02": "一切世界。盡我願乃盡。拔一切眾生煩惱習",
    "T36n1736_035:0269a03": "氣。盡我願乃滿。釋曰。上皆菩提心所為也。",
    "T36n1736_035:0269a04": "對今經文可以意得。疏。末後偈初句下。三。",
    "T36n1736_035:0269a05": "約佛性。即隨難重顯種性具足三佛性義。",
    "T36n1736_035:0269a06": "即佛性論第二卷第三顯體分三因品。論云。",
    "T36n1736_035:0269a07": "復次佛性體有三種三性所攝義。應知三種",
    "T36n1736_035:0269a08": "者。所謂三因。三種佛性三因者。一應得因。二",
    "T36n1736_035:0269a09": "加行因。三圓滿因。初即二空所顯真如。由",
    "T36n1736_035:0269a10": "此應得菩提心。乃至道後法身故。二加行",
    "T36n1736_035:0269a11": "因者。謂菩提心。由此心故。得三十七品。十",
    "T36n1736_035:0269a12": "度十地。乃至道後法身。三圓滿因者。即加",
    "T36n1736_035:0269a13": "行因。由此故得一切圓滿。三種佛性者。應",
    "T36n1736_035:0269a14": "得因中具有三性。一住自性性。二引出性。",
    "T36n1736_035:0269a15": "三至得果性。釋曰。住自性者。謂道前凡夫位。",
    "T36n1736_035:0269a16": "引出性者。從發心已上窮有學聖位。至得",
    "T36n1736_035:0269a17": "果性者。無學聖位。疏。又文有四弘可以意",
    "T36n1736_035:0269a18": "得者。四約四弘也。文中不求五欲等。即顯",
    "T36n1736_035:0269a19": "煩惱無邊誓願斷。但為永滅眾生苦。即眾",
    "T36n1736_035:0269a20": "生無邊誓願度。受持正法修諸智。即法門",
    "T36n1736_035:0269a21": "無盡誓願學。證菩提故。即佛道無上誓願成。",
    "T36n1736_035:0269a22": "故四具矣。疏。又上云深心信解常清淨下。",
    "T36n1736_035:0269a23": "第五結歸真正。於中二。先顯真正菩提心",
    "T36n1736_035:0269a24": "體。後正結歸。前中意有其三意。初約三心",
    "T36n1736_035:0269a25": "菩提。二約三觀。三約四弘。今初。初明大",
    "T36n1736_035:0269a26": "智心。次慨眾生迷此下。大悲心後悼昔不知",
    "T36n1736_035:0269a27": "下。大願心即菩提心。燈大悲為油。大願為",
    "T36n1736_035:0269a28": "炷。大智為光。光照法界故。上如次即直",
    "T36n1736_035:0269a29": "心。大悲心。深心也。二約三觀者。悲願是假",
    "T36n1736_035:0269b01": "觀。前大智心中直明本性清淨。即是空觀。煩",
    "T36n1736_035:0269b02": "惱即菩提本來是佛。即中道觀。三約四弘",
    "T36n1736_035:0269b03": "者。初通立理以是圓教四弘故。稱性明之。",
    "T36n1736_035:0269b04": "從信煩惱即菩提下。別顯四弘。初即煩惱",
    "T36n1736_035:0269b05": "無邊誓願斷。二由稱本性而發心故下。即",
    "T36n1736_035:0269b06": "佛道無上誓願成。三慨眾生迷此下。眾生無",
    "T36n1736_035:0269b07": "邊誓願度。四悼昔不知下。法門無盡誓願學。",
    "T36n1736_035:0269b08": "此明四弘通指上四弘。上但指文。今將",
    "T36n1736_035:0269b09": "深心之言會通此四令圓妙耳。疏。有悲故",
    "T36n1736_035:0269b10": "不為無邊所寂下。正結歸。謂上雖多義",
    "T36n1736_035:0269b11": "不出悲智故今結之。即結上疏文及經耳。",
    "T36n1736_035:0269b12": "故止觀第五明十法成乘中。第二真正發菩",
    "T36n1736_035:0269b13": "提心云。既深識不思議境一苦一切苦。自悲",
    "T36n1736_035:0269b14": "昔苦起惑耽湎。乃至云思惟彼我鯁痛自",
    "T36n1736_035:0269b15": "他。即起大悲興兩誓願。眾生無邊誓願度。",
    "T36n1736_035:0269b16": "煩惱無邊誓願斷。眾生雖如虛空誓度如",
    "T36n1736_035:0269b17": "空之眾生。雖知煩惱無所有。誓斷無所",
    "T36n1736_035:0269b18": "由之煩惱(上二即空觀)雖知眾生甚多。而度多多",
    "T36n1736_035:0269b19": "之眾生。雖知煩惱無邊底。而斷無邊底之",
    "T36n1736_035:0269b20": "煩惱(假觀)雖知眾生如佛。而度如佛之眾生。",
    "T36n1736_035:0269b21": "雖知煩惱如實相。而斷如實相之煩惱(中觀)",
    "T36n1736_035:0269b22": "何者。若但拔苦因拔苦果此誓雜毒故須",
    "T36n1736_035:0269b23": "觀空。若偏觀空則不見眾生可度。是名",
    "T36n1736_035:0269b24": "著空者。諸佛所不化。若偏見眾生可度則",
    "T36n1736_035:0269b25": "墮愛見大悲非解脫道。今則非毒非偽故",
    "T36n1736_035:0269b26": "名為真。非空邊非有邊故名為正。如鳥",
    "T36n1736_035:0269b27": "飛空終不住空。雖不住空跡不可尋。雖",
    "T36n1736_035:0269b28": "空而度。雖度而空。是故誓與虛空共鬪故。",
    "T36n1736_035:0269b29": "名真正發菩提心。釋曰。此上釋須三觀所",
    "T36n1736_035:0269c01": "以。又云又識不思識心一樂心一切樂心。我",
    "T36n1736_035:0269c02": "及眾生昔雖求樂因不知樂因。如執瓦",
    "T36n1736_035:0269c03": "礫謂如意珠。妄指螢光呼為日月。今方",
    "T36n1736_035:0269c04": "始解故起大悲興兩誓願。謂法門無盡誓願",
    "T36n1736_035:0269c05": "知。無上佛道誓願成。雖知法門永寂如空。",
    "T36n1736_035:0269c06": "誓願修行永寂。雖知菩提無所有。無所有",
    "T36n1736_035:0269c07": "中吾故求之(上即空觀也)雖知法門如空無所有。",
    "T36n1736_035:0269c08": "而有誓願畫繪莊嚴虛空。雖知佛道非成",
    "T36n1736_035:0269c09": "所成。如空中種樹使得華果(名假觀也)雖知法",
    "T36n1736_035:0269c10": "門及佛果非修非不修。非證得非不證得。",
    "T36n1736_035:0269c11": "以無所證而證而得(中觀也)是名非偽非毒。名",
    "T36n1736_035:0269c12": "之為真。非空非愛見。名之為正。如是慈",
    "T36n1736_035:0269c13": "悲誓願。與不思議境智。非前非後同時俱",
    "T36n1736_035:0269c14": "起。慈悲即智慧。智慧即慈悲。無緣無念普",
    "T36n1736_035:0269c15": "覆一切。任運拔苦自然與樂。不同毒害。不",
    "T36n1736_035:0269c16": "同但空。不同愛見。是名真正發菩提心。釋",
    "T36n1736_035:0269c17": "曰。但觀上所引之文。疏文居然易了。即撮",
    "T36n1736_035:0269c18": "其大意而為此疏顯經深玄。然此經上下",
    "T36n1736_035:0269c19": "菩提心義。文理淵博。見其撮略故。取而用",
    "T36n1736_035:0269c20": "之。引而證之。疏。第二信為道元下。此段多",
    "T36n1736_035:0269c21": "易。但云一本義菩提本故者。意以本義為",
    "T36n1736_035:0269c22": "果德元。首義為因德元耳。言元者善之長",
    "T36n1736_035:0269c23": "也。即周易乾卦文言。釋乾元亨利貞四德",
    "T36n1736_035:0269c24": "云。元者善之長也。亨者嘉之會也。利者義之",
    "T36n1736_035:0269c25": "和也。貞者事之幹也。君子體仁足以長仁。",
    "T36n1736_035:0269c26": "嘉會足以合禮。利物足以和義。貞固足以",
    "T36n1736_035:0269c27": "幹事。君子行此四德者。故曰乾元亨利貞。",
    "T36n1736_035:0269c28": "今但用其一字義耳。疏。不信身心下。反成",
    "T36n1736_035:0269c29": "上義。知見相為菩提。知見性為涅槃。故法",
    "T36n1736_035:0270a01": "華論釋開佛知見。為無上義。謂雙開菩提",
    "T36n1736_035:0270a02": "涅槃疏。如意珠略有五義者取與信相應",
    "T36n1736_035:0270a03": "義耳。若準寶性論。寶有六義。頌云真實(一)",
    "T36n1736_035:0270a04": "世希有(二)明淨(三)及勢力(四)能莊嚴世間(五)最",
    "T36n1736_035:0270a05": "上不變等(六)。今此勝義攝真實最上二義。餘四",
    "T36n1736_035:0270a06": "則同。四即勢力。五即莊嚴。或無莊嚴加此",
    "T36n1736_035:0270a07": "蘊義。然疏五義皆言含法喻。思之可知。疏。",
    "T36n1736_035:0270a08": "尚不得疥癩野干等者。即薩遮尼揵子經第",
    "T36n1736_035:0270a09": "四。疏。初三頌明十住等者下。明諸位。皆含",
    "T36n1736_035:0270a10": "義理。並如本品。但言增上是不退住者。由",
    "T36n1736_035:0270a11": "前正心但聞讚毀不動。今聞無有利害更",
    "T36n1736_035:0270a12": "深而心不退故為增上。餘如下文尋之。然",
    "T36n1736_035:0270a13": "皆隱位名存其中行。或合或開。或略或廣。",
    "T36n1736_035:0270a14": "不全次第者。意明圓融信門即頓具故。亦",
    "T36n1736_035:0270a15": "猶離世間品。六位頓具故。亦頓成二千行。",
    "T36n1736_035:0270a16": "位位頓修故。若一向次第者。但得行布一分",
    "T36n1736_035:0270a17": "義耳。疏。以若有彼則有此者。揀濫。明此",
    "T36n1736_035:0270a18": "是圓融義。纔得一位即得一切位。如十味",
    "T36n1736_035:0270a19": "香纔燒一丸。如小芥子十氣齊發。若有聞",
    "T36n1736_035:0270a20": "香十味齊聞。若得沈氣時。則得檀氣。若得",
    "T36n1736_035:0270a21": "酥合則得龍腦等。十味丸藥服者齊得。亦準",
    "T36n1736_035:0270a22": "此知。非如鉤鎖由得於前方能得後。非",
    "T36n1736_035:0270a23": "如涉路若行一里即得二里。若行二里",
    "T36n1736_035:0270a24": "則進三里。故此位中不在位名。或開或合。",
    "T36n1736_035:0270a25": "正在於此。思之思之。疏。略辨十門三昧業",
    "T36n1736_035:0270a26": "用者。然還源觀。立一體二用三遍四德五止",
    "T36n1736_035:0270a27": "六觀。亦不出此。言一體者。即自性清淨圓",
    "T36n1736_035:0270a28": "明體。即通為十定之體。言二用者。一海印",
    "T36n1736_035:0270a29": "森羅常住用。即此第一三昧。二法界圓明目",
    "T36n1736_035:0270b01": "在用。即華嚴三昧。言三遍者。一者一塵普",
    "T36n1736_035:0270b02": "周法界遍。二一塵出生無盡遍。三一塵含容",
    "T36n1736_035:0270b03": "空有遍。此三並是因陀羅網三昧門。言四德",
    "T36n1736_035:0270b04": "者。一隨緣妙用無方德。二威儀住持有則德。",
    "T36n1736_035:0270b05": "三柔和質直攝生德。四普代眾生受苦德。即",
    "T36n1736_035:0270b06": "次下第六三昧門。言五止者。一照法清虛",
    "T36n1736_035:0270b07": "離緣止。二觀人寂怕絕欲止。三性起繁興法",
    "T36n1736_035:0270b08": "爾止。四錠光顯現無念止。五事理玄通非相",
    "T36n1736_035:0270b09": "止。言六觀者。一攝境歸心真空觀。二從心",
    "T36n1736_035:0270b10": "現境妙有觀。三心境祕密圓融觀。四智身影",
    "T36n1736_035:0270b11": "現眾緣觀。五多身入一鏡像觀。六主伴互現",
    "T36n1736_035:0270b12": "帝網觀。上之止觀並是寂用無涯三昧門。故",
    "T36n1736_035:0270b13": "此十門無不收矣。廣釋一體六觀等具如",
    "T36n1736_035:0270b14": "還源觀辨。疏。海印之義下。疏文分四。一標",
    "T36n1736_035:0270b15": "章。二總明。三別示義類。四總結料揀。初一",
    "T36n1736_035:0270b16": "可知。疏。下經云。如淨水中四兵像下。第二",
    "T36n1736_035:0270b17": "總明也。即引當經及於他經。以示能現所",
    "T36n1736_035:0270b18": "現海印之相。言乃至莫不皆於水中現者。其",
    "T36n1736_035:0270b19": "中間云。各各別異無交雜。劍戟弧矢類甚多。",
    "T36n1736_035:0270b20": "鎧冑車輿非一種。隨其所有相差別。莫不",
    "T36n1736_035:0270b21": "皆於水中現。而水本自無分別。菩薩三昧",
    "T36n1736_035:0270b22": "亦如是。即第十五經。疏。又云海有希奇等",
    "T36n1736_035:0270b23": "者。即此卷中下合云。無盡禪定解脫者。為平",
    "T36n1736_035:0270b24": "等印亦如是。福德智慧諸妙行。一切普修",
    "T36n1736_035:0270b25": "無厭足。疏。大集十四云下。引他經文。疏文",
    "T36n1736_035:0270b26": "分二。先正引。後解釋。前中即虛空藏菩薩品",
    "T36n1736_035:0270b27": "頭。有一善男子言。此中亦爾。經云亦復如",
    "T36n1736_035:0270b28": "是餘皆全同。疏。然此經文下。解釋。此即此",
    "T36n1736_035:0270b29": "上大集。言出現四天下像等者。文云。佛子。",
    "T36n1736_035:0270c01": "譬如大海普能印現四天下中一切眾生色",
    "T36n1736_035:0270c02": "身形像。是故共說以為大海。諸佛菩提亦復",
    "T36n1736_035:0270c03": "如是。普現一切眾生心念根性欲樂而無",
    "T36n1736_035:0270c04": "所現是故說名諸佛菩提。下偈文云。如海",
    "T36n1736_035:0270c05": "印現眾生心。以此說名為大海。菩提普印",
    "T36n1736_035:0270c06": "諸心行。是故說名為正覺。疏。言十義下。第",
    "T36n1736_035:0270c07": "三別顯義類也。疏。經云遍十方故者。即是",
    "T36n1736_035:0270c08": "今經。於一念頃遍十方也。言普悉包含無",
    "T36n1736_035:0270c09": "所拒者。即指上引。十義所引皆上總中。所",
    "T36n1736_035:0270c10": "引之經。及出現品。文多易了。但第十云以",
    "T36n1736_035:0270c11": "不待對是故常現者。此以第十釋成第九",
    "T36n1736_035:0270c12": "即為揀異。由十成九故云釋成。而九竪論。",
    "T36n1736_035:0270c13": "十是橫說。故為揀也。疏。具上十義下第四",
    "T36n1736_035:0270c14": "總結。於中先正結。後問仁王三賢下。問答料",
    "T36n1736_035:0270c15": "揀。先問。後答。問即上卷菩薩教化品。經云。",
    "T36n1736_035:0270c16": "若菩薩住百佛國土中。作閻浮提王王四",
    "T36n1736_035:0270c17": "天下。修百法明門。二諦平等心化一切眾",
    "T36n1736_035:0270c18": "生。下偈云。善覺菩薩四天下雙照二諦平等",
    "T36n1736_035:0270c19": "道。權化眾生遊百國。始登一乘無相道。釋",
    "T36n1736_035:0270c20": "曰。此前更無成佛之文。疏。答即上所引大",
    "T36n1736_035:0270c21": "集下。第二答中有三。初指前引答。二別引",
    "T36n1736_035:0270c22": "文答。三況出圓融。今初。謂上引大集灌頂",
    "T36n1736_035:0270c23": "即第十住。故云彼說住終。則初賢已得八",
    "T36n1736_035:0270c24": "相。何得偏引仁王三賢無文。疏。若占察經",
    "T36n1736_035:0270c25": "下。次引別文答。謂占察經作佛有四。初是",
    "T36n1736_035:0270c26": "信滿。正與今文相當。餘三因便故來耳。二",
    "T36n1736_035:0270c27": "解滿作佛即同前大集灌頂受位。三證滿者。",
    "T36n1736_035:0270c28": "初證名證滿故。云淨心地即初地故。四究",
    "T36n1736_035:0270c29": "竟菩薩地。即第十地後故。起信云。菩薩地盡",
    "T36n1736_035:0271a01": "覺心初起心無初相。以遠離微細念故得",
    "T36n1736_035:0271a02": "見心性。心即常住名究竟覺是也。疏。起信",
    "T36n1736_035:0271a03": "依此下。上正引經。此方引論。用信成就發",
    "T36n1736_035:0271a04": "心即第一信滿位。論云。菩薩發是心故。則",
    "T36n1736_035:0271a05": "得少分見於法身。以見法身故隨其願力",
    "T36n1736_035:0271a06": "能現八種利益眾生。所謂從兜率天退。入",
    "T36n1736_035:0271a07": "胎。住胎。出胎。出家。成道。轉法輪。入涅槃。即",
    "T36n1736_035:0271a08": "八相之文也。疏。況圓融門中不依次位者。",
    "T36n1736_035:0271a09": "三況出圓義也。則上所引尚是行布。以四",
    "T36n1736_035:0271a10": "位成佛深淺不同故。今初即具後故是圓融。",
    "T36n1736_035:0271a11": "今約信滿猶寄終教說耳。疏。因果無礙下。",
    "T36n1736_035:0271a12": "通伏難。謂有難云。若初即後應壞因果故。",
    "T36n1736_035:0271a13": "故為此通明其無礙。正在因時即有果。果",
    "T36n1736_035:0271a14": "中有因。隨門不同名因名果。體無前後故",
    "T36n1736_035:0271a15": "得圓融。雙存則亦因亦果。俱泯則果海離言。",
    "T36n1736_035:0271a16": "疏。又此化現非唯一位依一類界者。重揀前",
    "T36n1736_035:0271a17": "文以圓融。非唯一位則顯具一切地位。非",
    "T36n1736_035:0271a18": "依一類界則顯遍於時處也。第二華嚴三",
    "T36n1736_035:0271a19": "昧。疏。萬行如華嚴法身故餘如別說者。遺",
    "T36n1736_035:0271a20": "忘集說。略有十觀。一攝相歸真觀。二相盡",
    "T36n1736_035:0271a21": "證實觀三相實無礙觀。四隨相攝生觀。五緣",
    "T36n1736_035:0271a22": "起相收觀。六微細容攝觀。七一多相即觀。八",
    "T36n1736_035:0271a23": "帝網重重觀。九主伴圓融觀。十果海平等觀。",
    "T36n1736_035:0271a24": "然此十觀融四法界。初二理法界。始終不",
    "T36n1736_035:0271a25": "異。三即事理無礙法界。四即隨事法界。次",
    "T36n1736_035:0271a26": "五即事事無礙法界。五即一多相容不同門。",
    "T36n1736_035:0271a27": "六即微細相容安立門。七即諸法相即自在",
    "T36n1736_035:0271a28": "門。八即因陀羅網境界門。九即主伴圓融具",
    "T36n1736_035:0271a29": "德門。其第十觀果海絕言。通為前四之極。",
    "T36n1736_035:0271b01": "則四法界十種玄門皆約因分。然此十觀略",
    "T36n1736_035:0271b02": "收萬類不異玄中故指在餘。又釋題中",
    "T36n1736_035:0271b03": "廣顯華嚴義竟。又還源觀釋云。廣修萬行",
    "T36n1736_035:0271b04": "稱實成德。普周法界而證菩提。如華有",
    "T36n1736_035:0271b05": "結實之用。行有感果之能。今則託事表彰。",
    "T36n1736_035:0271b06": "所以舉華為喻。嚴者。行成剋果。契理稱",
    "T36n1736_035:0271b07": "真。性相兩亡。能所俱絕。顯煥炳著故名嚴",
    "T36n1736_035:0271b08": "也。良以非真流之行無以契真。何有飾真",
    "T36n1736_035:0271b09": "之行。不從真起此。則真該妄末行無不",
    "T36n1736_035:0271b10": "修。妄徹真源相無不寂。故曰。法界自在圓",
    "T36n1736_035:0271b11": "明無礙用為華嚴三昧也。若更總釋。總以萬",
    "T36n1736_035:0271b12": "行嚴於法界。成於法身為華嚴也。行有",
    "T36n1736_035:0271b13": "行布圓融。成佛亦有十身總別。別如普眼長",
    "T36n1736_035:0271b14": "者以十波羅蜜嚴成十身。融如八地一念",
    "T36n1736_035:0271b15": "之中十度圓修。成佛之時十身無礙。故曰",
    "T36n1736_035:0271b16": "華嚴。餘如題中。第三因陀羅網三昧中。",
    "T36n1736_035:0271b17": "疏。次半頌舉一例餘。亦有二意者。前意對",
    "T36n1736_035:0271b18": "前第一意。既一塵之中有多塵向來。方說",
    "T36n1736_035:0271b19": "一塵攝剎。今方說塵內所具餘塵攝剎。後",
    "T36n1736_035:0271b20": "意對前第二意。此所例塵非前塵內。是前",
    "T36n1736_035:0271b21": "塵外遍法界中塵也。疏。由於昔時以手持",
    "T36n1736_035:0271b22": "供供佛施人稱周法界者。此出因也。供",
    "T36n1736_035:0271b23": "佛施人約其施行。稱周法界約其施心。入",
    "T36n1736_035:0271b24": "深觀故。疏。故令真流供具等諸佛之難思",
    "T36n1736_035:0271b25": "者。顯今果也。真流供具顯出供時心以稱",
    "T36n1736_035:0271b26": "法界。手出供具故。等諸佛之難思者。稱因",
    "T36n1736_035:0271b27": "境也。因雖尊勝。心不稱境非真供養。由",
    "T36n1736_035:0271b28": "稱真之因感稱真之果。能供真佛之境。疏。",
    "T36n1736_035:0271b29": "初半對治等者。對治文顯。隨心所樂為世界",
    "T36n1736_035:0271c01": "者。順心令喜故。隨行差別即當為人者。心",
    "T36n1736_035:0271c02": "行不同生善異故。如心寂靜應教禪定。若",
    "T36n1736_035:0271c03": "心明利為說智慧。悉以善巧而成就文。則連",
    "T36n1736_035:0271c04": "上屬於為人。第一義者。謂要見理。見理方",
    "T36n1736_035:0271c05": "得名成就耳。又成就言通於上三。前三悉",
    "T36n1736_035:0271c06": "檀皆為見理故。疏。第六四攝攝生三昧。布",
    "T36n1736_035:0271c07": "施攝中。前二偈有兩重釋。先約財施。所須",
    "T36n1736_035:0271c08": "王位皆屬外財故。王位兼於身命。亦屬內",
    "T36n1736_035:0271c09": "財。疏。又此施位下。第二重釋次半偈。可愛",
    "T36n1736_035:0271c10": "著物即三種難行之一。次法及無畏兼前財。",
    "T36n1736_035:0271c11": "三為一切施。又將後二屬於遂求。然準瑜",
    "T36n1736_035:0271c12": "伽六度四攝各有九門。頌云。自性一切難。",
    "T36n1736_035:0271c13": "一切門善士。一切種遂求。二世樂清淨。自性",
    "T36n1736_035:0271c14": "皆一。一切或二或三。難行皆三。一切門皆四。",
    "T36n1736_035:0271c15": "善士皆五。一切種皆六。遂求皆七皆八。二世",
    "T36n1736_035:0271c16": "樂皆九。清淨皆十。四攝即當三十三卷。至",
    "T36n1736_035:0271c17": "十行品更說其相。今疏言即難行者。以難",
    "T36n1736_035:0271c18": "行有三。一物少自在施。二可愛著物施。三",
    "T36n1736_035:0271c19": "極大艱難獲財施。今當第二難也。疏。又後",
    "T36n1736_035:0271c20": "二偈至隨求即與者。是遂求施。遂求有八。",
    "T36n1736_035:0271c21": "一匱乏飲食而求乞者施以飲食。二匱乏",
    "T36n1736_035:0271c22": "車乘而求乞者施以車乘。三乏衣服。四嚴",
    "T36n1736_035:0271c23": "具五資生什物。六種種塗飾香鬘。七舍宅。八",
    "T36n1736_035:0271c24": "光明。皆如初二句會文可知。疏。一切愛語",
    "T36n1736_035:0271c25": "等者下所列。即三愛語。一慰喻愛語。二慶悅",
    "T36n1736_035:0271c26": "愛語。三勝益愛語。疏。言種種梵音者。即八",
    "T36n1736_035:0271c27": "種梵音等者。文中具列初二。疏釋後六但標。",
    "T36n1736_035:0271c28": "若釋應云。三調和謂大小得中。四柔軟者。",
    "T36n1736_035:0271c29": "言無麁獷。五不誤者。言無錯誤。六不女者。",
    "T36n1736_035:0272a01": "其聲雄朗。七尊慧者。言無戰懼。八深遠者。",
    "T36n1736_035:0272a02": "臍輪發聲。疏。隨心說法應在後偈者。以後",
    "T36n1736_035:0272a03": "偈說八萬法門。是順正法教語故。應合云",
    "T36n1736_035:0272a04": "隨心為說。前偈種種梵音故。是隨世儀軌。合",
    "T36n1736_035:0272a05": "言隨世所宜而化誘。疏。初頌一切同事者。",
    "T36n1736_035:0272a06": "瑜伽同事不舉別相。但同上利行即名同",
    "T36n1736_035:0272a07": "事。故利行居先則示同。利衰等為一切也。",
    "T36n1736_035:0272a08": "等取毀譽稱譏苦樂。忍於諸苦而同事故",
    "T36n1736_035:0272a09": "者。難行有三。亦無別相。即同三利行為三",
    "T36n1736_035:0272a10": "難行同事。謂一諸未行勝善根因。諸有情",
    "T36n1736_035:0272a11": "所行利行。二現在耽著廣大財位眾具圓滿。",
    "T36n1736_035:0272a12": "諸有情所行利行。三於外道異執邪見邪行。",
    "T36n1736_035:0272a13": "所行利行。同事例耳。今於上三同事皆須",
    "T36n1736_035:0272a14": "忍苦。疏。一即十種清淨利行者。謂一依外",
    "T36n1736_035:0272a15": "清淨有五。二依內清淨有五。依外五者。一",
    "T36n1736_035:0272a16": "無罪利行。二不轉利行。三漸次。四遍行。五如",
    "T36n1736_035:0272a17": "應。論廣釋其相。依內清淨有五者。一謂諸",
    "T36n1736_035:0272a18": "菩薩。於諸有情起廣大悲。意樂現前而行",
    "T36n1736_035:0272a19": "利行。二諸菩薩。於諸有情起所作義利。雖",
    "T36n1736_035:0272a20": "受一切大苦。劬勞而心無倦。深生歡喜。為",
    "T36n1736_035:0272a21": "諸有情而行利行。三安處最勝第一財位。而",
    "T36n1736_035:0272a22": "自謙下如子如僕。及離憍慢而行利行。四",
    "T36n1736_035:0272a23": "心無愛染無有虛偽。真實哀愍而行利行。",
    "T36n1736_035:0272a24": "五起畢竟無復退轉。慈愍之心。而行利行。",
    "T36n1736_035:0272a25": "疏。次三句即善士利行者。善士有五。一於",
    "T36n1736_035:0272a26": "真實義勸導有情。二於應時勸導。三於能",
    "T36n1736_035:0272a27": "行攝勝妙義勸導。四於有情柔軟勸導。五",
    "T36n1736_035:0272a28": "於有情慈心勸導。此之五相。皆是大人之",
    "T36n1736_035:0272a29": "法。慈心勸導舉後等初。疏。次二偈即遂求",
    "T36n1736_035:0272b01": "利行者。論云。此略有八。謂諸菩薩見諸有",
    "T36n1736_035:0272b02": "情於應慚處。為無慚纏之所纏繞。方便開",
    "T36n1736_035:0272b03": "解令離彼纏如無慚纏。二無愧。三昏沈。四",
    "T36n1736_035:0272b04": "睡眠。五掉舉。六惡作。七嫉。八慳。皆如無慚",
    "T36n1736_035:0272b05": "纏說。疏。次二偈即一切種利行者。彼說或",
    "T36n1736_035:0272b06": "六或七總有十三。六者。一應攝受者正攝",
    "T36n1736_035:0272b07": "受之。二應調伏者正調伏之。三憎背聖教",
    "T36n1736_035:0272b08": "者除其恚惱。四處中住者令入聖教。五於",
    "T36n1736_035:0272b09": "三乘中令其成熟。六已成熟者令得解脫。",
    "T36n1736_035:0272b10": "云何七種。謂諸菩薩安處一分所化有情。於",
    "T36n1736_035:0272b11": "善資糧。守護長養。所謂一依下乘出離。二",
    "T36n1736_035:0272b12": "依大乘出離。三於遠離。四於心一境性。五",
    "T36n1736_035:0272b13": "於清淨諸障。六於二乘而正安處。七於無",
    "T36n1736_035:0272b14": "上正等菩提而得安處。疏。後一偈即一切",
    "T36n1736_035:0272b15": "門利行。謂不信令信故者。此略有四。一不",
    "T36n1736_035:0272b16": "信令信。二犯戒有情令戒圓滿。三惡慧有",
    "T36n1736_035:0272b17": "情令慧圓滿。四慳悋有情於捨圓滿。今疏",
    "T36n1736_035:0272b18": "文中略舉其一。疏。瑜伽廣說利行居先等",
    "T36n1736_035:0272b19": "者。會二前後。可知。疏。婆沙七十九等者。彼",
    "T36n1736_035:0272b20": "云。毘奈耶說。世尊有時為四天王。以南印",
    "T36n1736_035:0272b21": "度邊國俗語說四聖諦。謂醫泥迷泥瑜部達",
    "T36n1736_035:0272b22": "[甲*葉]剌蔑戾車語。說四聖諦。謂摩奢都奢僧攝",
    "T36n1736_035:0272b23": "摩薩縛怛囉毘剌達。論引淨名圓音為難。",
    "T36n1736_035:0272b24": "下釋有七。一云。有作是說。佛以聖語說",
    "T36n1736_035:0272b25": "四聖諦。能令一切所化有情皆得領解。何",
    "T36n1736_035:0272b26": "以作此等語說。答為滿彼意故。彼天欲聞",
    "T36n1736_035:0272b27": "故。下並取意引之。二復次世尊欲顯於諸",
    "T36n1736_035:0272b28": "言音皆能善解故。謂有疑。佛不能餘語等。",
    "T36n1736_035:0272b29": "三復次有所化者。依佛不變形言而得受",
    "T36n1736_035:0272c01": "化。有所化者。依佛轉變形言而受化者。",
    "T36n1736_035:0272c02": "四復有說者。佛以一音說四聖諦。不能",
    "T36n1736_035:0272c03": "令一切所化有情皆得領解。世尊雖有自",
    "T36n1736_035:0272c04": "在神力。而於境界不能改越。如不能令",
    "T36n1736_035:0272c05": "耳見諸色等。通圓音云。答不須通。非三",
    "T36n1736_035:0272c06": "藏故。諸讚佛頌言多過實。如常在定不睡",
    "T36n1736_035:0272c07": "眠等皆過實也。五復次如來言音遍諸聲",
    "T36n1736_035:0272c08": "境。隨所欲語皆能作之故。復伽陀作如是",
    "T36n1736_035:0272c09": "說。六復次佛語輕利速疾轉故。故云佛以",
    "T36n1736_035:0272c10": "一音演說法。眾生各各隨所解。七復次如",
    "T36n1736_035:0272c11": "來言音雖有多種。而同有益故說一音。釋",
    "T36n1736_035:0272c12": "曰。然上七解。前三可通。後四淺近。即彼小",
    "T36n1736_035:0272c13": "乘三藏說故。疏。篾戾車者。三藏云惡中惡。",
    "T36n1736_035:0272c14": "亦云奴中奴。皆義翻耳。",
    "T36n1736_035:0272c15": "大方廣佛華嚴經隨疏演義鈔卷第三十五"
}