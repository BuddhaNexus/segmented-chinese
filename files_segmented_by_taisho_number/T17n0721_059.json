{
    "T17n0721_059:0347a19": "正法念處經卷第五十九",
    "T17n0721_059:0347a21": "元魏婆羅門瞿曇般若流支譯",
    "T17n0721_059:0347a22": "觀天品之三十八(夜摩天之二十四)",
    "T17n0721_059:0347a23": "「爾時，菩薩鵝王名曰善時，攝諸鵝眾，以正念",
    "T17n0721_059:0347a24": "心、利益一切眾生之心，觀諸鵝眾心受快樂，",
    "T17n0721_059:0347a25": "獨在一窟思惟念法。如是善時鵝王愛念",
    "T17n0721_059:0347a26": "法樂，為他說法以為悅樂。復有餘鵝亦思",
    "T17n0721_059:0347a27": "念法。爾時天眾以歡喜心，為求樂故，來向",
    "T17n0721_059:0347a28": "此處，觀此大池周遍可愛，一切時樹花果具",
    "T17n0721_059:0347a29": "足。天眾觀之，及天女眾歡喜歌舞，遊戲受",
    "T17n0721_059:0347b01": "樂，百倍增長，圍遶大池。「爾時，菩薩鵝王見天",
    "T17n0721_059:0347b02": "眾已，以成就慧而說頌曰：",
    "T17n0721_059:0347b03": "「『智者不放逸，　　能斷於放逸，",
    "T17n0721_059:0347b04": "　　則昇智慧臺，　　得無上安隱。",
    "T17n0721_059:0347b05": "　　若斷於放逸，　　得勝寂滅道，",
    "T17n0721_059:0347b06": "　　入此廣大道，　　智慧到涅槃。",
    "T17n0721_059:0347b07": "　　放逸能障道，　　令心過相續，",
    "T17n0721_059:0347b08": "　　以是放逸故，　　破壞法橋梁。",
    "T17n0721_059:0347b09": "　　能壞於善念，　　失於解脫道，",
    "T17n0721_059:0347b10": "　　以是放逸故，　　將人至惡道。",
    "T17n0721_059:0347b11": "　　以放逸亂心，　　不覺時利益，",
    "T17n0721_059:0347b12": "　　不知語作法，　　不覺如死人。",
    "T17n0721_059:0347b13": "　　雖住於天身，　　如畜生無異，",
    "T17n0721_059:0347b14": "　　放逸癡所壞，　　或舞或歌笑。",
    "T17n0721_059:0347b15": "　　或生或退沒，　　當生已復滅，",
    "T17n0721_059:0347b16": "　　三界諸眾生，　　放逸故轉行。",
    "T17n0721_059:0347b17": "　　造作一切過，　　惡業之所縛；",
    "T17n0721_059:0347b18": "　　迷惑一切法，　　放逸怨所轉。",
    "T17n0721_059:0347b19": "　　以放逸所害，　　不知於內法，",
    "T17n0721_059:0347b20": "　　亦不知外法，　　不覺失其心。",
    "T17n0721_059:0347b21": "　　智者所輕笑，　　而天子行之，",
    "T17n0721_059:0347b22": "　　無羞無人罰，　　為放逸所害。",
    "T17n0721_059:0347b23": "　　心樂於遊戲，　　亦常樂歌舞，",
    "T17n0721_059:0347b24": "　　於境界無厭，　　退失於天處。",
    "T17n0721_059:0347b25": "　　為放逸所誑，　　於怖處而笑，",
    "T17n0721_059:0347b26": "　　猶如盲冥人，　　不知道非道。』",
    "T17n0721_059:0347b27": "「如是善時菩薩鵝王利益他故，觀天眾已，住",
    "T17n0721_059:0347b28": "於第一可愛說法鳥眾之中，說調伏偈。而諸",
    "T17n0721_059:0347b29": "天眾雖聞其說而不聽受，歌舞戲笑，受五欲",
    "T17n0721_059:0347c01": "樂，遶池而住，樂觀境界。「夜摩天中有三大",
    "T17n0721_059:0347c02": "士，常為放逸行天夜摩天眾而演說法。何等",
    "T17n0721_059:0347c03": "為三？一者，夜摩天王牟修樓陀；二者，善時鵝",
    "T17n0721_059:0347c04": "王菩薩；三者，種種莊嚴孔雀王菩薩。是三大",
    "T17n0721_059:0347c05": "士常為利他而演說法，或有令得聲聞菩提，",
    "T17n0721_059:0347c06": "或有令得緣覺菩提。如是大士超魔境界。「時，",
    "T17n0721_059:0347c07": "魔波旬作如是念：『此諸大士，空我境界，欲捨",
    "T17n0721_059:0347c08": "我去。人中沙門，四天王中四大天王，三十",
    "T17n0721_059:0347c09": "三天中憍尸迦，夜摩天中牟修樓陀、善時菩",
    "T17n0721_059:0347c10": "薩、種種莊嚴菩薩，兜率陀天寂靜天王及",
    "T17n0721_059:0347c11": "其眷屬，此等諸人雖住我境而不屬我。六天",
    "T17n0721_059:0347c12": "及人，我使能敗，除化樂天，雖我境界而有大",
    "T17n0721_059:0347c13": "力，我不能亂。我今當遣智慧大臣至夜摩天，",
    "T17n0721_059:0347c14": "往亂其法。』作是念已，即與大臣而共籌量：『汝",
    "T17n0721_059:0347c15": "當往詣夜摩天王牟修樓陀、善時菩薩、種種莊",
    "T17n0721_059:0347c16": "嚴菩薩所，而敗壞之。汝等三人善能言語、善",
    "T17n0721_059:0347c17": "能變化，有大勢力——其三人者：一名歡喜；二名",
    "T17n0721_059:0347c18": "放逸；三名欲迷——汝去當至夜摩天王牟修樓",
    "T17n0721_059:0347c19": "陀、善時菩薩、種種莊嚴菩薩所，說法敗之。』「時，",
    "T17n0721_059:0347c20": "三大臣聞是語已，即下往詣夜摩天眾，至善",
    "T17n0721_059:0347c21": "時鵝王所。到已見此鵝王威德勇健，勝相無",
    "T17n0721_059:0347c22": "畏，其聲調伏，為諸天眾說偈頌曰：",
    "T17n0721_059:0347c23": "「『此非放逸時，　　不應生歡喜，",
    "T17n0721_059:0347c24": "　　此二法生癡，　　死時有大力。",
    "T17n0721_059:0347c25": "　　喜煙放逸火，　　燒無量大眾，",
    "T17n0721_059:0347c26": "　　境界所迷惑，　　無目不覺知。",
    "T17n0721_059:0347c27": "　　能斷於相續，　　及以眾生行，",
    "T17n0721_059:0347c28": "　　為境界所迷，　　不覺知利益。』",
    "T17n0721_059:0347c29": "「時，三大臣聞是語已，而說偈言：",
    "T17n0721_059:0348a01": "「『放逸最歡喜，　　一切樂緣轉。",
    "T17n0721_059:0348a02": "　　放逸故生愛，　　云何如是說？』",
    "T17n0721_059:0348a03": "「善時鵝王以偈答曰：",
    "T17n0721_059:0348a04": "「『無放逸歡喜，　　一切樂緣轉。",
    "T17n0721_059:0348a05": "　　放逸生苦惱，　　故說蓮花池。』",
    "T17n0721_059:0348a06": "「時，魔大臣放逸復說偈言：",
    "T17n0721_059:0348a07": "「『樂及於境界，　　放逸諸天女，",
    "T17n0721_059:0348a08": "　　及以諸技術，　　為第一可愛。』",
    "T17n0721_059:0348a09": "「善時鵝王復以偈答：",
    "T17n0721_059:0348a10": "「『若法生放逸，　　一切皆是苦，",
    "T17n0721_059:0348a11": "　　能失諸善根，　　行於三惡道。』",
    "T17n0721_059:0348a12": "「爾時，放逸復說偈言：",
    "T17n0721_059:0348a13": "「『或處於園林，　　若在蓮花池，",
    "T17n0721_059:0348a14": "　　或於重閣處，　　放逸故受樂。』",
    "T17n0721_059:0348a15": "「善時鵝王復以偈答：",
    "T17n0721_059:0348a16": "「『於山園林中，　　曠野寂靜處，",
    "T17n0721_059:0348a17": "　　無放逸寂靜，　　能斷於魔縛。",
    "T17n0721_059:0348a18": "　　放逸入地獄，　　或墮畜生中，",
    "T17n0721_059:0348a19": "　　復生於餓鬼，　　放逸癡心故。』",
    "T17n0721_059:0348a20": "「如是善時鵝王說是偈頌答放逸時，牟修樓",
    "T17n0721_059:0348a21": "陀於金窟中遠離放逸而修禪定，及餘天",
    "T17n0721_059:0348a22": "子遠離放逸亦修禪定。牟修樓陀既知此",
    "T17n0721_059:0348a23": "事，來向大池。無量百千天女圍遶，遍滿虛空，",
    "T17n0721_059:0348a24": "歌舞作樂出眾妙音，近於天王。不放逸天不",
    "T17n0721_059:0348a25": "歌不舞，於答難時，忽然而至。「爾時，牟修樓陀",
    "T17n0721_059:0348a26": "聞鵝王說一切偈頌，憶念知已：『魔王大臣",
    "T17n0721_059:0348a27": "名曰放逸，三人同侶，我於餘天聞其至此。一",
    "T17n0721_059:0348a28": "名放逸，二名歡喜，三名欲迷，於癡人所增長",
    "T17n0721_059:0348a29": "重惑。我當為此放逸大臣說十一法答難法",
    "T17n0721_059:0348b01": "門，破此魔眾。』",
    "T17n0721_059:0348b02": "「爾時，夜摩天王思惟此事，與善時鵝王共籌",
    "T17n0721_059:0348b03": "量已，從空而下，坐蓮花臺，與無量放逸行天",
    "T17n0721_059:0348b04": "而自圍遶，說此十一種勝上答難法門，告諸",
    "T17n0721_059:0348b05": "天眾：『汝今諦聽放逸之過。我從往昔曾見",
    "T17n0721_059:0348b06": "無放逸天子，名曰安隱，為我宣說，令我得聞",
    "T17n0721_059:0348b07": "如此之法，乃是迦葉如來之所演說。汝今諦",
    "T17n0721_059:0348b08": "聽，善思念之。一切天眾、說法鳥眾、善時鵝",
    "T17n0721_059:0348b09": "王及魔王眾、放逸大臣、顛倒說者、為諸世",
    "T17n0721_059:0348b10": "間作無利益、住魔伴黨……一切諦聽。十一問",
    "T17n0721_059:0348b11": "難勝上法門，所謂十一白法斷於十一垢染",
    "T17n0721_059:0348b12": "之法。欲求真實、欲求涅槃、欲離魔界，畏生死",
    "T17n0721_059:0348b13": "縛，住於寂靜阿蘭若處，獨一無侶，欲求實諦，",
    "T17n0721_059:0348b14": "欲滅黑闇，一心諦聽。何等十一勝上法門斷",
    "T17n0721_059:0348b15": "十一法？一者以調伏斷於憍慢；二者正心不",
    "T17n0721_059:0348b16": "亂斷除二種破戒；三者精進能滅懈怠；四",
    "T17n0721_059:0348b17": "者白法能斷垢法；五者白法能斷惡法；六",
    "T17n0721_059:0348b18": "者知足能斷多欲；七者以遠離住斷近親",
    "T17n0721_059:0348b19": "里；八者以正語斷無義語；九者正住斷於",
    "T17n0721_059:0348b20": "輕掉；十者布施斷於貧窮；十一者智慧斷於",
    "T17n0721_059:0348b21": "無知。如是十一垢染之法縛人著於放逸樹",
    "T17n0721_059:0348b22": "枝，欲離魔境，應當斷滅。畏生死者，應斷放",
    "T17n0721_059:0348b23": "逸。夫放逸者，是生死本；不放逸者，是解脫",
    "T17n0721_059:0348b24": "因。爾時，迦葉如來欲令一切諸眾生等離生",
    "T17n0721_059:0348b25": "死故，說如是法。我昔從於先舊天子聞說此",
    "T17n0721_059:0348b26": "法，如是天子亦從迦葉如來聞如此法，為",
    "T17n0721_059:0348b27": "我宣說。次第傳聞，我為汝說。「『以何等法調伏",
    "T17n0721_059:0348b28": "憍慢？調伏之人，一切眾生之所愛重，住調伏",
    "T17n0721_059:0348b29": "故，斷此憍慢麁惡之法。憍慢有五，何等為五？",
    "T17n0721_059:0348c01": "所謂若入聚落城邑或行道路，其行速疾，不",
    "T17n0721_059:0348c02": "慎威儀。或行道路或行非道，或抖擻衣或",
    "T17n0721_059:0348c03": "佯跛行，正心之人見之生瞋：「云何此人行",
    "T17n0721_059:0348c04": "不順法？為醉？為狂？」是則名為第一憍慢。如是",
    "T17n0721_059:0348c05": "憍慢，云何而斷？應正直行，不轉不顧，直視一",
    "T17n0721_059:0348c06": "尋，威儀齊整，不抖擻衣、不高舉足——限齊四指，",
    "T17n0721_059:0348c07": "不通肩被衣、袈裟齊等，行不掉臂。此不放逸",
    "T17n0721_059:0348c08": "能斷放逸。復有四種放逸，諸比丘、比丘等",
    "T17n0721_059:0348c09": "應當斷離，所謂說無益語，心不思念、不知多",
    "T17n0721_059:0348c10": "少；至施主家不喚突入，亦不彈指，在上而",
    "T17n0721_059:0348c11": "坐，說於無量無義之言而不覺知；於靜坐處",
    "T17n0721_059:0348c12": "發大音聲；觀眾女人，無緣而瞋；左右顧視，不",
    "T17n0721_059:0348c13": "觀前後；眷屬憍慢；盜入他家。如是比丘，一切",
    "T17n0721_059:0348c14": "世人皆悉不愛，寂靜行者說此比丘名為",
    "T17n0721_059:0348c15": "憍慢，在家、出家皆亦如是。如斯等過，云何",
    "T17n0721_059:0348c16": "斷除？若於施主及以餘人說正法語，前後",
    "T17n0721_059:0348c17": "相應，觀人而說、觀心而說、依時處說、不相違",
    "T17n0721_059:0348c18": "說、軟語而說、令易解說、法相應說，如說而",
    "T17n0721_059:0348c19": "行，不觀女人，彈指而入，知時出入，亦知其",
    "T17n0721_059:0348c20": "相，不抖擻衣，不掉臂行，不作高唾，不大音",
    "T17n0721_059:0348c21": "聲，美語說法，待問而說，不斷他語，少言美",
    "T17n0721_059:0348c22": "說，以法語說。是名毘尼斷於憍慢。「『復次，第",
    "T17n0721_059:0348c23": "二調伏能斷憍慢。云何調伏？所謂比丘及比",
    "T17n0721_059:0348c24": "丘等，入於他家，若聞歌伎作樂戲笑、遊戲之",
    "T17n0721_059:0348c25": "中，於他言笑不聽不樂、不味不願，不作多",
    "T17n0721_059:0348c26": "語，不說他惡，不自嚴飾而至他家，不數數入，",
    "T17n0721_059:0348c27": "不常乞求。如是比丘入於他家，若本施主、若",
    "T17n0721_059:0348c28": "至異家，以此調伏而斷憍慢。「『復次第三，比丘",
    "T17n0721_059:0348c29": "至施主家，離說法語，說世俗語、說國土論、說",
    "T17n0721_059:0349a01": "生天論、說於遊戲歌舞之論、說於過去染愛",
    "T17n0721_059:0349a02": "之事，近女人坐，著雜色衣而入他家。若比丘",
    "T17n0721_059:0349a03": "等如是憍慢熾然增長，何等毘尼能斷滅",
    "T17n0721_059:0349a04": "之？所謂若比丘、比丘等，入於他家，說出家",
    "T17n0721_059:0349a05": "法、說布施論、說持戒論、讚智功德、說於無",
    "T17n0721_059:0349a06": "常敗壞之法、說老說病、說愛別離、說自業作、",
    "T17n0721_059:0349a07": "說死離別、說知足法、說調柔法、說苦說集、說",
    "T17n0721_059:0349a08": "滅說道、說地進退、說破戒過、說厭離法、說",
    "T17n0721_059:0349a09": "斷慳法；色憍慢人為說色過、為說食過、無常",
    "T17n0721_059:0349a10": "破壞、說少壯過必歸老壞。觀人深心，相應",
    "T17n0721_059:0349a11": "而說。如是比丘以調伏故，破壞憍慢。「『復次，",
    "T17n0721_059:0349a12": "第四調伏，斷除憍慢，不數受於多諸飲食，",
    "T17n0721_059:0349a13": "若更有人貪著食味不知厭足，喜至他家，亦",
    "T17n0721_059:0349a14": "不親近。隨其所得衣服飲食、臥具醫藥，若多",
    "T17n0721_059:0349a15": "若少，知足受畜，不念他樂亦不味著，不生覺",
    "T17n0721_059:0349a16": "觀，一心而行、調伏而行、正威儀行。調伏比",
    "T17n0721_059:0349a17": "丘及比丘等，調伏之法，如是憍慢以調伏",
    "T17n0721_059:0349a18": "法而斷滅之。一切憍慢，放逸故生，放逸為",
    "T17n0721_059:0349a19": "本，於諸功德皆無利益。是故欲求涅槃，應",
    "T17n0721_059:0349a20": "斷放逸。』「如是夜摩天王牟修樓陀、善時鵝",
    "T17n0721_059:0349a21": "王為魔王大臣名放逸等，現前為說往昔天",
    "T17n0721_059:0349a22": "子從迦葉如來三藐三佛陀次第傳聞，為魔",
    "T17n0721_059:0349a23": "眾說。『云何第二問答？所謂於不持戒，正念現",
    "T17n0721_059:0349a24": "前而斷滅之。戒有二種：世間、出世間，略說心",
    "T17n0721_059:0349a25": "為能持。戒有多種，略說二種：一者性重戒；二",
    "T17n0721_059:0349a26": "者離惡戒。若破性重戒，則非迦葉如來弟子。",
    "T17n0721_059:0349a27": "性重戒者，所謂殺生、非梵行、偷盜具滿三鉢",
    "T17n0721_059:0349a28": "梨沙槃，或盜佛物或盜法物，盜已食之，心不",
    "T17n0721_059:0349a29": "悔過亦不還償，覆藏不說。如是比丘則非迦",
    "T17n0721_059:0349b01": "葉如來弟子，腐爛敗壞，不名法器，但以妄語",
    "T17n0721_059:0349b02": "莊嚴衣服。是名破於性重之戒。以放逸故，是",
    "T17n0721_059:0349b03": "故迦葉如來告諸比丘應離放逸。』如是夜摩",
    "T17n0721_059:0349b04": "天王為善時鵝王菩薩說法，鵝眾及魔王眾、",
    "T17n0721_059:0349b05": "放逸臣等坐蓮花臺。牟修樓陀說如是法。",
    "T17n0721_059:0349b06": "「『復次，第三離惡，略說九種。何等為九？一者",
    "T17n0721_059:0349b07": "淨修一行；二者常速悔過；三者順行；四者",
    "T17n0721_059:0349b08": "半行；五者多行；六者輕犯即悔；七者說道盡",
    "T17n0721_059:0349b09": "行；八者破壞行；九者一切行。是名九種離",
    "T17n0721_059:0349b10": "戒。一切愚癡凡夫或沙門、沙門等，以放逸故，",
    "T17n0721_059:0349b11": "名不學者、名無智者，惡不淨行。云何一行？",
    "T17n0721_059:0349b12": "云何離惡？輕慢惡見，以放逸故，毀破輕戒，",
    "T17n0721_059:0349b13": "破已復悔，所謂掘地斷草，是名一行。",
    "T17n0721_059:0349b14": "「『若沙門、沙門等，若放逸行，毀破輕戒，還復悔",
    "T17n0721_059:0349b15": "過。如是沙門破一行戒，或一或二或三，破",
    "T17n0721_059:0349b16": "輕戒已，我還悔過。如是數作數悔，是名捨離",
    "T17n0721_059:0349b17": "惡戒，非敬重法、非離放逸，心常散亂，是名破",
    "T17n0721_059:0349b18": "戒悔過行。「『云何順行？放逸增長，輕心輕戒，不",
    "T17n0721_059:0349b19": "勇猛學戒，能說能知破戒因緣，知實不實，於",
    "T17n0721_059:0349b20": "戒法中知破重戒得大重罪，堅持不犯。若",
    "T17n0721_059:0349b21": "有難緣，破於輕戒，不持不敬，不重正法。是",
    "T17n0721_059:0349b22": "名破戒悔過比丘。",
    "T17n0721_059:0349b23": "「『若沙門、沙門等，云何半行？唯學戒法，知重",
    "T17n0721_059:0349b24": "知輕或持不持，其心思念護餘戒眾。如是攝",
    "T17n0721_059:0349b25": "心行於半戒，餘戒不行，是名半行。比丘行",
    "T17n0721_059:0349b26": "放逸行，放逸所使，住放逸境，不能速得涅",
    "T17n0721_059:0349b27": "槃。",
    "T17n0721_059:0349b28": "「『云何多行？若比丘、比丘尼或沙彌、沙彌尼、優",
    "T17n0721_059:0349b29": "婆塞、優婆夷具足持戒，如是順法多行，多持",
    "T17n0721_059:0349c01": "離戒，不缺不穿不空，雖堅固持，不能盡護，",
    "T17n0721_059:0349c02": "是名多行。",
    "T17n0721_059:0349c03": "「『若沙門、沙門等，云何輕犯速悔？如是比丘，或",
    "T17n0721_059:0349c04": "放逸故，或近惡友，於戒慢緩，速悔令淨。或畏",
    "T17n0721_059:0349c05": "地獄惡道之苦，尋即悔過，令心清淨，於僧前",
    "T17n0721_059:0349c06": "說：「我作不善。」心不覆藏，悔已不作，是名比丘",
    "T17n0721_059:0349c07": "犯已隨悔。「『云何比丘說道盡行？若比丘、比丘",
    "T17n0721_059:0349c08": "等，或於重戒中或破或緩，或以放逸或近",
    "T17n0721_059:0349c09": "惡友，速向師悔，或布薩時向眾僧說，心不",
    "T17n0721_059:0349c10": "覆藏。眾僧示導，得聞道故，不復更作，畏三",
    "T17n0721_059:0349c11": "惡道，不破不緩。是則名為善時鵝王說道",
    "T17n0721_059:0349c12": "盡行。",
    "T17n0721_059:0349c13": "「『云何破壞行？盡形慢緩、離於禪誦、心不愛樂，",
    "T17n0721_059:0349c14": "遊天廟中，為求衣服飲食，處處遊行施主之",
    "T17n0721_059:0349c15": "家，親近俗人，為其騁使，以求安樂。是名破",
    "T17n0721_059:0349c16": "壞行。如是比丘身壞命終，墮於地獄。",
    "T17n0721_059:0349c17": "「『善時！云何一切行？信一切法毘尼，為他人說，",
    "T17n0721_059:0349c18": "於輕戒中或不能持一戒二戒，或以性故或",
    "T17n0721_059:0349c19": "無習故不能具持，非不敬重，作已悔過。善",
    "T17n0721_059:0349c20": "時！是名一切行，其惡薄少。若比丘、比丘等，",
    "T17n0721_059:0349c21": "少惡破戒，一切皆由放逸過故。』如是夜摩天",
    "T17n0721_059:0349c22": "王住蓮花臺，為善時鵝王、說法鳥眾、魔王大",
    "T17n0721_059:0349c23": "臣名放逸等說如是法。「爾時，夜摩天王牟修",
    "T17n0721_059:0349c24": "樓陀以偈頌曰：",
    "T17n0721_059:0349c25": "「『為放逸所盲，　　飲於放逸毒，",
    "T17n0721_059:0349c26": "　　放逸之所縛，　　將入於地獄。",
    "T17n0721_059:0349c27": "　　若人放逸行，　　世間所輕賤，",
    "T17n0721_059:0349c28": "　　現得不利益，　　命終入地獄。",
    "T17n0721_059:0349c29": "　　癡人於晝夜，　　或住或道行，",
    "T17n0721_059:0350a01": "　　一切放逸者，　　不得一念樂。",
    "T17n0721_059:0350a02": "　　以其放逸故，　　流行於欲界，",
    "T17n0721_059:0350a03": "　　輪轉五道中，　　或從禪中退。",
    "T17n0721_059:0350a04": "　　若得世間定，　　生於無色處，",
    "T17n0721_059:0350a05": "　　輪轉於諸有，　　皆由放逸故。",
    "T17n0721_059:0350a06": "　　一切三界中，　　為於愛網羂，",
    "T17n0721_059:0350a07": "　　放逸之所縛，　　癡人不覺知。』",
    "T17n0721_059:0350a08": "「如是夜摩天王於往昔時，從舊天子次第得",
    "T17n0721_059:0350a09": "聞迦葉佛經，為善時鵝王、說法鳥眾及魔大",
    "T17n0721_059:0350a10": "臣放逸等，說於十一法中，已說三法。何等為",
    "T17n0721_059:0350a11": "三？一者調伏，斷於憍慢。二者正心不亂，斷",
    "T17n0721_059:0350a12": "除二種破戒：一者性戒，二者離戒。若種善根，",
    "T17n0721_059:0350a13": "親近善友，破性重戒。近善友故，得脫生死，何",
    "T17n0721_059:0350a14": "況離戒。是故智者應當勤求近善知識。三者",
    "T17n0721_059:0350a15": "捨離一法。云何一法？所謂懈怠。捨離懈怠，勤",
    "T17n0721_059:0350a16": "行精進，若能精進，則能滅於一切懈怠，猶如",
    "T17n0721_059:0350a17": "放逸於一切法能作無益，一切善法、親近善",
    "T17n0721_059:0350a18": "友以為根本。",
    "T17n0721_059:0350a19": "「『復次，第四白法能斷垢法。何等白法？以勤精",
    "T17n0721_059:0350a20": "進，斷於懈怠。譬如光明滅一切闇，以勤精進",
    "T17n0721_059:0350a21": "斷除懈怠亦復如是。夫懈怠者，害一切法。隨",
    "T17n0721_059:0350a22": "生懈怠轉轉增長，能壞世間、出世間法、現",
    "T17n0721_059:0350a23": "在未來不可稱說無量諸法。懈怠之人勢力",
    "T17n0721_059:0350a24": "薄少，人所輕賤，亦復不能修理家業，貧窮下",
    "T17n0721_059:0350a25": "賤，不能營作治生貿易、耕田種殖，及以餘",
    "T17n0721_059:0350a26": "事悉不能作，不能親近善友知識。以懈怠故，",
    "T17n0721_059:0350a27": "人所輕賤，皆共指笑，不學智慧，癡無所知，不",
    "T17n0721_059:0350a28": "知時處、不知自力、不知他力。若依時節應有",
    "T17n0721_059:0350a29": "所作，現在、未來一切應作，皆不成就。「『若人精",
    "T17n0721_059:0350b01": "進，則能斷除如是懈怠，眾人所愛，眾所敬重，",
    "T17n0721_059:0350b02": "初夜後夜心不疲惓，離睡易覺，知時而起、",
    "T17n0721_059:0350b03": "知時而臥、知時相應，思惟而作。堅固精進，精",
    "T17n0721_059:0350b04": "進為伴，以精進水澡懈怠垢。一切所作，離垢",
    "T17n0721_059:0350b05": "成就。有所作業，或得衰惱，精進不退，不怯不",
    "T17n0721_059:0350b06": "惓、不間不息。若作大事，精進伴故，則能成就",
    "T17n0721_059:0350b07": "而不毀壞。凡所造作，不假他人，識好惡人，知",
    "T17n0721_059:0350b08": "自他力。善人所讚，眾人供養，或王大臣之所",
    "T17n0721_059:0350b09": "供養。大富大力，一切鬪諍，無敢為敵，諸大力",
    "T17n0721_059:0350b10": "人不能破壞。善友為伴，知識增長，多善友",
    "T17n0721_059:0350b11": "故有大勢力，多受安樂。隨所行處，若至異",
    "T17n0721_059:0350b12": "方，常得安隱。若遊餘方，善人親近，隨所有",
    "T17n0721_059:0350b13": "人親近其人，致敬供養，以禮待之。離懈怠",
    "T17n0721_059:0350b14": "故，得如是等無量功德，被大堅固精進之",
    "T17n0721_059:0350b15": "鎧，離懈怠垢，能破魔軍、能出生死，一切善",
    "T17n0721_059:0350b16": "人之所愛敬。發勤精進為同伴故，復得出世",
    "T17n0721_059:0350b17": "間無漏無垢，得涅槃道。初堅牢惡塵垢之處，",
    "T17n0721_059:0350b18": "緩而難脫，以此家宅縛諸世間，妻子眷屬、姊",
    "T17n0721_059:0350b19": "妹兄弟、奴婢田宅、財物倉庫，大愛瀑河。精進",
    "T17n0721_059:0350b20": "為伴，則能離於生死怖畏，捨家出家，服三法",
    "T17n0721_059:0350b21": "衣。精進為伴，於家縛中勤精進故，而得出",
    "T17n0721_059:0350b22": "離，得無住道，勤修禪定，習誦正法，欲入涅",
    "T17n0721_059:0350b23": "槃而得解脫。知時所應，發勤精進，如實知於",
    "T17n0721_059:0350b24": "身口出沒，諦知自相，如實知於陰界諸入生",
    "T17n0721_059:0350b25": "滅等相。晝夜不息，精進不懈，親近善師。以智",
    "T17n0721_059:0350b26": "方便，發勤精進，習道盡過，斷無始流轉生死",
    "T17n0721_059:0350b27": "之縛。如是懈怠一切無利猶如闇冥，一切眾",
    "T17n0721_059:0350b28": "生不利益事，是堅固惡，以精進故則能滅之。",
    "T17n0721_059:0350b29": "其人如是隨所得道，隨其所得，發勤精進，則",
    "T17n0721_059:0350c01": "能散滅一切和合，不樂煩惱染縛境界。誑惑",
    "T17n0721_059:0350c02": "一切愚癡凡夫，愛詐親善，是色香味觸境界",
    "T17n0721_059:0350c03": "之中，猶如惡賊，劫善法財物，破壞善法，能",
    "T17n0721_059:0350c04": "作一切無利益事，不愛果報，非愛財物，惱亂",
    "T17n0721_059:0350c05": "一切愚癡凡夫，能令迷亂。是故應當捨離境",
    "T17n0721_059:0350c06": "界，不應味著，修解脫道，令心清淨，隨心清",
    "T17n0721_059:0350c07": "淨則能精進，正念無疑。以正修行破壞怨",
    "T17n0721_059:0350c08": "家，復以精進為伴侶故，能斷貪欲、瞋恚、愚癡。",
    "T17n0721_059:0350c09": "正觀察斷，不受諸有，殺怨家已，如閻浮提中",
    "T17n0721_059:0350c10": "觀於虛空淨無雲瞖，日月清淨，光明顯耀，",
    "T17n0721_059:0350c11": "其人清淨亦復如是。如病得差，如貧得財，猶",
    "T17n0721_059:0350c12": "如盲人行大曠野，失於正路，得道得眼。其人",
    "T17n0721_059:0350c13": "如是以持禁戒正修行故，修行現證：「我生已",
    "T17n0721_059:0350c14": "盡，梵行已立，所作已辦，不受後有。」如是離",
    "T17n0721_059:0350c15": "於塵垢，於一切縛而得解脫，度於彼岸。智慧",
    "T17n0721_059:0350c16": "勇猛離於塵垢，一切皆由精進伴故。是故發",
    "T17n0721_059:0350c17": "大精進能斷懈怠及以放逸生死諸縛。』「爾時，",
    "T17n0721_059:0350c18": "夜摩天王牟修樓陀以迦葉佛偈而說頌曰：",
    "T17n0721_059:0350c19": "「『發於精進念，　　常樂獨靜處，",
    "T17n0721_059:0350c20": "　　得脫於惡業，　　智慧得涅槃。",
    "T17n0721_059:0350c21": "　　發精進為伴，　　離於懈怠垢，",
    "T17n0721_059:0350c22": "　　得脫曠野怖，　　是人得常樂。",
    "T17n0721_059:0350c23": "　　懈怠及放逸，　　能障一切法，",
    "T17n0721_059:0350c24": "　　以此大過故，　　令眾生苦惱。",
    "T17n0721_059:0350c25": "　　若求現未樂，　　應離於懈怠，",
    "T17n0721_059:0350c26": "　　放逸懈怠人，　　如狗等無異。』",
    "T17n0721_059:0350c27": "「如是夜摩天王為善時鵝王、說法鳥眾，魔王",
    "T17n0721_059:0350c28": "大臣放逸、欲迷等，說彼迦葉如來經典，從昔",
    "T17n0721_059:0350c29": "天子傳聞而說。",
    "T17n0721_059:0351a01": "「『復次，第五白法能斷惡法。何等惡法？所謂樂",
    "T17n0721_059:0351a02": "入城邑聚落，常習憒閙，不樂住於阿蘭若處，",
    "T17n0721_059:0351a03": "壞沙門法。云何壞法？如是比丘離於修禪及",
    "T17n0721_059:0351a04": "以讀誦，或入聚落或入城邑，處處樂住白衣",
    "T17n0721_059:0351a05": "之家，或共男子或共女人多有言說。若共",
    "T17n0721_059:0351a06": "女人言語談說，能繫縛人，失一切利益或生",
    "T17n0721_059:0351a07": "欲心。何以故？女人如火，近之轉近，若近女",
    "T17n0721_059:0351a08": "人漸令心亂。以是義故，比丘不應入於聚落",
    "T17n0721_059:0351a09": "城邑之中。若共丈夫言語談說，失於一切自",
    "T17n0721_059:0351a10": "利之事，於無漏法心不清淨，如是比丘自壞",
    "T17n0721_059:0351a11": "其法。復次，若有比丘樂入聚落及以城邑，得",
    "T17n0721_059:0351a12": "多過咎。得何等過？以入他家令心惱亂，見白",
    "T17n0721_059:0351a13": "衣舍富樂飲食、床褥臥具，心生貪著。猶如食",
    "T17n0721_059:0351a14": "吐。離阿蘭若，遊於人間，捨道入俗，捨閑靜",
    "T17n0721_059:0351a15": "樂，為家所縛，行貪瞋癡。以是過故，復墮地獄、",
    "T17n0721_059:0351a16": "餓鬼、畜生。以何因緣得如是苦？由其樂入城",
    "T17n0721_059:0351a17": "邑聚落。是故比丘若欲得地，應離此過。",
    "T17n0721_059:0351a18": "「『云何捨離？以住阿蘭若故，能攝一切無住功",
    "T17n0721_059:0351a19": "德。無住所攝，第一安隱。若有比丘獨住在",
    "T17n0721_059:0351a20": "於阿蘭若處，諸根寂靜，其心清淨，意如鍊金，",
    "T17n0721_059:0351a21": "第一寂靜善護諸根，離於怖畏、離於垢污，第",
    "T17n0721_059:0351a22": "一安隱，得無漏樂。六欲天中一切欲樂，作善",
    "T17n0721_059:0351a23": "業故。一天之樂可愛無等，況復六天一切諸",
    "T17n0721_059:0351a24": "樂。若得盡漏，一念之樂，無分譬喻，一切思量、",
    "T17n0721_059:0351a25": "算數不能譬喻。是故若求第一義樂，應離憒",
    "T17n0721_059:0351a26": "閙，不入聚落，以求禪定三昧正受。常獨行於",
    "T17n0721_059:0351a27": "山谷巖窟阿蘭若處、若草聚邊，獨一而行，求",
    "T17n0721_059:0351a28": "無漏樂。遠離知識親里眷屬，當觀知識親里",
    "T17n0721_059:0351a29": "之樂無常無住，是別離法，非無住處，濁垢",
    "T17n0721_059:0351b01": "惱亂，無有自在，多懷怖畏。是故若有愚人智",
    "T17n0721_059:0351b02": "慧薄少，捨第一義，樂求有漏樂——名相似樂，其",
    "T17n0721_059:0351b03": "人則為遠離光明而求黑闇。癡人退沒，以其",
    "T17n0721_059:0351b04": "不知功德過相。是故應當捨離聚落城邑之",
    "T17n0721_059:0351b05": "樂，常獨住於阿蘭若處。如是離於聚落城邑，",
    "T17n0721_059:0351b06": "住林樹間，得無住樂，是名第五以白淨法斷",
    "T17n0721_059:0351b07": "於垢業。若欲求樂，欲離魔境，以白淨法斷除",
    "T17n0721_059:0351b08": "垢法。』「如是牟修樓陀知說法鳥眾其心調",
    "T17n0721_059:0351b09": "善，善時菩薩利益他心，為說迦葉佛經，從",
    "T17n0721_059:0351b10": "昔天子次第傳聞，為魔王大臣放逸等說：『十",
    "T17n0721_059:0351b11": "一法中，已說五法，餘有六法，今當次說。汝集",
    "T17n0721_059:0351b12": "一心，今正是時。汝今已得離難具足，若不說",
    "T17n0721_059:0351b13": "法、若不聽法，是大欺誑。是故已得離難具足、",
    "T17n0721_059:0351b14": "諸根具足，當為說法。三種惡道——地獄、餓鬼、畜",
    "T17n0721_059:0351b15": "生之中，云何說法？云何聽法？畜生之中互",
    "T17n0721_059:0351b16": "相殘害，餓鬼飢渴，地獄苦逼，云何聞法？若",
    "T17n0721_059:0351b17": "人、天中不放逸行，則能聞法。我離放逸，汝",
    "T17n0721_059:0351b18": "善信心。汝今諦聽，當為汝說。法難得聞，離",
    "T17n0721_059:0351b19": "難具足亦復甚難。「『復次，第六垢濁欺誑。云何",
    "T17n0721_059:0351b20": "垢法？所謂多欲。夫多欲者，第一垢染，惡貪",
    "T17n0721_059:0351b21": "住處。云何而滅？當以知足則能滅之。若多欲",
    "T17n0721_059:0351b22": "者在家、出家，不得安樂。若在家、出家其心多",
    "T17n0721_059:0351b23": "欲，常於晝夜不得安樂。若得物已，心不寂",
    "T17n0721_059:0351b24": "靜，所得財物不知厭足。在家多欲，未足為",
    "T17n0721_059:0351b25": "妨；如出家人，若出家多欲，不名在家，不名",
    "T17n0721_059:0351b26": "出家。云何名為出家人也？斷除憍慢、嫉妬、多",
    "T17n0721_059:0351b27": "欲。以要言之，若多欲者一切輕毀。若有比丘",
    "T17n0721_059:0351b28": "意多所欲，常悕財物，如是比丘於善法中心",
    "T17n0721_059:0351b29": "不清淨。心不淨故，諸根不淨，行亦不淨。若",
    "T17n0721_059:0351c01": "以憍慢經行僧地，乃至一步，則入地獄，何況",
    "T17n0721_059:0351c02": "臥具、病瘦醫藥而無罪過，純地獄行。若破戒",
    "T17n0721_059:0351c03": "多欲而行惡法，實非沙門，自稱沙門。猶如",
    "T17n0721_059:0351c04": "野干著師子皮，如虛偽寶，聲如蠡聲，內空無",
    "T17n0721_059:0351c05": "物。若多欲比丘自稱：「我是迦葉如來聲聞弟",
    "T17n0721_059:0351c06": "子。」迦葉如來法中出家，多欲所燒，過於大火。",
    "T17n0721_059:0351c07": "多欲迷悶，過毒入身。多欲傷人，過於衰老。多",
    "T17n0721_059:0351c08": "欲利刀，伐於善樹，過於刀害。多欲之患，過於",
    "T17n0721_059:0351c09": "惡病。多欲之心，常求人便，欲斷人命，過於怨",
    "T17n0721_059:0351c10": "家求便害人。是故當知：此多欲過破壞二",
    "T17n0721_059:0351c11": "世，應當捨此多欲垢穢。晝夜思惟，終不得樂。』",
    "T17n0721_059:0351c12": "「爾時，夜摩天王牟修樓陀說迦葉如來所說",
    "T17n0721_059:0351c13": "偈言：",
    "T17n0721_059:0351c14": "「『多欲如利刀，　　斬害愚癡人，",
    "T17n0721_059:0351c15": "　　捨之如刀劍，　　殺害盲冥人。",
    "T17n0721_059:0351c16": "　　多欲大惡瘡，　　若生於心中，",
    "T17n0721_059:0351c17": "　　其人貪欲故，　　晝夜不得樂。",
    "T17n0721_059:0351c18": "　　欲火憶念薪，　　愛風之所吹，",
    "T17n0721_059:0351c19": "　　猛火大熾然，　　焚燒眾生心。",
    "T17n0721_059:0351c20": "　　以貪覆心故，　　令人心輕動，",
    "T17n0721_059:0351c21": "　　愛著財物故，　　而喪其身命。",
    "T17n0721_059:0351c22": "　　若人於世間，　　造作諸惡業，",
    "T17n0721_059:0351c23": "　　皆由貪慢故，　　智者如是說。",
    "T17n0721_059:0351c24": "　　若人心勇決，　　能入大火中，",
    "T17n0721_059:0351c25": "　　皆由貪心故，　　自作無利益。",
    "T17n0721_059:0351c26": "　　若刀惱亂苦，　　若種種鬪諍，",
    "T17n0721_059:0351c27": "　　皆由心因緣，　　親近愚人故。",
    "T17n0721_059:0351c28": "　　當知此衰惱，　　皆由貪過故，",
    "T17n0721_059:0351c29": "　　不應親近貪，　　智者如是說。』",
    "T17n0721_059:0352a01": "「如是牟修樓陀為善時鵝王、說法鳥眾、魔王",
    "T17n0721_059:0352a02": "大臣名放逸等說：『此大過云何斷除？當以白",
    "T17n0721_059:0352a03": "法。云何白法？所謂少欲。夫少欲者，名曰一",
    "T17n0721_059:0352a04": "切安樂之法。若人少欲，常得安樂，其人不畏",
    "T17n0721_059:0352a05": "王賊水火。多欲之人愛財物故，親近他家以",
    "T17n0721_059:0352a06": "求財物，近於小人以求財物。若人少欲，則不",
    "T17n0721_059:0352a07": "至於惡人門下，不作妄語，不作虛誑歌舞戲",
    "T17n0721_059:0352a08": "笑，不作綺語，不作惡業，不為貪財欲火所燒，",
    "T17n0721_059:0352a09": "見他得樂不生憂惱，不為貪財近惡知識，不",
    "T17n0721_059:0352a10": "生疑慮。若行道路，不畏盜賊，離於怨家。人不",
    "T17n0721_059:0352a11": "求便，不畏罰戮。在家之人若能如是，則無",
    "T17n0721_059:0352a12": "所畏，離諸怖畏，一切安隱。何況出家，遠離",
    "T17n0721_059:0352a13": "過畏，離在家法，住林樹間。若復來至在家",
    "T17n0721_059:0352a14": "人所，多有所求，當知是人食吐無異。於沙",
    "T17n0721_059:0352a15": "門中第一供養，所謂少欲。少欲比丘知足",
    "T17n0721_059:0352a16": "清淨，名稱普聞，唯受一食，唯著糞掃衣，唯獨",
    "T17n0721_059:0352a17": "無侶，遊於山谷巖窟草聚，唯處塚間，於食三",
    "T17n0721_059:0352a18": "分，唯食其二。若乞食時，遠避知識，不近親",
    "T17n0721_059:0352a19": "里，唯畜一鉢，執持錫杖，隨得供養，以智思",
    "T17n0721_059:0352a20": "惟，捨之而去。若行道路，前視一尋，不左右",
    "T17n0721_059:0352a21": "顧[盻-八]，捨離美味，不食宿飯。於聚落中限至三",
    "T17n0721_059:0352a22": "宿，於城邑中乃至七宿。不坐寶飾莊校之座，",
    "T17n0721_059:0352a23": "於本親里眷屬知識捨之不往，不念王者甘",
    "T17n0721_059:0352a24": "味美饍、床褥臥具，不說勝姓。親近善友，性行",
    "T17n0721_059:0352a25": "同類，與同戒者言談語論。如是比丘離惡離",
    "T17n0721_059:0352a26": "濁，少欲知足，能斷魔縛。若有多欲破戒比",
    "T17n0721_059:0352a27": "丘而著袈裟，天及世間無間大惡，如病如",
    "T17n0721_059:0352a28": "賊。知足比丘諸根不行色聲香味觸境界之",
    "T17n0721_059:0352a29": "中，住於露地，則能利益一切眾生。攝持心意，",
    "T17n0721_059:0352b01": "修於身法，受心念處，攝持心意，於生死中",
    "T17n0721_059:0352b02": "守護諸根。以知足故，名為比丘。若有比丘欲",
    "T17n0721_059:0352b03": "行少欲，不放逸故，則能少欲。以放逸故，則",
    "T17n0721_059:0352b04": "生多欲，在家、出家皆亦如是。』「爾時，夜摩天王",
    "T17n0721_059:0352b05": "以偈頌曰：",
    "T17n0721_059:0352b06": "「『若不放逸者，　　則得解脫果；",
    "T17n0721_059:0352b07": "　　若其放逸者，　　則墮於地獄。",
    "T17n0721_059:0352b08": "　　放逸不放逸，　　此說其勝果，",
    "T17n0721_059:0352b09": "　　若月若闇冥，　　若解脫若縛，",
    "T17n0721_059:0352b10": "　　放逸不放逸，　　其義亦如是。",
    "T17n0721_059:0352b11": "　　少欲則安樂，　　多欲則苦惱，",
    "T17n0721_059:0352b12": "　　如斯苦樂相，　　智者之所說。",
    "T17n0721_059:0352b13": "　　若多欲眾生，　　其心常如火；",
    "T17n0721_059:0352b14": "　　少欲如涼池，　　澡浴離貪人。",
    "T17n0721_059:0352b15": "　　如火得乾薪，　　燒之無厭足，",
    "T17n0721_059:0352b16": "　　多欲人貪財，　　無厭亦如是。",
    "T17n0721_059:0352b17": "　　貪人於晝夜，　　常無有安樂，",
    "T17n0721_059:0352b18": "　　以其多樂欲，　　愛箭射其心。",
    "T17n0721_059:0352b19": "　　過去無量王，　　貪財無厭足，",
    "T17n0721_059:0352b20": "　　未來亦如是，　　一切皆磨滅，",
    "T17n0721_059:0352b21": "　　是故智者說，　　少欲最為樂。』",
    "T17n0721_059:0352b22": "「如是夜摩天王住蓮花臺為善時鵝王、說法",
    "T17n0721_059:0352b23": "鳥眾、魔王大臣名放逸等說迦葉如來第六",
    "T17n0721_059:0352b24": "經法。",
    "T17n0721_059:0352b25": "正法念處經卷第五十九"
}