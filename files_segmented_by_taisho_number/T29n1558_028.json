{
    "T29n1558_028:0145a14": "阿毘達磨俱舍論卷第二十八",
    "T29n1558_028:0145a16": "尊者世親造",
    "T29n1558_028:0145a17": "三藏法師玄奘奉　詔譯",
    "T29n1558_028:0145a18": "8 分別定品1分別定品第八之一",
    "T29n1558_028:0145a19": "已說諸智所成功德，餘性功德今次當辯，於",
    "T29n1558_028:0145a20": "中先辯所依止定。且諸定內靜慮云何？頌",
    "T29n1558_028:0145a21": "曰：",
    "T29n1558_028:0145a22": "靜慮四各二，　　於中生已說，",
    "T29n1558_028:0145a23": "定謂善一境，　　并伴五蘊性，",
    "T29n1558_028:0145a24": "初具伺喜樂，　　後漸離前支。",
    "T29n1558_028:0145a25": "論曰：一切功德多依靜慮，故應先辯靜慮",
    "T29n1558_028:0145a26": "差別。此總有四種，謂初二三四，四各有二，",
    "T29n1558_028:0145a27": "謂定及生。生靜慮體世品已說，謂第四八，前",
    "T29n1558_028:0145a28": "三各三。定靜慮體總而言之是善性攝心一",
    "T29n1558_028:0145a29": "境性，以善等持為自性故；若并助伴，五蘊",
    "T29n1558_028:0145b01": "為性。何名一境性？謂專一所緣。若爾，即心",
    "T29n1558_028:0145b02": "專一境位，依之建立三摩地名，不應別",
    "T29n1558_028:0145b03": "有餘心所法。別法令心於一境轉名三摩",
    "T29n1558_028:0145b04": "地，非體即心。豈不諸心剎那滅故皆一境",
    "T29n1558_028:0145b05": "轉，何用等持？若謂令心於第二念不散亂",
    "T29n1558_028:0145b06": "故須有等持，則於相應等持無用。又由",
    "T29n1558_028:0145b07": "此故三摩地成。寧不即由斯心於一境轉？",
    "T29n1558_028:0145b08": "又三摩地是大地法，應一切心皆一境轉。不",
    "T29n1558_028:0145b09": "爾，餘品等持劣故。有餘師說：即心一境相續",
    "T29n1558_028:0145b10": "轉時名三摩地，契經說此為增上心學故，",
    "T29n1558_028:0145b11": "心清淨最勝即四靜慮故。依何義故立靜",
    "T29n1558_028:0145b12": "慮名？由此寂靜能審慮故。審慮即是實了知",
    "T29n1558_028:0145b13": "義，如說心在定，能如實了知，審慮義中置",
    "T29n1558_028:0145b14": "地界故。此宗審慮以慧為體。若爾，諸等持",
    "T29n1558_028:0145b15": "皆應名靜慮。不爾，唯勝方立此名。如世間",
    "T29n1558_028:0145b16": "言發光名日，非螢燭等亦得日名。靜慮如",
    "T29n1558_028:0145b17": "何獨名為勝？諸等持內唯此攝支，止觀均行",
    "T29n1558_028:0145b18": "最能審慮，得現法樂住及樂通行名，故此等",
    "T29n1558_028:0145b19": "持獨名靜慮。若爾，染污寧得此名？由彼亦",
    "T29n1558_028:0145b20": "能邪審慮故，是則應有太過之失。無太過",
    "T29n1558_028:0145b21": "失，要相似中方立名故，如敗種等。世尊亦",
    "T29n1558_028:0145b22": "說有惡靜慮。若一境性是靜慮體，依何相",
    "T29n1558_028:0145b23": "立初二三四？具伺喜樂建立為初，由此已",
    "T29n1558_028:0145b24": "明亦具尋義，必俱行故，如煙與火。非伺",
    "T29n1558_028:0145b25": "有喜樂，而不與尋俱。漸離前支立二三",
    "T29n1558_028:0145b26": "四，離伺有二，離二有樂，具離三種。如其",
    "T29n1558_028:0145b27": "次第，故一境性分為四種。已辯靜慮。無色",
    "T29n1558_028:0145b28": "云何？頌曰：",
    "T29n1558_028:0145b29": "無色亦如是，　　四蘊離下地，",
    "T29n1558_028:0145c01": "并上三近分，　　總名除色想，",
    "T29n1558_028:0145c02": "無色謂無色，　　後色起從心。",
    "T29n1558_028:0145c03": "空無邊等三，　　名從加行立，",
    "T29n1558_028:0145c04": "非想非非想，　　昧劣故立名。",
    "T29n1558_028:0145c05": "論曰：此與靜慮數自性同，謂四各二。生如",
    "T29n1558_028:0145c06": "前說，即世品說由生有四。定無色體，總而",
    "T29n1558_028:0145c07": "言之亦善性攝心一境性。依此故說亦如",
    "T29n1558_028:0145c08": "是言。然助伴中此除色蘊，無色無有隨轉",
    "T29n1558_028:0145c09": "色故。雖一境性體相無差，離下地生故分",
    "T29n1558_028:0145c10": "四種。謂若已離第四靜慮生立空無邊處，",
    "T29n1558_028:0145c11": "乃至已離無所有處生立非想非非想處。",
    "T29n1558_028:0145c12": "離名何義？謂由此道解脫下地惑，是離下",
    "T29n1558_028:0145c13": "染義。即此四根本并上三近分，總說名為除",
    "T29n1558_028:0145c14": "去色想。空處近分未得此名，緣下地色起",
    "T29n1558_028:0145c15": "色想故。皆無色故立無色名，此因不成，許",
    "T29n1558_028:0145c16": "有色故。若爾，何故立無色名？由彼色微故",
    "T29n1558_028:0145c17": "名無色，如微黃物亦名無黃。許彼界中色",
    "T29n1558_028:0145c18": "有何相？若彼唯有身語律儀。身語既無，律",
    "T29n1558_028:0145c19": "儀寧有？又無大種，何有造色？若謂如有無",
    "T29n1558_028:0145c20": "漏律儀。不爾，無漏依有漏大種故，又彼定",
    "T29n1558_028:0145c21": "中亦遮有故。若許於彼有色根身，如何可",
    "T29n1558_028:0145c22": "言彼色微少？若謂於彼身量小故，水細蟲",
    "T29n1558_028:0145c23": "極微亦應名無色，亦身量小不可見故。若",
    "T29n1558_028:0145c24": "謂彼身極清妙故，中有色界應名無色。若",
    "T29n1558_028:0145c25": "謂彼身清妙中極，應唯有頂得無色名。如",
    "T29n1558_028:0145c26": "定生身有勝劣故，又生靜慮所有色身非",
    "T29n1558_028:0145c27": "下地根所能取故，與彼何異不名無色？若",
    "T29n1558_028:0145c28": "謂欲色隨義立名，無色不然。此有何理？若",
    "T29n1558_028:0145c29": "謂經說壽煖合故，又說名色與識相依如",
    "T29n1558_028:0146a01": "二蘆束相依住故，又說名色識為緣故，又",
    "T29n1558_028:0146a02": "遮離色乃至離行識有來有去故，由此無",
    "T29n1558_028:0146a03": "色有色理成。此證不成，應審思故。謂所引",
    "T29n1558_028:0146a04": "教應共審思，且契經言壽煖合者，為約一",
    "T29n1558_028:0146a05": "切界、為約欲界說？名色與識相依住者，為",
    "T29n1558_028:0146a06": "約一切界、為約欲色說？所說名色識為緣",
    "T29n1558_028:0146a07": "者，為說一切識皆為名色緣、為說名色生",
    "T29n1558_028:0146a08": "無不緣於識？遮離色至行識有來去者，",
    "T29n1558_028:0146a09": "為遮隨離一、為遮離一切？若謂契經言",
    "T29n1558_028:0146a10": "無簡別，不應於此更致審思。此說不然，",
    "T29n1558_028:0146a11": "太過失故。謂應外煖亦與壽合。又應外名",
    "T29n1558_028:0146a12": "色依識識為緣。又說四食如四識住，色無",
    "T29n1558_028:0146a13": "色界應有段食。若謂經說有一類天超段",
    "T29n1558_028:0146a14": "食故，又說彼天喜為食故，無斯過者，則無",
    "T29n1558_028:0146a15": "色界不應有色，契經說彼出離色故。又契",
    "T29n1558_028:0146a16": "經言：無色解脫最為寂靜，超諸色故。又契",
    "T29n1558_028:0146a17": "經說：無色有情，一切色想皆超越故。若無色",
    "T29n1558_028:0146a18": "界實有色者，定應彼色自相可知，如何可",
    "T29n1558_028:0146a19": "言超色想等？若謂觀下麁色故說，則於",
    "T29n1558_028:0146a20": "段食亦應許然。又諸靜慮超下麁色，亦應",
    "T29n1558_028:0146a21": "可說出離色言，是則亦應名無色界。又亦",
    "T29n1558_028:0146a22": "應說出離受等，彼亦超下麁受等故。經",
    "T29n1558_028:0146a23": "既不說，知無色中遍超色類，非超受等。由",
    "T29n1558_028:0146a24": "此定知，彼界無色。然契經中說有不出有",
    "T29n1558_028:0146a25": "者，於自地有不能出故，非遍出故、非永",
    "T29n1558_028:0146a26": "出故。又薄伽梵於靜慮中說有色類乃至",
    "T29n1558_028:0146a27": "識類，於無色中說有受類乃至識類，不說",
    "T29n1558_028:0146a28": "有色。若無色中實有色者，何不如靜慮",
    "T29n1558_028:0146a29": "說有色類言？故所立因無不成過。在彼多",
    "T29n1558_028:0146b01": "劫色相續斷，後歿生下色從何生？此從心",
    "T29n1558_028:0146b02": "生，非從色起。謂昔所起色異熟因熏習在",
    "T29n1558_028:0146b03": "心，功能今熟，是故今色從彼心生。彼無色",
    "T29n1558_028:0146b04": "身心依何轉？離身何不轉？下曾不見故。色",
    "T29n1558_028:0146b05": "界無段食，身復依何轉？下亦不見身離段",
    "T29n1558_028:0146b06": "食轉故。又先說彼心轉所依，已釋總名，空",
    "T29n1558_028:0146b07": "無邊等從緣空等得別名耶？不爾。云何？",
    "T29n1558_028:0146b08": "下三無色，如其次第修加行時，思無邊空",
    "T29n1558_028:0146b09": "及無邊識、無所有故建立三名。立第四名",
    "T29n1558_028:0146b10": "由想昧劣，謂無明勝想得非想名，有昧劣",
    "T29n1558_028:0146b11": "想故名非非想。雖加行時亦作是念：諸想",
    "T29n1558_028:0146b12": "如病如箭如癰。若想全無便同癡闇，唯",
    "T29n1558_028:0146b13": "有非想非非想中與上相違寂靜美妙，而不",
    "T29n1558_028:0146b14": "就此加行立名。以若詰言何緣加行作如",
    "T29n1558_028:0146b15": "是念？必應答言以於彼處想昧劣故。由",
    "T29n1558_028:0146b16": "此昧劣故，是立名正因。已辯無色。云何等",
    "T29n1558_028:0146b17": "至？頌曰：",
    "T29n1558_028:0146b18": "此本等至八，　　前七各有三，",
    "T29n1558_028:0146b19": "謂味淨無漏，　　後味淨二種，",
    "T29n1558_028:0146b20": "味謂愛相應，　　淨謂世間善，",
    "T29n1558_028:0146b21": "此即所味著，　　無漏謂出世。",
    "T29n1558_028:0146b22": "論曰：此上所辯靜慮無色。根本等至總有",
    "T29n1558_028:0146b23": "八種，於中前七各具有三，有頂等至唯有",
    "T29n1558_028:0146b24": "二種，此地昧劣無無漏故。初味等至，謂愛",
    "T29n1558_028:0146b25": "相應，愛能味著故名為味，彼相應故此得味",
    "T29n1558_028:0146b26": "名。淨等至名目世善定，與無貪等諸白淨",
    "T29n1558_028:0146b27": "法相應起故，此得淨名。即味相應所味著境，",
    "T29n1558_028:0146b28": "此無間滅彼味定生。緣過去淨深生味著，",
    "T29n1558_028:0146b29": "爾時雖名出所味定，於能味定得名為",
    "T29n1558_028:0146c01": "入。無漏定者，謂出世定，愛不緣故非所味",
    "T29n1558_028:0146c02": "著。如是所說八等至中靜慮攝支，非諸無",
    "T29n1558_028:0146c03": "色。於四靜慮各有幾支？頌曰：",
    "T29n1558_028:0146c04": "靜慮初五支，　　尋伺喜樂定；",
    "T29n1558_028:0146c05": "第二有四支，　　內淨喜樂定；",
    "T29n1558_028:0146c06": "第三具五支，　　捨念慧樂定；",
    "T29n1558_028:0146c07": "第四有四支，　　捨念中受定。",
    "T29n1558_028:0146c08": "論曰：唯淨無漏四靜慮中初具五支：一尋、二",
    "T29n1558_028:0146c09": "伺、三喜、四樂、五等持。此中等持頌說為定，等",
    "T29n1558_028:0146c10": "持與定名異體同，故契經說心定等定名正",
    "T29n1558_028:0146c11": "等持。此亦名為心一境性，義如前釋。傳說",
    "T29n1558_028:0146c12": "唯定是靜慮亦靜慮支，餘四支是靜慮支非",
    "T29n1558_028:0146c13": "靜慮。如實義者，如四支軍，餘靜慮支應知亦",
    "T29n1558_028:0146c14": "爾。第二靜慮唯有四支：一內等淨、二喜、三樂、",
    "T29n1558_028:0146c15": "四等持。第三靜慮具有五支：一行捨、二正念、",
    "T29n1558_028:0146c16": "三正慧、四受樂、五等持。第四靜慮唯有四",
    "T29n1558_028:0146c17": "支：一行捨清淨、二念清淨、三非苦樂受、四等",
    "T29n1558_028:0146c18": "持。靜慮支名既有十八，於中實事總有幾",
    "T29n1558_028:0146c19": "種？頌曰：",
    "T29n1558_028:0146c20": "此實事十一，　　初二樂輕安，",
    "T29n1558_028:0146c21": "內淨即信根，　　喜即是喜受。",
    "T29n1558_028:0146c22": "論曰：此支實事唯有十一，謂初五支即五實",
    "T29n1558_028:0146c23": "事。第二靜慮三支如前，增內淨支足前為",
    "T29n1558_028:0146c24": "六。第三靜慮等持如前，增餘四支足前為",
    "T29n1558_028:0146c25": "十。第四靜慮三支如前，增非苦樂支足前",
    "T29n1558_028:0146c26": "為十一。由此故說，有是初支非第二支，應",
    "T29n1558_028:0146c27": "作四句。第一句謂尋伺。第二句謂內淨。第",
    "T29n1558_028:0146c28": "三句謂喜、樂、等持。第四句。謂除前餘法。餘支",
    "T29n1558_028:0146c29": "相對，如理應思。何故第三說增樂受？由初",
    "T29n1558_028:0147a01": "二樂，輕安攝故。何理為證知是輕安？初二",
    "T29n1558_028:0147a02": "定中無樂根故。非初二定有身受樂，正在",
    "T29n1558_028:0147a03": "定中無五識故。亦無心受樂，以說有喜",
    "T29n1558_028:0147a04": "故。喜即喜受，無一心中二受俱行，故無樂",
    "T29n1558_028:0147a05": "受。不可喜樂更互現前，說具五支及四支",
    "T29n1558_028:0147a06": "故。有說：無有心受樂根，三靜慮中說樂支",
    "T29n1558_028:0147a07": "者，皆是身受所攝樂根。若爾，何故有契經說：",
    "T29n1558_028:0147a08": "云何樂根？謂順樂觸力所引生身心樂受。有",
    "T29n1558_028:0147a09": "餘於此增益心言，諸部經中唯說身故。又",
    "T29n1558_028:0147a10": "第三定所立樂支，契經自說為身所受樂故。",
    "T29n1558_028:0147a11": "若謂於此說意為身，此說身名為有何",
    "T29n1558_028:0147a12": "德？又第四定輕安倍增，而不說彼有樂支",
    "T29n1558_028:0147a13": "故。若謂輕安要順樂受方名為樂，第三靜",
    "T29n1558_028:0147a14": "慮輕安順樂應是樂支。若謂彼輕安為行",
    "T29n1558_028:0147a15": "捨所損。不爾，行捨增輕安故。又彼輕安",
    "T29n1558_028:0147a16": "勝前二故。又契經說：若於爾時諸聖弟子",
    "T29n1558_028:0147a17": "於離生喜身作證具足住，彼於爾時已斷",
    "T29n1558_028:0147a18": "五法，修習五法皆得圓滿，廣說乃至何等",
    "T29n1558_028:0147a19": "名為所修五法？一歡、二喜、三輕安、四樂、五三",
    "T29n1558_028:0147a20": "摩地。此經輕安與樂別說，故初二樂非即",
    "T29n1558_028:0147a21": "輕安。若言定中寧有身識？有亦無失，許在",
    "T29n1558_028:0147a22": "定中有輕安風勝定所起，順生樂受遍觸",
    "T29n1558_028:0147a23": "身故。若謂外散故應失壞定者，無如是",
    "T29n1558_028:0147a24": "失，此輕安風從勝定生，引內身樂還能順",
    "T29n1558_028:0147a25": "起三摩地故。若謂起身識應名出定者，",
    "T29n1558_028:0147a26": "此難不然，由前因故。若謂依止欲界身根",
    "T29n1558_028:0147a27": "不應得生色界觸識，緣輕安識，許生無",
    "T29n1558_028:0147a28": "過。若爾，正在無漏定中觸及身識應成無",
    "T29n1558_028:0147a29": "漏。勿所立支少分有漏、少分無漏，成違理",
    "T29n1558_028:0147b01": "失。無違理失。所以者何？許說身輕安是覺",
    "T29n1558_028:0147b02": "支攝故。若謂順彼故說覺支，無漏亦應許",
    "T29n1558_028:0147b03": "如是說。若謂許說，便違契經。如契經言：諸",
    "T29n1558_028:0147b04": "所有眼乃至廣說。此經中說十五界全皆有",
    "T29n1558_028:0147b05": "漏故，無違經過，此約餘觸及餘身識密意",
    "T29n1558_028:0147b06": "說故。如何無漏靜慮現前，少支有漏、少支無",
    "T29n1558_028:0147b07": "漏？起不俱時，斯有何失。若謂喜樂不俱起",
    "T29n1558_028:0147b08": "故，應無五支及四支理。此亦無過，約容有",
    "T29n1558_028:0147b09": "說有喜樂支，如有尋伺。若謂尋伺亦許俱",
    "T29n1558_028:0147b10": "起，於不俱起為喻不成。此非不成，心之",
    "T29n1558_028:0147b11": "麁細互相違故不應俱起。又於不俱起不",
    "T29n1558_028:0147b12": "能說過故。由此可說，依初五支減二三",
    "T29n1558_028:0147b13": "四立第二等，即由此理初說五支，擬漸",
    "T29n1558_028:0147b14": "離前、建立後故。無漸減故，不說想等。或",
    "T29n1558_028:0147b15": "應說何故初唯立五支？若謂此五資初定",
    "T29n1558_028:0147b16": "勝故立為支。此不應理，念慧能資勝尋伺",
    "T29n1558_028:0147b17": "故。雖有一類作如是說，然非古昔諸軌範",
    "T29n1558_028:0147b18": "師共施設故，應審思擇。應說何法名內等",
    "T29n1558_028:0147b19": "淨？此定遠離尋伺鼓動，相續清淨轉，名為內",
    "T29n1558_028:0147b20": "等淨。若有尋伺鼓動，相續不清淨轉，如河",
    "T29n1558_028:0147b21": "有浪。若爾，此應無有別體，如何許有十一",
    "T29n1558_028:0147b22": "實事？是故應說此即信根。謂若證得第二",
    "T29n1558_028:0147b23": "靜慮，則於定地亦可離中有深信生，名內",
    "T29n1558_028:0147b24": "等淨。信是淨相，故立淨名。離外均流，故",
    "T29n1558_028:0147b25": "名內等。淨而內等，故立內等淨名。有餘師",
    "T29n1558_028:0147b26": "言：此內等淨等持尋伺皆無別體。若無別",
    "T29n1558_028:0147b27": "體，心所應不成，心分位殊亦得名心所。雖",
    "T29n1558_028:0147b28": "有此理，非我所宗。如上所言，喜即喜受。",
    "T29n1558_028:0147b29": "以何為證知決定然？汝等豈言喜非喜受，",
    "T29n1558_028:0147c01": "如餘部許，我亦許然。餘部云何許非喜受？",
    "T29n1558_028:0147c02": "謂別有喜是心所法，三定中樂皆是喜受，故",
    "T29n1558_028:0147c03": "喜、喜受其體各異。非三定樂可名喜受，二",
    "T29n1558_028:0147c04": "阿笈摩分明證故。如辯顛倒契經中說：漸",
    "T29n1558_028:0147c05": "無餘滅憂等五根，第三定中無餘滅喜，於",
    "T29n1558_028:0147c06": "第四定無餘滅樂。又餘經說：第四靜慮斷",
    "T29n1558_028:0147c07": "樂斷苦先喜憂沒。故第三定必無喜根，由",
    "T29n1558_028:0147c08": "此喜受是喜非樂。如是所說諸靜慮支，染",
    "T29n1558_028:0147c09": "靜慮中為皆有不？不爾。云何？頌曰：",
    "T29n1558_028:0147c10": "染如次從初，　　無喜樂內淨，",
    "T29n1558_028:0147c11": "正念慧捨念，　　餘說無安捨。",
    "T29n1558_028:0147c12": "論曰：如上所說諸靜慮支，染靜慮中非皆具",
    "T29n1558_028:0147c13": "有。且有一類隨相說言：初染中無離生喜",
    "T29n1558_028:0147c14": "樂，非離煩惱而得生故。第二染中無內等",
    "T29n1558_028:0147c15": "淨，彼為煩惱所擾濁故。第三染中無正念",
    "T29n1558_028:0147c16": "慧，彼為染樂所迷亂故。第四染中無捨念",
    "T29n1558_028:0147c17": "淨，彼為煩惱所染污故。有餘師說：初二染",
    "T29n1558_028:0147c18": "中但無輕安，後二染中但無行捨，大善攝故。",
    "T29n1558_028:0147c19": "契經中說：三定有動，第四不動。依何義說？",
    "T29n1558_028:0147c20": "頌曰：",
    "T29n1558_028:0147c21": "第四名不動，　　離八災患故，",
    "T29n1558_028:0147c22": "八者謂尋伺，　　四受入出息。",
    "T29n1558_028:0147c23": "論曰：下三靜慮名有動者，有災患故。第四",
    "T29n1558_028:0147c24": "靜慮名不動者，無災患故。災患有八，其八",
    "T29n1558_028:0147c25": "者何？尋、伺、四受、入息、出息。此八災患第四都",
    "T29n1558_028:0147c26": "無，故佛世尊說為不動。然契經說：第四靜慮",
    "T29n1558_028:0147c27": "不為尋伺喜樂所動。有餘師說：第四靜慮",
    "T29n1558_028:0147c28": "如密室燈照而無動。如定靜慮，所有諸受",
    "T29n1558_028:0147c29": "生亦爾不？不爾。云何？頌曰：",
    "T29n1558_028:0148a01": "生靜慮從初，　　有喜樂捨受，",
    "T29n1558_028:0148a02": "及喜捨樂捨，　　唯捨受如次。",
    "T29n1558_028:0148a03": "論曰：生靜慮中初有三受：一喜受，意識相",
    "T29n1558_028:0148a04": "應；二樂受，三識相應；三捨受，四識相應。第",
    "T29n1558_028:0148a05": "二有二，謂喜與捨，意識相應無有樂受，",
    "T29n1558_028:0148a06": "無餘識故、心悅麁故。第三有二，謂樂與捨，",
    "T29n1558_028:0148a07": "意識相應。第四有一，謂唯捨受，意識相應。是",
    "T29n1558_028:0148a08": "謂定生受有差別。上三靜慮無三識身及",
    "T29n1558_028:0148a09": "無尋伺，如何生彼能見聞觸及起表業？非",
    "T29n1558_028:0148a10": "生彼地無眼識等，但非彼繫。所以者何？頌",
    "T29n1558_028:0148a11": "曰：",
    "T29n1558_028:0148a12": "生上三靜慮，　　起三識表心，",
    "T29n1558_028:0148a13": "皆初靜慮攝，　　唯無覆無記。",
    "T29n1558_028:0148a14": "論曰：生上三地起三識身及發表心皆初",
    "T29n1558_028:0148a15": "定繫。生上起下如起化心，故能見聞觸及",
    "T29n1558_028:0148a16": "發表，此四唯是無覆無記。不起下染，已離",
    "T29n1558_028:0148a17": "染故。不起下善，以下劣故。如是別釋靜",
    "T29n1558_028:0148a18": "慮事已。淨等等至初得云何？頌曰：",
    "T29n1558_028:0148a19": "全不成而得，　　淨由離染生，",
    "T29n1558_028:0148a20": "無漏由離染，　　染由生及退。",
    "T29n1558_028:0148a21": "論曰：八本等至隨其所應，若全不成而獲得",
    "T29n1558_028:0148a22": "者，淨由離染及由受生，謂在下地離下地",
    "T29n1558_028:0148a23": "染，及從上地生自地時。下七皆然。有頂不",
    "T29n1558_028:0148a24": "爾，唯由離染無由生故。遮何故說全不",
    "T29n1558_028:0148a25": "成言？為遮已成更得少分，如由加行得",
    "T29n1558_028:0148a26": "順決擇分等，及由退得順退分定。即依此",
    "T29n1558_028:0148a27": "義作是問言：頗有淨定由離染得？由離",
    "T29n1558_028:0148a28": "染捨、由退由生，為問亦爾。曰：有，謂順退",
    "T29n1558_028:0148a29": "分。且初靜慮順退分攝，離欲染時得，離自",
    "T29n1558_028:0148b01": "染時捨，退離自染得，退離欲染捨。從上",
    "T29n1558_028:0148b02": "生自得，從自生下捨。餘地所攝，應如理思。",
    "T29n1558_028:0148b03": "無漏但由離染故得，謂聖離下染，得上地",
    "T29n1558_028:0148b04": "無漏。此亦但據全不成者，若先已成，餘時亦",
    "T29n1558_028:0148b05": "得，謂盡智位得無學道，於練根時得學無",
    "T29n1558_028:0148b06": "學。餘加行及退，皆如理應思。豈不由入正",
    "T29n1558_028:0148b07": "性離生，亦名初得無漏等至？此非決定。",
    "T29n1558_028:0148b08": "以次第者，爾時未得根本定故。此中但論",
    "T29n1558_028:0148b09": "決定得者，染由受生及退故得。謂上地沒",
    "T29n1558_028:0148b10": "生下地時得下地染，及於此地離染退時",
    "T29n1558_028:0148b11": "得此地染。何等至後生幾等至？頌曰：",
    "T29n1558_028:0148b12": "無漏次生善，　　上下至第三，",
    "T29n1558_028:0148b13": "淨次生亦然，　　兼生自地染。",
    "T29n1558_028:0148b14": "染生自淨染，　　并下一地淨，",
    "T29n1558_028:0148b15": "死淨生一切，　　染生自下染。",
    "T29n1558_028:0148b16": "論曰：無漏次生自上下善，善言具攝淨及無",
    "T29n1558_028:0148b17": "漏。然於上下各至第三，遠故無能超生第",
    "T29n1558_028:0148b18": "四。故於無漏七等至中，從初靜慮無間生",
    "T29n1558_028:0148b19": "六，謂自二三各淨無漏。無所有處無間生七，",
    "T29n1558_028:0148b20": "謂自下六上地唯淨。第二靜慮無間生八，謂",
    "T29n1558_028:0148b21": "自上六并下地二。識無邊處無間生九，謂自",
    "T29n1558_028:0148b22": "下六并上地三。第三四空無間生十，謂上下",
    "T29n1558_028:0148b23": "八并自地二。類智無間能生無色。法智不",
    "T29n1558_028:0148b24": "然，依緣下故。從淨等至所生亦然，而各",
    "T29n1558_028:0148b25": "兼生自地染污故。有頂淨無間生六，謂自淨",
    "T29n1558_028:0148b26": "染、下淨無漏。從初靜慮無間生七。無所有",
    "T29n1558_028:0148b27": "八，第二定九，識處生十，餘生十一。從染等",
    "T29n1558_028:0148b28": "至生自淨染并生次下一地淨定。謂為自",
    "T29n1558_028:0148b29": "地煩惱所逼，於下淨定亦生尊重，故有從",
    "T29n1558_028:0148c01": "染生次下淨。若於染淨能正了知，可能從",
    "T29n1558_028:0148c02": "染轉生下淨；非諸染污能正了知，如何彼",
    "T29n1558_028:0148c03": "能從染生淨？先願力故。謂先願言：寧得下",
    "T29n1558_028:0148c04": "淨不須上染。先願勢力隨相續轉，故後從",
    "T29n1558_028:0148c05": "染生下淨定。如先立願方趣睡眠，至所期",
    "T29n1558_028:0148c06": "時便能覺寤。無漏與染必不相生，淨俱相",
    "T29n1558_028:0148c07": "生故三有別。如是所說淨染生染，但約在",
    "T29n1558_028:0148c08": "定淨及染說。若生淨染，生染不然，謂命終",
    "T29n1558_028:0148c09": "時從生得淨，一一無間生一切染。若從生",
    "T29n1558_028:0148c10": "染，一一無間能生自地一切下染，不生上",
    "T29n1558_028:0148c11": "者未離下故。所言從淨生無漏者，為一",
    "T29n1558_028:0148c12": "切種皆能生耶？不爾。云何？頌曰：",
    "T29n1558_028:0148c13": "淨定有四種，　　謂即順退分，",
    "T29n1558_028:0148c14": "順住順勝進，　　順決擇分攝。",
    "T29n1558_028:0148c15": "如次順煩惱，　　自上地無漏，",
    "T29n1558_028:0148c16": "互相望如次，　　生二三三一。",
    "T29n1558_028:0148c17": "論曰：諸淨等至總有四種：一順退分攝、二順",
    "T29n1558_028:0148c18": "住分攝、三順勝進分攝、四順決擇分攝。地各",
    "T29n1558_028:0148c19": "有四，有頂唯三，由彼更無上地可趣故，彼",
    "T29n1558_028:0148c20": "地無有順勝進分攝。於此四中唯第四分",
    "T29n1558_028:0148c21": "能生無漏。所以者何？由此四種有如是相，",
    "T29n1558_028:0148c22": "順退分能順煩惱，順住分能順自地，順勝進",
    "T29n1558_028:0148c23": "分能順上地，順決擇分能順無漏，故諸無漏",
    "T29n1558_028:0148c24": "唯從此生。此四相望互相生者，初能生二，",
    "T29n1558_028:0148c25": "謂順退住。第二生三，除順決擇。第三生三，",
    "T29n1558_028:0148c26": "除順退分。第四生一，謂自非餘。如上所",
    "T29n1558_028:0148c27": "言淨及無漏，皆能上下超至第三。行者如何",
    "T29n1558_028:0148c28": "修超等至？頌曰：",
    "T29n1558_028:0148c29": "二類定順逆，　　均間次及超，",
    "T29n1558_028:0149a01": "至間超為成，　　三洲利無學。",
    "T29n1558_028:0149a02": "論曰：本善等至分為二類：一者有漏、二者無",
    "T29n1558_028:0149a03": "漏。往上名順，還下名逆。同類名均，異類",
    "T29n1558_028:0149a04": "名間。相隣名次，越一名超。謂觀行者修超",
    "T29n1558_028:0149a05": "定時，先於有漏八地等至順逆均次現前數",
    "T29n1558_028:0149a06": "習，次於無漏七地等至順逆均次現前數習，",
    "T29n1558_028:0149a07": "次於有漏無漏等至順逆間次現前數習，次",
    "T29n1558_028:0149a08": "於有漏順逆均超現前數習，次於無漏順逆",
    "T29n1558_028:0149a09": "均超現前數習，是名修習超加行滿。後於",
    "T29n1558_028:0149a10": "有漏無漏等至順逆間超，名超定成。此中",
    "T29n1558_028:0149a11": "超者唯能超一，遠故無能超入第四。修超",
    "T29n1558_028:0149a12": "等至唯人三洲、不時解脫諸阿羅漢，定自在",
    "T29n1558_028:0149a13": "故、無煩惱故。時解脫者雖無煩惱定不自",
    "T29n1558_028:0149a14": "在，諸見至者雖定自在有餘煩惱，故皆不",
    "T29n1558_028:0149a15": "能修超等至。此諸等至依何身起？頌曰：",
    "T29n1558_028:0149a16": "諸定依自下，　　非上無用故，",
    "T29n1558_028:0149a17": "唯生有頂聖，　　起下盡餘惑。",
    "T29n1558_028:0149a18": "論曰：諸等至起依自下身。依上地身無容",
    "T29n1558_028:0149a19": "起下，上地起下無所用故、自有勝定故、",
    "T29n1558_028:0149a20": "下勢力劣故、已棄捨故、可厭毀故。總相雖",
    "T29n1558_028:0149a21": "然，若委細說聖生有頂必起無漏無所有",
    "T29n1558_028:0149a22": "處，為盡自地所餘煩惱、自無聖道欣樂起",
    "T29n1558_028:0149a23": "故、唯無所有最隣近故，起彼現前盡餘煩",
    "T29n1558_028:0149a24": "惱。此諸等至緣何境生？頌曰：",
    "T29n1558_028:0149a25": "味定緣自繫，　　淨無漏遍緣，",
    "T29n1558_028:0149a26": "根本善無色，　　不緣下有漏。",
    "T29n1558_028:0149a27": "論曰：味定但緣自地有漏，必無緣下，已離",
    "T29n1558_028:0149a28": "染故。亦不緣上，愛地別故。不緣無漏，應",
    "T29n1558_028:0149a29": "成善故。淨及無漏俱能遍緣自上下地有為",
    "T29n1558_028:0149b01": "無為，皆為境故。有差別者，無記無為非無",
    "T29n1558_028:0149b02": "漏境。根本地攝善無色定，不緣下地諸有漏",
    "T29n1558_028:0149b03": "法，自上地法無不能緣。雖亦能緣下地無",
    "T29n1558_028:0149b04": "漏，緣類智品道，不緣法智品，亦不能緣",
    "T29n1558_028:0149b05": "下地法滅。無色近分亦緣下地，彼無間道必",
    "T29n1558_028:0149b06": "緣下故。味淨無漏三等至中，何等力能斷諸",
    "T29n1558_028:0149b07": "煩惱？頌曰：",
    "T29n1558_028:0149b08": "無漏能斷惑，　　及諸淨近分。",
    "T29n1558_028:0149b09": "論曰：諸無漏定皆能斷惑，本淨尚無能，況",
    "T29n1558_028:0149b10": "諸染能斷。不能斷下，已離染故。不能斷",
    "T29n1558_028:0149b11": "自，自所縛故。不能斷上，以勝己故。若淨",
    "T29n1558_028:0149b12": "近分亦能斷惑，以皆能斷次下地故。中間",
    "T29n1558_028:0149b13": "攝淨亦不能斷。近分有幾；何受相應；於味",
    "T29n1558_028:0149b14": "等三為皆具不；頌曰：",
    "T29n1558_028:0149b15": "近分八捨淨，　　初亦聖惑三。",
    "T29n1558_028:0149b16": "論曰：諸近分定亦有八種，與八根本為入",
    "T29n1558_028:0149b17": "門故。一切唯一捨受相應，作功用轉故、未",
    "T29n1558_028:0149b18": "離下怖故。此八近分皆淨定攝，唯初近分亦",
    "T29n1558_028:0149b19": "通無漏。皆無有味，離染道故。雖近分心有",
    "T29n1558_028:0149b20": "結生染，而遮定染故作是說。有說：未至定",
    "T29n1558_028:0149b21": "亦有味相應，未起根本亦貪此故。由此未",
    "T29n1558_028:0149b22": "至具有三種，中間、靜慮與諸近分。為無別",
    "T29n1558_028:0149b23": "義、為亦有殊？義亦有殊，謂諸近分為離下",
    "T29n1558_028:0149b24": "染是入初因，中定不然。復有別義，頌曰：",
    "T29n1558_028:0149b25": "中靜慮無尋，　　具三唯捨受。",
    "T29n1558_028:0149b26": "論曰：初本近分尋伺相應，上七定中皆無尋",
    "T29n1558_028:0149b27": "伺，唯中靜慮有伺無尋，故彼勝初未及第",
    "T29n1558_028:0149b28": "二，依此義故立中間名。由此上無中間靜",
    "T29n1558_028:0149b29": "慮，一地升降無如此故。此定具有味等三",
    "T29n1558_028:0149c01": "種，以有勝德可愛味故。同諸近分唯捨相",
    "T29n1558_028:0149c02": "應，非喜相應功用轉故。由此說是苦通行",
    "T29n1558_028:0149c03": "攝。此定能招大梵處果，多修習者為大梵",
    "T29n1558_028:0149c04": "故。已說等至。云何等持？經說等持總有三",
    "T29n1558_028:0149c05": "種：一有尋有伺、二無尋唯伺、三無尋無伺。其",
    "T29n1558_028:0149c06": "相云何？頌曰：",
    "T29n1558_028:0149c07": "初下有尋伺，　　中唯伺上無。",
    "T29n1558_028:0149c08": "論曰：有尋有伺三摩地者，謂與尋伺相應等",
    "T29n1558_028:0149c09": "持，此初靜慮及未至攝。無尋唯伺三摩地者，",
    "T29n1558_028:0149c10": "謂唯與伺相應等持，此即靜慮中間地攝。無",
    "T29n1558_028:0149c11": "尋無伺三摩地者，謂非尋伺相應等持，此",
    "T29n1558_028:0149c12": "從第二靜慮近分乃至非想非非想攝。契經",
    "T29n1558_028:0149c13": "復說三種等持：一空、二無願、三無相。其相云",
    "T29n1558_028:0149c14": "何？頌曰：",
    "T29n1558_028:0149c15": "空謂空非我，　　無相謂滅四，",
    "T29n1558_028:0149c16": "無願謂餘十，　　諦行相相應，",
    "T29n1558_028:0149c17": "此通淨無漏，　　無漏三脫門。",
    "T29n1558_028:0149c18": "論曰：空三摩地，謂空、非我二種行相相應等",
    "T29n1558_028:0149c19": "持。無相三摩地，謂緣滅諦四種行相相應等",
    "T29n1558_028:0149c20": "持。涅槃離十相，故名無相，緣彼三摩地得",
    "T29n1558_028:0149c21": "無相名。十相者何？謂色等五、男女二種、三有",
    "T29n1558_028:0149c22": "為相。無願三摩地，謂緣餘諦十種行相相應",
    "T29n1558_028:0149c23": "等持，非常苦因可厭患故，道如船筏必應",
    "T29n1558_028:0149c24": "捨故。能緣彼定得無願名，皆為超過現所",
    "T29n1558_028:0149c25": "對故。空非我相非所厭捨，以與涅槃相",
    "T29n1558_028:0149c26": "相似故。此三各二種，謂淨及無漏，世出世間",
    "T29n1558_028:0149c27": "等持別故。世間攝者通十一地，出世攝者唯",
    "T29n1558_028:0149c28": "通九地。於中無漏者名三解脫門，能與涅",
    "T29n1558_028:0149c29": "槃為入門故。契經復說三重等持：一空空、",
    "T29n1558_028:0150a01": "二無願無願、三無相無相。其相云何？頌曰：",
    "T29n1558_028:0150a02": "重二緣無學，　　取空非常相，",
    "T29n1558_028:0150a03": "後緣無相定，　　非擇滅為靜，",
    "T29n1558_028:0150a04": "有漏人不時，　　離上七近分。",
    "T29n1558_028:0150a05": "論曰：此三等持，緣前空等取空等相，故立",
    "T29n1558_028:0150a06": "空空等名。空空等持緣前無學空三摩地",
    "T29n1558_028:0150a07": "取彼空相，空相順厭勝非我故。無願無願",
    "T29n1558_028:0150a08": "緣前無學無願等持取非常相，不取苦因",
    "T29n1558_028:0150a09": "等，非無漏相故，不取道等，為厭捨故。無",
    "T29n1558_028:0150a10": "相無相即緣無學無相三摩地非擇滅為",
    "T29n1558_028:0150a11": "境，以無漏法無擇滅故，但取靜相非滅",
    "T29n1558_028:0150a12": "妙離，濫非常滅故、是無記性故、非離繫果",
    "T29n1558_028:0150a13": "故。此三等持唯是有漏，厭聖道故。無漏不",
    "T29n1558_028:0150a14": "然，唯三洲人不時解脫能起如是重三摩",
    "T29n1558_028:0150a15": "地。依十一地，除七近分，謂欲未至八本中",
    "T29n1558_028:0150a16": "間。契經復說四修等持：一為住現法樂、二",
    "T29n1558_028:0150a17": "為得勝知見、三為得分別慧、四為諸漏永",
    "T29n1558_028:0150a18": "盡修三摩地。其相云何？頌曰：",
    "T29n1558_028:0150a19": "為得現法樂，　　修諸善靜慮；",
    "T29n1558_028:0150a20": "為得勝知見，　　修淨天眼通；",
    "T29n1558_028:0150a21": "為得分別慧，　　修諸加行善；",
    "T29n1558_028:0150a22": "為得諸漏盡，　　修金剛喻定。",
    "T29n1558_028:0150a23": "論曰：如契經說：有修等持若習若修若多",
    "T29n1558_028:0150a24": "所作得現樂住，乃至廣說。善言通攝淨及無",
    "T29n1558_028:0150a25": "漏。修諸善靜慮得住現法樂，而經但說初",
    "T29n1558_028:0150a26": "靜慮者，舉初顯後，理實通餘。不言為住",
    "T29n1558_028:0150a27": "後法樂者，以後法樂非定住故，謂或退墮、",
    "T29n1558_028:0150a28": "或上受生、或般涅槃便不住故。若依諸定",
    "T29n1558_028:0150a29": "修天眼通，便能獲得殊勝知見。若修三界",
    "T29n1558_028:0150b01": "諸加行善及無漏善，得分別慧。若修金剛喻",
    "T29n1558_028:0150b02": "定，便得諸漏永盡。理實修此通依諸地，而",
    "T29n1558_028:0150b03": "契經但說第四靜慮者，傳說世尊依自說",
    "T29n1558_028:0150b04": "故。",
    "T29n1558_028:0150b05": "說一切有部俱舍論卷第二十八"
}