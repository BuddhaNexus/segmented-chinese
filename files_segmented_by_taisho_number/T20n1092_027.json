{
    "T20n1092_027:0374c19": "不空羂索神變真言經卷第二十",
    "T20n1092_027:0374c20": "七",
    "T20n1092_027:0374c22": "大唐天竺三藏菩提流志譯",
    "T20n1092_027:0374c23": "60 點藥成就品點藥成就品第六十",
    "T20n1092_027:0374c24": "執金剛祕密主菩薩摩訶薩。是大可畏明王",
    "T20n1092_027:0374c25": "央俱捨真言神通阿伽陀藥三昧耶。光明威",
    "T20n1092_027:0374c26": "德破諸黑闇。如如意樹處空顯現。得觀世音",
    "T20n1092_027:0374c27": "菩薩摩訶薩加被擁護。塗壇結印召請誦念。",
    "T20n1092_027:0374c28": "祈願圖像皆為成就而說頌曰。",
    "T20n1092_027:0374c29": "法當十二月　　一日十三日",
    "T20n1092_027:0375a01": "嚴身淨沐浴　　塗香體鎣馥",
    "T20n1092_027:0375a02": "貫著新淨衣　　牛黃欝金香",
    "T20n1092_027:0375a03": "緊俁瑟詑藥　　等量鮮好者",
    "T20n1092_027:0375a04": "塗壇各別置　　大可畏明王",
    "T20n1092_027:0375a05": "央俱捨真言　　一時溥加持",
    "T20n1092_027:0375a06": "一百八遍數　　如法治和合",
    "T20n1092_027:0375a07": "以天雪水丸　　置曼拏羅中",
    "T20n1092_027:0375a08": "大可畏明王　　央俱捨真言",
    "T20n1092_027:0375a09": "晝夜加持藥　　三相現陰乾",
    "T20n1092_027:0375a10": "祕密主點佩藥者。則得福德而自相應。一切",
    "T20n1092_027:0375a11": "真言明神樂觀祐護。一切人民恭敬供養。梵",
    "T20n1092_027:0375a12": "釋諸天同觀攝護。福壽增安無諸災厄。罪障",
    "T20n1092_027:0375a13": "消滅所遊往處。常得勝利人民畏敬。若常點",
    "T20n1092_027:0375a14": "藥。真言加持白芥子。打阿素洛窟門。或打那",
    "T20n1092_027:0375a15": "伽窟門。滿十二千遍。藥點額上心上髆上二",
    "T20n1092_027:0375a16": "手掌上。高聲誦大可畏明王央俱捨真言。直",
    "T20n1092_027:0375a17": "入窟中遇一童女。端嚴殊妙微笑徐行。來前",
    "T20n1092_027:0375a18": "迎逆手執金盤。滿盛七寶奉真言者。特勿觀",
    "T20n1092_027:0375a19": "視貪愛他寶。又便加持白芥子打女身上。打",
    "T20n1092_027:0375a20": "時啼哭叫喚瞋怒。顰眉努眼狗牙上出。髮變",
    "T20n1092_027:0375a21": "赤黃聳竪向上。當是之時作大瞋聲誦大可",
    "T20n1092_027:0375a22": "畏明王央俱捨真言。加持白芥子打是女頭。",
    "T20n1092_027:0375a23": "乃至怖畏宛轉于地。告言曹主我今定死。何",
    "T20n1092_027:0375a24": "故如是苦無慈心。當看是女口吐洟沫。便手",
    "T20n1092_027:0375a25": "承取和藥加持。塗脚掌上髀上兩手掌上額",
    "T20n1092_027:0375a26": "上頸上。則得昇空乘七風輪為大風仙。以九",
    "T20n1092_027:0375a27": "十九億俱胝百千風仙為伴。於一時中周遊三",
    "T20n1092_027:0375a28": "千大千世界。騰躍自在還歸本土。當以洟沫",
    "T20n1092_027:0375a29": "和藥加持。服即變身狀如童子。形顏膚色猶",
    "T20n1092_027:0375b01": "若蓮華。得增壽命七十二千歲。與九十二億",
    "T20n1092_027:0375b02": "俱胝百千真言明仙而為伴侶。常遊一切真",
    "T20n1092_027:0375b03": "言明仙宮殿中住。又得祕密真言明仙三昧",
    "T20n1092_027:0375b04": "耶。所入一切神龍宮殿悉無障難。一切藥叉",
    "T20n1092_027:0375b05": "羅剎神鬼。樂為命者而皆順伏任為策役。復",
    "T20n1092_027:0375b06": "於此諸神鬼宮殿皆亦居住。點服藥者得三",
    "T20n1092_027:0375b07": "十三天悉皆迎致恭敬供養。與諸天眾遊天園",
    "T20n1092_027:0375b08": "苑。受種種樂壽命千歲。加點臍中入龍湫中。",
    "T20n1092_027:0375b09": "得諸龍王一切眷屬一時迎致。詣諸宮中便",
    "T20n1092_027:0375b10": "前白言。有何所作我等眷屬悉能作之。盡千",
    "T20n1092_027:0375b11": "年中珍寶衣食任自豐足。若有雨澤不依時",
    "T20n1092_027:0375b12": "者。我令順時。我常頂戴恭敬仁者。加點雨",
    "T20n1092_027:0375b13": "髆與一切人角力戲謔。或與阿素洛相陣敵",
    "T20n1092_027:0375b14": "者。悉皆得勝。加點肚上日日當食諸天甘膳。",
    "T20n1092_027:0375b15": "加點項上見諸貴人。則得歡喜恭敬供養。若",
    "T20n1092_027:0375b16": "把觸人即彼歡喜。若叩諸門。一切神鬼則便",
    "T20n1092_027:0375b17": "馳散人皆愛敬。若拍藥叉窟門。則得一切藥",
    "T20n1092_027:0375b18": "叉歡喜出現任為策。使若屍陀林中。則得林",
    "T20n1092_027:0375b19": "中一切神鬼自現身來。住立於前隨意使役。",
    "T20n1092_027:0375b20": "是諸神鬼宮門自開當亦觀見。若大山林中。",
    "T20n1092_027:0375b21": "則得一切草木藥精。悉皆現身任為採取。若",
    "T20n1092_027:0375b22": "以藥塗功德天像兩嬭房上加持三遍。努目",
    "T20n1092_027:0375b23": "觀視功德天像。加持安悉香燒熏功德天像。",
    "T20n1092_027:0375b24": "則便說語為滿諸願所樂豐盈。功德天神常",
    "T20n1092_027:0375b25": "不離側。若加持人乳和藥點眼。則得覩見一",
    "T20n1092_027:0375b26": "切伏藏。夜視如晝。若加持牛乳和藥含者。口",
    "T20n1092_027:0375b27": "氣香潔共他談說聞悉敬讚。若諸神鬼作癲",
    "T20n1092_027:0375b28": "癎病者。或諸病者。以藥點額則令神鬼四散",
    "T20n1092_027:0375b29": "馳走。或有自縛。若有怖畏當令點藥則無怖",
    "T20n1092_027:0375c01": "畏。若加持黃丹和藥。塗鉢上澡罐上或刀劍",
    "T20n1092_027:0375c02": "鉞斧鉤杵戟輪羂索弓箭諸器仗上。加持七",
    "T20n1092_027:0375c03": "遍便出火光。若塗螺中高山樓上。加持七遍",
    "T20n1092_027:0375c04": "大吹七聲。所有一切人畜聞者。皆得除滅災",
    "T20n1092_027:0375c05": "疫罪障。若面十方吹七聲者。則除十方一",
    "T20n1092_027:0375c06": "切惡風雹雨災變。若城四門吹七聲者。則",
    "T20n1092_027:0375c07": "令一切藥叉鬼羅剎鬼。塞揵陀鬼布單那鬼。",
    "T20n1092_027:0375c08": "一切瘧鬼諸惡疫病悉皆除滅。若於宮門吹",
    "T20n1092_027:0375c09": "七聲者。則除宮內一切災疫謀叛惡人。若天",
    "T20n1092_027:0375c10": "無雨往湫池邊。大瞋怒聲加持七遍吹螺七",
    "T20n1092_027:0375c11": "聲。則令雨下。若雨多者向上看雲吹之七聲。",
    "T20n1092_027:0375c12": "則當晴止。若結界者遶壇十方各吹三聲。則",
    "T20n1092_027:0375c13": "成結界。又繞壇行道三匝。於十方面各吹七",
    "T20n1092_027:0375c14": "聲。則集一切真言明神守護壇界。",
    "T20n1092_027:0375c15": "61 護摩祕密成就品護摩祕密成就品第六十一",
    "T20n1092_027:0375c16": "執金剛祕密主菩薩摩訶薩。是大可畏明王",
    "T20n1092_027:0375c17": "央俱捨真言護摩安穩三昧耶。杜仲木構木",
    "T20n1092_027:0375c18": "斫截然火。白芥子大麥牛酥。加持護摩一千",
    "T20n1092_027:0375c19": "八遍。一踰膳那除諸災障疫疾病等。又護摩",
    "T20n1092_027:0375c20": "一千八遍。三十二踰膳那除諸障癘惡星災",
    "T20n1092_027:0375c21": "難。令諸有情不為種種疫疾所惱。溥得安隱。",
    "T20n1092_027:0375c22": "若豐饒三昧耶。白芥子粳米石蜜酥蜜。加持",
    "T20n1092_027:0375c23": "護摩一千八遍。一踰膳那令諸有情皆得豐",
    "T20n1092_027:0375c24": "樂。又護摩一千八遍。三十二踰膳那令諸有",
    "T20n1092_027:0375c25": "情皆得豐樂。又護摩二千遍。令諸龍王一千",
    "T20n1092_027:0375c26": "踰膳那。降大甘雨順時成熟。五穀豐饒人民",
    "T20n1092_027:0375c27": "安樂。若調伏三昧耶。酸棗木苦練木然火。",
    "T20n1092_027:0375c28": "糖鹽蔓菁油加持。稱彼者名護摩一千八遍。",
    "T20n1092_027:0375c29": "即得彼者及惡神鬼。悉自降伏而生愛敬。若",
    "T20n1092_027:0376a01": "杜仲木櫁木構木斫截。乾蓮荷莖葉然火。稻",
    "T20n1092_027:0376a02": "穀華白芥子酥蜜酪。加持護摩一千八遍。即",
    "T20n1092_027:0376a03": "得大可畏明王央俱捨真言三昧耶成就。又",
    "T20n1092_027:0376a04": "護摩一千八遍。即得不空廣大明王央俱捨",
    "T20n1092_027:0376a05": "真言三昧耶成就。又護摩一千八遍。則得不",
    "T20n1092_027:0376a06": "空羂索心王母陀羅尼真言三昧耶成就。又",
    "T20n1092_027:0376a07": "護摩一千八遍。則得一切如來種族真言三",
    "T20n1092_027:0376a08": "昧耶。摩尼種族真言三昧耶。蓮華種族真言",
    "T20n1092_027:0376a09": "三昧耶。金剛種族真言三昧耶。及百千大奮",
    "T20n1092_027:0376a10": "怒王種族真言三昧耶。一時成就。又胡麻粳",
    "T20n1092_027:0376a11": "米酥酪蜜。加持護摩一百八遍。淨行婆羅門",
    "T20n1092_027:0376a12": "而自信伏。又護摩一百八遍。剎帝剎種而皆",
    "T20n1092_027:0376a13": "信仰。又護摩一百八遍。一切人民悉皆信受。",
    "T20n1092_027:0376a14": "又護摩一千八遍。天帝釋四大天王日天月天",
    "T20n1092_027:0376a15": "并諸眷屬皆悉敬護。又大麥小麥白穀大豆",
    "T20n1092_027:0376a16": "小豆胡麻稻穀酥蜜。加持護摩一百八遍。則",
    "T20n1092_027:0376a17": "得人民見聞信向。又稻穀胡麻白芥子安悉",
    "T20n1092_027:0376a18": "香酥蜜酪。加持護摩一百八遍。一切藥叉羅",
    "T20n1092_027:0376a19": "剎悉皆敬伏。又白芥子龍華酥酪蜜。加持護",
    "T20n1092_027:0376a20": "摩一千八遍。龍王歡喜降大甘雨潤澤一切。",
    "T20n1092_027:0376a21": "若雨多者。取罏中燒火食灰。逆雲加持散於",
    "T20n1092_027:0376a22": "空中一百八遍雨即晴止。又黑芥子酥蜜。加",
    "T20n1092_027:0376a23": "持護摩一千八遍。則無他賊來相侵境。若已",
    "T20n1092_027:0376a24": "來者即令退散。又大豆酥蜜酪。加持護摩一",
    "T20n1092_027:0376a25": "百八遍。即除家內一切疫病。又稻穀胡麻白",
    "T20n1092_027:0376a26": "芥子蓮荷莖葉酥蜜酪。加持護摩一千八遍。",
    "T20n1092_027:0376a27": "則得除滅十惡五逆一切重罪。若大成就大可",
    "T20n1092_027:0376a28": "畏明王央俱捨真言者。紫橿木長一磔手截",
    "T20n1092_027:0376a29": "然火。白芥子安悉香酥。加持護摩一千八遍。",
    "T20n1092_027:0376b01": "即於一切真言三昧耶中最勝成就。又能攝",
    "T20n1092_027:0376b02": "集一切大奮怒王真言。住此真言中。若能每",
    "T20n1092_027:0376b03": "遍莎嚩訶字後。高聲稱𤙖字七聲一切大奮",
    "T20n1092_027:0376b04": "怒王真言神。悉皆住前為成種種事法圓滿。",
    "T20n1092_027:0376b05": "若欲觀世音菩薩大奮怒王現者。清淨澡浴",
    "T20n1092_027:0376b06": "著新淨衣。柏木櫁木然火稻穀華蓮華優鉢",
    "T20n1092_027:0376b07": "羅華白芥子白旃檀香酥蜜酪。加持護摩滿",
    "T20n1092_027:0376b08": "十千遍。即得觀世音菩薩大奮怒王現前摩",
    "T20n1092_027:0376b09": "頂。謂言善哉善哉。汝所求願我為滿足。其真",
    "T20n1092_027:0376b10": "言者若有先業重罪宿障。則為夢中現身摩",
    "T20n1092_027:0376b11": "頂。一切大願為皆圓足。所謂真言法曼拏羅",
    "T20n1092_027:0376b12": "法。印法像法大三昧耶悉皆成就。若素囉娑",
    "T20n1092_027:0376b13": "子粳米酥酪蜜。加持護摩一千八遍。速得財",
    "T20n1092_027:0376b14": "帛。若人限草三寸截之。酥酪蜜加持護摩一",
    "T20n1092_027:0376b15": "百八遍。所見人民而相尊敬。若𦱔麻子人酥",
    "T20n1092_027:0376b16": "酪蜜。加持護摩滿十千遍。諸佛尊記。若進官",
    "T20n1092_027:0376b17": "者天門冬酥蜜。護摩滿十千遍即如所願。若",
    "T20n1092_027:0376b18": "祕密無礙三昧耶者。黑芥子酥鹽。如是護摩",
    "T20n1092_027:0376b19": "即如其願。若麻子鹽如是護摩。一切惡人而",
    "T20n1092_027:0376b20": "自相敬。若茴香華子酥蜜。如是護摩當得神",
    "T20n1092_027:0376b21": "驗自在無礙。若丁香白栴檀香沈水香酥合",
    "T20n1092_027:0376b22": "香胡麻油。加持護摩滿十千遍。則得夢見一",
    "T20n1092_027:0376b23": "切諸佛摩頂讚歎。成大悉地。所往之處人皆",
    "T20n1092_027:0376b24": "供養。若命終已直往西方安樂國土。蓮華受",
    "T20n1092_027:0376b25": "生得宿命智。若稻穀糠如是護摩。則見伏藏。",
    "T20n1092_027:0376b26": "若白芥子蛇皮。加持護摩一千八遍。彼所怨",
    "T20n1092_027:0376b27": "人自慚悔謝。若芭蕉皮寸截。如是護摩自然",
    "T20n1092_027:0376b28": "衣服。若酥白芥子相和。如是護摩則得增壽。",
    "T20n1092_027:0376b29": "若生酥黑芥子。如是護摩則得除諸橫病之",
    "T20n1092_027:0376c01": "厄。若迦囉惹子如是護摩。則解禁閉枷鎖解",
    "T20n1092_027:0376c02": "脫。",
    "T20n1092_027:0376c03": "62 斫芻眼藥成就品斫芻眼藥成就品第六十二",
    "T20n1092_027:0376c04": "執金剛祕密主菩薩摩訶薩。是大可畏明王",
    "T20n1092_027:0376c05": "央俱捨真言。斫芻阿伽陀藥三昧耶。一切所",
    "T20n1092_027:0376c06": "作速皆成辦。眾惡重罪亦皆除滅。不為世間",
    "T20n1092_027:0376c07": "一切病惱而相災害。眼根清淨人所見者悉",
    "T20n1092_027:0376c08": "相愛敬。一切山野蘭若龕窟獨入無畏。一切",
    "T20n1092_027:0376c09": "江河龍湫大海入無畏礙。一切天龍藥叉羅剎",
    "T20n1092_027:0376c10": "阿素洛孽魯茶乾闥婆緊那羅摩呼羅伽等之",
    "T20n1092_027:0376c11": "宮殿入皆無礙。一切伽藍天寺剎帝利婆羅",
    "T20n1092_027:0376c12": "門種種人家去皆喜敬。得祕密大慈三昧耶。",
    "T20n1092_027:0376c13": "入於一切鳥獸群內互不驚怖。如是一切自",
    "T20n1092_027:0376c14": "在遊往。不為他人而相譏說。一切事業速得",
    "T20n1092_027:0376c15": "成就而說頌曰。",
    "T20n1092_027:0376c16": "雄黃牛黃鉢怛囉　　海沫胡椒欝金香",
    "T20n1092_027:0376c17": "紅蓮華鬚胡乾薑　　青欝鉢囉華蓽鉢",
    "T20n1092_027:0376c18": "白栴檀香商佉末　　橿黃根藥小柏煎",
    "T20n1092_027:0376c19": "斯藥鮮上數等量　　散惹那汁亦等量",
    "T20n1092_027:0376c20": "石蜜麝香龍腦香　　多前藥分三分量",
    "T20n1092_027:0376c21": "塗曼拏羅各別置　　大可畏明王真言",
    "T20n1092_027:0376c22": "首末加持勿間絕　　精潔相和而合治",
    "T20n1092_027:0376c23": "盛置波斯瑠璃器　　曼拏羅中像前置",
    "T20n1092_027:0376c24": "白月吉宿王日作　　沐浴清潔著淨衣",
    "T20n1092_027:0376c25": "食三白食修是法　　種種香華飲食獻",
    "T20n1092_027:0376c26": "面西觀像加趺坐　　大可畏明王真言",
    "T20n1092_027:0376c27": "調調加持斫芻藥　　煖煙光現三相成",
    "T20n1092_027:0376c28": "則能作現世出世　　一切諸法皆成驗",
    "T20n1092_027:0376c29": "祕密主若常點眼眼根清淨。當得天眼最上",
    "T20n1092_027:0377a01": "無譬。則得三世一切諸佛菩薩金剛加被擁",
    "T20n1092_027:0377a02": "護。復得一切天龍八部風神水神苗稼神華",
    "T20n1092_027:0377a03": "果神精氣神等。常住斯人六根肢節。同作守",
    "T20n1092_027:0377a04": "護滅諸罪障。若命終已往生西方淨妙剎土。",
    "T20n1092_027:0377a05": "得淨五眼識宿住智。當見百千俱胝殑伽沙",
    "T20n1092_027:0377a06": "等諸佛如來。坐菩提座成等正覺。常不見於",
    "T20n1092_027:0377a07": "一切惡相。其眼漸通見無障礙。若有人民患",
    "T20n1092_027:0377a08": "諸眼病。於七日夜以藥點眼。無問遠近所患",
    "T20n1092_027:0377a09": "眼疾。皆得除差眼目清明。若三七日夜皆點",
    "T20n1092_027:0377a10": "者。青盲雀目亦令除差。為人愛敬罪障除滅。",
    "T20n1092_027:0377a11": "63 神變阿伽陀藥品神變阿伽陀藥品第六十三",
    "T20n1092_027:0377a12": "執金剛祕密主菩薩摩訶薩。是大可畏明王",
    "T20n1092_027:0377a13": "央俱捨真言神變阿伽陀藥三昧耶。能動一",
    "T20n1092_027:0377a14": "切大地山河。能令一切人民神鬼悉皆敬伏",
    "T20n1092_027:0377a15": "而說頌曰。",
    "T20n1092_027:0377a16": "以生牛黃白芥子　　盛淨器中密固護",
    "T20n1092_027:0377a17": "起曼拏羅置像前　　大可畏明王真言",
    "T20n1092_027:0377a18": "晝夜加持三相現　　證相成就加持用",
    "T20n1092_027:0377a19": "清潔澡浴著淨服　　執持斯藥作諸法",
    "T20n1092_027:0377a20": "祕密主若欲縛人。先自沐浴著淨衣服。塗曼",
    "T20n1092_027:0377a21": "拏羅布粉界道。置香水瓶飲食華香。燒安悉",
    "T20n1092_027:0377a22": "香而為供養。末香塗手結印誦念。縛人淨浴",
    "T20n1092_027:0377a23": "著淨衣服。華鬘嚴頂令坐壇側。手捧鉢盂滿",
    "T20n1092_027:0377a24": "盛飯食。持藥散身言縛即縛。所問三世一切",
    "T20n1092_027:0377a25": "之事悉皆具說。若縛病人散病者頂。言縛即",
    "T20n1092_027:0377a26": "縛問作鬼病而皆說之。放如故者以水灑之。",
    "T20n1092_027:0377a27": "若轉鉢者置鉢淨處或置壇內。散藥鉢上誦",
    "T20n1092_027:0377a28": "念彈指。言轉即轉澡罐大瓮亦任轉之。若散",
    "T20n1092_027:0377a29": "刀上劍上金剛杵上三叉戟上輪上索上鉞斧",
    "T20n1092_027:0377b01": "上棓上。誦念彈指亦即動轉。加持水灑還復",
    "T20n1092_027:0377b02": "如故。若散蓮池者華則動盛。若散眾中著",
    "T20n1092_027:0377b03": "身上者即便被縛。若散城門中經踐過者除",
    "T20n1092_027:0377b04": "諸厄難。若散華果樹上。華果增好或俱自落。",
    "T20n1092_027:0377b05": "若山頂上大瞋怒聲誦念散藥其山摧圻。若",
    "T20n1092_027:0377b06": "散村坊門地。又加持手拍村坊門三五七下。",
    "T20n1092_027:0377b07": "村中人民見者除障。若散寺門底者。破戒沙",
    "T20n1092_027:0377b08": "門經踐過者。即狂裸走。或復被縛。若欲放者",
    "T20n1092_027:0377b09": "乳和香水。加持浴身還復如故。若散河池。一",
    "T20n1092_027:0377b10": "切魚蛇龜鼈之類皆出岸上。散馬群中馬無",
    "T20n1092_027:0377b11": "疫疾或俱驚走。又加持白芥子和永散之即",
    "T20n1092_027:0377b12": "不驚走。若散酒家及散酒瓮。是時酒瓮亦當",
    "T20n1092_027:0377b13": "轉動。若如故者加持土散。若散羊群中羊無",
    "T20n1092_027:0377b14": "疫疾或復驚走。又散牛尿即不驚走。散牛群",
    "T20n1092_027:0377b15": "中牛無疫疾或復驚走。又加持欝金香水散",
    "T20n1092_027:0377b16": "之即不驚走。散倉窖中倉中穀麥當自涌動。",
    "T20n1092_027:0377b17": "若如舊者蜜水散之。散食厨中諸飲食上。食",
    "T20n1092_027:0377b18": "者障滅。散天寺舍中。并持藥置天像口中。使",
    "T20n1092_027:0377b19": "諸天像一時眩動發聲大叫。若置摩訶迦羅像",
    "T20n1092_027:0377b20": "口中者。令像叫吼。發吼聲時大地山林一時",
    "T20n1092_027:0377b21": "震動。散山窟中使中神鬼皆發叫聲。若於戌",
    "T20n1092_027:0377b22": "時十字道中瞋怒誦念散藥四方。使諸藥叉",
    "T20n1092_027:0377b23": "羅剎鬼神悉皆雲集。任為策使常作給侍。若",
    "T20n1092_027:0377b24": "向諾剎天散者。則令一切諾剎怛羅而自觀",
    "T20n1092_027:0377b25": "護。若捉賊者以瞿摩夷和土泥塗壇。粉布界",
    "T20n1092_027:0377b26": "道當壇中心書所心疑盜物者名。布散諸華",
    "T20n1092_027:0377b27": "香水供養。燒安悉香誦斯真言。加持散藥彼",
    "T20n1092_027:0377b28": "名字上一百八遍。令彼盜者無問遠近。被攝",
    "T20n1092_027:0377b29": "馳來自說盜物。若得物已散水解放。若往山",
    "T20n1092_027:0377c01": "野止宿住者。四方散藥一切虎狼毒蛇盜賊",
    "T20n1092_027:0377c02": "不相劫害。壇念誦處散藥四方。不為一切毘",
    "T20n1092_027:0377c03": "那夜迦作諸嬈亂。又便含藥散藥水中。當與",
    "T20n1092_027:0377c04": "人飲令縛即縛。若解散者努眼視之。",
    "T20n1092_027:0377c05": "64 召請諸天密護品召請諸天密護品第六十四",
    "T20n1092_027:0377c06": "執金剛祕密主菩薩摩訶薩。是大可畏明王",
    "T20n1092_027:0377c07": "央俱捨真言三昧耶。亦能導攝一切天龍八",
    "T20n1092_027:0377c08": "部沙門婆羅門剎帝利及諸人者。加持一切",
    "T20n1092_027:0377c09": "香果飲食衣服。施獻喫著即自恭敬。若加持",
    "T20n1092_027:0377c10": "蓮華一切香華供養諸天。時諸天等常當歡",
    "T20n1092_027:0377c11": "喜恭敬擁護。若加持龍華白芥子散龍湫裏。",
    "T20n1092_027:0377c12": "召請龍王一切眷屬來護命使。若加持安悉",
    "T20n1092_027:0377c13": "香曰芥子酥。燒獻一切藥叉像者。召真藥叉",
    "T20n1092_027:0377c14": "歡喜恭敬任為驅使。若河沜上加持欝金香",
    "T20n1092_027:0377c15": "白栴檀香稻穀華水。供養乾闥婆緊那羅摩",
    "T20n1092_027:0377c16": "呼羅伽。誦念稱名瀉香花水河中供養。悉",
    "T20n1092_027:0377c17": "皆歡喜來敬護持任為命使。若加持種種香",
    "T20n1092_027:0377c18": "水粳米飯沙糖種種雜華。供養阿修羅像誦",
    "T20n1092_027:0377c19": "念稱名。奉請恭敬而自敬護。若加持乳飯供",
    "T20n1092_027:0377c20": "養孽嚕茶像誦念稱名。奉請恭敬任為所使。",
    "T20n1092_027:0377c21": "若加持飯施毘舍闍鬼。奉教喜踊而敬護之。",
    "T20n1092_027:0377c22": "若加持永稻穀華骨嚕草。散施餓鬼。奉教喜",
    "T20n1092_027:0377c23": "躍而恭敬之。若加持酥油石蜜乳酪種種飲",
    "T20n1092_027:0377c24": "食果蓏。施諸沙門婆羅門及諸人民而所食",
    "T20n1092_027:0377c25": "之。真言威力深相敬愛。若加持香華施剎帝",
    "T20n1092_027:0377c26": "利種。真言教導來相供養。若加持酥曼那華",
    "T20n1092_027:0377c27": "供養功德天像。奉請歡喜而擁護之。若加持",
    "T20n1092_027:0377c28": "香水浴毘沙門像。奉請歡喜來敬護之。若加",
    "T20n1092_027:0377c29": "持胡椒向日天散。請召日天歡喜觀護。若加",
    "T20n1092_027:0378a01": "持牛乳向月天散之。請召月天歡喜觀護。若",
    "T20n1092_027:0378a02": "加持櫁木柏木。然火護摩。請召火天歡喜祐",
    "T20n1092_027:0378a03": "護若瞋怒心加持白芥子。散打樹上其樹即",
    "T20n1092_027:0378a04": "曲。又瞋怒心加持白芥子。散於樹上其樹根",
    "T20n1092_027:0378a05": "出。以水散之即便如故。若作餘法一皆准此。",
    "T20n1092_027:0378a06": "65 大可畏明王像品大可畏明王像品第六十五",
    "T20n1092_027:0378a07": "爾時觀世音菩薩摩訶薩。復白佛言世尊。大",
    "T20n1092_027:0378a08": "可畏明王觀世音菩薩像。若有有情見者。合",
    "T20n1092_027:0378a09": "掌禮敬供養。所有過現黑闇業障便令消滅。",
    "T20n1092_027:0378a10": "若常供養。則得最勝成就大可畏明王真言",
    "T20n1092_027:0378a11": "三昧耶種種解脫功德福蘊。通達一切真言",
    "T20n1092_027:0378a12": "三昧耶亦當日日。恭敬供養承事九十九殑",
    "T20n1092_027:0378a13": "伽沙俱胝那庾多百千如來應正等覺福蘊善",
    "T20n1092_027:0378a14": "根。又得十方一切諸佛菩薩諸天善神而常",
    "T20n1092_027:0378a15": "憶念。圖像當用白㲲或絹。勿截兩頭。方量",
    "T20n1092_027:0378a16": "三肘。畫匠畫時常淨洗浴。著新淨衣受八戒",
    "T20n1092_027:0378a17": "齋。勿以皮膠調和彩色。當中畫大須彌寶",
    "T20n1092_027:0378a18": "山。處山頂上七寶蓮華。於華臺上不空大可",
    "T20n1092_027:0378a19": "畏明王觀世音菩薩。結加趺坐三面六臂身檀",
    "T20n1092_027:0378a20": "金色。當中正面熙怡微笑首戴寶鬘。左面瞋",
    "T20n1092_027:0378a21": "怒齒咬下脣。右面可畏狗牙上出。三首寶冠",
    "T20n1092_027:0378a22": "冠有化佛。鬢焰赤聳。當中頭上出大可畏明",
    "T20n1092_027:0378a23": "王半身。一面兩臂面狀青色。作大笑面狗牙",
    "T20n1092_027:0378a24": "上出。首戴寶冠冠有化佛。髮髻赤色鬢焰赤",
    "T20n1092_027:0378a25": "聳。一手持劍一手執鎚。繞劍鎚上出火光焰。",
    "T20n1092_027:0378a26": "天妙衣服珠瓔璫釧。具莊嚴身遍身火焰。右",
    "T20n1092_027:0378a27": "第一手持開蓮華鬚屈如鉤。右第二手伸施",
    "T20n1092_027:0378a28": "無畏雨下眾寶。右第三手持三叉戟。左第一",
    "T20n1092_027:0378a29": "手持鉤。左第二手執索。左第三手執把金輪。",
    "T20n1092_027:0378b01": "是六手上放種種光。眾妙華綵羅縠天衣。珠",
    "T20n1092_027:0378b02": "瓔璫釧具莊飾之。身放大光。又明王右。多",
    "T20n1092_027:0378b03": "羅菩薩。身黃白色面目熙怡。手執青優鉢羅",
    "T20n1092_027:0378b04": "華。微少低頭半加趺坐。後觀世音母菩薩。身",
    "T20n1092_027:0378b05": "素白色面目熙怡。手執蓮華微少低頭半加",
    "T20n1092_027:0378b06": "趺坐。是二菩薩。以諸羅縠天妙衣服珠瓔璫",
    "T20n1092_027:0378b07": "釧。而莊飾之坐蓮華座。次下一髻羅剎女。面",
    "T20n1092_027:0378b08": "目可畏首戴髑髏。身真青色而有六臂。一手",
    "T20n1092_027:0378b09": "執蓮華一手持曲刀。一手持三叉戟一手執",
    "T20n1092_027:0378b10": "鉞斧。一手持羂索一手揚掌。衣服瓔珞具莊",
    "T20n1092_027:0378b11": "嚴身。半加趺坐瞻仰聖者。後毘樓博叉天王",
    "T20n1092_027:0378b12": "多聞天王焰摩王。半加趺坐捧諸寶華。又明",
    "T20n1092_027:0378b13": "王左。大然頂藥叉王。面極瞋怒身紫黑色。",
    "T20n1092_027:0378b14": "首髮赤竪曲躬長跪。二手當胸握持曲刀鉞",
    "T20n1092_027:0378b15": "斧。恭敬瞻仰遍身火然。後大然頂藥叉王眷",
    "T20n1092_027:0378b16": "屬僕從。合掌長跪遍身火然。後提頭賴吒天",
    "T20n1092_027:0378b17": "王毘樓勒叉天王。半加趺坐捧諸寶華。明王",
    "T20n1092_027:0378b18": "頂上左。大梵天那羅延天水天火天日天。半",
    "T20n1092_027:0378b19": "加趺坐捧諸寶華。明王頂上右。帝釋天摩醯",
    "T20n1092_027:0378b20": "首羅天淨居天風天月天。半加趺坐捧諸寶",
    "T20n1092_027:0378b21": "華。明王背後兩側七寶華樹。明王座左。持真",
    "T20n1092_027:0378b22": "言者長跪而坐。一手把諸枝葉華果一手把念",
    "T20n1092_027:0378b23": "珠。仰觀聖者。明王座右。天女使者面目可畏。",
    "T20n1092_027:0378b24": "曲躬而立正拱二手當胸握劍。天眾妙衣珠",
    "T20n1092_027:0378b25": "瓔環釧。具莊嚴身仰觀聖者。其山半腰。難陀",
    "T20n1092_027:0378b26": "龍王跋難陀龍王。左右相繳繳須彌山。山下",
    "T20n1092_027:0378b27": "大海中。有種種魚獸鳧雁蓮鴦白鶴孔雀。種",
    "T20n1092_027:0378b28": "種蓮華優鉢羅華。畫飾竟已。於閑靜處清淨",
    "T20n1092_027:0378b29": "洗浴著淨衣服。隨其心量作曼拏羅。中置是",
    "T20n1092_027:0378c01": "像。以諸華香新白飲食承事供養。面東觀像",
    "T20n1092_027:0378c02": "結加趺坐。不空大可畏明王觀世音菩薩觀。",
    "T20n1092_027:0378c03": "誦大可畏明王央俱捨真言。字句相應滿一萬",
    "T20n1092_027:0378c04": "遍。每月八日不食不語。以諸華香飲食供養。",
    "T20n1092_027:0378c05": "誦大可畏明王央俱捨真言一百八遍。常則所",
    "T20n1092_027:0378c06": "作一切世法皆得隨念。便獲世間最勝成驗。",
    "T20n1092_027:0378c07": "若有有情信心清淨。日日合掌觀瞻禮者。斯",
    "T20n1092_027:0378c08": "人所有四重五逆十惡諸罪災怪疫疾。種種",
    "T20n1092_027:0378c09": "身病悉皆消滅。若有苾芻苾芻尼族姓男族",
    "T20n1092_027:0378c10": "姓女。每白月八日能淨塗壇。或但灑掃獻時",
    "T20n1092_027:0378c11": "華果燒諸名香。合掌觀像誦斯真言者。則等",
    "T20n1092_027:0378c12": "承事九十九殑伽沙俱胝那庾多百千諸佛。",
    "T20n1092_027:0378c13": "種種施會恭敬供養。成熟福蘊。六波羅蜜善",
    "T20n1092_027:0378c14": "根圓滿。復為十方一切諸佛菩薩摩訶薩憶",
    "T20n1092_027:0378c15": "念觀察。捨此身已西方淨土蓮華化生證宿",
    "T20n1092_027:0378c16": "命智。便得不空羂索心王陀羅尼真言廣大",
    "T20n1092_027:0378c17": "解脫蓮華曼拏羅央俱捨真言三昧耶盡皆現",
    "T20n1092_027:0378c18": "前。亦得一切如來祕密曼拏羅印三昧耶一",
    "T20n1092_027:0378c19": "時現前。常遊十方一切佛剎。覩諸如來種種",
    "T20n1092_027:0378c20": "相貌福德善相。復為世人恭敬供養。凡說",
    "T20n1092_027:0378c21": "言詞人皆頂受。心所求法即便增遂。",
    "T20n1092_027:0378c22": "66 大可畏明王壇品大可畏明王壇品第六十六",
    "T20n1092_027:0378c23": "世尊是大可畏明王央俱捨真言曼拏羅三昧",
    "T20n1092_027:0378c24": "耶。方量六肘或復八肘。𧤼去惡土瓦石骨木。",
    "T20n1092_027:0378c25": "淨土香水和築平治。基高四指香泥塗拭。規",
    "T20n1092_027:0378c26": "郭界院開廓四門。七寶街道。內院當中三十",
    "T20n1092_027:0378c27": "二葉七寶開敷蓮華。一一葉上。互相間置三",
    "T20n1092_027:0378c28": "叉戟印金剛鉤印。火焰圍遶。於華臺上出現",
    "T20n1092_027:0378c29": "大可畏明王。半身面西奮目瞋怒狗牙上出。",
    "T20n1092_027:0379a01": "首戴寶冠鬢焰赤聳。一手持劍一手執鉞斧。",
    "T20n1092_027:0379a02": "劍柄斧柄羂索纏繞。天諸衣服珠瓔鐶釧。莊",
    "T20n1092_027:0379a03": "嚴其身放大光焰。四面置列開敷蓮華。東面",
    "T20n1092_027:0379a04": "蓮上佛頂種族印。北面蓮上金剛種族印。西",
    "T20n1092_027:0379a05": "面蓮上摩尼種族印。南面蓮上觀世音種族",
    "T20n1092_027:0379a06": "印。四角蓮上如意瓶印。口出奇華條葉金剛",
    "T20n1092_027:0379a07": "杵頭外院除門。四面周匝開敷蓮華。臺上間",
    "T20n1092_027:0379a08": "置三叉戟印羂索印。劍印曲刀印。金剛印兩",
    "T20n1092_027:0379a09": "頭三叉戟印。螺印棓印。輪印鉢置娑印。鎚",
    "T20n1092_027:0379a10": "印槊印。摩尼三叉印度麼羅印。羯摩金剛",
    "T20n1092_027:0379a11": "印五股金剛杵印。金剛鉞斧印三股金剛杵",
    "T20n1092_027:0379a12": "印。三股金剛蓮華印一切手印。是諸印上燒",
    "T20n1092_027:0379a13": "火光焰。四門蘇彌盧山。東門山上佛種族大",
    "T20n1092_027:0379a14": "奮怒王。身赤黃色面目瞋怒。左手執棓右手",
    "T20n1092_027:0379a15": "按髀半加趺坐。北門山上金剛種族大奮怒",
    "T20n1092_027:0379a16": "王。身赤黃色面目瞋怒。左手執棓按於脇上。",
    "T20n1092_027:0379a17": "右手作拳屈當胸側。半加趺坐。西門山上摩",
    "T20n1092_027:0379a18": "尼種族大奮怒王。身赤黃色面目瞋怒。左手",
    "T20n1092_027:0379a19": "執索屈當胸側。右手作拳側按髀上。半加趺",
    "T20n1092_027:0379a20": "坐。南門山上蓮華種族大奮怒王。身赤黃色",
    "T20n1092_027:0379a21": "面目瞋怒。左手執劍屈當嬭上。右手按髀半",
    "T20n1092_027:0379a22": "加趺坐。如是四神以妙華鬘珠瓔環釧。天諸",
    "T20n1092_027:0379a23": "衣服而莊嚴之。坐蓮華座佩火焰光。四角蓮",
    "T20n1092_027:0379a24": "上置如意瓶。口出奇華條葉金剛杵頭。內外",
    "T20n1092_027:0379a25": "院地遍作青色。中置不空大可畏明王觀世",
    "T20n1092_027:0379a26": "音菩薩像。面西。奇妙幡華五色線索莊嚴圍",
    "T20n1092_027:0379a27": "界。像前四角閼伽香水。裏置七寶。蜜漿石",
    "T20n1092_027:0379a28": "蜜漿沙糖漿乳酪粳米飯乳粥酥油果食。一",
    "T20n1092_027:0379a29": "切果子五穀子如是法敷。獻四面然布酥燈",
    "T20n1092_027:0379b01": "麻油燈。四門四角置列香罏。以沈水香白栴",
    "T20n1092_027:0379b02": "檀香塞畢哩迦香酥合香室哩吠瑟吒迦香",
    "T20n1092_027:0379b03": "安悉香薰陸香。如法和合燒獻一切諸佛菩",
    "T20n1092_027:0379b04": "薩摩訶薩一切天神。召請結界結印真言。護",
    "T20n1092_027:0379b05": "身護伴護給侍者。令入壇者澡浴清淨著新",
    "T20n1092_027:0379b06": "淨衣。於龍方入瞻禮行道門別禮拜。授三昧",
    "T20n1092_027:0379b07": "耶告言。汝今會此壇者所作三昧悉皆成辦。",
    "T20n1092_027:0379b08": "汝從今去得作曼茶羅阿闍梨。隨後同伴給",
    "T20n1092_027:0379b09": "侍人入。害諸罪障解諸怨疾。當生天上或生",
    "T20n1092_027:0379b10": "西方極樂國土。蓮華化生以諸相好瓔服莊",
    "T20n1092_027:0379b11": "嚴。如是得會大可畏明王出世世間一切解",
    "T20n1092_027:0379b12": "脫成就祕密曼拏羅三昧耶者。從斯所作一",
    "T20n1092_027:0379b13": "切諸法皆得成辦。常得世間一切人民恭敬",
    "T20n1092_027:0379b14": "瞻歎。所發言論人皆信受。三十三天一切諸",
    "T20n1092_027:0379b15": "天而常守護。一切執金剛祕密主菩薩摩訶",
    "T20n1092_027:0379b16": "薩共皆護持。不令世間一切病惱災疾夭壞。",
    "T20n1092_027:0379b17": "一切諸佛菩薩摩訶薩恒常憐愍。加被讚歎",
    "T20n1092_027:0379b18": "愛之如子。於所生處俱宿命智。常覩諸佛甚",
    "T20n1092_027:0379b19": "深諸法。今此身者是後胎身。乃至菩提不墮",
    "T20n1092_027:0379b20": "餘趣。",
    "T20n1092_027:0379b21": "不空羂索神變真言經卷第二十七"
}