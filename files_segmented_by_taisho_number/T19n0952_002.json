{
    "T19n0952_002:0269a17": "五佛頂三昧陀羅尼經卷第二",
    "T19n0952_002:0269a19": "大唐天竺三藏菩提流志奉　詔譯",
    "T19n0952_002:0269a20": "五頂王行相三昧耶品第五",
    "T19n0952_002:0269a21": "爾時金剛密迹首。合掌恭敬白言。世尊如來",
    "T19n0952_002:0269a22": "無上應正等覺。願唯垂愍為修行者。略說頂",
    "T19n0952_002:0269a23": "王行法成就甚深理趣廣大威德。復白世尊",
    "T19n0952_002:0269a24": "一切餘呪。皆依此呪中所誦持者。云何得成。",
    "T19n0952_002:0269a25": "是時世尊謂金剛密迹首言。善哉善哉密迹",
    "T19n0952_002:0269a26": "首。汝能善發此問而問於我。汝當諦聽諦聽。",
    "T19n0952_002:0269a27": "淨心持念。我今為汝說。一切諸佛行法理趣",
    "T19n0952_002:0269a28": "金剛句義。從無量佛最勝偈句理法所生。為",
    "T19n0952_002:0269a29": "得利益成就呪者。爾時釋迦牟尼世尊普觀",
    "T19n0952_002:0269b01": "大眾。以大梵聲讚伽他曰。",
    "T19n0952_002:0269b02": "　釋迦大師子　　無量菩提門",
    "T19n0952_002:0269b03": "　理趣自在行　　當為最上使",
    "T19n0952_002:0269b04": "　見苦迫有情　　樂持行此法",
    "T19n0952_002:0269b05": "　天人共戴仰　　當成無上尊",
    "T19n0952_002:0269b06": "　修習此最法　　大妙陀羅尼",
    "T19n0952_002:0269b07": "　信及樂供養　　心迹應菩提",
    "T19n0952_002:0269b08": "　住塔淨堂室　　河邊及泉側",
    "T19n0952_002:0269b09": "　獨樹山窟中　　山林多花處",
    "T19n0952_002:0269b10": "　獨坐堅固心　　潔身口清淨",
    "T19n0952_002:0269b11": "　是處食行住　　依法常禁誡",
    "T19n0952_002:0269b12": "　一心憶持呪　　識祕三摩地",
    "T19n0952_002:0269b13": "　出生及成就　　證法成就已",
    "T19n0952_002:0269b14": "　所樂皆圓滿　　不久獲菩提",
    "T19n0952_002:0269b15": "　當用二種意　　持戒并善伴",
    "T19n0952_002:0269b16": "　成就此不難　　不動心堅極",
    "T19n0952_002:0269b17": "　佛頂菩提法　　此則身得證",
    "T19n0952_002:0269b18": "　若無同法伴　　勤修為有情",
    "T19n0952_002:0269b19": "　難思眾多相　　則此身得證",
    "T19n0952_002:0269b20": "　誠心印塔法　　誦呪修大法",
    "T19n0952_002:0269b21": "　一一分明解　　則此身得證",
    "T19n0952_002:0269b22": "　竪固甚精進　　廣大心無量",
    "T19n0952_002:0269b23": "　作法為最上　　則此身得證",
    "T19n0952_002:0269b24": "　身支相具足　　質直具善福",
    "T19n0952_002:0269b25": "　能忍苦飢渴　　是人堪成就",
    "T19n0952_002:0269b26": "　如是善根者　　若當得此經",
    "T19n0952_002:0269b27": "　及得此法門　　彼亦不久時",
    "T19n0952_002:0269b28": "　最勝證成就",
    "T19n0952_002:0269b29": "爾時世尊謂金剛密迹首言。我滅度後有癡",
    "T19n0952_002:0269c01": "頑罪惡有情。及有住壽我所幢相苾芻苾芻",
    "T19n0952_002:0269c02": "尼鄔波塞迦鄔波斯迦。常好隨逐愚癡邪",
    "T19n0952_002:0269c03": "見諸惡談論。貪著美味懈怠少德。如來威德",
    "T19n0952_002:0269c04": "靜慮十力無畏。大乘說不信忍。無力順修菩",
    "T19n0952_002:0269c05": "薩律行方便法教。謗心毀呰。不敬不信諸",
    "T19n0952_002:0269c06": "佛菩薩三摩地。門神通威德。彼等持作不得",
    "T19n0952_002:0269c07": "成就。則加謗我及謗菩薩。唱言此法非佛所",
    "T19n0952_002:0269c08": "說是魔所說。妄說菩薩及行大我。勤持是呪",
    "T19n0952_002:0269c09": "善男子善女人等。謗毀惱亂作諸障礙。因此",
    "T19n0952_002:0269c10": "咎殃當得無間無量重罪。是故密迹有善男",
    "T19n0952_002:0269c11": "子善女人等。願欲發行菩薩行者。堅固信向",
    "T19n0952_002:0269c12": "一心正願。常樂書寫大乘經典。讀誦供養。",
    "T19n0952_002:0269c13": "為他解釋。依寶雨經行學菩薩一一法門。加",
    "T19n0952_002:0269c14": "行法行則得成就。復謂密迹呪何所成就從",
    "T19n0952_002:0269c15": "身。勤懇布施持戒忍辱精進定惠清淨。一心",
    "T19n0952_002:0269c16": "修習則速成就。",
    "T19n0952_002:0269c17": "於時金剛密迹首復白佛言。世尊云何行是",
    "T19n0952_002:0269c18": "頂輪王祕密門觀想護淨。世尊惟垂願為解",
    "T19n0952_002:0269c19": "釋猶此法支法具足故。速得頂王成就證法。",
    "T19n0952_002:0269c20": "爾時世尊誥金剛密迹首言。汝復諦聽。我",
    "T19n0952_002:0269c21": "為利益薄德尠福少精進者。說一切祕密門",
    "T19n0952_002:0269c22": "修持法時。每日三時洗淨浴法。不貪諸欲念",
    "T19n0952_002:0269c23": "心無亂。唯一想佛。慈心備緣十方有情。持以",
    "T19n0952_002:0269c24": "淨土乾牛糞末和呪。澡手洗淨浴。身著浴襯",
    "T19n0952_002:0269c25": "衣結印護身。",
    "T19n0952_002:0269c26": "護身呪曰。",
    "T19n0952_002:0269c27": "唵　麼麼　虎吽(二合)儞(入)",
    "T19n0952_002:0269c28": "復當誦此呪七遍護身。若懺罪障求趣神通。",
    "T19n0952_002:0269c29": "當用白土無虫。勿赤勿黑勿臭勿穢。若求豐",
    "T19n0952_002:0270a01": "饒用黃白土。其土無虫亦勿臭穢。若降伏法",
    "T19n0952_002:0270a02": "用黑赤土。若欲尊他當用不白不黑土。若欲",
    "T19n0952_002:0270a03": "他人愛敬讚歎用青赤土。如此等法智者善",
    "T19n0952_002:0270a04": "知。",
    "T19n0952_002:0270a05": "取土呪曰。",
    "T19n0952_002:0270a06": "唵娜(乃哿反)囉(上)虎吽(二合)",
    "T19n0952_002:0270a07": "呪土七遍。撅取土作一切法。若遇清潔靈聖",
    "T19n0952_002:0270a08": "河泉水有眾鳥。於四岸上多花果樹。福勝吉",
    "T19n0952_002:0270a09": "祥入中澡浴。",
    "T19n0952_002:0270a10": "加持洗浴呪曰。",
    "T19n0952_002:0270a11": "唵入嚩(無可反)攞虎吽(二合)",
    "T19n0952_002:0270a12": "復誦此呪七遍。護身灌頂洗浴。是水雖聖若",
    "T19n0952_002:0270a13": "有畏難。及多婦人小兒畜獸踐穢。則不堪浴。",
    "T19n0952_002:0270a14": "加持呪曰。",
    "T19n0952_002:0270a15": "唵跛囉(二合)入囉(二合)攞虎吽(二合)",
    "T19n0952_002:0270a16": "若所浴時呪土七遍。置土淨處勿穢勿唾。",
    "T19n0952_002:0270a17": "次被甲呪曰。",
    "T19n0952_002:0270a18": "唵入嚩(二合)攞諦闍(而者反)虎吽(二合)",
    "T19n0952_002:0270a19": "若當浴時。以右手頭指中指無名指小指。急",
    "T19n0952_002:0270a20": "把拳覆置心下。以大指直竪按於心上。誦被",
    "T19n0952_002:0270a21": "甲呪呪拳指七遍。想成被甲被束甲冑呪曰。",
    "T19n0952_002:0270a22": "唵入嚩(二合)攞播囉訖囉(上)麼麼唬吽(二合)",
    "T19n0952_002:0270a23": "是呪又呪心。上拳指身體七遍。安徐入水令",
    "T19n0952_002:0270a24": "水至腰。",
    "T19n0952_002:0270a25": "一切頂王心呪曰。",
    "T19n0952_002:0270a26": "唵卓(知古反)嚕嚕(彈舌聲合)畔馱莎訶",
    "T19n0952_002:0270a27": "是呪入水火誦七遍。則當禁止毘那夜迦。水",
    "T19n0952_002:0270a28": "中龍黿不相災害。及能成護一切事業。又重",
    "T19n0952_002:0270a29": "呪土七遍。分為三分。三種揩洗。先以一分",
    "T19n0952_002:0270b01": "從脚塗揩洗至于膝。次以一分從膝塗揩洗",
    "T19n0952_002:0270b02": "至于臍。次以一分從臍塗洗乃至肩臂面手",
    "T19n0952_002:0270b03": "背等。浴已著衣。又以斯呪呪水七遍。三灑頭",
    "T19n0952_002:0270b04": "上靜默斷語。又誦此呪作護身法。次誦難",
    "T19n0952_002:0270b05": "勝奮怒王呪。次誦佛毫相菩薩呪。次誦佛眼",
    "T19n0952_002:0270b06": "菩薩呪。次誦摧碎頂王呪。如是呪等持護",
    "T19n0952_002:0270b07": "一切最為勝上。若佛種族呪中作法。佛眼呪",
    "T19n0952_002:0270b08": "上。是五頂輪呪中作法。亦佛眼呪為最為",
    "T19n0952_002:0270b09": "上。若結壇地界及十方界。自護護伴。當用摧",
    "T19n0952_002:0270b10": "碎頂王呪。及一切頂王心呪。",
    "T19n0952_002:0270b11": "淨身口呪曰。",
    "T19n0952_002:0270b12": "那莫薩嚩勃馱菩地薩埵南唵　戌殿(引)捺囉",
    "T19n0952_002:0270b13": "輸馱那野莎訶",
    "T19n0952_002:0270b14": "是佛族呪。若入壇時著淨衣已。呪水三遍嗽",
    "T19n0952_002:0270b15": "口灑灌頭耳肩心。整儀直視發大悲心。整步",
    "T19n0952_002:0270b16": "徐行直入壇內。如是智者恒著新淨[疊*毛]布等",
    "T19n0952_002:0270b17": "衣。修斯呪法。常以一切頂王心呪呪一切",
    "T19n0952_002:0270b18": "物。輪王像前持供獻已。坐茅草上。一心想像",
    "T19n0952_002:0270b19": "諸佛菩薩。誦呪結印啟召發願。諦觀於像。身",
    "T19n0952_002:0270b20": "不動搖目不瞬視結蓮花印啟佛坐印。如是",
    "T19n0952_002:0270b21": "作持。何以故謂得佛座菩薩座故。",
    "T19n0952_002:0270b22": "次把數珠呪曰。",
    "T19n0952_002:0270b23": "唵遏部羝　弭惹曳悉地悉馱喝[口*栗](二合)挮莎",
    "T19n0952_002:0270b24": "訶",
    "T19n0952_002:0270b25": "是佛族呪用菩提子珠每持珠。皆呪三遍速",
    "T19n0952_002:0270b26": "得成向正等菩提三等證法。其一切陀羅尼",
    "T19n0952_002:0270b27": "法。亦如此三成就等法求富貴豐饒用金銀",
    "T19n0952_002:0270b28": "珠。求當成就一切勝事用頗梨珠。所穿珠絛",
    "T19n0952_002:0270b29": "童女合持。各誦本呪呪珠貫繫。",
    "T19n0952_002:0270c01": "呪數珠呪曰。",
    "T19n0952_002:0270c02": "娜謨皤伽嚩底　悉睇娑娑馱野　娑馱野",
    "T19n0952_002:0270c03": "悉馱梯莎訶",
    "T19n0952_002:0270c04": "誦以斯呪呪珠貫已。掬珠合掌又呪七遍。是",
    "T19n0952_002:0270c05": "名受持珠法。常坐茅草一心靜默。著芻麻衣",
    "T19n0952_002:0270c06": "持誦課訖作安隱法。若時數畢。當又呪特室",
    "T19n0952_002:0270c07": "利木。或蜜攞木。或白栴檀木。或楓香木。橫",
    "T19n0952_002:0270c08": "十二指頭齊劈截。作安隱法。作富饒法皆上",
    "T19n0952_002:0270c09": "成就。若棘針木佉陀羅木迦羅弭羅木等。橫",
    "T19n0952_002:0270c10": "十二指頭銛劈截。作調伏法亦上成就。無",
    "T19n0952_002:0270c11": "上等木但得葉作。葉元虫者亦得成就。當以",
    "T19n0952_002:0270c12": "牛糞和諸香水。每日塗灑坐臥處。及灌頂處。",
    "T19n0952_002:0270c13": "所用水時皆淨細濾。內外衣服常淨澣濯。如",
    "T19n0952_002:0270c14": "斯作法若不成就。則加一切頂輪王心呪。遍",
    "T19n0952_002:0270c15": "遍同誦。又不成就復加佛眼呪等。三皆同誦",
    "T19n0952_002:0270c16": "心莫縱懞。是佛眼呪過去諸佛曾已共說。我",
    "T19n0952_002:0270c17": "今復說。為當成就懺五逆者。持此一字頂輪",
    "T19n0952_002:0270c18": "王呪。得大證成。何況性淨具信根者。持不成",
    "T19n0952_002:0270c19": "就。若是呪者無此五頂輪王像對坐持念。如",
    "T19n0952_002:0270c20": "佛說像想像目前。一心瞻仰合掌禮已端加",
    "T19n0952_002:0270c21": "趺坐。",
    "T19n0952_002:0270c22": "定想心呪曰。",
    "T19n0952_002:0270c23": "那謨囉(上)怛那怛囉夜耶阿(上)者攞弭[口*鹿]莎訶",
    "T19n0952_002:0270c24": "誦一七遍。結想大印上有無量眾寶。大山下",
    "T19n0952_002:0270c25": "想有大海清水。山上想有無量百千大葉七",
    "T19n0952_002:0270c26": "寶蓮花。花臺大圓廣。博莖復麁大。蓮花臺",
    "T19n0952_002:0270c27": "葉上。想有寶帳半滿月等。寶珠鈴磬真珠網",
    "T19n0952_002:0270c28": "縵周匝彌飾。中有釋迦牟尼如來。身具三十",
    "T19n0952_002:0270c29": "二大人相八十妙好。結加趺坐坐師子座。目",
    "T19n0952_002:0271a01": "觀頂王像。如上說像想皆有之。殿上想有七",
    "T19n0952_002:0271a02": "寶傘蓋。以眾寶網四布莊嚴。如是想觀縱廣",
    "T19n0952_002:0271a03": "百尺想成百尺。縱廣一里想成一里。縱一由",
    "T19n0952_002:0271a04": "旬想一由旬。展轉乃至色究竟天。觀是行相",
    "T19n0952_002:0271a05": "心莫猶豫。隨逐諸境惑觀亂心。",
    "T19n0952_002:0271a06": "觀想大海呪曰。",
    "T19n0952_002:0271a07": "唵弭麼路娜地虎吽",
    "T19n0952_002:0271a08": "誦七遍觀想大海清淨明徹。無有動渴顯現",
    "T19n0952_002:0271a09": "分明。",
    "T19n0952_002:0271a10": "當海心中觀想寶山。呪曰。",
    "T19n0952_002:0271a11": "唵阿者攞虎吽",
    "T19n0952_002:0271a12": "誦七遍已。觀想寶山周圓廣麗。具足眾寶光",
    "T19n0952_002:0271a13": "飾顯現。",
    "T19n0952_002:0271a14": "次寶山蓮花呪曰。",
    "T19n0952_002:0271a15": "唵虎(引)迦(上)麼攞莎訶",
    "T19n0952_002:0271a16": "誦七遍。觀想無量百千大葉七寶蓮花。鬚蘂",
    "T19n0952_002:0271a17": "臺莖光飾顯現。",
    "T19n0952_002:0271a18": "觀想寶殿呪曰。",
    "T19n0952_002:0271a19": "那莫薩嚩怛他誐哆(去)南唵薩嚩吐(去引)櫱羝",
    "T19n0952_002:0271a20": "薩叵囉(上)伊摩吽(二合)伽誐那劍莎訶",
    "T19n0952_002:0271a21": "誦七遍。觀想寶殿種種莊嚴光飾顯現。",
    "T19n0952_002:0271a22": "次誦本所持呪啟請佛會。眾寶殿中想持香",
    "T19n0952_002:0271a23": "雲香花香食香水供獻佛會。則發願言。唯願",
    "T19n0952_002:0271a24": "聖眾各以神力住受供養。乃待周畢。",
    "T19n0952_002:0271a25": "次誦一切頂王心呪一百八遍。結持東西南",
    "T19n0952_002:0271a26": "北四維上下。",
    "T19n0952_002:0271a27": "已次觀壇大界中。想香水海浴釋迦牟尼真",
    "T19n0952_002:0271a28": "報身佛。又當一時想浴一切佛身。及佛種族",
    "T19n0952_002:0271a29": "菩薩呪神并呪神。想總浴已。又想種種栴檀",
    "T19n0952_002:0271b01": "塗香。一時塗飾一切佛身。及佛種族菩薩呪",
    "T19n0952_002:0271b02": "神等。又想種種奇妙繒綺金縷袈裟。頭冠瓔",
    "T19n0952_002:0271b03": "珞及諸衣服。一時披串一切佛身及佛種族",
    "T19n0952_002:0271b04": "菩薩呪神。想啟會坐。次想持獻諸飲食。一",
    "T19n0952_002:0271b05": "時供養一切諸佛及佛種族菩薩神已。行者",
    "T19n0952_002:0271b06": "則此善根。心口發露誠懺眾罪。迴向菩提請",
    "T19n0952_002:0271b07": "佛轉大法輪。仁者當即諦觀鼻端想心無惑。",
    "T19n0952_002:0271b08": "右手搯珠左手當胸結數珠印沿沿誦呪。數",
    "T19n0952_002:0271b09": "課滿已。置以數珠淨潔合處。印呪護持重燒",
    "T19n0952_002:0271b10": "香。想諸花香如法供獻。則誦本呪解壇方界。",
    "T19n0952_002:0271b11": "合掌頂禮依方發遣。如是想法三十旬日。靜",
    "T19n0952_002:0271b12": "斷諸論每日三時。得見證地三摩地門。",
    "T19n0952_002:0271b13": "五頂王儀法祕密品第六",
    "T19n0952_002:0271b14": "爾時釋迦牟尼世尊。復謂金剛密迹主言。此",
    "T19n0952_002:0271b15": "頂王呪成就法行。諸佛共說。為得利益成就",
    "T19n0952_002:0271b16": "頂王。密迹過去現在一切如來說無差別偈",
    "T19n0952_002:0271b17": "句教行。皆悉空寂幽閑勝處。我略示說。於大",
    "T19n0952_002:0271b18": "名山聖所居處。或仙神窟或空新室處獨林",
    "T19n0952_002:0271b19": "泉處。以斯等處一心善淨修行是法。諸不善",
    "T19n0952_002:0271b20": "法極淨割除。於善淨法生深入意。是二句法",
    "T19n0952_002:0271b21": "蔓延。能生善不善業。是故若食飲食。滋味",
    "T19n0952_002:0271b22": "辛甘酢淡勿欲貪餮耽嗜過飲。若為貪便不",
    "T19n0952_002:0271b23": "能持誦供養燒火。定心不生。是故呪者離",
    "T19n0952_002:0271b24": "斷貪愛。恒於初夜隨力轉讀大方廣佛花嚴",
    "T19n0952_002:0271b25": "經寶雲經餘大乘經。至中夜分。敷淨茅草。周",
    "T19n0952_002:0271b26": "四方結界結印呪。印護持身如師子王。頭",
    "T19n0952_002:0271b27": "南面東右脇枕手疊足而臥。是布瑟置迦念",
    "T19n0952_002:0271b28": "誦時燒火食時臥法。若扇底迦念誦時燒火",
    "T19n0952_002:0271b29": "食時。頭東南方面東北方右脇枕手疊足而",
    "T19n0952_002:0271c01": "臥。若阿毘柘嚕迦念誦時燒火食時。頭西",
    "T19n0952_002:0271c02": "面南右脇枕手側疊足而臥。若睡夢。夢見上",
    "T19n0952_002:0271c03": "菩提樹栴檀香樹弭攞樹欝頭末羅樹。名證",
    "T19n0952_002:0271c04": "中品速成就相。若夢見乘白鶴孔雀金翅鳥",
    "T19n0952_002:0271c05": "等。名證上品速成就相。若有夢見上樓閣",
    "T19n0952_002:0271c06": "幢蹈花鬘上。或見手把箜篌。詣入僧眾上",
    "T19n0952_002:0271c07": "塔乘船。名證下品速成就相。若有夢見栴",
    "T19n0952_002:0271c08": "荼羅人猪狗馲駝驢死人等。若觸若近。是障",
    "T19n0952_002:0271c09": "不成。如是等相智者應知。若毘那夜迦作諸",
    "T19n0952_002:0271c10": "障惱。持以粳米和烏麻油。日日三時一呪一",
    "T19n0952_002:0271c11": "燒各一千八遍。滿三七日則得夢見。本神現",
    "T19n0952_002:0271c12": "身教告語言。汝去某處酥蜜相和。日夜三",
    "T19n0952_002:0271c13": "時一時一呪一燒各一千八遍三日夜。則得",
    "T19n0952_002:0271c14": "夢見毘那夜迦所有真法。汝去喫食所有真",
    "T19n0952_002:0271c15": "道汝當成辦。若教覺已加念神呪。願當為現",
    "T19n0952_002:0271c16": "大丈夫相。勿為我現天女狀相。亂我心境妄",
    "T19n0952_002:0271c17": "生貪著愚癡等心。又持護身覆復安睡。若持",
    "T19n0952_002:0271c18": "誦時。勿念過去種種嬉謔雜欲漏法。亦勿欲",
    "T19n0952_002:0271c19": "計未來眾事。諸餘法散動亂我心。惟一繫",
    "T19n0952_002:0271c20": "想入於呪文一一句理。若心欲生觀身膖壞。",
    "T19n0952_002:0271c21": "若心瞋生慈心觀住。若心癡生十二緣觀。若",
    "T19n0952_002:0271c22": "心數緣顛倒生住。則心觀想呪神在頂。持以",
    "T19n0952_002:0271c23": "花香先前供養。結加趺坐如法念誦。若少不",
    "T19n0952_002:0271c24": "依是法。或則為障礙。毘那夜迦破壞食噉。若",
    "T19n0952_002:0271c25": "有未曾入此輪王大種族壇場阿闍梨教授法",
    "T19n0952_002:0271c26": "者。自持斯法。則便常為毘那夜迦如影逐身。",
    "T19n0952_002:0271c27": "障獻食獻香獻花飯食香水燒火。呪聲不令",
    "T19n0952_002:0271c28": "得到獻本呪神。此頂輪王若成就者。則常不",
    "T19n0952_002:0271c29": "為姥賴馱吒迦。毘那夜迦王。作生障難。況",
    "T19n0952_002:0272a01": "餘一切毘那夜迦。能障難耶。是故智者成就",
    "T19n0952_002:0272a02": "呪法。當以難勝奪怒王呪。或以輪王僕從呪。",
    "T19n0952_002:0272a03": "於持誦時燒火食時將護其身。",
    "T19n0952_002:0272a04": "若不依法一一護身。則難成就。常為諸惡天",
    "T19n0952_002:0272a05": "龍藥叉羅剎惡姤仙類茶枳尼鬼畢舍遮鬼",
    "T19n0952_002:0272a06": "餓鬼。處處隨逐伺求障惱破壞虛耗。是呪法",
    "T19n0952_002:0272a07": "中莫以曼陀羅花弭攞花遏迦花等時獻供",
    "T19n0952_002:0272a08": "養。及諸佛頂供養法中。亦勿供養。應以惹底",
    "T19n0952_002:0272a09": "花頭鉢羅花俱物頭花諭底迦花。及餘種類",
    "T19n0952_002:0272a10": "欝勃名花。持此花等常以供養五頂輪王。若",
    "T19n0952_002:0272a11": "有呪者於一二三度。精修此法不證悉地。倍",
    "T19n0952_002:0272a12": "應勤懇精專修習。乃至七度。海河潬上日",
    "T19n0952_002:0272a13": "日三時。印砂佛塔隨力印修。并轉大乘諸餘",
    "T19n0952_002:0272a14": "經典。印是塔數滿三十萬。謂滅先世十重",
    "T19n0952_002:0272a15": "障業。隨即供養此一一塔。以塗末香諸妙花",
    "T19n0952_002:0272a16": "香。佛前獻供供養。於一一塔坐前。誦呪一百",
    "T19n0952_002:0272a17": "八遍。智者如是精法修持不成就者。謂宿障",
    "T19n0952_002:0272a18": "重。又加日日印一肘塔一千已上。若五逆重",
    "T19n0952_002:0272a19": "罪亦得銷滅。況餘宿障。如斯依法精勤修",
    "T19n0952_002:0272a20": "治。但誦持呪亦得銷滅。何況印塔。",
    "T19n0952_002:0272a21": "又法詣住江河岸側。持以蓮花。一呪一擲江",
    "T19n0952_002:0272a22": "河水中。滿十萬箇。則得成向。何況倍加而不",
    "T19n0952_002:0272a23": "成就。若不如是處修行法者。則不成辦。如",
    "T19n0952_002:0272a24": "斯呪法薄尠福人。使加印塔乃得成就。殖",
    "T19n0952_002:0272a25": "福德人但所依法誦持供養。則得成就。如是",
    "T19n0952_002:0272a26": "成者勤誦持呪為根本。是故堅固精進清淨",
    "T19n0952_002:0272a27": "求菩提者。畢定成就。未曾見呪在經自成。要",
    "T19n0952_002:0272a28": "假精進。為於菩提師僧父母及苦眾生。勤功",
    "T19n0952_002:0272a29": "修習合掌頂禮。依法誦呪剪除障垢。乃得成",
    "T19n0952_002:0272b01": "就。為大功德。劫初有情質直純善。福德高",
    "T19n0952_002:0272b02": "勝隨作隨成。不等今我釋迦牟尼如來。出",
    "T19n0952_002:0272b03": "濁惡世得解脫時。及弟子等證解脫時。相續",
    "T19n0952_002:0272b04": "勤斷猜疑罔心。具足精進淨修福事。即得",
    "T19n0952_002:0272b05": "成證若福德上依法修持速獲成就。若福德",
    "T19n0952_002:0272b06": "尠。依法修持久乃成就。是最上呪若證成",
    "T19n0952_002:0272b07": "就。則得高勝無等等故。譬假琉璃寶並蓮花",
    "T19n0952_002:0272b08": "光寶。功力價直陪數不及無諭況疋。故此",
    "T19n0952_002:0272b09": "頂輪王呪力。不思議勇猛殊特行者。應常持",
    "T19n0952_002:0272b10": "鉢乞食。若得飯餅。復淨濤擇分為三分。一",
    "T19n0952_002:0272b11": "分奉獻佛神諸天。若食獻已。持施水陸一",
    "T19n0952_002:0272b12": "切有情。一分施有外來乞者。若無乞者施及",
    "T19n0952_002:0272b13": "禽獸。一分持以依法自食。若有作求安隱法",
    "T19n0952_002:0272b14": "時。面北坐食。若有作求富饒法時面東坐食。",
    "T19n0952_002:0272b15": "若有作求調伏法時。面南坐食。行者常起慈",
    "T19n0952_002:0272b16": "心。念諸有情受眾苦者。誓當度脫。若大苾",
    "T19n0952_002:0272b17": "芻若鄔波索迦持梵行者。若心慈悲獨行持",
    "T19n0952_002:0272b18": "法。則無障礙。是故智者樂欲安隱富饒速成",
    "T19n0952_002:0272b19": "證者。應常定心恭敬合掌禮佛。塔淨治灑地。",
    "T19n0952_002:0272b20": "持以牛糞和黃土泥。塗摩壇地。誦以一切頂",
    "T19n0952_002:0272b21": "王心呪。或誦摧碎頂王呪。呪白芥子淨灰七",
    "T19n0952_002:0272b22": "遍。布散七方結為方界持。以四橛繫以線索。",
    "T19n0952_002:0272b23": "呪之七遍四角圍釘。結方地界安布坐位。種",
    "T19n0952_002:0272b24": "種供獻護身結印。請召供養誦呪燒火。自身",
    "T19n0952_002:0272b25": "驗成。先初供養釋迦牟尼如來。次當供養明",
    "T19n0952_002:0272b26": "頂王。次當次第供養一一頂王。次當供養觀",
    "T19n0952_002:0272b27": "世音菩薩及所種族。次當供養金剛密迹主",
    "T19n0952_002:0272b28": "菩薩及所種族。次當供養與願頂王及所種",
    "T19n0952_002:0272b29": "族。如是供養一一次第。皆持香花前想供養",
    "T19n0952_002:0272c01": "已。次當供獻世間天神。如斯供獻名三種族",
    "T19n0952_002:0272c02": "供養法則。愚癡嬰人無所曉解。種種謗毀",
    "T19n0952_002:0272c03": "說一切呪者。說諸呪法盡是漫語。智者若",
    "T19n0952_002:0272c04": "遇如是癡人。應自觀諸佛實說亦不虛施。但",
    "T19n0952_002:0272c05": "精專至修供養法扇底迦法。布瑟置迦法。阿",
    "T19n0952_002:0272c06": "毘柘嚕迦法。若布瑟置迦法念誦時燒火食",
    "T19n0952_002:0272c07": "時。面東向一心加趺端坐。呪後每加莎訶句。",
    "T19n0952_002:0272c08": "若扇底迦法作念誦時燒火食時。面北方定",
    "T19n0952_002:0272c09": "心結加趺坐。亦每呪後加莎訶句。",
    "T19n0952_002:0272c10": "若阿毘柘嚕迦法。念誦作法燒火食時。面向",
    "T19n0952_002:0272c11": "南瞋怒。左脚踏右脚側上蹲坐。亦每呪後",
    "T19n0952_002:0272c12": "加唬吽等句。",
    "T19n0952_002:0272c13": "若欲常作扇底迦法。以烏油麻和白芥子。作",
    "T19n0952_002:0272c14": "火食法。若欲常作布瑟置迦法。亦以烏油麻",
    "T19n0952_002:0272c15": "和白粳米。作火食法。若欲拔去佛法中刺。作",
    "T19n0952_002:0272c16": "阿毘柘嚕迦法。以毒藥和檳榔伽里根。作火",
    "T19n0952_002:0272c17": "食法。",
    "T19n0952_002:0272c18": "作布瑟置迦法。以弭攞木阿輸迦木阿縒那",
    "T19n0952_002:0272c19": "木菩提木薩惹迦木。常然燒火。",
    "T19n0952_002:0272c20": "扇底迦法。以尼劬陀木[(几/夕)*頁]頭末羅木阿說他",
    "T19n0952_002:0272c21": "木天門冬草等。常燒火。",
    "T19n0952_002:0272c22": "阿毘柘嚕迦法。以佉他羅木無樓木苦練木",
    "T19n0952_002:0272c23": "迦囉弭攞木等常燒火。",
    "T19n0952_002:0272c24": "調伏他惡心令善。名阿毘柘嚕迦。",
    "T19n0952_002:0272c25": "蠲除災障一切寧靜故。名扇底迦。",
    "T19n0952_002:0272c26": "願得圓滿求者如意故。名布瑟置迦。",
    "T19n0952_002:0272c27": "如是等法於一切處呪者。善思依法修習。為",
    "T19n0952_002:0272c28": "此教中得最上故。於欲辟除此教法中一切",
    "T19n0952_002:0272c29": "災障故。應作如是。除斯法者更不應作。此",
    "T19n0952_002:0273a01": "所行者慈心一切梵行清淨。莫如外道髮長",
    "T19n0952_002:0273a02": "胛銛。則得清潔若髮長備蟣虱所生。隨生障",
    "T19n0952_002:0273a03": "咎。梳洗多功念誦數少。若胛銛長裹停垢穢。",
    "T19n0952_002:0273a04": "捻香燒香便即污觸。隨生障咎。日月蝕時作",
    "T19n0952_002:0273a05": "上成就。於一切時處亦持勿觀論。勿譏謗和",
    "T19n0952_002:0273a06": "上闍梨過與非過。若所供養呪師之時。忽見",
    "T19n0952_002:0273a07": "呪神受天快樂。勿愛願同。見有國土無主",
    "T19n0952_002:0273a08": "交亂時勿住中修法念誦。又勿住於神龍",
    "T19n0952_002:0273a09": "護地。藥叉羅剎常集住地。屍陀林地無佛法",
    "T19n0952_002:0273a10": "地。虎狼住地多蚊虻地。無雨方地多饒風地。",
    "T19n0952_002:0273a11": "多賊住地屠殺住地。沽酒地賣經像地。賣凶",
    "T19n0952_002:0273a12": "具地婬女住地。及眾難地皆勿住中營法",
    "T19n0952_002:0273a13": "念誦。作求諸法悉不成就。念誦法中燒火",
    "T19n0952_002:0273a14": "法勝。天神喜滿。譬人飽食歡喜充適。是故佛",
    "T19n0952_002:0273a15": "說一切念誦品法中。此法為最。亦不論似國",
    "T19n0952_002:0273a16": "王下劣如藥叉相女。如佛所說。念誦燒火一",
    "T19n0952_002:0273a17": "切法事。廣功廣成少功少成。亦勿施他酒肉",
    "T19n0952_002:0273a18": "毒藥刀劍弓箭斧槊之具。亦勿讚殺快殺方",
    "T19n0952_002:0273a19": "便殺謨殺。亦不占說他災吉事。亦不施他迷",
    "T19n0952_002:0273a20": "倒癡法。及所恐怖一切有情不安隱法。皆勿",
    "T19n0952_002:0273a21": "應作。遇下淨步多鬼處。有屍鬼處藥叉羅剎",
    "T19n0952_002:0273a22": "等處。常一出入想為清淨。於念誦處結加趺",
    "T19n0952_002:0273a23": "坐。想諸妙法成香水河。身沒澡浴結浴呪印",
    "T19n0952_002:0273a24": "印身。想為佛菩薩等身。即以塗香遍身塗",
    "T19n0952_002:0273a25": "飾。一至念誦不應動搖。漫視聽察謦咳唾",
    "T19n0952_002:0273a26": "嗽。若有破坐動搖謦欬。即重輪結浴印印",
    "T19n0952_002:0273a27": "身。持以淨水洗手嗽口。乃復誦念亦得上法",
    "T19n0952_002:0273a28": "中法下法定成就故。",
    "T19n0952_002:0273a29": "五頂王成就法品第七",
    "T19n0952_002:0273b01": "爾時世尊復為導利諸有情故說大成就頂王",
    "T19n0952_002:0273b02": "法小智有情貪世間之法。心不精專。智者依",
    "T19n0952_002:0273b03": "法修習。定當成向每日請召之時。世間諸神",
    "T19n0952_002:0273b04": "空神星神隨所住神。一心念誦隨喚來住。常",
    "T19n0952_002:0273b05": "當結界護身誦呪作法。若不護身結界結印。",
    "T19n0952_002:0273b06": "則為奪人精氣鬼。奪所呪力六分偷五。或",
    "T19n0952_002:0273b07": "全偷奪。或為荼枳尼鬼。奪所呪力。若恐偷奪。",
    "T19n0952_002:0273b08": "則誦一切頂王呪難勝王呪。定使却全本所",
    "T19n0952_002:0273b09": "持呪。於時世尊又觀來世一切呪者。薄德少",
    "T19n0952_002:0273b10": "福樂著嬉戲。不善同伴耽盻女色。於戒缺漏。",
    "T19n0952_002:0273b11": "為說教法。則心思惟堅持六念。係修呪法",
    "T19n0952_002:0273b12": "發菩提心即得成就。密迹離菩提心外即無",
    "T19n0952_002:0273b13": "成辦。何以故以呪威力能成菩提。以菩提心",
    "T19n0952_002:0273b14": "大威力故。其能全呪者速得成就。呪者不食",
    "T19n0952_002:0273b15": "青黑等物。亦不佛床法床僧床。和上闍梨",
    "T19n0952_002:0273b16": "父母等床坐臥。喫食亦不頰食。如毘柰耶儀",
    "T19n0952_002:0273b17": "法。乃至不得語食傳器食。不得手指揩齒。",
    "T19n0952_002:0273b18": "呪者應知正加趺坐。如法默然食。若念誦",
    "T19n0952_002:0273b19": "時若作法時若請召修法時。應斷一切善不",
    "T19n0952_002:0273b20": "善語如法誦念。亦勿與他一床坐臥。傳著衣",
    "T19n0952_002:0273b21": "服鞵[尸@拘]襪等。其所食器純用赤白銅椀食。若",
    "T19n0952_002:0273b22": "已食訖。則水淨洗。又以土灰裏外乾揩。常",
    "T19n0952_002:0273b23": "不作諸嘲調戲論。若喜違犯隨罪俱生。恒候",
    "T19n0952_002:0273b24": "年月日星宿時。依法營造三種法。佛神通月",
    "T19n0952_002:0273b25": "修最第一。成就頂王廣大悉地。白黑二月八",
    "T19n0952_002:0273b26": "日十四日食三白食。如以香花新淨飲食。持",
    "T19n0952_002:0273b27": "獻供養如法念誦倍速成證。",
    "T19n0952_002:0273b28": "復有像變令教童女香湯澡浴。受八齋戒。持",
    "T19n0952_002:0273b29": "絲造織方應度量。勿刀截斷。於吉時起首畫",
    "T19n0952_002:0273c01": "摸。或以板畫匠人。時時洗浴清潔。著鮮淨",
    "T19n0952_002:0273c02": "衣受八齋戒。當心正中畫釋迦牟尼佛。坐師",
    "T19n0952_002:0273c03": "子座結加趺坐。具眾相好頂放大光。示說",
    "T19n0952_002:0273c04": "法相身有圓光。次佛右邊。畫觀世音菩薩",
    "T19n0952_002:0273c05": "結加趺坐。身黃白色頭戴寶冠冠中化佛面",
    "T19n0952_002:0273c06": "目嗔怒。一手把白拂。一手把數珠。又於眉間",
    "T19n0952_002:0273c07": "竪畫一目。以天衣服種種。莊嚴坐蓮花座。",
    "T19n0952_002:0273c08": "次佛左邊。畫金剛密迹主菩薩。加趺坐身青",
    "T19n0952_002:0273c09": "色相。首戴寶冠面目瞋怒。一手把金剛杵。一",
    "T19n0952_002:0273c10": "手把白拂。坐寶蓮花。次座後畫最勝明王",
    "T19n0952_002:0273c11": "金剛。畫大度底使者。畫可畏金剛畫黃眼金",
    "T19n0952_002:0273c12": "剛。畫大笑金剛。畫大拳金剛。畫軍茶利金剛。",
    "T19n0952_002:0273c13": "是等金剛各有大力。最勝調伏。皆執器仗坐",
    "T19n0952_002:0273c14": "蓮花座。應以種種衣服瓔珞。皆妙飾莊嚴。次",
    "T19n0952_002:0273c15": "觀世音菩薩後。畫馬頭觀世音王。畫意樂圓",
    "T19n0952_002:0273c16": "滿王。畫白衣觀世音菩薩母。畫多羅菩薩。畫",
    "T19n0952_002:0273c17": "毘俱尼菩薩。畫吠路者那菩薩等。是菩薩等",
    "T19n0952_002:0273c18": "各各執持本所器仗坐蓮花座。應以眾妙衣",
    "T19n0952_002:0273c19": "服瓔珞皆妙莊嚴。次佛座下左邊。畫難勝大",
    "T19n0952_002:0273c20": "奮怒神。畫大字神。次佛座下右邊。畫佛眼",
    "T19n0952_002:0273c21": "神。畫相好神。是等四神身皆金色坐蓮花座。",
    "T19n0952_002:0273c22": "是變像名如來身最勝輪王大成就像。一切",
    "T19n0952_002:0273c23": "通用皆畫成證。於時世尊謂曼殊室利童子。",
    "T19n0952_002:0273c24": "汝往昔未證地時。誦以是呪供養此像。像放",
    "T19n0952_002:0273c25": "大光照此三界。上中眾生意樂歡喜。曼殊室",
    "T19n0952_002:0273c26": "利汝為光照。昇證三地得五神通。是故說像",
    "T19n0952_002:0273c27": "不可思議大三摩地。是如來身故。我以此三",
    "T19n0952_002:0273c28": "摩地力普大三界為諸有情。利益成就神通",
    "T19n0952_002:0273c29": "變化。示頂輪王身如如意寶。",
    "T19n0952_002:0274a01": "爾時世尊復告曼殊室利童子。汝善能以大",
    "T19n0952_002:0274a02": "被甲冑善巧方便。安住有情示濟有情無量",
    "T19n0952_002:0274a03": "變化。現於佛身菩薩身緣覺身聲聞身等攝",
    "T19n0952_002:0274a04": "取眾生。說諸勝法覺寤有情。爾時曼殊室",
    "T19n0952_002:0274a05": "利童子。合掌恭敬白言世尊。佛有幾名現頂",
    "T19n0952_002:0274a06": "輪大。三摩地流此世界。於時世尊告曼殊室",
    "T19n0952_002:0274a07": "利童子。頂輪王名者。所謂印捺羅名帝釋等。",
    "T19n0952_002:0274a08": "乃至三界六道有情類中。立差別名隨類為",
    "T19n0952_002:0274a09": "主。皆為調伏故隨類立法名差別無量。皆為",
    "T19n0952_002:0274a10": "成熟眾生故。世間無有一法一名一相。不",
    "T19n0952_002:0274a11": "是如來之所變立。曼殊室利童子有一類人。",
    "T19n0952_002:0274a12": "知我不生不滅真如實際。實法法界涅槃實",
    "T19n0952_002:0274a13": "智。無二無相意生儒童。作者受者知者見",
    "T19n0952_002:0274a14": "者。作如是解。童子此娑訶世界眾生。稱我為",
    "T19n0952_002:0274a15": "大離欲如來佛天人師。童子我常於此世間。",
    "T19n0952_002:0274a16": "成熟眾生示如是名。乃有五阿僧祇百千數",
    "T19n0952_002:0274a17": "名。一切聲聞愚癡眾生。雖稱我名亦不識我",
    "T19n0952_002:0274a18": "如是異名。童子我為如是成熟一切有情。亦",
    "T19n0952_002:0274a19": "於諸經中說是異名。童子如是復有一類有",
    "T19n0952_002:0274a20": "情。知我殑伽沙等世界中無量稱異名。如來",
    "T19n0952_002:0274a21": "說法如如眾生謂去來。如來亦不去來分別",
    "T19n0952_002:0274a22": "出現色相。童子已不去來無作分別。則能",
    "T19n0952_002:0274a23": "出現無量佛事陀羅尼門。爾時世尊復告曼",
    "T19n0952_002:0274a24": "殊室利童子。若有修持是頂王法者。應候吉",
    "T19n0952_002:0274a25": "時白月五日八日十三日十四日十五日。好",
    "T19n0952_002:0274a26": "星宿時。清潔洗浴著新淨衣。若是俗人受八",
    "T19n0952_002:0274a27": "齋戒。依法軌住。修造清淨塗結壇場。布献香",
    "T19n0952_002:0274a28": "花燒設火食。當供養佛觀世音菩薩金剛密",
    "T19n0952_002:0274a29": "迹首菩薩摩訶婆攞神。及諸菩薩一切聲聞",
    "T19n0952_002:0274b01": "辟支佛諸天等如斯供養則得一切大威德天",
    "T19n0952_002:0274b02": "大威呪神大明呪。神歡喜觀視。此等諸天雖",
    "T19n0952_002:0274b03": "復日日如法供養。於此法部不應禮拜。何以",
    "T19n0952_002:0274b04": "故五頂王呪力不思議。是故呪者。亦不得往",
    "T19n0952_002:0274b05": "死喪家初產生家。不淨人家旃荼羅家。詣往",
    "T19n0952_002:0274b06": "顧宿受他供養。亦不持殘臭宿食供養及自",
    "T19n0952_002:0274b07": "食噉。呪者每三時自誓。歸依佛法大菩薩僧。",
    "T19n0952_002:0274b08": "發菩提心淨治三業。念佛法僧戒施天。常於",
    "T19n0952_002:0274b09": "清旦受八齋戒。不殺盜婬妄語飲酒。脂粉塗",
    "T19n0952_002:0274b10": "身坐臥大床。不過中食。以真如智無作我之",
    "T19n0952_002:0274b11": "心。虔敬修習則得成辦。",
    "T19n0952_002:0274b12": "爾時釋迦牟尼世尊。復告金剛密迹主。又有",
    "T19n0952_002:0274b13": "轉輪王像。於出世世間一切呪像。最上無",
    "T19n0952_002:0274b14": "等。准前月日。畫者端肅具持十善。以細白",
    "T19n0952_002:0274b15": "疊方量三肘或復二肘。當中畫釋迦牟尼佛。",
    "T19n0952_002:0274b16": "具足眾相身真金色。示說法相佩通身光。坐",
    "T19n0952_002:0274b17": "白蓮花師子座上。頂上放光。於佛背後。畫七",
    "T19n0952_002:0274b18": "寶山。於佛座下。畫蓮花池。於佛右邊。畫呪者",
    "T19n0952_002:0274b19": "貌。長跪瞻佛手把香爐。密迹。此頂輪王像。一",
    "T19n0952_002:0274b20": "切佛說。謂當呪者得大利益。略說是像若有",
    "T19n0952_002:0274b21": "見者隨喜供養。隨滅眾罪得大功德。為諸天",
    "T19n0952_002:0274b22": "龍歡喜瞻視。當定成就一切勇猛頂王呪力。",
    "T19n0952_002:0274b23": "得無數佛種種歌讚供養功德。是妙變像無",
    "T19n0952_002:0274b24": "量無數一切諸佛常皆讚歎。若有信戀晝夜",
    "T19n0952_002:0274b25": "精進恭敬供養。則得罪障一時銷滅。身業清",
    "T19n0952_002:0274b26": "淨成就頂。王功德智海。超過一切最勝殊特。",
    "T19n0952_002:0274b27": "為諸天人供養恭敬無量讚歎。當證佛地更",
    "T19n0952_002:0274b28": "無退轉。成此呪者。怒目嗔喝一切天龍八部",
    "T19n0952_002:0274b29": "鬼神。皆得惶怖四散馳走。其天帝釋見是人",
    "T19n0952_002:0274c01": "來。分座同坐。其諸大天亦皆分座。三界諸天",
    "T19n0952_002:0274c02": "見是人來。傲[叛/女]不起迎送虔敬。則皆頭破",
    "T19n0952_002:0274c03": "如蘭香枝。若我於億俱胝大劫。讚說是呪",
    "T19n0952_002:0274c04": "亦不能盡。成此呪者。是人名證最上悉地。",
    "T19n0952_002:0274c05": "當為住壽三十三天中王命常安住。不被死",
    "T19n0952_002:0274c06": "殃壽如天身。天身畢已變身如佛。證五神通",
    "T19n0952_002:0274c07": "乘此天界。以無量天前後圍繞。往諸佛剎種",
    "T19n0952_002:0274c08": "種變化導誘眾生。隨諸佛剎現帝釋身。或現",
    "T19n0952_002:0274c09": "金剛身。或現大梵天身。或現伊首羅天身。或",
    "T19n0952_002:0274c10": "現童男童女身。入地獄鬼畜生趣。隨現諸身",
    "T19n0952_002:0274c11": "救脫眾生。或諸山林城邑聚落為作房舍。種",
    "T19n0952_002:0274c12": "種衣食供給施濟。常作依怙度脫眾生。具五",
    "T19n0952_002:0274c13": "神通行菩薩行為人中尊。",
    "T19n0952_002:0274c14": "五佛頂三昧陀羅尼經卷第二"
}