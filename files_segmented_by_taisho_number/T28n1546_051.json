{
    "T28n1546_051:0377b02": "3阿毘曇毘婆沙論卷第五十一",
    "T28n1546_051:0377b04": "迦旃延子造　五百羅漢釋",
    "T28n1546_051:0377b05": "北涼天竺沙門浮陀跋摩",
    "T28n1546_051:0377b06": "共道泰等譯",
    "T28n1546_051:0377b07": "智揵度他心智品第二之三",
    "T28n1546_051:0377b08": "有自性念生智。問曰：自性念生智，體性是",
    "T28n1546_051:0377b09": "何？答曰：體性是慧。彼心聚中以念力多故，",
    "T28n1546_051:0377b10": "名念生智。如念處、安那般那念，除去色想亦",
    "T28n1546_051:0377b11": "如是。此是自性念生智體性，乃至廣說。",
    "T28n1546_051:0377b12": "已說體性所以，今當說何故名自性念生智。",
    "T28n1546_051:0377b13": "答曰：生而得此智故，名自性念生智。復次住",
    "T28n1546_051:0377b14": "善心性、不善心性、無記心性能知故，名自性",
    "T28n1546_051:0377b15": "念生智。復次過去法更不變故名自性，能知",
    "T28n1546_051:0377b16": "此法故名自性念生智。",
    "T28n1546_051:0377b17": "問曰：為作何業得是智耶？答曰：或有說者，常",
    "T28n1546_051:0377b18": "為眾生說歡喜樂聞語，彼業能生如是報。復",
    "T28n1546_051:0377b19": "有說者，若修治狹小處令使寬博，以此業故",
    "T28n1546_051:0377b20": "在母胎中而不迫迮，以是業故能生此報。復",
    "T28n1546_051:0377b21": "有說者，若人以甘美飲食施他，彼業得如此",
    "T28n1546_051:0377b22": "報。評曰：應作是說：此是不惱害他業報。若眾",
    "T28n1546_051:0377b23": "生不作惱害他業，在母胎中則得寬博，不為",
    "T28n1546_051:0377b24": "風熱冷病脂血所困苦，若出胎時亦不為產",
    "T28n1546_051:0377b25": "門所逼切，以是事故不忘所念。一切眾生若",
    "T28n1546_051:0377b26": "於產門不逼切者，皆有念前世智；以為產門",
    "T28n1546_051:0377b27": "所逼切故，皆失所念。問曰：念生智為初時勝、",
    "T28n1546_051:0377b28": "為中後時勝耶？答曰：或有初中後盡勝者，或",
    "T28n1546_051:0377b29": "有初勝者。如尸婆羅等初生之時，作如是說：",
    "T28n1546_051:0377c01": "此家中頗有種種財物及諸穀米，可以施於",
    "T28n1546_051:0377c02": "貧窮者不？或有中時勝者，如賴吒波羅等。或",
    "T28n1546_051:0377c03": "有後時勝者，如菴摩羅吒等。",
    "T28n1546_051:0377c04": "問曰：念生智為念幾生耶？答曰：或有說者，念",
    "T28n1546_051:0377c05": "一生。復有說，念二生乃至七生。曾聞王舍",
    "T28n1546_051:0377c06": "城中有屠兒名伽吒，是阿闍貰王少時親",
    "T28n1546_051:0377c07": "友。而語阿闍貰言：太子！汝若登王位時，與",
    "T28n1546_051:0377c08": "我作何善事耶？阿闍貰答言：與汝從心所",
    "T28n1546_051:0377c09": "願。阿闍貰害其父命而登王位，時屠兒伽",
    "T28n1546_051:0377c10": "吒往詣王所而白王言：大王往日許我所",
    "T28n1546_051:0377c11": "願，今正是時。王答之言：隨意求索。時伽吒屠",
    "T28n1546_051:0377c12": "兒便說心願：使我於王舍城內獨得屠殺，不",
    "T28n1546_051:0377c13": "聽餘人。時王語言：汝今何用是弊惡？願為更",
    "T28n1546_051:0377c14": "求餘願。是時屠兒復語王言：善惡諸業悉無",
    "T28n1546_051:0377c15": "果報。王語之言：何以知之作是說耶？屠兒答",
    "T28n1546_051:0377c16": "言：大王當知，我自憶念於七世中，在王舍",
    "T28n1546_051:0377c17": "城常屠羊自活。命終之後生三十三天。王聞",
    "T28n1546_051:0377c18": "是語，極生疑怪，即以是事而往白佛。佛告王",
    "T28n1546_051:0377c19": "言：如其所說而無有異。此人施辟支佛食，發",
    "T28n1546_051:0377c20": "於邪願：使我於王舍城中常獨殺羊賣肉。以",
    "T28n1546_051:0377c21": "此業故，七生人中、七生天上。今於此身業報",
    "T28n1546_051:0377c22": "已盡，却後七日身壞命終，當生盧臘地獄。以",
    "T28n1546_051:0377c23": "是事故知，念生智憶念七世。復有說者，能念",
    "T28n1546_051:0377c24": "五百世事。曾聞有一比丘，自念五百世次第",
    "T28n1546_051:0377c25": "常生餓鬼中。若憶念過去飢渴苦時，則於諸",
    "T28n1546_051:0377c26": "有而生苦想，斷一切緣，獨勤行精進，得須",
    "T28n1546_051:0377c27": "陀洹果。作是思惟：我恒得諸比丘所須之物",
    "T28n1546_051:0377c28": "使我行道，我今應當還求所須施諸比丘。即",
    "T28n1546_051:0377c29": "行勸化。時諸比丘而語之言：汝先嬾惰，今以",
    "T28n1546_051:0378a01": "何故勤行教化？時彼比丘即向諸比丘廣說",
    "T28n1546_051:0378a02": "上事。以是事故知，念生智憶念五百世事。復",
    "T28n1546_051:0378a03": "有一比丘，自憶念次第五百世生地獄中。若",
    "T28n1546_051:0378a04": "憶念受地獄苦時，舉身毛孔血流而出，污身",
    "T28n1546_051:0378a05": "及衣，日日詣水澡浴浣衣。勤行精進，得阿羅",
    "T28n1546_051:0378a06": "漢果，更不澡浴浣衣。時諸比丘而語之言：汝",
    "T28n1546_051:0378a07": "常澡浴浣衣，以水為淨，今何以不？此比丘向",
    "T28n1546_051:0378a08": "諸比丘廣說上事。如此憶念五百世事。復",
    "T28n1546_051:0378a09": "有或憶念世界成時者，曾聞有旃陀羅王名",
    "T28n1546_051:0378a10": "多羅蠰佉，善通呪術及諸論。有子名奢頭",
    "T28n1546_051:0378a11": "羅，顏貌端正。當於爾時，尊者舍利弗作婆羅",
    "T28n1546_051:0378a12": "門，名弗伽羅娑羅，善通皮陀及皮陀分經，",
    "T28n1546_051:0378a13": "有女名波翅多。時旃陀羅王往詣弗伽羅娑",
    "T28n1546_051:0378a14": "羅所而語之言：可以汝女用妻我子。時弗伽",
    "T28n1546_051:0378a15": "羅娑羅婆羅門便生瞋恚，而語之言：汝於",
    "T28n1546_051:0378a16": "四姓卑下，我於四姓尊貴，何緣以女用妻汝",
    "T28n1546_051:0378a17": "子。時旃陀羅王語婆羅門言：夫種族姓尊",
    "T28n1546_051:0378a18": "卑無有常定。汝頗曾聞誰造梵書耶？婆羅門",
    "T28n1546_051:0378a19": "答言：我聞是瞿頻陀羅婆羅門所造。復問：",
    "T28n1546_051:0378a20": "誰造佉盧吒書耶？婆羅門答言：我聞是佉盧",
    "T28n1546_051:0378a21": "吒仙人所造。復問：誰造此皮陀及皮陀分",
    "T28n1546_051:0378a22": "經？而答之言：皆是往昔大婆羅門等之所造",
    "T28n1546_051:0378a23": "作。時旃陀羅言：如是等往昔諸人皆是我身。",
    "T28n1546_051:0378a24": "時婆羅門聞是語已心生歡喜，便以己女而",
    "T28n1546_051:0378a25": "妻其子。如此憶念世界成時事。",
    "T28n1546_051:0378a26": "經說：佛告村主：我自憶念九十一劫以來，不",
    "T28n1546_051:0378a27": "曾為飲食故起身口意惡業。問曰：佛為以念",
    "T28n1546_051:0378a28": "前世智、為以自性念生智憶念此事？若以念",
    "T28n1546_051:0378a29": "前世智知者，何以念九十一劫而不多耶？",
    "T28n1546_051:0378b01": "若以自性念生智知者，何故但說憶念七世、",
    "T28n1546_051:0378b02": "或五百世乃至憶念世界成時，而不說憶念",
    "T28n1546_051:0378b03": "九十一劫者耶？答曰：應作是說：佛以念前",
    "T28n1546_051:0378b04": "世智知。問曰：若然者，何故但說九十一劫而",
    "T28n1546_051:0378b05": "不多耶？尊者波奢說曰：若說百劫，亦生此疑，",
    "T28n1546_051:0378b06": "但說此不違法相。復次九十一劫中有七佛",
    "T28n1546_051:0378b07": "出世故。復次從此已來種相好業故。復有說",
    "T28n1546_051:0378b08": "者，以自性念生智知。問曰：若然者，何故說自",
    "T28n1546_051:0378b09": "性念生智憶念七世、若五百世乃至劫成時，",
    "T28n1546_051:0378b10": "而不說九十一劫耶？答曰：餘人如此，佛則多",
    "T28n1546_051:0378b11": "知。問曰：自性念生智，為憶念中有時不？答",
    "T28n1546_051:0378b12": "曰：或有說者，不知。所以者何？中有微細，非",
    "T28n1546_051:0378b13": "自性念生智境界故。評曰：應作是說：憶念中",
    "T28n1546_051:0378b14": "有。所以者何？若不憶念者，於前生則憶念少",
    "T28n1546_051:0378b15": "多，不憶念少分。",
    "T28n1546_051:0378b16": "問曰：菩薩前身時有自性念生智，最後身時",
    "T28n1546_051:0378b17": "為有不耶？若有者，云何緣力勝因力耶？若無",
    "T28n1546_051:0378b18": "者，菩薩云何轉衰退耶？答曰：應作是說：最後",
    "T28n1546_051:0378b19": "身有。問曰：若然者，云何現在外緣力勝過去",
    "T28n1546_051:0378b20": "內因力耶？答曰：不以無外緣力故名為內因",
    "T28n1546_051:0378b21": "力，乃以利根故名內因力。菩薩於一切眾生",
    "T28n1546_051:0378b22": "根利最勝。誰作是說，菩薩最後身無外緣力",
    "T28n1546_051:0378b23": "耶？淨居諸天為現老病死苦，亦因彌伽釋王",
    "T28n1546_051:0378b24": "女為說讚涅槃。偈如說：",
    "T28n1546_051:0378b25": "「安樂以為母，　　無憂以為父，",
    "T28n1546_051:0378b26": "寂靜以為妻，　　不久汝當得。」",
    "T28n1546_051:0378b27": "見聞是事，心生厭患，然後出家，過去諸佛亦",
    "T28n1546_051:0378b28": "為菩薩說道具諸法。如是等豈非外緣力耶？",
    "T28n1546_051:0378b29": "復有說者，最後身無。問曰：若然者，云何菩薩",
    "T28n1546_051:0378c01": "轉衰退耶？答曰：菩薩雖無此智，而有勝妙念",
    "T28n1546_051:0378c02": "前世智願智。",
    "T28n1546_051:0378c03": "云何時心解脫？云何不動心解脫？問曰：何故",
    "T28n1546_051:0378c04": "作此論？答曰：此是佛經。佛經說，佛告阿難：",
    "T28n1546_051:0378c05": "比丘不應樂著聚集種種談議。所以者何？若",
    "T28n1546_051:0378c06": "樂著聚集種種談議，欲求身證時心解脫、不",
    "T28n1546_051:0378c07": "動心解脫者，無有是處。若比丘不樂著聚集",
    "T28n1546_051:0378c08": "種種談議，欲求身證時心解脫、不動心解脫",
    "T28n1546_051:0378c09": "者，斯有是處。佛經雖作是說，而不廣分別，云",
    "T28n1546_051:0378c10": "何是解脫體性？云何得此解脫？根楗度雖",
    "T28n1546_051:0378c11": "說得是二解脫，而不說此二解脫體性。今欲",
    "T28n1546_051:0378c12": "說此二解脫體性故，而作此論。復有說，所以",
    "T28n1546_051:0378c13": "作論者，或說時心解脫是有漏，非時心解脫",
    "T28n1546_051:0378c14": "是無漏。欲止如是說者意，亦明此二解脫是",
    "T28n1546_051:0378c15": "無漏。復有說，所以作此論者，或有說時心",
    "T28n1546_051:0378c16": "解脫是有為，非時心解脫是無為。為止如是",
    "T28n1546_051:0378c17": "說者意，亦明此二解脫是有為故。復有說，所",
    "T28n1546_051:0378c18": "以作論者，或有說時心解脫是學，非時心解",
    "T28n1546_051:0378c19": "脫是無學。所以者何？時心解脫有所作故，非",
    "T28n1546_051:0378c20": "時心解脫無所作故。為止如是說者意，亦明",
    "T28n1546_051:0378c21": "此二解脫俱是無學故，而作此論。",
    "T28n1546_051:0378c22": "一切有為無為法中，二法是解脫體性：有為",
    "T28n1546_051:0378c23": "法中是大地中解脫，無為法中是數滅。大地",
    "T28n1546_051:0378c24": "中解脫有二種，謂染污、不染污，染污者邪解",
    "T28n1546_051:0378c25": "脫，不染污者是正解脫。正解脫有二種，有",
    "T28n1546_051:0378c26": "漏、無漏。有漏者與不淨無量等相應者是也，",
    "T28n1546_051:0378c27": "無漏者學無學。學者與苦法忍乃至金剛喻",
    "T28n1546_051:0378c28": "定相應者是也，無學者是阿羅漢。阿羅漢有",
    "T28n1546_051:0378c29": "二種，謂時心解脫、非時心解脫，時心解脫者",
    "T28n1546_051:0379a01": "五種阿羅漢，非時心解脫者是一種阿羅漢。",
    "T28n1546_051:0379a02": "此二種阿羅漢，離欲得無欲是心解脫，離無",
    "T28n1546_051:0379a03": "明是慧解脫。問曰：若離欲得無欲是心解脫、",
    "T28n1546_051:0379a04": "離無明是慧解脫者，《集法經》說云何通？如說：",
    "T28n1546_051:0379a05": "云何時心解脫？答曰：是不貪善根，對治於",
    "T28n1546_051:0379a06": "貪。云何非時心解脫？答言：是不癡善根，對治",
    "T28n1546_051:0379a07": "於癡。如是解脫是善根性耶？答曰：《集法經》",
    "T28n1546_051:0379a08": "文應如是說：云何時心解脫？答曰：言與不",
    "T28n1546_051:0379a09": "貪善根相應解脫是也。云何非時心解脫？答",
    "T28n1546_051:0379a10": "言：與不癡善根相應解脫是也。此文應如是",
    "T28n1546_051:0379a11": "說，而不說者有何意耶？答曰：或有為不貪故",
    "T28n1546_051:0379a12": "而斷貪心，或有為不癡故斷於癡心，是故作",
    "T28n1546_051:0379a13": "如是說。問曰：何故名時解脫？答曰：待時得，",
    "T28n1546_051:0379a14": "故名時。待時者，待於六時。六時者，謂衣、食、臥",
    "T28n1546_051:0379a15": "具、說法、方、人。待衣者，得好細軟衣則能得解",
    "T28n1546_051:0379a16": "脫，不得則不得解脫。待食者，若得蘇蜜肉",
    "T28n1546_051:0379a17": "等美食能得解脫，不得則不得解脫。待臥具",
    "T28n1546_051:0379a18": "者，若得厚軟臥具能得解脫，不得則不得",
    "T28n1546_051:0379a19": "解脫。待說法者，若聞善方便說法人所說則",
    "T28n1546_051:0379a20": "能得解脫，不聞則不得解脫。待方者，若其方",
    "T28n1546_051:0379a21": "寂靜無諸亂鬧則能得解脫，若不寂靜則不",
    "T28n1546_051:0379a22": "得解脫。待人者，若得善性易共住人同處者",
    "T28n1546_051:0379a23": "則能得解脫，不得則不得解脫。何故名非時",
    "T28n1546_051:0379a24": "解脫耶？答曰：不待時而得解脫，故名非時解",
    "T28n1546_051:0379a25": "脫。不待時者，不待六時，謂衣、食、臥具、說法、方、",
    "T28n1546_051:0379a26": "人等。不待衣時者，著糞掃衣能修善法，勝",
    "T28n1546_051:0379a27": "時解脫著價直百千兩衣。不待食時者，雖",
    "T28n1546_051:0379a28": "食下賤麁食而能修道，勝時解脫食百味",
    "T28n1546_051:0379a29": "食。不待臥具時者，坐於石上而能修道，勝時",
    "T28n1546_051:0379b01": "解脫坐厚軟座上。不待說法時者，若聞無方",
    "T28n1546_051:0379b02": "便說法人所說則速入禪定。不待方時者，若",
    "T28n1546_051:0379b03": "其方多聲亂鬧則速入定。不待人時者，若得",
    "T28n1546_051:0379b04": "惡性難共住人而共同處則速入定。復次狹",
    "T28n1546_051:0379b05": "小道得此法故，名時解脫。問曰：何者是狹小",
    "T28n1546_051:0379b06": "道？答曰：或有於一身中種善根、第二身成熟、",
    "T28n1546_051:0379b07": "第三身得解脫。若不以狹小道得者，名非時",
    "T28n1546_051:0379b08": "解脫。何者非狹小道？或有於六十劫而修方",
    "T28n1546_051:0379b09": "便，如尊者舍利弗。或有於百劫而修方便，如",
    "T28n1546_051:0379b10": "辟支佛。或有於三阿僧祇劫而修方便，如佛",
    "T28n1546_051:0379b11": "世尊。復次以劣弱道得，故名時解脫。何者是",
    "T28n1546_051:0379b12": "劣弱道？於彼善法不數數修、不常修一切時",
    "T28n1546_051:0379b13": "修。若於日初分修，中分後分則不修；若於初",
    "T28n1546_051:0379b14": "夜修，中夜後夜則不修。與上相違，名非時解",
    "T28n1546_051:0379b15": "脫。復次以多定道得故，名時解脫。以多慧",
    "T28n1546_051:0379b16": "道得故，名非時解脫。復次行者若為適意不",
    "T28n1546_051:0379b17": "適意、利益不利益、苦樂所須具作障礙者名",
    "T28n1546_051:0379b18": "時解脫，與上相違名非時解脫。",
    "T28n1546_051:0379b19": "時解脫是五種阿羅漢，非時解脫是一種不",
    "T28n1546_051:0379b20": "動法阿羅漢。問曰：何故五種阿羅漢是時解",
    "T28n1546_051:0379b21": "脫？答曰：各有勝故。五種阿羅漢是時解脫，以",
    "T28n1546_051:0379b22": "人多故。一種不動法阿羅漢，是非時解脫，合",
    "T28n1546_051:0379b23": "三乘道故。亦有等義，俱在無過清淨身中",
    "T28n1546_051:0379b24": "生故。復次以下人多故，五種阿羅漢名時解",
    "T28n1546_051:0379b25": "脫；以上人少故，一種不動法阿羅漢名非時",
    "T28n1546_051:0379b26": "解脫。如今世間王者、大臣、長者居士甚少，卑",
    "T28n1546_051:0379b27": "下人甚多。如是辟支佛、得波羅蜜聲聞甚少，",
    "T28n1546_051:0379b28": "時解脫阿羅漢甚多。復次易得易起故，五種",
    "T28n1546_051:0379b29": "阿羅漢是時解脫；難得難起故，一種不動法",
    "T28n1546_051:0379c01": "阿羅漢是非時解脫。如今世人往師子王",
    "T28n1546_051:0379c02": "國及真丹國，還者甚少；若從此村至彼村，還",
    "T28n1546_051:0379c03": "者甚多。彼亦如是。復次時解脫法，不多用功、",
    "T28n1546_051:0379c04": "不有所作而得故，五種阿羅漢是時解脫。非",
    "T28n1546_051:0379c05": "時解脫法，多用功、多有所作而得故，一種不",
    "T28n1546_051:0379c06": "動法阿羅漢名非時解脫。復次時解脫法有",
    "T28n1546_051:0379c07": "增有減故，五種阿羅漢是時解脫。增者是勝",
    "T28n1546_051:0379c08": "進，減者是退。非時解脫無增減故，一種不動",
    "T28n1546_051:0379c09": "法阿羅漢是非時解脫。無增者無勝進，無減",
    "T28n1546_051:0379c10": "者無退。",
    "T28n1546_051:0379c11": "如說：時解脫是愛法。問曰：何故時解脫是",
    "T28n1546_051:0379c12": "愛法耶？答曰：如經本說：時解脫阿羅漢守護",
    "T28n1546_051:0379c13": "愛重此法，使我於此法莫退。如人唯有一目，",
    "T28n1546_051:0379c14": "其家眷屬皆共護之，不令冷熱風坌而毀壞",
    "T28n1546_051:0379c15": "之。彼亦如是。復次時解脫阿羅漢於解脫不",
    "T28n1546_051:0379c16": "得自在，多用功乃現在前，起現在故心生歡",
    "T28n1546_051:0379c17": "喜，故名愛法。非時解脫於解脫得自在，不多",
    "T28n1546_051:0379c18": "用功而現在前，起現在故心不生喜，不名愛",
    "T28n1546_051:0379c19": "法。復次時解脫阿羅漢有退，以畏退故，數數",
    "T28n1546_051:0379c20": "起解脫現在前。非時解脫阿羅漢無退，以不",
    "T28n1546_051:0379c21": "畏退故，不數數起解脫現在前。復次時解脫",
    "T28n1546_051:0379c22": "阿羅漢多人所愛，用故名愛法；與此相違，名",
    "T28n1546_051:0379c23": "不愛法。復次時解脫阿羅漢，以多信得道，故",
    "T28n1546_051:0379c24": "名愛法；非時解脫阿羅漢，以慧多得道，故名",
    "T28n1546_051:0379c25": "不愛法。復次非時解脫阿羅漢，有憎惡聖道",
    "T28n1546_051:0379c26": "善根，如空空無願無願無相無相三昧。以此",
    "T28n1546_051:0379c27": "善根憎惡聖道故，不愛此法。時解脫阿羅漢",
    "T28n1546_051:0379c28": "無此善根故，愛護此法。經本雖不說，義應如",
    "T28n1546_051:0379c29": "是。問曰：何故非時解脫阿羅漢名不動法耶？",
    "T28n1546_051:0380a01": "答曰：以勝妙故。如今世間所有勝妙飲食衣",
    "T28n1546_051:0380a02": "服瓔珞所在之處，不動人瞋心，彼亦如是。復",
    "T28n1546_051:0380a03": "次煩惱能令人心動、能令人心生，而不熟濕",
    "T28n1546_051:0380a04": "而相著，以穢污故，在善心上無其勢力故，",
    "T28n1546_051:0380a05": "不得自在，故名不動。復次已斷煩惱更不",
    "T28n1546_051:0380a06": "復退，故名不動。如善射人正射於的，稱言不",
    "T28n1546_051:0380a07": "動。彼亦如是。如經說，佛告舍利弗：若比丘、比",
    "T28n1546_051:0380a08": "丘尼有不動解脫法寶瓔珞者，能斷不善法、",
    "T28n1546_051:0380a09": "修於善法。問曰：何故不動解脫名法寶瓔珞",
    "T28n1546_051:0380a10": "耶？答曰：以堅牢故、勝妙故、無過故、輕舉故、",
    "T28n1546_051:0380a11": "無垢故、清淨故、難得故，名寶瓔珞。復次譬如",
    "T28n1546_051:0380a12": "泉池之中，若以寶珠投之則不雜垢穢。若人",
    "T28n1546_051:0380a13": "身中有不動解脫寶瓔珞者，則不雜煩惱垢",
    "T28n1546_051:0380a14": "穢亦復如是。復次如人屋中有摩尼寶珠者",
    "T28n1546_051:0380a15": "則無黑闇，若人身中有不動法寶珠者，則無",
    "T28n1546_051:0380a16": "無明黑闇亦復如是。復次如方寶珠所置之",
    "T28n1546_051:0380a17": "處即安不動，若人身中有不動解脫方寶珠",
    "T28n1546_051:0380a18": "者，其心不動亦復如是。復次如人家中有無",
    "T28n1546_051:0380a19": "價寶珠者，其家畢竟無貧窮之苦。若人身",
    "T28n1546_051:0380a20": "中有不動寶珠者，其人永斷聖道貧窮之苦",
    "T28n1546_051:0380a21": "亦復如是。復次譬如如意寶珠安置幢上，隨",
    "T28n1546_051:0380a22": "人意念雨種種寶，能令百千眾生離貧窮苦。",
    "T28n1546_051:0380a23": "佛世尊亦爾，以不動寶珠安置四無量幢上，",
    "T28n1546_051:0380a24": "隨眾生所念雨種種法寶，除去眾生貧窮法",
    "T28n1546_051:0380a25": "寶之苦亦復如是。問曰：若不動心解脫是",
    "T28n1546_051:0380a26": "勝妙法者，何故經說是不增不減法耶？答曰：",
    "T28n1546_051:0380a27": "行者等得此法故，若滿東方有剎利子、若滿",
    "T28n1546_051:0380a28": "南方有婆羅門子、若滿西方有居士子、若滿",
    "T28n1546_051:0380a29": "北方有首陀子，剃除鬚髮，身著法服，信家非",
    "T28n1546_051:0380b01": "家，於正法出家，皆身證不動心解脫，而此法",
    "T28n1546_051:0380b02": "無有增減。復次欲說佛法饒財多寶故。佛法",
    "T28n1546_051:0380b03": "除不動心解脫，更有無量餘善法功德，不動",
    "T28n1546_051:0380b04": "心解脫唯是一法故。復次欲現如來身中",
    "T28n1546_051:0380b05": "有無量功德故。除不動心解脫，更有無量餘",
    "T28n1546_051:0380b06": "善功德，不動心解脫唯是一法故。復次欲",
    "T28n1546_051:0380b07": "令疑者得決定故。經說：尊者目揵連於僧",
    "T28n1546_051:0380b08": "中擯出瞻婆比丘，諸比丘咸有是念：今僧減",
    "T28n1546_051:0380b09": "少。佛作是說：若我弟子得深遠勝妙不動心",
    "T28n1546_051:0380b10": "解脫，於僧中出者，不能令僧有增有減。何況",
    "T28n1546_051:0380b11": "彼犯戒眾威儀、遠離白淨法者，豈能令僧有",
    "T28n1546_051:0380b12": "增減耶。復次此法是無增無減法故。無增者",
    "T28n1546_051:0380b13": "無勝進，無減者不退失。一切時心解脫，盡",
    "T28n1546_051:0380b14": "與盡智相應耶？問曰：何故作此論？答曰：欲令",
    "T28n1546_051:0380b15": "疑者得決定故。時解脫阿羅漢修二種慧，謂",
    "T28n1546_051:0380b16": "盡智、無學正見。非時解脫阿羅漢修三種慧，",
    "T28n1546_051:0380b17": "謂盡智、無生智、無學正見。或謂如時解脫阿",
    "T28n1546_051:0380b18": "羅漢修二種慧，非時解脫者亦爾；如非時解",
    "T28n1546_051:0380b19": "脫阿羅漢修三種慧，時解脫亦爾。欲決定說",
    "T28n1546_051:0380b20": "時解脫修二種慧，非時解脫修三種慧故，而",
    "T28n1546_051:0380b21": "作此論。",
    "T28n1546_051:0380b22": "諸時解脫盡盡智相應耶？廣作四句。如經本",
    "T28n1546_051:0380b23": "說：盡智者，時解脫阿羅漢金剛喻定一剎",
    "T28n1546_051:0380b24": "那頃現在前，盡智次第相續起現在前。從盡",
    "T28n1546_051:0380b25": "智起，或起無學正見、或起世俗心。非時解",
    "T28n1546_051:0380b26": "脫阿羅漢金剛喻定，盡智俱一剎那頃現在",
    "T28n1546_051:0380b27": "前，次第相續起無生智現在前。從無生智起，",
    "T28n1546_051:0380b28": "或起無學正見、或起世俗心。一切阿羅漢盡",
    "T28n1546_051:0380b29": "修無學正見，不必盡起現在前。問曰：盡智、無",
    "T28n1546_051:0380c01": "生智有何差別耶？答曰：或有說者，名即差",
    "T28n1546_051:0380c02": "別，是名盡智、是名無生智。復次所作已竟名",
    "T28n1546_051:0380c03": "盡智，從無學因生名無生智。復次或未曾得",
    "T28n1546_051:0380c04": "而得、或曾得而得，名盡智；未曾得而得名無",
    "T28n1546_051:0380c05": "生智。復次解脫道勝進道所攝名盡智，唯勝",
    "T28n1546_051:0380c06": "進道所攝名無生智。復次盡智有五種阿羅",
    "T28n1546_051:0380c07": "漢，無生智有一種阿羅漢謂不動心解脫。盡",
    "T28n1546_051:0380c08": "智、無生智，是謂差別。問曰：初盡智為是何智",
    "T28n1546_051:0380c09": "耶？答曰？或有說者，是苦比智。所以者何？行者",
    "T28n1546_051:0380c10": "初入聖道時觀果、出亦觀果，如以毒箭射獸，",
    "T28n1546_051:0380c11": "毒遍身中。後若死時，毒氣還在瘡孔。彼亦如",
    "T28n1546_051:0380c12": "是。復有說者，是集比智。所以者何？行者入聖",
    "T28n1546_051:0380c13": "道時觀果、出聖道時觀因故。如是生死法，或",
    "T28n1546_051:0380c14": "是因是果，若知因知果則生死道斷，名為",
    "T28n1546_051:0380c15": "苦邊。評曰：應作是說：是苦比智、集比智。若是",
    "T28n1546_051:0380c16": "苦比智非集比智，若是集比智非苦比智。",
    "T28n1546_051:0380c17": "阿毘曇毘婆沙論卷第五十一"
}