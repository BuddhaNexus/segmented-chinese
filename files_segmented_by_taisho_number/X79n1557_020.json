{
    "X79n1557_020:0170c16": "聯燈會要卷第二十",
    "X79n1557_020:0170c18": "住泉州崇福禪寺嗣祖比丘　悟明　集",
    "X79n1557_020:0170c19": "　　　　青原下第四世",
    "X79n1557_020:0170c20": "潮州大顛和尚法嗣",
    "X79n1557_020:0170c21": "漳州三平義忠禪師(凡三)福州楊氏子。師謁大顛。問",
    "X79n1557_020:0170c22": "不用指東劃西。請師直指。顛云。幽州江口石人蹲。師",
    "X79n1557_020:0170c23": "云。猶是指東劃西。顛云。若是鳳凰兒。不向籬邊討。師",
    "X79n1557_020:0170c24": "作禮。顛云。若不得後語。前話也難圓。",
    "X79n1557_020:0171a01": "師問侍者。姓甚麼。者云。與和尚同姓。師云。儞道。我姓",
    "X79n1557_020:0171a02": "甚麼。者云。問頭何在。師云。幾時曾問儞。者云姓者誰。",
    "X79n1557_020:0171a03": "師云。念汝初機。放儞三十棒。",
    "X79n1557_020:0171a04": "師陞座次。有道士出。從東過西。有僧出。從西過東。師",
    "X79n1557_020:0171a05": "云。道士却有見處。師僧未在。道士作禮云。謝師接引。",
    "X79n1557_020:0171a06": "師便打。僧作禮云。乞師指示。師亦打。乃謂眾云。此兩",
    "X79n1557_020:0171a07": "件公案。且作麼生斷。還有斷得底麼。如是三問。眾無",
    "X79n1557_020:0171a08": "對。師云。既無人斷得。老僧為斷去也。擲下拄杖。便歸",
    "X79n1557_020:0171a09": "方丈。",
    "X79n1557_020:0171a10": "大溈喆云。若不是三平。洎乎作道理斷。却不見",
    "X79n1557_020:0171a11": "石鞏道。三十年。一張弓。兩隻箭。只射得半箇聖",
    "X79n1557_020:0171a12": "人。果然。",
    "X79n1557_020:0171a13": "馬頰山本空和尚(凡一)示眾云。只這施為動轉。還合",
    "X79n1557_020:0171a14": "得本來祖翁麼。若合得。十二時中。無虗棄底道理。若",
    "X79n1557_020:0171a15": "合不得。喫茶說話。往往喚作茶話去。僧問。如何免得",
    "X79n1557_020:0171a16": "不成茶話去。師云。儞還識得口也未。云如何是口。師",
    "X79n1557_020:0171a17": "云。兩片皮也不識。云如何是本來祖翁。師云。大眾前。",
    "X79n1557_020:0171a18": "不得牽爺恃娘。云大眾欣然去也。師云。儞試點大眾",
    "X79n1557_020:0171a19": "性看。僧作禮。師云。汝往往道一性一切性去。僧欲進",
    "X79n1557_020:0171a20": "語。師云。辜負平生行脚眼。",
    "X79n1557_020:0171a21": "本生和尚(凡二)拈拄杖。示眾云。我若拈起。汝便向未",
    "X79n1557_020:0171a22": "拈起時。作道理。我若不拈起。儞便向拈起時。作主宰。",
    "X79n1557_020:0171a23": "且道。老僧為人。在甚麼處。有僧出云。不敢妄生節目",
    "X79n1557_020:0171a24": "師云。也知闍梨不分外。云高高處。平之有餘。低低處。",
    "X79n1557_020:0171b01": "觀之不足。師云。節目上更生節目。僧無語。師云。掩鼻",
    "X79n1557_020:0171b02": "偷香。空招罪犯。",
    "X79n1557_020:0171b03": "雪竇云。這僧善能切瑳。爭柰弓折箭盡。雖然如",
    "X79n1557_020:0171b04": "是。且本生是作家宗師。拈起也。天回地轉。應須",
    "X79n1557_020:0171b05": "拱手歸降。放下也。草偃風行。必合全身遠害。還",
    "X79n1557_020:0171b06": "見本生為人處也無。復拈起拄杖云。太平本是",
    "X79n1557_020:0171b07": "將軍致。不許將軍見太平。",
    "X79n1557_020:0171b08": "師問僧。甚處來。云太原來。師云。那邊風景如何。云與",
    "X79n1557_020:0171b09": "此間不別。師云。且道此間風景如何。云和尚與某甲",
    "X79n1557_020:0171b10": "不同。師云。踏破施主草鞋。當為何事。僧無對。師云。即",
    "X79n1557_020:0171b11": "古即今。出箇問處且難。乃至老僧。亦出不得。",
    "X79n1557_020:0171b12": "侍郎文公韓愈(凡四)公鎮潮州。暇日謁大顛。問弟子",
    "X79n1557_020:0171b13": "軍州事多。省要處。乞師一言。顛據坐。公罔措。時三平",
    "X79n1557_020:0171b14": "義忠禪師。侍立。乃敲繩床三下。顛回顧云。作麼。忠云。",
    "X79n1557_020:0171b15": "先以定動。後以智拔。公作禮云。和尚門風高峻。弟子。",
    "X79n1557_020:0171b16": "於侍者邊。得箇入處。",
    "X79n1557_020:0171b17": "三平遷化。眾請公作喪主。公將手巾一條。蓋一面砂",
    "X79n1557_020:0171b18": "鑼。上橫一口劒。直到龕前。放下云。還有人道得麼。若",
    "X79n1557_020:0171b19": "道得。某甲即作喪主。若道不得。某甲即不作喪主。其",
    "X79n1557_020:0171b20": "時一眾無對。公踢飜砂鑼。哭云。蒼天蒼天。先師遠矣。",
    "X79n1557_020:0171b21": "羅山閑。到三平讀碑。見載其事。乃云。噫。大奇大",
    "X79n1557_020:0171b22": "奇。三平門下。六百來人。總被箇俗漢吞却也。陳",
    "X79n1557_020:0171b23": "老師當時若在。未放他過在。時有僧問。只如侍",
    "X79n1557_020:0171b24": "郎與麼上來。未審作麼生祇對。羅山云。我當時",
    "X79n1557_020:0171c01": "若在。只將七尺布巾。蓋却頭。橫亞一柄靈刃刀。",
    "X79n1557_020:0171c02": "以手握起孝幕。當門而坐。看韓家箇漢。要作喪",
    "X79n1557_020:0171c03": "主。也未得。要不作喪主。也未得。進之須有理。退",
    "X79n1557_020:0171c04": "之須有理(統要云。漳守姓韓。非文公也)。",
    "X79n1557_020:0171c05": "公問僧。承聞講得肇論。是否。云不敢。公云。肇有四不",
    "X79n1557_020:0171c06": "遷。是否。云是。公將茶盞。撲破云。這箇是遷不遷。僧無",
    "X79n1557_020:0171c07": "對。",
    "X79n1557_020:0171c08": "汾陽昭代云。識得侍郎。",
    "X79n1557_020:0171c09": "公因唐憲宗。迎佛骨。入大內供養。夜放光明。次日早",
    "X79n1557_020:0171c10": "朝。羣臣皆賀。陛下聖德聖感。唯公不賀。上宣問。羣臣",
    "X79n1557_020:0171c11": "皆賀。卿何獨不賀。公奏云。臣曾看佛書。佛光非青黃",
    "X79n1557_020:0171c12": "赤白等相。此是神龍衛護之光。上問。如何是佛光。公",
    "X79n1557_020:0171c13": "無對。因以罪出。",
    "X79n1557_020:0171c14": "雪竇代云。陛下高垂天鑑。",
    "X79n1557_020:0171c15": "青原下第五世",
    "X79n1557_020:0171c16": "澧州龍潭崇信禪師法嗣",
    "X79n1557_020:0171c17": "鼎州德山宣鑑禪師(凡十三)劒南周氏子。師在蜀。業金",
    "X79n1557_020:0171c18": "剛經。因號周金剛。甞謂同學云。一毛吞海。海性無虧。",
    "X79n1557_020:0171c19": "纖芥投鋒。鋒利不動。學與無學。唯我知焉。後聞南方",
    "X79n1557_020:0171c20": "禪席頗盛。師氣不平。謂同列曰。出家兒。千劫學佛威",
    "X79n1557_020:0171c21": "儀。萬劫學佛細行。尚不得成佛。南方魔子。敢言。直指",
    "X79n1557_020:0171c22": "人心。見性成佛。我當樓其窟穴。滅其種族。以報佛恩。",
    "X79n1557_020:0171c23": "遂擔青龍疏抄。出蜀。及中路。遇一賣餅婆子。師放下",
    "X79n1557_020:0171c24": "疏抄。問婆云。買餅點心。婆斂手云。上座擔者。何文字",
    "X79n1557_020:0172a01": "師云。青龍疏抄。婆云。講何經。師云。金剛經。婆云。婆有",
    "X79n1557_020:0172a02": "一問。上座若道得。即捨餅充點心。師云。便請。婆云。經",
    "X79n1557_020:0172a03": "中道。過去心不可得。見在心不可得。未來心不可得。",
    "X79n1557_020:0172a04": "上座鼎鼎。是點那箇心。師無對。徑造龍潭。纔相見。便",
    "X79n1557_020:0172a05": "問。久響龍潭。及乎到來。潭又不見。龍又不現。潭云。子",
    "X79n1557_020:0172a06": "親到龍潭。師作禮而退。",
    "X79n1557_020:0172a07": "雪竇云。將錯就錯　雲峯悅云。大小德山。向虀",
    "X79n1557_020:0172a08": "甕裏淹殺　黃龍心云。雪竇與麼。不知德山將",
    "X79n1557_020:0172a09": "錯就錯。龍潭將錯就錯。識休咎底衲僧。必知去",
    "X79n1557_020:0172a10": "處。未過關者。亦宜辨白。還相委悉麼。縱饒栽種",
    "X79n1557_020:0172a11": "得。不是棟梁材。",
    "X79n1557_020:0172a12": "師因侍立龍潭。抵夜。潭云。夜深。子何不下去。師即珍",
    "X79n1557_020:0172a13": "重。揭簾而出。見外面黑。却回云。外面黑。潭點紙燈。度",
    "X79n1557_020:0172a14": "與師。師擬接。潭便吹滅。師於此大悟。便作禮。潭云。子",
    "X79n1557_020:0172a15": "見箇甚麼道理。師云。某甲從今日去。不疑天下老和",
    "X79n1557_020:0172a16": "尚舌頭。次日龍潭陞堂云。可中有箇漢。牙如劒樹。口",
    "X79n1557_020:0172a17": "似血盆。一棒打不回頭。他時異日。向孤峯頂上。立吾",
    "X79n1557_020:0172a18": "道去在。師取疏抄。於法堂前。將一炬火。提起云。窮諸",
    "X79n1557_020:0172a19": "玄辯。若一毫置於太虗。竭世樞機。似一滴投於巨壑。",
    "X79n1557_020:0172a20": "將疏抄便燒。於是取辭。",
    "X79n1557_020:0172a21": "師到溈山。挾複子。於法堂。從西過東。從東過西。顧視",
    "X79n1557_020:0172a22": "方丈。溈山不顧。師云無無。便出去(雪竇云。勘破了也)。師至門",
    "X79n1557_020:0172a23": "首。却云。也不得草草。却具威儀。再入相見。纔跨門。提",
    "X79n1557_020:0172a24": "起坐具。召云和尚。溈山擬取拂子。師便喝。拂袖而出。",
    "X79n1557_020:0172b01": "(雪竇云。勘破了也)溈山至晚。問首座。今日新到。在甚麼處。座",
    "X79n1557_020:0172b02": "云。當時背却法堂。著草鞋出去了也。溈云。還識此人",
    "X79n1557_020:0172b03": "麼。云不識。溈云。此子已後。向孤峯頂上。盤結草庵。呵",
    "X79n1557_020:0172b04": "佛罵祖去在(雪竇云。雪上加霜)。",
    "X79n1557_020:0172b05": "五祖戒云。德山作賊人心虗。溈山賊過後張弓。",
    "X79n1557_020:0172b06": "妙喜云。二尊宿。恁麼相見。每人失却一隻眼。",
    "X79n1557_020:0172b07": "示眾云。於己無事。則勿妄求。妄求而得。亦非得也。汝",
    "X79n1557_020:0172b08": "但無事於心。無心於事。則虗而靈。空而妙。若毫端許。",
    "X79n1557_020:0172b09": "言之本末者。皆為自欺。何故。毫釐繫念。三塗業因。瞥",
    "X79n1557_020:0172b10": "爾情生。萬劫羈鎻。聖名凡號。盡是虗聲。殊相劣形。皆",
    "X79n1557_020:0172b11": "為幻色。汝欲求之。得無累乎。及其厭之。又成大患。終",
    "X79n1557_020:0172b12": "而無益。",
    "X79n1557_020:0172b13": "小參。示眾云。今夜不答話。問話者。三十棒。時有僧出。",
    "X79n1557_020:0172b14": "作禮。師便打。僧云。某甲話也未問。為甚便打。師云。儞",
    "X79n1557_020:0172b15": "是甚處人。云新羅人。師云。未跨船舷時。好與三十棒。",
    "X79n1557_020:0172b16": "法眼云。大小德山。話作兩橛　德山密云。大小",
    "X79n1557_020:0172b17": "德山。龍頭虵尾　雪竇云。二尊宿。雖善裁長補",
    "X79n1557_020:0172b18": "短。舍重從輕。要見德山老漢。亦未可在。何故。殊",
    "X79n1557_020:0172b19": "不知。德山握閫外之威權。有當斷不斷。不招其",
    "X79n1557_020:0172b20": "亂底劒子。諸人要識新羅僧麼。只是撞著露柱",
    "X79n1557_020:0172b21": "底瞎漢　大溈喆云。德山大似清平世界鋥甲",
    "X79n1557_020:0172b22": "磨鎗。這僧不惜性命。身挨白刃。",
    "X79n1557_020:0172b23": "示眾云。問則有過。不問猶乖。時有僧出作禮。師便打。",
    "X79n1557_020:0172b24": "僧云。某甲話也未問。為甚便打。師云。待儞開口。堪作",
    "X79n1557_020:0172c01": "甚麼。",
    "X79n1557_020:0172c02": "示眾云。諸子從朝至暮。有甚麼事。莫要逞驢唇馬觜。",
    "X79n1557_020:0172c03": "問德山老漢麼。我且不怕儞。未審諸子。有何疑慮。近",
    "X79n1557_020:0172c04": "來末法時代。多有鬼神群隊。傍家走言。我是禪師。未",
    "X79n1557_020:0172c05": "審學得多少禪道。說似老漢來。儞諸方老禿奴。教儞",
    "X79n1557_020:0172c06": "修行作佛。傍家行脚。成得幾箇佛也。儞若無可學。又",
    "X79n1557_020:0172c07": "走作甚麼。若有學者。儞將取學得底來。呈似老僧看。",
    "X79n1557_020:0172c08": "一句不相當。須喫痛棒。始得。儞被他諸方老禿奴。魔",
    "X79n1557_020:0172c09": "魅著。便道。我是修行人。打硬作模作樣。恰似得道底",
    "X79n1557_020:0172c10": "人面孔。莫取次用心。萬劫千生。輪回三界。皆為有心。",
    "X79n1557_020:0172c11": "何故。心生則種種法生。若能一念不生。則永脫生死。",
    "X79n1557_020:0172c12": "不被生死纏縛。要行即行。要坐即坐。更有甚麼事。仁",
    "X79n1557_020:0172c13": "者。我見儞諸人。到處發心。向老禿奴會下。學佛法。荷",
    "X79n1557_020:0172c14": "負不惜身命。皆被釘却諸子眼睛。斷諸子命根。三二",
    "X79n1557_020:0172c15": "百箇婬女相似。道我王化建立法幢。為後人開眼目。",
    "X79n1557_020:0172c16": "自救得麼。仁者如此說修行。豈不聞道。老胡經三大",
    "X79n1557_020:0172c17": "阿僧祇劫修行。即今何在。八十年後死去。與儞何別。",
    "X79n1557_020:0172c18": "諸子莫狂。勸儞。不如休歇去。無事去。儞瞥起一念。便",
    "X79n1557_020:0172c19": "是魔家眷屬。破戒俗人。儞見德山出世。十箇五箇。擬",
    "X79n1557_020:0172c20": "聚頭來難問。教結舌無言。儞是僂儸兒。今何不出來。",
    "X79n1557_020:0172c21": "破布袋裏。盛錐子。不出頭。是好手。我要問儞實底。莫",
    "X79n1557_020:0172c22": "錯。仁者。波波地傍家走道。我解禪解道。點胸點肋。稱",
    "X79n1557_020:0172c23": "楊稱鄭。到這裏。須盡吐却。始得無事。儞但外不著聲",
    "X79n1557_020:0172c24": "色。內無能所知解。體無凡聖。更學甚麼。設學得百千",
    "X79n1557_020:0173a01": "妙義。只是箇喫瘡疣鬼。總是精魅。我這裏虗空。道有。",
    "X79n1557_020:0173a02": "且不是有。道無。且不是無。言凡不凡。言聖不聖。一切",
    "X79n1557_020:0173a03": "處。安著他不得。與儞萬法為師。這箇老漢。不敢謗他。",
    "X79n1557_020:0173a04": "所以老胡。吐出許多方便涕唾。教儞無事去。莫向外",
    "X79n1557_020:0173a05": "求。儞更不肯。欲得採集殊勝言句。蘊在胷襟。巧說言",
    "X79n1557_020:0173a06": "辭。以舌頭取辦。高著布裙。貴圖人知。道我是禪師。要",
    "X79n1557_020:0173a07": "出頭處。若作如此見解。打那鬼骨臀。入拔舌地獄。有",
    "X79n1557_020:0173a08": "日在。到處覔人。道我是祖師門下客。被他問著本分",
    "X79n1557_020:0173a09": "事。口似木揬。便却與他說菩提涅槃。真如解脫。廣引",
    "X79n1557_020:0173a10": "三藏言教。是禪是道。誑他閭閻。有甚麼交涉。謗我先",
    "X79n1557_020:0173a11": "祖。德山老漢。見處即不然。這裏佛也無。祖也無。達磨",
    "X79n1557_020:0173a12": "是老臊胡。十地菩薩。是擔屎漢。等妙二覺。是破戒凡",
    "X79n1557_020:0173a13": "夫。菩提涅槃。是繫驢橛。十二分教。是鬼神簿。拭瘡疣",
    "X79n1557_020:0173a14": "紙。四果三賢。初心十地。是守古塚鬼。自救得也無。佛",
    "X79n1557_020:0173a15": "是老胡屎橛。仁者莫錯。身披瘡疣衣。學甚麼事。飽喫",
    "X79n1557_020:0173a16": "了飯。說真如涅槃。皮下還有血麼。須是箇丈夫始得。",
    "X79n1557_020:0173a17": "儞莫愛聖。聖是空名。向三界十方世間。若有一塵一",
    "X79n1557_020:0173a18": "法可得。與儞執取生解。保任貴重者。盡落天魔外道。",
    "X79n1557_020:0173a19": "是有學得底。亦是依草附木。精魅野狐。諸子。老漢此",
    "X79n1557_020:0173a20": "間。無一法與儞諸子。作解會。自己亦不會禪。老漢亦",
    "X79n1557_020:0173a21": "不是善知識。百無所解。只是箇屙屎送尿。乞食乞衣。",
    "X79n1557_020:0173a22": "更有甚麼事。德山老漢勸儞。不如無事去。早休歇去。",
    "X79n1557_020:0173a23": "莫學顛狂。每人擔箇死屍。浩浩地走。到處向老禿奴",
    "X79n1557_020:0173a24": "口裏。愛他涕唾喫。便道。我是入三昧。修蘊積行。長養",
    "X79n1557_020:0173b01": "聖胎。願成佛果。如斯等輩。德山老漢見。似毒箭入心。",
    "X79n1557_020:0173b02": "花針亂眼。辜負先聖。帶累我宗。圖他道我是出家兒。",
    "X79n1557_020:0173b03": "如此消他十方施主。水也消不得。莫筭道。敢向他國",
    "X79n1557_020:0173b04": "王地上行。父母不供甘旨。豈為無罪。莫錯用心。閻羅",
    "X79n1557_020:0173b05": "王。徵儞草鞋錢。有日在。穿儞鼻孔。繫著橛上。償他宿",
    "X79n1557_020:0173b06": "債。莫言不道。是儞諸人。大似有福。遇著德山出世。與",
    "X79n1557_020:0173b07": "儞解却繩索。脫却籠頭。卸却角馱。作箇好人去。三界",
    "X79n1557_020:0173b08": "六道。收攝儞不得。更無別法。是箇炟赫虗空。無礙自",
    "X79n1557_020:0173b09": "在。不是儞莊嚴得底物。從佛從祖。皆傳此法。而得出",
    "X79n1557_020:0173b10": "離。一大藏教。只是整頓儞今時人。諸子。莫向別處求",
    "X79n1557_020:0173b11": "覔。乃至達磨小碧眼胡僧。到此來。也只是教儞無事",
    "X79n1557_020:0173b12": "去。教儞莫造作。著衣喫飯。屙屎送尿。更無生死可怖。",
    "X79n1557_020:0173b13": "亦無涅槃可得。無菩提可證。只是尋常。一箇無事人。",
    "X79n1557_020:0173b14": "第一莫拱手作禪師。覔箇出頭處。巧作言語。魔魅後",
    "X79n1557_020:0173b15": "生。欲得人喚作長老。自己分上。都無交涉。徒知心識",
    "X79n1557_020:0173b16": "浩浩地。日夜揑怪不休。稱楊稱鄭。我是江西馬大師",
    "X79n1557_020:0173b17": "宗徒。德山老漢。且不是儞羣隊人。我見石頭和尚。不",
    "X79n1557_020:0173b18": "識好惡老漢。所以罵他諸子。儞莫著聲色。名言句義。",
    "X79n1557_020:0173b19": "境致機關。道理善惡。凡聖取捨。攀緣染淨。明暗有無",
    "X79n1557_020:0173b20": "諸念。可中與麼得。方是箇無事人。佛亦不如儞。祖亦",
    "X79n1557_020:0173b21": "不如儞。仁者莫走蹈儞脚板闊去。別無禪道可學。若",
    "X79n1557_020:0173b22": "有學得者。即是二頭三首。外道見解。亦無神通變現",
    "X79n1557_020:0173b23": "可得。汝道神通是聖。諸天龍神。五通神仙。外道修羅。",
    "X79n1557_020:0173b24": "亦有神通。應可是佛也。孤峰獨宿。一食卯齋。長坐不",
    "X79n1557_020:0173c01": "臥。六時禮念。疑他生死。老胡有言。諸行無常。是生滅",
    "X79n1557_020:0173c02": "法。若言入定凝神。靜慮得者。尼乾子等。諸外道師。亦",
    "X79n1557_020:0173c03": "入得八萬劫大定。莫是佛否。明知邪見精魅。仁者老",
    "X79n1557_020:0173c04": "胡不是聖。佛是老胡屎橛。且要仁者。辨取好惡。莫著",
    "X79n1557_020:0173c05": "人我。免被諸聖橛。菩提橛。解脫殊勝。名言妙義。沒溺",
    "X79n1557_020:0173c06": "繫縛汝。何故。一念妄心不盡。即是生死相續。仁者時",
    "X79n1557_020:0173c07": "不待人。莫因循過日。時光可惜。老漢不圖儞田厙奴",
    "X79n1557_020:0173c08": "荷負。若肯。即信取。若不肯。每人有箇屎鉢。擔取去。老",
    "X79n1557_020:0173c09": "漢亦不求儞。諸方大有老禿奴。取一方處所。說禪說",
    "X79n1557_020:0173c10": "道。儞急去學取抄取。我此間。終無一法與儞諸人。仁",
    "X79n1557_020:0173c11": "者問取學取。以為知解。老漢不能入拔舌地獄。若有",
    "X79n1557_020:0173c12": "一塵一法。示諸人。說言有佛有法。有三界可出者。皆",
    "X79n1557_020:0173c13": "是野狐精魅。諸人者。欲得識麼。只是箇虗空。尚無纖",
    "X79n1557_020:0173c14": "塵可得。處處清淨。光明洞達。表裏瑩徹。無欲無依。無",
    "X79n1557_020:0173c15": "棲泊處。有甚麼事。老漢從生至死。只是箇老比丘。雖",
    "X79n1557_020:0173c16": "在三界生。而無垢染。欲得出離何處去。設有去處。亦",
    "X79n1557_020:0173c17": "是籠檻。魔得其便。仁者莫用身心。無可得。只要一切",
    "X79n1557_020:0173c18": "時中。莫用他聲色。應是從前行履處。一時放却。頓脫",
    "X79n1557_020:0173c19": "羈鎻。永離蓋纏。一念不生即前後際斷。無思無念。無",
    "X79n1557_020:0173c20": "一法可當情。仁者。作麼生擬下口觜。儞多知解。還曾",
    "X79n1557_020:0173c21": "識渠面孔麼。出家兒。乃至十地滿心菩薩。覔他蹤跡",
    "X79n1557_020:0173c22": "不得。所以諸天歡喜。地神捧足。十方諸佛讚嘆。魔王",
    "X79n1557_020:0173c23": "啼哭。何以故。緣此虗空。活鱍鱍地。無根株。無住處。若",
    "X79n1557_020:0173c24": "到這裏。眼目定動。即沒交涉。仁者莫求佛。佛是大殺",
    "X79n1557_020:0174a01": "人賊。賺多少人。入婬魔坑。莫求文殊普賢。是田厙奴。",
    "X79n1557_020:0174a02": "何惜許。一箇堂堂大丈夫兒。喫他毒藥了。便擬作禪",
    "X79n1557_020:0174a03": "師面孔。見神見鬼。向後狂亂。傍家走。覓師婆。打瓦卜",
    "X79n1557_020:0174a04": "去。被無知老禿奴。便即與卜道。教儞禮祖師鬼。佛鬼。",
    "X79n1557_020:0174a05": "菩提涅槃鬼。是小婬女子不會。便問。如何是祖師西",
    "X79n1557_020:0174a06": "來意。這老禿奴。便打繩床。作境致。竪起拂子云。好晴",
    "X79n1557_020:0174a07": "好雨。好燈籠。巧述言辭。強生節目。言有玄路。鳥道展",
    "X79n1557_020:0174a08": "手。若取如是說。如將寶器。貯於不淨。如將人糞。作旃",
    "X79n1557_020:0174a09": "檀香。仁者。彼既丈夫。我亦爾。怯弱於誰。竟日就他諸",
    "X79n1557_020:0174a10": "方老禿奴口觜。接涕唾喫了。無慚無愧。苦哉苦哉。狂",
    "X79n1557_020:0174a11": "却子去。因果分明。水牯牛。牽犂拽把。眼睛突出。氣力",
    "X79n1557_020:0174a12": "不登。大棒打儞脊。劫佛衣食。道我修行了也。若不明",
    "X79n1557_020:0174a13": "大理。饒儞去佛肚裏過來。只是箇能行底屎橛。不曾",
    "X79n1557_020:0174a14": "遇著好人。便即認得六根門頭光影。向口裏。說取露",
    "X79n1557_020:0174a15": "布。是隱言妙句。光彩尖新。爭奈儞自家無分。仁者。是",
    "X79n1557_020:0174a16": "別人涕唾。更有一輩。三三兩兩。聚頭商量。甚麼處無",
    "X79n1557_020:0174a17": "事好。經冬過夏。快說禪道。有知解會義理。仁者。總作",
    "X79n1557_020:0174a18": "如此見解。覔便宜。豈有如此道理。入地獄。有日在。莫",
    "X79n1557_020:0174a19": "道不向諸子說。到處。菜不擇一莖。柴不搬一束。一朝",
    "X79n1557_020:0174a20": "福盡。只是喫草去。虗消信施。濫稱參學。更作禪師摸",
    "X79n1557_020:0174a21": "樣。無益於人。自己分上。十二時中。行履處。心常附物。",
    "X79n1557_020:0174a22": "見人只欲妖媚。掉尾子。指東語西。眼裏口邊。果然不",
    "X79n1557_020:0174a23": "見。只欲將相似語。勘當解處。老漢。與儞諸人何別。郎",
    "X79n1557_020:0174a24": "君子。莫取一期眼下口快。喫他毒藥了。似貪婬女人。",
    "X79n1557_020:0174b01": "不持齋戒。瞎禿奴。羣羊僧。顛却他人。入地獄。仁者。莫",
    "X79n1557_020:0174b02": "取次看策子。尋句義。覔勝負。一遞一口。何時休歇。老",
    "X79n1557_020:0174b03": "漢相勸。不是惡事。切須自帶眼目。辨取清濁。是佛語",
    "X79n1557_020:0174b04": "是魔語。莫受人惑。所以殊勝名言。皆是老胡。一期方",
    "X79n1557_020:0174b05": "便施設。切須休歇去。莫倚一物。領他言語。作解會。揀",
    "X79n1557_020:0174b06": "擇親踈。浮虗詐偽。記他閑言長語。皆是比量。仁者。老",
    "X79n1557_020:0174b07": "漢只恐諸子。墮坑落壍。作薄福業。事持脣觜。得少為",
    "X79n1557_020:0174b08": "足。向靜處立。不肯進前。自惑諸境。亂走他。又由巡萬",
    "X79n1557_020:0174b09": "法。蓋為不信虗空。本來無事。增減他不得。儞諸人。好",
    "X79n1557_020:0174b10": "似老鴟。身在虗空。心在糞堆頭。只覔死物喫。諸子。莫",
    "X79n1557_020:0174b11": "道德山老漢。不曾入叢林。商量高聲。罵取無人情。不",
    "X79n1557_020:0174b12": "怕業。只為諸子。不守分。馳騁四方。傍他門戶。恰似女",
    "X79n1557_020:0174b13": "姑鬼。傳言送語。依事作解。心跡不忘。自猶不立。常負",
    "X79n1557_020:0174b14": "死屍。擔枷帶鎻。五百一千里。來到德山面前。八字立",
    "X79n1557_020:0174b15": "地。如欠伊禪道相似。和尚須為我說。指示我。老漢全",
    "X79n1557_020:0174b16": "體作用。大棒鎧這田厙奴。罵賊屎孔面。不識好惡。到",
    "X79n1557_020:0174b17": "我這裏。恰似遇澧州人。喫魚羮。爛臛一頓。且圖儞放",
    "X79n1557_020:0174b18": "下重擔。去却枷鎻。作箇好人去。還肯麼。若肯。即住。不",
    "X79n1557_020:0174b19": "肯。一任脫去。珍重。",
    "X79n1557_020:0174b20": "雪峰問。古人斬虵。意旨如何。師便打。峰便走。師召云。",
    "X79n1557_020:0174b21": "布衲。峰回首。師云。他後悟去。方知老漢徹底老婆心。",
    "X79n1557_020:0174b22": "師見僧來。閉却門。僧敲門。師問阿誰。云師子兒。師開",
    "X79n1557_020:0174b23": "門。僧作禮。師驀項騎云。這畜生。甚處去來。",
    "X79n1557_020:0174b24": "有僧。來相看。作相撲勢。師云。與麼無禮。合喫山僧手",
    "X79n1557_020:0174c01": "中棒。僧拂袖便行。師云。饒儞如是。也只得一半。僧轉",
    "X79n1557_020:0174c02": "身便喝。師便打云。須是我打儞。始得。僧云。諸方有明",
    "X79n1557_020:0174c03": "眼人在。師云。天然有眼。僧擘開眼云。貓。便出。師云。黃",
    "X79n1557_020:0174c04": "河三千年一度清。",
    "X79n1557_020:0174c05": "僧問。路逢達道人。不將語默對。未審將甚麼對。師云。",
    "X79n1557_020:0174c06": "只恁麼。僧良久。師云。汝更問看。僧擬再問。師便喝出。",
    "X79n1557_020:0174c07": "妙喜云。不妨好一喝。只是下得太遲。",
    "X79n1557_020:0174c08": "僧問。如何是菩提。師云。出去。莫向這裏屙。問如何是",
    "X79n1557_020:0174c09": "佛。師云。佛是西天老比丘。",
    "X79n1557_020:0174c10": "師因疾。僧問。還有不病者麼。師云有。云如何是不病",
    "X79n1557_020:0174c11": "者。師云。阿耶耶。阿耶耶。",
    "X79n1557_020:0174c12": "師臨示寂時。示眾云。捫空追響。勞汝精神。夢覺覺非。",
    "X79n1557_020:0174c13": "復有何事。言訖端然而寂。時咸通六年乙酉。十二月",
    "X79n1557_020:0174c14": "三日也。壽八十六。臈六十五。塔于本山。",
    "X79n1557_020:0174c15": "洪州寶峰和尚(凡五)師問巖頭。與麼與麼。作麼生會。",
    "X79n1557_020:0174c16": "頭云。不與麼不與麼。又作麼生會。師云。是平實語。頭",
    "X79n1557_020:0174c17": "云。腰帶無鈎。師云。作麼生。頭云。上腰不得。師云。是平",
    "X79n1557_020:0174c18": "實語。",
    "X79n1557_020:0174c19": "有僧從巖頭來。師竪起拂子云。落在此機底人。未具",
    "X79n1557_020:0174c20": "眼在。僧擬進前。師云。恰落在此機。僧回舉似巖頭。頭",
    "X79n1557_020:0174c21": "云。我若見。奪却拂子。看他作麼生。師聞乃云。我竪起",
    "X79n1557_020:0174c22": "拂子。從他奪。總不將物來。儞又作麼生。頭聞乃云。無",
    "X79n1557_020:0174c23": "星秤子。有甚麼辨處。",
    "X79n1557_020:0174c24": "師見僧念經。從方丈前過。師云。滿口道盡。只是不具",
    "X79n1557_020:0175a01": "眼。僧以手指師云。道道師掌身邊沙彌云。眼在甚麼",
    "X79n1557_020:0175a02": "處。僧蹺一足云。與麼與麼。師云。長江下釣。無餌也吞。",
    "X79n1557_020:0175a03": "僧便喝云。這老和尚。無故塗糊人。師云。咬人師子不",
    "X79n1557_020:0175a04": "露牙。僧作咬勢。師云。大裁帽子別處戴。",
    "X79n1557_020:0175a05": "師問僧。其中事。即易道。不落其中事。始終難道。僧云。",
    "X79n1557_020:0175a06": "某甲在路時。便知有此一問。師云。更二十年行脚。也",
    "X79n1557_020:0175a07": "不較多。云莫不契和尚意麼。師云。苦瓜那堪待客。",
    "X79n1557_020:0175a08": "師問僧。古人有一條路。接初機晚進。汝還知麼。云請",
    "X79n1557_020:0175a09": "師指出。師云。恁麼則闍梨知了也。云頭上更安頭。師",
    "X79n1557_020:0175a10": "云。老僧不合問。云問又何妨。師云。我這裏。不曾容人",
    "X79n1557_020:0175a11": "亂道。出去。",
    "X79n1557_020:0175a12": "潭州道吾宗智禪師法嗣",
    "X79n1557_020:0175a13": "潭州石霜慶諸禪師(凡十二)廬陵陳氏子。師到溈山。作",
    "X79n1557_020:0175a14": "米頭。篩米次。山云。施主物。莫拋撒。師云。不拋撒。溈於",
    "X79n1557_020:0175a15": "地上。拾得一粒米。示師云。汝道不拋撒。這箇從甚麼",
    "X79n1557_020:0175a16": "處得來。師默然。溈云。莫輕這一粒。百千粒。盡從這一",
    "X79n1557_020:0175a17": "粒生。師云。未審這一粒。從甚麼處生。溈山呵呵大笑。",
    "X79n1557_020:0175a18": "歸方丈。至晚上堂云。大眾。米裏有蟲。",
    "X79n1557_020:0175a19": "師問道吾。如何是觸目菩提。吾喚沙彌。彌應諾。吾云。",
    "X79n1557_020:0175a20": "添淨瓶水著。吾却問。汝適來問甚麼。師擬舉。吾便起",
    "X79n1557_020:0175a21": "去。師於此密契。",
    "X79n1557_020:0175a22": "道吾謂師云。我疾作。將欲去世。心中有物。久而為患。",
    "X79n1557_020:0175a23": "誰為我除。師云。心物俱非。除之益患。吾賢之。",
    "X79n1557_020:0175a24": "示眾云。一代時教。是整頓儞時人手脚。凡有其由。皆",
    "X79n1557_020:0175b01": "落今時。直至法身非身。猶是教家極則。我輩沙門。全",
    "X79n1557_020:0175b02": "無肯路。若分即差。不分即坐著泥水。",
    "X79n1557_020:0175b03": "僧問。咫尺之間。為甚麼。不覩師顏。師云。我道徧界不",
    "X79n1557_020:0175b04": "曾藏。僧後問雪峯。徧界不曾藏。意旨如何。峯云。甚麼",
    "X79n1557_020:0175b05": "處不是石霜。僧回舉似師。師云。這老漢。有甚麼死急。",
    "X79n1557_020:0175b06": "玄沙云。山頭老漢。蹉過也　洞山云。笑殺土地。",
    "X79n1557_020:0175b07": "瑯瑘覺云。雪峰雖有利人之心。且無出人之眼。",
    "X79n1557_020:0175b08": "石霜雖有出人之眼。未知有向上一竅。",
    "X79n1557_020:0175b09": "僧問。先師一片靈骨。黃金色。擊作鐘聲。未審甚麼處",
    "X79n1557_020:0175b10": "去也。師召僧。僧應諾。師云。儞不會我語。去。",
    "X79n1557_020:0175b11": "有僧辭師。問舡去陸去。云遇舡即舡。遇陸即陸。師云。",
    "X79n1557_020:0175b12": "我道半途稍難。僧無對。",
    "X79n1557_020:0175b13": "雲門代云。三十年後。此話大行　又云。臨行之",
    "X79n1557_020:0175b14": "句。永劫不忘。",
    "X79n1557_020:0175b15": "僧問。三千里外遠聞。石霜有箇不顧。是否。師云是。云",
    "X79n1557_020:0175b16": "且如萬象歷然。是顧不顧。師云。我道不驚眾。云不驚",
    "X79n1557_020:0175b17": "眾。是不與萬象合。如何是不顧。師云。徧界不曾藏。",
    "X79n1557_020:0175b18": "雪竇云。誰是不顧者。",
    "X79n1557_020:0175b19": "裴相公來。師拈起裴笏問。在天子手中為珪。在官人",
    "X79n1557_020:0175b20": "手中為笏。在老僧手中。且道。喚作甚麼。裴無對。師乃",
    "X79n1557_020:0175b21": "留下笏子。",
    "X79n1557_020:0175b22": "雪竇代云。弄巧成拙　保寧勇代云。只恐和尚",
    "X79n1557_020:0175b23": "用不著。",
    "X79n1557_020:0175b24": "師問侍者。道吾云。莫棄這邊。著那邊。儞作麼生會。者",
    "X79n1557_020:0175c01": "云。一依和尚所會。師云。作麼生是我會處。者從西過",
    "X79n1557_020:0175c02": "東而立。師云。儞正是棄這邊。著那邊。",
    "X79n1557_020:0175c03": "僧問。如何是祖師西來意。師扣齒示之。僧不契。師遷",
    "X79n1557_020:0175c04": "化後。其僧問九峰。先師扣齒。意旨如何。峯云。寧可截",
    "X79n1557_020:0175c05": "舌。不犯國諱。僧問雲蓋。蓋云。我與先師。有甚冤讎。",
    "X79n1557_020:0175c06": "僧問。一毫穿眾穴。時如何。師云。直須萬年去。云萬年",
    "X79n1557_020:0175c07": "後如何。師云。登科任儞登科。拔萃任儞拔萃。其僧後",
    "X79n1557_020:0175c08": "問徑山諲。諲云。光靴任儞光靴。結褁任儞結褁。",
    "X79n1557_020:0175c09": "潭州漸源仲興禪師(凡六)師為道吾。作侍者。一日過",
    "X79n1557_020:0175c10": "茶與吾。吾接得。拈起盞子云。是斜是正。師叉手近前",
    "X79n1557_020:0175c11": "視之。吾云。斜則總斜。正則總正。師云。某甲不恁麼。吾",
    "X79n1557_020:0175c12": "云。子作麼生。師奪盞子。提起云。是斜是正。吾云。汝不",
    "X79n1557_020:0175c13": "謬為吾侍者。",
    "X79n1557_020:0175c14": "師侍道吾。到一家吊慰次。師撫棺云。生耶死耶。吾云。",
    "X79n1557_020:0175c15": "生也不道。死也不道。師云。為甚麼不道。吾云。不道不",
    "X79n1557_020:0175c16": "道。歸至中路。師云。和尚快與某甲道。若不道。打和尚",
    "X79n1557_020:0175c17": "去。吾云。打即任打。道即不道。師便打。吾歸寺謂師云。",
    "X79n1557_020:0175c18": "汝宜離此。恐知事知。於汝不便。",
    "X79n1557_020:0175c19": "大溈秀云。大凡言論。須有轉身之謀。道吾既喫",
    "X79n1557_020:0175c20": "他痛棒。且漸源具甚麼眼。",
    "X79n1557_020:0175c21": "師辭道吾。去一村院。凡經三年。一日聞童子念經云。",
    "X79n1557_020:0175c22": "應以比丘身得度者。即現比丘身。師忽然大悟。遂焚",
    "X79n1557_020:0175c23": "香。作禮云。信知先師之言。終不虗發。自是我不會。錯",
    "X79n1557_020:0175c24": "怪先師也。",
    "X79n1557_020:0176a01": "師後造石霜。霜問。向來打先師因緣。還會也未。師云。",
    "X79n1557_020:0176a02": "却請和尚道。霜云。不見道。生也不道。死也不道。師遂",
    "X79n1557_020:0176a03": "通所得。作禮而退。",
    "X79n1557_020:0176a04": "雲居元云。石霜著甚死急。喚惺千箇漸源。有甚",
    "X79n1557_020:0176a05": "用處。當初待他舉了。以棒打出。非唯作天下宗",
    "X79n1557_020:0176a06": "師。亦乃與道吾雪屈。",
    "X79n1557_020:0176a07": "師一日。荷鍬子。於法堂上。從西過東。從東過西。霜問。",
    "X79n1557_020:0176a08": "作甚麼。師云。覔先師靈骨。霜云。洪波浩渺。白浪滔天。",
    "X79n1557_020:0176a09": "覔甚麼先師靈骨。師云。正好著力。霜云。這裏針劄不",
    "X79n1557_020:0176a10": "入。著甚麼力。師荷鍬便出。",
    "X79n1557_020:0176a11": "太原孚云。先師靈骨猶在。",
    "X79n1557_020:0176a12": "保寧勇頌云。終日挨門復倚樓。幾回明鏡照梳",
    "X79n1557_020:0176a13": "頭。自從事却潘郎後。也會人前不識羞。",
    "X79n1557_020:0176a14": "師在紙帳中坐。有僧來撥開帳云。不審。師視之。良久",
    "X79n1557_020:0176a15": "云。會麼。云不會。師云。七佛已前事。為甚麼不會。後僧",
    "X79n1557_020:0176a16": "舉似石霜。霜云。如人善射。箭不虗發。",
    "X79n1557_020:0176a17": "師一日。捲簾。在方丈內坐。寶盖和尚來見。乃下却簾",
    "X79n1557_020:0176a18": "子。歸客位。師令侍者傳語云。長老遠來不易。猶隔津",
    "X79n1557_020:0176a19": "在。蓋打侍者一掌。者云。不得打某甲。自有堂頭和尚",
    "X79n1557_020:0176a20": "在。蓋云。為有堂頭和尚。所以打儞。者舉似師。師云。猶",
    "X79n1557_020:0176a21": "隔津在。",
    "X79n1557_020:0176a22": "祿青和尚(凡三)僧問。不落道吾機。請師道。師云。庭前",
    "X79n1557_020:0176a23": "紅莧樹。生葉不生花。僧無語。師云。會麼。云不會。師云。",
    "X79n1557_020:0176a24": "正是道吾機。為甚麼不會。僧作禮。師便打云。須是老",
    "X79n1557_020:0176b01": "僧打儞。始得。",
    "X79n1557_020:0176b02": "有僧來。師以目視之。僧云。是箇機關。於某甲分上用",
    "X79n1557_020:0176b03": "不著。師彈指三下。僧繞繩床一迊。依位而立。師云。參",
    "X79n1557_020:0176b04": "堂去。僧纔出去。師便喝。僧以目視之。師云。酌然是用",
    "X79n1557_020:0176b05": "不著。",
    "X79n1557_020:0176b06": "潭州雲巖曇晟禪師法嗣",
    "X79n1557_020:0176b07": "筠州洞山良价禪師(凡二十六)會稽俞氏子。七歲依律師",
    "X79n1557_020:0176b08": "出家。一日律師。為師授般若心經。至無眼耳鼻舌身",
    "X79n1557_020:0176b09": "意處。師顧律師上下。又自捫其身云。和尚亦有眼耳",
    "X79n1557_020:0176b10": "鼻舌身意。某甲亦有眼耳鼻舌身意。佛何得言無。其",
    "X79n1557_020:0176b11": "師驚云。吾非汝師。汝已後當荷大乘法去。遂親送師。",
    "X79n1557_020:0176b12": "入五洩山出家。",
    "X79n1557_020:0176b13": "師初謁忠國師。問如何是古佛心。忠云。墻壁瓦礫是。",
    "X79n1557_020:0176b14": "師云。墻壁瓦礫。豈不是無情。忠云是。師云。無情還會",
    "X79n1557_020:0176b15": "說法也無。忠云。常說。熾然說。無間歇。師云。甚麼人得",
    "X79n1557_020:0176b16": "聞。忠云。諸聖得聞。師云。師還聞否。忠云。我不聞。師云。",
    "X79n1557_020:0176b17": "和尚既不聞。爭知無情會說法。忠云。賴我不聞。我若",
    "X79n1557_020:0176b18": "聞。即齊於諸聖。汝即不聞我說法。師云。恁麼則眾生",
    "X79n1557_020:0176b19": "無分也。忠云。我為眾生說。不為諸聖說。師云。眾生聞",
    "X79n1557_020:0176b20": "後如何。忠云。即非眾生。師云。無情說法。該何典教。忠",
    "X79n1557_020:0176b21": "云。酌然。言不干典。非君子之所談。豈不是。華嚴云。剎",
    "X79n1557_020:0176b22": "說眾生說。三世一時說。師不契。師後到溈山。山問。承",
    "X79n1557_020:0176b23": "聞。价闍梨。曾問忠國師無情說法。是否。師云是。溈云。",
    "X79n1557_020:0176b24": "試舉看。師舉了。溈云。我這裏。也有些子。只是罕遇其",
    "X79n1557_020:0176c01": "人。師云。便請。溈以拂子。點一點。師云。請和尚。為某甲",
    "X79n1557_020:0176c02": "說。溈云。父母所生口。終不為子說。師云。此間莫有同",
    "X79n1557_020:0176c03": "年慕道者麼。溈云。此去澧陵縣側石室。有雲嵓道人。",
    "X79n1557_020:0176c04": "若能撥草瞻風。必為子之所重。師辭溈山。直造雲嵓。",
    "X79n1557_020:0176c05": "請益前話。嵓云。不見彌陀經云。水鳥樹林。悉皆念佛",
    "X79n1557_020:0176c06": "念法。師因有省。作偈云。也大奇。也大奇無情說法不",
    "X79n1557_020:0176c07": "思議。若將耳聽終難會。眼處聞聲方得知。",
    "X79n1557_020:0176c08": "師問雲巖。某甲有餘習未盡。巖云。汝曾作甚麼來。師",
    "X79n1557_020:0176c09": "云。聖諦亦不為。巖云。還得歡喜地也未。師云。歡喜即",
    "X79n1557_020:0176c10": "不無。如糞堆頭。拾得一顆明珠。",
    "X79n1557_020:0176c11": "師問雲巖。百年後。忽有人問。還邈得和尚真。如何祇",
    "X79n1557_020:0176c12": "對。巖云。但道。只這是。師沉吟。巖云。价闍梨。承當箇事。",
    "X79n1557_020:0176c13": "大須審細。師無語。巖便打。後因過水覩影。方得頓悟。",
    "X79n1557_020:0176c14": "作偈云。切忌從他覔。迢迢與我疎。我今獨自往。處處",
    "X79n1557_020:0176c15": "得逢渠。渠今正是我。我今不是渠。應須恁麼會。方得",
    "X79n1557_020:0176c16": "契如如。",
    "X79n1557_020:0176c17": "師因供養雲巖真。僧問。先師道。只這是。莫便是麼。師",
    "X79n1557_020:0176c18": "云是。云意旨如何。師云。當初洎錯會先師意。云未審",
    "X79n1557_020:0176c19": "先師。還知有也無。師云。若不知有。爭解恁麼道。若知",
    "X79n1557_020:0176c20": "有。爭肯恁麼道。",
    "X79n1557_020:0176c21": "師辭京兆興善平禪師。平問。甚處去。師云。沿流無定",
    "X79n1557_020:0176c22": "止。平云。法身沿流。報身沿流。師云。總不作此解。平乃",
    "X79n1557_020:0176c23": "撫掌。",
    "X79n1557_020:0176c24": "示眾云。秋初夏末。東去西去。直須向萬里無寸草處",
    "X79n1557_020:0177a01": "去。始得。又云。只如無寸草處。作麼生去。後有僧。舉似",
    "X79n1557_020:0177a02": "石霜。霜云。出門便是草。師聞乃云。大唐國裏。能有幾",
    "X79n1557_020:0177a03": "人。",
    "X79n1557_020:0177a04": "大陽延云。如今直道。不出門。亦草漫漫地。且道。",
    "X79n1557_020:0177a05": "合向甚麼處行履。良久云。莫守寒巖異草青。坐",
    "X79n1557_020:0177a06": "著白雲宗不妙。",
    "X79n1557_020:0177a07": "妙喜云。師子一滴乳。迸散十斛驢乳。",
    "X79n1557_020:0177a08": "示眾云。有一人。在千人萬人中。不背一人。不向一人。",
    "X79n1557_020:0177a09": "儞道。此人具何面目。雲居膺出云。某甲參堂去。",
    "X79n1557_020:0177a10": "師垂語云。須知有佛向上事。時有僧出問。如何是佛",
    "X79n1557_020:0177a11": "向上事。師云。非佛。",
    "X79n1557_020:0177a12": "雲門云。名不得。狀不得。所以言非。",
    "X79n1557_020:0177a13": "師夜參不點燈。有僧問話退。師喚侍者點燈來。召其",
    "X79n1557_020:0177a14": "僧。僧出來。師云。將取三兩粉。與這上座。其僧拂袖而",
    "X79n1557_020:0177a15": "退。因而有省。乃罄衣鉢設齋。得三年後。辭師。師云。善",
    "X79n1557_020:0177a16": "為。時雪峰侍立。乃問。這僧辭去。幾時却來。師云。他只",
    "X79n1557_020:0177a17": "知一去。不解再來。其僧歸衣鉢下坐化。須臾報師。師",
    "X79n1557_020:0177a18": "云。雖然如此。猶較老僧三生在。",
    "X79n1557_020:0177a19": "師與泰首座。喫果子次。師問。有一物。上拄天。下拄地。",
    "X79n1557_020:0177a20": "黑如漆。常在動用中。動用中収不得。儞道。過在甚麼",
    "X79n1557_020:0177a21": "處。泰云。過在動用中。師便喝。掇却果卓。",
    "X79n1557_020:0177a22": "五祖戒云。來朝更獻楚王看。",
    "X79n1557_020:0177a23": "大溈喆云。還知洞山落處麼。若也不知。往往作",
    "X79n1557_020:0177a24": "是非得失會去。山僧道。這果子。莫道泰首座不",
    "X79n1557_020:0177b01": "得喫。設使盡大地人來。亦不得正眼覷著。",
    "X79n1557_020:0177b02": "雲蓋本云。洞山雖有打破虗空底鉗鎚。且無補",
    "X79n1557_020:0177b03": "綴底針線。待伊道過在動用中。但道請首座喫",
    "X79n1557_020:0177b04": "果子。泰首座若是箇漢。喫了也須吐出。",
    "X79n1557_020:0177b05": "開善謙云。洞山倚勢欺人。真如隨風倒柂。忽有",
    "X79n1557_020:0177b06": "人。問山僧道。過在甚麼處。拈果子便喫。何故。下",
    "X79n1557_020:0177b07": "坡不走。快便難逢。",
    "X79n1557_020:0177b08": "師在泐潭。因初首座。示眾云。也大奇也大奇。佛界道",
    "X79n1557_020:0177b09": "界。不思議。師出云。佛界道界。即不問。且如說佛界道",
    "X79n1557_020:0177b10": "界。是甚麼人。只請一言。初良久。師云。何不急道。初云。",
    "X79n1557_020:0177b11": "爭即不得。師云。道也未曾道。說甚麼爭即不得。初無",
    "X79n1557_020:0177b12": "語。師云。佛之與道。只是名字。何不引教。初云。教道甚",
    "X79n1557_020:0177b13": "麼。師云。得意忘言。初云。猶將教意向心頭。作病在。師",
    "X79n1557_020:0177b14": "云。說佛界道界。病大小。初明日忽遷寂。時號師。為問",
    "X79n1557_020:0177b15": "殺首座价。",
    "X79n1557_020:0177b16": "師與雲居渡水次。問水深多少。居云。不濕。師云。麤人。",
    "X79n1557_020:0177b17": "居云。和尚作麼生。師云不乾。",
    "X79n1557_020:0177b18": "有一病僧。在延壽堂。要見師。師遂去。僧問。和尚何不",
    "X79n1557_020:0177b19": "救取人家男女。師云。汝是甚麼人家男女。云某甲是",
    "X79n1557_020:0177b20": "大闡提人家男女。師良久。僧云。四山相逼時如何。師",
    "X79n1557_020:0177b21": "云。老僧亦從人屋簷下過。云回互不回互。師云。不回",
    "X79n1557_020:0177b22": "互。云教某甲。向甚麼處去。師云。粟畬裏去。僧噓一聲",
    "X79n1557_020:0177b23": "云。珍重便坐脫。師以拄杖。敲頭三下云。汝只解恁麼",
    "X79n1557_020:0177b24": "去。不解恁麼來。",
    "X79n1557_020:0177c01": "師因普請次。巡寮。見一僧。師問。儞何不赴普請。云某",
    "X79n1557_020:0177c02": "甲不安。師云。儞尋常安時。又何曾去。僧無對。",
    "X79n1557_020:0177c03": "師問僧。名甚麼。云某甲。師云。阿那箇是儞主人公。云",
    "X79n1557_020:0177c04": "見祗對次。師云。苦哉苦哉。今時人。例皆如此。只認得",
    "X79n1557_020:0177c05": "驢前馬後底。將謂自己。佛法平沉。因茲是也。客中認",
    "X79n1557_020:0177c06": "主。尚未分明。如何辨得主中主。僧便問。如何是主中",
    "X79n1557_020:0177c07": "主。師云。闍梨自道取。云某甲道得。只是客中主。如何",
    "X79n1557_020:0177c08": "是主中主。師云。與麼道即易。相續也大難。乃示偈云。",
    "X79n1557_020:0177c09": "嗟見今時學道流。千千萬萬認門頭。還似入京朝聖",
    "X79n1557_020:0177c10": "主。只到潼關即便休。",
    "X79n1557_020:0177c11": "僧問。時時勤拂拭。莫遣惹塵埃。為甚麼。不得他衣鉢。",
    "X79n1557_020:0177c12": "師云。直饒道本來無一物。也未合得他衣鉢。云甚麼",
    "X79n1557_020:0177c13": "人合得。師云。不入門者。云只如不入門者。還得也無。",
    "X79n1557_020:0177c14": "師云。雖然如此。不得不與他。師復云。直道本來無一",
    "X79n1557_020:0177c15": "物。亦未合得他衣鉢。這裏合下得甚麼語。有一僧。下",
    "X79n1557_020:0177c16": "九十六轉語。不愜師意。末後一轉。始相契。師云。何不",
    "X79n1557_020:0177c17": "早恁麼道。有一僧。密聽。只不聞末後一轉語。請益其",
    "X79n1557_020:0177c18": "僧。僧不肯說。如是三年。執侍巾瓶。一日因疾。僧云。某",
    "X79n1557_020:0177c19": "甲請舉前話。不蒙慈悲。善取不得。惡取去。遂將刀向",
    "X79n1557_020:0177c20": "前云。上座若不為某甲舉。即殺上座去僧悚然云。闍",
    "X79n1557_020:0177c21": "梨且待。我為汝舉。乃云。直饒將來。也無著處。其僧忻",
    "X79n1557_020:0177c22": "然禮謝。",
    "X79n1557_020:0177c23": "雪竇云。他既不受是眼將來底。必應是瞎。還見",
    "X79n1557_020:0177c24": "祖師衣鉢麼。若於此入門。便乃兩手分付。非但",
    "X79n1557_020:0178a01": "大庾嶺頭。一人提不起。設使盍國人來。且款款",
    "X79n1557_020:0178a02": "將去　翠巖芝云。不得他衣鉢。即與古佛同參。",
    "X79n1557_020:0178a03": "且道參阿誰。",
    "X79n1557_020:0178a04": "師於扇上。書佛字。雲巖見。即書不字。又改作非字。雪",
    "X79n1557_020:0178a05": "峰見。一時除却。",
    "X79n1557_020:0178a06": "師問僧。甚處來。云游山來。師云。還到頂麼。云到。師云。",
    "X79n1557_020:0178a07": "頂上有人麼。云無人。師云。儞不曾到頂。云若不到頂。",
    "X79n1557_020:0178a08": "爭知無人。師云。闍梨何不且住。云某甲住即不辭。西",
    "X79n1557_020:0178a09": "天有人不肯。",
    "X79n1557_020:0178a10": "僧問。三身中。阿那身說法。師云。吾常於此切。僧後問",
    "X79n1557_020:0178a11": "曹山。洞山道。吾甞於此切。意旨如何。曹云。要頭便斫",
    "X79n1557_020:0178a12": "將去。又問雪峯。峯以拄杖。劈口拄云。我也曾到洞山",
    "X79n1557_020:0178a13": "來。",
    "X79n1557_020:0178a14": "承天宗云。一轉語。海晏河清。一轉語。風高月冷。",
    "X79n1557_020:0178a15": "一轉語。騎賊馬趕賊。試請辨看。忽有箇衲僧。出",
    "X79n1557_020:0178a16": "來道。總不恁麼。也許他具隻眼。",
    "X79n1557_020:0178a17": "僧問。寒暑到來時。如何回避。師云。何不向無寒暑處",
    "X79n1557_020:0178a18": "去。云如何是無寒暑處。師云。寒時寒殺闍梨。熱時熱",
    "X79n1557_020:0178a19": "殺闍梨。",
    "X79n1557_020:0178a20": "雪竇頌云。垂手還同萬仞崖正偏何必在安排",
    "X79n1557_020:0178a21": "瑠璃古殿照明日忍俊韓獹空上堦。",
    "X79n1557_020:0178a22": "師問僧。世間甚麼物最苦。僧云。地獄最苦。師云。不然。",
    "X79n1557_020:0178a23": "衣線下不明大事。始是苦。",
    "X79n1557_020:0178a24": "有官人云。某甲欲註三祖信心銘。師云。纔有是非。紛",
    "X79n1557_020:0178b01": "然失心。作麼生註。官人無對。",
    "X79n1557_020:0178b02": "保寧勇代云。今日得上座證明。",
    "X79n1557_020:0178b03": "師將示寂。遣沙彌去。傳語雲居。他若問汝和尚。有何",
    "X79n1557_020:0178b04": "言句。但道。雲居路欲絕也。汝須遠立。恐他打儞。沙彌",
    "X79n1557_020:0178b05": "依教。語未終。被雲居打一棒。沙彌無語。",
    "X79n1557_020:0178b06": "師臨示寂時。告眾云。吾有閑名在世。誰為我除。有沙",
    "X79n1557_020:0178b07": "彌出云。請和尚法號。師云。吾閑名已謝。師於咸通十",
    "X79n1557_020:0178b08": "年。三月一日。剃沐。端然坐逝大眾號慟移時。師忽開",
    "X79n1557_020:0178b09": "眼云。夫出家之人。心不附物。是真修行。勞生息死。於",
    "X79n1557_020:0178b10": "悲何有。乃令主事。辦愚癡齋一中。蓋責其戀情也。至",
    "X79n1557_020:0178b11": "八日。方坐逝。壽六十三。臈四十二。塔于本山。",
    "X79n1557_020:0178b12": "潭州神山僧密禪師(凡五)師與洞山行次。忽見白鹿",
    "X79n1557_020:0178b13": "走過。師云。俊哉。洞云。作麼生。師云。大似白衣拜相。洞",
    "X79n1557_020:0178b14": "云。老老大大。作這箇語話。師云。儞又作麼生。洞云。積",
    "X79n1557_020:0178b15": "代簪纓。暫時落魄。",
    "X79n1557_020:0178b16": "師與洞山過水。洞云。莫錯下脚。師云。若錯。即過不得",
    "X79n1557_020:0178b17": "也。洞云。不錯底事作麼生。師云。共長老過水。",
    "X79n1557_020:0178b18": "師與洞山行次。洞指路傍院云。裏面有人。說心說性。",
    "X79n1557_020:0178b19": "師云。是誰。洞云。被師伯一問。直得去死十分。師云。說",
    "X79n1557_020:0178b20": "心說性者誰。洞云。死中得活。",
    "X79n1557_020:0178b21": "師把針次。洞山問。作甚麼。師云。把針洞云。把針事作",
    "X79n1557_020:0178b22": "麼生。師云。針針相似。洞云。三十年同行。作這箇語話。",
    "X79n1557_020:0178b23": "豈有與麼工夫。師云。長老作麼生。洞山云。大地火發",
    "X79n1557_020:0178b24": "底道理。",
    "X79n1557_020:0178c01": "師與洞山鋤茶園。洞擲下鋤頭云。我今日困。一點氣",
    "X79n1557_020:0178c02": "力也無。師云。若無氣力。爭會與麼道。洞云。儞將謂有",
    "X79n1557_020:0178c03": "氣力底是那。師休去。",
    "X79n1557_020:0178c04": "涿州杏山鑒洪禪師(凡一)臨濟問。如問是露地白牛。",
    "X79n1557_020:0178c05": "師云。吽吽。濟云。啞却杏山口。師云。長老作麼生。濟云。",
    "X79n1557_020:0178c06": "這畜生。師便休。",
    "X79n1557_020:0178c07": "幽溪和尚(凡一)僧問。大用現前。不存軌則。時如何。師",
    "X79n1557_020:0178c08": "繞繩床一匝而坐。僧擬進語。師與一踏。僧歸位而立。",
    "X79n1557_020:0178c09": "師云。汝恁麼。我不恁麼。汝不恁麼。我却恁麼。僧再進",
    "X79n1557_020:0178c10": "語。師又與一踏云。三十年後。吾道大行。",
    "X79n1557_020:0178c12": "聯燈會要卷第二十"
}