{
    "T16n0659_002:0247a21": "大乘寶雲經卷第二",
    "T16n0659_002:0247a23": "梁扶南三藏曼陀羅仙共僧伽婆羅等譯",
    "T16n0659_002:0247a24": "十波羅蜜品之二",
    "T16n0659_002:0247a25": "「善男子！菩薩摩訶薩具足十法，毘梨耶波羅",
    "T16n0659_002:0247a26": "蜜滿足。何等為十？一者、金剛不壞精進，二者、",
    "T16n0659_002:0247a27": "勇猛精進，三者、離兩邊精進，四者、增廣精進，",
    "T16n0659_002:0247a28": "五者、練治精進，六者、無休息精進，七者、清淨",
    "T16n0659_002:0247a29": "精進，八者、無比精進，九者、無輕蔑精進，十者、",
    "T16n0659_002:0247b01": "非策精進。「善男子！云何菩薩精進不壞，喻如",
    "T16n0659_002:0247b02": "金剛？菩薩摩訶薩勇猛精進，發弘誓願為諸",
    "T16n0659_002:0247b03": "眾生，未涅槃者令得涅槃、未得度者而令得",
    "T16n0659_002:0247b04": "度、未解脫者令得解脫、未安立者令得安立、",
    "T16n0659_002:0247b05": "未覺悟者令得覺悟。如是勇猛運廣大心時，",
    "T16n0659_002:0247b06": "魔波旬即便往到是菩薩所而諫之曰：『善男",
    "T16n0659_002:0247b07": "子！無勞如是勇猛精進。何以故？善男子！我昔",
    "T16n0659_002:0247b08": "已曾如是勇猛，亦為眾生發弘誓願，未涅槃",
    "T16n0659_002:0247b09": "者令得涅槃。如是誓願皆是妄語，欺誑世間",
    "T16n0659_002:0247b10": "嬰兒、凡夫，無有真實。善男子！我未曾見頗有",
    "T16n0659_002:0247b11": "一人如是精進、發弘誓願，以願力故得成阿",
    "T16n0659_002:0247b12": "耨多羅三藐三菩提。善男子！我唯見無量無",
    "T16n0659_002:0247b13": "邊一切眾生如是精進，以聲聞乘、辟支佛乘",
    "T16n0659_002:0247b14": "而般涅槃。以是義故，急當捨離如是精進、勞",
    "T16n0659_002:0247b15": "累身心、艱苦疲極。』爾時，菩薩而作是念：『咄哉，",
    "T16n0659_002:0247b16": "波旬！將不故來嬈亂我耶？豈不欲作障礙留",
    "T16n0659_002:0247b17": "難我法事耶？』審知魔已而作是言：『波旬！善哉。",
    "T16n0659_002:0247b18": "少欲自持，何勞樂知世間事乎？波旬！如來說",
    "T16n0659_002:0247b19": "此一切世間業為師匠，依因於業，緣力所使。",
    "T16n0659_002:0247b20": "波旬！汝當自攝，復道還去。汝今惱我之因緣",
    "T16n0659_002:0247b21": "故，汝於來世長夜受苦，空無利益。』如是，魔眾",
    "T16n0659_002:0247b22": "及魔天民故作障礙來相惱觸，而是菩薩不",
    "T16n0659_002:0247b23": "破、不散、不壞、不退。如是，菩薩金剛精進具足。",
    "T16n0659_002:0247b24": "「善男子！云何菩薩勇猛精進？菩薩摩訶薩以",
    "T16n0659_002:0247b25": "是精進即能超越過前修行，諸菩薩等不能",
    "T16n0659_002:0247b26": "及是菩薩一分，乃至算數譬喻皆不能及，何",
    "T16n0659_002:0247b27": "況聲聞、辟支佛等？於初發心以精進力攝持",
    "T16n0659_002:0247b28": "一切如來法藏，即便遠離一切不善。如是，菩",
    "T16n0659_002:0247b29": "薩勇猛精進具足。「云何菩薩離二邊精進具",
    "T16n0659_002:0247c01": "足？菩薩摩訶薩雖作如是勇猛精進，不得過",
    "T16n0659_002:0247c02": "分自苦其身、復不下劣懈怠懶惰。如是，菩薩",
    "T16n0659_002:0247c03": "離二邊精進具足。「云何菩薩增廣精進具足？",
    "T16n0659_002:0247c04": "菩薩摩訶薩如是精進：如如來身，我身亦然；",
    "T16n0659_002:0247c05": "如來頂上無能見者、圓光一尋相好殊特、具",
    "T16n0659_002:0247c06": "足無量不可思議無礙智慧、諸佛功德、恒師",
    "T16n0659_002:0247c07": "子吼、力、無所畏，我皆亦爾。如是精進，是名菩",
    "T16n0659_002:0247c08": "薩增廣精進具足。「云何菩薩練治精進具足？",
    "T16n0659_002:0247c09": "善男子！如摩尼珠及金、銀等，以練治故，却垢",
    "T16n0659_002:0247c10": "瑩磨，淨潔光明，人見歎言：『是摩尼珠及金、銀",
    "T16n0659_002:0247c11": "等以得光明，被練治故。』如是，菩薩修行精進，",
    "T16n0659_002:0247c12": "蕩除一切垢穢、不淨亦復如是。何者精進垢",
    "T16n0659_002:0247c13": "污？所謂懈怠、懶惰是精進垢，於食飲中不自",
    "T16n0659_002:0247c14": "知足、不識己身是精進垢，菩薩悉皆蕩除。",
    "T16n0659_002:0247c15": "如是勇猛則為無垢、無穢，淨潔光明顯現。如",
    "T16n0659_002:0247c16": "是，菩薩練治精進具足。「云何菩薩不休息精",
    "T16n0659_002:0247c17": "進具足？菩薩摩訶薩於四威儀常修精進，無",
    "T16n0659_002:0247c18": "時無處而暫休息，是名菩薩不休息精進具",
    "T16n0659_002:0247c19": "足。「云何菩薩清淨精進具足？如是菩薩常修",
    "T16n0659_002:0247c20": "精進，設有麁惡、諸不善法、障道因緣、無利益",
    "T16n0659_002:0247c21": "事悉應蕩除，所有善法、隨順涅槃、不逆正道、",
    "T16n0659_002:0247c22": "助成菩提、流向菩提則為生長而增廣之。於",
    "T16n0659_002:0247c23": "一念頃尚不故生微細諸惡，何況大惡？是名",
    "T16n0659_002:0247c24": "清淨精進具足。「善男子。云何菩薩無比精進",
    "T16n0659_002:0247c25": "具足？菩薩作如是念：『若遍十方如恒河沙等",
    "T16n0659_002:0247c26": "世界為阿鼻獄猛火燒然，是中世界見諸眾",
    "T16n0659_002:0247c27": "生無救、無護、無歸依處、困苦無向。』菩薩即發",
    "T16n0659_002:0247c28": "勇猛之心，獨自無侶，設為一人度脫因緣，能",
    "T16n0659_002:0247c29": "以脚步度如是等世界猛火而度脫之，何況",
    "T16n0659_002:0248a01": "眾多？如是，菩薩與諸聲聞、辟支佛等及諸外",
    "T16n0659_002:0248a02": "道不可為比。如是，菩薩無比精進具足。「云何",
    "T16n0659_002:0248a03": "菩薩無輕蔑精進具足？菩薩不作是念：『謂菩",
    "T16n0659_002:0248a04": "提者非是世間凡人可得，而我今者所修精",
    "T16n0659_002:0248a05": "進蓋不足言、下劣微薄。我今懶惰，而菩提法",
    "T16n0659_002:0248a06": "勇猛精進如救頭然，於無量劫之所修得。我",
    "T16n0659_002:0248a07": "今若不堪任荷負如是重擔，是菩提法豈可",
    "T16n0659_002:0248a08": "得矣？』菩薩應復諦想思惟：『過去已有無量諸",
    "T16n0659_002:0248a09": "佛、如來、應供、正遍知、今正等覺、當成等覺，",
    "T16n0659_002:0248a10": "皆悉用於如是等策、如是修行、如是精進，諸",
    "T16n0659_002:0248a11": "佛如來悉成正覺。而我今者用如是策，勇猛",
    "T16n0659_002:0248a12": "精進與諸眾生不可為比，緣諸眾生得成阿",
    "T16n0659_002:0248a13": "耨多羅三藐三菩提亦復如是。是故，我今寧",
    "T16n0659_002:0248a14": "為一切諸眾生等受地獄苦，而不能為利益",
    "T16n0659_002:0248a15": "自身獨證解脫而取涅槃。』如是，菩薩無輕蔑",
    "T16n0659_002:0248a16": "精進具足。「善男子！云何菩薩無策精進具足？",
    "T16n0659_002:0248a17": "菩薩如是精進，非人所策、不著其味，亦不以",
    "T16n0659_002:0248a18": "此勤精進故策怪他人亦不自高，作是思惟：",
    "T16n0659_002:0248a19": "『何有智者正務私事待人所策？』是名菩薩無",
    "T16n0659_002:0248a20": "策精進滿足。「善男子！如是，菩薩具是十法毘",
    "T16n0659_002:0248a21": "梨耶波羅蜜滿足。「善男子！菩薩摩訶薩具足",
    "T16n0659_002:0248a22": "十法禪波羅蜜滿足。何等為十？一者、福德佐",
    "T16n0659_002:0248a23": "助，二者、多厭離想，三者、勇猛精進，四者、多聞",
    "T16n0659_002:0248a24": "具足，五者、心不顛倒，六者、如訓相應，七者、如",
    "T16n0659_002:0248a25": "法修行，八者、自性利根，九者、善解心地，十者、",
    "T16n0659_002:0248a26": "善解奢摩他毘婆舍那無止息意。「善男子！云",
    "T16n0659_002:0248a27": "何菩薩福德佐助？菩薩摩訶薩於大乘法宿",
    "T16n0659_002:0248a28": "植德本，在在處處流轉生死，為善知識之所",
    "T16n0659_002:0248a29": "攝受，隨願受生，若富貴大姓、若居士大家、",
    "T16n0659_002:0248b01": "信樂之家。既意欲得往彼受生，即便造作彼",
    "T16n0659_002:0248b02": "業因緣令得往生，生生世世值遇親近真善",
    "T16n0659_002:0248b03": "知識。何者名為真善知識？所謂諸佛、菩薩。如",
    "T16n0659_002:0248b04": "是增長宿世修集善業因緣，常作是念：『苦哉，",
    "T16n0659_002:0248b05": "世間。痛哉，世間。無安立哉，一切世間久遭重",
    "T16n0659_002:0248b06": "病、癡暗、無明。何以故？欲因緣故。是故，我今",
    "T16n0659_002:0248b07": "不當於如是等困厄世間求受五欲。夫婬欲",
    "T16n0659_002:0248b08": "者，唯是妄想、顛倒而已，於三苦中謬生樂想。",
    "T16n0659_002:0248b09": "是故，如來處處經中種種因緣具說婬欲多",
    "T16n0659_002:0248b10": "諸過失、殊可患厭，所謂婬欲如炙肉法，肉[(夕/火)*束]",
    "T16n0659_002:0248b11": "俱燋；如舐刀刃，貪味偽舌；如毒蛇頭，具四",
    "T16n0659_002:0248b12": "種毒；如猪在廁，臭穢不淨；如彼癡狗而齧枯",
    "T16n0659_002:0248b13": "骨，其口出血謂之為樂；亦如獼猴黏著[米*离]膠。』",
    "T16n0659_002:0248b14": "「是故，菩薩當生厭離，剃除鬚髮而被法服，於",
    "T16n0659_002:0248b15": "正法中如法出家，往無家地而慕精進，未得",
    "T16n0659_002:0248b16": "令得、未證令證、未至令至。以是因緣而取三",
    "T16n0659_002:0248b17": "慧，世諦所說、第一義諦所說，善解二諦深妙",
    "T16n0659_002:0248b18": "之理，如所教訓即為隨順、離諸顛倒、如法修",
    "T16n0659_002:0248b19": "行。「何者名為如法修行？所謂正見、正思惟、正",
    "T16n0659_002:0248b20": "語、正業、正命、正精進、正念、正定。「以能通達於",
    "T16n0659_002:0248b21": "道諦故，成就利根、了知諸根，即樂寂靜，究竟",
    "T16n0659_002:0248b22": "遠離一切徒眾混雜諠閙，怱遽多言、婬、怒、癡",
    "T16n0659_002:0248b23": "等一切惡覺，親里、知識、利養、名譽畢竟遠離，",
    "T16n0659_002:0248b24": "身心快樂，柔軟調和。「復更思惟觀察是心：『何",
    "T16n0659_002:0248b25": "法處行於善、不善、無記法耶？』若行於善即生",
    "T16n0659_002:0248b26": "歡喜；若生欲覺，名為不善。「欲有三種，謂上、中、",
    "T16n0659_002:0248b27": "下。何者為上？以欲遍身，深入心住，迷亂倡狂，",
    "T16n0659_002:0248b28": "不能修於遠離因緣，以深著故。云何深著？以",
    "T16n0659_002:0248b29": "其不能究竟生於慚愧心故，獨居空閑而隨",
    "T16n0659_002:0248c01": "憶念不曾暫忘，生惡覺觀決云婬欲，定是精",
    "T16n0659_002:0248c02": "妙諷詠、歌歎、妄想、顛倒、謂言好物，如癡獼猴",
    "T16n0659_002:0248c03": "見水中月便欲捉取。不見其惡，無慚恥心，以",
    "T16n0659_002:0248c04": "欲因緣亦能與其父母尊長而共爭競乃至",
    "T16n0659_002:0248c05": "相殺，不避親疎。凡夫癡頑，耽著愛染，不能捨",
    "T16n0659_002:0248c06": "離欲因緣故，死墮地獄、畜生、餓鬼受諸苦報，",
    "T16n0659_002:0248c07": "是名上欲。何者中欲？若人習行親近婬欲，未",
    "T16n0659_002:0248c08": "交會前方便求覓，設遂其事便生厭離而有",
    "T16n0659_002:0248c09": "慚心，知欲不善，呵責自悔，是名中欲。何者下",
    "T16n0659_002:0248c10": "欲？脫遇欲緣，止申捉手、共相磨觸、或共言話、",
    "T16n0659_002:0248c11": "或眼瞻視，是名下欲。夫名婬欲，若莊嚴身、若",
    "T16n0659_002:0248c12": "愛壽命及諸資生，但能生貪悉名婬欲。「何者",
    "T16n0659_002:0248c13": "名瞋？瞋亦三種，謂上、中、下。其上瞋者，生於忿",
    "T16n0659_002:0248c14": "毒、怨憾、恚怒、惡賴、憎嫉，於五無間重罪之中",
    "T16n0659_002:0248c15": "皆能備造。或謗正法，由謗正法所得重罪，於",
    "T16n0659_002:0248c16": "前五逆不及一分，乃至算數譬喻悉不能及。",
    "T16n0659_002:0248c17": "以是因緣，死後入於大地獄中受諸苦毒，久",
    "T16n0659_002:0248c18": "久之後無量劫中脫得生人，其眼光赤、無賴",
    "T16n0659_002:0248c19": "惡性、暴虐咆哮，生旃陀羅下賤之家。以是因",
    "T16n0659_002:0248c20": "緣，展轉生死無有出期，是名上瞋。何者中瞋？",
    "T16n0659_002:0248c21": "其雖發瞋造諸惡業，即生悔心，發露懺謝瞋",
    "T16n0659_002:0248c22": "所生罪，速疾修其對治方法，是名中瞋。何者",
    "T16n0659_002:0248c23": "下瞋？當瞋發時而作惡口、不愛之語、或惡眼",
    "T16n0659_002:0248c24": "視，雖作不善亦非恒瞋，一念之頃速疾修集",
    "T16n0659_002:0248c25": "對治方法，是名下瞋。「癡亦三種，謂上、中、下。何",
    "T16n0659_002:0248c26": "者上癡？於前所說，如是之處癡所迷惑而無",
    "T16n0659_002:0248c27": "憂愁，不知改悔，是名上癡。何者中癡？若癡暫",
    "T16n0659_002:0248c28": "發，造作惡業速疾改悔，於同學邊發露懺悔，",
    "T16n0659_002:0248c29": "不敢覆藏，於所犯罪知非利益，是名中癡。何",
    "T16n0659_002:0249a01": "者下癡？於所持戒，若二、若三脫有毀犯皆是",
    "T16n0659_002:0249a02": "制罪，終不敢犯性重禁戒，是名下癡。「是中菩",
    "T16n0659_002:0249a03": "薩善巧方便，制伏其心令不作罪。如是，制心",
    "T16n0659_002:0249a04": "絓是婬欲，縛著因緣悉不復生。何以故？如是",
    "T16n0659_002:0249a05": "善巧制伏心故。心若無記，是時憶念一向觀",
    "T16n0659_002:0249a06": "察，令其心性與善相應。「何者名為無記心耶？",
    "T16n0659_002:0249a07": "若有是心，不散於外、不住於內，不住於善、不",
    "T16n0659_002:0249a08": "住不善，不在奢摩他、不在毘婆舍那，不能收",
    "T16n0659_002:0249a09": "攝令得寂靜，睡眠所逼沈沒而住。如人眠覺，",
    "T16n0659_002:0249a10": "睡勢未除，心不明了。菩薩爾時以巧方便制",
    "T16n0659_002:0249a11": "御其心，令得起發歡喜，安住於禪定中。如是，",
    "T16n0659_002:0249a12": "菩薩善解於心。「菩薩如是解於心已，觀見",
    "T16n0659_002:0249a13": "諸法如幻、如夢，是法不善、是法是善，是法",
    "T16n0659_002:0249a14": "出離、是法不出離。作如是知：是等諸法皆依",
    "T16n0659_002:0249a15": "於心、由心而生，心為上首，若能攝心調伏",
    "T16n0659_002:0249a16": "制止，若達心性則能攝得一切諸法、則能",
    "T16n0659_002:0249a17": "調伏一切諸法、則能通達一切諸法。若如是",
    "T16n0659_002:0249a18": "見一切諸法，則能修心令得寂靜，以心繫心；",
    "T16n0659_002:0249a19": "若心不靜而制令靜，安心於心。「若心如是寂",
    "T16n0659_002:0249a20": "靜相應，是名一心；得一心已則入於定；得",
    "T16n0659_002:0249a21": "入定已，寂靜所生一向歡喜；心歡喜已，滅於",
    "T16n0659_002:0249a22": "貪欲；貪欲滅已，一切不善亦皆寂滅，有覺、有",
    "T16n0659_002:0249a23": "觀，寂靜所生，得歡喜樂入於初禪。是時，菩薩",
    "T16n0659_002:0249a24": "為滅覺觀勤行精進，於歡喜樂不著其味。何",
    "T16n0659_002:0249a25": "以故？謂無常故。「行於初禪而移其心，離於覺",
    "T16n0659_002:0249a26": "觀心不復著，無覺、無觀，三昧所生，得歡喜樂",
    "T16n0659_002:0249a27": "入第二禪。是時，菩薩則見此樂，決定是苦。何",
    "T16n0659_002:0249a28": "以故？三苦攝故。「是時，菩薩住於捨心；住捨心",
    "T16n0659_002:0249a29": "已，唯正憶念而有了知以身受樂，如是之樂",
    "T16n0659_002:0249b01": "一切聖人說名為捨，憶念樂住入第三禪。「是",
    "T16n0659_002:0249b02": "時，菩薩謂第三禪決定是空，故求四禪而使",
    "T16n0659_002:0249b03": "其心入於四禪，絓諸我見悉皆迴轉，樂亦隨",
    "T16n0659_002:0249b04": "滅、諸苦亦滅。苦、樂滅故，從初以來憂、喜滅故，",
    "T16n0659_002:0249b05": "不苦、不樂，捨念清淨入第四禪。「復作觀行則",
    "T16n0659_002:0249b06": "自見身與虛空界以為一相，如是見已，絓是",
    "T16n0659_002:0249b07": "色想究竟超越，是隔礙想悉不復生。何以故？",
    "T16n0659_002:0249b08": "已得超越過色想故，無復絓礙，於一切想唯",
    "T16n0659_002:0249b09": "見無礙、無邊虛空，故入無邊虛空而住。「是時",
    "T16n0659_002:0249b10": "復見識與無邊虛空相應，自謂此識無有邊",
    "T16n0659_002:0249b11": "故，入識無邊。「過此識已，是中但有無相之心，",
    "T16n0659_002:0249b12": "一切行滅無心功用，是名為滅。「如是心滅菩",
    "T16n0659_002:0249b13": "薩應知，復更入定，是中進修而不休息，是處",
    "T16n0659_002:0249b14": "其心與慈相應，具如前說；乃至修得六通自",
    "T16n0659_002:0249b15": "在，是中亦復不息精進，當求修滿菩提法行。",
    "T16n0659_002:0249b16": "「善男子！如是，菩薩具是十法禪波羅蜜具足。",
    "T16n0659_002:0249b17": "「善男子！菩薩摩訶薩具足十法，般若波羅蜜",
    "T16n0659_002:0249b18": "具足。「何者為十？一者、善解無我真理，二者、善",
    "T16n0659_002:0249b19": "解諸業果報，三者、善解有為之法，四者、善解",
    "T16n0659_002:0249b20": "生死相續，五者、善解生死不相續，六者、善解",
    "T16n0659_002:0249b21": "聲聞、辟支佛道，七者、善解大乘之道，八者、善",
    "T16n0659_002:0249b22": "解遠離魔業，九者、智慧不倒，十者、智慧無",
    "T16n0659_002:0249b23": "等。「善男子！云何菩薩善解無我真理？善男子！",
    "T16n0659_002:0249b24": "菩薩摩訶薩以善正慧觀察色陰，乃至受、想、",
    "T16n0659_002:0249b25": "行、識皆善觀察。如是觀察，不見色生、不見色",
    "T16n0659_002:0249b26": "集、不見色滅；乃至受、想、行、識亦不見生、亦不",
    "T16n0659_002:0249b27": "見集、亦不見滅。何以故？以真實故、不以假名",
    "T16n0659_002:0249b28": "世俗性故。其真實性與世俗性，是二種性，文",
    "T16n0659_002:0249b29": "字、章句所不能說。以是因緣，精進不息如救",
    "T16n0659_002:0249c01": "頭然，精進勇猛利益眾生。如是，菩薩善解無",
    "T16n0659_002:0249c02": "我真理。「云何菩薩善解諸業果報？菩薩應作",
    "T16n0659_002:0249c03": "如是觀察：『所言世間有諸果報，皆似伎兒、乾",
    "T16n0659_002:0249c04": "闥婆城，本性自空。所言眾生則非眾生，而橫",
    "T16n0659_002:0249c05": "執相著於我見，以是因緣不達真理。既不能",
    "T16n0659_002:0249c06": "了真道理故，作如是見：「若言無我、無人、無眾",
    "T16n0659_002:0249c07": "生、無壽者、無士夫、無養育、無男女等及諸善",
    "T16n0659_002:0249c08": "惡業因、果報，誰生、誰死？」』爾時，菩薩雖無眾生，",
    "T16n0659_002:0249c09": "有業、有報，如是悉知；非是眾生、非諸善惡業",
    "T16n0659_002:0249c10": "因、果報，菩薩亦知，以正慧故、以真實故。如是，",
    "T16n0659_002:0249c11": "菩薩善解業因果報。「云何菩薩善知諸有為",
    "T16n0659_002:0249c12": "之法？菩薩摩訶薩應於一切有為之法，以善",
    "T16n0659_002:0249c13": "慧故而善通達，作如是觀：『是諸行法搖動不",
    "T16n0659_002:0249c14": "住，如朝露滴，日出消盡；如山水流，唯去不歸。",
    "T16n0659_002:0249c15": "何有智者於行法中而生貪著，其心戀慕？』若",
    "T16n0659_002:0249c16": "能觀見如是真實，見實因緣則生厭離、寂滅",
    "T16n0659_002:0249c17": "之心。如是，菩薩善知有為之法。「云何菩薩善",
    "T16n0659_002:0249c18": "解生死流轉？菩薩以善智慧通達有為諸法，",
    "T16n0659_002:0249c19": "作是思量：『遍諸世間被無明暗之所覆蔽，障",
    "T16n0659_002:0249c20": "其慧眼，如生盲人不見正路，何由能得出離",
    "T16n0659_002:0249c21": "生死？唯著生死、貪愛繩索之所纏繫，而取四",
    "T16n0659_002:0249c22": "取、趣向三趣，沈滯生死；以取因緣而能造作",
    "T16n0659_002:0249c23": "善、不善業；以善、不善諸業行故，受三有生，有",
    "T16n0659_002:0249c24": "因緣生；以生因緣，有老、有死；老、死因緣，憂、悲、",
    "T16n0659_002:0249c25": "苦、惱種種不絕。如是流轉猶若車輪，生死輪",
    "T16n0659_002:0249c26": "迴無復斷絕。』如是，菩薩善知生死流轉。「善男",
    "T16n0659_002:0249c27": "子！云何菩薩善知生死，不復流轉？菩薩摩訶",
    "T16n0659_002:0249c28": "薩作如是觀：『無明滅故，不著生死；不執著故，",
    "T16n0659_002:0249c29": "貪愛不生；貪不生故，取則不生；取不生故，有",
    "T16n0659_002:0250a01": "不相續；不接續故，生則不生；生不生故，老、死、",
    "T16n0659_002:0250a02": "憂、悲、諸苦惱等悉皆斷滅，究竟無餘。』菩薩摩",
    "T16n0659_002:0250a03": "訶薩依此道理，以善慧故悉皆通達。如是，菩",
    "T16n0659_002:0250a04": "薩善知生死不復流轉。「云何菩薩善知聲聞、",
    "T16n0659_002:0250a05": "辟支佛乘？作如是觀：『若行是法得須陀洹果、",
    "T16n0659_002:0250a06": "若得斯陀含果、若得阿那含果、若阿羅漢，",
    "T16n0659_002:0250a07": "流盡六通，盡諸有結，無復繫縛，向涅槃道；若",
    "T16n0659_002:0250a08": "行是法得成緣覺，自度自脫，等於犀角。』如是",
    "T16n0659_002:0250a09": "諸法，菩薩以善慧故皆得通達，雖爾通達而",
    "T16n0659_002:0250a10": "不取證。所以者何？菩薩摩訶薩作如是念：『我",
    "T16n0659_002:0250a11": "今荷負諸眾生類，作師子吼誓度脫之。是故，",
    "T16n0659_002:0250a12": "我今不應未度一切眾生生死稠林曠野險",
    "T16n0659_002:0250a13": "難，而獨度身於生死險。』如是，菩薩善知聲聞、",
    "T16n0659_002:0250a14": "緣覺乘道。「善男子！云何菩薩善知大乘？菩薩",
    "T16n0659_002:0250a15": "乃學一切諸佛所制戒律、種種經法，究竟無",
    "T16n0659_002:0250a16": "餘。不得學者、不得學道、不得所學一切種法，",
    "T16n0659_002:0250a17": "不以如是之因緣故而墮斷見。如是，菩薩善",
    "T16n0659_002:0250a18": "知大乘正道。「善男子！云何菩薩善知遠離魔",
    "T16n0659_002:0250a19": "業？菩薩摩訶薩於惡知識究竟遠離；及非所",
    "T16n0659_002:0250a20": "宜國土聚落、受持讀誦路伽夜多外典呪術、",
    "T16n0659_002:0250a21": "貪求利養、殷重恭敬，菩薩知已皆悉遠離，究竟",
    "T16n0659_002:0250a22": "避之；及諸結使、諸縛惱惑、能障菩薩清淨道",
    "T16n0659_002:0250a23": "者皆悉遠離，修對治門究竟斷之。如是，菩薩",
    "T16n0659_002:0250a24": "善知遠離魔業。「善男子！云何菩薩智慧不顛",
    "T16n0659_002:0250a25": "倒？菩薩摩訶薩一切世間技藝、道術悉皆學",
    "T16n0659_002:0250a26": "知。何以故？為欲成就利眾生故、不為欲得所",
    "T16n0659_002:0250a27": "知識故、但為光揚顯示如來正法功德之最",
    "T16n0659_002:0250a28": "勝故。於諸外法不生優勝功德之想，唯作是",
    "T16n0659_002:0250a29": "解：『如來經教最深、最極，諸律毘尼功德無量。』",
    "T16n0659_002:0250b01": "是故，菩薩不取外道、邪見法則而為清淨。如",
    "T16n0659_002:0250b02": "是，菩薩智慧不顛倒。「善男子！云何菩薩無",
    "T16n0659_002:0250b03": "比智慧？菩薩摩訶薩於此世間，若魔、若梵、若",
    "T16n0659_002:0250b04": "沙門、若婆羅門、若人、若天，一切十方無有一人",
    "T16n0659_002:0250b05": "等於菩薩之智慧故，唯除如來、應供、正遍知；",
    "T16n0659_002:0250b06": "無有智慧能勝之者，若天、若梵、若人、若魔，一",
    "T16n0659_002:0250b07": "切世間所有智慧無能及者。如是，菩薩智慧",
    "T16n0659_002:0250b08": "無比。「善男子！菩薩摩訶薩具足十法，般若波",
    "T16n0659_002:0250b09": "羅蜜滿足。「善男子！菩薩摩訶薩具足十法，善",
    "T16n0659_002:0250b10": "解方便波羅蜜。何等為十？一者、善解迴向滿",
    "T16n0659_002:0250b11": "願方便，二者、善解轉諸外道方便，三者、善解",
    "T16n0659_002:0250b12": "轉諸毒塵方便，四者、善解調伏疑悔方便，五",
    "T16n0659_002:0250b13": "者、善解救濟眾生方便，六者、善解延眾生命",
    "T16n0659_002:0250b14": "方便，七者、善解攝受方便，八者、善解處非處",
    "T16n0659_002:0250b15": "方便，九者、善解勸化利喜教導方便，十者、善",
    "T16n0659_002:0250b16": "解供養承事方便。「善男子！云何菩薩善解迴",
    "T16n0659_002:0250b17": "向滿願方便？善男子！菩薩設見若華、若果，無",
    "T16n0659_002:0250b18": "有主甲、非人所護，以此華果於夜三時、日中",
    "T16n0659_002:0250b19": "三時而供養佛及諸菩薩，以是因緣所得功",
    "T16n0659_002:0250b20": "德迴向阿耨多羅三藐三菩提；設見香樹、寶",
    "T16n0659_002:0250b21": "樹、意樹，無有主甲、非人所護，日夜六時而設",
    "T16n0659_002:0250b22": "供養，迴向阿耨多羅三藐三菩提。又，諸經中",
    "T16n0659_002:0250b23": "所聞種種供養之具勝妙殊特，以內深心皆",
    "T16n0659_002:0250b24": "悉迴向十方世界諸佛世尊、一切菩薩、一切",
    "T16n0659_002:0250b25": "眾生。所有善業、菩提修行，以深心故，皆悉隨",
    "T16n0659_002:0250b26": "喜迴向阿耨多羅三藐三菩提。於佛塔像，若",
    "T16n0659_002:0250b27": "華、若果而設供養，皆悉迴向，願諸眾生遠離",
    "T16n0659_002:0250b28": "破戒臭穢之氣、願諸眾生得於如來戒定慧",
    "T16n0659_002:0250b29": "等芬馥之香；若以掃灑供養佛時，願諸眾生",
    "T16n0659_002:0250c01": "皆得端正威儀具足；若設幡蓋供養三寶，悉",
    "T16n0659_002:0250c02": "皆迴向，令諸眾生遠離煩惱、一切蒸熱。若入",
    "T16n0659_002:0250c03": "寺舍，願諸眾生入涅槃寺；若從寺出，願令眾",
    "T16n0659_002:0250c04": "生出離生死困厄牢獄；若開門戶，願諸眾生",
    "T16n0659_002:0250c05": "開善道門；若閉門戶，願惡道門悉令閉塞；若",
    "T16n0659_002:0250c06": "坐息時，願諸眾生坐於道場；若洗浴時，願諸",
    "T16n0659_002:0250c07": "眾生離煩惱垢；若受水時，願諸眾生離諸臭",
    "T16n0659_002:0250c08": "穢；若洗脚時，願諸眾生離煩惱障；若用楊枝，",
    "T16n0659_002:0250c09": "願諸眾生除諸不淨；出、入、動、止，願我此身但",
    "T16n0659_002:0250c10": "為利益安樂六道一切眾生；若禮佛時，願諸",
    "T16n0659_002:0250c11": "眾生速成佛身，一切人天之所恭敬。如是，菩",
    "T16n0659_002:0250c12": "薩善解迴向滿願具足。「善男子！云何菩薩善",
    "T16n0659_002:0250c13": "解迴轉外道方便？菩薩摩訶薩常於處處外",
    "T16n0659_002:0250c14": "道法中，化作道士、梵志、尼揵，為欲成就眾生",
    "T16n0659_002:0250c15": "因緣，就學經法而作是念：『是等眾生多有憍",
    "T16n0659_002:0250c16": "慢，若作法師而往教化其不信受。』以是義",
    "T16n0659_002:0250c17": "故，前作外道弟子學士，就中出家，精進勇猛、",
    "T16n0659_002:0250c18": "細密威儀，必令得勝外道徒眾。以多聞故、以",
    "T16n0659_002:0250c19": "苦行故，方能得作外道法師，可尊可重，言語",
    "T16n0659_002:0250c20": "有用，辯才具足。知其信已，方貶其道、示其過",
    "T16n0659_002:0250c21": "失：『仁者！汝所學道非為清淨、非為離欲亦非",
    "T16n0659_002:0250c22": "厭離，不能滅障。』從其邪道而迴轉已，以佛正",
    "T16n0659_002:0250c23": "法而安立之，為五通仙受持梵行：『修是梵行，",
    "T16n0659_002:0250c24": "勇猛精進必令能得外道法術。如是勇猛成",
    "T16n0659_002:0250c25": "就三昧三摩跋提，必令得勝一切外道、五通",
    "T16n0659_002:0250c26": "仙等，為諸仙人作大法師，世所崇仰。』知成熟",
    "T16n0659_002:0250c27": "時而貶是等諸外道法，現其過失，從其禪定",
    "T16n0659_002:0250c28": "而迴轉之：『仁者！是道不為清淨、不為厭離亦",
    "T16n0659_002:0250c29": "不能滅一切障礙。』從如是法迴轉竟已，以佛",
    "T16n0659_002:0251a01": "正法而安立之。如是，菩薩善解迴轉外道方",
    "T16n0659_002:0251a02": "便。「善男子！云何菩薩迴轉毒塵？菩薩摩訶薩",
    "T16n0659_002:0251a03": "見諸眾生深著貪欲，但令滅其貪欲因緣，作",
    "T16n0659_002:0251a04": "是方便化作女色，形容端正，具足相好勝餘",
    "T16n0659_002:0251a05": "女人。眾生見已，生貪甚深，愛樂耽著。於所眠",
    "T16n0659_002:0251a06": "息受樂之時忽然而死，一念之頃即成臭爛，",
    "T16n0659_002:0251a07": "可惡不淨，見即怖畏，大生厭離，慞惶苦惱：『此",
    "T16n0659_002:0251a08": "是臭穢誰能除之？』爾時，菩薩侍立其前即為",
    "T16n0659_002:0251a09": "說法，令得決定、令入正位，於三菩提隨得一",
    "T16n0659_002:0251a10": "種。如是，菩薩善解迴轉毒塵方便。「善男子！云",
    "T16n0659_002:0251a11": "何菩薩善解斷除疑悔方便？菩薩摩訶薩見",
    "T16n0659_002:0251a12": "是眾生作五逆罪及餘不善種種罪業，菩薩",
    "T16n0659_002:0251a13": "往詣而作是言：『仁者！何故愁毒不安樂耶？心",
    "T16n0659_002:0251a14": "無寧賴，如無精神。』答曰：『善男子！我以造作諸",
    "T16n0659_002:0251a15": "逆罪業，以是因緣，我今失心，怖懼無寧。以此",
    "T16n0659_002:0251a16": "罪故，於未來世受諸苦惱、諸非利益。』是時菩",
    "T16n0659_002:0251a17": "薩前令信受，以是因緣，或作神通、或記於",
    "T16n0659_002:0251a18": "心。見神通者，是人信已，於菩薩邊得大歡",
    "T16n0659_002:0251a19": "喜，生信解心，堪受說法。如是信已，是時菩",
    "T16n0659_002:0251a20": "薩於其人前而作變化化作父母，而作是",
    "T16n0659_002:0251a21": "言：『仁者見不？我之父母亦被殺害。』殺父母已，",
    "T16n0659_002:0251a22": "復作神通而現是人，令其歡喜：『如是之人，有",
    "T16n0659_002:0251a23": "大神通尚殺父母，何況於我？』是時，菩薩為是",
    "T16n0659_002:0251a24": "眾生而說法要，令其罪業展轉輕微，薄如蠅",
    "T16n0659_002:0251a25": "翼。如是，菩薩斷除疑悔善巧方便。「善男子！云",
    "T16n0659_002:0251a26": "何菩薩善解救濟眾生方便？菩薩摩訶薩若",
    "T16n0659_002:0251a27": "見眾生堪聞正法而作惡業，為教化故，菩薩",
    "T16n0659_002:0251a28": "爾時巧作神通：若以王身應得度者，則現王",
    "T16n0659_002:0251a29": "身；若宰相身應得度者，而則為現宰相之身；",
    "T16n0659_002:0251b01": "若以富貴、臣民、剎利身應得度者，則為現之；",
    "T16n0659_002:0251b02": "若以天身應得度者，而現天身；若有眾生以",
    "T16n0659_002:0251b03": "軟語故應得度者，而作軟語為教化之；若金",
    "T16n0659_002:0251b04": "剛身應得度者，現金剛身；若有眾生以怖畏",
    "T16n0659_002:0251b05": "故應得度者，即現怖畏；若有打拍、訶罵、縛錄",
    "T16n0659_002:0251b06": "應得度者，即現是事。若有眾生欲作逆事、打",
    "T16n0659_002:0251b07": "拍損惱，菩薩摩訶薩見是等已即生憐愍而",
    "T16n0659_002:0251b08": "作是念：『是等眾生欲來惱我。』見是眾生如觀",
    "T16n0659_002:0251b09": "掌中阿摩勒果，生大愁惱而作是念：『我今此",
    "T16n0659_002:0251b10": "身寧受阿鼻地獄大苦，令是眾生即得入於",
    "T16n0659_002:0251b11": "無餘涅槃而得解脫。』見是眾生作諸罪業，以",
    "T16n0659_002:0251b12": "是因緣，若捨今身必受阿鼻地獄苦報，是時菩",
    "T16n0659_002:0251b13": "薩生憐愍心，以慈悲故念彼眾生、為治罰故",
    "T16n0659_002:0251b14": "而折伏之，後方教悔。如是，菩薩救濟眾生善",
    "T16n0659_002:0251b15": "巧方便。「善男子！云何菩薩善解延眾生壽命",
    "T16n0659_002:0251b16": "方便？菩薩摩訶薩若見眾生不感利養、無有",
    "T16n0659_002:0251b17": "勢力、不能得知諸聖妙法、雖求飲食尚不能",
    "T16n0659_002:0251b18": "得存立身口，是時，菩薩為是人等教導文章、",
    "T16n0659_002:0251b19": "技藝、算計、種種法術，善相應者令得存立。如",
    "T16n0659_002:0251b20": "是，菩薩善解延眾生壽命方便。「善男子！云何",
    "T16n0659_002:0251b21": "菩薩善解攝受方便？菩薩摩訶薩若得種種",
    "T16n0659_002:0251b22": "珍寶之聚，高須彌山悉為納受、隨宜微細亦",
    "T16n0659_002:0251b23": "為納受。所以者何？爾時，菩薩而作是念：『是等",
    "T16n0659_002:0251b24": "眾生慳惜貪悋、耽著無厭、保護堅捉，慳貪因",
    "T16n0659_002:0251b25": "緣流轉沈溺生死大海。猶若江河，一切川流",
    "T16n0659_002:0251b26": "俱入大海；是等眾生墮三惡道亦復如是。』為",
    "T16n0659_002:0251b27": "是眾生利益安樂，是故，菩薩納受所施不為",
    "T16n0659_002:0251b28": "自利、非為潤己而受畜之，不生貪心，但為一",
    "T16n0659_002:0251b29": "切眾生利益同得用故、但為供養佛法僧寶、",
    "T16n0659_002:0251c01": "但為救濟困乏眾生，令彼檀越得歡喜故、得",
    "T16n0659_002:0251c02": "利益故。如是，菩薩攝受善巧方便。「善男子！",
    "T16n0659_002:0251c03": "云何菩薩善解處非處方便？菩薩摩訶薩若",
    "T16n0659_002:0251c04": "見眾生有大威力、堪任成就阿耨多羅三藐",
    "T16n0659_002:0251c05": "三菩提，而行諸行求於聲聞、辟支佛道勇猛",
    "T16n0659_002:0251c06": "精進。是時菩薩從如是處而作方便令得捨",
    "T16n0659_002:0251c07": "離，示大乘道而令修行，若不信受乃至示現",
    "T16n0659_002:0251c08": "作大鬪諍令得降伏。如是，菩薩處非處起善",
    "T16n0659_002:0251c09": "解方便。「善男子！云何菩薩善解勸化利喜方",
    "T16n0659_002:0251c10": "便？菩薩摩訶薩於諸未發菩提心者能令發",
    "T16n0659_002:0251c11": "於菩提之心、已發心者懈怠懶惰勸令精進、",
    "T16n0659_002:0251c12": "不持戒者令其持戒、若以少善而知足者",
    "T16n0659_002:0251c13": "方便發起令具諸善；若見眾生隨所犯戒可",
    "T16n0659_002:0251c14": "懺悔者，以是因緣閉心而住，不喜、不樂。是時",
    "T16n0659_002:0251c15": "菩薩為是眾生廣說法要，令得懺悔滅如是",
    "T16n0659_002:0251c16": "罪。如是，菩薩勸化利喜善解方便。「善男子！云",
    "T16n0659_002:0251c17": "何菩薩善解供養承事方便？菩薩摩訶薩得",
    "T16n0659_002:0251c18": "出家已，無人供養，隨宜如法所得知足，獨在",
    "T16n0659_002:0251c19": "閑處住於寂靜，作是思惟：『我今云何能得供",
    "T16n0659_002:0251c20": "養承事如來？』作是思惟，心心不絕思諸供具，",
    "T16n0659_002:0251c21": "願得供養承事三寶，此則能得滿足六波羅蜜",
    "T16n0659_002:0251c22": "行：於一念中運供養心，捨於所重，是檀波羅",
    "T16n0659_002:0251c23": "蜜；運供養心，緣諸眾生而發是心，是戒波羅",
    "T16n0659_002:0251c24": "蜜；於是心中而坐安樂，是忍波羅蜜；於是心",
    "T16n0659_002:0251c25": "中無有疲倦，是精進波羅蜜；於是心中不散、",
    "T16n0659_002:0251c26": "不動，是禪波羅蜜；於是心中而思種種供養",
    "T16n0659_002:0251c27": "之具，是般若波羅蜜。如是，菩薩供養承事善",
    "T16n0659_002:0251c28": "解方便。「善男子！菩薩具是十供養善解方便",
    "T16n0659_002:0251c29": "波羅蜜具足。「善男子！菩薩摩訶薩具足十法，",
    "T16n0659_002:0252a01": "願波羅蜜具足。何者為十？一者、無下劣願，二",
    "T16n0659_002:0252a02": "者、無怯弱願，三者、為度脫利益一切眾生願，",
    "T16n0659_002:0252a03": "四者、稱歎一切諸佛功德願，五者、降伏一切魔",
    "T16n0659_002:0252a04": "怨願，六者、不由因信他願，七者、無邊際願，八",
    "T16n0659_002:0252a05": "者、無怖畏願，九者、無疲倦願，十者、究竟圓滿",
    "T16n0659_002:0252a06": "清淨諸願。「善男子！云何菩薩無下劣願？菩薩",
    "T16n0659_002:0252a07": "摩訶薩不樂受於三有之樂而發誓願，是名",
    "T16n0659_002:0252a08": "菩薩無下劣願。「善男子！云何菩薩無怯弱願？",
    "T16n0659_002:0252a09": "菩薩摩訶薩發弘誓願，不求遠離出於三界",
    "T16n0659_002:0252a10": "而自取證，是名菩薩無怯弱願。「善男子！云何",
    "T16n0659_002:0252a11": "菩薩救濟利益一切眾生願？菩薩摩訶薩作",
    "T16n0659_002:0252a12": "如是願：『諸眾生界窮未來際先令盡得無餘",
    "T16n0659_002:0252a13": "涅槃，然後我乃於佛涅槃而般涅槃。』是名菩",
    "T16n0659_002:0252a14": "薩救濟利益一切眾生願。「善男子！云何菩",
    "T16n0659_002:0252a15": "薩稱歎一切佛功德願？菩薩摩訶薩作如是",
    "T16n0659_002:0252a16": "願：『若有眾生於其未發菩薩心者教化令發、",
    "T16n0659_002:0252a17": "已發心者次第令行諸菩薩行、已修行者令",
    "T16n0659_002:0252a18": "坐道場，我設供養請轉法輪、請住世間利益",
    "T16n0659_002:0252a19": "眾生，莫般涅槃。』是名菩薩稱歎一切諸佛功",
    "T16n0659_002:0252a20": "德願。「善男子！云何菩薩降伏一切諸魔怨願？",
    "T16n0659_002:0252a21": "菩薩摩訶薩作如是願：『我今應作如是等事，",
    "T16n0659_002:0252a22": "得成阿耨多羅三藐三菩提已，是我剎土不",
    "T16n0659_002:0252a23": "聞魔名、一切魔民不生我國。』是名菩薩降伏",
    "T16n0659_002:0252a24": "一切魔怨願。「善男子！云何菩薩不由信他願？",
    "T16n0659_002:0252a25": "菩薩摩訶薩不信他故，願得成就阿耨多羅",
    "T16n0659_002:0252a26": "三藐三菩提。何以故？以智慧故，作是思惟：『此",
    "T16n0659_002:0252a27": "眾生界滯生死苦，無救、無護。』為救護故，發阿",
    "T16n0659_002:0252a28": "耨多羅三藐三菩提願，是名菩薩不由信他",
    "T16n0659_002:0252a29": "願。「善男子！云何菩薩無邊願？菩薩發願無有",
    "T16n0659_002:0252b01": "齊限，行無執著。是故，菩薩偏袒右肩，右膝著",
    "T16n0659_002:0252b02": "地，至心勸請，觀於十方一切世界，有諸菩薩",
    "T16n0659_002:0252b03": "坐於道場、有諸菩薩於十方界而成等覺，請",
    "T16n0659_002:0252b04": "轉法輪、隨諸眾生根性不同而善憶念。凡是",
    "T16n0659_002:0252b05": "諸佛所說法要皆悉信解，如是信解而隨喜",
    "T16n0659_002:0252b06": "之，作隨喜已迴向阿耨多羅三藐三菩提，是",
    "T16n0659_002:0252b07": "名菩薩無邊願具足。「善男子！云何菩薩無怖",
    "T16n0659_002:0252b08": "畏願？菩薩摩訶薩從初發心、聞諸佛法甚深",
    "T16n0659_002:0252b09": "甚深、聞佛功德甚深甚深、聞諸菩薩神通遊",
    "T16n0659_002:0252b10": "戲甚深甚深、聞諸菩薩方便甚深甚深，不恐、",
    "T16n0659_002:0252b11": "不怖、不畏、不驚，而作是念：『諸佛菩提無量無",
    "T16n0659_002:0252b12": "邊、諸佛境界無量無邊、成熟眾生無量無邊，",
    "T16n0659_002:0252b13": "如我等類何能思算如來境界？所以者何？諸",
    "T16n0659_002:0252b14": "佛、如來自能知之，我不能知。』是名菩薩無怖",
    "T16n0659_002:0252b15": "畏願具足。「善男子！云何菩薩無疲倦願？菩薩",
    "T16n0659_002:0252b16": "若見剛強眾生難調難伏、放逸自恣不肯受",
    "T16n0659_002:0252b17": "化，是諸菩薩之所厭患。如是剛強、難調難化、",
    "T16n0659_002:0252b18": "所厭患者，以是因緣即生疲倦而棄背之，發",
    "T16n0659_002:0252b19": "願往生清淨世界諸佛淨土。是淨土中無如",
    "T16n0659_002:0252b20": "是等剛強眾生及其名處，菩薩不欲聞是人",
    "T16n0659_002:0252b21": "名，何況相見？若有菩薩棄背眾生，亦不能得",
    "T16n0659_002:0252b22": "諸佛淨土而往受生，是中有智諸菩薩等發",
    "T16n0659_002:0252b23": "如是心：『一切世界有諸眾生頑嚚、暗鈍、聾、盲、",
    "T16n0659_002:0252b24": "瘖、瘂、無涅槃性，從彼世界諸佛菩薩所棄捨",
    "T16n0659_002:0252b25": "者，是等眾生願悉來集我所莊嚴佛國土中。",
    "T16n0659_002:0252b26": "是等眾生勿令有餘，我皆令得阿耨多羅三",
    "T16n0659_002:0252b27": "藐三菩提、坐於道場覺了佛果。』菩薩摩訶薩",
    "T16n0659_002:0252b28": "作是思時，從初發心一切魔宮無處不動、十",
    "T16n0659_002:0252b29": "方一切諸佛世尊之所稱歎，而是菩薩所嚴佛",
    "T16n0659_002:0252c01": "國速得成就究竟清淨、證於阿耨多羅三藐",
    "T16n0659_002:0252c02": "三菩提，是名菩薩無疲倦願。「善男子！云何菩",
    "T16n0659_002:0252c03": "薩善畢竟具足願？菩薩摩訶薩坐於道場破",
    "T16n0659_002:0252c04": "碎魔軍，乃至得成阿耨多羅三藐三菩提後",
    "T16n0659_002:0252c05": "不復發願，是名得如所願滿菩提願。譬如器",
    "T16n0659_002:0252c06": "皿，酥油盛滿，平齊緣邊，不復能容如隣虛滴，",
    "T16n0659_002:0252c07": "是故說言：『此鉢盛滿，究竟具足。』菩薩摩訶薩",
    "T16n0659_002:0252c08": "證得佛道不復發願，猶若隣虛亦復如是，一",
    "T16n0659_002:0252c09": "切諸願究竟滿故，是名善究竟諸願具足。「善",
    "T16n0659_002:0252c10": "男子！菩薩摩訶薩以是十法願波羅蜜具足。",
    "T16n0659_002:0252c11": "「善男子！菩薩摩訶薩具足十法，力波羅蜜具",
    "T16n0659_002:0252c12": "足。何者為十？一者、不可降伏力具足，二者、不",
    "T16n0659_002:0252c13": "可破壞力具足，三者、福德力具足，四者、慧力",
    "T16n0659_002:0252c14": "具足，五者、眷屬力具足，六者、神通力具足，七",
    "T16n0659_002:0252c15": "者、自在力具足，八者、陀羅尼力具足，九者、不",
    "T16n0659_002:0252c16": "擾動鎮力具足，十者、超越無智力具足。「善男",
    "T16n0659_002:0252c17": "子！云何菩薩不可降伏力具足？菩薩摩訶薩",
    "T16n0659_002:0252c18": "一切外道悉不能伏，是名不可降伏力具足。",
    "T16n0659_002:0252c19": "「云何不可破壞力具足？善男子！菩薩摩訶薩",
    "T16n0659_002:0252c20": "於諸人、天、眾生聚中，無一眾生以其道力能",
    "T16n0659_002:0252c21": "得破壞菩薩力者，是名菩薩不可破壞力具",
    "T16n0659_002:0252c22": "足。「善男子！云何菩薩福德力具足？菩薩於諸",
    "T16n0659_002:0252c23": "德福行中無有一行——若世間、若出世間——所不",
    "T16n0659_002:0252c24": "經行，是名菩薩福德力具足。「善男子！云何菩",
    "T16n0659_002:0252c25": "薩般若力具足？菩薩摩訶薩於諸佛法，無有",
    "T16n0659_002:0252c26": "一法——以善慧故——是所不見、是所不證、所不通達，",
    "T16n0659_002:0252c27": "唯除如來深智慧耳，是名菩薩般若力具足。",
    "T16n0659_002:0252c28": "「善男子！云何菩薩眷屬力具足？菩薩眷屬",
    "T16n0659_002:0252c29": "無破戒者、無邪見者、非威儀者、無邪命者。所",
    "T16n0659_002:0253a01": "以者何？菩薩眷屬隨有資生共相分張，具足",
    "T16n0659_002:0253a02": "自利、利他義故，是名菩薩眷屬力具足。「善男",
    "T16n0659_002:0253a03": "子！云何菩薩神通力具足？菩薩摩訶薩於諸",
    "T16n0659_002:0253a04": "世間神通之力，及諸聲聞、緣覺境界，悉皆超",
    "T16n0659_002:0253a05": "越。何以故？菩薩神通力最勝故。若閻浮提內",
    "T16n0659_002:0253a06": "一毛中而安立之亦無損減；如是，四洲若干",
    "T16n0659_002:0253a07": "世界、若三千大千世界、若如恒河沙數世界，",
    "T16n0659_002:0253a08": "內於一隣虛塵中而安立之，亦無增減；若二、",
    "T16n0659_002:0253a09": "若三、若四、若五、若六、若七、若八、若九、若十恒河",
    "T16n0659_002:0253a10": "沙、若可說不可說恒河沙數世界，內於隣虛",
    "T16n0659_002:0253a11": "塵中，亦無增減；是等世界亦無妨礙、是中眾",
    "T16n0659_002:0253a12": "生亦無逼迮，是名菩薩神通力具足。「善男子！",
    "T16n0659_002:0253a13": "云何菩薩自在力具足？菩薩摩訶薩變此三",
    "T16n0659_002:0253a14": "千大千世界化作七寶盈滿其中，自在力故",
    "T16n0659_002:0253a15": "事無不遂，乃至不可說不可說世界七寶盈",
    "T16n0659_002:0253a16": "滿，其中皆悉自在，是名菩薩自在力具足。「善",
    "T16n0659_002:0253a17": "男子！云何菩薩陀羅尼力具足？菩薩於諸不",
    "T16n0659_002:0253a18": "可說不可說諸佛剎土，絓是諸佛所說之法——",
    "T16n0659_002:0253a19": "種種文字、種種章句、種種意趣——於一◎剎那、",
    "T16n0659_002:0253a20": "一羅婆、一牟休羅，菩薩一聞悉能受持、通達、",
    "T16n0659_002:0253a21": "解說，是名菩薩陀羅尼力具足。「云何菩薩不",
    "T16n0659_002:0253a22": "可擾動鎮力具足？菩薩摩訶薩所鎮之處，於",
    "T16n0659_002:0253a23": "諸人、天、眾生聚中，無一眾生能擾動者，唯除",
    "T16n0659_002:0253a24": "如來、應供、正遍知，是名菩薩不擾動鎮力具",
    "T16n0659_002:0253a25": "足。「云何菩薩超越無智力具足？菩薩於一切",
    "T16n0659_002:0253a26": "智皆悉超越，一切眾生尚不能及，何況能過？",
    "T16n0659_002:0253a27": "唯除如來善解方便，是名菩薩超越無智力",
    "T16n0659_002:0253a28": "具足。「善男子！菩薩摩訶薩具足十法，力波羅",
    "T16n0659_002:0253a29": "蜜滿足。「善男子！菩薩摩訶薩具足十法，智波",
    "T16n0659_002:0253b01": "羅蜜滿足。「何者為十？一者、人無我智具足，二",
    "T16n0659_002:0253b02": "者、法無我智具足，三者、無分限智具足，四者、",
    "T16n0659_002:0253b03": "三昧境智具足，五者、鎮智具足，六者、不破壞",
    "T16n0659_002:0253b04": "智具足，七者、觀眾生行智具足，八者、無功用",
    "T16n0659_002:0253b05": "智具足，九者、一切法相智具足，十者、出世間",
    "T16n0659_002:0253b06": "智具足。「善男子！云何菩薩人無我智具足？菩",
    "T16n0659_002:0253b07": "薩摩訶薩觀見諸陰生時、滅時：『是陰生時，無",
    "T16n0659_002:0253b08": "真實生，不動、不作，皆是虛妄。』而觀見之：『是陰",
    "T16n0659_002:0253b09": "滅時，不見敗壞。』復作是念：『是陰無我、無人、無",
    "T16n0659_002:0253b10": "眾生、無壽者、養育士夫，有諸癡頑、嬰兒、凡夫，",
    "T16n0659_002:0253b11": "深著我見而作是解：「是陰非我，我中無陰。」於",
    "T16n0659_002:0253b12": "五陰中深生執著。決言有體，故不通達真實",
    "T16n0659_002:0253b13": "法性；以不通達真實道理，是故流轉於生死",
    "T16n0659_002:0253b14": "中，猶若火輪無有休息。』菩薩於是真實法性",
    "T16n0659_002:0253b15": "究竟通達，無復有餘，是名菩薩人無我智具",
    "T16n0659_002:0253b16": "足。「善男子！云何菩薩法無我智具足？菩薩摩",
    "T16n0659_002:0253b17": "訶薩於損減謗如實而知、於增上謗如實亦",
    "T16n0659_002:0253b18": "知，而作是念：『於假名法而為安立分別諸名，",
    "T16n0659_002:0253b19": "雖作分別，所可分別一切諸法本無自性，是",
    "T16n0659_002:0253b20": "等文句能分別者亦無自性，是法體性不如",
    "T16n0659_002:0253b21": "分別，名字分別不當其體。所以者何？一切諸",
    "T16n0659_002:0253b22": "法但有名相，唯假名說，於是法中不應執著。",
    "T16n0659_002:0253b23": "是假名法非為究竟、一向非有，但此諸法依",
    "T16n0659_002:0253b24": "因他緣，藉他緣合而便得生、因緣散故其亦",
    "T16n0659_002:0253b25": "隨滅。』如是等法菩薩摩訶薩如實而知，是",
    "T16n0659_002:0253b26": "名◎法無我智具足。「善男子！云何菩薩無分",
    "T16n0659_002:0253b27": "限智具足？菩薩不於一剎那中而生於智、第",
    "T16n0659_002:0253b28": "二剎那而不生也。何以故？菩薩摩訶薩於一",
    "T16n0659_002:0253b29": "切剎那之中智慧悉生，無邊無礙、無有分限，",
    "T16n0659_002:0253c01": "是名菩薩無分限智具足。「善男子！云何菩薩",
    "T16n0659_002:0253c02": "三昧境界智具足？菩薩摩訶薩悉知一切聲",
    "T16n0659_002:0253c03": "聞三昧、悉知一切緣覺三昧、悉知一切菩薩",
    "T16n0659_002:0253c04": "三昧、一切如來三昧皆悉知之，於是三昧聲",
    "T16n0659_002:0253c05": "聞行處菩薩悉知、於是三昧緣覺行處菩薩",
    "T16n0659_002:0253c06": "亦知、於是三昧菩薩行處菩薩亦知、於是三",
    "T16n0659_002:0253c07": "昧如來所行是佛三昧菩薩亦知，復有果報",
    "T16n0659_002:0253c08": "所可成就、自得智者皆悉知之，是名菩薩三",
    "T16n0659_002:0253c09": "昧境界智具足。「善男子！云何菩薩鎮智具足？",
    "T16n0659_002:0253c10": "菩薩若於聲聞所鎮、若辟支佛所鎮、若菩薩",
    "T16n0659_002:0253c11": "所鎮，菩薩尚不知，何況一切諸眾生等？是名",
    "T16n0659_002:0253c12": "菩薩鎮智具足。「善男子！云何菩薩不可破壞",
    "T16n0659_002:0253c13": "智具足？菩薩摩訶薩一切智慧不可破壞，若",
    "T16n0659_002:0253c14": "諸外道、若諸魔兵、若諸聲聞、若諸緣覺悉不",
    "T16n0659_002:0253c15": "能破，是名菩薩不可破壞智具足。「善男子！云",
    "T16n0659_002:0253c16": "何菩薩觀眾生行智具足？菩薩摩訶薩以清",
    "T16n0659_002:0253c17": "淨智，皎潔明白觀眾生界，是中而見有諸眾",
    "T16n0659_002:0253c18": "生已發菩提心、有諸眾生未發菩提心、有諸",
    "T16n0659_002:0253c19": "眾生已修菩提行、有諸眾生未修菩提行、有",
    "T16n0659_002:0253c20": "住初地乃至十地有成等覺、成等覺已正轉",
    "T16n0659_002:0253c21": "法輪、佛事已訖而般涅槃、有諸眾生以聲聞",
    "T16n0659_002:0253c22": "乘而般涅槃、有緣覺乘而般涅槃、有諸眾生",
    "T16n0659_002:0253c23": "生於天上、有諸眾生生於三途，菩薩悉皆了",
    "T16n0659_002:0253c24": "了得見，是名菩薩觀眾生行智具足。「善男子！",
    "T16n0659_002:0253c25": "云何菩薩無功用智具足？菩薩摩訶薩若行、",
    "T16n0659_002:0253c26": "若立、若坐、若臥、若出、若入，不加功用是智恒",
    "T16n0659_002:0253c27": "生。猶若有人正眠熟時喘息恒生，菩薩智生",
    "T16n0659_002:0253c28": "亦復如是。如是智慧無處不遍，是名菩薩無",
    "T16n0659_002:0253c29": "功用智具足。「善男子！云何菩薩了一切法相",
    "T16n0659_002:0254a01": "智具足？菩薩摩訶薩於一切法——若通相、若別",
    "T16n0659_002:0254a02": "相、若無量相——皆悉知之，若如幻相、若虛妄相",
    "T16n0659_002:0254a03": "菩薩悉知，是名菩薩了一切法相智具足。「善",
    "T16n0659_002:0254a04": "男子！云何菩薩出世間智具足？菩薩摩訶薩",
    "T16n0659_002:0254a05": "以無流智得具足故，超越一切世間人天，是",
    "T16n0659_002:0254a06": "名菩薩出世間智具足。「善男子！菩薩摩訶薩",
    "T16n0659_002:0254a07": "具足十法，智波羅蜜具足。」",
    "T16n0659_002:0254a08": "大乘寶雲經卷第二"
}