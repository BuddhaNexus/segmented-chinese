{
    "T38n1775_009:0403a05": "注維摩詰經卷第九",
    "T38n1775_009:0403a07": "後秦釋僧肇撰",
    "T38n1775_009:0403a08": "11 菩薩行品(九)菩薩行品第十一",
    "T38n1775_009:0403a09": "是時佛說法於菴羅樹園，其地忽然廣博嚴事，",
    "T38n1775_009:0403a10": "一切眾會皆作金色。肇曰：至人無常所，",
    "T38n1775_009:0403a11": "理會是隣。如來，淨名雖服殊處異，然妙存",
    "T38n1775_009:0403a12": "有在，所以來往興化，共弘不思議道也。因",
    "T38n1775_009:0403a13": "遣問疾，所明若上。今將詣如來封印茲",
    "T38n1775_009:0403a14": "典，故先現斯瑞以啟群心者也。",
    "T38n1775_009:0403a15": "阿難白佛言：世尊！以何因緣有此瑞應，是處忽",
    "T38n1775_009:0403a16": "然廣博嚴事，一切眾會皆作金色。肇曰：大",
    "T38n1775_009:0403a17": "士所為非小道所及，故問其緣者也。",
    "T38n1775_009:0403a18": "佛告阿難：是維摩詰、文殊師利與諸大眾恭敬",
    "T38n1775_009:0403a19": "圍繞發意欲來，故先為此瑞應。於是維摩詰語",
    "T38n1775_009:0403a20": "文殊師利：可共見佛。什曰：維摩詰勸共",
    "T38n1775_009:0403a21": "見佛，旨可尋也。一者見其誠心，欲遂其",
    "T38n1775_009:0403a22": "本意。二者欲令證明香飯多所發悟。三",
    "T38n1775_009:0403a23": "者以其懷勝遠遊，宜令實反。故欲共詣佛",
    "T38n1775_009:0403a24": "所諮請遺法。",
    "T38n1775_009:0403a25": "與諸菩薩禮事供養。文殊師利言：善哉，行矣！今",
    "T38n1775_009:0403a26": "正是時。肇曰：有益時也。",
    "T38n1775_009:0403a27": "維摩詰即以神力持諸大眾并師子座置於右",
    "T38n1775_009:0403a28": "掌，往詣佛所，到已著地。什曰：世相迎送，必",
    "T38n1775_009:0403a29": "結駟輕騎；大士迎送，則運以妙通。",
    "T38n1775_009:0403b01": "稽首佛足，右繞七匝，一心合掌，在一面立。肇",
    "T38n1775_009:0403b02": "曰：淨名置座於地，將先致敬也。",
    "T38n1775_009:0403b03": "其諸菩薩即皆避座，稽首佛足，亦繞七匝，於一",
    "T38n1775_009:0403b04": "面立。諸大弟子、釋梵四天王等亦皆避座，稽首",
    "T38n1775_009:0403b05": "佛足，在一面立。於是世尊如法慰問諸菩薩已，",
    "T38n1775_009:0403b06": "各令復座。即皆受教。眾坐已定，佛語舍利弗：汝",
    "T38n1775_009:0403b07": "見菩薩大士自在神力之所為乎。什曰：欲",
    "T38n1775_009:0403b08": "稱大士神奇，將以厲狹劣之想也。",
    "T38n1775_009:0403b09": "唯然已見。於汝意云何？世尊！我覩其為不可思",
    "T38n1775_009:0403b10": "議，非意所圖、非度所測。肇曰：向與文殊俱",
    "T38n1775_009:0403b11": "入不思議室，因借寶座覩其神力，兼食香",
    "T38n1775_009:0403b12": "飯乘掌而還，莫測其變，故自絕於圖度。此",
    "T38n1775_009:0403b13": "經大旨所明不思議道，故往往多顯不思",
    "T38n1775_009:0403b14": "議迹也。",
    "T38n1775_009:0403b15": "爾時阿難白佛言：世尊！今所聞香自昔未有，是",
    "T38n1775_009:0403b16": "為何香。什曰：問曰：上品香氣普薰三千，阿",
    "T38n1775_009:0403b17": "難云何不聞耶？答曰：非分故近而不聞，今",
    "T38n1775_009:0403b18": "有以得聞也。肇曰：如來將辨香飯之緣，故",
    "T38n1775_009:0403b19": "令阿難聞也。",
    "T38n1775_009:0403b20": "佛告阿難：是彼菩薩毛孔之香。肇曰：彼菩",
    "T38n1775_009:0403b21": "薩，眾香國菩薩也。所以獨言彼者，欲令舍",
    "T38n1775_009:0403b22": "利弗自顯一食之香，因明香飯之多益也。",
    "T38n1775_009:0403b23": "於是舍利弗語阿難言：我等毛孔亦出是香。",
    "T38n1775_009:0403b24": "阿難言：此所從來？曰：是長者維摩詰從眾香國",
    "T38n1775_009:0403b25": "取佛餘飯於舍，食者一切毛孔皆香若此。阿難",
    "T38n1775_009:0403b26": "問維摩詰：是香氣住當久如？維摩詰言：至此飯",
    "T38n1775_009:0403b27": "消。曰：此飯久如當消？曰：此飯勢力至于七日，然",
    "T38n1775_009:0403b28": "後乃消。什曰：七日乃消，有二因緣。或有",
    "T38n1775_009:0403b29": "人食香飯，飯不時消，心必厭捨，故不令久",
    "T38n1775_009:0403c01": "也。亦云應得道者飯氣時薰，不過七日必",
    "T38n1775_009:0403c02": "成聖道。如道迹七生、七步蛇嚙等，勢不過",
    "T38n1775_009:0403c03": "七。事不須久，故不令過七。肇曰：七日",
    "T38n1775_009:0403c04": "勢消，飯常力也。若應因飯而階道者，要",
    "T38n1775_009:0403c05": "得所應得，然後乃消也。生曰：不過七日",
    "T38n1775_009:0403c06": "也。",
    "T38n1775_009:0403c07": "又阿難！若聲聞人未入正位食此飯者，得入正",
    "T38n1775_009:0403c08": "位然後乃消。肇曰：入無漏境，名入正位",
    "T38n1775_009:0403c09": "焉。",
    "T38n1775_009:0403c10": "已入正位食此飯者，得心解脫然後乃消。什",
    "T38n1775_009:0403c11": "曰：見諦十六心也。問曰：食香飯云何得",
    "T38n1775_009:0403c12": "道？答曰：體安心靜，發未曾有意。飯尚如此，",
    "T38n1775_009:0403c13": "何況道耶。有此妙果，必有妙因。極大信樂",
    "T38n1775_009:0403c14": "深達因果即解緣起，解緣起則見實法也。",
    "T38n1775_009:0403c15": "肇曰：成無著果，名心解脫者。",
    "T38n1775_009:0403c16": "若未發大乘意食此飯者，至發意乃消。已發意",
    "T38n1775_009:0403c17": "食此飯者，得無生忍然後乃消。已得無生忍食",
    "T38n1775_009:0403c18": "此飯者，至一生補處然後乃消。生曰：七日",
    "T38n1775_009:0403c19": "之內必有所得矣。然一食之悟，亦不得有",
    "T38n1775_009:0403c20": "二階進也。止一生補處者，佛無因得故也。",
    "T38n1775_009:0403c21": "無生菩薩及正位之人，豈復假外方得進哉？",
    "T38n1775_009:0403c22": "而今云爾者，以明此飯為宣理之極，備有",
    "T38n1775_009:0403c23": "其義焉。",
    "T38n1775_009:0403c24": "譬如有藥名曰上味，其有服者，身諸毒滅然後",
    "T38n1775_009:0403c25": "乃消。此飯如是，滅除一切諸煩惱毒然後乃消。",
    "T38n1775_009:0403c26": "阿難白佛言：未曾有也。世尊！如此香飯能作佛",
    "T38n1775_009:0403c27": "事。什曰：神足變化、說法度人，化之常也。",
    "T38n1775_009:0403c28": "飯本充體而今得道，故歎未曾有。佛以化",
    "T38n1775_009:0403c29": "人為事，凡是化人皆名佛事。以阿難謂佛",
    "T38n1775_009:0404a01": "事之妙妙盡於此，故下廣明佛事，以廣其",
    "T38n1775_009:0404a02": "心也。肇曰：飯本充體乃除結縛，未曾聞見",
    "T38n1775_009:0404a03": "也。生曰：佛以應悟為事，而香飯能之，未",
    "T38n1775_009:0404a04": "曾有者也。",
    "T38n1775_009:0404a05": "佛言：如是如是。阿難！或有佛土以佛光明而",
    "T38n1775_009:0404a06": "作佛事。肇曰：阿難具香飯所益，謂佛事",
    "T38n1775_009:0404a07": "理極於此，故廣示其事，令悟佛道之無方",
    "T38n1775_009:0404a08": "也。此土眾生見佛妙光自入道檢，亦有餘",
    "T38n1775_009:0404a09": "益，但以光為主，下皆類此。",
    "T38n1775_009:0404a10": "有以諸菩薩而作佛事。什曰：佛直居宗靜",
    "T38n1775_009:0404a11": "默，令菩薩弘道以化人也。肇曰：有佛默然",
    "T38n1775_009:0404a12": "居宗，以菩薩為化主也。",
    "T38n1775_009:0404a13": "有以佛所化人而作佛事。肇曰：有純以化",
    "T38n1775_009:0404a14": "為佛事，如須扇頭比。",
    "T38n1775_009:0404a15": "有以菩提樹而作佛事。什曰：或出華果、或",
    "T38n1775_009:0404a16": "出名香、或放光明、或為說法也。肇曰：佛於",
    "T38n1775_009:0404a17": "下成道，樹名菩提，此樹光無不照、香無不",
    "T38n1775_009:0404a18": "薰，形色微妙，隨所好而見。樹出法音，隨所",
    "T38n1775_009:0404a19": "好而聞。此如來報應樹也，眾生遇者自然悟",
    "T38n1775_009:0404a20": "道，此土以樹為化之本也。",
    "T38n1775_009:0404a21": "有以佛衣服臥具而作佛事。什曰：昔閻浮",
    "T38n1775_009:0404a22": "提王，得佛大衣。時世疾疫，王以衣著標上，",
    "T38n1775_009:0404a23": "以示眾人歸命，病皆得愈，信敬益深，因是",
    "T38n1775_009:0404a24": "解脫。此其類也。肇注同。",
    "T38n1775_009:0404a25": "有以飯食而作佛事。有以園林臺觀而作佛事。",
    "T38n1775_009:0404a26": "肇曰：眾香國即其事也。一義飲食以舌根",
    "T38n1775_009:0404a27": "通道，園觀以眼根通道也。",
    "T38n1775_009:0404a28": "有以三十二相八十隨形好而作佛事。什",
    "T38n1775_009:0404a29": "曰：或一相二相乃至眾多相，隨所應見而",
    "T38n1775_009:0404b01": "為現相。亦云以佛形像，如萍沙王以佛像",
    "T38n1775_009:0404b02": "與弗迦沙王，因是得悟也。下言佛身，全",
    "T38n1775_009:0404b03": "現身也。肇曰：好嚴飾者，示之以相好也。",
    "T38n1775_009:0404b04": "有以佛身而作佛事。有以虛空而作佛事。",
    "T38n1775_009:0404b05": "什曰：除却形色廓然無像，令其空心虛靜，",
    "T38n1775_009:0404b06": "累想自滅。亦如文殊師利滅眾色像、現虛",
    "T38n1775_009:0404b07": "空相，以化阿闍世王也。肇曰：好有者存身",
    "T38n1775_009:0404b08": "以示有，好空者滅身以示空。如《密迹經》說",
    "T38n1775_009:0404b09": "也。八相雖在身而身相不一，所因各異，故",
    "T38n1775_009:0404b10": "佛事不同也。",
    "T38n1775_009:0404b11": "眾生應以此緣得入律行。肇曰：所因雖殊，",
    "T38n1775_009:0404b12": "然俱入律行也。",
    "T38n1775_009:0404b13": "有以夢、幻、影、響、鏡中像、水中月、熱時炎如是等",
    "T38n1775_009:0404b14": "諭而作佛事。什曰：於夢中悟感眾生也。",
    "T38n1775_009:0404b15": "下六事為現不真形色，令悟深理焉。肇曰：",
    "T38n1775_009:0404b16": "自有不悟正言，因諭得解者。",
    "T38n1775_009:0404b17": "有以音聲語言文字而作佛事。肇曰：即此",
    "T38n1775_009:0404b18": "娑婆國之佛事。",
    "T38n1775_009:0404b19": "或有清淨佛土寂寞無言無說。什曰：有形",
    "T38n1775_009:0404b20": "色無言教，如維摩詰默然成論比也。",
    "T38n1775_009:0404b21": "無示無識無作無為而作佛事。肇曰：有真",
    "T38n1775_009:0404b22": "淨土純法身菩薩，外無言說、內無情識，寂",
    "T38n1775_009:0404b23": "莫無為而超悟於事外，非是言情所能稱",
    "T38n1775_009:0404b24": "述。此佛事之上者也。",
    "T38n1775_009:0404b25": "如是阿難！諸佛威儀進止、諸所施為無非佛事。",
    "T38n1775_009:0404b26": "肇曰：佛事者，以有益為事耳。如來進止",
    "T38n1775_009:0404b27": "舉動、威儀俯仰乃至動足，未曾無益，所以諸",
    "T38n1775_009:0404b28": "所作為無非佛事。上略言之也。",
    "T38n1775_009:0404b29": "阿難！有此四魔、八萬四千諸煩惱門。什曰：",
    "T38n1775_009:0404c01": "煩惱根本有四，三毒及等分也。二萬一千塵",
    "T38n1775_009:0404c02": "垢屬一病，四病故八萬四千也。總說則八萬",
    "T38n1775_009:0404c03": "四千，別相則無量。今言八萬四千，則攝無",
    "T38n1775_009:0404c04": "量，故為門也。肇曰：三毒、等分此四，煩惱之",
    "T38n1775_009:0404c05": "根也。因一根生二萬一千煩惱，合八萬四",
    "T38n1775_009:0404c06": "千。因八萬四千出無量塵垢，故名門也。",
    "T38n1775_009:0404c07": "而諸眾生為之疲勞，諸佛即以此法而作佛",
    "T38n1775_009:0404c08": "事。什曰：佛事有三種，一以善作佛事，光",
    "T38n1775_009:0404c09": "明神力說法等是也；二無記，虛空是也。三以",
    "T38n1775_009:0404c10": "不善，八萬四千煩惱是也。譬如藥師，或以良",
    "T38n1775_009:0404c11": "藥或以毒藥治人病也。佛亦如是以煩",
    "T38n1775_009:0404c12": "惱，如佛以愛度難陀也，瞋恚化惡龍比",
    "T38n1775_009:0404c13": "也。肇曰：眾生皆以煩惱為病，而諸佛即以",
    "T38n1775_009:0404c14": "之為藥。如婬女以欲為患，更極其情欲",
    "T38n1775_009:0404c15": "然後悟道。毒龍以瞋為患，更增其忿恚然",
    "T38n1775_009:0404c16": "後受化。此以欲除欲、以瞋除瞋，猶良醫",
    "T38n1775_009:0404c17": "以毒除毒，斯佛事之無方也。生曰：若投藥",
    "T38n1775_009:0404c18": "失所，則藥反為毒矣。苟曰得愈，毒為藥",
    "T38n1775_009:0404c19": "也。是以大聖為心病之醫王，觸事皆是法",
    "T38n1775_009:0404c20": "之良藥。",
    "T38n1775_009:0404c21": "是名入一切諸佛法門。肇曰：若能應會無",
    "T38n1775_009:0404c22": "方、美惡斯順，無事不為，為之無非佛事，乃",
    "T38n1775_009:0404c23": "名入諸佛法門耳。生曰：苟達其一，眾事皆",
    "T38n1775_009:0404c24": "畢。",
    "T38n1775_009:0404c25": "菩薩入此門者。肇曰：七住已上豫入此",
    "T38n1775_009:0404c26": "門。",
    "T38n1775_009:0404c27": "若見一切淨好佛土，不以為喜、不貪不高；若",
    "T38n1775_009:0404c28": "見一切不淨佛土，不以為憂、不閡不沒。但於",
    "T38n1775_009:0404c29": "諸佛生清淨心，歡喜恭敬未曾有也。諸佛如",
    "T38n1775_009:0405a01": "來功德平等，為教化眾生故，而現佛土不同。",
    "T38n1775_009:0405a02": "肇曰：佛無定所，應物而現，在淨而淨、在穢",
    "T38n1775_009:0405a03": "而穢，美惡自彼，於佛無二，曷為自生憂喜",
    "T38n1775_009:0405a04": "於其間哉？是以豫入此門者，見淨不貪、己",
    "T38n1775_009:0405a05": "分不高，覩穢不閡、乖情不沒，故能生真淨",
    "T38n1775_009:0405a06": "心，知佛平等而應迹不同。此闚𨵦之徒非",
    "T38n1775_009:0405a07": "平等信也。自不入佛事門者，孰能不以淨",
    "T38n1775_009:0405a08": "穢為心乎？生曰：菩薩既入此門，便知佛土",
    "T38n1775_009:0405a09": "本是就應之義，好惡在彼，於我豈有異哉？",
    "T38n1775_009:0405a10": "所貴唯應，但歎應生之為奇也。",
    "T38n1775_009:0405a11": "阿難！汝見諸佛國土地有若干，而虛空無若",
    "T38n1775_009:0405a12": "干也。生曰：無地為空，而地出其中矣。",
    "T38n1775_009:0405a13": "如是見諸佛色身有若干耳。什曰：謂化現",
    "T38n1775_009:0405a14": "身也。下言身色等，真報應之身也。",
    "T38n1775_009:0405a15": "其無閡慧無若干也。肇曰：佛慧如空，應形",
    "T38n1775_009:0405a16": "猶地，不以地異而異空，不以空一而釋",
    "T38n1775_009:0405a17": "地也。生曰：色身是外應之有，出無閡慧中，",
    "T38n1775_009:0405a18": "而無閡慧無色身也。",
    "T38n1775_009:0405a19": "阿難！諸佛色身、威相種姓、戒、定、智慧、解脫、解脫",
    "T38n1775_009:0405a20": "知見、力、無所畏、不共之法、大慈大悲、威儀所行，",
    "T38n1775_009:0405a21": "及其壽命、說法教化、成就眾生、淨佛國土、具諸",
    "T38n1775_009:0405a22": "佛法悉皆同等。生曰：諸佛色身雖復若干，",
    "T38n1775_009:0405a23": "而一一佛無不有之，故無不等矣。",
    "T38n1775_009:0405a24": "是故名為三藐三佛陀。什曰：三藐三菩提，",
    "T38n1775_009:0405a25": "秦言正遍知，今言三藐三佛陀，言正遍覺",
    "T38n1775_009:0405a26": "也。見法無差故言正，智無不周故言遍",
    "T38n1775_009:0405a27": "也，出生死夢故言覺也。肇曰：秦言正遍知。",
    "T38n1775_009:0405a28": "見法無差謂之正，智無不周謂之遍，決",
    "T38n1775_009:0405b01": "定法相謂之知。生曰：若不等者，便有所不",
    "T38n1775_009:0405b02": "盡，不得名為正遍覺人也。",
    "T38n1775_009:0405b03": "名為多陀阿伽度。肇曰：秦言如來亦云如",
    "T38n1775_009:0405b04": "去。如法而來、如法而去，古今不改、千聖同",
    "T38n1775_009:0405b05": "轍，故名如來亦名如去。生曰：如者，謂心與",
    "T38n1775_009:0405b06": "如冥，無復有不如之理。從此中來，故無",
    "T38n1775_009:0405b07": "不如矣。",
    "T38n1775_009:0405b08": "名為佛陀。什曰：多陀阿伽度，秦言如來亦",
    "T38n1775_009:0405b09": "言如去。如法知、如法說，故名如也。諸佛以",
    "T38n1775_009:0405b10": "安隱道來，此佛亦如是來；彼佛安隱去，此",
    "T38n1775_009:0405b11": "佛亦如是去也。佛陀，秦言覺也。凡得道名為",
    "T38n1775_009:0405b12": "覺。覺有二種，一於四諦中覺、二於一切法",
    "T38n1775_009:0405b13": "中覺。覺而不盡則非真覺，故無覺名也。",
    "T38n1775_009:0405b14": "如佛問舍利弗，三問不答，天女問默然無",
    "T38n1775_009:0405b15": "言，此未免於睡也。言遍、言如、言覺，此三",
    "T38n1775_009:0405b16": "名則是體極之稱，足以明諸佛同等異於二",
    "T38n1775_009:0405b17": "乘也。肇曰：秦言覺。生死長寢，莫能自覺。自",
    "T38n1775_009:0405b18": "覺覺彼者，其唯佛也。此三句蓋體極之稱。若",
    "T38n1775_009:0405b19": "如上佛事有一毫不等者，則不足以名三",
    "T38n1775_009:0405b20": "號具足也。生曰：於結使眠中而覺，故得心",
    "T38n1775_009:0405b21": "冥如也。",
    "T38n1775_009:0405b22": "阿難！若我廣說此三句義，汝以劫壽不能盡",
    "T38n1775_009:0405b23": "受。生曰：無不知無不能者，豈可窮之",
    "T38n1775_009:0405b24": "哉？言阿難不能盡受，亦何足用美其廣，意",
    "T38n1775_009:0405b25": "在以稱菩薩能盡受之矣。",
    "T38n1775_009:0405b26": "正使三千大千世界滿中眾生皆如阿難，多聞",
    "T38n1775_009:0405b27": "第一得念總持，此諸人等以劫之壽亦不能受。",
    "T38n1775_009:0405b28": "肇曰：三句之義無窮若此。其道平等，理",
    "T38n1775_009:0405b29": "無不極，豈容優劣於其間哉？",
    "T38n1775_009:0405c01": "如是阿難！諸佛阿耨多羅三藐三菩提無有限",
    "T38n1775_009:0405c02": "量，智慧辯才不可思議。阿難白佛：我從今已往",
    "T38n1775_009:0405c03": "不敢自謂以為多聞。肇曰：阿難於五百弟",
    "T38n1775_009:0405c04": "子中多聞強記第一。今聞佛事，乃自審寡",
    "T38n1775_009:0405c05": "聞也。生曰：阿難豈不知己之多聞本有在",
    "T38n1775_009:0405c06": "乎。自取不達，以申佛之意也。",
    "T38n1775_009:0405c07": "佛告阿難：勿起退意。所以者何？我說汝於聲聞",
    "T38n1775_009:0405c08": "中為最多聞，非謂菩薩。且止。阿難！其有智者不",
    "T38n1775_009:0405c09": "應限度諸菩薩也。一切海淵尚可測量，菩薩禪",
    "T38n1775_009:0405c10": "定智慧、總持辯才、一切功德不可量也。肇曰：",
    "T38n1775_009:0405c11": "物有於上不足於下有餘，不可以下有",
    "T38n1775_009:0405c12": "餘而量於上也。",
    "T38n1775_009:0405c13": "阿難！汝等捨置菩薩所行。是維摩詰一時所現",
    "T38n1775_009:0405c14": "神通之力，一切聲聞辟支佛於百千劫盡力變",
    "T38n1775_009:0405c15": "化所不能。肇曰：一時，即向來所現。一時",
    "T38n1775_009:0405c16": "若此，況盡其事。",
    "T38n1775_009:0405c17": "爾時眾香世界菩薩來者合掌白佛言：世尊！我",
    "T38n1775_009:0405c18": "等初見此土生下劣想，今自悔責。什曰：雖",
    "T38n1775_009:0405c19": "奉聖旨，及見不淨劣想自發，由憶念佛",
    "T38n1775_009:0405c20": "教起想微耳。既了平等，誠心自悔也。肇曰：",
    "T38n1775_009:0405c21": "初見穢土生下劣想，謂諸佛菩薩亦有升",
    "T38n1775_009:0405c22": "降，聞此佛事乃自悔責也。",
    "T38n1775_009:0405c23": "捨離是心。所以者何？諸佛方便不可思議，為度",
    "T38n1775_009:0405c24": "眾生故，隨其所應現佛國異。唯然世尊！願賜少",
    "T38n1775_009:0405c25": "法，還於彼土當念如來。什曰：彼亦不必專",
    "T38n1775_009:0405c26": "以香為佛事，故請言教法也。亦將欲遍至",
    "T38n1775_009:0405c27": "十方化不淨國，故請雜法也。亦以遠遊異",
    "T38n1775_009:0405c28": "剎，不宜虛反。又以彼諸菩薩，必問其上要，",
    "T38n1775_009:0405c29": "故稟異聞也。亦欲令彼菩薩知恩故請。云",
    "T38n1775_009:0406a01": "何令知恩？彼諸菩薩處清淨國，但食香飯",
    "T38n1775_009:0406a02": "自入律行，常樂則亡其樂，亡其樂則亡其",
    "T38n1775_009:0406a03": "所由。所由者佛，而彼昧之，是不知恩也。若",
    "T38n1775_009:0406a04": "聞下二門苦而後得，乃悟自然得者因妙而功",
    "T38n1775_009:0406a05": "深也。肇曰：既知佛事之難議，故欲請法而",
    "T38n1775_009:0406a06": "反土，將宣揚如來不思議道，令本國眾生",
    "T38n1775_009:0406a07": "念佛功德也。生曰：請還彼土法也。",
    "T38n1775_009:0406a08": "佛告諸菩薩：有盡無盡無閡法門。什曰：盡",
    "T38n1775_009:0406a09": "有二種，一無為盡、二有為盡。有為盡，無常遷",
    "T38n1775_009:0406a10": "滅盡也。無為盡，智慧斷令滅盡也。今言盡",
    "T38n1775_009:0406a11": "門，是有為無常盡也。言無閡，於二事不閡",
    "T38n1775_009:0406a12": "也。不盡功德有為，無凡夫閡也；不住無",
    "T38n1775_009:0406a13": "為，無二乘閡也。",
    "T38n1775_009:0406a14": "汝等當學。生曰：欲還彼土，迹在捨此之",
    "T38n1775_009:0406a15": "彼，是自濟之懷於菩薩為縛矣。若解脫",
    "T38n1775_009:0406a16": "之者，是其法也。",
    "T38n1775_009:0406a17": "何謂為盡？謂有為法。生曰：有為是無常盡",
    "T38n1775_009:0406a18": "滅之法也。",
    "T38n1775_009:0406a19": "何謂無盡？謂無為法。肇曰：有為法有三相",
    "T38n1775_009:0406a20": "故有盡，無為法無三相故無盡。生曰：無為",
    "T38n1775_009:0406a21": "則不盡矣。",
    "T38n1775_009:0406a22": "如菩薩者，不盡有為。什曰：謂一切善是有",
    "T38n1775_009:0406a23": "為功德也。一切有為悉是大累，可以遣累故",
    "T38n1775_009:0406a24": "有宜存。譬如無量怨賊在彼大城，城中有",
    "T38n1775_009:0406a25": "人來降，因是人得破怨賊，故雖是賊亦",
    "T38n1775_009:0406a26": "應供養之。",
    "T38n1775_009:0406a27": "不住無為。肇曰：有為雖偽，捨之則大業不",
    "T38n1775_009:0406a28": "成；無為雖實，住之則慧心不明。是以菩薩",
    "T38n1775_009:0406b01": "不盡有為故德無不就，不住無為故道",
    "T38n1775_009:0406b02": "無不覆。至能出生入死、遇物斯乘，在淨",
    "T38n1775_009:0406b03": "而淨不以為欣、處穢而穢不以為戚，應彼",
    "T38n1775_009:0406b04": "而動，於我無為。此諸佛平等不思議之道也。",
    "T38n1775_009:0406b05": "夫不思議道，必出乎盡不盡門。彼菩薩聞佛",
    "T38n1775_009:0406b06": "事平等不可思議，所以請法。故佛開此二",
    "T38n1775_009:0406b07": "門，示其不思議無閡之道也。生曰：此土",
    "T38n1775_009:0406b08": "有苦，是有為也。彼土無苦，是無為也。若縛",
    "T38n1775_009:0406b09": "在欲盡有為住無為者，蓋是此土患苦之",
    "T38n1775_009:0406b10": "情，非彼土然也。然則寄還彼土，以明法實",
    "T38n1775_009:0406b11": "得祛此縛矣。",
    "T38n1775_009:0406b12": "何謂不盡有為？謂不離大慈、不捨大悲。什",
    "T38n1775_009:0406b13": "曰：慈悲，佛道根本也。聲聞無此故，盡有住",
    "T38n1775_009:0406b14": "無也。欲不盡有為成就佛道，要由慈悲，",
    "T38n1775_009:0406b15": "故先說也。肇曰：慈悲乃入有之基、樹德之",
    "T38n1775_009:0406b16": "本，故發言有之。生曰：菩薩之行凡有二業，",
    "T38n1775_009:0406b17": "功德也、智慧也。功德在始、智慧居終。不盡",
    "T38n1775_009:0406b18": "有為義在前，故功德不盡之也。住無為義",
    "T38n1775_009:0406b19": "在後，故智慧不住之也。不盡有為，是求",
    "T38n1775_009:0406b20": "理不捨生死之懷，以慈悲為本，故始明",
    "T38n1775_009:0406b21": "之焉。",
    "T38n1775_009:0406b22": "深發一切智心而不忽忘。什曰：志求佛道，",
    "T38n1775_009:0406b23": "其心深固。譬如種樹，根深難拔。故歷劫愈",
    "T38n1775_009:0406b24": "明，不暫失也。肇曰：發心不忘，是眾行之中",
    "T38n1775_009:0406b25": "心者也。",
    "T38n1775_009:0406b26": "教化眾生終不厭倦。別本云「心不厭倦」，什",
    "T38n1775_009:0406b27": "曰：惱之者眾，鮮能無厭，以大悲為本，故",
    "T38n1775_009:0406b28": "涉苦彌勤，雖魔怨逼試，心不生倦。",
    "T38n1775_009:0406b29": "於四攝法常念順行，護持正法不惜軀命，種諸",
    "T38n1775_009:0406c01": "善根。什曰：謂堅固善心深不可動，乃名",
    "T38n1775_009:0406c02": "根也。如有一人到舍利弗處求出家，舍",
    "T38n1775_009:0406c03": "利弗觀其宿命，八萬大劫不種善根，棄而",
    "T38n1775_009:0406c04": "不度。往五百弟子所，盡皆不受。於是到祇",
    "T38n1775_009:0406c05": "洹門下，悲泣懊惱。佛從外還，見而問之。其",
    "T38n1775_009:0406c06": "人具以事答。佛即種種責舍利弗：「汝智慧不",
    "T38n1775_009:0406c07": "深不見人根，妄輕賤人耶？」佛即受其人，",
    "T38n1775_009:0406c08": "讚言：「善來比丘。」鬚髮自落、法衣著身便成沙",
    "T38n1775_009:0406c09": "門，佛為說法即得阿羅漢。舍利弗問佛：「此",
    "T38n1775_009:0406c10": "人何時種泥洹善根？」佛言：「乃往昔過去無央",
    "T38n1775_009:0406c11": "數劫，有佛名人可。時有一人入林取薪，",
    "T38n1775_009:0406c12": "虎從林出欲食其人。其人上樹，虎在樹下，",
    "T38n1775_009:0406c13": "其人極大恐怖。時佛從空中飛過，其人見已",
    "T38n1775_009:0406c14": "稱南無佛，心生信樂極厭生死，深心誓願",
    "T38n1775_009:0406c15": "願離此苦。因此善根，今得解脫。」時舍利弗。",
    "T38n1775_009:0406c16": "向佛悔過，舉身投地深自悲歎。佛言：「譬如",
    "T38n1775_009:0406c17": "石中有金，愚人不知棄而不取。金師見之，",
    "T38n1775_009:0406c18": "知其中有金，即以兩囊鼓而出之。眾生無",
    "T38n1775_009:0406c19": "明石中有智慧金，今汝智慧不深故棄而弗",
    "T38n1775_009:0406c20": "度。如來深見根本，以禪定智慧囊鼓而出",
    "T38n1775_009:0406c21": "之也。」",
    "T38n1775_009:0406c22": "無有疲厭。肇曰：慈悲為根、發心為心，然後",
    "T38n1775_009:0406c23": "順四攝化眾生，護正法種善根。以此眾",
    "T38n1775_009:0406c24": "德茂其枝條，道樹日滋不盡有為也。下諸",
    "T38n1775_009:0406c25": "行願枝條之流，及其日滋日茂以成不盡",
    "T38n1775_009:0406c26": "義耳。度捨慈悲，道樹不建、眾德損耗，自隱",
    "T38n1775_009:0406c27": "涅槃，謂盡有為法也。",
    "T38n1775_009:0406c28": "志常安住方便迴向。什曰，萬善無常隨意",
    "T38n1775_009:0406c29": "所成，故須方便迴向佛道。如缾沙王被",
    "T38n1775_009:0407a01": "繫在獄，獄孔中遙見佛於山上往來，心大",
    "T38n1775_009:0407a02": "歡喜，應生兜率天。在中聞毘沙門天王食",
    "T38n1775_009:0407a03": "香，以餓死故心甚樂著，我今當往生彼食",
    "T38n1775_009:0407a04": "處，即時於毘沙門樓上化生。小既迴向，大",
    "T38n1775_009:0407a05": "亦宜然。肇曰：方便迴向，進善之要行，故常",
    "T38n1775_009:0407a06": "安住焉。",
    "T38n1775_009:0407a07": "求法不懈。什曰：求法不勤、果報未應，則",
    "T38n1775_009:0407a08": "生邪見謂無所得。是故行者求法不懈",
    "T38n1775_009:0407a09": "怠也。",
    "T38n1775_009:0407a10": "說法無悋。什曰：梵本云「無師倦」。外道師",
    "T38n1775_009:0407a11": "為弟子說法，法之要者則握而不與。菩薩",
    "T38n1775_009:0407a12": "則盡其所懷，故言無師倦也。",
    "T38n1775_009:0407a13": "勤供諸佛，故入生死而無所畏。肇曰：不以",
    "T38n1775_009:0407a14": "結生，曷為而畏？",
    "T38n1775_009:0407a15": "於諸榮辱心無憂喜，不輕未學敬學如佛。肇",
    "T38n1775_009:0407a16": "曰：未學當學，所以不輕。已學當成，故敬",
    "T38n1775_009:0407a17": "如佛。",
    "T38n1775_009:0407a18": "墮煩惱者令發正念。什曰：念邪則生累，念",
    "T38n1775_009:0407a19": "正則累消，故化令正憶念。",
    "T38n1775_009:0407a20": "於遠離樂不以為貴。什曰：出家離欲及禪",
    "T38n1775_009:0407a21": "定智慧，離諸妄想，悉名遠離樂。假以求道，",
    "T38n1775_009:0407a22": "非所貴也。肇曰：獨善之道何足貴乎？",
    "T38n1775_009:0407a23": "不著己樂，慶於彼樂。別本云「不著己樂，",
    "T38n1775_009:0407a24": "慶於他樂」，什曰：凡夫見他樂則生嫉、他",
    "T38n1775_009:0407a25": "苦則心安，自樂則生著、自苦則心動。菩薩則",
    "T38n1775_009:0407a26": "不然，見他樂不嫉，其心隨喜；他苦心動，欲",
    "T38n1775_009:0407a27": "令解脫；自樂不著，自苦心安。",
    "T38n1775_009:0407a28": "在諸禪定如地獄想。什曰：禪定有三種，一",
    "T38n1775_009:0407a29": "大乘、二小乘、三凡夫。凡夫禪生高慢我心。小",
    "T38n1775_009:0407b01": "乘禪獨善求證，能燒眾善壞無上道根，於",
    "T38n1775_009:0407b02": "菩薩則為惡趣，故視之如地獄也。肇曰：禪",
    "T38n1775_009:0407b03": "定雖樂，安之則大道不成。菩薩不樂，故想",
    "T38n1775_009:0407b04": "之如地獄也。",
    "T38n1775_009:0407b05": "於生死中如園觀想。什曰：意存兼濟，故樂",
    "T38n1775_009:0407b06": "遊無畏。肇曰：生死雖苦，大道之所因。菩薩",
    "T38n1775_009:0407b07": "好遊，故想如園觀也。",
    "T38n1775_009:0407b08": "見來求者為善師想。什曰：本無施意，因",
    "T38n1775_009:0407b09": "彼來求發我施心，則於我為師，故起師想。",
    "T38n1775_009:0407b10": "如月氏王出行遊觀，有數千乞人在路側",
    "T38n1775_009:0407b11": "舉手唱聲各請所須。王問大臣：「此是何人？",
    "T38n1775_009:0407b12": "何所陳說？」臣答言：「乞人也。」王智慧利根即",
    "T38n1775_009:0407b13": "解其意，語大臣曰：「彼等我大師，非乞人",
    "T38n1775_009:0407b14": "也。汝不解其言耳。彼所須者，為我說法，",
    "T38n1775_009:0407b15": "非為乞也。彼言我等前世亦作國王，不修",
    "T38n1775_009:0407b16": "布施故受斯報。王今不施，後亦當爾。以此",
    "T38n1775_009:0407b17": "故當，知是我大師也。」肇曰：乞者雖欲自益",
    "T38n1775_009:0407b18": "而實益我，故想為善師也。",
    "T38n1775_009:0407b19": "捨諸所有，具一切智想。什曰：捨諸所有，謂",
    "T38n1775_009:0407b20": "身命及國城妻子悉能棄捨，給施眾生。給眾",
    "T38n1775_009:0407b21": "生時，了知此施必能具足一切智。明見因",
    "T38n1775_009:0407b22": "果，施而無悔也。肇曰：凡所施與，妙期有在。",
    "T38n1775_009:0407b23": "又審因果之不虛也。",
    "T38n1775_009:0407b24": "見毀戒人起救護想。肇曰：戒為人護，毀",
    "T38n1775_009:0407b25": "戒則無護。菩薩自己有護，故欲護無護者",
    "T38n1775_009:0407b26": "也。",
    "T38n1775_009:0407b27": "諸波羅蜜為父母想。什曰：取其能生法",
    "T38n1775_009:0407b28": "身也。亦云子有所須則咨之父母，菩薩所",
    "T38n1775_009:0407b29": "須則求之六度，取其饒益，比之父母也。肇",
    "T38n1775_009:0407c01": "曰：餘四度行轉深，法身之所由生，故想為",
    "T38n1775_009:0407c02": "父母也。",
    "T38n1775_009:0407c03": "道品之法為眷屬想。什曰：助成聖道，令",
    "T38n1775_009:0407c04": "其尊勝，猶人有眷屬益其貴也。肇曰：助",
    "T38n1775_009:0407c05": "成我者，三十七道品，猶人有眷屬相助成",
    "T38n1775_009:0407c06": "者也。",
    "T38n1775_009:0407c07": "發行善根無有齊限。什曰：上說始種善",
    "T38n1775_009:0407c08": "根，今明修習增進。修習增進名為行，萬善",
    "T38n1775_009:0407c09": "斯行無所齊限。亦云不以劫數為限也。肇",
    "T38n1775_009:0407c10": "曰：上云種善根，此云無齊限，轉增廣也。",
    "T38n1775_009:0407c11": "以諸淨國嚴飾之事成己佛土。什曰：取",
    "T38n1775_009:0407c12": "彼淨國相然後修行，稱之故致淨國與彼",
    "T38n1775_009:0407c13": "無異，是名以彼成己也。肇曰：為好飾者，",
    "T38n1775_009:0407c14": "淨土不得不盡淨土之美。",
    "T38n1775_009:0407c15": "行無限施，具足相好。肇曰：開四門恣求",
    "T38n1775_009:0407c16": "者所取，無礙大施法也。此施相好之所因。別",
    "T38n1775_009:0407c17": "本云「行無閡施」，什曰：或施心足而財少、或",
    "T38n1775_009:0407c18": "財足施心少，二事不具則不能應無方之",
    "T38n1775_009:0407c19": "求。今二事兼具，故能無所齊限，恣物所",
    "T38n1775_009:0407c20": "求焉。",
    "T38n1775_009:0407c21": "除一切惡，淨身口意。什曰：身口意淨故眾",
    "T38n1775_009:0407c22": "惡悉除，因淨則果妙，相妙之所以具也。肇",
    "T38n1775_009:0407c23": "曰：此明當大施時，諸惡悉除、三業悉淨，故",
    "T38n1775_009:0407c24": "致淨相之報也。",
    "T38n1775_009:0407c25": "生死無數劫意而有勇。什曰：勇，明其有",
    "T38n1775_009:0407c26": "力。上說意淨，此說有力。淨而有力，故大願",
    "T38n1775_009:0407c27": "果成也。肇曰：生死長久、苦毒無量，自非智",
    "T38n1775_009:0407c28": "勇，孰能處之？",
    "T38n1775_009:0407c29": "聞佛無量德，志而不倦。肇曰：不以佛",
    "T38n1775_009:0408a01": "難及，倦而不修矣。",
    "T38n1775_009:0408a02": "以智慧劍破煩惱賊。肇曰：煩惱之寇密固",
    "T38n1775_009:0408a03": "難遣，自非慧劍無以斷除。",
    "T38n1775_009:0408a04": "出陰界入。什曰：煩惱既盡則隨法化生，法",
    "T38n1775_009:0408a05": "化之身超出陰界入也。",
    "T38n1775_009:0408a06": "荷負眾生。什曰：必令究竟，不中棄也。",
    "T38n1775_009:0408a07": "永使解脫。肇曰：法身超三界，陰界入所",
    "T38n1775_009:0408a08": "不攝，故言出。若受陰界入身、處情塵之",
    "T38n1775_009:0408a09": "內，則自同羇瑣，安能濟彼？",
    "T38n1775_009:0408a10": "以大精進摧伏魔軍。什曰：魔，天魔也。肇曰：",
    "T38n1775_009:0408a11": "魔兵強盛，非怠者所能制也。",
    "T38n1775_009:0408a12": "常求無念實相智慧。什曰：無取相念也。凡",
    "T38n1775_009:0408a13": "夫行有念智慧，則高慢益甚，是故菩薩求無",
    "T38n1775_009:0408a14": "念智也。肇曰：真智無緣，故無念為名。俗智",
    "T38n1775_009:0408a15": "有緣，故念想以生。",
    "T38n1775_009:0408a16": "行少欲知足而不捨世法。肇曰：不以無",
    "T38n1775_009:0408a17": "欲而捨世法自異。",
    "T38n1775_009:0408a18": "不壞威儀。什曰：和而不同。",
    "T38n1775_009:0408a19": "而能隨俗。肇曰：同俗俯仰，不失道儀，天",
    "T38n1775_009:0408a20": "下皆謂我同己，而我獨異人。",
    "T38n1775_009:0408a21": "起神通慧引導眾生。肇曰：見形不及道",
    "T38n1775_009:0408a22": "者，非通變無以導焉。",
    "T38n1775_009:0408a23": "得念。肇曰：正念。",
    "T38n1775_009:0408a24": "總持。什曰：以念持念，持能持法，故既言",
    "T38n1775_009:0408a25": "念又言持。亦云眾念增長則成持也。",
    "T38n1775_009:0408a26": "所聞不忘。肇曰：由上二種持也。",
    "T38n1775_009:0408a27": "善別諸根，斷眾生疑。肇曰：慧也。",
    "T38n1775_009:0408a28": "以樂說辯演說無閡。肇曰：樂說辯，四辯之",
    "T38n1775_009:0408a29": "一也。上云念定持辯，此云念持慧辯，定慧",
    "T38n1775_009:0408b01": "互有其用，迭在四門者也。",
    "T38n1775_009:0408b02": "淨十善道，受天人福。什曰：以不堪受道，",
    "T38n1775_009:0408b03": "故為說法也。肇曰：不為福報修善，名為",
    "T38n1775_009:0408b04": "善淨。然為物受報，報在欲界人天也。",
    "T38n1775_009:0408b05": "修四無量，開梵天道。別本云「四無量令生",
    "T38n1775_009:0408b06": "梵天」，什曰：欲使作梵天請轉法輪，處尊",
    "T38n1775_009:0408b07": "別物也。亦菩薩自行，自生梵天也。",
    "T38n1775_009:0408b08": "勸請說法，隨喜讚善。肇曰：修四等即開",
    "T38n1775_009:0408b09": "梵道也。現為梵王請佛說法，隨喜讚善以",
    "T38n1775_009:0408b10": "弘正教，如尸棄之流也。",
    "T38n1775_009:0408b11": "得佛音聲。什曰：是讚善報也。肇曰：經云",
    "T38n1775_009:0408b12": "有八種音，亦云有六十種音。《密迹》云「佛不",
    "T38n1775_009:0408b13": "思議音，應物無量也」。",
    "T38n1775_009:0408b14": "身口意善。肇曰：如來三不護法也。",
    "T38n1775_009:0408b15": "得佛威儀。肇曰：凡所舉動，一則如來音聲。",
    "T38n1775_009:0408b16": "三不護威儀，皆佛事也。菩薩雖未全具，然",
    "T38n1775_009:0408b17": "豫入其境，故言得也。",
    "T38n1775_009:0408b18": "深修善法，所行轉勝。肇曰：善法誰不修，貴",
    "T38n1775_009:0408b19": "在深勝也。",
    "T38n1775_009:0408b20": "以大乘教成菩薩僧。肇曰：僧徒雖眾，所",
    "T38n1775_009:0408b21": "貴大乘。",
    "T38n1775_009:0408b22": "心無放逸，不失眾善本。肇曰：放逸乃眾惡",
    "T38n1775_009:0408b23": "之門、喪道之根，心無放逸則無善不集。善",
    "T38n1775_009:0408b24": "法無量，故略言本也。",
    "T38n1775_009:0408b25": "行如此法，是名菩薩不盡有為。肇曰：修如",
    "T38n1775_009:0408b26": "上法自行化彼，功德日茂，不盡有為也。夫",
    "T38n1775_009:0408b27": "善有為法變壞物耳，廢捨不修則日耗日盡",
    "T38n1775_009:0408b28": "矣。",
    "T38n1775_009:0408b29": "何謂菩薩不住無為？謂修學空，不以空為證。",
    "T38n1775_009:0408c01": "肇曰：自此下皆無為觀行也。觀無為必",
    "T38n1775_009:0408c02": "覩恬怕之樂，而能不證涅槃永處生死，名",
    "T38n1775_009:0408c03": "不住無為也。空、無相、無作，三乘共行而造",
    "T38n1775_009:0408c04": "觀不同。二乘空觀唯在無我，大乘空觀無",
    "T38n1775_009:0408c05": "法不在，以無法不在故空法亦空，空法既",
    "T38n1775_009:0408c06": "空故能不證空。",
    "T38n1775_009:0408c07": "修學無相無作，不以無相無作為證。肇曰：",
    "T38n1775_009:0408c08": "二乘無相唯在盡諦，大乘無相在一切法。二",
    "T38n1775_009:0408c09": "乘無作不造生死，大乘無作萬法不造也。",
    "T38n1775_009:0408c10": "修學無起，不以無起為證。肇曰：諸法緣會",
    "T38n1775_009:0408c11": "而有、緣散而無。何法先有，待緣而起乎？此空",
    "T38n1775_009:0408c12": "觀之別門也。",
    "T38n1775_009:0408c13": "觀於無常而不厭善本。什曰：無常則無法",
    "T38n1775_009:0408c14": "不滅。滅而不斷故，故修善不厭。亦觀無",
    "T38n1775_009:0408c15": "常是泥洹道，泥洹道則背善本。今不住無",
    "T38n1775_009:0408c16": "為，故不厭有也。",
    "T38n1775_009:0408c17": "觀世間苦而不惡生死，觀於無我而誨人不倦。",
    "T38n1775_009:0408c18": "什曰：無我則眾生空，空而非無，故誨人",
    "T38n1775_009:0408c19": "不倦也。",
    "T38n1775_009:0408c20": "觀於寂滅而不永寂滅。肇曰：二乘以無常",
    "T38n1775_009:0408c21": "為無常，故厭有為善法；以苦為苦，故惡生",
    "T38n1775_009:0408c22": "死苦；以無我為無我，故怠於誨人；以寂",
    "T38n1775_009:0408c23": "為寂，故欲永寂。菩薩不以無常為無",
    "T38n1775_009:0408c24": "常，故能不厭善本；不以苦為苦，故不惡",
    "T38n1775_009:0408c25": "生死；不以無我為無我，故誨人不倦；不",
    "T38n1775_009:0408c26": "以寂為寂，故不永寂也。",
    "T38n1775_009:0408c27": "觀於遠離而身心修善。什曰：遠離有三，一",
    "T38n1775_009:0408c28": "離人眾五欲、二離煩惱、三諸法性空遠離。",
    "T38n1775_009:0408c29": "今觀性空遠離，而不厭善也。肇曰：遠離，無",
    "T38n1775_009:0409a01": "為之別稱耳。雖見無為遠離之要，而身心",
    "T38n1775_009:0409a02": "不離有為善也。",
    "T38n1775_009:0409a03": "觀無所歸而歸趣善法。肇曰：諸法始無所",
    "T38n1775_009:0409a04": "來、終無所歸。雖知無歸，而常歸善法也。",
    "T38n1775_009:0409a05": "觀於無生而以生法荷負一切。肇曰：雖見",
    "T38n1775_009:0409a06": "無生，而處生荷彼也。",
    "T38n1775_009:0409a07": "觀於無漏而不斷諸漏。肇曰：凡諸無漏與",
    "T38n1775_009:0409a08": "無為同，體自無相，皆無為行也。雖見無漏，",
    "T38n1775_009:0409a09": "而與彼同漏。同漏有二：有為入生死，實",
    "T38n1775_009:0409a10": "未斷漏者；有已盡漏而現不斷者。",
    "T38n1775_009:0409a11": "觀無所行而以行法教化眾生。肇曰：法性",
    "T38n1775_009:0409a12": "無業，何所修行？雖知無行，而教必以行",
    "T38n1775_009:0409a13": "者也。",
    "T38n1775_009:0409a14": "觀於空無而不捨大悲。肇曰：諸法之相唯",
    "T38n1775_009:0409a15": "空唯無，然不以空無捨於大悲也。",
    "T38n1775_009:0409a16": "觀正法位。什曰：謂無生滅，取證法也。",
    "T38n1775_009:0409a17": "而不隨小乘。肇曰：正法位者，觀無為取",
    "T38n1775_009:0409a18": "證之地也。",
    "T38n1775_009:0409a19": "觀諸法虛妄無牢、無人無主無相，本願未滿",
    "T38n1775_009:0409a20": "而不虛福德禪定智慧。肇曰：諸法因緣所",
    "T38n1775_009:0409a21": "成、虛假無本，以何為實？以何為主？雖知",
    "T38n1775_009:0409a22": "如此，然本願未滿，不以功德定慧虛假而",
    "T38n1775_009:0409a23": "弗修也。生曰：不住無為，是窮理將入生",
    "T38n1775_009:0409a24": "死之懷。以滿願為極，故終明之焉。",
    "T38n1775_009:0409a25": "修如此法，是名菩薩不住無為。肇曰：備修",
    "T38n1775_009:0409a26": "上法，則不證無為。證，謂觀無為自證道成，",
    "T38n1775_009:0409a27": "自證道成即住無為也。",
    "T38n1775_009:0409a28": "又具福德故，不住無為。肇曰：上直明菩薩",
    "T38n1775_009:0409a29": "不盡有為、不住無為，未釋所以不盡、所",
    "T38n1775_009:0409b01": "以不住。夫大士之行，行各有以，妙期有在，",
    "T38n1775_009:0409b02": "故復對而明之。夫德之積也必涉有津，若",
    "T38n1775_009:0409b03": "住無為則功德不具也。",
    "T38n1775_009:0409b04": "具智慧故，不盡有為。什曰：上一門中現一",
    "T38n1775_009:0409b05": "義，今明一門中兼具二義。若不住無則不",
    "T38n1775_009:0409b06": "盡有，不盡有則不住無也。肇曰：智之明",
    "T38n1775_009:0409b07": "也必由廣博。若廢捨有為，則智慧不具。生",
    "T38n1775_009:0409b08": "曰：總翻前也。所以欲住無為者，貪其樂",
    "T38n1775_009:0409b09": "耳。福德既具，便自常樂，復何貪哉？所以欲",
    "T38n1775_009:0409b10": "盡有為者，惡其苦耳。智慧苟備，已自無苦，",
    "T38n1775_009:0409b11": "有何惡哉？",
    "T38n1775_009:0409b12": "大慈悲故，不住無為。肇曰：慈悲入生死，豈",
    "T38n1775_009:0409b13": "住無為之所能者也？",
    "T38n1775_009:0409b14": "滿本願故，不盡有為。肇曰：滿願由積德，",
    "T38n1775_009:0409b15": "豈捨有為之所能？生曰：別翻前也。以慈",
    "T38n1775_009:0409b16": "悲為懷者，不得貪己樂也。欲滿本願者，",
    "T38n1775_009:0409b17": "不得計己苦也。此取功德前句、智慧後句，",
    "T38n1775_009:0409b18": "略舉二端為備也矣。",
    "T38n1775_009:0409b19": "集法藥故，不住無為。肇曰：採良藥必在",
    "T38n1775_009:0409b20": "山險，非華堂之所出。集法藥必在險有，",
    "T38n1775_009:0409b21": "非無為之法所出焉。",
    "T38n1775_009:0409b22": "隨授藥故，不盡有為。肇曰：廢捨有為則",
    "T38n1775_009:0409b23": "與群生隔絕，何能隨而授藥？生曰：翻前",
    "T38n1775_009:0409b24": "則是反入生死，必能救眾人。故有下四句",
    "T38n1775_009:0409b25": "也。集法藥者，使備有諸法理也，為功德",
    "T38n1775_009:0409b26": "意矣。隨授藥者，知其所主，隨病授也，為智",
    "T38n1775_009:0409b27": "慧意矣。",
    "T38n1775_009:0409b28": "知眾生病，故不住無為。肇曰：習知眾生",
    "T38n1775_009:0409b29": "病，必知病所盡，豈無為之所能乎？生曰：",
    "T38n1775_009:0409c01": "解其病相，功德意也。",
    "T38n1775_009:0409c02": "滅眾生病，故不盡有為。肇曰：滅眾生病，必",
    "T38n1775_009:0409c03": "造有治，豈盡有為之所能？生曰：達病所",
    "T38n1775_009:0409c04": "應，智慧意也。",
    "T38n1775_009:0409c05": "諸正士菩薩以修此法，不盡有為、不住無為。",
    "T38n1775_009:0409c06": "肇曰：二法雖異而行必相因，故對而辯之。",
    "T38n1775_009:0409c07": "明行名有以，造用不同也。",
    "T38n1775_009:0409c08": "是名盡無盡無閡法門。汝等當學。肇曰：不",
    "T38n1775_009:0409c09": "盡有為，故無閡德之累；不住無為，故",
    "T38n1775_009:0409c10": "無獨善之閡。此二無閡門，是菩薩弘道之要",
    "T38n1775_009:0409c11": "路，佛事無方之所由。勸彼令學，示其佛事",
    "T38n1775_009:0409c12": "不思議道，令必審諸佛無若干也。",
    "T38n1775_009:0409c13": "爾時彼諸菩薩聞說是法，皆大歡喜，以眾妙華",
    "T38n1775_009:0409c14": "若干種色、若干種香，散遍三千大千世界，供",
    "T38n1775_009:0409c15": "養於佛及此經法并諸菩薩已，稽首佛足，歎未",
    "T38n1775_009:0409c16": "曾有，言：釋迦牟尼佛乃能於此善行方便。言已",
    "T38n1775_009:0409c17": "忽然不現，還到彼國。",
    "T38n1775_009:0409c18": "12 見阿閦佛品(九)見阿閦佛品第十二",
    "T38n1775_009:0409c19": "爾時世尊問維摩詰：汝欲見如來，為以何等觀",
    "T38n1775_009:0409c20": "如來乎。什曰：若自有慧眼，則能玄照不",
    "T38n1775_009:0409c21": "待觀形。若無慧眼，則對形而隔，故問其",
    "T38n1775_009:0409c22": "所以，何等觀如來？復次觀佛有三種，一觀",
    "T38n1775_009:0409c23": "形、二觀法身、三觀性空。問言：汝三觀中作",
    "T38n1775_009:0409c24": "何等觀耶？下盡以性空答。此章悉用中百",
    "T38n1775_009:0409c25": "觀破相義，明如來性空。更無異義，故不疏",
    "T38n1775_009:0409c26": "問耳。肇曰：向命文殊共來見佛，雖復舉",
    "T38n1775_009:0409c27": "目順俗而致觀不同。如來逆覩其情，將",
    "T38n1775_009:0409c28": "顯其來觀之旨，以明佛事不可思議，故知而",
    "T38n1775_009:0409c29": "問也。生曰：維摩詰向命諸菩薩共來見佛，",
    "T38n1775_009:0410a01": "迹在人相佛焉。然見佛者，非謂形接得",
    "T38n1775_009:0410a02": "見便為見也，是以問之以明見焉。",
    "T38n1775_009:0410a03": "維摩詰言：如自觀身實相，觀佛亦然。肇曰：",
    "T38n1775_009:0410a04": "佛者何也？蓋窮理盡性大覺之稱也。其道虛",
    "T38n1775_009:0410a05": "玄，固以妙絕常境，心不可以智知、形不以",
    "T38n1775_009:0410a06": "像測，同萬物之為而居不為之域，處言數",
    "T38n1775_009:0410a07": "之內而止無言之鄉，非有而不可為無、非",
    "T38n1775_009:0410a08": "無而不可為有，寂寞虛曠物莫能測，不知",
    "T38n1775_009:0410a09": "所以名，故強謂之覺。其為至也亦以極",
    "T38n1775_009:0410a10": "矣。何則？夫同於得者得亦得之，同於失者",
    "T38n1775_009:0410a11": "失亦得之，是以則真者同真、偽者同偽，如",
    "T38n1775_009:0410a12": "來靈照冥諧一彼實相，實相之相即如來相。",
    "T38n1775_009:0410a13": "故經曰「見實相法為見佛也」。淨名自觀身",
    "T38n1775_009:0410a14": "實相，以為觀如來相，義存於是。生曰：若謂",
    "T38n1775_009:0410a15": "己與佛接為得見者，則己與佛異相去遠",
    "T38n1775_009:0410a16": "矣，豈得見乎？若能如自觀身實相，觀佛亦",
    "T38n1775_009:0410a17": "然，不復相異，以無乖為得見者也。",
    "T38n1775_009:0410a18": "我觀如來，前際不來、後際不去、今則不住。生",
    "T38n1775_009:0410a19": "曰：若以見佛為見者，此理本無。佛又",
    "T38n1775_009:0410a20": "不見也，不見有佛乃為見佛耳。見佛者，",
    "T38n1775_009:0410a21": "見此人為佛，從未來至現在、從現在入",
    "T38n1775_009:0410a22": "過去，故推不見三世有佛也。過去若有便",
    "T38n1775_009:0410a23": "應更來，然其不來，明知佛不在過去矣。未",
    "T38n1775_009:0410a24": "來若有，便應即去，然其不去，明知佛不在",
    "T38n1775_009:0410a25": "未來矣。現在若有，便應有住，然其不住，明",
    "T38n1775_009:0410a26": "知佛不在現在矣。",
    "T38n1775_009:0410a27": "不觀色、不觀色如、不觀色性，不觀受想行識、",
    "T38n1775_009:0410a28": "不觀識如、不觀識性。肇曰：法身超絕三界，",
    "T38n1775_009:0410a29": "非陰界入所攝，故不可以生住去來而覩，",
    "T38n1775_009:0410b01": "不可以五陰如性而觀也。生曰：向云不見",
    "T38n1775_009:0410b02": "佛者，或是已不能見，非無佛也。故復推",
    "T38n1775_009:0410b03": "無佛可見，以盡之焉。人佛者，五陰合成耳。",
    "T38n1775_009:0410b04": "若有，便應色即是佛。若色不即是佛，便應",
    "T38n1775_009:0410b05": "色外有佛也。色外有佛又有三種，佛在色",
    "T38n1775_009:0410b06": "中、色在佛中、色屬佛也。若色即是佛，不應",
    "T38n1775_009:0410b07": "待四也。若色外有佛，不應待色也。若色",
    "T38n1775_009:0410b08": "中有佛，佛無常矣。若佛中有色，佛有分矣。",
    "T38n1775_009:0410b09": "若色屬佛，色不可變矣。色者，色之事也。如",
    "T38n1775_009:0410b10": "者，色不異也。性者，無本為色也。既言其事，",
    "T38n1775_009:0410b11": "事或可改，故言如也。雖曰不改，本或不然，",
    "T38n1775_009:0410b12": "故言性也。然則要備三義，然後成色義也。",
    "T38n1775_009:0410b13": "是以如性五事，亦不得而殊也，至識皆同",
    "T38n1775_009:0410b14": "之焉。既無所見，乃為見實也。以實見為",
    "T38n1775_009:0410b15": "佛，見實所以見佛也。",
    "T38n1775_009:0410b16": "非四大起，同於虛空。肇曰：法身如空，非",
    "T38n1775_009:0410b17": "四大所起造也。生曰：向雖推無人相佛，",
    "T38n1775_009:0410b18": "正可表無實人佛耳，未足以明所以佛",
    "T38n1775_009:0410b19": "者竟無人佛也。若有人佛者，便應從四",
    "T38n1775_009:0410b20": "大起而有也。夫從四大起而有者，是生死",
    "T38n1775_009:0410b21": "人也。佛不然矣，於應為有，佛常無也。",
    "T38n1775_009:0410b22": "六入無積。生曰：夫有人佛者，要從六入",
    "T38n1775_009:0410b23": "積而或出也。既無有積，夫有人佛乎？五",
    "T38n1775_009:0410b24": "是四大所造，故就六以明之焉。",
    "T38n1775_009:0410b25": "眼耳鼻舌身心已過。肇曰：法身過六情，",
    "T38n1775_009:0410b26": "故外入無所積。生曰：上言六入無積故無",
    "T38n1775_009:0410b27": "人佛者，正可無後世人佛耳，未足以明",
    "T38n1775_009:0410b28": "今亦無也，故復即六入云已過也。六入已",
    "T38n1775_009:0410b29": "過者，無積為甚久矣。",
    "T38n1775_009:0410c01": "不在三界。生曰：上言六入已過，容正在",
    "T38n1775_009:0410c02": "有六處。過或不及無六入處也，故復云",
    "T38n1775_009:0410c03": "不在三界矣。",
    "T38n1775_009:0410c04": "三垢已離。肇曰：既越三界，安得三界之",
    "T38n1775_009:0410c05": "垢？生曰：三垢已離，故不在三界也。以無三，",
    "T38n1775_009:0410c06": "為不在三矣。",
    "T38n1775_009:0410c07": "順三脫門。生曰：順三脫門，故離三垢也。",
    "T38n1775_009:0410c08": "以三離三也。",
    "T38n1775_009:0410c09": "三明與無明等。肇曰：法身無相，體順三脫，",
    "T38n1775_009:0410c10": "雖有三明而不異無明也。生曰：順三脫",
    "T38n1775_009:0410c11": "門則等明無明也。三脫門既三而明，故復",
    "T38n1775_009:0410c12": "就三明言之也。",
    "T38n1775_009:0410c13": "不一相、不異相。肇曰：無像不像，故不可",
    "T38n1775_009:0410c14": "為一。像而不像，故不可為異。生曰：等者，",
    "T38n1775_009:0410c15": "兩共等也。兩共等者，不一不異也。",
    "T38n1775_009:0410c16": "不自相、不他相。肇曰：不自而同自，故自而",
    "T38n1775_009:0410c17": "不自。不他而同他，故他而不他。無相之身，",
    "T38n1775_009:0410c18": "豈可以一異自他而觀其體耶？生曰：有自",
    "T38n1775_009:0410c19": "有他則異矣。",
    "T38n1775_009:0410c20": "非無相、非取相。肇曰：既非無物之相，又非",
    "T38n1775_009:0410c21": "可取之相。生曰：若無相，為一矣。又不可",
    "T38n1775_009:0410c22": "取，無一異相也。",
    "T38n1775_009:0410c23": "不此岸、不彼岸、不中流。生曰：順三脫門則",
    "T38n1775_009:0410c24": "到彼岸矣。若有到則不到也，無到不到然",
    "T38n1775_009:0410c25": "後為到耳。此岸者，生死也。彼岸者，涅槃也。",
    "T38n1775_009:0410c26": "中流者，結使也。",
    "T38n1775_009:0410c27": "而化眾生。肇曰：欲言此岸，寂同涅槃。欲",
    "T38n1775_009:0410c28": "言彼岸，生死是安。又非中流，而教化眾生。",
    "T38n1775_009:0410c29": "此蓋道之極也。此岸生死，彼岸涅槃，中流賢",
    "T38n1775_009:0411a01": "聖也。生曰：夫化眾生使其斷結離生死",
    "T38n1775_009:0411a02": "至泥洹耳。而向言無三，似若不復化之，",
    "T38n1775_009:0411a03": "故云爾也，然則三不無矣。",
    "T38n1775_009:0411a04": "觀於寂滅而不永滅。肇曰：觀於寂滅，觀即",
    "T38n1775_009:0411a05": "寂滅。滅而不滅，豈可形名？生曰：既云化眾",
    "T38n1775_009:0411a06": "生，復似見有眾生，故言觀寂滅也。觀寂",
    "T38n1775_009:0411a07": "滅者，非永滅之謂也。",
    "T38n1775_009:0411a08": "不此不彼。生曰：若化眾生，似復在此在",
    "T38n1775_009:0411a09": "彼也。在此在彼者、應化之跡耳、非實爾",
    "T38n1775_009:0411a10": "也。",
    "T38n1775_009:0411a11": "不以此、不以彼。肇曰：不此而同此，故此而",
    "T38n1775_009:0411a12": "不此。不彼而同彼，故彼而不彼。豈復以此",
    "T38n1775_009:0411a13": "而同此、以彼而同彼乎？此明聖心無有以",
    "T38n1775_009:0411a14": "而同也。生曰：雖云不在此不在彼，或復",
    "T38n1775_009:0411a15": "可以此彼之跡化之矣。此彼是眾生所取，",
    "T38n1775_009:0411a16": "非佛以也。",
    "T38n1775_009:0411a17": "不可以智知、不可以識識。肇曰：夫智識之",
    "T38n1775_009:0411a18": "生，生於相內。法身無相，故非智識之所及。",
    "T38n1775_009:0411a19": "生曰：既不在此彼，又不以此彼，豈可以",
    "T38n1775_009:0411a20": "智知識識言其爾哉？",
    "T38n1775_009:0411a21": "無晦無明。肇曰：明越三光，誰謂之闇？闇",
    "T38n1775_009:0411a22": "踰冥室，誰謂之明？然則在闇而闇、在明而",
    "T38n1775_009:0411a23": "明，能闇能明者，豈明闇之所能？故曰無闇",
    "T38n1775_009:0411a24": "無明也。生曰：明不在迹為晦矣，然理不得",
    "T38n1775_009:0411a25": "在耳，非為晦也。迹反有明為明矣，然是",
    "T38n1775_009:0411a26": "彼取得可非為之明也。",
    "T38n1775_009:0411a27": "無名無相。肇曰：不可以名名，不可以相",
    "T38n1775_009:0411a28": "相。生曰：迹中有名，佛無名矣。相為可名",
    "T38n1775_009:0411a29": "之貌也。",
    "T38n1775_009:0411b01": "無強無弱。肇曰：至柔無逆，誰謂之強？剛",
    "T38n1775_009:0411b02": "無不伏，誰謂之弱？生曰：運動天地，非為",
    "T38n1775_009:0411b03": "強也。應盡無常，亦非弱也。",
    "T38n1775_009:0411b04": "非淨非穢。肇曰。在淨而淨，誰謂之穢？在",
    "T38n1775_009:0411b05": "穢而穢，誰謂之淨？然則為強弱淨穢者，果",
    "T38n1775_009:0411b06": "非強弱淨穢之所為也。生曰：相好嚴身非",
    "T38n1775_009:0411b07": "其淨也，金槍馬麥亦非穢也。",
    "T38n1775_009:0411b08": "不在方、不離方。肇曰：法身無在而無不在，",
    "T38n1775_009:0411b09": "無在故不在方，無不在故不離方。生曰：",
    "T38n1775_009:0411b10": "東感則東、西感則西，豈在方哉？然是佛之應，",
    "T38n1775_009:0411b11": "復不得言方非佛也，故言不在不離也。",
    "T38n1775_009:0411b12": "非有為、非無為。肇曰：欲言有耶，無相無",
    "T38n1775_009:0411b13": "名；欲言無耶，備應萬形。生曰：若有則有為，",
    "T38n1775_009:0411b14": "若無則無為。而佛既無此有，又不無有，何",
    "T38n1775_009:0411b15": "所是有為無為哉？",
    "T38n1775_009:0411b16": "無示無說。肇曰？非六情所及，豈可說以",
    "T38n1775_009:0411b17": "示人？生曰：應見者示，應聞者說也。佛本",
    "T38n1775_009:0411b18": "無示無說耳。",
    "T38n1775_009:0411b19": "不施不慳、不戒不犯、不忍不恚、不進不怠、不定",
    "T38n1775_009:0411b20": "不亂、不智不愚。生曰：以六度為體，故能",
    "T38n1775_009:0411b21": "有如向之應耳。而度有度者，則不度也。",
    "T38n1775_009:0411b22": "無度不度，然後度耳。",
    "T38n1775_009:0411b23": "不誠不欺。肇曰：不可以善善，不可以惡",
    "T38n1775_009:0411b24": "惡。生曰：六度以誠實為道也。而誠有誠者",
    "T38n1775_009:0411b25": "則不誠矣。無誠不誠，然後誠耳。",
    "T38n1775_009:0411b26": "不來不去。生曰：既度既誠，便應有感為來，",
    "T38n1775_009:0411b27": "感盡則去也。若有此來去者，復不能來去",
    "T38n1775_009:0411b28": "也。",
    "T38n1775_009:0411b29": "不出不入。肇曰：寂爾而往、泊爾而來，出",
    "T38n1775_009:0411c01": "幽入冥，孰識其動？生曰：來為出，去為入",
    "T38n1775_009:0411c02": "也。",
    "T38n1775_009:0411c03": "一切言語道斷。肇曰：體絕言徑。生曰：稍結",
    "T38n1775_009:0411c04": "之也。言以六度無相為佛，豈可得以言",
    "T38n1775_009:0411c05": "語相說之乎？",
    "T38n1775_009:0411c06": "非福田、非不福田。生曰：以無相為佛，故",
    "T38n1775_009:0411c07": "能使人供養得福，為福田矣。若使是者，則",
    "T38n1775_009:0411c08": "有相乎。",
    "T38n1775_009:0411c09": "非應供養、非不應供養。肇曰：無相之體莫",
    "T38n1775_009:0411c10": "覩其畔，孰知田與非田、應與不應乎？生",
    "T38n1775_009:0411c11": "曰：福田則應供養，非福田則不應供養也。",
    "T38n1775_009:0411c12": "非取非捨。肇曰：取之則失真，捨之則乖",
    "T38n1775_009:0411c13": "道。生曰：福田故應取，非福田故應捨",
    "T38n1775_009:0411c14": "矣。",
    "T38n1775_009:0411c15": "非有相、非無相。肇曰：寂寞無形，非有相",
    "T38n1775_009:0411c16": "也。相三十二，非無相也。生曰：若是福田，為",
    "T38n1775_009:0411c17": "福德人也，福德之人則有相祿矣。",
    "T38n1775_009:0411c18": "同真際、等法性。生曰、無相便是之矣。謂佛",
    "T38n1775_009:0411c19": "為異，故言同等。",
    "T38n1775_009:0411c20": "不可稱、不可量、過諸稱量。肇曰：無相之體，",
    "T38n1775_009:0411c21": "同真際、等法性，言所不能及、意所不能",
    "T38n1775_009:0411c22": "思，越圖度之境、過稱量之域。生曰：既同真",
    "T38n1775_009:0411c23": "際等法性，豈可以意而量之哉？過諸稱",
    "T38n1775_009:0411c24": "量者，言非所及之謂也。",
    "T38n1775_009:0411c25": "非大非小。肇曰，大包天地，不可為小。細",
    "T38n1775_009:0411c26": "入無間，不可為大。能大能小者，其唯無",
    "T38n1775_009:0411c27": "大小乎？生曰？言小則大包天地，言大則細",
    "T38n1775_009:0411c28": "入無間。",
    "T38n1775_009:0411c29": "非見。肇曰：非色故非見也。",
    "T38n1775_009:0412a01": "非聞。肇曰：非聲故非聞也。",
    "T38n1775_009:0412a02": "非覺。肇曰：非香味觸，故非三情所覺也。",
    "T38n1775_009:0412a03": "非知。肇曰。非法，故非意所知也。生曰：非",
    "T38n1775_009:0412a04": "徒不可見聞覺知，亦無可作見聞覺知",
    "T38n1775_009:0412a05": "者矣。",
    "T38n1775_009:0412a06": "離眾結縛。肇曰：無漏之體絕結縛。生曰：",
    "T38n1775_009:0412a07": "既無見聞覺知，於何生結縛哉？",
    "T38n1775_009:0412a08": "等諸智、同眾生。生曰：豈復容智出於群智、",
    "T38n1775_009:0412a09": "自異於眾生哉？",
    "T38n1775_009:0412a10": "於諸法無分別。肇曰：等實相之智、同眾生",
    "T38n1775_009:0412a11": "之性，渾然無際，豈與法有別乎？生曰：於",
    "T38n1775_009:0412a12": "一切法都無復分別情也。",
    "T38n1775_009:0412a13": "一切無得無失、無濁無惱。肇曰：無得故無",
    "T38n1775_009:0412a14": "失，無清故無濁。事外之體，何可惱哉？生",
    "T38n1775_009:0412a15": "曰：有失為濁，既濁成惱也。自此以下明佛",
    "T38n1775_009:0412a16": "無相理中無之也。",
    "T38n1775_009:0412a17": "無作無起。生曰：有濁有惱，便是作起後",
    "T38n1775_009:0412a18": "身。",
    "T38n1775_009:0412a19": "無生無滅。肇曰：法身無為，絕於施造。孰能",
    "T38n1775_009:0412a20": "作之令起、生之使滅乎？生曰：既作起後",
    "T38n1775_009:0412a21": "身，則有生滅者矣。",
    "T38n1775_009:0412a22": "無畏無憂、無喜無厭。生曰：若有生滅，是可",
    "T38n1775_009:0412a23": "畏法也，便欣生而憂滅矣。憂欣無已，故可",
    "T38n1775_009:0412a24": "厭也。",
    "T38n1775_009:0412a25": "無已有、無當有、無今有。肇曰：法身無寄，絕",
    "T38n1775_009:0412a26": "三世之有，三災不能為其患、始終無以化",
    "T38n1775_009:0412a27": "其體，恬淡寂泊、無為無數，豈容憂畏喜厭於",
    "T38n1775_009:0412a28": "其間哉？生曰：既無憂欣，不復受諸有也。",
    "T38n1775_009:0412a29": "不可以一切言說分別顯示。生曰：都結之",
    "T38n1775_009:0412b01": "也。",
    "T38n1775_009:0412b02": "世尊！如來身為若此，作如是觀。肇曰：窮言",
    "T38n1775_009:0412b03": "盡智莫能顯示，來觀之旨為若是者也。",
    "T38n1775_009:0412b04": "以斯觀者，名為正觀；若他觀者，名為邪觀。爾時",
    "T38n1775_009:0412b05": "舍利弗問維摩詰：汝於何沒而來生此。什",
    "T38n1775_009:0412b06": "曰：見其神德奇絕，來處必尊，故問其所",
    "T38n1775_009:0412b07": "從也。維摩恐人存沒生，故下反問，以明無",
    "T38n1775_009:0412b08": "沒生。亦云或有謂維摩生分未盡，故問其",
    "T38n1775_009:0412b09": "沒生。下答不盡善、不長惡，明生分盡也。",
    "T38n1775_009:0412b10": "不直答者，一欲屈聲聞、二不欲自顯所",
    "T38n1775_009:0412b11": "從之美也。肇曰：上云如自觀身實相。實相",
    "T38n1775_009:0412b12": "無生，而今現有生，將成其自觀之義，故以",
    "T38n1775_009:0412b13": "沒生問之也。",
    "T38n1775_009:0412b14": "維摩詰言：汝所得法有沒生乎。肇曰：逆問",
    "T38n1775_009:0412b15": "其所得，以證無沒生也。所得法，即無為無",
    "T38n1775_009:0412b16": "相法也，三乘皆以無相得果也。",
    "T38n1775_009:0412b17": "舍利弗言：無沒生也。若諸法無沒生相，云何問",
    "T38n1775_009:0412b18": "言汝於何沒而來生此。肇曰：以己所得，可",
    "T38n1775_009:0412b19": "知法相。復問奚為？",
    "T38n1775_009:0412b20": "於意云何？譬如幻師幻作男女，寧沒生耶？舍",
    "T38n1775_009:0412b21": "利弗言：無沒生也。汝豈不聞，佛說諸法如幻相",
    "T38n1775_009:0412b22": "乎？答曰：如是。若一切法如幻相者，云何問言汝",
    "T38n1775_009:0412b23": "於何沒而來生此。肇曰：生猶化存、死猶化",
    "T38n1775_009:0412b24": "往，物無不爾，獨問何為？",
    "T38n1775_009:0412b25": "舍利弗！沒者為虛誑法壞敗之相，生者為虛誑",
    "T38n1775_009:0412b26": "法相續之相。肇曰：先定沒生之相也。生",
    "T38n1775_009:0412b27": "曰：是生死之理，而不實也。",
    "T38n1775_009:0412b28": "菩薩雖沒，不盡善本；雖生，不長諸惡。什曰：",
    "T38n1775_009:0412b29": "凡夫死時起惡滅善，既生則眾惡增長。菩薩",
    "T38n1775_009:0412c01": "則不然。復次凡夫善本盡，故命終長顛倒惡",
    "T38n1775_009:0412c02": "心，然後受生。菩薩則不然，法化清淨，隨",
    "T38n1775_009:0412c03": "意所之，故無此一患。無此一患，則雖迹有",
    "T38n1775_009:0412c04": "去來，而非沒生之謂也。上先以性空明無",
    "T38n1775_009:0412c05": "沒生，今以法化自在明無沒生。求之二門",
    "T38n1775_009:0412c06": "則沒生無寄，而問沒生，失之遠矣。肇曰：善",
    "T38n1775_009:0412c07": "惡者皆是虛誑相續之相，敗壞法耳。然凡夫",
    "T38n1775_009:0412c08": "生則長惡、沒則盡善。菩薩生則長善、沒則",
    "T38n1775_009:0412c09": "盡惡。沒生雖同，長盡不一，然俱是虛誑敗",
    "T38n1775_009:0412c10": "壞之相，何異幻化耶？生曰：生死尚不實，",
    "T38n1775_009:0412c11": "不應致問，況都無之耶。生死沒者，福德盡",
    "T38n1775_009:0412c12": "故也，生者必長諸惡也。",
    "T38n1775_009:0412c13": "是時佛告舍利弗：有國名妙喜，佛號無動，是維",
    "T38n1775_009:0412c14": "摩詰於彼國沒而來生此。肇曰：上答無生，",
    "T38n1775_009:0412c15": "此出生處。應物而唱，未始無益。",
    "T38n1775_009:0412c16": "舍利弗言，未曾有也。世尊！是人乃能捨清淨土",
    "T38n1775_009:0412c17": "而來樂此多怒害處。肇曰：此土方於餘國，",
    "T38n1775_009:0412c18": "怒害最多。",
    "T38n1775_009:0412c19": "維摩詰語舍利弗：於意云何？日光出時，與冥",
    "T38n1775_009:0412c20": "合乎？答曰？不也。日光出時則無眾冥。維摩詰言：",
    "T38n1775_009:0412c21": "夫日何故行閻浮提？答曰：欲以明照為之除冥。",
    "T38n1775_009:0412c22": "維摩詰言：菩薩如是。雖生不淨佛土，為化眾生，",
    "T38n1775_009:0412c23": "不與愚闇而共合也，但滅眾生煩惱闇耳。是時",
    "T38n1775_009:0412c24": "大眾渴仰欲見妙喜世界無動如來及其菩薩",
    "T38n1775_009:0412c25": "聲聞之眾。佛知一切眾會所念，告維摩詰言：善",
    "T38n1775_009:0412c26": "男子！為此眾會現妙喜國無動如來及諸菩薩",
    "T38n1775_009:0412c27": "聲聞之眾。眾皆欲見。什曰：為下欲修淨",
    "T38n1775_009:0412c28": "國及往生者現其剎也。不遙現而接來",
    "T38n1775_009:0412c29": "者，將顯維摩神力故也。即事則情悅而悟",
    "T38n1775_009:0413a01": "深，故舉令現此事耳。肇曰：既覩大眾渴仰",
    "T38n1775_009:0413a02": "之情，將顯淨名不思議德，故告令現本",
    "T38n1775_009:0413a03": "國。",
    "T38n1775_009:0413a04": "於是維摩詰心念：吾當不起于座，接妙喜國鐵",
    "T38n1775_009:0413a05": "圍、山川溪谷江河大海泉源、須彌諸山及日月",
    "T38n1775_009:0413a06": "星宿、天龍鬼神梵天等宮，并諸菩薩聲聞之眾，",
    "T38n1775_009:0413a07": "城邑聚落男女大小乃至無動如來。肇曰：",
    "T38n1775_009:0413a08": "屈尊為難，故言乃至。",
    "T38n1775_009:0413a09": "及菩提樹諸妙蓮華，能於十方作佛事者。什",
    "T38n1775_009:0413a10": "曰：華上或現化佛、或放光明，及說法種種",
    "T38n1775_009:0413a11": "變現，發悟眾生也。肇曰：彼菩提樹及妙蓮",
    "T38n1775_009:0413a12": "華皆能放光明，於十方作佛事。及華上化",
    "T38n1775_009:0413a13": "佛菩薩，亦於十方作佛事。皆通取來也。",
    "T38n1775_009:0413a14": "三道寶階從閻浮提至忉利天，以此寶階諸天",
    "T38n1775_009:0413a15": "來下，悉為禮敬無動如來，聽受經法。肇曰：",
    "T38n1775_009:0413a16": "欲天報通，足能凌虛，然彼土以寶階嚴飾",
    "T38n1775_009:0413a17": "為遊戲之路，故同以往反也。",
    "T38n1775_009:0413a18": "閻浮提人亦登其階上升忉利，見彼諸天。肇",
    "T38n1775_009:0413a19": "曰：嚴淨之土福慶所集，人天之報相殊未",
    "T38n1775_009:0413a20": "幾，故同路往反有交遊之歡娛也。",
    "T38n1775_009:0413a21": "妙喜世界成就如是無量功德，上至阿迦膩吒",
    "T38n1775_009:0413a22": "天下至水際，以右手斷取如陶家輪。什曰：",
    "T38n1775_009:0413a23": "梵本云「如斷泥」，今言如陶家輪，明就中",
    "T38n1775_009:0413a24": "央斷取如陶家輪，下不著地、四邊相絕也。",
    "T38n1775_009:0413a25": "入此世界，猶持華鬘示一切眾。作是念已，入於",
    "T38n1775_009:0413a26": "三昧，現神通力。肇曰：重為輕根、靜為躁",
    "T38n1775_009:0413a27": "君，非三昧之力無以運神足之勳。",
    "T38n1775_009:0413a28": "以其右手斷取妙喜世界。什曰：斷取，明",
    "T38n1775_009:0413a29": "不盡來。",
    "T38n1775_009:0413b01": "置於此土。彼得神通菩薩及聲聞眾，并餘天人",
    "T38n1775_009:0413b02": "俱發聲言：唯然世尊！誰取我去！願見救護。肇",
    "T38n1775_009:0413b03": "曰！大通菩薩逆見變瑞，為眾而問；其餘天",
    "T38n1775_009:0413b04": "人未了而問，恐畏未盡，故求救護。",
    "T38n1775_009:0413b05": "無動佛言：非我所為。是維摩詰神力所作。其餘",
    "T38n1775_009:0413b06": "未得神通者，不覺不知己之所往。妙喜世界雖",
    "T38n1775_009:0413b07": "入此土而不增減，於是世界亦不迫隘如本無",
    "T38n1775_009:0413b08": "異。爾時釋迦牟尼佛告諸大眾：汝等且觀妙喜",
    "T38n1775_009:0413b09": "世界無動如來其國嚴飾、菩薩行淨、弟子清白。",
    "T38n1775_009:0413b10": "皆曰：唯然已見。佛言：若菩薩欲得如是清淨佛",
    "T38n1775_009:0413b11": "土，當學無動如來所行之道。肇曰：登高必",
    "T38n1775_009:0413b12": "由其本，求果必尋其因。",
    "T38n1775_009:0413b13": "現此妙喜國時，娑婆世界十四那由他人。肇",
    "T38n1775_009:0413b14": "曰：十萬為一那由他也。",
    "T38n1775_009:0413b15": "發阿耨多羅三藐三菩提心，皆願生於妙喜佛",
    "T38n1775_009:0413b16": "土。釋迦牟尼佛即記之曰：當生彼國。時妙喜世",
    "T38n1775_009:0413b17": "界於此國土所應饒益其事訖已，還復本處，",
    "T38n1775_009:0413b18": "舉眾皆見。佛告舍利弗：汝見此妙喜世界及",
    "T38n1775_009:0413b19": "無動佛不。肇曰：將因舍利弗明聖集難",
    "T38n1775_009:0413b20": "遇、經道難聞，故別問汝見不。",
    "T38n1775_009:0413b21": "唯然已見。世尊！願使一切眾生得清淨土如無",
    "T38n1775_009:0413b22": "動佛，獲神通力如維摩詰。肇曰：因其所見",
    "T38n1775_009:0413b23": "而生願也。",
    "T38n1775_009:0413b24": "世尊！我等快得善利，得見是人親近供養。肇",
    "T38n1775_009:0413b25": "曰：自慶之辭。",
    "T38n1775_009:0413b26": "其諸眾生，若今現在、若佛滅後聞此經者亦得",
    "T38n1775_009:0413b27": "善利，況復聞已信解、受持讀誦解說、如法修行。",
    "T38n1775_009:0413b28": "若有手得是經典者，便為已得法寶之藏。肇",
    "T38n1775_009:0413b29": "曰：手得經卷，雖未誦持，如人已得寶藏",
    "T38n1775_009:0413c01": "未得用耳。上直以聞通況，今別結其德品",
    "T38n1775_009:0413c02": "其升降也。",
    "T38n1775_009:0413c03": "若有讀誦、解釋其義、如說修行，則為諸佛之",
    "T38n1775_009:0413c04": "所護念。肇曰：行應於內、護念於外，理會",
    "T38n1775_009:0413c05": "冥感，自然之數耳。",
    "T38n1775_009:0413c06": "其有供養如是人者，當知則為供養於佛。肇",
    "T38n1775_009:0413c07": "曰：是人即佛所護念人。",
    "T38n1775_009:0413c08": "其有書持此經卷者，當知其室則有如來。肇",
    "T38n1775_009:0413c09": "曰：隨所止之室書持此經，當知其室即有",
    "T38n1775_009:0413c10": "如來。書持重於手得也。",
    "T38n1775_009:0413c11": "若聞是經能隨喜者，斯人則為取一切智。肇",
    "T38n1775_009:0413c12": "曰：若聞是經，能隨義而喜者，斯人會得一",
    "T38n1775_009:0413c13": "切智，故言取。",
    "T38n1775_009:0413c14": "若能信解此經，乃至一四句偈為他說者，當",
    "T38n1775_009:0413c15": "知此人即是受阿耨多羅三藐三菩提記。肇",
    "T38n1775_009:0413c16": "曰：明一四句為他人說，其福多於隨喜，故",
    "T38n1775_009:0413c17": "言即是受記。前言取者，以會歸為言耳，",
    "T38n1775_009:0413c18": "未及記耳。",
    "T38n1775_009:0413c19": "注維摩詰經卷第九"
}