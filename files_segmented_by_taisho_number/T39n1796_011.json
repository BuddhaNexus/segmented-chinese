{
    "T39n1796_011:0691a02": "大毘盧遮那成佛經疏卷第十一",
    "T39n1796_011:0691a04": "沙門一行阿闍梨記",
    "T39n1796_011:0691a05": "6 悉地出現品(一一-一二)1悉地出現品第六",
    "T39n1796_011:0691a06": "「爾時世尊復觀諸大眾會，為欲滿足一切願",
    "T39n1796_011:0691a07": "故，復說三世無量門決定智圓滿法句」者，觀",
    "T39n1796_011:0691a08": "察大眾非無因緣。先以佛心而觀察彼眾生",
    "T39n1796_011:0691a09": "種相體性，堪受何法，應何種而得利益。如是",
    "T39n1796_011:0691a10": "觀已，當知於彼彼法門而得悟入故。為欲說",
    "T39n1796_011:0691a11": "此，故先觀機也。三世無量決定智門，謂於一",
    "T39n1796_011:0691a12": "念三世之中無量無礙智門。佛以種種方便",
    "T39n1796_011:0691a13": "說斯妙法，一切眾生各隨所應智門而得決",
    "T39n1796_011:0691a14": "定，其門無量，故言無量門也。佛觀大眾會，為",
    "T39n1796_011:0691a15": "說此普門法界趣入之門，欲令各隨本緣而",
    "T39n1796_011:0691a16": "得決定，故名決定智門也。法句者，謂先觸事，",
    "T39n1796_011:0691a17": "從事能生於理，故名為句，即是句偈依，世",
    "T39n1796_011:0691a18": "句偈法以名字說。滿足者，入此法門能生法",
    "T39n1796_011:0691a19": "門，能生法界無相如來自證祕密之法，將欲",
    "T39n1796_011:0691a20": "以如是法滿足一切眾生，令無空過故也。此",
    "T39n1796_011:0691a21": "句即是偈也，未及會句，後當以義作句偈也。",
    "T39n1796_011:0691a22": "「虛空無垢無自性，能授種種諸巧智」者，謂一",
    "T39n1796_011:0691a23": "切智智之心等空，無垢、無量、無礙、無有分",
    "T39n1796_011:0691a24": "別，即是諸佛大空現證之法。無自性者，謂此",
    "T39n1796_011:0691a25": "空無垢清淨法界，亦復無有自性，不可執取",
    "T39n1796_011:0691a26": "也。以如是即彼大空，無為亦無自性故，能生",
    "T39n1796_011:0691a27": "一切智智，即是巧智，智之異名也。若非巧智，",
    "T39n1796_011:0691a28": "豈能隨一切眾生種種心行，見其所樂見身，",
    "T39n1796_011:0691a29": "說其所宜聞法，稱其得解之機，皆悉不虛而",
    "T39n1796_011:0691b01": "入一切平等法界，即是巧中之極巧也。以平等",
    "T39n1796_011:0691b02": "空亦無自性，有相生滅亦復無性，故於法自",
    "T39n1796_011:0691b03": "在能生巧智，普與一切眾生之願。不可思議",
    "T39n1796_011:0691b04": "度量也。「由本自性常空故，緣起甚深難可見」",
    "T39n1796_011:0691b05": "者，此不可得空之自性，即是第一常住法佛",
    "T39n1796_011:0691b06": "之身。以離空非空等八顛倒相，是即甚深從",
    "T39n1796_011:0691b07": "緣起法，無為無作而能不動法界普應眾生，",
    "T39n1796_011:0691b08": "機應相關如月現清水。如是緣起法，不可思",
    "T39n1796_011:0691b09": "議也空之自性常有，不是先無今有、已有還無，故謂空本性如是也。「於長恒時殊勝",
    "T39n1796_011:0691b10": "進，隨念施與無上果」者，恒謂常修如是法行，",
    "T39n1796_011:0691b11": "乃至大空亦不可得，無自性故。猶如大空而",
    "T39n1796_011:0691b12": "能生起萬行，此甚深平等法界之行，行者若",
    "T39n1796_011:0691b13": "能常如是行，即能隨眾生所思願而滿足之，",
    "T39n1796_011:0691b14": "乃至無上大願亦能與彼也。「譬如一切趣宮",
    "T39n1796_011:0691b15": "室，皆依虛空無著行」者，此恐人不信解，更引",
    "T39n1796_011:0691b16": "譬譬之。如一切世間皆依於空而得安住，而",
    "T39n1796_011:0691b17": "此大空更無所依，不作是念：「一切世間由我",
    "T39n1796_011:0691b18": "而生、依我而住。」此世間亦於處空不念恩德，",
    "T39n1796_011:0691b19": "而求報之，不作是念：「此空力故，令我得如是",
    "T39n1796_011:0691b20": "安穩。」何以故？不見虛空有造作之行，故不念",
    "T39n1796_011:0691b21": "報也。故次會云「此清淨法亦如是，三有無餘",
    "T39n1796_011:0691b22": "清淨生」者，合云如上所說之行亦同於空，除",
    "T39n1796_011:0691b23": "三有之障令無有餘，能生清淨之法所稱法",
    "T39n1796_011:0691b24": "性清淨妙身之生也。次云「昔勝生嚴修此故，",
    "T39n1796_011:0691b25": "得有一切如來行」者，更引古為證。勝生謂先",
    "T39n1796_011:0691b26": "生也，先生謂先覺是法者。若覺此法即無盡",
    "T39n1796_011:0691b27": "莊嚴，無盡莊嚴定慧神力妙嚴之藏。謂過去",
    "T39n1796_011:0691b28": "菩薩名為勝生嚴，此即佛子也。即是先修行",
    "T39n1796_011:0691b29": "者，如言先生也。梵云避部，是不久滿足諸財",
    "T39n1796_011:0691c01": "寶，謂法財也，即此德以嚴身也。此先覺者，即",
    "T39n1796_011:0691c02": "曾得如是法，一切諸佛亦皆得此法也。次云",
    "T39n1796_011:0691c03": "「非他句有難可得，作世遍明如世尊，者，次意",
    "T39n1796_011:0691c04": "云：若離此更於餘法句中能成如是不思議",
    "T39n1796_011:0691c05": "法界之果，無有是處。假使於中求之，亦無得",
    "T39n1796_011:0691c06": "理。如水中求油，無有是處。若人能得此自證",
    "T39n1796_011:0691c07": "非他、不由他悟之法，即能照明世間，如日照",
    "T39n1796_011:0691c08": "之。亦如佛出世時，普為一切無明世間而作",
    "T39n1796_011:0691c09": "大明也。「說極清淨修行法，深廣無盡離分別」",
    "T39n1796_011:0691c10": "者，佛說此極清淨無分別離分別甚深自證",
    "T39n1796_011:0691c11": "之法，此法深廣，不可思議、不可破壞，無有",
    "T39n1796_011:0691c12": "窮盡。即是歎法德之意也。「爾時毘盧遮那世",
    "T39n1796_011:0691c13": "尊說此伽陀已，觀察金剛手等一切大眾，告",
    "T39n1796_011:0691c14": "執金剛言：善男子！各各當現法界神力」，神力，",
    "T39n1796_011:0691c15": "亦是動用神變也。此神變是廣義，從一得多",
    "T39n1796_011:0691c16": "也。「悉地流出句。若眾生見如是法，發歡喜踊",
    "T39n1796_011:0691c17": "躍得樂受住」者，佛觀大眾非無因緣，為欲令",
    "T39n1796_011:0691c18": "彼各各說，從不思議法界自在神通之力流",
    "T39n1796_011:0691c19": "出悉地之句也。此流出名為門，是梵音多",
    "T39n1796_011:0691c20": "含，今此中意明流出也。謂從自證法界佛心，",
    "T39n1796_011:0691c21": "而流出無量巧智之門。即是如前一一菩薩",
    "T39n1796_011:0691c22": "金剛各是如來內證之德，從此現法門，門有",
    "T39n1796_011:0691c23": "傳法攝眾生者，引彼一類從此門入，而到一",
    "T39n1796_011:0691c24": "切智智之地。佛意令彼各說入實相門，若有",
    "T39n1796_011:0691c25": "眾生種彼根性者，當生喜悅發起善根，即從",
    "T39n1796_011:0691c26": "此門成勝進行，住於如來安樂之行也。時諸",
    "T39n1796_011:0691c27": "執金剛，為毘盧遮那世尊作禮，「如是法主！依",
    "T39n1796_011:0691c28": "所教勅」者，依佛所命，不敢有違。然如來是法",
    "T39n1796_011:0691c29": "主，若於法主前各各異說，則非所應。是請佛",
    "T39n1796_011:0692a01": "自說，令一切聞也。何以故？世尊！於世尊前自",
    "T39n1796_011:0692a02": "說如是隨所通達法，非是所宜。此是迴文也。",
    "T39n1796_011:0692a03": "時諸金剛復請佛言：「惟願世尊哀愍我等，示",
    "T39n1796_011:0692a04": "現悉地流出句。何以故？於尊者薄伽梵前而",
    "T39n1796_011:0692a05": "自宣示所通達法，非是所宜」者，此意云何？如",
    "T39n1796_011:0692a06": "來法王尊勝無上，以於此法中現前通達，究",
    "T39n1796_011:0692a07": "了明見無有餘故。我等由佛恩力，各從一門",
    "T39n1796_011:0692a08": "隨自心量而得通達。若於如是大法主前而",
    "T39n1796_011:0692a09": "自稱說，則非所應。此是慚愧謙退之意也。如",
    "T39n1796_011:0692a10": "是陳意，願佛自說也。何以故？為未來世眾生，",
    "T39n1796_011:0692a11": "當遇是法得大利益，開佛知見速得成辦如",
    "T39n1796_011:0692a12": "來安樂行故。如是說已，如來告金剛手等言：",
    "T39n1796_011:0692a13": "「善哉善哉善男子！此如來所說法毘奈耶中",
    "T39n1796_011:0692a14": "稱讚一切，所謂有羞。若有羞善男子善女人，",
    "T39n1796_011:0692a15": "見如是法速生二事，謂不作所不應作，眾所",
    "T39n1796_011:0692a16": "稱讚」者，佛讚意言：此諸善士雖於所入法門",
    "T39n1796_011:0692a17": "得善通達，以仰敬如來生慚愧故，不敢陳說。",
    "T39n1796_011:0692a18": "當知即是善士之相，故言善哉善哉也。次即",
    "T39n1796_011:0692a19": "因其所行而引接之，故言如來所說法律之",
    "T39n1796_011:0692a20": "中，唯常稱歎一法，所謂羞恥也。西方梵音與",
    "T39n1796_011:0692a21": "慚愧異名。更相釋云何慚愧？謂具羞恥。若人",
    "T39n1796_011:0692a22": "具羞恥之心，即是有慚愧也。如來常稱歎此",
    "T39n1796_011:0692a23": "一法。若人能有羞恥者，則成就祕密之行，",
    "T39n1796_011:0692a24": "當知即是發迹之處故。因有羞恥故，得具二",
    "T39n1796_011:0692a25": "法：一者所不應作事業皆悉不作。云何不應",
    "T39n1796_011:0692a26": "作耶？如世間人，各當觀察自種性中不應作",
    "T39n1796_011:0692a27": "事，即不敢作，世間名為有羞恥人。今此善男",
    "T39n1796_011:0692a28": "子亦爾，於如來種性之中而自觀察，知此法",
    "T39n1796_011:0692a29": "中一切惡業皆當不作。即一也。由不作惡故，",
    "T39n1796_011:0692b01": "則為如來之所稱歎。非但如來，亦為十方諸",
    "T39n1796_011:0692b02": "天人阿修羅、沙門婆羅門眾及凡聖大眾常",
    "T39n1796_011:0692b03": "所稱歎傳宣說，此即是不作眾惡之果報也。",
    "T39n1796_011:0692b04": "又眾所稱歎，即是俱行一切善義。由具一切",
    "T39n1796_011:0692b05": "善故，為大眾稱歎也。「復有二事，所謂未至令",
    "T39n1796_011:0692b06": "至」者，謂未至者令至，得到一切智智之妙寶",
    "T39n1796_011:0692b07": "洲所。由有羞恥故能行二法，由前二得則能",
    "T39n1796_011:0692b08": "至所至處，昔所未悟而今得悟、昔所未聞而",
    "T39n1796_011:0692b09": "今得聞故。是一也。二者由得至所未至故，即",
    "T39n1796_011:0692b10": "是生於如來種性之中也。與一切佛菩薩共",
    "T39n1796_011:0692b11": "同一處，常不捨離微妙勝進。即其二也。「復",
    "T39n1796_011:0692b12": "有二事，謂住尸羅」者，所謂除熱得清涼是尸",
    "T39n1796_011:0692b13": "羅義。如其熱者思清涼池涼室，善得入者即",
    "T39n1796_011:0692b14": "離熱惱眾患。又如熱病之人得除熱毒病，即",
    "T39n1796_011:0692b15": "身心清涼善得安樂，義同清涼義也。菩薩之",
    "T39n1796_011:0692b16": "人性戒成就，不由制戒任運而有。譬如大海",
    "T39n1796_011:0692b17": "其性自爾不宿死屍，非有人物令彼如此。非",
    "T39n1796_011:0692b18": "同聲聞戒也。第二法者，由具戒故，常得生於",
    "T39n1796_011:0692b19": "人天中。此謂未得法身地者，世世生處常在",
    "T39n1796_011:0692b20": "人中天上，得離障、見佛聞法，此即大利也。「善",
    "T39n1796_011:0692b21": "哉諦聽！善思念之。我當宣說真言成就流出",
    "T39n1796_011:0692b22": "相應句」者，此善哉中有二仁者義，謂佛歎彼",
    "T39n1796_011:0692b23": "賢善之德，而或告之令善聽也。流出者，如佛",
    "T39n1796_011:0692b24": "出光，先有出處，謂面門豪相頂髻等處。出作",
    "T39n1796_011:0692b25": "佛事已周竟已，而復還入。此流出真言亦如",
    "T39n1796_011:0692b26": "是，當知從真言中流出也。謂流出悉地之果。",
    "T39n1796_011:0692b27": "此真言本從如來自證之德，於佛心地而出",
    "T39n1796_011:0692b28": "現，作無量法門大作佛事。作佛事已，令彼應",
    "T39n1796_011:0692b29": "度眾生即從此門入佛法界，故名流出也。故",
    "T39n1796_011:0692c01": "次言此所「流出相應句，真言門修菩提諸菩",
    "T39n1796_011:0692c02": "薩，速於是中當得真言悉地之果」者，此中果",
    "T39n1796_011:0692c03": "者，謂得不思議一切智智之果也。次之初首，",
    "T39n1796_011:0692c04": "「若行者見漫荼羅尊所印可成就真語」者，自",
    "T39n1796_011:0692c05": "此以下更明次第供養法。先得見漫荼羅，非",
    "T39n1796_011:0692c06": "但得見而已，須為師加法引入，如前所說。非",
    "T39n1796_011:0692c07": "但得入而已，次第修行。隨法修行故，得阿闍",
    "T39n1796_011:0692c08": "梨印可傳法。得印可灌頂故，次云真言成就",
    "T39n1796_011:0692c09": "也。復次〈世間持誦品〉中先觀圓明中，有環遶",
    "T39n1796_011:0692c10": "真言字輪頭尾念誦，時從初字於口中入流入",
    "T39n1796_011:0692c11": "身中，猶如入息周遍身分。此是如來自在神",
    "T39n1796_011:0692c12": "力之所加持。如是念者，能除眾生一切業垢",
    "T39n1796_011:0692c13": "也。如是遍身已，還從口出入尊足下，遍至本",
    "T39n1796_011:0692c14": "處。如是一一字流入之時，以次字即相續不",
    "T39n1796_011:0692c15": "斷次第連環也。若初學人恐心散亂不能如",
    "T39n1796_011:0692c16": "是成者，當只觀種子字，如前作之，乃至心",
    "T39n1796_011:0692c17": "串習已，漸加字也。移此一段入前品中，如前",
    "T39n1796_011:0692c18": "說見漫荼羅又得入已，作諸法事乃至灌頂。",
    "T39n1796_011:0692c19": "既得受法，如法修行，善解真言中次第法用",
    "T39n1796_011:0692c20": "明了無礙，堪能傳法得師印可。經言尊者，即",
    "T39n1796_011:0692c21": "是師也。又能「發菩提心」者，所謂為求如來自",
    "T39n1796_011:0692c22": "在之業，普門利益一切眾生故，而行此行，非",
    "T39n1796_011:0692c23": "為餘事。「深信慈悲無有慳悋」者，謂於甚深廣",
    "T39n1796_011:0692c24": "大不思議法，決定正信無有疑心也。又於財",
    "T39n1796_011:0692c25": "法心無慳悋，以大慈悲心哀愍一切，常作利",
    "T39n1796_011:0692c26": "他之行，不求自利也。「住於調伏」者，謂自調六",
    "T39n1796_011:0692c27": "情諸根，此即性戒也。「能善分別從緣所生」法",
    "T39n1796_011:0692c28": "者，譬如明鏡，現對眾色明了現前。如是等法，",
    "T39n1796_011:0692c29": "非由鏡中先有，非由色從外來，當知二法和",
    "T39n1796_011:0693a01": "合亦不能生，而於是中宛然明了，不可執取、",
    "T39n1796_011:0693a02": "不可求得，而亦非有非無，但從眾緣和合故",
    "T39n1796_011:0693a03": "有可見。如是一切法當知亦爾，乃至十喻皆",
    "T39n1796_011:0693a04": "能通達。如是觀已，於真言悉地之果亦如是",
    "T39n1796_011:0693a05": "觀之。此悉地相，由自持誦者及本尊真言和",
    "T39n1796_011:0693a06": "合因緣，則有一切不思議事。法界鏡像不可",
    "T39n1796_011:0693a07": "取著而種種成就也。「受持禁戒」者，即是持明",
    "T39n1796_011:0693a08": "之具戒，於中一一法則皆善受持。以是因緣",
    "T39n1796_011:0693a09": "不犯三昧耶法，得悉地成就也。「善住眾學」者，",
    "T39n1796_011:0693a10": "即是真言門上中下法成就之相。一一所應",
    "T39n1796_011:0693a11": "學事皆善通達，即是善住上中下法之中也。",
    "T39n1796_011:0693a12": "「具巧方便」者，即是體解如來善權之用。如修",
    "T39n1796_011:0693a13": "真言行時，或於出家二乘法戒有所違犯，不",
    "T39n1796_011:0693a14": "應生如是迷執，我由此事故毀犯是戒。當知",
    "T39n1796_011:0693a15": "去惡趣，心懷惡作而妨正修。何以故？如來所",
    "T39n1796_011:0693a16": "有方便，唯為如是大事因緣。若令為不持方",
    "T39n1796_011:0693a17": "便諸乘清淨戒故，而妨真言圓滿之行，無此",
    "T39n1796_011:0693a18": "理也。是故行者設有犯時，當生是念：「我今志",
    "T39n1796_011:0693a19": "求無上大乘，普利一切有情故。事不兼遂故，",
    "T39n1796_011:0693a20": "於是中有所違犯。若我逮得成就果已，當應",
    "T39n1796_011:0693a21": "悔過。」以此善心非是犯戒因緣故，不名犯戒",
    "T39n1796_011:0693a22": "也。勇猛者，義如前師弟子中說。「知時非時」者，",
    "T39n1796_011:0693a23": "真言門中一一次第法用，不得迴前著後、迴",
    "T39n1796_011:0693a24": "後著前，應先作者先作，應後作者亦如是，即",
    "T39n1796_011:0693a25": "名為時。乃至飲食睡眠種種諸行，各有時非",
    "T39n1796_011:0693a26": "時相。如真言行者，若晝復睡眠、通夜不寢，如",
    "T39n1796_011:0693a27": "是等事亦非三昧耶，非合時也。「好行惠捨」者，",
    "T39n1796_011:0693a28": "真言行菩薩常以財法施，攝取眾生令入佛",
    "T39n1796_011:0693a29": "道。若不能如是隨力作者，即犯持明戒也。「心",
    "T39n1796_011:0693b01": "無怖畏」者，若在眾中，有諸異解異見眾生，或",
    "T39n1796_011:0693b02": "斷疑、或試問深淺故有所諮問，爾時安住於",
    "T39n1796_011:0693b03": "法，以無畏心、無取著心隨問為說，令得入於",
    "T39n1796_011:0693b04": "正見之中，心不怯弱也。「勤修真言行法」者，於",
    "T39n1796_011:0693b05": "修行門，終不中斷、無有停滯。若在中路悠廢，",
    "T39n1796_011:0693b06": "即非精進之相，當得者不得、已得者退失，即",
    "T39n1796_011:0693b07": "令於道有礙。是故行者一心精進如救頭燃，",
    "T39n1796_011:0693b08": "以精進不放逸故，乃至能於此生得佛知見，",
    "T39n1796_011:0693b09": "何況諸餘助道之法。不爾，犯三昧耶法。「通達",
    "T39n1796_011:0693b10": "真言實義」者，知上中下成就中甚深意趣。一",
    "T39n1796_011:0693b11": "一字中男女聲等，從所入門乃至成佛，於中",
    "T39n1796_011:0693b12": "通塞之相善分別知。所以爾者？此諸真言即",
    "T39n1796_011:0693b13": "是如來自證之德，以此莊嚴法身，令諸眾生",
    "T39n1796_011:0693b14": "各從有緣之門見實相故。若入一字之時，即",
    "T39n1796_011:0693b15": "具無量門功德，無二無別也。「常樂坐禪樂作",
    "T39n1796_011:0693b16": "成就」者，於真言門中，心住一境而不散亂。如",
    "T39n1796_011:0693b17": "觀字觀聲本尊種子，隨於一事心不外緣，即",
    "T39n1796_011:0693b18": "能得大成就。若心在散亂，設經無量劫中欲",
    "T39n1796_011:0693b19": "求成就尚不可得，何況一生現得法利耶？次",
    "T39n1796_011:0693b20": "說真言成就之相。或有疑言：諸法實相無為",
    "T39n1796_011:0693b21": "法中，亦云何有如是種種事相耶？今欲悟彼",
    "T39n1796_011:0693b22": "故，答言：此事實有，不應生疑也。且取世事為",
    "T39n1796_011:0693b23": "譬喻。又「祕密主！譬如欲界有自在悅滿意明，",
    "T39n1796_011:0693b24": "乃至一切欲處天子」，如大乘中說，欲界有卅",
    "T39n1796_011:0693b25": "六處，謂寒熱地獄各八共成十六也，又四大",
    "T39n1796_011:0693b26": "洲，此四洲又各有二隨州合十二州并前廿八，及六天并",
    "T39n1796_011:0693b27": "傍生鬼合三十六，此自在天主以此悅滿意明力",
    "T39n1796_011:0693b28": "故，現種種雜色欲樂之具，能於一時滿此卅",
    "T39n1796_011:0693b29": "六處。又云「於此迷醉出眾妙雜類，乃至而亦",
    "T39n1796_011:0693c01": "自受用之」者，所為一切天子天女等，示現內",
    "T39n1796_011:0693c02": "外有情無情之境。如現食味音樂等，一一可",
    "T39n1796_011:0693c03": "得現前受用。若見女色等身，亦可五欲自娛，",
    "T39n1796_011:0693c04": "各隨彼心之所欲。為遇極妙五欲境故，心皆",
    "T39n1796_011:0693c05": "迷醉也。何況如來真言，而不能普見色身作",
    "T39n1796_011:0693c06": "佛事耶？又善男子！如摩醯首羅天王有一明",
    "T39n1796_011:0693c07": "名曰勝意生明，以此真言力故，能於一時作",
    "T39n1796_011:0693c08": "大變化，遍此三千大千世界現，為一一眾生",
    "T39n1796_011:0693c09": "現所愛樂諸利益事，隨彼受用皆實不虛。又",
    "T39n1796_011:0693c10": "化淨居天身及彼微妙受用之事，如經所說，",
    "T39n1796_011:0693c11": "何況如來真言力耶？且置是事，如世幻者尚",
    "T39n1796_011:0693c12": "能以其真言，云現種種園菓及乘人畜等。又",
    "T39n1796_011:0693c13": "如阿修羅自有真言，能化其身同於帝釋，坐",
    "T39n1796_011:0693c14": "於三十三天善法堂上，令一切天皆生疑怪。又",
    "T39n1796_011:0693c15": "如世人有真言，能攝諸毒及寒熱眾患。又有",
    "T39n1796_011:0693c16": "𢖲怛哩天自有真言，能為一切人作大疾疫。",
    "T39n1796_011:0693c17": "乃至世間現有人，以真言故，變火為冷、變氷",
    "T39n1796_011:0693c18": "令熱。何況如來自在神力所加持真言，而不",
    "T39n1796_011:0693c19": "普周法界大作佛事耶？是故當生信心，信此",
    "T39n1796_011:0693c20": "威德力用真實不虛也。彼持誦者未得悉地",
    "T39n1796_011:0693c21": "以來，當疑心定有此事為定無耶？如此不思",
    "T39n1796_011:0693c22": "議果，若以心量為分別之，終無得理。為除",
    "T39n1796_011:0693c23": "此疑說前喻。然此真言威力，不從真言中出，",
    "T39n1796_011:0693c24": "不在持誦者處，亦不入彼所加持者身口，推",
    "T39n1796_011:0693c25": "求性相了不可得，而能作一切事隨應曲成，",
    "T39n1796_011:0693c26": "此即甚深緣起，法性從眾緣有，如彼水月鏡",
    "T39n1796_011:0693c27": "像不可思議緣起也。「善男子！真言加持力故，",
    "T39n1796_011:0693c28": "法爾而生，無所過越。以三昧不越故」者，所謂",
    "T39n1796_011:0693c29": "真言悉地本來成就。何以故？如來現證如是",
    "T39n1796_011:0694a01": "不思議法，所謂阿字自體從本已來具足",
    "T39n1796_011:0694a02": "無量自在力不思議力。此悉地體常住不變，",
    "T39n1796_011:0694a03": "但由行人不自了知故，不得如是之果。今以",
    "T39n1796_011:0694a04": "此行淨其身口意業，若能與法相應，即自成",
    "T39n1796_011:0694a05": "就。諸法自爾，終不虛也。此不思議果，眾緣會",
    "T39n1796_011:0694a06": "時自當生起，如大海潮終不失時。又此真言，",
    "T39n1796_011:0694a07": "自無始無終，若有始終則有窮盡，則是無常",
    "T39n1796_011:0694a08": "敗壞之法，云何名為如來自在力耶？以此法",
    "T39n1796_011:0694a09": "體出過三世、常在三世，是故於三時中所作",
    "T39n1796_011:0694a10": "佛事自然常不休廢、不失期限。如大海水，若",
    "T39n1796_011:0694a11": "白月正圓，自然鼓湧無有失期也。「甚深不思",
    "T39n1796_011:0694a12": "議緣生理」者，若真言本體先不成就，則不能",
    "T39n1796_011:0694a13": "隨感而應不失期限。若真言雖有是力，而行",
    "T39n1796_011:0694a14": "人心行未與相應，則亦不能令彼加持顯現。",
    "T39n1796_011:0694a15": "然緣會自成，故知不從彼來、不從此去，亦非",
    "T39n1796_011:0694a16": "二處。無性而能緣會，亦成悉地果，亦非自然",
    "T39n1796_011:0694a17": "有之，當知即是甚深法界不思議果。從緣而",
    "T39n1796_011:0694a18": "起，常自無性，不可思議。若行人修行不斷，必",
    "T39n1796_011:0694a19": "是極果合於至理。如是至理，不可以思量分",
    "T39n1796_011:0694a20": "別而能了知。是舉前喻勸信也。「是故善男子！",
    "T39n1796_011:0694a21": "隨順通達不思議法性，常不斷絕真言道」者，",
    "T39n1796_011:0694a22": "此真言不思議果，既非分別能知，亦非隨力",
    "T39n1796_011:0694a23": "分有著行處小對治行而能取證，是故唯信",
    "T39n1796_011:0694a24": "力堅固者乃能入之。故先舉喻，次更明至理，",
    "T39n1796_011:0694a25": "勸令依於此門，觀不思議緣生至理，常求通",
    "T39n1796_011:0694a26": "達如是不思議法性，隨順此理而修真言之",
    "T39n1796_011:0694a27": "行無令間斷，自然成佛也。此真言道，即是不",
    "T39n1796_011:0694a28": "可思議法生處。由不思議因故，得不思議果",
    "T39n1796_011:0694a29": "也。「爾時世尊復住三世無礙力依、如來加持",
    "T39n1796_011:0694b01": "不思議力依，莊嚴清淨藏三昧力」者，依三世",
    "T39n1796_011:0694b02": "無礙力、依佛不思議力，此有二種依也。此三",
    "T39n1796_011:0694b03": "昧是不思議三世無障礙加持力用所依止",
    "T39n1796_011:0694b04": "處，依此法體能成如來不思議業，所謂普遍",
    "T39n1796_011:0694b05": "十方三世，普門利益一切眾生，皆令畢竟住",
    "T39n1796_011:0694b06": "於一初智智之地。此如來不思議依自證之",
    "T39n1796_011:0694b07": "法，無量定智諸力以自莊嚴清淨者，即是真",
    "T39n1796_011:0694b08": "言體也。此是如來眾德之藏，無盡莊嚴無有",
    "T39n1796_011:0694b09": "缺減，具足成就相也。「即時世尊從三摩鉢底",
    "T39n1796_011:0694b10": "中出無盡界無盡語表，依法界力無等力正",
    "T39n1796_011:0694b11": "等覺信解，以一音聲四處流出」也。謂從阿字",
    "T39n1796_011:0694b12": "出三字成四字，此四合為一而遍布一切處",
    "T39n1796_011:0694b13": "也。聲門字出亦遍一切也。「普遍一切法界，與",
    "T39n1796_011:0694b14": "虛空等無所不至」者，佛住三昧之時生此表",
    "T39n1796_011:0694b15": "業，表者標也。此聲能遍一切，所謂諸佛之所",
    "T39n1796_011:0694b16": "印成，印者即是標表義也，即是如來語表也。",
    "T39n1796_011:0694b17": "謂從如來信解之力序分已解，聲聞者所出聲處名",
    "T39n1796_011:0694b18": "為門，此聲聞即是阿等四字也。以從此阿字",
    "T39n1796_011:0694b19": "而出聲，故名門也。此阿字即是佛口、即是佛",
    "T39n1796_011:0694b20": "心、即是說者、即是聞者，法界依力無等之力。",
    "T39n1796_011:0694b21": "而生平礙語表、出無量聲，即是如來普門導",
    "T39n1796_011:0694b22": "利之語業作用也。從如來心出此平等妙音",
    "T39n1796_011:0694b23": "分為四處，如從無熱大池生四大河流注無",
    "T39n1796_011:0694b24": "竭。此真言依處亦如是，以一妙音能表無盡",
    "T39n1796_011:0694b25": "法界，展轉相生無有窮已。此四處者，謂四字、",
    "T39n1796_011:0694b26": "四德、四色、四與願也，從法佛心四德開敷。此",
    "T39n1796_011:0694b27": "中以事表內證之理，則四字不同、四色用異、",
    "T39n1796_011:0694b28": "所與願等亦復不同也。此之四德普遍虛空",
    "T39n1796_011:0694b29": "界，如虛空無量無分別，離中邊故，無有窮",
    "T39n1796_011:0694c01": "盡。此真言示現亦復如是也。次明佛心中分",
    "T39n1796_011:0694c02": "四處也。真言初云歸命一切如來。次句種種",
    "T39n1796_011:0694c03": "門者，微濕縛是種種義亦是巧義。目契弊是",
    "T39n1796_011:0694c04": "門義，即是普門示現種種妙智業巧度門也。",
    "T39n1796_011:0694c05": "薩縛他是一切也，非但身口致禮而已，乃至",
    "T39n1796_011:0694c06": "三業遍皆歸命，如身表中內外身一一支分",
    "T39n1796_011:0694c07": "皆遍禮一切如來也。次真言體，阿上阿上引暗",
    "T39n1796_011:0694c08": "噁，此四字義已說之。「從是普遍，等正覺廻文也",
    "T39n1796_011:0694c09": "心」，從是普遍。「即時一切法界諸聲門，從正等",
    "T39n1796_011:0694c10": "覺幖幟之音」者，則從是真言四德，普遍一切",
    "T39n1796_011:0694c11": "如來之心。如從一字而生二字，二字生四字，",
    "T39n1796_011:0694c12": "四字生八，八生十六，如是展轉無窮。然最",
    "T39n1796_011:0694c13": "初字即同第二字，第二字亦即同第三平等",
    "T39n1796_011:0694c14": "無差別也。此四字是此一部經中正宗體也，",
    "T39n1796_011:0694c15": "一切祕藏皆從此生，即是毘盧遮那佛心也。",
    "T39n1796_011:0694c16": "此標表音聲互出聲者，如上從一出四，從四",
    "T39n1796_011:0694c17": "出無量字及聲周遍法界，一一字聲皆互出",
    "T39n1796_011:0694c18": "聲。此一字聲中出餘一切字聲，餘字亦爾，此",
    "T39n1796_011:0694c19": "即是佛之標表用。此不思議聲互相通達，表",
    "T39n1796_011:0694c20": "一切如來自他無量德也。於一音聲中各出",
    "T39n1796_011:0694c21": "無量種種音聲句義，故云「而互出聲」。「諸菩薩",
    "T39n1796_011:0694c22": "見聞是已，得未曾有」，故云希有也。「開敷眼」者，",
    "T39n1796_011:0694c23": "心在定時其目不開不閉。今見是事怪未曾",
    "T39n1796_011:0694c24": "有，故開敷其目。今私謂如蓮未開，因日光故",
    "T39n1796_011:0694c25": "開敷。此菩薩心目亦爾，因佛加持示現故開",
    "T39n1796_011:0694c26": "也。「發美妙言音，一切智離熱者前而說頌曰」，",
    "T39n1796_011:0694c27": "謂於一切智智離熱惱者前而稱歎也。「奇哉真",
    "T39n1796_011:0694c28": "言行，能具廣大智」者，歎此真言之行甚為奇",
    "T39n1796_011:0694c29": "特，乃能從如來心而現四德，從此各出無量",
    "T39n1796_011:0695a01": "不思議祕妙之音周於法界，一一聲又互出",
    "T39n1796_011:0695a02": "一切聲無二無別，而有差別用成佛事。即表",
    "T39n1796_011:0695a03": "如來妙嚴之藏祕密法身具有無量功德莊",
    "T39n1796_011:0695a04": "嚴也，故云「能具廣大智」句。此智無邊際，猶如",
    "T39n1796_011:0695a05": "大虛普含萬像，故云廣也。故此廣智，即是無",
    "T39n1796_011:0695a06": "等智、無比智。由此智句能令成佛。「若此普遍」",
    "T39n1796_011:0695a07": "者，所謂以此真言普遍一切世界，即此阿字",
    "T39n1796_011:0695a08": "門也。「成佛二足尊」，於真言字中，以此妙音普",
    "T39n1796_011:0695a09": "遍世界，能令聞者必定於無上菩提，故云成",
    "T39n1796_011:0695a10": "佛兩足尊也。「是故勤精進，於諸佛語心，常作",
    "T39n1796_011:0695a11": "無間修，淨心離於我」者，有二勤，上勤是精進",
    "T39n1796_011:0695a12": "不間，下勤是常修不間也，梵音別故。謂於此",
    "T39n1796_011:0695a13": "一切如來所說真言之心，即是如上四字勸",
    "T39n1796_011:0695a14": "諸眾生，當於如是所說真言之心，應勤心修",
    "T39n1796_011:0695a15": "學句令無間斷，常當以此而淨其心。淨，謂淨",
    "T39n1796_011:0695a16": "於內外一切妄業諸障也。離我者，謂離人法二",
    "T39n1796_011:0695a17": "我故也。當知此心即是佛心，佛心者即是真",
    "T39n1796_011:0695a18": "言心也。「爾時薄伽梵，復說此法句，於正等覺",
    "T39n1796_011:0695a19": "心，而作成就者」，前品已說世間成就，送於行",
    "T39n1796_011:0695a20": "人令至出世成就，是以於此中說用佛心作",
    "T39n1796_011:0695a21": "出世成就之業也。佛心，謂如上真言四字，隨",
    "T39n1796_011:0695a22": "取一字作之皆得也。作此成果，當得出世之",
    "T39n1796_011:0695a23": "果。正等覺心，即真言心也。欲作此成就者，當",
    "T39n1796_011:0695a24": "先擇處。園苑，謂人所種殖栽接園苑之處。若",
    "T39n1796_011:0695a25": "不種自成，即是廣野非苑也。寺者，毘訶羅，此",
    "T39n1796_011:0695a26": "方譯為住處。窟，是山間自然石窟，或是人",
    "T39n1796_011:0695a27": "功所穿作之。或復行人心所樂處，亦得於",
    "T39n1796_011:0695a28": "中修道也。若就祕說者，園苑謂大菩提心，此",
    "T39n1796_011:0695a29": "處寬廣無所不有，依此修道最為第一上處",
    "T39n1796_011:0695b01": "也。住謂四梵住，或云是大悲，以一切菩薩常",
    "T39n1796_011:0695b02": "樂住此中故。窟謂幽邃清閑之處，即是甚深",
    "T39n1796_011:0695b03": "禪定之窟，師子獸王亦住其中也。或意所樂",
    "T39n1796_011:0695b04": "處，即是於諸法門隨便宜時，隨一一門係念",
    "T39n1796_011:0695b05": "而行，謂六度等，如《般若》所說，於中隨自意修",
    "T39n1796_011:0695b06": "也。「觀彼菩提心，乃至初安住，不生疑慮意」者，",
    "T39n1796_011:0695b07": "謂即以心而觀自己菩提心，此是出世成就之",
    "T39n1796_011:0695b08": "正行。作住於此無有異緣，即是三昧。於此觀",
    "T39n1796_011:0695b09": "中常自覺故，一切疑網漸當淨除，乃至到於",
    "T39n1796_011:0695b10": "不疑之處諸疑不生，即是真住菩提心也。當",
    "T39n1796_011:0695b11": "時有種種相貌等，勿生疑慮，即漸見真實如",
    "T39n1796_011:0695b12": "也。然此中行時，略有二地：一者謂非三摩呬",
    "T39n1796_011:0695b13": "多地亦是三摩呬多地譯為等引也，於未成就時",
    "T39n1796_011:0695b14": "要當先有成就之相，乃至欲成就時亦有欲",
    "T39n1796_011:0695b15": "成就相，此皆是非三摩呬多地也。謂初得世",
    "T39n1796_011:0695b16": "間成就時，所加藥物等皆有不思議力用，乃",
    "T39n1796_011:0695b17": "至能遊佛剎，是未成就之相，猶得此現驗不",
    "T39n1796_011:0695b18": "思議事故。心得決定信更增勝，得入等引地",
    "T39n1796_011:0695b19": "也。行者初修出世間觀方便時先觀本尊，依",
    "T39n1796_011:0695b20": "畫像善觀已，初時閉目而得明了，其後漸開",
    "T39n1796_011:0695b21": "眼亦見，顯現明了無有隱昧，此是未等引。若",
    "T39n1796_011:0695b22": "以得如是事故，其心倍生信樂，由此信故其",
    "T39n1796_011:0695b23": "心清淨，漸當不取著等心無二，此無二亦除，",
    "T39n1796_011:0695b24": "無有中邊差別之見。除諸心緣萬法平等，爾",
    "T39n1796_011:0695b25": "時名等至相也。以眾相現時雖未成就，然由",
    "T39n1796_011:0695b26": "此故能得漸成，故云彼為未等引地也私謂如世間未",
    "T39n1796_011:0695b27": "到地定也。「隨取彼一心，以心置於心，證於極淨句，",
    "T39n1796_011:0695b28": "無垢安不動，不分別如鏡，現前甚微細。若",
    "T39n1796_011:0695b29": "彼常觀察，修習而相應，乃至本所尊，自身像",
    "T39n1796_011:0695c01": "皆現」者，初觀本尊得明了現已，於四字中隨",
    "T39n1796_011:0695c02": "取其一置本尊心上，此是經中云與心相應",
    "T39n1796_011:0695c03": "也。謂以此佛心之字，安本尊心上取心，謂取佛心字也。置佛",
    "T39n1796_011:0695c04": "心上，名與心也，隨取一真言心，於本尊心上而想置心",
    "T39n1796_011:0695c05": "真言。或自身為本尊，而置心字於心上，故云",
    "T39n1796_011:0695c06": "以心置心等也。如是觀時，作極淨無垢之觀，",
    "T39n1796_011:0695c07": "以一切心本尊常爾故。如是觀淨之時，以不",
    "T39n1796_011:0695c08": "外緣安住不動，不分別一切法相而不生妄",
    "T39n1796_011:0695c09": "想，爾時與觀佛三昧等相應，譬如淨眼之人",
    "T39n1796_011:0695c10": "面對明鏡。此中鏡者，即是觀本尊心上圓明",
    "T39n1796_011:0695c11": "清淨無垢。所謂極微者，謂初觀種子字時極",
    "T39n1796_011:0695c12": "令細小，以是心種子故也。先既觀見本尊像",
    "T39n1796_011:0695c13": "已，於本尊心上觀此明淨鏡，鏡中有此字，一",
    "T39n1796_011:0695c14": "心觀此字，即於此中得見本尊真實之相，亦",
    "T39n1796_011:0695c15": "自於圓中自見其身，此猶是未等引相也。如",
    "T39n1796_011:0695c16": "是唯住一境，不為垢障所動，常如是修習故，",
    "T39n1796_011:0695c17": "自影像現時，心上亦有圓明及字。初觀之時，",
    "T39n1796_011:0695c18": "隨見一字三事自然現也。後時心中圓明上見",
    "T39n1796_011:0695c19": "本尊，本尊圓明上復見自身，如是互相照見",
    "T39n1796_011:0695c20": "無有障礙，名影像成就，此亦是非等引地也。",
    "T39n1796_011:0695c21": "次「第二正覺句」者，初觀本尊，今但觀佛。所以",
    "T39n1796_011:0695c22": "爾者？一切尊形皆是見法身門故。「於鏡漫拏",
    "T39n1796_011:0695c23": "羅，大蓮華王座，深邃住三昧」者，又此鏡中如",
    "T39n1796_011:0695c24": "有窟像，觀此窟甚深中有如來在此窟中深",
    "T39n1796_011:0695c25": "邃而坐之也。「總持髮髻冠，無量光圍繞，離妄",
    "T39n1796_011:0695c26": "執分別，本寂如虛空。於彼中思惟，作攝意念",
    "T39n1796_011:0695c27": "誦，一月修等引，持滿一落叉」，於中作如是觀，",
    "T39n1796_011:0695c28": "是名真見佛也。如是見時，彼佛心上作字，真",
    "T39n1796_011:0695c29": "言字一心誦之，此是一向攝意在於一境，更",
    "T39n1796_011:0696a01": "無一外緣。心心念誦不令人聞，然於定中自",
    "T39n1796_011:0696a02": "然有聲流出，如流水不斷也。所云落叉者，此",
    "T39n1796_011:0696a03": "譯為見，謂心住一緣明了現前也。若就世語，",
    "T39n1796_011:0696a04": "則是十萬遍耳。一月誦者，一月是等引圓滿",
    "T39n1796_011:0696a05": "入於初地。於祕藏中，初地是第一月也，此是",
    "T39n1796_011:0696a06": "等引之地。前云三句，菩提心為種子、大悲為",
    "T39n1796_011:0696a07": "根、方便為後；此中具說行法也。第二句觀佛",
    "T39n1796_011:0696a08": "在於心鏡深窟中，乃至自形作本尊，先觀本",
    "T39n1796_011:0696a09": "尊心上圓明淨鏡，鏡中有窟狀，中有本尊，即",
    "T39n1796_011:0696a10": "是真見佛也。見佛已，此佛心上復有圓明圓",
    "T39n1796_011:0696a11": "淨。初觀此極淨心鏡甚微少，後漸大也，對面",
    "T39n1796_011:0696a12": "宛然，故云現前也。淨無比中有種子字，一心",
    "T39n1796_011:0696a13": "正觀此種子字，即是誦彼字也。從此得見其",
    "T39n1796_011:0696a14": "心，又見己身如本尊體相在佛心中。若觀自",
    "T39n1796_011:0696a15": "心上圓明，亦是如來本尊在中。如是展轉相",
    "T39n1796_011:0696a16": "現不相妨礙，本尊清淨離諸分別，劑此名見",
    "T39n1796_011:0696a17": "菩提之心，為初成佛種子也。此亦名為一見一",
    "T39n1796_011:0696a18": "境，故名一落叉。此是出世行中先承事法，如",
    "T39n1796_011:0696a19": "此成者是入信地也更問菩提心行相。次云攝意者，從",
    "T39n1796_011:0696a20": "一至一十亦如是，一若至一百一千一萬等",
    "T39n1796_011:0696a21": "亦皆是一，以遍多時故，至多時能自見也。梵",
    "T39n1796_011:0696a22": "音即云三摩呬多，是等引義，亦名攝心一境",
    "T39n1796_011:0696a23": "之義，即一心義也。「次於第二月，奉塗香花等，",
    "T39n1796_011:0696a24": "而以作饒益，種種眾生類。又復於他月，捨棄",
    "T39n1796_011:0696a25": "諸利養」者，如前世間行中亦有塗香等供養，",
    "T39n1796_011:0696a26": "此中復說者，意與前殊異也。此中已得等引，",
    "T39n1796_011:0696a27": "其以清淨調柔，隨事能成。隨奉一香，即能如",
    "T39n1796_011:0696a28": "實遍滿法界，普遍一切眾生界，作種種利益",
    "T39n1796_011:0696a29": "隨事皆成。如《花嚴．迴向》中廣說其相。如香花",
    "T39n1796_011:0696b01": "者，隨有一切所作亦復如是，無不成就大作",
    "T39n1796_011:0696b02": "佛事也。又他月者，此中有兩月行，即到初地",
    "T39n1796_011:0696b03": "更問棄捨諸利養者。以文解之，即是捨於八法違",
    "T39n1796_011:0696b04": "順之事，為妨道故。若作祕意，是此菩薩大種",
    "T39n1796_011:0696b05": "善根，此報無盡不現，得無量法門功德之寶，",
    "T39n1796_011:0696b06": "不應於中而生取著。若生取著利養，則不速入",
    "T39n1796_011:0696b07": "於正位，故須捨此利養也。彼時行者復更如",
    "T39n1796_011:0696b08": "理思惟，即是菩提心而發悲願，理攝而起，故",
    "T39n1796_011:0696b09": "言如理思惟也。此中思惟意者，謂我當謂如",
    "T39n1796_011:0696b10": "是應理思惟而得自在。「時彼於瑜伽，思惟而",
    "T39n1796_011:0696b11": "自在，願一切無障，安樂諸群生」，即是發決定",
    "T39n1796_011:0696b12": "悲願。云何眾生同有如是覺性，而不自了受",
    "T39n1796_011:0696b13": "大苦惱耶？即生大勇猛心，要當以無數方便",
    "T39n1796_011:0696b14": "而成就之，必定皆令到一切智地，除彼一切",
    "T39n1796_011:0696b15": "垢障使無有餘也。「樂欲成如來，所稱讚圓果」",
    "T39n1796_011:0696b16": "者，謂如來無量知見，究竟成就巧度妙權。若",
    "T39n1796_011:0696b17": "不得此，云何能以一大事因緣而出于世？如",
    "T39n1796_011:0696b18": "是諸佛所稱歎，彼妙方便我當速成。「滿足一",
    "T39n1796_011:0696b19": "切，有情眾希願，應理無障蓋，而生是攀緣」，如",
    "T39n1796_011:0696b20": "是無有障礙，以如是攀緣而念誦也。以我功",
    "T39n1796_011:0696b21": "德拔一切苦等者，以大悲心滿一切眾生之所",
    "T39n1796_011:0696b22": "希願，拔彼大苦而與現樂亦能成就。何以故？",
    "T39n1796_011:0696b23": "行者自心無垢障故，即有大勢力能，又為眾",
    "T39n1796_011:0696b24": "生隨分除障，由彼我無障因緣，即能隨事成",
    "T39n1796_011:0696b25": "就也。此即普賢行願也。此相云何？謂生如是",
    "T39n1796_011:0696b26": "大悲之願也。「傍生相噉食，所有苦永除。常令",
    "T39n1796_011:0696b27": "諸鬼界，飲食皆充滿。地獄中受苦，種種諸楚",
    "T39n1796_011:0696b28": "毒，當願速除滅，以我功德故」者，以我所生無",
    "T39n1796_011:0696b29": "量勝福。他月捨利養，謂第三月。於內外無所",
    "T39n1796_011:0696c01": "貪著，名捨利養，然外事從不求不受施也。捨",
    "T39n1796_011:0696c02": "此利養而不捨眾生，由真言行故皆得成就也。",
    "T39n1796_011:0696c03": "「及餘無量門，數數心思惟，發廣大悲愍。三",
    "T39n1796_011:0696c04": "種加持句，想念於一切，心持誦真言」者，此等",
    "T39n1796_011:0696c05": "悲願亦有無量種，不可初一月二月持誦亦",
    "T39n1796_011:0696c06": "謂如是發願。但初二月以信解心作然未能",
    "T39n1796_011:0696c07": "成，第三月所願皆成，故迴向自他也。真言行",
    "T39n1796_011:0696c08": "者若得意時，隨事而作，如是頻以大悲之水",
    "T39n1796_011:0696c09": "而洗其心，漸令此菩提心有大勢。迄至第十",
    "T39n1796_011:0696c10": "一地以來，漸漸力用增長，皆由此圓滿也。初",
    "T39n1796_011:0696c11": "一月菩提心，次月觀佛形像名正覺句，第三",
    "T39n1796_011:0696c12": "住真言離一切相名三月亦名三落叉。又廣",
    "T39n1796_011:0696c13": "大加持，謂如來加持神力，由三句得成。今欲",
    "T39n1796_011:0696c14": "行如來事故，思想念此三句也。故經云「以我",
    "T39n1796_011:0696c15": "功德力、如來加持力，及與法界力，周遍眾生",
    "T39n1796_011:0696c16": "界」者，此三句和合而廣大加持力生。如是念",
    "T39n1796_011:0696c17": "已，應誦念此句，此是一切真言心也。取三",
    "T39n1796_011:0696c18": "句功德，隨取花等以心念加之，如花即以花",
    "T39n1796_011:0696c19": "真言、香以香真言加之，乃至一切處拔苦與",
    "T39n1796_011:0696c20": "樂獻佛等皆成也。若不用本真言加之，用後",
    "T39n1796_011:0696c21": "明妃亦成。我功德力於眾生界周遍，如來加持",
    "T39n1796_011:0696c22": "力等法界也。「諸念求義利，皆悉饒益之。彼一",
    "T39n1796_011:0696c23": "切如理，所念皆成就」也。由住理故，隨所係念",
    "T39n1796_011:0696c24": "而成也。乃至除苦，苦即除等，以我功德力故、",
    "T39n1796_011:0696c25": "以如來加持力故、以法界平等力故。以此三",
    "T39n1796_011:0696c26": "緣合故，則能成就不思議業也。如此作者，當",
    "T39n1796_011:0696c27": "知廣應理，故言當得如理也。與虛空等力，虛",
    "T39n1796_011:0696c28": "空藏明妃真言相接次也。「爾時如來復說虛",
    "T39n1796_011:0696c29": "空等力虛空藏轉明妃真言曰」者，如虛空不",
    "T39n1796_011:0697a01": "可破壞、一切無能勝者，故名虛空等力。又藏",
    "T39n1796_011:0697a02": "者，如人有大寶藏施所欲者，自在取之不受",
    "T39n1796_011:0697a03": "貧乏。如來虛空之藏亦復如是，一切利樂眾",
    "T39n1796_011:0697a04": "生事，皆從中出無量法寶，自在受用而無窮",
    "T39n1796_011:0697a05": "竭相，名虛空藏也。轉順明者，轉順能生之義，",
    "T39n1796_011:0697a06": "此藏能生一切佛事也。如前所發悲願，謂如",
    "T39n1796_011:0697a07": "以一花供養時，運心，遍一切佛及凡聖，皆供",
    "T39n1796_011:0697a08": "養已，即迴向一切智智。語：「諸受我施者，願",
    "T39n1796_011:0697a09": "以此力令我得如上願。」如是願訖，以此真言",
    "T39n1796_011:0697a10": "加之，無不成也。初敬禮一切如來等。微濕嚩",
    "T39n1796_011:0697a11": "二合目喫弊毘也反，巧門等，亦是種種門等也薩嚩他一切也欠平聲，空也，通上",
    "T39n1796_011:0697a12": "言一切智空也，此是種子字也鄔特揭二合底生也薩泮二合囉醯門普遍",
    "T39n1796_011:0697a13": "也伽伽那劍虛空也此是虛空藏虛空等力之義，",
    "T39n1796_011:0697a14": "等一切法空中而生此物普遍一切虛空也。",
    "T39n1796_011:0697a15": "「持此三轉」者，謂隨以一花奉獻，無不遍法界，",
    "T39n1796_011:0697a16": "上獻一切聖賢、下施一切有情也。「隨彼所生",
    "T39n1796_011:0697a17": "善願皆亦成就」，謂以此真言加之，皆得成就。",
    "T39n1796_011:0697a18": "如從藏中自取寶物，無不隨心也。若誦此三",
    "T39n1796_011:0697a19": "遍，隨所念，彼亦成就也。凡所獻花等，以三力",
    "T39n1796_011:0697a20": "迴向而以明加之，一切隨意成也。謂悲花獻",
    "T39n1796_011:0697a21": "一切佛等，自在成也。言「行人於滿月，次入作",
    "T39n1796_011:0697a22": "持誦」者，先供養承事已，得成就之相。因前相，",
    "T39n1796_011:0697a23": "然後於白月十五日作持誦法，即是滿月也。",
    "T39n1796_011:0697a24": "隨上中下事作成就法，上事山峯、中事牛樠",
    "T39n1796_011:0697a25": "攔、下事林間或河灘乃至四衢天室等，皆謂",
    "T39n1796_011:0697a26": "通上中下成也。或隨意所樂處作之，於山峯",
    "T39n1796_011:0697a27": "等造漫荼羅。初第一重周匝畫金剛，此壇三重",
    "T39n1796_011:0697a28": "作，皆以金剛為界。其所方神諸佛菩薩等，在",
    "T39n1796_011:0697a29": "後有說處，此中未分別也。於此中布列諸尊，",
    "T39n1796_011:0697b01": "總同前倒，但倍以金剛相連結為異耳。言「一",
    "T39n1796_011:0697b02": "切金剛色」者，所畫金剛周匝為界，畫此皆令",
    "T39n1796_011:0697b03": "清淨無過作之。無過，謂圓整端妙也。「嚴淨同",
    "T39n1796_011:0697b04": "金剛」者，其金剛相周匝如此悉皆黃色。此有",
    "T39n1796_011:0697b05": "三事同於金剛，色同金剛、體同金剛、名同金",
    "T39n1796_011:0697b06": "剛也。是故云嚴淨同金剛，即是淨同金剛也。",
    "T39n1796_011:0697b07": "言「彼中諸障者，攝伏心迷亂」者，以此三事同",
    "T39n1796_011:0697b08": "於金剛，無有能破壞者、無能過者、無能勝者、",
    "T39n1796_011:0697b09": "無能降伏者。由具嚴淨作此金剛界故，令諸",
    "T39n1796_011:0697b10": "障者悉皆迷惑無敢嬈者。既得離障，則所成",
    "T39n1796_011:0697b11": "藥物而得成就也。經云「四方相周匝」者，此有",
    "T39n1796_011:0697b12": "二義：謂壇正四方作，又金剛印亦四方作亦",
    "T39n1796_011:0697b13": "正當四方面也。云「一門及通道，金剛牙連屬，",
    "T39n1796_011:0697b14": "金剛結相應」，金剛結者，如上周匝安金剛，皆",
    "T39n1796_011:0697b15": "般般相連，即是金剛結義也。安一門并緣",
    "T39n1796_011:0697b16": "緣即如上所說開一路空處為外緣也相應者，謂此門隨事相應也，",
    "T39n1796_011:0697b17": "上成就門向東、中成向北及西、下成門向南",
    "T39n1796_011:0697b18": "也。其界金剛互連屬，亦是金剛義。「門門二守",
    "T39n1796_011:0697b19": "護，不可越相向，乃至朱目奮怒形」者，為作成",
    "T39n1796_011:0697b20": "就之物，最為守護。以此守護門為要，即是上",
    "T39n1796_011:0697b21": "所說「威光難視及，相向守門者」也。一一相為",
    "T39n1796_011:0697b22": "印印在下說，二俱赤白，作極忿怒之形也。「慇懃畫隅",
    "T39n1796_011:0697b23": "角，輸羅焰光印」者，即是獨股金剛，但有角處",
    "T39n1796_011:0697b24": "皆置之，有光焰也。「中妙金剛座，方位正相直，",
    "T39n1796_011:0697b25": "其上大蓮華，八葉鬢蘂敷」者，於漫荼羅最中",
    "T39n1796_011:0697b26": "置十字羯磨金剛座，令正四方正當四方面作之也，於彼",
    "T39n1796_011:0697b27": "上作大蓮，八葉并蘂在金剛作，此即是金剛座",
    "T39n1796_011:0697b28": "也，故言金剛同也。「當結金剛手，金剛之慧印」",
    "T39n1796_011:0697b29": "者，當即是結金剛手金剛五股印，故云金剛",
    "T39n1796_011:0697c01": "三昧慧金剛印也。言「稽首一切佛」者，隨彼處作",
    "T39n1796_011:0697c02": "護藥物作淨也。當作禮時，如上所說廣大悲",
    "T39n1796_011:0697c03": "願。「數數堅誓願」者，謂自誓運心，弘普誓不為",
    "T39n1796_011:0697c04": "己，乃為一切眾生故成此藥物，願加持力令",
    "T39n1796_011:0697c05": "速成就，以此成故能利一切眾生也。「應護持",
    "T39n1796_011:0697c06": "是處，及淨諸藥物」者，然具有多法，廣本有之。",
    "T39n1796_011:0697c07": "凡取藥時，須解法用次第。求自採亦有方軌，",
    "T39n1796_011:0697c08": "乃至作護作淨皆有次第法用及洗等。此中",
    "T39n1796_011:0697c09": "未具，當更問也或可蘇悉地等通用也。「於此時持誦，清",
    "T39n1796_011:0697c10": "淨無障閡」者，而有下中上之成相。若得無障",
    "T39n1796_011:0697c11": "成就者，上成有三相轉，謂初夜煖生，中夜烟",
    "T39n1796_011:0697c12": "起，五更焰出。中成有二相，謂除焰出。下成有",
    "T39n1796_011:0697c13": "一相，謂但煖生。轉者，謂從少得多、從煖得焰",
    "T39n1796_011:0697c14": "等也。既得成已，「真言者自取，遊步於大空」者，",
    "T39n1796_011:0697c15": "或食塗點等，而得自在遊諸佛剎，從一至一。",
    "T39n1796_011:0697c16": "「住壽大威德」者，便得具壽無量劫數，威光自",
    "T39n1796_011:0697c17": "在。「於生死自在」者，即於生死種種自在故。是",
    "T39n1796_011:0697c18": "名真佛子也世界上行，即是履世界行也。物成已，以金剛印",
    "T39n1796_011:0697c19": "護自身、護本尊、護物，方取之，為五分，師及先",
    "T39n1796_011:0697c20": "成就仙、助伴、己身及佛也。其物隨彼於生、於",
    "T39n1796_011:0697c21": "三寶處用。先成物，若有仙來取，當與之；不來",
    "T39n1796_011:0697c22": "取，分為二分，一與伴、一自取。師物，若師在他",
    "T39n1796_011:0697c23": "方，當掌之，待來與之。若師不在，緣彼所生為",
    "T39n1796_011:0697c24": "作功德也。刀等不分，亦標心為分劑也。從初",
    "T39n1796_011:0697c25": "至末，皆用金剛自護、護物乃至取也。言「行於",
    "T39n1796_011:0697c26": "世界頂，現種種色身」者，謂為諸眾生作大佛",
    "T39n1796_011:0697c27": "事也。其供養藥亦有方法，謂獻也。經云「具",
    "T39n1796_011:0697c28": "德吉祥者，展轉而供養」者，得成就已，持至十",
    "T39n1796_011:0697c29": "方，隨意獻十方佛也。諸佛及與阿闍梨、助伴，",
    "T39n1796_011:0698a01": "各有分數方法也。當更問之。「真言所成物，是",
    "T39n1796_011:0698a02": "名為悉地」者，若得如此成就者，是名有分別",
    "T39n1796_011:0698a03": "成就也。以此藥物等事，猶是成相之法故，名",
    "T39n1796_011:0698a04": "有分別成就也。「以分別藥物，成就無分別」者，",
    "T39n1796_011:0698a05": "因有分別而得無分別成就也。此能分別為因",
    "T39n1796_011:0698a06": "也。依此有分別而得無分別果者，無為無相",
    "T39n1796_011:0698a07": "不思議無染之果雖非因成，而以有分別為",
    "T39n1796_011:0698a08": "因，然成此無得無為之果也。「祕密主！一切世",
    "T39n1796_011:0698a09": "界諸現在等如來、應、正等覺，通達方便波羅",
    "T39n1796_011:0698a10": "蜜多，彼如來知一切分別本性空，以方便波羅",
    "T39n1796_011:0698a11": "蜜多力故，而於無為以有為為表。展轉相應，",
    "T39n1796_011:0698a12": "而為眾生示現遍法界」者，謂無為之果，而以",
    "T39n1796_011:0698a13": "有為方便能成此事，不可思議。現在未來",
    "T39n1796_011:0698a14": "過去三世佛，皆以通達方便波羅蜜故，而說",
    "T39n1796_011:0698a15": "此法一也。舉三世佛，欲明同以此入也。雖復",
    "T39n1796_011:0698a16": "設此有為方便，然即了此分別之法本性常",
    "T39n1796_011:0698a17": "空。如是因緣起法，離於生滅、斷常、一異、去來，",
    "T39n1796_011:0698a18": "但如幻化，不異中道。若捨離此而求無為別",
    "T39n1796_011:0698a19": "體，不可得也，以無為之性即不異有為。了達",
    "T39n1796_011:0698a20": "如是甚深緣起法故，能以此有為即成無為",
    "T39n1796_011:0698a21": "之果也。是故一切三世如來以方便力故，雖",
    "T39n1796_011:0698a22": "證法界，而能從此無為無作本體之果，而以",
    "T39n1796_011:0698a23": "有為作諸眷屬。如大日如來於此自證之德，",
    "T39n1796_011:0698a24": "以加持力故，而於無為以有為為表者，本性",
    "T39n1796_011:0698a25": "無所為，因有所為而能成無為也。展轉相應",
    "T39n1796_011:0698a26": "者，未持誦時性本不淨，由持誦故便得清淨，",
    "T39n1796_011:0698a27": "能度眾生也。則現不清淨身，復為他作清淨",
    "T39n1796_011:0698a28": "因緣，名展轉相應也，還從無為生有為為表",
    "T39n1796_011:0698a29": "也。故現十世界微塵金剛菩薩，一一以真言",
    "T39n1796_011:0698b01": "門引接眾生，皆令得至無為之果是也。以此",
    "T39n1796_011:0698b02": "方便遍於法界，普應一切眾生，令得義利也。",
    "T39n1796_011:0698b03": "「令得見法安樂住，發歡喜心，或得長壽五欲",
    "T39n1796_011:0698b04": "喜遊而自娛樂，為佛世尊而作供養。證如是",
    "T39n1796_011:0698b05": "句，一切世人所不能信，如來見此義利故，以",
    "T39n1796_011:0698b06": "歡喜心說此菩薩真言行道次第法則」者，謂",
    "T39n1796_011:0698b07": "諸如來以方便故，從無為界以加持力不捨",
    "T39n1796_011:0698b08": "眾生，隨眾生示現修眾行，或令見法住安樂",
    "T39n1796_011:0698b09": "行發歡喜心也即法喜初地也。或得長壽者，謂得無數",
    "T39n1796_011:0698b10": "劫恒覩佛興也。或得淨好五欲而自娛樂，又",
    "T39n1796_011:0698b11": "能供養一切如來。此事無方便者不能信也。",
    "T39n1796_011:0698b12": "彼作是念：「真言之體即同法界無為無作，云",
    "T39n1796_011:0698b13": "何能成是事？若生是事，即是有相分別，云何",
    "T39n1796_011:0698b14": "應理耶？」是故生毀也。言此中佛有祕密難解",
    "T39n1796_011:0698b15": "者，是無方便者說也，故不能解了。然此中以",
    "T39n1796_011:0698b16": "心自在說為長壽，如此壽量即是如來法壽",
    "T39n1796_011:0698b17": "之命也。五欲者，謂四無量及菩提心，一切聖",
    "T39n1796_011:0698b18": "人以此現法而自娛樂、供養如來，即是真法",
    "T39n1796_011:0698b19": "供養法身佛也。若行者依佛方便甚深緣生",
    "T39n1796_011:0698b20": "得世法成就，即於此中觀本性空，即是無為",
    "T39n1796_011:0698b21": "成就也。如是不思議法，凡夫自不能信耳。",
    "T39n1796_011:0698b22": "然諸佛如來及菩薩等見此利義故，說此真",
    "T39n1796_011:0698b23": "言行次第之道，不可謗為無也。「何以故？於無",
    "T39n1796_011:0698b24": "量劫勤求修諸苦行所不能得，而真言門行",
    "T39n1796_011:0698b25": "道諸菩薩即於此生而獲得」，如餘菩薩為",
    "T39n1796_011:0698b26": "求無上道故，難行苦行如救頭燃，經無量劫",
    "T39n1796_011:0698b27": "尚不能得如此成就。此真言行者若具方便，",
    "T39n1796_011:0698b28": "聖可成就也。以知甚深緣起十喻義故，以真",
    "T39n1796_011:0698b29": "言等願作種種成就而無取著，不異於如是",
    "T39n1796_011:0698c01": "法微妙速疾也。「復次祕密主！真言門修菩薩",
    "T39n1796_011:0698c02": "行菩薩，如是計都朅伽、傘蓋履屣、真陀摩尼，",
    "T39n1796_011:0698c03": "及安膳那藥、盧遮那等，持三落叉而作成就，",
    "T39n1796_011:0698c04": "亦得悉地」者，次明所成藥物。謂如上且先一落",
    "T39n1796_011:0698c05": "叉，次二月持誦已作漫荼羅，於中置此所成",
    "T39n1796_011:0698c06": "物而作念誦，更三落叉方成也。此漫荼羅神",
    "T39n1796_011:0698c07": "位等，即與大悲胎藏同，故此中不說之。但以",
    "T39n1796_011:0698c08": "所欲成物置中，以大日如來置方隅也決問得。",
    "T39n1796_011:0698c09": "幢以竹為莖，纏以淨疊，更懸垂一丈以來，如",
    "T39n1796_011:0698c10": "幡狀，上作層形，其上安跋折羅也。然刀以鑌",
    "T39n1796_011:0698c11": "作骨柄。傘有上中下成，謂金、銀、孔雀也。舃履",
    "T39n1796_011:0698c12": "以皮作，先種種勳洗極淨無氣，更以藥治之，",
    "T39n1796_011:0698c13": "乃至火不能燒又極香，方中用也。如意取淨",
    "T39n1796_011:0698c14": "好寶置之幢上。眼藥用安膳那作，此膳那有",
    "T39n1796_011:0698c15": "二種：一極輕逆水而上更問。牛黃者，更有無量藥，",
    "T39n1796_011:0698c16": "謂空青、朱沙、雄雌黃等，皆可成就也。又金剛",
    "T39n1796_011:0698c17": "杵等無量物亦可成就。大本具說方軌，蘇悉",
    "T39n1796_011:0698c18": "地亦有次第也。如履舃得成，即可乘之遊佛",
    "T39n1796_011:0698c19": "剎無礙。眼藥等成就者，即見十方佛剎，即",
    "T39n1796_011:0698c20": "能騰遊十方佛剎。餘可解也。又有畫作鳥獸",
    "T39n1796_011:0698c21": "種種形，隨取其一作法成，即堪御往十方剎",
    "T39n1796_011:0698c22": "自在也。或以法加童男女，亦令彼成就以為",
    "T39n1796_011:0698c23": "供侍，即遊十方剎也。西方有一人成，引五百",
    "T39n1796_011:0698c24": "人昇空而去，不知所去也。此法成，即是持明",
    "T39n1796_011:0698c25": "仙也。此物隨心所欲作之。彼持誦時亦得境",
    "T39n1796_011:0698c26": "界，令作如是如是物也。或可運心而作此",
    "T39n1796_011:0698c27": "物，亦得成矣。經云「祕密主！若具方便善男子",
    "T39n1796_011:0698c28": "善女人，隨所樂求而有所作，彼唯心自在而",
    "T39n1796_011:0698c29": "得成就」者，世人所不能信，彼人得之，謂作成",
    "T39n1796_011:0699a01": "就人也。不能可信希奇之事皆能得之也，是",
    "T39n1796_011:0699a02": "故云善男女方便具欲求之物，但自心自在，",
    "T39n1796_011:0699a03": "唯如是得成就也。言彼自心自在，唯如是成",
    "T39n1796_011:0699a04": "就者，謂隨意所欲，唯心所轉即成就也。唯謂",
    "T39n1796_011:0699a05": "唯用自心，不藉餘緣。唯亦是暫義，纔心作念",
    "T39n1796_011:0699a06": "即成就也。「祕密主！諸樂欲因果者，祕密之法",
    "T39n1796_011:0699a07": "非彼愚夫之所能知真言諸真言相」者，若人",
    "T39n1796_011:0699a08": "於此真言行中作如是念：「我今行如是因，當",
    "T39n1796_011:0699a09": "得如是果。」當知如此非正說也，唯是愚夫虛",
    "T39n1796_011:0699a10": "妄計也。何以故？有諸外道說一切法從我而",
    "T39n1796_011:0699a11": "生，若如是自在喜故即與，不喜故不與。如是",
    "T39n1796_011:0699a12": "等人不能解此道也。應則是萬物皆得從因",
    "T39n1796_011:0699a13": "生，若從因生，此因則有性，若有自性則墮常",
    "T39n1796_011:0699a14": "見。常法云何能生？若因滅果生，即斷滅法，云",
    "T39n1796_011:0699a15": "何能生耶？",
    "T39n1796_011:0699a16": "經云「說因非作者，彼果則不生」者，意明因",
    "T39n1796_011:0699a17": "者因空。因因既空，何有果也。故《中論》、《智度》中",
    "T39n1796_011:0699a18": "廣破。當知此因，以智觀察尚不得其原。此因",
    "T39n1796_011:0699a19": "無依，無依即是本來不生，本來不生之因何",
    "T39n1796_011:0699a20": "能生果？故如彼果本不生也。經云「此因因尚",
    "T39n1796_011:0699a21": "空，云何而有果」者，謂明因非實有。因既非真",
    "T39n1796_011:0699a22": "實，終不能生實果，當知果本不生也。又復是",
    "T39n1796_011:0699a23": "因本性空寂，當知果相亦復如是。若於如是",
    "T39n1796_011:0699a24": "緣起法中而言有因有果，即是遍計所執，墮",
    "T39n1796_011:0699a25": "於斷常一異，不入中道。是故證知如是真言，",
    "T39n1796_011:0699a26": "永離因業故，即是法界也不思議界也。經云「當知真",
    "T39n1796_011:0699a27": "言果，悉離於因業」者，則明因是有所作法法，",
    "T39n1796_011:0699a28": "因既有作，當知果亦有所作。既有所作，何能",
    "T39n1796_011:0699a29": "成真實？當知果離於因業也。經云「乃至身證",
    "T39n1796_011:0699b01": "觸，無相三摩地」者，言此因果等相，妄想故",
    "T39n1796_011:0699b02": "有。正觀察之本無所住，無住故果體不生，即",
    "T39n1796_011:0699b03": "同無為也。是故行者若作是念：「我誦真言修",
    "T39n1796_011:0699b04": "真言行，當得成果。」徒自欺耳。若此真言者雖",
    "T39n1796_011:0699b05": "從緣起而實無作，從本以來本是法界，無",
    "T39n1796_011:0699b06": "生無滅、非淨非染。法體如是，云何得成耶？經",
    "T39n1796_011:0699b07": "云「真言者當得，悉地從心生」者，當知真言行",
    "T39n1796_011:0699b08": "者但以方便自淨其心。若三業清淨，當於是",
    "T39n1796_011:0699b09": "中自得明了而自覺悟也。譬如有人，夢中修",
    "T39n1796_011:0699b10": "行種種六度而淨佛國，覺見則無成果之相，",
    "T39n1796_011:0699b11": "但是一念無明心中有因果萬行耳也。又如",
    "T39n1796_011:0699b12": "暗室之中而有寶藏，若以方便燃火明燈，雖",
    "T39n1796_011:0699b13": "因緣生滅推不可得本同於空，然亦明法任",
    "T39n1796_011:0699b14": "運起，而以心明因緣則見寶藏，非此",
    "T39n1796_011:0699b15": "寶藏因方便生也。修真言行者本為除遣惑",
    "T39n1796_011:0699b16": "業，當體解法界無生滅淨染，離諸分別，知此",
    "T39n1796_011:0699b17": "真言之體即是法界之體也。若了知真言之",
    "T39n1796_011:0699b18": "體即同法界、等於大空，自然能得無相三昧，",
    "T39n1796_011:0699b19": "故悉地現前，當生如是信解也。次「爾時金剛",
    "T39n1796_011:0699b20": "手復白佛言：世尊！惟願復說正等覺句、悉地",
    "T39n1796_011:0699b21": "成就句」，即是如上所說，一字能生四字乃至",
    "T39n1796_011:0699b22": "遍滿法界，此即見佛心句。今問此中成就之",
    "T39n1796_011:0699b23": "法也。「諸見此法善男子善女人等，心得歡喜，",
    "T39n1796_011:0699b24": "受安樂住，不害法界」者，此即是隨於此中而",
    "T39n1796_011:0699b25": "修覺者，若得成就，名見法也。成就，即以此",
    "T39n1796_011:0699b26": "生而得見諦也。彼見法者，聞佛說此成就之",
    "T39n1796_011:0699b27": "法，必當深得法喜，住安樂行現法樂住，故請",
    "T39n1796_011:0699b28": "問也。不害法界者，意言非此法界中有所妨",
    "T39n1796_011:0699b29": "礙也。乃至受種種世樂，而世樂即是法界，終",
    "T39n1796_011:0699c01": "不因此而妨礙損法界也，故不害。「何以故？世",
    "T39n1796_011:0699c02": "尊！法界者，一切如來、應、正等覺說名即不思",
    "T39n1796_011:0699c03": "議界。是故世尊！真言門修菩薩行諸菩薩，得",
    "T39n1796_011:0699c04": "是通達法界不可分折破壞」者，然此四字究",
    "T39n1796_011:0699c05": "竟成就，與法界無所妨害也。此四句皆是佛",
    "T39n1796_011:0699c06": "心，豈以佛心而妨法界耶？住此成就者，及法",
    "T39n1796_011:0699c07": "界無二無別，故無妨礙。此悉地、彼法界，都",
    "T39n1796_011:0699c08": "無所妨。何以故？法界不思議故。是故無量佛",
    "T39n1796_011:0699c09": "得道成就，而法界不增；無量眾生滅度，法界",
    "T39n1796_011:0699c10": "不減。若眾生勝進亦非加益，若破煩惱亦無",
    "T39n1796_011:0699c11": "所損。亦即不思議界性同金剛不可破壞。",
    "T39n1796_011:0699c12": "若有妨礙則有彼此，有彼此則可破壞。今無",
    "T39n1796_011:0699c13": "妨礙，故不可破壞也。當知此不壞，亦是不可",
    "T39n1796_011:0699c14": "分析之義。謂種種門、種種世出世事，同一法",
    "T39n1796_011:0699c15": "界，不可分析令成別體也。行者若能如是通",
    "T39n1796_011:0699c16": "達，即是得見法成就也。「世尊告執金剛祕密",
    "T39n1796_011:0699c17": "主言：善哉善哉祕密主！汝復善哉能問如來",
    "T39n1796_011:0699c18": "如是義」者，即明重歎執金剛祕密主，為能哀",
    "T39n1796_011:0699c19": "愍未來修真言行者故，發如此之問也。「汝當",
    "T39n1796_011:0699c20": "諦聽，善思念之，吾今演說」者，此意都語會眾",
    "T39n1796_011:0699c21": "言：「汝當諦聽善思念之，吾為汝說如是之事。」",
    "T39n1796_011:0699c22": "「祕密主言：如是世尊！願樂欲聞」者，重明如來",
    "T39n1796_011:0699c23": "慈悲遍滿，印順斯問而為解說也。「佛告祕密",
    "T39n1796_011:0699c24": "主：以阿字門而作成就」者，即是於正等覺句",
    "T39n1796_011:0699c25": "中作成就法也。「若在僧所住處、若山窟中、或",
    "T39n1796_011:0699c26": "於淨室」者，隨意所欲樂處及祕釋，如上已出",
    "T39n1796_011:0699c27": "之。「以阿字遍布一切支分，持三落叉」，謂以心",
    "T39n1796_011:0699c28": "布此阿字也。從頂及眼耳等，乃至遍於內外",
    "T39n1796_011:0699c29": "身分，又誦此字三落叉，即成也。又彼說云：",
    "T39n1796_011:0700a01": "本尊、種子及圓明為三也。字在圓明中、圓在",
    "T39n1796_011:0700a02": "本尊心上，觀一成時，三皆自成。一緣於此三",
    "T39n1796_011:0700a03": "境，故名三落叉。落叉，是見義也。誦此三落",
    "T39n1796_011:0700a04": "叉已，至白月十五日為滿月，依文誦三落叉",
    "T39n1796_011:0700a05": "竟。「次於滿月，盡其所有而以供養」者，此謂白",
    "T39n1796_011:0700a06": "月十五日作成就漫荼羅也。作此法時，盡其",
    "T39n1796_011:0700a07": "所有供養三寶，作成就法也。作成就法時亦",
    "T39n1796_011:0700a08": "誦此字祕說如前可知。「作此法時，乃至普賢菩薩、文",
    "T39n1796_011:0700a09": "殊師利菩薩、執金剛等，或餘聖天現前，摩頂",
    "T39n1796_011:0700a10": "唱言：善哉行者。」此解言：或餘諸金剛，此不可",
    "T39n1796_011:0700a11": "定准，隨有一尊來，為成就也。然見時亦言上",
    "T39n1796_011:0700a12": "中下相。若親見分明與對目無異，為上成也；",
    "T39n1796_011:0700a13": "若但聞聲現前示教利喜，為中成也；若夢見",
    "T39n1796_011:0700a14": "等，為下成也。又見時明昧等殊，即知有障無",
    "T39n1796_011:0700a15": "障等也祕說可以心得。如是本尊等現前加被時，即",
    "T39n1796_011:0700a16": "「應當稽首作禮，奉閼伽水」，此即香花之水，加",
    "T39n1796_011:0700a17": "以五寶穀等，如上說之也。「即時得不忘菩提",
    "T39n1796_011:0700a18": "心三昧」。行者以得三昧故，令其身心皆得輕",
    "T39n1796_011:0700a19": "安輕安謂垢障除也。「又以如是身心輕安而誦習之，",
    "T39n1796_011:0700a20": "當得隨生心清淨、身清淨」者，謂即以此輕安",
    "T39n1796_011:0700a21": "布想念誦極持，身等五根清淨也。如〈六根品〉",
    "T39n1796_011:0700a22": "中所說，萬像皆見，能知佛心等也。以身心清",
    "T39n1796_011:0700a23": "淨故即得隨生，意生之身隨念而生也。隨生",
    "T39n1796_011:0700a24": "為因，念誦為淨，便獲隨生身心清淨也。「若置",
    "T39n1796_011:0700a25": "於耳上持之，當得耳根清淨」者，此解行者若",
    "T39n1796_011:0700a26": "欲耳根淨者，想布阿字於其耳根而後念誦，",
    "T39n1796_011:0700a27": "即得耳根清淨、聞持不忘，能聞十方佛所說",
    "T39n1796_011:0700a28": "法乃至天等之聲，亦如《法華》說也。經云「以阿",
    "T39n1796_011:0700a29": "字門作出入息，三時思惟。行者爾時能持誦，",
    "T39n1796_011:0700b01": "壽命長劫住世」，此明阿字菩提心不生不滅",
    "T39n1796_011:0700b02": "門。若欲住壽長久者，想阿字同於出入息",
    "T39n1796_011:0700b03": "謂以此字作出入息，令出入分明不斷也。若短命者，如是想念，日日三",
    "T39n1796_011:0700b04": "時思惟，即得常壽也。祕說者，字及句并本尊",
    "T39n1796_011:0700b05": "為三時也。若欲攝一切毒，想是阿字，或自或",
    "T39n1796_011:0700b06": "他想在身。若如自在者，想此字於有毒之處，",
    "T39n1796_011:0700b07": "漸遍身分而驅下之，毒漸漸下字亦逐之，逐",
    "T39n1796_011:0700b08": "出盡即除也。毒有二種：一物之毒；二有情毒，",
    "T39n1796_011:0700b09": "謂龍蛇等毒也。若祕說者，毒謂三毒。三毒盛",
    "T39n1796_011:0700b10": "時欲除，亦如前作，謂逐之令盡也。「願囉惹等",
    "T39n1796_011:0700b11": "之所愛敬」者，即以阿訶字門作所應度者。",
    "T39n1796_011:0700b12": "謂若欲令人愛念及彼歸依者，想阿字作其",
    "T39n1796_011:0700b13": "自身，想訶字作彼身。自身想持商佉，又想蓮",
    "T39n1796_011:0700b14": "華即彼持之，互相觀看，心中誦此阿字。設彼",
    "T39n1796_011:0700b15": "忿怒憍慢，亦即愛心順伏也。祕說者，若欲攝",
    "T39n1796_011:0700b16": "伏其心，想自作阿字，想心作訶字，心有蓮華、",
    "T39n1796_011:0700b17": "手有商佉，而令相順，即能攝伏也。一切難伏",
    "T39n1796_011:0700b18": "者亦可伏之，謂上煩惱及隨也。佛又告金剛",
    "T39n1796_011:0700b19": "手：「諸如來有意生，名業作戲行舞者，從佛心",
    "T39n1796_011:0700b20": "業而生，作種種戲行、現種種戲舞類之相。」即",
    "T39n1796_011:0700b21": "是普現色身，隨類作六道之形等也。舞謂種",
    "T39n1796_011:0700b22": "種神變幻作之事，隨事亦現其類眾多，不可",
    "T39n1796_011:0700b23": "備言也。四界攝持，謂地水火風界。雖現此身",
    "T39n1796_011:0700b24": "內外依正，然此是心王安住同於虛空，虛空",
    "T39n1796_011:0700b25": "常不動而含容一切也。故唯從佛心業生，隨",
    "T39n1796_011:0700b26": "心而有，體同於空，不可取也。見謂種種舞戲",
    "T39n1796_011:0700b27": "之相，非見謂涅槃之理也云又見謂世間果，非見謂菩提果。此類無量，故",
    "T39n1796_011:0700b28": "云廣大也。亦見三乘修行種種法門，隨彼所願而",
    "T39n1796_011:0700b29": "令滿足，即是能現種種可見不可見事也。乃",
    "T39n1796_011:0700c01": "至願求禪定智慧法門眾多寶，亦隨類示現",
    "T39n1796_011:0700c02": "而賜與之。猶如如意寶王，隨心所求一切施",
    "T39n1796_011:0700c03": "與也。等引神通等令起，三摩呬多是等引義",
    "T39n1796_011:0700c04": "等引神通等令起，非等至也。「時毘盧遮那佛一切大眾會觀",
    "T39n1796_011:0700c05": "已，告金剛手祕密主言已如上解。金剛手行舞，一",
    "T39n1796_011:0700c06": "切作成壞果廣大，親一切與」者，舞是戲也。復",
    "T39n1796_011:0700c07": "普現色身隨類曲成，作種種應，此非真實但",
    "T39n1796_011:0700c08": "如幻耳，是故名為如來之舞。猶如舞者能悅",
    "T39n1796_011:0700c09": "可眾人之心，雖種種意解不同，皆令心悅。佛",
    "T39n1796_011:0700c10": "亦如是，然非四界之色所作，隨佛心意而生。",
    "T39n1796_011:0700c11": "從心而生、從心而滅，雖常法而能隨緣生滅。",
    "T39n1796_011:0700c12": "此興廢隨緣，故云生滅之果，即謂成壞也。此",
    "T39n1796_011:0700c13": "迹遍於法界廣大無邊，故云廣大也。作已遂",
    "T39n1796_011:0700c14": "滅，故云成壞也。廣大成壞，此成即是變轉義",
    "T39n1796_011:0700c15": "也故壞。然此成壞即是如來妙應，從佛法界",
    "T39n1796_011:0700c16": "機感而生，雖生不生、雖滅不滅，即同於幻，不",
    "T39n1796_011:0700c17": "異法界故也。猶所作不實，故名為舞。三世諸",
    "T39n1796_011:0700c18": "佛皆作此舞也。親一切與者，我親於先佛授",
    "T39n1796_011:0700c19": "得此法，今復親授於汝，故言一切親與也。言",
    "T39n1796_011:0700c20": "親，謂親能現前授與一切所願之果，此義正",
    "T39n1796_011:0700c21": "也。言「先作真實相」者，如上所觀種子真言及",
    "T39n1796_011:0700c22": "本尊，由觀見本尊，見已即轉自身而作本尊，",
    "T39n1796_011:0700c23": "展轉相即不相妨礙，即是見於金剛之果、菩",
    "T39n1796_011:0700c24": "提之心，故名先作真實相也。如是次第住者，",
    "T39n1796_011:0700c25": "謂住前所觀者，心依善住也。先已見實相，已",
    "T39n1796_011:0700c26": "阿字也。經云「如先正思念」，謂如上文所說思",
    "T39n1796_011:0700c27": "惟法而念持也。阿字自己作，并點作廣，一切",
    "T39n1796_011:0700c28": "黃極悅意。四角金剛標中，思念持誦諸佛一",
    "T39n1796_011:0700c29": "切處光字也。此等一切佛自當相說者，謂觀",
    "T39n1796_011:0701a01": "阿字令作深黃色，其色相端正嚴好令人悅",
    "T39n1796_011:0701a02": "意，在於自己心。又此字，經云并點廣者，即是",
    "T39n1796_011:0701a03": "字上加點義，增加即是廣也。於字外作四角",
    "T39n1796_011:0701a04": "金剛標欄，此欄同三股金剛，股更互相叉而",
    "T39n1796_011:0701a05": "作之，於中置字。見此阿字已，即轉此字作毘",
    "T39n1796_011:0701a06": "盧遮那本尊之形，即是自身現同本尊之像，",
    "T39n1796_011:0701a07": "其像一依本印而作也。此佛通身有光，此即",
    "T39n1796_011:0701a08": "菩提心中所見實相之佛，猶淨瑠璃中內見",
    "T39n1796_011:0701a09": "真金像，非同餘心數中妄想也。當知如是見",
    "T39n1796_011:0701a10": "者，即是見心實相之佛。作此成就者若無疑",
    "T39n1796_011:0701a11": "慮，即能普為一切眾生作大饒益也。經云「謂",
    "T39n1796_011:0701a12": "廣大希有」者，猶如幻人，謂有種種異事也。猶",
    "T39n1796_011:0701a13": "如諸大菩薩，隨心所欲利眾生事，如幻幻水",
    "T39n1796_011:0701a14": "月而應萬類皆得成也。此即如來如幻三昧之",
    "T39n1796_011:0701a15": "句。若能如是作者，無始生以來惡業，及三有",
    "T39n1796_011:0701a16": "逼迫之果，乃至無間重業，現身即滅，何況餘",
    "T39n1796_011:0701a17": "者。當以要言之，三有眾苦果報皆滅也。何以",
    "T39n1796_011:0701a18": "故？猶持誦者以得住於三摩呬多地故，若觀",
    "T39n1796_011:0701a19": "如是實相離苦。經云「若觀於彼心，無上菩提",
    "T39n1796_011:0701a20": "心」，謂觀行者自心中無上菩提心也。云心者",
    "T39n1796_011:0701a21": "即是無上大菩提心。若住斯觀，即能淨身口",
    "T39n1796_011:0701a22": "意業。由能淨業故，淨與非淨業離也。意言：有",
    "T39n1796_011:0701a23": "如是業生，淨不淨皆不能染也。經云當業，謂",
    "T39n1796_011:0701a24": "當生此淨心之業也。此果皆不能污。何以故？",
    "T39n1796_011:0701a25": "常與理相應故。譬如蓮華雖生於淤泥之中，",
    "T39n1796_011:0701a26": "而不為彼之所污染。如是行者即同諸佛。何",
    "T39n1796_011:0701a27": "以故？能生一切諸如來故也。此即是仁中之",
    "T39n1796_011:0701a28": "尊佛也。意云：纔觀菩提心，已得如來之果，況",
    "T39n1796_011:0701a29": "身現證而成佛乎。復次時毘盧遮那如來又",
    "T39n1796_011:0701b01": "復住於降伏四魔金剛戲三昧，四魔降伏、六趣",
    "T39n1796_011:0701b02": "解脫，一切智智滿足金剛字句說者。住此三",
    "T39n1796_011:0701b03": "昧能降伏四魔。能除，六趣煩惱業苦而與解",
    "T39n1796_011:0701b04": "脫之樂，亦能滿足一切凡聖所有希願也。佛",
    "T39n1796_011:0701b05": "住此定而說金剛句真言義，此五字即是降",
    "T39n1796_011:0701b06": "四魔真言句也。阿是行，所謂本不生行也。傍",
    "T39n1796_011:0701b07": "二點是淨除義，以此義能降伏四魔、除一切",
    "T39n1796_011:0701b08": "苦也。味是縛義，加上畫是無解三昧，即不",
    "T39n1796_011:0701b09": "思議解脫也。囉是淨六根義，由六根淨故無",
    "T39n1796_011:0701b10": "塵也。訶義如上已說之，佉義上亦有解處也。",
    "T39n1796_011:0701b11": "又𤙖有三義，即如來三解脫也。修行除障故，",
    "T39n1796_011:0701b12": "而三解脫、而住大空。欠者，大空也。佛說此真",
    "T39n1796_011:0701b13": "言時，金剛手及普賢等得未曾有開敷眼如上",
    "T39n1796_011:0701b14": "說稽首一切一切智，如是說言一切一切智，即諸法一切如者，",
    "T39n1796_011:0701b15": "所謂諸如來也。一切即於此中，梵音意云無所不足，",
    "T39n1796_011:0701b16": "即是府庫義也。言以此五字為庫，能滿一切",
    "T39n1796_011:0701b17": "財富也。一切諸佛菩薩救世者，此一切佛菩",
    "T39n1796_011:0701b18": "薩救世者。緣覺聲聞害者，此歎聲聞之德，謂",
    "T39n1796_011:0701b19": "害隨眠等也。又解云：蘇囉多是害煩惱者。「能",
    "T39n1796_011:0701b20": "遍所行地，起種種神通」者，財富即是如來法",
    "T39n1796_011:0701b21": "寶，以給一切眾生猶尚不匱。如是無窮大智",
    "T39n1796_011:0701b22": "寶藏，故名富財者也。由法財富能施一切，而",
    "T39n1796_011:0701b23": "說此真言之門，上從諸佛下及聲聞，無不依",
    "T39n1796_011:0701b24": "於此句而能施作種種神變利益一切也。故",
    "T39n1796_011:0701b25": "云隨其行地而現種種神通力也。言行地，謂",
    "T39n1796_011:0701b26": "凡所行處，如偈云「尋地山林遍無等」也。言「彼",
    "T39n1796_011:0701b27": "得無上智，佛智無上智」者，非但神通而已，",
    "T39n1796_011:0701b28": "亦由此句一切聖賢得成智慧，乃至同成一",
    "T39n1796_011:0701b29": "切智智也。然二乘智對世間亦名無上，今更",
    "T39n1796_011:0701c01": "明佛無上者，故重言之也。先讚已，後請說佛",
    "T39n1796_011:0701c02": "此五字，次第廣說也。及布想等種種類者，所",
    "T39n1796_011:0701c03": "不言，此更皆請此中說也。於布字想字上中",
    "T39n1796_011:0701c04": "下成，色用差別種種方便，皆請佛廣為宣說",
    "T39n1796_011:0701c05": "也。種種門中成就進趣順行此法，名為教也。",
    "T39n1796_011:0701c06": "請自說此教者，請佛親演說之也。若佛廣說",
    "T39n1796_011:0701c07": "此法，諸行大乘無上真言行者當得見法，若",
    "T39n1796_011:0701c08": "已見者亦皆歡喜。見法，謂證得也。當住者，謂",
    "T39n1796_011:0701c09": "自見已，復授諸眾生也。由見此事，自他俱獲",
    "T39n1796_011:0701c10": "無上法利，故請佛廣說。本經有三千五百偈，",
    "T39n1796_011:0701c11": "說此五字義也。三摩醯多，正議是住心一境",
    "T39n1796_011:0701c12": "之義。佛欲說金剛之句，普令大眾住一心境",
    "T39n1796_011:0701c13": "而聽也。欲作此金剛真言之成就之法，先令",
    "T39n1796_011:0701c14": "作金剛座。如佛初欲成道時，在於金剛道場。",
    "T39n1796_011:0701c15": "復除此座已，更無餘座堪能勝致此也。于時",
    "T39n1796_011:0701c16": "大金剛為從地盡地際也。此地際加持下身",
    "T39n1796_011:0701c17": "者，為欲說阿字。意云：此字最勝也，字第一。",
    "T39n1796_011:0701c18": "加持者，今為欲說此法故，先以加持自身也。",
    "T39n1796_011:0701c19": "即下身，謂自臍以下想皆作純金剛也。此有",
    "T39n1796_011:0701c20": "內外，內謂如上所說；外謂想自身坐處在於",
    "T39n1796_011:0701c21": "方金剛壇中，其壇已如上說方標欄者也。名",
    "T39n1796_011:0701c22": "大因陀羅者，此是金剛中之極剛者，能破金",
    "T39n1796_011:0701c23": "剛，而金剛不能破彼。又是極黃色也，如此紫",
    "T39n1796_011:0701c24": "磨金色。此想阿字為之，名金剛輪也。於此座",
    "T39n1796_011:0701c25": "中思惟一切，即是瑜伽之座，此是修行應理",
    "T39n1796_011:0701c26": "者之坐處也。即思惟一切，謂一切事皆此中",
    "T39n1796_011:0701c27": "思惟作之也。事眾多，云一切也。右初釋阿字",
    "T39n1796_011:0701c28": "為座竟。次說長聲之阿，此是阿第一命根也。",
    "T39n1796_011:0701c29": "以能活諸字，故言命也。若無阿字，諸字即不",
    "T39n1796_011:0702a01": "生，故第一命也。此是能攝召句，若想此字能",
    "T39n1796_011:0702a02": "攝召，長阿即是行，若觸阿字即引一切佛行，",
    "T39n1796_011:0702a03": "故云攝召也。攝召一切內外之法，攝召是攝",
    "T39n1796_011:0702a04": "令屬己，自在受用義也。此阿字門，能攝召一",
    "T39n1796_011:0702a05": "切如來功德令歸自身，亦能滿足一切之行",
    "T39n1796_011:0702a06": "故也。次說暗字，若想此字，能攝除一切毒及",
    "T39n1796_011:0702a07": "病等諸障也。內外諸障皆能攝而去之。內障",
    "T39n1796_011:0702a08": "謂種種障道之法，但有現前皆能滅除。外障",
    "T39n1796_011:0702a09": "謂一切外物為障，亦悉能除也。又除諸毒諸",
    "T39n1796_011:0702a10": "病，病謂有種種，皆能除之也。又能除者，乃至",
    "T39n1796_011:0702a11": "失心，即能救之令得本心。又以此字能攝心",
    "T39n1796_011:0702a12": "一境，速與三昧相應也。若想此字，得如上功",
    "T39n1796_011:0702a13": "德。一切能與者，言與即是滿其所願，授悉地",
    "T39n1796_011:0702a14": "果也。若持誦者，一月中即結金剛慧印而誦",
    "T39n1796_011:0702a15": "暗字。於一月中，日別三時作之，一切無智城",
    "T39n1796_011:0702a16": "破也。一切眾生無明之所嬰遶，四合堅固猶",
    "T39n1796_011:0702a17": "如牢城不可破壞，以此字門而能破壞也。「得",
    "T39n1796_011:0702a18": "不動堅固」者，謂天人阿脩羅等所不能壞也。",
    "T39n1796_011:0702a19": "凡一切增益事若欲作，皆坐此座。增益亦名",
    "T39n1796_011:0702a20": "圓滿，謂能滿一切所願也。若祕釋者，一月是",
    "T39n1796_011:0702a21": "一見也。若得見法，入於初地，任運增益一切",
    "T39n1796_011:0702a22": "三昧陀羅尼等及諸地位也。若欲作此增益",
    "T39n1796_011:0702a23": "法時，持誦之人於此金剛壇中，想佛住於三",
    "T39n1796_011:0702a24": "昧身真金色也。光焰，有威光義。有威光者，即",
    "T39n1796_011:0702a25": "是兼明本尊義也，梵音如此。即周匝炎光，以",
    "T39n1796_011:0702a26": "髮為冠，此即是大因陀羅也。此大金剛之",
    "T39n1796_011:0702a27": "堅，即是佛智之義。能破一切無能除者。想此",
    "T39n1796_011:0702a28": "佛在方金剛壇中，隨意作一切成就物也。經",
    "T39n1796_011:0702a29": "云「金剛蓮華等」者，謂此等一切事，當於此輪",
    "T39n1796_011:0702b01": "中作也。若成就金剛法，五股純金作之，置於",
    "T39n1796_011:0702b02": "壇中而加持。商佉等上中下成就，亦如上說，",
    "T39n1796_011:0702b03": "謂皆持誦此阿字也。若欲成就佛頂者，以真",
    "T39n1796_011:0702b04": "金為佛頂而加此法。若得成者，即同大日如",
    "T39n1796_011:0702b05": "來之身。或不可須別物，但以自在想作佛身",
    "T39n1796_011:0702b06": "而加持之，若成即同佛身也。若作金剛成就，",
    "T39n1796_011:0702b07": "持誦之者即同金剛手菩薩也。蓮華者，以金",
    "T39n1796_011:0702b08": "作八葉蓮華等，此中持誦，若成，即同觀音也。",
    "T39n1796_011:0702b09": "刀者，作亦有法，若成，即同文殊童子也。鵝者，",
    "T39n1796_011:0702b10": "作法若成，即以此自身成梵天身也。於成就",
    "T39n1796_011:0702b11": "外財之中，或成就金或地地謂伏藏也，或如意珠等。",
    "T39n1796_011:0702b12": "但與增益相應者，皆用此法作之，具有上中",
    "T39n1796_011:0702b13": "下法也。言大因陀羅觀者，謂於金輪中觀故",
    "T39n1796_011:0702b14": "也。",
    "T39n1796_011:0702b15": "大毘盧遮那成佛經疏卷第十一"
}