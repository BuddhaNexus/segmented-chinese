{
    "T23n1442_007:0658b06": "2根本說一切有部毘奈耶卷第七",
    "T23n1442_007:0658b08": "三藏法師義淨奉　制譯",
    "T23n1442_007:0658b09": "斷人命學處第三之二",
    "T23n1442_007:0658b10": "爾時薄伽梵在室羅伐城逝多林給孤獨園。",
    "T23n1442_007:0658b11": "時彼城中有一長者，於同類族娶女為妻，歡",
    "T23n1442_007:0658b12": "娛未久便誕一息，年漸長大母遂身亡。其父",
    "T23n1442_007:0658b13": "於後更娶繼室，于時長者告後妻曰：「汝頗能",
    "T23n1442_007:0658b14": "於不親生子而存養育同苦樂不？」答言：「我能。」",
    "T23n1442_007:0658b15": "未經多月婦遂有娠，便生惡念：「我若生子，當",
    "T23n1442_007:0658b16": "以彼兒用充僕使，不應令彼起傲慢心。」便給",
    "T23n1442_007:0658b17": "麁衣惡食加以鞭杖苦楚。子告父曰：「父今知",
    "T23n1442_007:0658b18": "不？繼親於我以惡衣食而見濟給，數加鞭杖",
    "T23n1442_007:0658b19": "苦楚非常。」父報子曰：「我當為汝誡勅於母不",
    "T23n1442_007:0658b20": "使更然。」便告妻曰：「賢首！我於先時已相告語：",
    "T23n1442_007:0658b21": "『能於不親生子而存養育同苦樂不？』汝答言：",
    "T23n1442_007:0658b22": "『能。』何故今時不順前語，便於此子以惡衣食",
    "T23n1442_007:0658b23": "而見濟給，數加鞭杖苦楚非常？」答言：「我為教",
    "T23n1442_007:0658b24": "詔欲令勝進，恐有世人怪笑於我，實無異心。」",
    "T23n1442_007:0658b25": "夫曰：「汝不須教，更不得以惡衣食加諸楚毒",
    "T23n1442_007:0658b26": "令生怨苦。」報云：「更不如是。」不久之間便誕一",
    "T23n1442_007:0658b27": "子，遂於前子倍生惡意同前苦楚。子便生念：",
    "T23n1442_007:0658b28": "「我父於母不能止遏，還復踵前苦治於我，今",
    "T23n1442_007:0658b29": "可捨出家。」便至父所白言：「繼親於我不垂愍",
    "T23n1442_007:0658c01": "念，父雖止遏尚不慈憐，今欲出家願見聽許，",
    "T23n1442_007:0658c02": "豈能於此受苦命終。」長者便念：「我此後婦為",
    "T23n1442_007:0658c03": "性不仁，雖頻勸誡仍不悛改，從彼出家冀全",
    "T23n1442_007:0658c04": "其命。」便告子曰：「我今放汝隨意出家。」蒙父許",
    "T23n1442_007:0658c05": "已往逝多林，投一苾芻而請出家。時彼苾芻",
    "T23n1442_007:0658c06": "與出家已，并授圓具告言：「具壽！凡出家人有",
    "T23n1442_007:0658c07": "二種業：所謂禪、誦。我比修定，汝樂何業？」白",
    "T23n1442_007:0658c08": "言：「鄔波馱耶！我樂讀誦。」報曰：「善哉！汝學三藏。」",
    "T23n1442_007:0658c09": "彼便生念：「三藏教法文義深廣，我之本師心樂",
    "T23n1442_007:0658c10": "靜慮，誰當於此教授我耶？我今宜可別往他",
    "T23n1442_007:0658c11": "處。」白師曰：「欲往他方習學三藏。」報言：「甚善！隨",
    "T23n1442_007:0658c12": "汝意去。」時彼弟子辭往他方，遍學三藏博通",
    "T23n1442_007:0658c13": "文義，為大法師詞辯分明演說無礙。便自思",
    "T23n1442_007:0658c14": "念：「如世尊說：『父母於子有大劬勞，護持長養",
    "T23n1442_007:0658c15": "資以乳哺，贍部洲中教示我者最為第一。假",
    "T23n1442_007:0658c16": "使其子左肩擔父、右肩擔母，經於百年不生",
    "T23n1442_007:0658c17": "疲倦，或滿大地末尼、真珠、琉璃、珂貝、璧玉、珊",
    "T23n1442_007:0658c18": "瑚、金銀、馬瑙、牟薩羅寶、赤珠右旋，如是諸珍咸",
    "T23n1442_007:0658c19": "持供養令受安樂，雖作此事亦未能報父母",
    "T23n1442_007:0658c20": "之恩。若父母無信心者令住正信，若無戒者",
    "T23n1442_007:0658c21": "令持禁戒，若性慳者令行惠施，無智慧者令",
    "T23n1442_007:0658c22": "起智慧。子能如是於父母處勸喻策勵，令安",
    "T23n1442_007:0658c23": "住者方曰報恩。』然而我父於三寶中未生信",
    "T23n1442_007:0658c24": "敬，我今宜往為說法要。」便持衣鉢往室羅伐",
    "T23n1442_007:0658c25": "城，漸次遊行既至本國住逝多林，名稱普聞",
    "T23n1442_007:0658c26": "眾人讚仰。彼長者子既出家已，便遊他國博",
    "T23n1442_007:0658c27": "通三藏還逝多林。時彼長者既聞此說心生",
    "T23n1442_007:0658c28": "歡慰：「我子出家遠遊他國遍閑三藏，今得旋",
    "T23n1442_007:0658c29": "歸住逝多林，我今宜往共申喜慶。」即便往詣",
    "T23n1442_007:0659a01": "逝多林中，遂見其子告曰：「善來苾芻！自汝離",
    "T23n1442_007:0659a02": "我遍閑佛教，今還故居我深喜悅。」作是語已",
    "T23n1442_007:0659a03": "在一面坐。時彼苾芻為說種種微妙句義，其",
    "T23n1442_007:0659a04": "父聞法起深信心，為受三歸并五學處。時彼",
    "T23n1442_007:0659a05": "長者即請苾芻明當就食，彼默然受。父禮而",
    "T23n1442_007:0659a06": "去中路生念：「我向倉卒不善思量，請子歸家",
    "T23n1442_007:0659a07": "明當設食，我婦為人稟性踈慢，勿於我子無",
    "T23n1442_007:0659a08": "敬重心，今欲如何？」復更思念：「已為言請，不可重",
    "T23n1442_007:0659a09": "收，我今宜可善言誘喻勿令瞋忿。」至家告曰：",
    "T23n1442_007:0659a10": "「賢首！有子逃亡、身死、出家，此之三事為一、為",
    "T23n1442_007:0659a11": "異？」報言：「三事無異。」告曰：「賢首！汝之前子離",
    "T23n1442_007:0659a12": "我出俗為善苾芻，遊適他方妙閑三藏，今者",
    "T23n1442_007:0659a13": "來至逝多林中。」其妻報曰：「若如是者，何不請",
    "T23n1442_007:0659a14": "來就舍而食？」答言：「我已請訖，宜應具辦美膳。」",
    "T23n1442_007:0659a15": "時彼婦人心生喜悅，冷熱隨時悉皆具辦，旦",
    "T23n1442_007:0659a16": "令使者往逝多林，白言：「大德！飲食已備，宜可",
    "T23n1442_007:0659a17": "知時。」時彼苾芻於日初分，執持衣鉢行詣父",
    "T23n1442_007:0659a18": "舍，到已洗足於所設座就之而坐，洗手滌鉢。",
    "T23n1442_007:0659a19": "長者及妻自手授與上妙飲食，食既飽滿澡",
    "T23n1442_007:0659a20": "漱已盛鉢器。時彼父母禮足而坐聽說法要，",
    "T23n1442_007:0659a21": "時彼繼母聞說法已深生敬信，請受三歸并",
    "T23n1442_007:0659a22": "五學處。爾時彼家既受化已，諸苾芻、苾芻尼",
    "T23n1442_007:0659a23": "皆來集會，猶如渴者奔驟泉池，但有捨施修",
    "T23n1442_007:0659a24": "營咸於二部僧處。長者異時身嬰重病，子聞",
    "T23n1442_007:0659a25": "父患便作是念：「我當為父說法冀得痊除。」如",
    "T23n1442_007:0659a26": "是時時到其父所，白言：「父於今時勿復憂慮。",
    "T23n1442_007:0659a27": "所以者何？父今因我為善知識，歸佛法僧受",
    "T23n1442_007:0659a28": "五學處，布施持戒廣修諸福，捨此苦身當生",
    "T23n1442_007:0659a29": "善道，天堂解脫如隔輕幔。」答言：「實爾！我因",
    "T23n1442_007:0659b01": "子故發信敬心，捨此身已冀生勝處。」時子苾",
    "T23n1442_007:0659b02": "芻為說法已捨之而去，父作是念：「我子善閑",
    "T23n1442_007:0659b03": "三藏為大法師，智慧聰敏辯才無礙，有所宣",
    "T23n1442_007:0659b04": "陳並皆真實。我今病重苦惱非常，宜可方便",
    "T23n1442_007:0659b05": "自斷其命。」復更思念：「我今病重，何有餘人能",
    "T23n1442_007:0659b06": "為斷命？」其家有婢名波利迦，麁壯愚鈍。復生",
    "T23n1442_007:0659b07": "是念：「此波利迦必能殺我，更無別人能作斯",
    "T23n1442_007:0659b08": "事。」去此不遠有居士子為婚娶事，時長者婦",
    "T23n1442_007:0659b09": "被召相看，將波利迦隨後而去。婚姻既了，時",
    "T23n1442_007:0659b10": "長者妻告波利迦曰：「汝宜還家警覺長者勿令",
    "T23n1442_007:0659b11": "晝睡，待我辭別隨後即行。」其婢承命歸家至",
    "T23n1442_007:0659b12": "長者所，長者告曰：「汝何處來？」波利迦具以事",
    "T23n1442_007:0659b13": "白。問言：「婚姻好不？」答曰：「善好。」告曰：「我今與",
    "T23n1442_007:0659b14": "汝作此婚姻，汝意喜不？」答言：「甚喜。」復告曰：「隨",
    "T23n1442_007:0659b15": "我所言汝皆作者，知汝心喜。」答曰：「隨言皆作。」",
    "T23n1442_007:0659b16": "長者曰：「今有非人入我腹內，汝為我出。」問曰：",
    "T23n1442_007:0659b17": "「欲於何處令鬼出耶？」報曰：「先從脚按次腨及",
    "T23n1442_007:0659b18": "膝乃至胸頸，宜可急扼雖動勿放。」時彼愚婢",
    "T23n1442_007:0659b19": "承言即作，長者被扼既急便生悔心：「若波利",
    "T23n1442_007:0659b20": "迦得重相放斯為極善。」時波利迦憶先言教，",
    "T23n1442_007:0659b21": "雖見動搖不肯相放，因斯苦劇遂即命終。時",
    "T23n1442_007:0659b22": "有天人，見此事已於虛空中說伽他曰：",
    "T23n1442_007:0659b23": "「若被愚人扼，　　或時遭鼈咬，",
    "T23n1442_007:0659b24": "波利迦急按，　　豈有得全生！」",
    "T23n1442_007:0659b25": "既命終已，便以衾疊通身而覆。長者婦歸問",
    "T23n1442_007:0659b26": "其婢曰：「令汝前來警覺長者，何故不看令其",
    "T23n1442_007:0659b27": "晝睡？」時婦即便手搖病人欲令警覺，其婢報",
    "T23n1442_007:0659b28": "曰：「不須警覺，我為大家於長者腹中按出惡",
    "T23n1442_007:0659b29": "鬼，由斯暫得安隱眠睡。」時長者婦遂作是念：",
    "T23n1442_007:0659c01": "「我試觀察此之惡鬼其狀如何？」舉衾視之見",
    "T23n1442_007:0659c02": "已命過，便作是念：「非是我夫自斷其命，定",
    "T23n1442_007:0659c03": "是前妻之子解三藏者，由彼為其說如是法：",
    "T23n1442_007:0659c04": "『父勿憂慮。所以者何？父今因我為善知識故，",
    "T23n1442_007:0659c05": "歸佛法僧受五學處，布施持戒廣修諸福，捨",
    "T23n1442_007:0659c06": "此苦身當生善道，天堂解脫如隔輕幔。』今既",
    "T23n1442_007:0659c07": "身死必得生天。苾芻若來我當共活，所有家",
    "T23n1442_007:0659c08": "務令其檢校。」作是念已憂苦纏懷，具飾凶儀",
    "T23n1442_007:0659c09": "送屍林野，焚燒事畢憂恨而住。時三藏子聞",
    "T23n1442_007:0659c10": "父身亡便作是念：「一切諸行皆悉無常，我今",
    "T23n1442_007:0659c11": "宜往為彼繼親宣說法要。」既至家已，其母遙",
    "T23n1442_007:0659c12": "見即便罵言：「汝前婦兒今得來至，由解三藏",
    "T23n1442_007:0659c13": "說生天法令父命終，今可還家與我共活，所",
    "T23n1442_007:0659c14": "有家務汝並知之。」時彼苾芻聞是語已，心懷",
    "T23n1442_007:0659c15": "愧恥捨之而去，便生悔恨作如是念：「豈非我",
    "T23n1442_007:0659c16": "今是勸死耶？」即以此事告諸苾芻，諸苾芻白",
    "T23n1442_007:0659c17": "佛。佛言：「諸苾芻！彼苾芻無犯。然諸苾芻不應",
    "T23n1442_007:0659c18": "對彼重病人前說如是法，能令病者聞已樂",
    "T23n1442_007:0659c19": "死。若苾芻說如是法，令彼病人欲求死者得",
    "T23n1442_007:0659c20": "越法罪。」此是緣起，未制學處。",
    "T23n1442_007:0659c21": "佛在廣嚴城勝慧河側娑羅雉林，為諸苾芻",
    "T23n1442_007:0659c22": "說不淨觀、讚修不淨觀：「汝諸苾芻！應修不淨",
    "T23n1442_007:0659c23": "觀，由於此觀修習多修習故得大果利。」如世",
    "T23n1442_007:0659c24": "尊說教諸苾芻修不淨觀得大果利，時諸苾",
    "T23n1442_007:0659c25": "芻便修不淨觀，既修習已於膿血身深生厭",
    "T23n1442_007:0659c26": "患，或持刀自殺、或服毒藥、或以繩自縊、或自",
    "T23n1442_007:0659c27": "墜高崖、或展轉相害。有一苾芻於膿血身深",
    "T23n1442_007:0659c28": "生厭離，便往詣彼鹿杖梵志沙門所作如是",
    "T23n1442_007:0659c29": "言：「汝來賢首！與汝衣鉢，當斷我命。」是時梵志",
    "T23n1442_007:0660a01": "即斷其命，便持血刀往勝慧河側就水而洗。",
    "T23n1442_007:0660a02": "時有天魔從水涌出，告梵志曰：「善哉賢首！汝",
    "T23n1442_007:0660a03": "今所作多獲福德，汝於沙門具戒具德，未度",
    "T23n1442_007:0660a04": "者令度、未脫者令脫、未安者令安、未涅槃者令",
    "T23n1442_007:0660a05": "得涅槃，更有餘利得彼衣鉢。」時彼梵志轉更",
    "T23n1442_007:0660a06": "增益罪惡之見，便作是念：「我今實爾獲諸功",
    "T23n1442_007:0660a07": "德，能於沙門具戒行者，度脫安樂至涅槃處，",
    "T23n1442_007:0660a08": "復有餘利獲彼衣鉢。」時彼梵志便挾利刀，詣",
    "T23n1442_007:0660a09": "僧住處及餘房院經行之所，而告之曰：「若有",
    "T23n1442_007:0660a10": "苾芻具足戒行，我當度脫安樂令至涅槃。」時",
    "T23n1442_007:0660a11": "有一苾芻厭恥自身，便出房外告梵志曰：「賢",
    "T23n1442_007:0660a12": "首！我未度脫安樂涅槃，汝當令我得涅槃處。」",
    "T23n1442_007:0660a13": "時彼梵志即便就殺。如是二、三乃至六十苾",
    "T23n1442_007:0660a14": "芻，悉皆斷命。爾時苾芻眾漸減少。佛於十五",
    "T23n1442_007:0660a15": "日褒灑陀時，於如常座既安坐已，觀苾芻眾，",
    "T23n1442_007:0660a16": "告具壽阿難陀曰：「何故苾芻數漸減少，存者",
    "T23n1442_007:0660a17": "無幾？」時阿難陀白世尊曰：「佛於一時為諸苾",
    "T23n1442_007:0660a18": "芻讚修不淨觀，若於此觀修習多修習者得",
    "T23n1442_007:0660a19": "大果利。時諸苾芻便修不淨觀已，於膿血身",
    "T23n1442_007:0660a20": "深生厭患，或有自殺或求他斷命，魔來勸喻",
    "T23n1442_007:0660a21": "乃至殺盡六十苾芻，由此緣故僧眾減少。」佛",
    "T23n1442_007:0660a22": "告諸苾芻：「展轉教殺是事實不？」白佛言：「世尊！",
    "T23n1442_007:0660a23": "實爾。」爾時世尊告諸苾芻：「汝所為非，非沙門、",
    "T23n1442_007:0660a24": "非隨順行、是不清淨，非出家者所應為事。」作",
    "T23n1442_007:0660a25": "種種呵責已，告諸苾芻曰：「我觀十利，從攝取",
    "T23n1442_007:0660a26": "於僧乃至正法久住利益人天。我今為諸聲聞",
    "T23n1442_007:0660a27": "弟子，於毘奈耶制其學處，應如是說：若復苾",
    "T23n1442_007:0660a28": "芻，若人、若人胎，故自手斷其命、或持刀授與、",
    "T23n1442_007:0660a29": "或自持刀、或求持刀者，若勸死、讚死，語言：『咄",
    "T23n1442_007:0660b01": "男子！何用此罪累不淨惡活為？汝今寧死，死",
    "T23n1442_007:0660b02": "勝生。』隨自心念以餘言說勸讚令死，彼因死",
    "T23n1442_007:0660b03": "者，此苾芻亦得波羅市迦，不應共住。」苾芻義",
    "T23n1442_007:0660b04": "如上。言人者，謂於母腹已具六根，所謂眼耳",
    "T23n1442_007:0660b05": "鼻舌身意。人胎者，謂初入母腹，但有三根謂",
    "T23n1442_007:0660b06": "身、命、意。故者，謂是故心非錯誤等。自手者，謂",
    "T23n1442_007:0660b07": "自手行殺。斷命者，令彼命根不得相續。或持",
    "T23n1442_007:0660b08": "刀授與者，若知彼人欲得自殺，便以大刀、剃",
    "T23n1442_007:0660b09": "刀、刺刀等而安其處欲令自害。或自持刀者，",
    "T23n1442_007:0660b10": "謂自力劣不能行殺，但自執刀令他捉手而",
    "T23n1442_007:0660b11": "斷人命。或求持刀者，謂覓男、女、半擇迦等命",
    "T23n1442_007:0660b12": "其行殺。言勸死者，於三種人勸之令死：謂破",
    "T23n1442_007:0660b13": "戒人、持戒人及以病人。",
    "T23n1442_007:0660b14": "云何勸破戒？如有苾芻於破戒苾芻有所求",
    "T23n1442_007:0660b15": "覓，若衣鉢絡囊水羅絛帶，及餘沙門命緣",
    "T23n1442_007:0660b16": "資具。時彼苾芻作如是念：「若彼破戒命存在",
    "T23n1442_007:0660b17": "者，彼衣鉢等無由能得，我應詣彼勸之令",
    "T23n1442_007:0660b18": "死。」即便往彼作如是言：「具壽！知不？汝今破戒",
    "T23n1442_007:0660b19": "作諸罪業，身語意三常造眾惡。具壽！乃至汝",
    "T23n1442_007:0660b20": "命得長存者，所作惡業轉更增多，由惡增故",
    "T23n1442_007:0660b21": "於彼長時受地獄苦。」若破戒者聞此語已，作",
    "T23n1442_007:0660b22": "如是問：「具壽！我今欲何所作？」彼便報曰：「應可",
    "T23n1442_007:0660b23": "捨身自斷其命。」若彼苾芻或可捨身、或時自",
    "T23n1442_007:0660b24": "殺，彼苾芻得波羅市迦。若破戒苾芻不受勸",
    "T23n1442_007:0660b25": "者，彼苾芻得窣吐羅底也。時勸死者雖說如",
    "T23n1442_007:0660b26": "前勸死語已，心生追悔，便往詣彼破戒苾芻",
    "T23n1442_007:0660b27": "所作如是言：「具壽！當知我前所說，猶如愚小",
    "T23n1442_007:0660b28": "不善分別、不審思量，倉卒而說。具壽！若能親",
    "T23n1442_007:0660b29": "近善友說除先罪，汝之所作三業不善，由彼",
    "T23n1442_007:0660c01": "力故而得清淨。由清淨故捨此身已當生天",
    "T23n1442_007:0660c02": "上。」若破戒者或問彼曰：「具壽！我今欲何所作？」",
    "T23n1442_007:0660c03": "答言：「汝勿捨身汝勿自殺。」若不自殺者，彼苾",
    "T23n1442_007:0660c04": "芻得窣吐羅底也。若破戒人雖聞前語，不用",
    "T23n1442_007:0660c05": "其言而便自殺，其勸死者亦得窣吐羅底也。",
    "T23n1442_007:0660c06": "是謂苾芻勸破戒人死。",
    "T23n1442_007:0660c07": "云何勸持戒人死？如有苾芻於持戒苾芻有所",
    "T23n1442_007:0660c08": "求覓，若衣鉢等廣說，乃至即便往彼作如是",
    "T23n1442_007:0660c09": "言：「具壽！知不？汝既持戒修諸善法，又能展手",
    "T23n1442_007:0660c10": "施、恒常施、愛樂施、廣大施、分布施。具壽！汝有",
    "T23n1442_007:0660c11": "此福必生天上。」若持戒人聞此語已作如是",
    "T23n1442_007:0660c12": "問：「具壽！我今欲何所作？」彼便報曰：「應可捨身",
    "T23n1442_007:0660c13": "自斷其命。」若彼苾芻聞是語已便自斷命，彼",
    "T23n1442_007:0660c14": "苾芻得波羅市迦。若持戒苾芻不受勸者，彼",
    "T23n1442_007:0660c15": "苾芻得窣吐羅底也。時勸死者雖說如是勸",
    "T23n1442_007:0660c16": "死語已、心生追悔，便往詣彼持戒苾芻所作",
    "T23n1442_007:0660c17": "如是言：「具壽！當知我前所說，猶如愚小不善",
    "T23n1442_007:0660c18": "分別、不審思量，倉卒而說。具壽！既能持戒修",
    "T23n1442_007:0660c19": "諸善法，乃至必生天上。」若持戒者或問彼曰：",
    "T23n1442_007:0660c20": "「我今欲何所作？」報言：「具壽！汝勿捨身汝勿自",
    "T23n1442_007:0660c21": "殺。」若不自殺者，彼苾芻得窣吐羅底也。若雖",
    "T23n1442_007:0660c22": "聞前語，不用其言而便自殺，彼苾芻亦得窣",
    "T23n1442_007:0660c23": "吐羅底也。是謂苾芻勸持戒人死。",
    "T23n1442_007:0660c24": "云何勸病人死？如有苾芻於病苾芻有所希",
    "T23n1442_007:0660c25": "求，若衣鉢等命緣資具，時彼苾芻作如是念：",
    "T23n1442_007:0660c26": "「彼重病人命存在者，彼衣鉢等無由能得，我",
    "T23n1442_007:0660c27": "應往彼勸之令死。」即便往彼作如是言：「具壽！",
    "T23n1442_007:0660c28": "知不？汝既重病極受苦惱，汝若久存病轉增",
    "T23n1442_007:0660c29": "劇常受辛苦。」若病苾芻聞此語已作如是問：",
    "T23n1442_007:0661a01": "「我今欲何所作？」彼便報曰：「應可捨身自斷其",
    "T23n1442_007:0661a02": "命。」若病苾芻聞是語已，恐更辛苦便自斷命，",
    "T23n1442_007:0661a03": "彼苾芻得波羅市迦。若病苾芻不受勸者，彼",
    "T23n1442_007:0661a04": "苾芻得窣吐羅底也。時彼苾芻雖說如前勸",
    "T23n1442_007:0661a05": "死方便已，心生追悔，便往詣彼病苾芻所作",
    "T23n1442_007:0661a06": "如是言：「具壽！當知我前所說，猶如愚小不善",
    "T23n1442_007:0661a07": "分別、不審思量，倉卒而說。具壽！汝今宜可覓",
    "T23n1442_007:0661a08": "善知識，能為汝求應病之藥供給飲食，如法",
    "T23n1442_007:0661a09": "相看隨順不逆。若能爾者，不久便當病愈安",
    "T23n1442_007:0661a10": "樂，氣力平復隨意遊行。」若病苾芻或問彼曰：",
    "T23n1442_007:0661a11": "「具壽！汝今令我欲何所作？」報言：「汝勿捨身，汝",
    "T23n1442_007:0661a12": "勿自殺。」若不自殺者，彼苾芻得窣吐羅底也。",
    "T23n1442_007:0661a13": "若病苾芻雖聞前語，不用其言而便自殺，彼",
    "T23n1442_007:0661a14": "苾芻亦得窣吐羅罪。是謂苾芻勸病者死。言",
    "T23n1442_007:0661a15": "讚死者，若有苾芻於樂死人前作讚死語，「咄",
    "T23n1442_007:0661a16": "男子」者，是呼召言。「汝今何用如是罪累，乃至",
    "T23n1442_007:0661a17": "死勝於生」者，皆是出輕毀言。隨自心念者，謂",
    "T23n1442_007:0661a18": "隨自心而生異念。以餘言說者，謂以眾多方",
    "T23n1442_007:0661a19": "便勸彼令死。讚者，於病人前說讚美言，欲令",
    "T23n1442_007:0661a20": "必死心無所顧。若彼由此方便而命終者，謂",
    "T23n1442_007:0661a21": "彼苾芻由此所說方便而致命終。不由餘事，",
    "T23n1442_007:0661a22": "謂非此餘善心等事。苾芻者，謂有苾芻性。苾",
    "T23n1442_007:0661a23": "芻性者，謂受圓具，廣如上說。波羅市迦義亦",
    "T23n1442_007:0661a24": "如上。此中犯相其事云何？攝頌曰：",
    "T23n1442_007:0661a25": "有時以內身，　　或用於外物，",
    "T23n1442_007:0661a26": "或內外二合，　　是名為殺相。",
    "T23n1442_007:0661a27": "云何內身殺？謂若苾芻有殺心，若以一指打",
    "T23n1442_007:0661a28": "彼女、男、半擇迦等，由此方便而命終者，此苾",
    "T23n1442_007:0661a29": "芻得波羅市迦；或當時不死，由此為緣後乃",
    "T23n1442_007:0661b01": "死者，此苾芻亦得波羅市迦；若當時不死、後",
    "T23n1442_007:0661b02": "亦不死者，得窣吐羅底也。如以一指，若以五",
    "T23n1442_007:0661b03": "指、拳、腕、頭、肩及餘身分，乃至足指而打於彼",
    "T23n1442_007:0661b04": "欲令斷命，若彼死者此苾芻得波羅市迦；若",
    "T23n1442_007:0661b05": "當時不死、後由此死者，苾芻亦得波羅市迦；",
    "T23n1442_007:0661b06": "若不死者，得窣吐羅底也。是名內身行殺。云",
    "T23n1442_007:0661b07": "何外物殺？若苾芻有殺心，以竹、鐵等箭射彼",
    "T23n1442_007:0661b08": "女、男、半擇迦等，由此方便而命終者，此苾芻",
    "T23n1442_007:0661b09": "得波羅市迦；不即命終、後方死者，亦得波羅",
    "T23n1442_007:0661b10": "市迦；若當時不死、後亦不死者，得窣吐羅底",
    "T23n1442_007:0661b11": "也。若矛矟、輪鑹及餘兵刃，乃至棗核遙擲",
    "T23n1442_007:0661b12": "彼人，作殺害心欲令其死，由此方便而命終",
    "T23n1442_007:0661b13": "者，此苾芻得波羅市迦；不即命終、後方死者，",
    "T23n1442_007:0661b14": "亦得波羅市迦；若當時不死、後亦不死者，得",
    "T23n1442_007:0661b15": "窣吐羅底也。是名外物殺。云何內外合殺？若",
    "T23n1442_007:0661b16": "苾芻有殺心，手執大刀殺彼女、男、半擇迦等，",
    "T23n1442_007:0661b17": "由此方便而命終者，此苾芻得波羅市迦；不",
    "T23n1442_007:0661b18": "即命終、後方死者，亦得波羅市迦；若當時不",
    "T23n1442_007:0661b19": "死、後亦不死者，得窣吐羅底也。如大刀既爾，",
    "T23n1442_007:0661b20": "諸餘兩刃、半刃、矟杖之類，乃至草莛打斫於",
    "T23n1442_007:0661b21": "彼，作殺害心欲令其死，由此方便而命終者，",
    "T23n1442_007:0661b22": "得波羅市迦，或得窣吐羅底也。廣如上說。是",
    "T23n1442_007:0661b23": "名內外合殺。",
    "T23n1442_007:0661b24": "攝頌曰：",
    "T23n1442_007:0661b25": "若以毒藥粖，　　及在二依處，",
    "T23n1442_007:0661b26": "或時以諸酒，　　機關等害人。",
    "T23n1442_007:0661b27": "云何以毒藥殺？若苾芻有殺心，若以毒藥、若",
    "T23n1442_007:0661b28": "毒和食，謂餅飯等，殺女、男、半擇迦。由此方便",
    "T23n1442_007:0661b29": "而命終者，得波羅市迦，或得窣吐羅底也。廣",
    "T23n1442_007:0661c01": "說如上。是名毒藥殺。",
    "T23n1442_007:0661c02": "云何毒粖殺？若苾芻有殺心，以諸毒粖或用",
    "T23n1442_007:0661c03": "摩身、或將洗浴、或和塗香、或坌香鬘、或雜香",
    "T23n1442_007:0661c04": "煙，殺彼女、男、半擇迦等。由此方便而命終者，",
    "T23n1442_007:0661c05": "此苾芻得波羅市迦，或得窣吐羅底也。廣說",
    "T23n1442_007:0661c06": "如上。是名毒粖殺。",
    "T23n1442_007:0661c07": "云何依處殺？此有二種：一因地稽留、二因木",
    "T23n1442_007:0661c08": "稽留。何謂因地稽留？若苾芻有殺心，掘地作",
    "T23n1442_007:0661c09": "穽於內置機，羈絆其脚欲殺男、女、半擇迦，因",
    "T23n1442_007:0661c10": "此而死；或放師子、虎豹、鵰鷲鳥等而噉食之；",
    "T23n1442_007:0661c11": "或以風吹日曝形質銷盡，或令飢渴羸瘦。",
    "T23n1442_007:0661c12": "由此方便而命終者，此苾芻得波羅市迦；若",
    "T23n1442_007:0661c13": "不死者，得窣吐羅底也。餘如上說。如脚既爾，",
    "T23n1442_007:0661c14": "若脛、若髀、若腰、若胸，乃至於頸而為羈絆，或",
    "T23n1442_007:0661c15": "時欲令師子等食，乃至飢渴羸瘦。由此方便",
    "T23n1442_007:0661c16": "而命終者，得波羅市迦或窣吐羅底也。廣如",
    "T23n1442_007:0661c17": "上說。是名因地稽留殺。",
    "T23n1442_007:0661c18": "云何因木稽留殺？若苾芻故心欲殺女、男、半",
    "T23n1442_007:0661c19": "擇迦等，或於大木、若柱、若橛，以濕繩索而繫",
    "T23n1442_007:0661c20": "其足，因此而死；或時欲令師子等食乃至飢",
    "T23n1442_007:0661c21": "渴銷瘦。由此方便而命終者，得波羅市迦或",
    "T23n1442_007:0661c22": "窣吐羅底也。廣如上說。是名因木稽留殺。",
    "T23n1442_007:0661c23": "云何酒醉殺？若苾芻故心欲殺女、男、半擇迦",
    "T23n1442_007:0661c24": "等，與米酒令飲，因此致死；或令師子等食，",
    "T23n1442_007:0661c25": "乃至飢渴羸瘦。由此方便而致命終，得波羅",
    "T23n1442_007:0661c26": "市迦或窣吐羅底也。廣如上說。如米酒既爾，",
    "T23n1442_007:0661c27": "乃至根、莖、花、葉、果酒，或呪其酒、或以藥酒，飲",
    "T23n1442_007:0661c28": "令心亂癡無所識。由此方便而致命終，或由",
    "T23n1442_007:0661c29": "醉故欲令王賊、怨家而斷其命，得波羅市迦",
    "T23n1442_007:0662a01": "或窣吐羅底也。廣如上說。是名以酒殺。",
    "T23n1442_007:0662a02": "云何機弓殺？若苾芻故心欲殺女、男、半擇迦",
    "T23n1442_007:0662a03": "等，便設機弓施以鐵箭，或安諸刀等置於路",
    "T23n1442_007:0662a04": "側，若彼女、男及半擇迦從此而過，便截手足",
    "T23n1442_007:0662a05": "或復斬頭及餘身分。由此方便而致命終者，",
    "T23n1442_007:0662a06": "此苾芻得波羅市迦或窣吐羅底也。如機弓",
    "T23n1442_007:0662a07": "既爾，若作蹋發及餘機關欲斷人命事罪同",
    "T23n1442_007:0662a08": "前。",
    "T23n1442_007:0662a09": "攝頌曰：",
    "T23n1442_007:0662a10": "若起全半屍，　　墮胎并作呪，",
    "T23n1442_007:0662a11": "推落及水火，　　遣使寒熱殺。",
    "T23n1442_007:0662a12": "云何起屍殺？若苾芻故心欲殺女、男、半擇迦",
    "T23n1442_007:0662a13": "等，便於黑月十四日詣屍林所，覓新死屍乃",
    "T23n1442_007:0662a14": "至蟻子未傷損者，便以黃土揩拭、香水洗屍，",
    "T23n1442_007:0662a15": "以新疊一雙遍覆身體，以酥塗足誦呪呪之，",
    "T23n1442_007:0662a16": "于時死屍頻申欲起，安在兩輪車上，以二銅",
    "T23n1442_007:0662a17": "鈴繫於頸下，以兩刃刀置於手中。其屍即起，",
    "T23n1442_007:0662a18": "便問呪師曰：「汝欲令我殺害誰耶？」呪師報曰：",
    "T23n1442_007:0662a19": "「汝頗識彼某甲女、男、半擇迦不？」答言：「我識。」報",
    "T23n1442_007:0662a20": "曰：「汝可往彼斷其命根。」若命斷者，苾芻得波羅",
    "T23n1442_007:0662a21": "市迦。若於彼家以諸藥草而為鬘帶，橫繫門",
    "T23n1442_007:0662a22": "上及置水瓶、或門繫牸牛并同色犢子、或繫",
    "T23n1442_007:0662a23": "牸羊并同色羊羔、或家有磨藥石并有石軸、",
    "T23n1442_007:0662a24": "或門有因陀羅杙、或火常不滅、或家安形像、",
    "T23n1442_007:0662a25": "或有佛真身，或轉輪王、或轉輪王母、或懷輪",
    "T23n1442_007:0662a26": "王胎、或有菩薩、或有菩薩母、或有懷菩薩胎、",
    "T23n1442_007:0662a27": "或將欲誦戒或正誦戒時、或將欲誦《四阿笈",
    "T23n1442_007:0662a28": "摩經》或正誦時，若復大經欲誦正誦，謂《小空、",
    "T23n1442_007:0662a29": "大空經》、《增五、增三經》、《幻網經》、《影勝王迎佛經》、《勝",
    "T23n1442_007:0662b01": "幡經》。若有如是等事守護之時，彼所起屍不",
    "T23n1442_007:0662b02": "能得入者，此苾芻皆得窣吐羅底也；或不善",
    "T23n1442_007:0662b03": "解起屍之法，起屍却來殺其呪師，此苾芻得",
    "T23n1442_007:0662b04": "窣吐羅底也；若呪師苾芻殺彼起屍，亦得窣",
    "T23n1442_007:0662b05": "吐羅底也。",
    "T23n1442_007:0662b06": "云何起半屍事？並同前，於中別者，車但一輪、",
    "T23n1442_007:0662b07": "一鈴繫頸、刀唯一刃，乃至結罪廣如上說。云",
    "T23n1442_007:0662b08": "何墮胎殺？苾芻欲殺懷胎母不欲殺子，即便",
    "T23n1442_007:0662b09": "蹂蹋其腹。若母死非胎者，苾芻得波羅市",
    "T23n1442_007:0662b10": "迦；若胎死非母者，得窣吐羅底也；若二俱死，",
    "T23n1442_007:0662b11": "於母得波羅市迦；若二俱不死，得窣吐羅底",
    "T23n1442_007:0662b12": "也。若苾芻欲殺於胎不欲殺母，即便蹂蹋其",
    "T23n1442_007:0662b13": "腹。若胎死非母，苾芻得波羅市迦；若母死非",
    "T23n1442_007:0662b14": "胎，得窣吐羅底也；若二俱死，得波羅市迦；若",
    "T23n1442_007:0662b15": "二俱不死，得窣吐羅底也。",
    "T23n1442_007:0662b16": "云何作呪殺？若苾芻有殺心，起方便欲殺女、",
    "T23n1442_007:0662b17": "男、半擇迦，作曼荼羅安置火鑪，燃火投木口",
    "T23n1442_007:0662b18": "誦禁呪，作如是念：「若燒木盡，令彼女、男、半擇",
    "T23n1442_007:0662b19": "迦命根即斷。」若火中木纔始燒半彼命斷者，",
    "T23n1442_007:0662b20": "此苾芻得窣吐羅底也；若木燒盡彼命終者，",
    "T23n1442_007:0662b21": "得波羅市迦。若苾芻有殺心，起方便欲殺女、",
    "T23n1442_007:0662b22": "男、半擇迦，以油麻芥子各一升置於臼中擣",
    "T23n1442_007:0662b23": "之，口誦禁呪作如是念：「若臼中物擣若成末",
    "T23n1442_007:0662b24": "令彼命終。」未末已來彼命終者，此苾芻得窣",
    "T23n1442_007:0662b25": "吐羅底也；若碎成末彼命終者，苾芻得波羅",
    "T23n1442_007:0662b26": "市迦。若苾芻有殺心，起方便以黃牛乳一升",
    "T23n1442_007:0662b27": "置於器中，以指攪乳口誦禁呪，作如是念：「若",
    "T23n1442_007:0662b28": "器中乳盡變成血，即令彼人命根斷絕。」若乳",
    "T23n1442_007:0662b29": "未盡成血彼命終者，得窣吐羅底也；若盡成",
    "T23n1442_007:0662c01": "血彼命終者，得波羅市迦。",
    "T23n1442_007:0662c02": "若苾芻欲殺人，起方便以五色線刺僧伽胝，",
    "T23n1442_007:0662c03": "口誦禁呪作如是念：「作此衣了令彼命終。」若",
    "T23n1442_007:0662c04": "衣未了彼命終者，得窣吐羅底也；衣了死者，",
    "T23n1442_007:0662c05": "得波羅市迦。若苾芻欲殺人，起方便以指畫",
    "T23n1442_007:0662c06": "地，口誦禁呪作如是念：「畫滿七數令彼命",
    "T23n1442_007:0662c07": "終。」若未滿七彼命終者，得窣吐羅底也；滿七",
    "T23n1442_007:0662c08": "死者得波羅市迦。是名作呪殺。云何推墮",
    "T23n1442_007:0662c09": "殺？若苾芻欲殺人，於崖岸危險等處推彼令",
    "T23n1442_007:0662c10": "墮，由此死者得波羅市迦；當時不死、後因此",
    "T23n1442_007:0662c11": "死，亦得波羅市迦；當時不死、後亦不死，得窣",
    "T23n1442_007:0662c12": "吐羅底也。如崖既爾，或於牆樹處、或於象馬、",
    "T23n1442_007:0662c13": "車輿、床座、頭肩、腰背、髀膝、腨足，及餘身分",
    "T23n1442_007:0662c14": "而推墮時，由此死者得波羅市迦；若當時不",
    "T23n1442_007:0662c15": "死、後因此死，亦得波羅市迦；若當時不死、後",
    "T23n1442_007:0662c16": "亦不死，得窣吐羅底也。是名推墮殺。云何",
    "T23n1442_007:0662c17": "於水殺？若苾芻欲殺人推置水中，因此死者",
    "T23n1442_007:0662c18": "得，波羅市迦；不死者，窣吐羅底也。廣如上",
    "T23n1442_007:0662c19": "說。水謂河、海、池、井、泉，乃至以水一掬投彼口",
    "T23n1442_007:0662c20": "中令死，是名於水殺。",
    "T23n1442_007:0662c21": "云何於火殺？若苾芻欲殺人推置火中，因此",
    "T23n1442_007:0662c22": "而死，苾芻得波羅市迦。廣如上說。火謂若燒",
    "T23n1442_007:0662c23": "村、林、城邑，乃至以火炭置彼口中令死，是名",
    "T23n1442_007:0662c24": "火殺。",
    "T23n1442_007:0662c25": "云何驅使殺？若苾芻欲殺人，即遣其人向險",
    "T23n1442_007:0662c26": "難處，而致死者，得波羅市迦或窣吐羅底也。",
    "T23n1442_007:0662c27": "廣如上說。險難處者，謂賊、怨家、虎豹、師子等",
    "T23n1442_007:0662c28": "處，使人經過令其致死，是名驅使殺。",
    "T23n1442_007:0662c29": "云何寒凍殺？若苾芻欲殺人，於極寒時猛風",
    "T23n1442_007:0663a01": "嚴烈，若晝安置陰中、若夜置於露地令坐濕",
    "T23n1442_007:0663a02": "草，因此而死，苾芻得波羅市迦或窣吐羅底",
    "T23n1442_007:0663a03": "也。廣如上說。是名寒凍殺。",
    "T23n1442_007:0663a04": "云何炎熱殺？若苾芻欲殺人，於極熱時身生",
    "T23n1442_007:0663a05": "沸瘡，若晝置於露地、若夜安密室中，熏以",
    "T23n1442_007:0663a06": "烟火、覆以席薦及毛緂等，因此而死，苾芻得",
    "T23n1442_007:0663a07": "波羅市迦或窣吐羅底也。廣如上說。是名炎",
    "T23n1442_007:0663a08": "熱殺。",
    "T23n1442_007:0663a09": "攝頌曰：",
    "T23n1442_007:0663a10": "浴室及溫堂，　　迦留不觀座，",
    "T23n1442_007:0663a11": "施醋有二別，　　十七惱令亡，",
    "T23n1442_007:0663a12": "蘭若老苾芻，　　重輕隨事識。",
    "T23n1442_007:0663a13": "云何浴室事？爾時世尊住曠野林中，是時有",
    "T23n1442_007:0663a14": "一乞食苾芻，於得意居士家時時往詣為說",
    "T23n1442_007:0663a15": "妙法，令彼居士生敬信心，為受三歸并五學",
    "T23n1442_007:0663a16": "處。後時復往為說七有事福業，居士白言：「聖",
    "T23n1442_007:0663a17": "者！我欲為僧作有依福業事。」苾芻答曰：「甚善！",
    "T23n1442_007:0663a18": "此事應作。」白言：「聖者！欲何所作？」答言：「僧今現",
    "T23n1442_007:0663a19": "無浴室，宜可為作。」白言：「聖者！我有財物無撿",
    "T23n1442_007:0663a20": "校人。」答言：「我為撿校修營福業。」白言：「甚善！」時",
    "T23n1442_007:0663a21": "彼居士多與財物任其營作，苾芻即為修造。",
    "T23n1442_007:0663a22": "時曠野林中有大節會，諸傭作人皆不來集，",
    "T23n1442_007:0663a23": "時彼苾芻召彼傭人而告之曰：「賢首！汝等今",
    "T23n1442_007:0663a24": "日何故不來？」白言：「聖者！今日諸人為大歡會，",
    "T23n1442_007:0663a25": "緣此不來。」報曰：「賢首！諸有福人可為歡會，汝",
    "T23n1442_007:0663a26": "等客作活命何歡會耶？汝來為作倍與價直。」",
    "T23n1442_007:0663a27": "白言：「聖者！彼有福人常為歡會，我傭力者時",
    "T23n1442_007:0663a28": "復一逢，設令兩倍酬我價直亦不能作。」言已",
    "T23n1442_007:0663a29": "便去，時彼居士作如是念：「我今往觀所作福",
    "T23n1442_007:0663b01": "業為至幾何？」晨旦往觀並未營作，到苾芻所",
    "T23n1442_007:0663b02": "禮已，白言：「聖者！何意傭人今日不作？」報言：",
    "T23n1442_007:0663b03": "「居士！彼不肯作。」白言：「何意？」報曰：「彼傭力人作",
    "T23n1442_007:0663b04": "如是語：『今日世人共為歡會，我不能作。』」居士",
    "T23n1442_007:0663b05": "白言：「聖者！彼客作人有何歡會？豈非聖者不",
    "T23n1442_007:0663b06": "酬價直彼不肯耶？」報言：「居士！我酬一倍仍不",
    "T23n1442_007:0663b07": "肯作。便報我言：『諸有福人常為歡會，我傭力",
    "T23n1442_007:0663b08": "者時復一逢，設與兩倍亦不能作。』」居士言：「聖",
    "T23n1442_007:0663b09": "者！我修此福不為自身不為親屬。善哉聖者！",
    "T23n1442_007:0663b10": "為我助成勿令廢闕。」時彼苾芻以事白佛。佛",
    "T23n1442_007:0663b11": "言：「事未了者，令諸苾芻助彼修造。」時諸苾芻",
    "T23n1442_007:0663b12": "依世尊教，即助營造展轉擲甎，執不牢固甎",
    "T23n1442_007:0663b13": "遂墮落，打苾芻頭因而致死。時諸苾芻心生",
    "T23n1442_007:0663b14": "追悔作如是言：「諸具壽！此乞食者，多事營為",
    "T23n1442_007:0663b15": "強自辛苦，我之所愛同梵行者非分致死。」共",
    "T23n1442_007:0663b16": "生疑念：「豈非緣此我等共犯波羅市迦耶？」時",
    "T23n1442_007:0663b17": "諸苾芻以此因緣具白世尊。世尊告曰：「汝諸",
    "T23n1442_007:0663b18": "苾芻皆無有犯。然諸苾芻不應展轉擲甎，應",
    "T23n1442_007:0663b19": "以手相授。若甎有璺裂告知方授，不爾者得",
    "T23n1442_007:0663b20": "越法罪。」佛言：「應助作業。」時諸苾芻盡日而作，",
    "T23n1442_007:0663b21": "諸婆羅門居士等咸生譏議：「云何苾芻終日",
    "T23n1442_007:0663b22": "作業猶若傭人？」時諸苾芻以此因緣具白世",
    "T23n1442_007:0663b23": "尊。世尊告曰：「不應終日而作，應可半日營其",
    "T23n1442_007:0663b24": "事業。」時諸苾芻於炎夏時午後營作，於寒冬",
    "T23n1442_007:0663b25": "時午前而作，佛言：「不應爾，於寒冬時午後而",
    "T23n1442_007:0663b26": "作，於炎夏時午前而作。」彼諸苾芻臨至食時",
    "T23n1442_007:0663b27": "方休作務，泥土污身便行乞食。諸不信者見",
    "T23n1442_007:0663b28": "而譏笑曰：「聖者！仁等作務過傭力人，彼客作",
    "T23n1442_007:0663b29": "者未至食時尚知休息，仁等營為臨食方止。」",
    "T23n1442_007:0663c01": "時諸苾芻以此因緣具白世尊。世尊告曰：「准",
    "T23n1442_007:0663c02": "量日時早須休作，若乞食者當整容儀方行",
    "T23n1442_007:0663c03": "乞食，若僧食者亦應豫辦赴常食處。」如世",
    "T23n1442_007:0663c04": "尊言：「整理威儀方行乞食及赴食處。」者，諸苾",
    "T23n1442_007:0663c05": "芻不知何者是豫整威儀？佛言：「乃至得洗手",
    "T23n1442_007:0663c06": "足，并洗鉢器已來是名豫辦。凡諸苾芻若營",
    "T23n1442_007:0663c07": "造時，所有行法我今為說。若撿校人者，知彼",
    "T23n1442_007:0663c08": "諸人晨朝執作宜辦小食，若午後時為覓非",
    "T23n1442_007:0663c09": "時漿及塗手足油。若撿校人不依教者得越",
    "T23n1442_007:0663c10": "法罪。」是名浴室事。",
    "T23n1442_007:0663c11": "根本說一切有部毘奈耶卷第七"
}