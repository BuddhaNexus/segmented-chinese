{
    "X84n1580_002:0171c04": "教外別傳卷二",
    "X84n1580_002:0171c06": "西天祖師",
    "X84n1580_002:0171c07": "一祖摩訶迦葉尊者",
    "X84n1580_002:0171c08": "一祖摩訶迦葉尊者。摩竭陀國人也。姓婆羅門。父飲",
    "X84n1580_002:0171c09": "澤。母香志。昔為鍛金師。善明金性。使其柔伏。付法傳",
    "X84n1580_002:0171c10": "云。甞於久遠劫中。毗婆尸佛入涅槃後。四眾起塔。塔",
    "X84n1580_002:0171c11": "中像面。金色有缺壞。時有貧女。將金珠往金師所。請",
    "X84n1580_002:0171c12": "飾佛面。既而因共發願。願我二人為無姻夫妻。由是",
    "X84n1580_002:0171c13": "因緣。九十一劫。身皆金色。後生梵天。天壽盡。生中天",
    "X84n1580_002:0171c14": "摩竭陀國婆羅門家。名曰迦葉波。此云飲光勝尊。葢",
    "X84n1580_002:0171c15": "以金色為號也。繇是志求出家。冀度諸有。佛言。善來",
    "X84n1580_002:0171c16": "比丘。鬚髮自除。袈裟著體。常於眾中稱歎第一。復言。",
    "X84n1580_002:0171c17": "吾以清淨法眼。將付於汝。汝可流布。無令斷絕。爾時",
    "X84n1580_002:0171c18": "迦葉告諸比丘。佛已茶毗。金剛舍利非我等事。我等",
    "X84n1580_002:0171c19": "宜當結集法眼。無令斷絕。於是得神通者。悉集王舍",
    "X84n1580_002:0171c20": "耆闍崛山畢鉢羅窟。時阿難為漏未盡。不得入會。後",
    "X84n1580_002:0171c21": "證阿羅漢果。由是得入。迦葉乃白眾言。此阿難比丘。",
    "X84n1580_002:0171c22": "多聞總持。有大智慧。常隨如來。梵行清淨。所聞佛法。",
    "X84n1580_002:0171c23": "如水傳器。無有遺餘。佛所讚歎。聰敏第一。宜可請彼",
    "X84n1580_002:0171c24": "集修多羅藏。大眾默然。迦葉告阿難曰。汝今宜宣法",
    "X84n1580_002:0172a01": "眼。阿難聞語。禮眾僧足。升法座而宣是言。如是我聞",
    "X84n1580_002:0172a02": "一時佛住某處說某經教。乃至人天等作禮奉行。時",
    "X84n1580_002:0172a03": "迦葉問諸比丘。阿難所言不錯謬乎。皆曰。不異世尊",
    "X84n1580_002:0172a04": "所說。迦葉乃告阿難言。我今年不久留。今將正法。付",
    "X84n1580_002:0172a05": "囑於汝。汝善守護。聽吾偈言。法法本來法。無法無非",
    "X84n1580_002:0172a06": "法。何於一法中。有法有不法。說偈已。乃持僧伽梨衣。",
    "X84n1580_002:0172a07": "入雞足山。俟慈氏下生。即周孝王五年丙辰歲也。",
    "X84n1580_002:0172a08": "二祖阿難尊者",
    "X84n1580_002:0172a09": "二祖阿難尊者。王舍城人也。姓剎利帝。父斛飯王。實",
    "X84n1580_002:0172a10": "佛之從弟也。梵語阿難陀。此云慶喜。亦云歡喜。如來",
    "X84n1580_002:0172a11": "成道夜生。因為之名。多聞博達。智慧無礙。世尊以為",
    "X84n1580_002:0172a12": "總持第一。甞所讚歎。加以宿世有大功德。受持法藏。",
    "X84n1580_002:0172a13": "如水傳器。佛乃命為侍者○尊者一日白佛言。今日",
    "X84n1580_002:0172a14": "入城見一奇特事。佛曰。見何奇特事。尊者曰。入城時。",
    "X84n1580_002:0172a15": "見一攢樂人作舞。出城總見無常。佛曰。我昨日入城。",
    "X84n1580_002:0172a16": "亦見一奇特事。尊者曰。未審見何奇特事。佛曰。我入",
    "X84n1580_002:0172a17": "城時。見一攢樂人作舞。出城時。亦見樂人作舞○一",
    "X84n1580_002:0172a18": "日問迦葉曰。師兄。世尊傳金襴袈裟外。別傳箇甚麼。",
    "X84n1580_002:0172a19": "迦葉召阿難。阿難應諾。迦葉曰。倒却門前剎竿著(汾陽",
    "X84n1580_002:0172a20": "昭云。不問那知　五祖戒云。露　翠巖芝云。千年無影樹。今時沒底靴　泐潭清云。剎竿未倒。穿却諸人髑髏。",
    "X84n1580_002:0172a21": "換却諸人眼睛。剎竿倒後。向什麼處。見釋迦老子　天童覺頌云。影略門前倒剎竿。箇中消息授傳難。玲瓏侍",
    "X84n1580_002:0172a22": "者能相委。盤走明珠珠走盤　萬峯蔚云。迦葉喚阿難。暗號私通。倒却門前剎竿。依前不會。若問嵩山。世尊傳",
    "X84n1580_002:0172a23": "金襴外。別傳何物。只對他道。低聲低聲。且道古人是同是別　天奇瑞云。七處徵心。八還顯見。徒誇浪裡之花。",
    "X84n1580_002:0172a24": "五陰揭蓋。七大遍周。枉現空中之色。若不重詢。焉知不是。何故。醒後方知酒悞人。一呼之下。千古分明。何須倒",
    "X84n1580_002:0172b01": "却門前剎竿。丹霞遙映祠前水。疑是成川血上流)○尊者念先所度脫弟子。",
    "X84n1580_002:0172b02": "應當來集。須臾五百羅漢。從空而下。為諸仙人。出家",
    "X84n1580_002:0172b03": "授具。其仙眾中。有二羅漢。一名商那和修。二名末田",
    "X84n1580_002:0172b04": "底迦。尊者知是法器。乃告之曰。昔如來以大法眼。付",
    "X84n1580_002:0172b05": "大迦葉。迦葉入定而付於我。我今將滅。用傳於汝。汝",
    "X84n1580_002:0172b06": "受吾教。當聽偈言。本來付有法。付了言無法。各各須",
    "X84n1580_002:0172b07": "自悟。悟了無無法。",
    "X84n1580_002:0172b08": "三祖商那和修尊者",
    "X84n1580_002:0172b09": "三祖商那和修尊者。摩突羅國人也。亦名舍那婆斯。",
    "X84n1580_002:0172b10": "姓毗舍多。父林勝。母憍奢耶。在胎六年而生。梵語商",
    "X84n1580_002:0172b11": "諾迦。此云自然服。即西域九枝秀草名也。若聖人降",
    "X84n1580_002:0172b12": "生。則此草生於淨潔之地。和修生時。瑞草斯應。昔如",
    "X84n1580_002:0172b13": "來行化至摩突羅國。見一青林枝葉茂盛。語阿難曰。",
    "X84n1580_002:0172b14": "此林地名優留茶。吾滅度後一百年。有比丘商那和",
    "X84n1580_002:0172b15": "修。於此轉妙法輪。後百歲果誕和修。出家證道。受慶",
    "X84n1580_002:0172b16": "喜尊者法眼。化導有情。及止此林。降二火龍。歸順佛",
    "X84n1580_002:0172b17": "教。龍因施其地。以建梵宮。尊者化緣既久。思付正法。",
    "X84n1580_002:0172b18": "尋於吒利國。得優波毱多。以為給侍。因問毱多曰。汝",
    "X84n1580_002:0172b19": "年幾邪。毱多曰。我年十七。尊者曰。汝身十七。性十七",
    "X84n1580_002:0172b20": "邪。毱多曰。師髮已白。為髮白邪。心白邪。尊者曰。我但",
    "X84n1580_002:0172b21": "髮白。非心白耳。毱多曰。我身十七。非性十七也。(金粟悟云。",
    "X84n1580_002:0172b22": "大小祖師話作兩橛)尊者知是法器。後三載。遂為落髮授具。乃",
    "X84n1580_002:0172b23": "告曰。昔如來以無上法眼。付囑迦葉。展轉相授。而至",
    "X84n1580_002:0172b24": "於我。我今付汝。勿令斷絕。汝受吾教。聽吾偈言。非法",
    "X84n1580_002:0172c01": "亦非心。無心亦無法。說是心法時。是法非心法。說偈",
    "X84n1580_002:0172c02": "已。即隱於罽賓國南象白山中。",
    "X84n1580_002:0172c03": "四祖優波毱多尊者",
    "X84n1580_002:0172c04": "四祖優波毱多尊者。吒利國人也。十七出家。二十證",
    "X84n1580_002:0172c05": "果。隨方行化。至摩突羅國。得度者甚眾。由是魔宮震",
    "X84n1580_002:0172c06": "動。波旬愁怖。遂竭其魔力。以害正法。尊者即入三昧。",
    "X84n1580_002:0172c07": "觀其所由。波旬復伺便。密持瓔珞。縻之于頸。及尊者",
    "X84n1580_002:0172c08": "出定。乃取人狗蛇三屍。化為華鬘。[而/火]言慰諭波旬曰。",
    "X84n1580_002:0172c09": "汝與我瓔珞。甚是珍妙。吾有華鬘。以相酬奉。波旬大",
    "X84n1580_002:0172c10": "喜。引頸受之。即變為三種臭屍。蟲蛆壞爛。波旬厭惡。",
    "X84n1580_002:0172c11": "大生憂惱。盡己神力。不能移動。乃升六欲天。告諸天",
    "X84n1580_002:0172c12": "主。又詣梵王。求其解免。彼各告言。十力弟子。所作神",
    "X84n1580_002:0172c13": "變。我輩凡陋。何能去之。波旬曰。然則柰何。梵王曰。汝",
    "X84n1580_002:0172c14": "可歸心尊者。即能除斷。乃為說偈。令其回向曰。若因",
    "X84n1580_002:0172c15": "地倒。還因地起。離地求起。終無其理。波旬受教已。即",
    "X84n1580_002:0172c16": "下天宮。禮尊者足。哀露懺悔。尊者告曰。汝自今去。於",
    "X84n1580_002:0172c17": "如來正法。更不作嬈害否。波旬曰。我誓回向佛道。永",
    "X84n1580_002:0172c18": "斷不善。尊者曰。若然者。汝可口自唱言皈依三寶。魔",
    "X84n1580_002:0172c19": "王合掌三唱。華鬘悉除。乃歡喜踊躍作禮。尊者在世",
    "X84n1580_002:0172c20": "化導。證果最多。每度一人。以一籌置於石室。其室縱",
    "X84n1580_002:0172c21": "十八肘。廣十二肘。充滿其間。最後有一長者子。名曰",
    "X84n1580_002:0172c22": "香眾。來禮尊者。志求出家。尊者問曰。汝身出家。心出",
    "X84n1580_002:0172c23": "家。答曰。我來出家。非為身心。尊者曰。不為身心。復誰",
    "X84n1580_002:0172c24": "出家。答曰。夫出家者。無我我故。無我我故。即心不生",
    "X84n1580_002:0173a01": "滅心不生滅即是常道。諸佛亦常。心無形相。其體亦",
    "X84n1580_002:0173a02": "然。尊者曰。汝當大悟心自通達。宜依佛法僧。紹隆聖",
    "X84n1580_002:0173a03": "種。即為剃度。授具足戒。仍告之曰。汝父甞夢金日而",
    "X84n1580_002:0173a04": "生。汝可名提多迦。復謂曰。如來以大法眼藏。次第傳",
    "X84n1580_002:0173a05": "授。以至於我。今復付汝。聽吾偈言。心自本來心。本心",
    "X84n1580_002:0173a06": "非有法。有法有本心。非心非本法。",
    "X84n1580_002:0173a07": "五祖提多迦尊者",
    "X84n1580_002:0173a08": "五祖提多迦尊者。摩伽陀國人也。梵語提多迦。此云",
    "X84n1580_002:0173a09": "通真量。初生之時。父夢金日自屋而出。照耀天地。前",
    "X84n1580_002:0173a10": "有大山。諸寶嚴飾。山頂泉涌。滂沱四流。後遇毱多尊",
    "X84n1580_002:0173a11": "者。設禮奉持。後至中印度。彼國有八千大仙。彌遮迦",
    "X84n1580_002:0173a12": "為首。聞尊者至。率眾瞻禮。謂尊者曰。昔與師同生梵",
    "X84n1580_002:0173a13": "天。我遇阿私陀仙。授我仙法。師逢十力弟子。修習禪",
    "X84n1580_002:0173a14": "那。自此報分殊途。已經六劫。尊者曰。支離累劫。誠哉",
    "X84n1580_002:0173a15": "不虗。今可捨邪歸正。以入佛乘。彌遮迦曰。昔阿私陀",
    "X84n1580_002:0173a16": "仙人。授我記云。汝却後六劫。當遇同學。獲無漏果。今",
    "X84n1580_002:0173a17": "也相遇。非宿緣邪。願師慈悲。令我解脫。尊者即度出",
    "X84n1580_002:0173a18": "家。命諸聖授戒。其餘仙眾始生我慢。尊者示大神通。",
    "X84n1580_002:0173a19": "於是俱發菩提心。一時出家。尊者乃告彌遮迦曰。昔",
    "X84n1580_002:0173a20": "如來以大法眼藏。密付迦葉。展轉相授。而至於我。我",
    "X84n1580_002:0173a21": "今付汝。當護念之。乃說偈曰。通達本法心。無法無非",
    "X84n1580_002:0173a22": "法。悟了同未悟。無心亦無法。",
    "X84n1580_002:0173a23": "六祖彌遮迦尊者",
    "X84n1580_002:0173a24": "六祖彌遮迦尊者。中印度人也。既傳法已。遊化至北",
    "X84n1580_002:0173b01": "天竺國。見雉堞之上。有金色祥雲。歎曰。斯道人氣也。",
    "X84n1580_002:0173b02": "必有大士。為吾法嗣。乃入城。於闤闠間。有一人手持",
    "X84n1580_002:0173b03": "酒噐。逆而問曰。師何方來。欲往何所。祖曰。從自心來。",
    "X84n1580_002:0173b04": "欲往無處。曰識我手中物否。祖曰。此是觸噐而負淨",
    "X84n1580_002:0173b05": "者。曰師識我否。祖曰。我即不識。識即非我。復謂之曰。",
    "X84n1580_002:0173b06": "汝試自稱名氏。吾當後示本因。彼說偈答曰。我從無",
    "X84n1580_002:0173b07": "量劫。至于生此國。本姓頗羅墮。名字婆須蜜。祖曰。我",
    "X84n1580_002:0173b08": "師提多迦說。世尊昔遊北印度。語阿難言。此國中。吾",
    "X84n1580_002:0173b09": "滅度後三百年。有一聖人。姓頗羅墮。名婆須蜜。而於",
    "X84n1580_002:0173b10": "禪祖。當獲第七。世尊記汝。汝應出家。彼乃置噐。禮師",
    "X84n1580_002:0173b11": "側立而言曰。我思往劫。甞作檀那。獻一如來寶座。彼",
    "X84n1580_002:0173b12": "佛記我曰。汝於賢劫釋迦法中。宣傳至教。今符師說。",
    "X84n1580_002:0173b13": "願加度脫。祖即與披剃。復圓戒相。乃告之曰。正法眼",
    "X84n1580_002:0173b14": "藏。今付於汝。勿令斷絕。乃說偈曰。無心無可得。說得",
    "X84n1580_002:0173b15": "不名法。若了心非心。始解心心法。",
    "X84n1580_002:0173b16": "七祖婆須蜜尊者",
    "X84n1580_002:0173b17": "七祖婆須蜜尊者。北天竺國人也。姓頗羅墮。常服淨",
    "X84n1580_002:0173b18": "衣。執酒噐。遊行里閈。或吟或嘯。人謂之狂。及遇彌遮",
    "X84n1580_002:0173b19": "迦尊者。宣如來往誌。自省前緣。投噐出家受法。行化",
    "X84n1580_002:0173b20": "至迦摩羅國。廣興佛事。於法座前。忽有智者。自稱我",
    "X84n1580_002:0173b21": "名佛陀難提。今與師論義。祖曰。仁者論即不義。義即",
    "X84n1580_002:0173b22": "不論。若擬論義。終非義論。難提知師義勝。心即欽服",
    "X84n1580_002:0173b23": "曰。我願求道。霑甘露味。祖遂與剃度而授具戒。復告",
    "X84n1580_002:0173b24": "之曰。如來正法眼藏。我今付汝。汝當護持。乃說偈曰。",
    "X84n1580_002:0173c01": "心同虗空界。示等虗空法。證得虗空時。無是無非法。",
    "X84n1580_002:0173c02": "八祖佛陀難提尊者",
    "X84n1580_002:0173c03": "八祖佛陀難提尊者。迦摩羅國人也。姓瞿曇氏。頂有",
    "X84n1580_002:0173c04": "肉髻。辯捷無礙。初遇婆須蜜。出家受教。既而領徒行",
    "X84n1580_002:0173c05": "化。至提伽國毗舍羅家。見舍上有白光上騰。謂其徒",
    "X84n1580_002:0173c06": "曰。此家有聖人。口無言說。真大乘噐。不行四衢。知觸",
    "X84n1580_002:0173c07": "穢耳。言訖。長者出致禮。問何所須。祖曰。我求侍者。長",
    "X84n1580_002:0173c08": "者曰。我有一子。名伏馱蜜多。年已五十。口未曾言。足",
    "X84n1580_002:0173c09": "未曾履。祖曰。如汝所說。真吾弟子。伏馱聞之。遽起禮",
    "X84n1580_002:0173c10": "拜而說偈曰。父母非我親。誰是最親者。諸佛非我道。",
    "X84n1580_002:0173c11": "誰為最道者。祖以偈答曰。汝言與心親。父母非可比。",
    "X84n1580_002:0173c12": "汝行與道合。諸佛心即是。外求有相佛。與汝不相似。",
    "X84n1580_002:0173c13": "欲識汝本心。非合亦非離。伏馱聞偈已。便行七步。祖",
    "X84n1580_002:0173c14": "曰。此子。昔曾值佛。悲願廣大。慮父母愛情難捨。故不",
    "X84n1580_002:0173c15": "言不履耳。長者遂捨令出家。祖尋授具戒。復告之曰。",
    "X84n1580_002:0173c16": "我今以如來正法眼藏。付囑於汝。勿令斷絕。乃說偈",
    "X84n1580_002:0173c17": "曰。虗空無內外。心法亦如此。若了虗空故。是達真如",
    "X84n1580_002:0173c18": "理。",
    "X84n1580_002:0173c19": "九祖伏馱蜜多尊者",
    "X84n1580_002:0173c20": "九祖伏馱蜜多尊者。提伽國人也。姓毗舍羅。既受八",
    "X84n1580_002:0173c21": "祖付囑。後至中印度行化。時有長者香葢。攜一子而",
    "X84n1580_002:0173c22": "來瞻禮祖曰。此子處胎六十歲。因號難生。甞會一仙",
    "X84n1580_002:0173c23": "者。謂此兒非凡。當為法噐。今遇尊者。可令出家。祖即",
    "X84n1580_002:0173c24": "與落髮授戒。告之曰。如來大法眼藏。今付於汝。汝護",
    "X84n1580_002:0174a01": "念之。乃說偈曰。真理本無名。因名顯真理。受得真實",
    "X84n1580_002:0174a02": "法。非真亦非偽。",
    "X84n1580_002:0174a03": "十祖脇尊者",
    "X84n1580_002:0174a04": "十祖脇尊者。中印度人也。本名難生。後值九祖。執侍",
    "X84n1580_002:0174a05": "左右。未甞睡眠。謂其脇不至席。遂號脇尊者。初至華",
    "X84n1580_002:0174a06": "氏國。憩一樹下。右手指地而告眾曰。此地變金色。當",
    "X84n1580_002:0174a07": "有聖人入會。言訖即變金色。時有長者子富那夜奢。",
    "X84n1580_002:0174a08": "合掌前立。祖問曰。汝從何來。夜奢曰。我心非往。祖曰。",
    "X84n1580_002:0174a09": "汝何處住。夜奢曰。我心非止。祖曰。汝不定邪。夜奢曰。",
    "X84n1580_002:0174a10": "諸佛亦然。祖曰。汝非諸佛。夜奢曰。諸佛亦非。(大愚芝云。祖師",
    "X84n1580_002:0174a11": "一問。童子一答。總欠會在。如今諸人。作麼生會　徑山杲云。直饒如今會得。更參三生六十劫)祖因",
    "X84n1580_002:0174a12": "說偈。即度出家。復具戒品。乃告之曰。如來大法藏。今",
    "X84n1580_002:0174a13": "付於汝。汝護念之。乃說偈曰。真體自然真。因真說有",
    "X84n1580_002:0174a14": "理。領得真真法。無行亦無止。",
    "X84n1580_002:0174a15": "十一祖富那夜奢尊者",
    "X84n1580_002:0174a16": "十一祖富那夜奢尊者。華氏國人也。既得法於脇尊",
    "X84n1580_002:0174a17": "者。尋詣波羅柰國。有馬鳴大士。迎而作禮。問曰。我欲",
    "X84n1580_002:0174a18": "識佛。何者即是。祖曰。汝欲識佛。不識者是。馬鳴曰。佛",
    "X84n1580_002:0174a19": "既不識。焉知是乎。祖曰。既不識佛。焉知不是。馬鳴曰。",
    "X84n1580_002:0174a20": "此是鋸義。祖曰。彼是木義。祖問。鋸義者何。馬鳴曰。與",
    "X84n1580_002:0174a21": "師平出。馬鳴却問。木義者何。祖曰。汝被我解。馬鳴豁",
    "X84n1580_002:0174a22": "然省悟。稽首皈依。遂求剃度。祖謂眾曰。此大士者。昔",
    "X84n1580_002:0174a23": "為毗舍利國王。其國有一類人。如馬裸露。王運神力。",
    "X84n1580_002:0174a24": "分身為蠶。彼乃得衣。王後復生中印度。馬人感戀悲",
    "X84n1580_002:0174b01": "鳴。因號馬鳴。如來記云。吾滅度後六百年。當有賢者",
    "X84n1580_002:0174b02": "馬鳴。於波羅柰國。摧伏異道。度人無量。繼吾傳化。今",
    "X84n1580_002:0174b03": "正是時。即告之曰。如來大法眼藏。今付於汝。即說偈",
    "X84n1580_002:0174b04": "曰。迷悟如隱顯。明暗不相離。今付隱顯法。非一亦非",
    "X84n1580_002:0174b05": "二。",
    "X84n1580_002:0174b06": "十二祖馬鳴大士",
    "X84n1580_002:0174b07": "十二祖馬鳴大士者。波羅柰國人也。既受法於夜奢",
    "X84n1580_002:0174b08": "尊者。後於華氏國。轉妙法輪。忽有老人。座前仆地。祖",
    "X84n1580_002:0174b09": "謂眾曰。此非庸流。當有異相。言訖不見。俄從地涌出",
    "X84n1580_002:0174b10": "一金色人。復化為女子。右手指祖。而說偈曰。稽首長",
    "X84n1580_002:0174b11": "老尊。當受如來記。今於此地上。宣通第一義。說偈已",
    "X84n1580_002:0174b12": "瞥然不見。祖曰。將有魔來。與吾較力。有頃風雨暴至。",
    "X84n1580_002:0174b13": "天地晦冥。祖曰。魔之來信矣。吾當除之。即指空中。現",
    "X84n1580_002:0174b14": "一大金龍。奮發威神。震動山岳。祖儼然於座。魔事隨",
    "X84n1580_002:0174b15": "滅。經七日。有一小蟲。大若蟭螟。潛形座下。祖以手取",
    "X84n1580_002:0174b16": "之。示眾曰。斯乃魔之所變。盜聽吾法耳。乃放之令去。",
    "X84n1580_002:0174b17": "魔不能動。祖告之曰。汝但歸依三寶。即得神通。遂復",
    "X84n1580_002:0174b18": "本形。作禮懺悔。祖問曰。汝名誰邪。眷屬多少。曰我名",
    "X84n1580_002:0174b19": "迦毗摩羅。有三千眷屬。祖曰。盡汝神力變化若何。曰",
    "X84n1580_002:0174b20": "我化巨海。極為小事。祖曰。汝化性海得否。曰何謂性",
    "X84n1580_002:0174b21": "海。我未甞知。祖即為說性海曰。山河大地皆依建立。",
    "X84n1580_002:0174b22": "三昧六通由茲發現。迦毗摩羅聞言。遂發信心。與徒",
    "X84n1580_002:0174b23": "眾三千。俱求剃度。祖乃召五百羅漢。與授具戒。復告",
    "X84n1580_002:0174b24": "之曰。如來大法眼藏。今當付汝。汝聽偈言。隱顯即本",
    "X84n1580_002:0174c01": "法。明暗元不二。今付悟了法。非取亦非離。",
    "X84n1580_002:0174c02": "十三祖迦毗摩羅尊者",
    "X84n1580_002:0174c03": "十三祖迦毗摩羅尊者。華氏國人也。初為外道。有徒",
    "X84n1580_002:0174c04": "三千。通諸異論。後於馬鳴尊者得法。領徒至西印度。",
    "X84n1580_002:0174c05": "彼有太子。名雲自在。仰尊者名。請於宮中供養。祖曰。",
    "X84n1580_002:0174c06": "如來有教。沙門不得親近國王大臣權勢之家。太子",
    "X84n1580_002:0174c07": "曰。今我國城之北。有大山焉。山有一石窟。可禪寂于",
    "X84n1580_002:0174c08": "此否。祖曰諾。即入彼山。行數里逢一大蟒。祖直前不",
    "X84n1580_002:0174c09": "顧。盤繞祖身。祖因與授三皈依。蟒聽訖而去。祖將至",
    "X84n1580_002:0174c10": "石窟。復有一老人。素服而出。合掌問訊。祖曰。汝何所",
    "X84n1580_002:0174c11": "止。答曰。我昔甞為比丘。多樂寂靜。有初學比丘。數來",
    "X84n1580_002:0174c12": "請益。而我煩於應答。起嗔恨想。命終墮為蟒身。住是",
    "X84n1580_002:0174c13": "窟中。今已千載。適遇尊者。獲聞戒法。故來謝爾。祖問",
    "X84n1580_002:0174c14": "曰。此山更有何人居止。曰北去十里。有大樹。蔭覆五",
    "X84n1580_002:0174c15": "百大龍。其樹王名龍樹。常為龍眾說法。我亦聽受耳。",
    "X84n1580_002:0174c16": "祖遂與徒眾詣彼。龍樹出迎曰。深山孤寂。龍蟒所居。",
    "X84n1580_002:0174c17": "大德至尊。何枉神足。祖曰。吾非至尊。來訪賢者。龍樹",
    "X84n1580_002:0174c18": "默念曰。此師得決定性明道眼否。是大聖繼真乘否。",
    "X84n1580_002:0174c19": "祖曰。汝雖心語。我已意知。但辦出家。何慮吾之不聖。",
    "X84n1580_002:0174c20": "龍樹聞已悔謝。祖即與度脫。及五百龍眾。俱授具戒。",
    "X84n1580_002:0174c21": "復告之曰。今以如來大法眼藏。付囑於汝。諦聽偈言。",
    "X84n1580_002:0174c22": "非隱非顯法。說是真實際。悟此隱顯法。非愚亦非智。",
    "X84n1580_002:0174c23": "十四祖龍樹尊者",
    "X84n1580_002:0174c24": "十四祖龍樹尊者。西天竺國人也。亦名龍勝。始於摩",
    "X84n1580_002:0175a01": "羅尊者得法。後至南印度。彼國之人。多信福業。祖為",
    "X84n1580_002:0175a02": "說法。遞相謂曰。人有福業。世間第一。徒言佛性。誰能",
    "X84n1580_002:0175a03": "覩之。祖曰。汝欲見佛性。先須除我慢。彼人曰。佛性大",
    "X84n1580_002:0175a04": "小。祖曰。非大非小。非廣非狹。無福無報。不死不生。彼",
    "X84n1580_002:0175a05": "聞理勝。悉回初心。祖復於座上。現自在身。如滿月輪。",
    "X84n1580_002:0175a06": "一切眾唯聞法音。不覩祖相。彼眾中有長者子。名迦",
    "X84n1580_002:0175a07": "那提婆。謂眾曰。識此相否。眾曰。目所未覩。安能辨識。",
    "X84n1580_002:0175a08": "提婆曰。此是尊者現佛性體相。以示我等。何以知之。",
    "X84n1580_002:0175a09": "葢以無相三昧。形如滿月。佛性之義。廓然虗明。言訖",
    "X84n1580_002:0175a10": "輪相即隱。復居本座。而說偈言。身現圓月相。以表諸",
    "X84n1580_002:0175a11": "佛體。說法無其形。用辨非聲色。彼眾聞偈頓悟無生。",
    "X84n1580_002:0175a12": "咸願出家。以求解脫。祖即為剃髮。命諸聖授具。其國",
    "X84n1580_002:0175a13": "先有外道五千餘眾。作大幻術。眾皆宗仰。祖悉化之。",
    "X84n1580_002:0175a14": "令歸三寶。復造大智度論。中論。十二門論。垂之於世。",
    "X84n1580_002:0175a15": "後告上首弟子迦那提婆曰。如來大法眼藏。今當付",
    "X84n1580_002:0175a16": "汝。聽吾偈言。為明隱顯法。方說解脫理。於法心不證。",
    "X84n1580_002:0175a17": "無瞋亦無喜。",
    "X84n1580_002:0175a18": "十五祖迦那提婆尊者",
    "X84n1580_002:0175a19": "十五祖迦那提婆尊者。南天竺國人也。姓毗舍羅。初",
    "X84n1580_002:0175a20": "求福業兼樂辯論。後謁龍樹大士。將及門。龍樹知是",
    "X84n1580_002:0175a21": "智人。先遣侍者。以滿鉢水。置於座前。尊者覩之。即以",
    "X84n1580_002:0175a22": "一針投之而進。欣然契會。(金粟悟云。迦那提婆。刺腦入膠盆。即今莫有救得者",
    "X84n1580_002:0175a23": "麼。若也救得。還我頭來)龍樹即為說法。不起於座。現月輪相。唯",
    "X84n1580_002:0175a24": "聞其聲。不見其形。祖語眾曰。今此瑞者。師現佛性。表",
    "X84n1580_002:0175b01": "說法非聲色也。祖既得法。後至迦毗羅國。彼有長者。",
    "X84n1580_002:0175b02": "曰梵摩淨德。一日園樹生耳如菌。味甚美。唯長者與",
    "X84n1580_002:0175b03": "第二子羅睺羅多。取而食之。取已隨長。盡而復生。自",
    "X84n1580_002:0175b04": "餘親屬。皆不能見。祖知其宿因。遂至其家。長者廼問",
    "X84n1580_002:0175b05": "其故。祖曰。汝家昔曾供養一比丘。然此比丘道眼未",
    "X84n1580_002:0175b06": "明。以虗霑信施。故報為木菌。唯汝與子精誠供養。得",
    "X84n1580_002:0175b07": "以享之。餘即否矣。又問長者年多少。答曰。七十有九。",
    "X84n1580_002:0175b08": "祖乃說偈曰。入道不通理。復身還信施。汝年八十一。",
    "X84n1580_002:0175b09": "此樹不生耳。長者聞偈已。彌加歎伏。且曰。弟子衰老。",
    "X84n1580_002:0175b10": "不能事師。願捨次子隨師出家。祖曰。昔如來記此子。",
    "X84n1580_002:0175b11": "當第二五百年。為大教主。今之相遇。葢符宿因。即與",
    "X84n1580_002:0175b12": "剃髮。執侍而付法眼。偈曰。本對傳法人。為說解脫理。",
    "X84n1580_002:0175b13": "於法實無證。無終亦無始。",
    "X84n1580_002:0175b14": "十六祖羅睺羅多尊者",
    "X84n1580_002:0175b15": "十六祖羅睺羅多尊者。迦毗羅國人也。行化至室羅",
    "X84n1580_002:0175b16": "筏城。有河名曰金水。其味殊美。中流復現五佛影。祖",
    "X84n1580_002:0175b17": "告眾曰。此河之源凡五百里。有聖者僧伽難提。居於",
    "X84n1580_002:0175b18": "彼處。佛誌一千年後。當紹聖位。語已領諸學眾。泝流",
    "X84n1580_002:0175b19": "而上。至彼見僧伽難提。安坐入定。祖與眾伺之。經三",
    "X84n1580_002:0175b20": "七日。方從定起。祖問曰。汝身定邪心定邪。難提曰。身",
    "X84n1580_002:0175b21": "心俱定。祖曰。身心俱定。何有出入。難提曰。雖有出入。",
    "X84n1580_002:0175b22": "不失定相。如金在井。金體常寂。祖曰。若金在井。若金",
    "X84n1580_002:0175b23": "出井。金無動靜。何物出入。難提曰。言金動靜。何物出",
    "X84n1580_002:0175b24": "入。言金出入。金非動靜。祖曰。若金在井。出者何金。若",
    "X84n1580_002:0175c01": "金出井。在者何物。難提曰。金若出井。在者非金。金若",
    "X84n1580_002:0175c02": "在井。出者非物。祖曰。此義不然。難提曰。彼義非著。祖",
    "X84n1580_002:0175c03": "曰。此義當墮。難提曰。彼義不成。祖曰。彼義不成。我義",
    "X84n1580_002:0175c04": "成矣。難提曰。我義雖成。法非我故。祖曰。我義已成。我",
    "X84n1580_002:0175c05": "無我故。難提曰。我無我故。復成何義。祖曰。我無我故。",
    "X84n1580_002:0175c06": "故成汝義。難提曰。仁者師誰得是無我。祖曰。我師迦",
    "X84n1580_002:0175c07": "那提婆。證是無我。以偈答曰。我已無我故。汝須見我",
    "X84n1580_002:0175c08": "我。汝若師我故。知我非我我。難提心意豁然。即求度",
    "X84n1580_002:0175c09": "脫。祖曰。汝心自在。非我所繫。於是。祖命僧伽難提。而",
    "X84n1580_002:0175c10": "付法眼。偈曰。於法實無證。不取亦不離。法非有無相。",
    "X84n1580_002:0175c11": "內外云何起。",
    "X84n1580_002:0175c12": "十七祖僧伽難提尊者",
    "X84n1580_002:0175c13": "十七祖僧伽難提尊者。室羅筏城寶莊嚴王之子也。",
    "X84n1580_002:0175c14": "生而能言。常讚佛事。七歲即厭世樂。以偈告其父母",
    "X84n1580_002:0175c15": "曰。稽首大慈父。和南骨血母。我今欲出家。幸願哀愍",
    "X84n1580_002:0175c16": "故。父母固止之。遂終日不食。乃許其在家出家。號僧",
    "X84n1580_002:0175c17": "伽難提。復命沙門禪利多為之師。積十九載。未甞退",
    "X84n1580_002:0175c18": "倦。每自念言。身居王宮。胡為出家。一夕天光下矚。見",
    "X84n1580_002:0175c19": "一路坦平。不覺徐行約十里許。至大巖前。有石窟焉。",
    "X84n1580_002:0175c20": "乃燕寂于中。父既失子。即擯禪利多出國。訪尋其子。",
    "X84n1580_002:0175c21": "不知所在。經十年。祖得法受記已。行化至摩提國。忽",
    "X84n1580_002:0175c22": "有涼風襲眾。身心悅適非常。而不知其然。祖曰。此道",
    "X84n1580_002:0175c23": "德之風也。當有聖者出世。嗣續祖燈乎。言訖以神力",
    "X84n1580_002:0175c24": "攝諸大眾。遊歷山谷。食頃至一峯下。謂眾曰。此峯頂",
    "X84n1580_002:0176a01": "有紫雲如葢。聖人居此矣。即與大眾徘徊久之。見山",
    "X84n1580_002:0176a02": "舍。一童子持圓鑑。直造祖前。祖問。汝幾歲邪。童曰。百",
    "X84n1580_002:0176a03": "歲。祖曰。汝年尚幼。何言百歲。童曰。我不會理。正百歲",
    "X84n1580_002:0176a04": "耳。祖曰。汝善機邪。童曰。佛言。若人生百歲。不會諸佛",
    "X84n1580_002:0176a05": "機。未若生一日而得決了之。祖曰。汝手中者當何所",
    "X84n1580_002:0176a06": "表。童曰。諸佛大圓鑑。內外無瑕翳。兩人同得見。心眼",
    "X84n1580_002:0176a07": "皆相似。彼父母聞子語。即捨令出家。祖攜至本處。授",
    "X84n1580_002:0176a08": "具戒訖。名伽耶舍多。他時聞風吹殿鈴聲。祖問曰。鈴",
    "X84n1580_002:0176a09": "鳴邪風鳴邪。舍多曰。非風鈴鳴。我心鳴耳。祖曰。心復",
    "X84n1580_002:0176a10": "誰乎。舍多曰。俱寂靜故。祖曰。善哉善哉。繼吾道者非",
    "X84n1580_002:0176a11": "子而誰。即付法眼。偈曰。心地本無生。因地從緣起。緣",
    "X84n1580_002:0176a12": "種不相妨。華果亦復爾。",
    "X84n1580_002:0176a13": "十八祖伽耶舍多尊者",
    "X84n1580_002:0176a14": "十八祖伽耶舍多尊者。摩提國人也。母夢大神持鑑。",
    "X84n1580_002:0176a15": "因而有娠。凡七日而誕。肌體瑩如琉璃。未甞洗沐。自",
    "X84n1580_002:0176a16": "然香潔。幼好閑靜。語非常童。持鑑出遊。遇難提尊者",
    "X84n1580_002:0176a17": "得度。後領徒至大月氏國。見一婆羅門舍有異氣。祖",
    "X84n1580_002:0176a18": "將入彼舍。舍主鳩摩羅多問曰。是何徒眾。祖曰。是佛",
    "X84n1580_002:0176a19": "弟子。彼聞佛號。心神竦然。即時閉戶。祖良久扣其門。",
    "X84n1580_002:0176a20": "羅多曰。此舍無人。祖曰。答無者誰。羅多聞語。知是異",
    "X84n1580_002:0176a21": "人。遽開關延接。祖曰。昔世尊記曰。吾滅後一千年。有",
    "X84n1580_002:0176a22": "大士出現於月氏國。紹隆玄化。今汝值吾。應斯嘉運。",
    "X84n1580_002:0176a23": "於是鳩摩羅多。發宿命智。投誠出家。授具訖付法。偈",
    "X84n1580_002:0176a24": "曰。有種有心地。因緣能發萌。於緣不相礙。當生生不",
    "X84n1580_002:0176b01": "生。",
    "X84n1580_002:0176b02": "十九祖鳩摩羅多尊者",
    "X84n1580_002:0176b03": "十九祖鳩摩羅多尊者。大月氏國。婆羅門之子也。昔",
    "X84n1580_002:0176b04": "為自在天人。(欲界第六天)見菩薩瓔珞。忽起愛心。墮生忉",
    "X84n1580_002:0176b05": "利。(欲界第二天)聞憍尸迦說般若波羅蜜多。以法勝故。升",
    "X84n1580_002:0176b06": "于梵天。(色界)以根利故。善說法要。諸天尊為導師。以繼",
    "X84n1580_002:0176b07": "祖時至。遂降月氏。後至中天竺國。有大士名闍夜多。",
    "X84n1580_002:0176b08": "問曰。我家父母。素信三寶。而常縈疾瘵。凡所營作。皆",
    "X84n1580_002:0176b09": "不如意。而我鄰家久為旃陀羅行。而身常勇徤。所作",
    "X84n1580_002:0176b10": "和合。彼何幸而我何辜。祖曰。何足疑乎。且善惡之報。",
    "X84n1580_002:0176b11": "有三時焉。凡人但見仁夭暴壽。逆吉義凶。便謂亡因",
    "X84n1580_002:0176b12": "果虗罪福。殊不知影響相隨。毫釐靡忒。縱經百千萬",
    "X84n1580_002:0176b13": "劫。亦不磨滅。時闍夜多。聞是語已。頓釋所疑。祖曰。汝",
    "X84n1580_002:0176b14": "雖已信三業。而未明業從惑生。惑因識有。識依不覺。",
    "X84n1580_002:0176b15": "不覺依心。心本清淨。無生滅。無造作。無報應。無勝負。",
    "X84n1580_002:0176b16": "寂寂然。靈靈然。汝若入此法門。可與諸佛同矣。一切",
    "X84n1580_002:0176b17": "善惡。有為無為。皆如夢幻。闍夜多承言領旨。即發宿",
    "X84n1580_002:0176b18": "慧。懇求出家。既受具。乃付法眼。偈曰。性上本無生。為",
    "X84n1580_002:0176b19": "對求人說。於法既無得。何懷決不決。",
    "X84n1580_002:0176b20": "二十祖闍夜多尊者",
    "X84n1580_002:0176b21": "二十祖闍夜多尊者。北天竺國人也。智慧淵沖。化導",
    "X84n1580_002:0176b22": "無量。後至羅閱城。敷揚頓教。彼有學眾。唯尚辯論。為",
    "X84n1580_002:0176b23": "之首者。名婆修盤頭。(此云徧行)常一食不臥。六時禮佛。清",
    "X84n1580_002:0176b24": "淨無欲。為眾所歸。祖將欲度之。先問彼眾曰。此徧行",
    "X84n1580_002:0176c01": "頭陀。能修梵行。可得佛道乎。眾曰。我師精進。何故不",
    "X84n1580_002:0176c02": "可。祖曰。汝師與道遠矣。設苦行歷於塵劫。皆虗妄之",
    "X84n1580_002:0176c03": "本也。眾曰。尊者蘊何德行。而譏我師。祖曰。我不求道。",
    "X84n1580_002:0176c04": "亦不顛倒。我不禮佛。亦不輕慢。我不長坐。亦不懈怠。",
    "X84n1580_002:0176c05": "我不一食。亦不雜食。我不知足。亦不貪欲。心無所希。",
    "X84n1580_002:0176c06": "名之曰道。時徧行聞已。發無漏智。歡喜讚歎。祖又語",
    "X84n1580_002:0176c07": "彼眾曰。會吾語否。吾所以然者。為其求道心切夫絃",
    "X84n1580_002:0176c08": "急即斷。故吾不贊。令其住安樂地。入諸佛智。復告徧",
    "X84n1580_002:0176c09": "行曰。吾適對眾抑挫。仁者得無惱於衷乎。徧行曰。我",
    "X84n1580_002:0176c10": "憶念七劫前。生常安樂國。師與智者月淨。記我。非久",
    "X84n1580_002:0176c11": "當證斯陀含果。時有大光明菩薩出世。我以老故。策",
    "X84n1580_002:0176c12": "杖禮謁。師叱我曰。重子輕父。一何鄙哉。時我自謂無",
    "X84n1580_002:0176c13": "過。請師示之。師曰。汝禮大光明菩薩。以杖倚壁畫佛",
    "X84n1580_002:0176c14": "面。以此過慢。遂失二果。我責躬悔過以來。聞諸惡言。",
    "X84n1580_002:0176c15": "如風如響。況今獲飲無上甘露。而反生熱惱邪。惟願",
    "X84n1580_002:0176c16": "大慈以妙道垂誨。祖曰。汝久植眾德。當繼吾宗。聽吾",
    "X84n1580_002:0176c17": "偈曰。言下合無生。同於法界性。若能如是解。通達事",
    "X84n1580_002:0176c18": "理竟。",
    "X84n1580_002:0176c19": "二十一祖婆修盤頭尊者",
    "X84n1580_002:0176c20": "二十一祖婆修盤頭尊者。羅閱城人也。姓毗舍佉。父",
    "X84n1580_002:0176c21": "光葢。母嚴一。家富而無子。父母禱於佛塔。而求嗣焉。",
    "X84n1580_002:0176c22": "一夕母夢吞明暗二珠。覺而有孕。經七日。有一羅漢。",
    "X84n1580_002:0176c23": "名賢眾。至其家。光葢設禮。賢眾端坐受之。嚴一出拜。",
    "X84n1580_002:0176c24": "賢眾避席曰。回禮法身大士。光葢罔測其由。遂取一",
    "X84n1580_002:0177a01": "寶珠跪獻。賢眾即受之。殊無遜謝。光葢不能忍。問曰。",
    "X84n1580_002:0177a02": "我是丈夫。致禮不顧。我妻何德。尊者避之。賢眾曰。我",
    "X84n1580_002:0177a03": "受禮納珠。貴福汝耳。汝婦懷聖子。生當為世燈慧日。",
    "X84n1580_002:0177a04": "故吾避之。賢眾又曰。汝婦當生二子。一名婆修盤頭。",
    "X84n1580_002:0177a05": "則吾所尊者也。二名芻尼。(此云野鵲子)昔如來在雪山修",
    "X84n1580_002:0177a06": "道。芻尼巢於頂上。佛既成道。芻尼受報。為那提國王。",
    "X84n1580_002:0177a07": "佛記云。汝至第二五百年。生羅閱城毗舍佉家。與聖",
    "X84n1580_002:0177a08": "同胞。今無爽矣。後一月果產二子。尊者婆修盤頭。年",
    "X84n1580_002:0177a09": "至十五。禮光度羅漢出家。感毗婆訶菩薩。與之授戒。",
    "X84n1580_002:0177a10": "行化至那提國。彼王名常自在。有二子。一名摩訶羅。",
    "X84n1580_002:0177a11": "次名摩拏羅。王問祖曰。羅閱城土風。與此何異。祖曰。",
    "X84n1580_002:0177a12": "彼土曾三佛出世。今王國有二師化導。王曰。二師者",
    "X84n1580_002:0177a13": "誰。祖曰。佛記。第二五百年。有二神力大士。出家繼聖。",
    "X84n1580_002:0177a14": "即王之次子摩拏羅。是其一也。吾雖德薄。敢當其一。",
    "X84n1580_002:0177a15": "王曰。誠如尊者所言。當捨此子作沙門。祖曰。善哉大",
    "X84n1580_002:0177a16": "王。能遵佛旨。即與授具付法。偈曰。泡幻同無礙。如何",
    "X84n1580_002:0177a17": "不了悟。達法在其中。非今亦非古。",
    "X84n1580_002:0177a18": "二十二祖摩拏羅尊者",
    "X84n1580_002:0177a19": "二十二祖摩拏羅尊者。那提國常自在王之子也。年",
    "X84n1580_002:0177a20": "三十。遇婆修祖師出家。傳法。至西印度。彼國王。名得",
    "X84n1580_002:0177a21": "度。即瞿曇種族。歸向佛乘。勤行精進。一日於行道處。",
    "X84n1580_002:0177a22": "現一小塔。欲取供養。眾莫能舉。王即大會梵行禪觀",
    "X84n1580_002:0177a23": "呪術等三眾。欲問所疑。時祖亦赴此會。是三眾皆莫",
    "X84n1580_002:0177a24": "能辨。祖即為王廣說塔之所因。今之出現。王福力之",
    "X84n1580_002:0177b01": "所致也。王聞是說。乃曰。至聖難逢。世樂非久。即傳位",
    "X84n1580_002:0177b02": "太子。投祖出家。七日而證四果。祖深加慰誨曰。汝居",
    "X84n1580_002:0177b03": "此國。善自度人。今異域有大法噐。吾當往化。得度曰。",
    "X84n1580_002:0177b04": "師應迹十方。動念當至。寧勞往邪。祖曰然。於是焚香。",
    "X84n1580_002:0177b05": "遙語月氏國鶴勒那比丘曰。汝在彼國。教導鶴眾。道",
    "X84n1580_002:0177b06": "果將證。宜自知之。時鶴勒那。為彼國王寶印。說修多",
    "X84n1580_002:0177b07": "羅偈。忽覩異香成穗。王曰。是何祥也。勒那曰。此是西",
    "X84n1580_002:0177b08": "印土傳佛心印祖師摩拏羅將至。先降信香耳。王曰。",
    "X84n1580_002:0177b09": "此師神力何如。勒那曰。此師遠承佛記。當於此土廣",
    "X84n1580_002:0177b10": "宣玄化。時王與鶴勒那。俱遙作禮。祖知已即辭得度",
    "X84n1580_002:0177b11": "比丘。往月氏國。受王與鶴勒那供養。後鶴勒那問祖",
    "X84n1580_002:0177b12": "曰。我止林間。已經九白。(印度以一年為一白)有弟子龍子者。幼",
    "X84n1580_002:0177b13": "而聰慧。我於三世推窮。莫知其本。祖曰。此子於第五",
    "X84n1580_002:0177b14": "劫中。生妙喜國婆羅門家。曾以旃檀。施於佛宇。作槌",
    "X84n1580_002:0177b15": "撞鐘。受報聰敏。為眾欽仰。又問。我有何緣而感鶴眾。",
    "X84n1580_002:0177b16": "祖曰。汝第四劫中。甞為比丘。當赴會龍宮。汝諸弟子",
    "X84n1580_002:0177b17": "咸欲隨從。汝觀五百眾中。無有一人堪任妙供。時諸",
    "X84n1580_002:0177b18": "弟子曰。師常說法。於食等者。於法亦等。今既不然。何",
    "X84n1580_002:0177b19": "聖之有。汝即令赴會。自汝捨生趣生。轉化諸國。其五",
    "X84n1580_002:0177b20": "百弟子。以福微德薄。生於羽族。今感汝之惠。故為鶴",
    "X84n1580_002:0177b21": "眾相隨。鶴勒那問曰。以何方便。令彼解脫。祖曰。我有",
    "X84n1580_002:0177b22": "無上法寶。汝當聽受。化未來際。而說偈曰。心隨萬境",
    "X84n1580_002:0177b23": "轉。轉處實能幽。隨流認得性。無喜復無憂。",
    "X84n1580_002:0177b24": "二十三祖鶴勒那尊者",
    "X84n1580_002:0177c01": "二十三祖鶴勒那尊者。月氏國人也。姓婆羅門。父千",
    "X84n1580_002:0177c02": "勝。母金光。以無子故。禱于七佛金幢。即夢須彌山頂",
    "X84n1580_002:0177c03": "一神童。持金環云。我來也。覺而有孕。年七歲。遊行聚",
    "X84n1580_002:0177c04": "落。覩民間淫祀。乃入廟叱之曰。汝妄興禍福。幻惑於",
    "X84n1580_002:0177c05": "人。歲費牲牢。傷害斯甚。言訖廟貌忽然而壞。由是鄉",
    "X84n1580_002:0177c06": "黨謂之聖子。年二十二出家。三十遇摩拏羅尊者。付",
    "X84n1580_002:0177c07": "法眼藏。行化至中印度。彼國王名無畏海。崇信佛道。",
    "X84n1580_002:0177c08": "祖為說正法次。王忽見二人。緋素服拜祖。王問曰。此",
    "X84n1580_002:0177c09": "何人也。祖曰。此是日月天子。吾昔曾為說法。故來禮",
    "X84n1580_002:0177c10": "拜。良久不見。唯聞異香。王曰。日月國土。總有多少。祖",
    "X84n1580_002:0177c11": "曰。千釋迦佛。所化世界。各有百億迷盧日月。我若廣",
    "X84n1580_002:0177c12": "說。即不能盡。王聞忻然。時祖演無上道。度有緣眾。以",
    "X84n1580_002:0177c13": "上足龍子早夭。有兄師子。博通強記。事婆羅門。厥師",
    "X84n1580_002:0177c14": "既逝。乃歸依尊者。而問曰。我欲求道。當何用心。祖曰。",
    "X84n1580_002:0177c15": "汝欲求道。無所用心。曰既無用心。誰作佛事。祖曰。汝",
    "X84n1580_002:0177c16": "若有用。即非功德。汝若無作。即是佛事。經云。我所作",
    "X84n1580_002:0177c17": "功德。而無我所故。師子聞是語已。即入佛慧。時祖忽",
    "X84n1580_002:0177c18": "指東北問曰。是何氣象。師子曰。我見氣如白虹貫乎",
    "X84n1580_002:0177c19": "天地。復有黑氣五道。橫亘其中。祖曰。其兆云何。曰莫",
    "X84n1580_002:0177c20": "可知矣。祖曰。吾滅後五十年。北天竺國。當有難起。嬰",
    "X84n1580_002:0177c21": "在汝身。吾將滅矣。今以法眼。付囑於汝。善自護持。乃",
    "X84n1580_002:0177c22": "說偈曰。認得心性時。可說不思議。了了無可得。得時",
    "X84n1580_002:0177c23": "不說知。",
    "X84n1580_002:0177c24": "二十四祖師子比丘",
    "X84n1580_002:0178a01": "二十四祖師子比丘者。中印度人也。姓婆羅門。得法。",
    "X84n1580_002:0178a02": "遊方至罽賓國。有波利迦者。本習禪觀。故有禪定知",
    "X84n1580_002:0178a03": "見執相捨相不語之五眾。祖詰而化之。四眾皆默然",
    "X84n1580_002:0178a04": "心服。唯禪定師達磨達者。聞四眾被責。憤悱而來。祖",
    "X84n1580_002:0178a05": "曰。仁者習定。何當來此。既至于此。胡云習定。彼曰。我",
    "X84n1580_002:0178a06": "雖來此。心亦不亂。定隨人習。豈在處所。祖曰。仁者既",
    "X84n1580_002:0178a07": "來。其習亦至。既無處所。豈在人習。彼曰。定習人故。非",
    "X84n1580_002:0178a08": "人習定。我當來此。其定常習。祖曰。人非習定。定習人",
    "X84n1580_002:0178a09": "故。當自來時。其定誰習。彼曰。如淨明珠。內外無翳。定",
    "X84n1580_002:0178a10": "若通達。必當如此。祖曰。定若通達。一似明珠。今見仁",
    "X84n1580_002:0178a11": "者。非珠之徒。彼曰。其珠明徹。內外悉定。我心不亂。猶",
    "X84n1580_002:0178a12": "若此淨。祖曰。其珠無內外。仁者何能定。穢物非動搖。",
    "X84n1580_002:0178a13": "此定不是淨。達磨達蒙祖開悟。心地朗然。祖既攝五",
    "X84n1580_002:0178a14": "眾。名聞遐邇。方求法嗣。遇一長者。引其子問祖曰。此",
    "X84n1580_002:0178a15": "子名斯多。當生便拳左手。今既長矣。終未能舒。願尊",
    "X84n1580_002:0178a16": "者示其宿因。祖覩之。即以手接曰。可還我珠。童子遽",
    "X84n1580_002:0178a17": "開手奉珠。眾皆驚異。祖曰。吾前報為僧。有童子名婆",
    "X84n1580_002:0178a18": "舍。吾甞赴西海齋。受嚫珠付之。今還吾珠。理固然矣。",
    "X84n1580_002:0178a19": "長者。遂捨其子出家。祖即與授具。以前緣故。名婆舍",
    "X84n1580_002:0178a20": "斯多。祖即謂之曰。吾師密有懸記。罹難非久。如來正",
    "X84n1580_002:0178a21": "法眼藏。今轉付汝。汝應保護。普潤來際。偈曰。正說知",
    "X84n1580_002:0178a22": "見時。知見俱是心。當心即知見。知見即于今。祖說偈",
    "X84n1580_002:0178a23": "已。以僧伽梨。密付斯多。俾之他國。隨機演化。斯多受",
    "X84n1580_002:0178a24": "教。直抵南天。祖謂難不可以苟免。獨留罽賓。時本國",
    "X84n1580_002:0178b01": "有外道二人。一名摩目多。二名都落遮。學諸幻法。欲",
    "X84n1580_002:0178b02": "共謀亂。乃盜為釋子形象。潛入王宮。且曰。不成即罪",
    "X84n1580_002:0178b03": "歸佛子。妖既自作。禍亦旋踵。王果怒曰。吾素歸心三",
    "X84n1580_002:0178b04": "寶。何乃構害。一至于斯。即命破毀伽藍。祛除釋眾。又",
    "X84n1580_002:0178b05": "自秉劒至尊者所。問曰。師得蘊空否。祖曰。已得蘊空。",
    "X84n1580_002:0178b06": "王曰。離生死否。祖曰。已離生死。王曰。既離生死。可施",
    "X84n1580_002:0178b07": "我頭。祖曰。身非我有。何恡於頭。王即揮刃。斷尊者首。",
    "X84n1580_002:0178b08": "白乳涌高數尺。王之右臂旋亦墮地。七日而終(玄沙備云。",
    "X84n1580_002:0178b09": "大小師子尊者。頭也不解作得主　玄覺遂徵云。且道斬着斬不着　汾陽昭別云。知師不恡　雪竇顯云。作",
    "X84n1580_002:0178b10": "家君王。天然有在　黃龍新云。黃龍要問雪竇。既是作家君王。因甚臂落　徑山杲云。孟八郎漢又與麼去",
    "X84n1580_002:0178b11": "天童華云。玄沙云。大小尊者。頭也不解作得主。師云。隨氀[毯炎+叟]漢。玄覺徵云。且道斬着斬不着。師云。將鰕釣鼈。汾",
    "X84n1580_002:0178b12": "陽別云。知師不恡。師云。將錯就錯。雪竇云。作家君王。天然有在。師云。提水放火。翠巖云。當時祖引頸。王舉劍。與",
    "X84n1580_002:0178b13": "麼時。有人諫得住麼。至今無人斷得此公案。如今衲僧。作麼生斷。師云。莫要說夢。芭蕉云。賣寶撞着瞎波斯。師",
    "X84n1580_002:0178b14": "云。誣人之罪。瑯琊云。罽賓好一口劍。爭奈劍上無眼。尊者好箇師子。且不解返擲。師云。賊過後張弓。復云。這一",
    "X84n1580_002:0178b15": "隊漢。被山僧勦絕了也。還見師子尊者麼。驀拈拄杖。卓一下云。修身慎行。恐辱先也　孤峯深頌云。本是山中",
    "X84n1580_002:0178b16": "人。愛說山中話。五月賣松風。人間恐無價)。",
    "X84n1580_002:0178b17": "二十五祖婆舍斯多尊者",
    "X84n1580_002:0178b18": "二十五祖婆舍斯多尊者。罽賓國人也。姓婆羅門。父",
    "X84n1580_002:0178b19": "寂行。母常安樂。初母夢得神劒。因而有孕。既誕拳左",
    "X84n1580_002:0178b20": "手。遇師子尊者。顯發宿因。密授心印。後適南天。至中",
    "X84n1580_002:0178b21": "印度。彼國王名迦勝。設禮供養。時有外道。號無我尊。",
    "X84n1580_002:0178b22": "先為王禮重。嫉祖之至。欲與論義。幸而勝之。以固其",
    "X84n1580_002:0178b23": "事。乃於王前。謂祖曰。我解默論。不假言說。祖曰。孰知",
    "X84n1580_002:0178b24": "勝負。彼曰。不爭勝負。但取其義。祖曰。汝以何為義。彼",
    "X84n1580_002:0178c01": "曰。無心為義。祖曰。汝既無心。豈得義乎。彼曰。我說無",
    "X84n1580_002:0178c02": "心。當名非義。祖曰。汝說無心。當名非義。我說非心。當",
    "X84n1580_002:0178c03": "義非名。彼曰。當義非名。誰能辨義。祖曰。汝名非義。此",
    "X84n1580_002:0178c04": "名何名。彼曰。為辨非義。是名無名。祖曰。名既非名。義",
    "X84n1580_002:0178c05": "亦非義。辨者是誰。當辨何物。如是往返五十九番。外",
    "X84n1580_002:0178c06": "道杜口信伏。(芭蕉清云。譬如象馬[怡台+龍]悷難調。加諸楚毒。至于徹骨。方乃調伏　大陽玄云。蚌",
    "X84n1580_002:0178c07": "鷸相持。死在漁人之手。乃云。何用繁言　徑山杲云。婆舍斯多。何用忉怛。當時若見他道。請師默論。不假言說。",
    "X84n1580_002:0178c08": "便云義墮也。即今莫有與妙喜默論者麼。或有箇衲僧。出來道義墮也。我也知你向鬼窟裏作活計　楚石琦",
    "X84n1580_002:0178c09": "云。我若作二十五祖。纔見外道入門。便連棒打出。豈不丈夫。更待他道請師默論。至於徃返五十九番。遠之遠",
    "X84n1580_002:0178c10": "矣)于時祖忽面北。合掌長吁曰。我師師子尊者。今日",
    "X84n1580_002:0178c11": "遇難。即辭王南邁。達于南天。潛隱山谷。時彼國王。名",
    "X84n1580_002:0178c12": "天德。迎請供養。王有二子。一名德勝。凶暴而色力充",
    "X84n1580_002:0178c13": "盛。一名不如密多。和柔而長嬰疾苦。祖乃為陳因果。",
    "X84n1580_002:0178c14": "王即頓釋所疑。又有呪術師。忌祖之道。乃潛置毒藥",
    "X84n1580_002:0178c15": "于飲食中。祖知而食之。彼返受禍。遂投祖出家。祖即",
    "X84n1580_002:0178c16": "與授具。後六十載。德勝即位。復信外道。致難于祖。不",
    "X84n1580_002:0178c17": "如密多。以進諫被囚。王遽問祖曰。予國素絕妖訛。師",
    "X84n1580_002:0178c18": "所傳者當是何宗。祖曰。王國昔來實無邪法。我所得",
    "X84n1580_002:0178c19": "者。即是佛宗。王曰。佛滅已千二百載。師從誰得邪。祖",
    "X84n1580_002:0178c20": "曰。飲光大士。親受佛印。展轉至二十四世師子尊者。",
    "X84n1580_002:0178c21": "我從彼得。王曰。予聞師子比丘。不能免於刑戮。何能",
    "X84n1580_002:0178c22": "傳法後人。祖曰。我師難未起時。密授我信衣法偈。以",
    "X84n1580_002:0178c23": "顯師承。王曰。其衣何在。祖即於囊中出衣示王。王命",
    "X84n1580_002:0178c24": "焚之。五色相鮮。薪盡如故。王即追悔。致禮師子。真嗣",
    "X84n1580_002:0179a01": "既明。乃赦密多。密多遂求出家。祖問曰。汝欲出家。當",
    "X84n1580_002:0179a02": "為何事。密多曰。我若出家。不為其事。祖曰。不為何事。",
    "X84n1580_002:0179a03": "密多曰。不為俗事。祖曰。當為何事。密多曰。當為佛事。",
    "X84n1580_002:0179a04": "祖曰。太子智慧天至。必諸聖降迹。即許出家。六年侍",
    "X84n1580_002:0179a05": "奉。後於王宮受具。羯磨之際。大地震動。頗多靈異。祖",
    "X84n1580_002:0179a06": "乃命之曰。吾已衰朽。安可久留。汝當善護正法眼藏。",
    "X84n1580_002:0179a07": "普濟羣有。聽吾偈曰。聖人說知見。富境無是非。我今",
    "X84n1580_002:0179a08": "悟真性。無道亦無理。不如密多聞偈。再啟祖曰。法衣",
    "X84n1580_002:0179a09": "宜可傳授。祖曰。此衣為難故。假以證明。汝身無難。何",
    "X84n1580_002:0179a10": "假其衣。化被十方。人自信向。不如密多聞語。作禮而",
    "X84n1580_002:0179a11": "退。",
    "X84n1580_002:0179a12": "二十六祖不如密多尊者",
    "X84n1580_002:0179a13": "二十六祖不如密多尊者。南印度天德王之次子也。",
    "X84n1580_002:0179a14": "既受度得法至東印度。彼王名堅固。奉外道師長爪",
    "X84n1580_002:0179a15": "梵志。暨尊者將至。王與梵志。同覩白氣。貫于上下。王",
    "X84n1580_002:0179a16": "曰。斯何瑞也。梵志預知祖入境。恐王遷善。乃曰。此是",
    "X84n1580_002:0179a17": "魔來之兆耳。何瑞之有。即鳩諸徒眾。議曰。不如密多",
    "X84n1580_002:0179a18": "將入都城。誰能挫之。弟子曰。我等各有呪術。可以動",
    "X84n1580_002:0179a19": "天地。入水火。何患哉。祖至先。見宮牆有黑氣。乃曰。小",
    "X84n1580_002:0179a20": "難耳。直詣王所。王曰。師來何為。祖曰。將度眾生。王曰。",
    "X84n1580_002:0179a21": "以何法度。祖曰。各以其類度之。時梵志聞言。不勝其",
    "X84n1580_002:0179a22": "怒。即以幻法。化大山於祖頂上祖指之。忽在彼眾頭",
    "X84n1580_002:0179a23": "上。梵志等怖懼投祖。祖愍其愚惑。再指之。化山隨滅。",
    "X84n1580_002:0179a24": "乃為王演說法要。俾趣真乘。謂王曰。此國當有聖人。",
    "X84n1580_002:0179b01": "而繼於我。是時有婆羅門子。年二十許。幼失父母。不",
    "X84n1580_002:0179b02": "知名氏。或自言纓絡。故人謂之纓絡童子。遊行閭里。",
    "X84n1580_002:0179b03": "丐求度日。若常不輕之類。人問汝行何急。即答曰。汝",
    "X84n1580_002:0179b04": "行何緩。或曰何姓。乃曰。與汝同姓。莫知其故。後王與",
    "X84n1580_002:0179b05": "尊者同車而出。見纓絡童子。稽首於前。祖曰。汝憶往",
    "X84n1580_002:0179b06": "事否。童曰。我念遠劫中。與師同居。師演摩訶般若。我",
    "X84n1580_002:0179b07": "轉甚深修多羅。今日之事。葢契昔因。祖又謂王曰。此",
    "X84n1580_002:0179b08": "童子非他。即大勢至菩薩是也。此聖之後。復出二人。",
    "X84n1580_002:0179b09": "一人化南印度。一人緣在震旦。四五年內。却返此方。",
    "X84n1580_002:0179b10": "遂以昔因故。名般若多羅。付法眼藏。偈曰。真性心地",
    "X84n1580_002:0179b11": "藏。無頭亦無尾。應緣而化物。方便呼為智。",
    "X84n1580_002:0179b12": "二十七祖般若多羅尊者",
    "X84n1580_002:0179b13": "二十七祖般若多羅尊者。東印度人也。既得法已。行",
    "X84n1580_002:0179b14": "化至南印度。彼王名香至。崇奉佛乘。尊重供養。施無",
    "X84n1580_002:0179b15": "價寶珠。時王有三子。曰月淨多羅。曰功德多羅。曰菩",
    "X84n1580_002:0179b16": "提多羅。其季開士也。祖欲試其所得。乃以所施珠。問",
    "X84n1580_002:0179b17": "三王子曰。此珠圓明。有能及否。第一王子。第二王子。",
    "X84n1580_002:0179b18": "皆曰。此珠七寶中尊。固無踰也。非尊者道力。孰能受",
    "X84n1580_002:0179b19": "之。第三王子曰。此是世寶。未足為上。於諸寶中。法寶",
    "X84n1580_002:0179b20": "為上。此是世光。未足為上。於諸光中。智光為上。此是",
    "X84n1580_002:0179b21": "世明。未足為上。於諸明中。心明為上。此珠光明。不能",
    "X84n1580_002:0179b22": "自照。要假智光。光辨於此。既辨此已。即知是珠。既知",
    "X84n1580_002:0179b23": "是珠。即明其寶。若明其寶。寶不自寶。若辨其珠。珠不",
    "X84n1580_002:0179b24": "自珠。珠不自珠者。要假智珠。而辨世珠。寶不自寶者。",
    "X84n1580_002:0179c01": "要假智寶。以明法寶。然則師有其道。其寶即現。眾生",
    "X84n1580_002:0179c02": "有道。心寶亦然。祖歎其辯慧。乃復問曰。於諸物中何",
    "X84n1580_002:0179c03": "物無相。曰於諸物中不起無相。又問。於諸物中何物",
    "X84n1580_002:0179c04": "最高。曰於諸物中人我最高。又問。於諸物中何物最",
    "X84n1580_002:0179c05": "大。曰於諸物中法性最大。(徑山杲云。說得道理好。歸依佛法僧)祖知是",
    "X84n1580_002:0179c06": "法嗣。以時尚未至。且默而混之。及香至王厭世。眾皆",
    "X84n1580_002:0179c07": "號絕。唯第三子菩提多羅。於柩前入定。經七日而出。",
    "X84n1580_002:0179c08": "乃求出家。既受具戒。祖告曰。如來以正法眼。付大迦",
    "X84n1580_002:0179c09": "葉。如是展轉。乃至於我。我今囑汝。聽吾偈曰。心地生",
    "X84n1580_002:0179c10": "諸種。因事復生理。果滿菩提圓。華開世界起○祖因",
    "X84n1580_002:0179c11": "東印度國王請祖齋次。王乃問。諸人盡轉經。唯師為",
    "X84n1580_002:0179c12": "甚不轉。祖曰。貧道。出息不隨眾緣。入息不居蘊界。常",
    "X84n1580_002:0179c13": "轉如是經。百千萬億卷。非但一卷兩卷(汾陽昭云。却勞尊者心力",
    "X84n1580_002:0179c14": "　大溈智云。諸仁者還見二十七祖看經麼。行時脚跟不着地。坐時心識似風飄。頌云。秋高月色連雲白。澹泊",
    "X84n1580_002:0179c15": "禪心滋味長。歷歷分明今古意。何須特地更商量　天童覺頌云。靈犀翫月璨含輝。木馬遊春駿不羈。眉底一",
    "X84n1580_002:0179c16": "雙寒碧眼。看經那得透牛皮。明白心超曠劫。英雄力破重圍。妙圓樞口轉靈機。寒山忘却來時路。拾得相將携",
    "X84n1580_002:0179c17": "手歸)。",
    "X84n1580_002:0179c19": "教外別傳卷二"
}