{
    "T18n0905_001:0909b13": "三種悉地破地獄轉業障出三界",
    "T18n0905_001:0909b14": "祕密陀羅尼法",
    "T18n0905_001:0909b16": "中天竺國三藏善無畏奉　詔譯",
    "T18n0905_001:0909b17": "瑜伽事法約有千條。略述少分。口開舌舉震",
    "T18n0905_001:0909b18": "法界宮。蓮華藏世界如來出定。即以摧破",
    "T18n0905_001:0909b19": "地獄轉業障出三界。當知如法布字人主頂",
    "T18n0905_001:0909b20": "戴手冠中。萬國清泰。節度觀察旗旌上書寫",
    "T18n0905_001:0909b21": "真言。四方晏靜。專城太守鎮遏。總或鼓角",
    "T18n0905_001:0909b22": "上題字嚴警鼓音。遠聞。妖氣清熾盛布千里。",
    "T18n0905_001:0909b23": "苗稼洪潤人無災疫。地土神祇風恬雨順。",
    "T18n0905_001:0909b24": "念誦加持。戰鼓上書。賊軍自降。一人不損名",
    "T18n0905_001:0909b25": "金剛鼓。",
    "T18n0905_001:0909b26": "　稽首毘盧遮那佛　　開敷淨眼如蓮花",
    "T18n0905_001:0909b27": "　三界調御天人師　　大菩提心救世者",
    "T18n0905_001:0909b28": "　深妙真言加持法　　流入無生阿字門",
    "T18n0905_001:0909b29": "　白毫無相正遍知　　圓滿恒照如日月",
    "T18n0905_001:0909c01": "　身口意業成三密　　三密即成應化法",
    "T18n0905_001:0909c02": "　五輪五智是五分　　五分盡攝法界輪",
    "T18n0905_001:0909c03": "　阿閦寶生救世者　　彌陀成就不空王",
    "T18n0905_001:0909c04": "　成於悉地吉祥輪　　傳斯妙法化諸有",
    "T18n0905_001:0909c05": "　慈心自在降三世　　金剛薩埵不動尊",
    "T18n0905_001:0909c06": "　無違誓願應時期　　瑜伽事畢還金剎",
    "T18n0905_001:0909c07": "佛言 阿字金剛部主肝。阿字即是大日如",
    "T18n0905_001:0909c08": "來理法身。本性清淨極理畢竟不可得空。金",
    "T18n0905_001:0909c09": "剛地輪種子。金剛部曼荼羅也。若約名色者。",
    "T18n0905_001:0909c10": "地是色法。五陰中識陰心持地。其種子不淨。",
    "T18n0905_001:0909c11": "凡五贓者是色法也。五陰中識陰心發故。約",
    "T18n0905_001:0909c12": "名色地是色法也。今肝主魂。魂神氣為東及",
    "T18n0905_001:0909c13": "木。木是色空也。木主春其色青。青色從木生。",
    "T18n0905_001:0909c14": "木從水生。肝從青氣及腎生。其形如立蓮花",
    "T18n0905_001:0909c15": "葉。其中間著[門@芭]珠。[門@芭]肉在胸左也。肝出",
    "T18n0905_001:0909c16": "為眼主筋。筋窮為爪也。今以五字門主五贓",
    "T18n0905_001:0909c17": "六腑故。內外交雜明此而已。又酸味多入肝",
    "T18n0905_001:0909c18": "增肝損脾。若脾中無魂多惛惛肺害肝成病。",
    "T18n0905_001:0909c19": "若如金剋木。肺強肝弱。當止心於肺。以青",
    "T18n0905_001:0909c20": "氣攝取白氣肝病則差。青氣著也 鑁字蓮",
    "T18n0905_001:0909c21": "花部主肺。鑁字是縛字第十一轉。尾字是第",
    "T18n0905_001:0909c22": "三轉也。轉釋阿字義也。即大日如來智海水",
    "T18n0905_001:0909c23": "大轉輪種子。神通自在之法名智法身。亦名",
    "T18n0905_001:0909c24": "報身。是即蓮花部曼荼羅也。肺臟主魄。魄形",
    "T18n0905_001:0909c25": "體也。其形如花主鼻為西方金。金主秋其",
    "T18n0905_001:0910a01": "色白。白色從風生。風從地陽氣生。五陰中",
    "T18n0905_001:0910a02": "想陰心持風。想心從識生。識心從過去行",
    "T18n0905_001:0910a03": "生。過去行從無明生。無明從妄想生。妄想還",
    "T18n0905_001:0910a04": "從妄想生。輪迴十二因緣也。肺從白氣及脾",
    "T18n0905_001:0910a05": "生。辛味多入肺增肺損肝。若肺中無魄恐怖",
    "T18n0905_001:0910a06": "癲病。心害肺成病。若如火剋金。心強肺弱。當",
    "T18n0905_001:0910a07": "止心於心。以白氣攝取赤氣肺病則差。白氣",
    "T18n0905_001:0910a08": "者字也。 藍字寶部主心。藍字是大日如來",
    "T18n0905_001:0910a09": "心地種火大種子。三世諸佛室宅。焚燒一切",
    "T18n0905_001:0910a10": "眾生無始無明塵垢妄執出生菩提心牙種。",
    "T18n0905_001:0910a11": "轉釋阿字義也。即是應化身如來。實是智法",
    "T18n0905_001:0910a12": "身火生曼荼羅也。心主神其形如鳥。為南方",
    "T18n0905_001:0910a13": "火。火主夏其色赤。赤色從火生。火從木生。",
    "T18n0905_001:0910a14": "五陰中受陰心持火。受心從想心生。又心從",
    "T18n0905_001:0910a15": "赤氣及肝生。心出為舌主血。血窮為乳。又主",
    "T18n0905_001:0910a16": "耳轉鼻喉鼻梁額頤等。苦味多入心增心",
    "T18n0905_001:0910a17": "損肺。若心中無神多忘失前後。腎害心成病。",
    "T18n0905_001:0910a18": "若如水剋火腎強心弱。當止心於腎。以赤氣",
    "T18n0905_001:0910a19": "攝取黑氣心病則差。赤氣者字也。 唅字羯",
    "T18n0905_001:0910a20": "磨部主腎。吽字即賀字轉也。即是大日如",
    "T18n0905_001:0910a21": "來常住壽量風大種子。三解脫門三際不可",
    "T18n0905_001:0910a22": "得義。法身大力曼荼羅也。風則想陰心所持",
    "T18n0905_001:0910a23": "也。五藏者肝肺心脾腎也。胃者六腑一名也。",
    "T18n0905_001:0910a24": "胃此肚穀是脾腑。五臟六腑之海水。穀皆",
    "T18n0905_001:0910a25": "入胃。五臟六腑皆稟於胃。五味各走流。其嘉",
    "T18n0905_001:0910a26": "淡味入胃故腎稟胃也。腎在臍腰下。左名腎。",
    "T18n0905_001:0910a27": "右名命門。腎敷心腹(胃也腎也)寢寫水精也。腎主",
    "T18n0905_001:0910a28": "志為北方及水。水主冬其色黑。五陰中行陰",
    "T18n0905_001:0910a29": "心持水。行心從受心生。受心從想生。腎從黑",
    "T18n0905_001:0910b01": "氣及肺生。主耳腎出為骨主髓。髓窮為耳",
    "T18n0905_001:0910b02": "乳。骨窮為齒。鹹味多入腎增腎損心。若腎",
    "T18n0905_001:0910b03": "中無志多悲哭。脾害腎成病。若如土剋水脾",
    "T18n0905_001:0910b04": "強腎弱。當止心於脾。以黑氣攝取黃氣腎病",
    "T18n0905_001:0910b05": "則差。黑氣者字也 欠字虛空部主脾 字",
    "T18n0905_001:0910b06": "則大日如來無見頂相五佛所證大空智處。",
    "T18n0905_001:0910b07": "寂滅真如理智。十方三世諸佛所證菩提道",
    "T18n0905_001:0910b08": "場殊勝曼荼羅也。脾主意。為中央及土。土主",
    "T18n0905_001:0910b09": "季夏其色黃也。黃色從地生。地從火生。如前",
    "T18n0905_001:0910b10": "說五陰中識。陰心持地。或為木臟。木青是空",
    "T18n0905_001:0910b11": "也。脾從黃氣及心生。主口為志。甘味多入",
    "T18n0905_001:0910b12": "脾增脾損腎。若脾中無意多迴惑肝害脾",
    "T18n0905_001:0910b13": "成病。若如木剋土肝強脾弱。當止心於肝。以",
    "T18n0905_001:0910b14": "黃氣攝取青氣脾病則差也。黃氣者字也。五",
    "T18n0905_001:0910b15": "臟如蓮花靡向下也。內五臟外五行出成形",
    "T18n0905_001:0910b16": "體。此則名也。色即四大五根。名即想行等四",
    "T18n0905_001:0910b17": "陰心也。即是日月五星十二宮二十八宿。成",
    "T18n0905_001:0910b18": "人之體也。山海大地。從阿字出。江河流",
    "T18n0905_001:0910b19": "從鑁字出。金玉珍寶日月星辰火珠光明從",
    "T18n0905_001:0910b20": "藍字成。五穀菓眾花開敷因含字結也。界香",
    "T18n0905_001:0910b21": "美人天長養顏色滋味端正相貌。福德富貴",
    "T18n0905_001:0910b22": "從欠字莊嚴 阿字是東方阿閦如來 鑁字",
    "T18n0905_001:0910b23": "西方阿彌陀如來 藍字是南方寶生如來 ",
    "T18n0905_001:0910b24": "唅字北方不空成就如來 欠字是上方毘",
    "T18n0905_001:0910b25": "盧遮那大日如來也。",
    "T18n0905_001:0910b26": "阿字意甚深。空寂之體取之不可取。捨之不",
    "T18n0905_001:0910b27": "可捨。法之母大灌頂阿字是也。阿字是難信",
    "T18n0905_001:0910b28": "之法。小乘律師特勿令見。此本五部梵本四",
    "T18n0905_001:0910b29": "十萬言出。毘盧遮那經金剛頂經採集要妙",
    "T18n0905_001:0910c01": "最上福田。唯此五字真言誦者。所獲功德不",
    "T18n0905_001:0910c02": "可比量不可思議不可說也。金剛頂經五部",
    "T18n0905_001:0910c03": "真言。受持讀誦觀照理性令人獲福。骨堅體",
    "T18n0905_001:0910c04": "健永無災障及諸病苦攝養長壽。此五字門",
    "T18n0905_001:0910c05": "是五智髻珠五佛肝心。十方三世諸佛能寂",
    "T18n0905_001:0910c06": "智母。一切眾生養育父母。十方法界庫藏也。",
    "T18n0905_001:0910c07": "能為三世惡魔怨戰獲得三世勝利故。如",
    "T18n0905_001:0910c08": "鉀鎧鉾楯弓箭器杖。是故三世諸佛菩薩沒",
    "T18n0905_001:0910c09": "在是中出生是中。牙是種子也。疏又此瑜",
    "T18n0905_001:0910c10": "伽之座。其黃金剛方輪。即是金剛座也。",
    "T18n0905_001:0910c11": "阿金剛地部。一阿字作地觀金剛座觀。",
    "T18n0905_001:0910c12": "鑁金剛水部。二鑁字作水觀蓮花觀。",
    "T18n0905_001:0910c13": "藍金剛火部。三藍字作日觀也。",
    "T18n0905_001:0910c14": "唅金剛風部。四唅字作月觀。",
    "T18n0905_001:0910c15": "欠金剛空部。五欠字作空觀。",
    "T18n0905_001:0910c16": "如來體性無生觀。",
    "T18n0905_001:0910c17": "右五部真言。是一切如來無生甘露之珍漿。",
    "T18n0905_001:0910c18": "醍醐佛性之妙藥也。一字入五臟萬病不生。",
    "T18n0905_001:0910c19": "況修日觀月觀。即時證得佛身空寂。阿鑁覽",
    "T18n0905_001:0910c20": "唅欠。右上五字法身真言。若日誦一遍或七",
    "T18n0905_001:0910c21": "遍或二十一遍或四十九遍者。校量功德一遍",
    "T18n0905_001:0910c22": "福。如轉藏經一百萬遍(藏經者一切經也)何況禪寂坐",
    "T18n0905_001:0910c23": "入定門。從阿字觀諦審分明。如日照空。即是",
    "T18n0905_001:0910c24": "了觀佛性。所獲福無有比量。祕藏文句實",
    "T18n0905_001:0910c25": "不思議。只恐聲聞法師。小乘持律者。生疑不",
    "T18n0905_001:0910c26": "信反益其罪。譬如王有稚子偏最憐念。庫藏",
    "T18n0905_001:0910c27": "珍寶傾竭不惜。唯不與干將鏌鎁。恐不解用",
    "T18n0905_001:0910c28": "故傷其體。是故如來密傳大菩薩。不與聲聞",
    "T18n0905_001:0911a01": "劣慧。",
    "T18n0905_001:0911a02": "馱盧麼陀都。法身如來真實也。從腋至頂為",
    "T18n0905_001:0911a03": "上。從臍至腋為中。從足至臍為下。於真言中",
    "T18n0905_001:0911a04": "當應分別三種成就也。",
    "T18n0905_001:0911a05": "下品悉地阿羅波左那。是名出悉地。能生根",
    "T18n0905_001:0911a06": "莖遍滿四方。誦一遍如轉藏經一百遍(若誦一遍如誦",
    "T18n0905_001:0911a07": "八萬四千十二圍陀藏經除行人一切苦難)即入如來一切法平等。一切",
    "T18n0905_001:0911a08": "文字亦皆平等。速得成就摩訶般若。誦兩遍",
    "T18n0905_001:0911a09": "除滅億劫生死重罪。文殊普賢隨逐四眾圍",
    "T18n0905_001:0911a10": "繞如備。是慈無畏護法善神在其人前。若誦",
    "T18n0905_001:0911a11": "三遍三昧現前。若誦四遍總持不忘。若誦五",
    "T18n0905_001:0911a12": "遍速成無上菩提也。",
    "T18n0905_001:0911a13": "中品悉地阿尾羅吽欠。是名入悉地。能生枝",
    "T18n0905_001:0911a14": "葉遍滿四方。光明光耀入佛法界。名入悉地。",
    "T18n0905_001:0911a15": "若誦一遍如轉藏經一千遍(是名降伏四魔六趣滿足一切智智金剛字句",
    "T18n0905_001:0911a16": "也)。",
    "T18n0905_001:0911a17": "上品悉地阿鑁[口*藍]唅欠。是名祕密悉地。亦名",
    "T18n0905_001:0911a18": "成就悉地。亦名蘇悉地。蘇悉地者遍法界也。",
    "T18n0905_001:0911a19": "成就佛果證大菩提法界祕言。光明遍滿唯",
    "T18n0905_001:0911a20": "佛與佛能入此門。緣覺聲聞不能照。此亦名",
    "T18n0905_001:0911a21": "祕密悉地。若誦一遍。當如轉藏經一百萬遍。",
    "T18n0905_001:0911a22": "出悉地從足至腰。入悉地從臍至心。祕密悉",
    "T18n0905_001:0911a23": "地從心至頂。如是三悉地。出悉地化身成就。",
    "T18n0905_001:0911a24": "入悉地報身成就祕密悉地蘇悉地法身成",
    "T18n0905_001:0911a25": "就。實是三種常身。正法之藏。法身遮那具足",
    "T18n0905_001:0911a26": "之體。五部三部真實之源。是故稽首禮毘",
    "T18n0905_001:0911a27": "盧遮那佛。此三五字即十五字即十五種金",
    "T18n0905_001:0911a28": "剛三昧。一字即十五字十五字即一字。一字",
    "T18n0905_001:0911a29": "即五字五字即一字。逆順旋轉初後不二。今",
    "T18n0905_001:0911b01": "八門中該攝萬法。一字中攝一切字。一切字",
    "T18n0905_001:0911b02": "中攝一字。以一字釋一切字。以一切字釋一",
    "T18n0905_001:0911b03": "字。以一字成立一切字。以一切字成立一字。",
    "T18n0905_001:0911b04": "以一字破一切字。以一切字破一字義。即是",
    "T18n0905_001:0911b05": "順一遍逆一遍。次順旋轉四遍。次逆旋轉四",
    "T18n0905_001:0911b06": "遍。利益十方界一切眾生皆成佛義也。凡人",
    "T18n0905_001:0911b07": "汗栗馱心(此云真實心)形猶如蓮花合而未敷之像。",
    "T18n0905_001:0911b08": "有筋脈約之以成八分。男子上向女人下向。",
    "T18n0905_001:0911b09": "觀此蓮花令其開敷為八葉白蓮花。此臺上",
    "T18n0905_001:0911b10": "觀阿字作金剛色。復阿字如方黃壇身在其",
    "T18n0905_001:0911b11": "中。從阿字出羅字燒身悉成灰已。此灰中生",
    "T18n0905_001:0911b12": "縛字其色純白。從此出生阿鑁囕唅欠五輪",
    "T18n0905_001:0911b13": "字。而即從腰下至頂上安立身五處。謂淨菩",
    "T18n0905_001:0911b14": "提心。以此五字門為緣生大悲根。佛娑羅樹",
    "T18n0905_001:0911b15": "王增長。彌布滿於法界。然一切法。即由此",
    "T18n0905_001:0911b16": "五字門本不生離言說自性淨無因緣如虛空",
    "T18n0905_001:0911b17": "也。為八葉位從臍至心為金剛臺(海中立莖)臍為大",
    "T18n0905_001:0911b18": "海。從臍已下此地居諸尊位。在海岸邊也。謂",
    "T18n0905_001:0911b19": "從諸佛大悲海而生金剛智。從金剛智出生",
    "T18n0905_001:0911b20": "一切佛會也。於此心八葉花臺上。而觀阿字。",
    "T18n0905_001:0911b21": "從此字出無量光。從心中四散而合為光鬘。",
    "T18n0905_001:0911b22": "猶如花鬘。普遍一切佛剎。此光從頂至足周",
    "T18n0905_001:0911b23": "匝環繞行者之身也。復觀暗字在頂上。轉成",
    "T18n0905_001:0911b24": "中胎藏。從此字生三重光焰。一重光遍繞咽",
    "T18n0905_001:0911b25": "上。從咽至頂相隨所照及之處。諸尊隨現成",
    "T18n0905_001:0911b26": "第一院曼荼羅。次一重光遍遶心上從臍以",
    "T18n0905_001:0911b27": "上至咽。諸尊隨現成第二重曼荼羅。次一重",
    "T18n0905_001:0911b28": "光遍繞臍上從臍以下。諸尊隨現成第三重",
    "T18n0905_001:0911b29": "曼荼羅。即是世間天院也。諸尊形色相好各",
    "T18n0905_001:0911c01": "各差別。宛然具足自身中猶如親入佛會。而",
    "T18n0905_001:0911c02": "自身都成曼荼羅身。即是普門法界身也。其",
    "T18n0905_001:0911c03": "中胎藏即是毘盧遮那自心八葉花也。即於",
    "T18n0905_001:0911c04": "此心蓮花臺上為曼荼羅中胎。其外八葉亦",
    "T18n0905_001:0911c05": "隨佛位次列布也。四方即是如來四智。其四",
    "T18n0905_001:0911c06": "隅葉即是四攝法也。且東南方普賢是菩提",
    "T18n0905_001:0911c07": "心。此妙因也。次西南方文殊是大智慧也。次",
    "T18n0905_001:0911c08": "東北方彌勒是大慈也。大慈大悲俱是第二",
    "T18n0905_001:0911c09": "義也。次西北方觀音即是證。謂行願成就入",
    "T18n0905_001:0911c10": "此華臺三昧也。其四方葉中。初阿字在東方",
    "T18n0905_001:0911c11": "喻菩提心。最是萬行之初也。黃色是金剛性。",
    "T18n0905_001:0911c12": "其名曰寶幢。亦名阿閦佛。次阿字在南方是",
    "T18n0905_001:0911c13": "行。赤色火義。即同文殊之義。即是華開敷。",
    "T18n0905_001:0911c14": "亦名寶生佛。次暗字在西方是菩提也。萬行",
    "T18n0905_001:0911c15": "故成等正覺。白色即是圓明究極之義。又是",
    "T18n0905_001:0911c16": "水義。其佛名阿彌陀也。次惡字在北方。是正",
    "T18n0905_001:0911c17": "等覺果。其佛名鼓音。是釋迦牟尼也。即是大",
    "T18n0905_001:0911c18": "涅槃。迹極還本故涅槃也。佛日己隱於涅槃",
    "T18n0905_001:0911c19": "山故色黑也。次即入中惡(長聲)字是方便。即知",
    "T18n0905_001:0911c20": "此心法界之體。本來常寂滅相。此是毘盧遮",
    "T18n0905_001:0911c21": "那本地之身。華臺之體。超八葉絕方所。非有",
    "T18n0905_001:0911c22": "心之境界。唯佛與佛乃能知之。以此方便同",
    "T18n0905_001:0911c23": "於大空而現眾像。中心空具一切色。即是加",
    "T18n0905_001:0911c24": "持世界。曼荼羅普門之會無處不有也。但是",
    "T18n0905_001:0911c25": "如來一身一智一行。是故八葉皆是大日如",
    "T18n0905_001:0911c26": "來一體也。是故中尊大日是法身。祕密主金",
    "T18n0905_001:0911c27": "剛惠印是般若。觀自在持蓮華印是解脫。則",
    "T18n0905_001:0911c28": "身密法身德。口密是般若德。意密是解脫德",
    "T18n0905_001:0911c29": "也。因般若故得解脫。解脫因般若。此二依法",
    "T18n0905_001:0912a01": "身之體。不即不離闕一不得。猶如伊字三點。",
    "T18n0905_001:0912a02": "菩提心此金剛部。大悲蓮華部。方便此應化",
    "T18n0905_001:0912a03": "身也。是故阿字是胎內。指位在等覺已前娑",
    "T18n0905_001:0912a04": "字胎外指位妙覺。嚩字是用。一切法轉咸依",
    "T18n0905_001:0912a05": "此門。跡恣二化濟度十界也。此如來智印是",
    "T18n0905_001:0912a06": "心實相一切智智果。即菩提心為因。大悲為",
    "T18n0905_001:0912a07": "根。方便為究竟。以一切智門五種義為眾緣。",
    "T18n0905_001:0912a08": "若有眾生知此法教者。世人應供養猶如敬",
    "T18n0905_001:0912a09": "制底。制底是生身舍利所依。是故諸天世人",
    "T18n0905_001:0912a10": "祈福祐者皆悉供養。若行人信受如是義者。",
    "T18n0905_001:0912a11": "即法身舍利所依也。復梵音制底與質多體",
    "T18n0905_001:0912a12": "同。此中祕密謂心為佛塔也。如第三曼荼羅",
    "T18n0905_001:0912a13": "以自心為基。次第增加乃至中胎。涅槃色最",
    "T18n0905_001:0912a14": "居其上。故此制底甚高。又從中胎八葉次第",
    "T18n0905_001:0912a15": "增加。乃至第三隨類普門身。無處不遍。故此",
    "T18n0905_001:0912a16": "制底極廣。蓮華臺達磨馱都。所謂法身舍利",
    "T18n0905_001:0912a17": "也。若眾生解此心菩提印者。即同毘盧遮那。",
    "T18n0905_001:0912a18": "故云。世間應供養猶如敬制底也。然毘盧",
    "T18n0905_001:0912a19": "身土依正相融。性相同一真如遍滿法界大",
    "T18n0905_001:0912a20": "我。身口意平等如太虛空。以虛空為道場。以",
    "T18n0905_001:0912a21": "法界為床。大日如來為令知見此道。示二種",
    "T18n0905_001:0912a22": "法身。智法身佛住實相理。為自受用現三十",
    "T18n0905_001:0912a23": "七尊。令一切入不二之道。理法身佛住如如",
    "T18n0905_001:0912a24": "寂照。法然常住不動現於八葉。為自他受用",
    "T18n0905_001:0912a25": "示三重曼荼羅。令十界證大空。雖是理智之",
    "T18n0905_001:0912a26": "殊廣略之異。本來一法曾無殊異。萬法歸一",
    "T18n0905_001:0912a27": "阿字。五部同一遮那也。",
    "T18n0905_001:0912a28": "　我依毘盧遮那佛　　開心智印建標義",
    "T18n0905_001:0912a29": "　無量功德普莊嚴　　同入總持諸善逝",
    "T18n0905_001:0912b01": "　願共有緣修學者　　安住無上清淨海",
    "T18n0905_001:0912b02": "三種悉地祕密真言法一卷"
}