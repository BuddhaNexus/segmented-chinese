{
    "T49n2033_001:0020a03": "部執異論一卷",
    "T49n2033_001:0020a05": "天友大菩薩造",
    "T49n2033_001:0020a06": "陳天竺三藏真諦譯",
    "T49n2033_001:0020a07": "　佛滅百年後　　弟子部執異",
    "T49n2033_001:0020a08": "　損如來正教　　及眾生利益",
    "T49n2033_001:0020a09": "　於不了義經　　如言執故失",
    "T49n2033_001:0020a10": "　起眾生厭怖　　今依理教說",
    "T49n2033_001:0020a11": "　天友大菩薩　　觀苦發弘誓",
    "T49n2033_001:0020a12": "　勝智定悲心　　思擇如此義",
    "T49n2033_001:0020a13": "　我見諸眾生　　隨種種見流",
    "T49n2033_001:0020a14": "　故說真實義　　如佛言所顯",
    "T49n2033_001:0020a15": "　若知佛正教　　聖諦為根本",
    "T49n2033_001:0020a16": "　故應取真實義　　猶如沙中金",
    "T49n2033_001:0020a17": "如是所聞。佛世尊滅後。滿一百年。譬如朗日",
    "T49n2033_001:0020a18": "隱頞悉多山。過百年後更十六年。有一大國",
    "T49n2033_001:0020a19": "名波吒梨弗多羅。王名阿輸柯。王閻浮提。有",
    "T49n2033_001:0020a20": "大白蓋覆一天下。如是時中大眾破散。破散",
    "T49n2033_001:0020a21": "大眾凡有四種。一大國眾。二外邊眾。三多聞",
    "T49n2033_001:0020a22": "眾四大德眾。此四大眾。共說外道所立五種",
    "T49n2033_001:0020a23": "因緣。五因緣者。如彼偈說。",
    "T49n2033_001:0020a24": "　餘人染污衣　　無明疑他度",
    "T49n2033_001:0020a25": "　聖道言所顯　　是諸佛正教",
    "T49n2033_001:0020a26": "思擇此五處。分成兩部。一大眾部。二上座弟",
    "T49n2033_001:0020a27": "子部。至第二百年中。從大眾部。又出三部。一",
    "T49n2033_001:0020a28": "一說部。二出世說部。三灰山住部。於此第二",
    "T49n2033_001:0020a29": "百年中。從大眾部又出一部。名得多聞部。於",
    "T49n2033_001:0020b01": "此第二百年中。從大眾部又出一部。名分別",
    "T49n2033_001:0020b02": "說部。此第二百年滿。有一外道。名曰大天。於",
    "T49n2033_001:0020b03": "大眾部中出家。獨處山間。宣說大眾部。五種",
    "T49n2033_001:0020b04": "執異。自分成兩部。一支提山部。二北山部。如",
    "T49n2033_001:0020b05": "是大眾部四破五破。合成七部。一大眾部。二",
    "T49n2033_001:0020b06": "一說部。三出世說部。四灰山住部。五得多聞",
    "T49n2033_001:0020b07": "部。六分別說部。七支提山部。北山部。上座弟",
    "T49n2033_001:0020b08": "子部。住世若千年。至第三百年中。有小因",
    "T49n2033_001:0020b09": "緣分成兩部。一說一切有部。亦名說因部。",
    "T49n2033_001:0020b10": "二雪山住部。亦名上座弟子部。於此第三百",
    "T49n2033_001:0020b11": "年中。從說一切有部。又出一部。名可住子弟",
    "T49n2033_001:0020b12": "子部。於此第三百年中。從可住子弟子部。又",
    "T49n2033_001:0020b13": "出四部。一法上部。二賢乘部。三正量弟子部。",
    "T49n2033_001:0020b14": "四密林住部。於此第三百年中。從說一切有",
    "T49n2033_001:0020b15": "部。又出一部。名正地部。於此第三百年中。從",
    "T49n2033_001:0020b16": "正地部。又出一部。名法護部。此部自說勿伽",
    "T49n2033_001:0020b17": "羅是我大師。於此第三百年中。從說一切有",
    "T49n2033_001:0020b18": "部。又出一部。名善歲部。亦名飲光弟子部。至",
    "T49n2033_001:0020b19": "第四百年中。從說一切有部。又出一部。名說",
    "T49n2033_001:0020b20": "度部。亦名說經部。如是上座弟子部。合分成",
    "T49n2033_001:0020b21": "十一部。一說一切有部。二雪山住部。三可住",
    "T49n2033_001:0020b22": "子弟子部。四法上部。五賢乘部。六正量弟子",
    "T49n2033_001:0020b23": "部。七密林住部。八正地部。九法護部。十善歲",
    "T49n2033_001:0020b24": "部。十一說度部此諸部是執義本。執義有異。",
    "T49n2033_001:0020b25": "我今當說是執義本者。大眾部。一說部。出世",
    "T49n2033_001:0020b26": "說部。灰山住部。此四部是執義本。此諸部說。",
    "T49n2033_001:0020b27": "一切佛世尊出世。無有如來一法而是有漏。",
    "T49n2033_001:0020b28": "如來所出語皆為轉法輪。如來一音能說一",
    "T49n2033_001:0020b29": "切法。如來語無不如義。如來色身無邊。如來",
    "T49n2033_001:0020c01": "威德勢力無減。如來壽量無邊。如來教化眾",
    "T49n2033_001:0020c02": "生。令生樂信無厭足心。如來常無睡眠。如來",
    "T49n2033_001:0020c03": "答問無思惟。如來所出語。皆令眾生生愛樂",
    "T49n2033_001:0020c04": "心。如來心恒在觀寂靜不動。如來一心能通",
    "T49n2033_001:0020c05": "一切境界。如來一剎那相應般若。能解一切",
    "T49n2033_001:0020c06": "法。如來盡智無生智。恒平等隨心而行。乃至",
    "T49n2033_001:0020c07": "無餘涅槃。一切菩薩入胎中。無有柯羅邏。頞",
    "T49n2033_001:0020c08": "浮陀。卑尸。伽訶那捨佉。波羅捨伽。雞捨盧摩",
    "T49n2033_001:0020c09": "那佉等。菩薩欲入胎時。皆作白象相貌。菩薩",
    "T49n2033_001:0020c10": "出胎。皆從母右脇而生。一切菩薩無貪欲想。",
    "T49n2033_001:0020c11": "無瞋恚想。無逼惱他想。若菩薩有願欲生惡",
    "T49n2033_001:0020c12": "道。以願力故即得往生。菩薩為教化成就眾",
    "T49n2033_001:0020c13": "生故入惡道。不為煩惱業繫縛故受此生。一",
    "T49n2033_001:0020c14": "心正對觀四聖諦。一智通四聖諦。及四聖諦",
    "T49n2033_001:0020c15": "相。五識中有染淨色。無色界亦有六識聚。五",
    "T49n2033_001:0020c16": "根即是肉團。眼不見色。乃至身不覺觸。若心",
    "T49n2033_001:0020c17": "在定。亦得有語折伏心恒有。相壞心恒有。是",
    "T49n2033_001:0020c18": "故凡夫有上下。已成就法無處所。須氀多阿",
    "T49n2033_001:0020c19": "半(方晏反)那。心及心法。知有自性。有阿羅漢",
    "T49n2033_001:0020c20": "多他以不淨染污其衣。阿羅漢多有無知。有",
    "T49n2033_001:0020c21": "疑惑有他度。聖道亦為言所顯。說苦亦是道。",
    "T49n2033_001:0020c22": "說苦亦是因。般若相應滅苦。苦受亦是食。第",
    "T49n2033_001:0020c23": "八亦久住。乃至性法退。須氀多阿半那退法。",
    "T49n2033_001:0020c24": "阿羅漢多不退法。世間無正見。世間無信根。",
    "T49n2033_001:0020c25": "無無記法。若人入正定。一切結滅。須氀多阿",
    "T49n2033_001:0020c26": "半那。能作一切惡。唯不作五逆。一切諸經無",
    "T49n2033_001:0020c27": "不了義。無為法有九種。一思擇滅。二非思擇",
    "T49n2033_001:0020c28": "滅。三虛空。四空處。五識處。六無所有處。七",
    "T49n2033_001:0020c29": "非想非非想處。八十二因緣生分。九八聖道",
    "T49n2033_001:0021a01": "分。心者自性清淨客塵所污。一隨眠煩惱。二",
    "T49n2033_001:0021a02": "倒起煩惱。隨眠煩惱。非心非心法無所緣。隨",
    "T49n2033_001:0021a03": "眠煩惱異。倒起煩惱異。隨眠煩惱與心相離",
    "T49n2033_001:0021a04": "倒起煩惱與心相應。過去未來。是無現在。是",
    "T49n2033_001:0021a05": "有法入。非所知非所識。中陰是無。須氀多阿",
    "T49n2033_001:0021a06": "半那得定。此四部是執義本。執義異者。大眾",
    "T49n2033_001:0021a07": "部執義異餘三部。四聖諦悉真實。有如如對",
    "T49n2033_001:0021a08": "可讚行有苦。是自所作有苦。是他所作有苦。",
    "T49n2033_001:0021a09": "是兩所作有苦。非兩所作有苦。依因緣生。有",
    "T49n2033_001:0021a10": "不依因緣生。一時中有多心和合道與煩惱",
    "T49n2033_001:0021a11": "並起。業與果並起。種子即是芽。六根四大轉",
    "T49n2033_001:0021a12": "異。心心法不轉異。心遍滿身心增長。應知有",
    "T49n2033_001:0021a13": "如是諸義。諸部信樂不同。各有所執。是名執",
    "T49n2033_001:0021a14": "義異。多聞部是執義本。如來五鳴應說。出世",
    "T49n2033_001:0021a15": "五鳴者。謂無常苦空無我寂靜涅槃。此五鳴",
    "T49n2033_001:0021a16": "是正出世道。如來餘鳴是世間道。有阿羅漢",
    "T49n2033_001:0021a17": "多他以不淨染污其衣。阿羅漢多有無知。有",
    "T49n2033_001:0021a18": "疑惑。有他度。聖道亦為言所顯。餘所執與說",
    "T49n2033_001:0021a19": "一切有部所執相似。分別說部。是執義本。苦",
    "T49n2033_001:0021a20": "非是陰。一切入不成就。一切有為法相待假",
    "T49n2033_001:0021a21": "故立名苦。無人功力。無非時節死。一切所得",
    "T49n2033_001:0021a22": "先業造。增長因果能生業。一切諸苦從業生。",
    "T49n2033_001:0021a23": "聖道由福德得。聖道非修得。餘所執與大眾",
    "T49n2033_001:0021a24": "部所執相似。支提山部。北山部。此二部是執",
    "T49n2033_001:0021a25": "義本。菩薩不脫惡道。藪斗陂中恭敬事得",
    "T49n2033_001:0021a26": "執少。有阿羅漢多他以不淨染污其衣。阿羅",
    "T49n2033_001:0021a27": "漢多有無知。有疑惑。有他度。聖道亦為言所",
    "T49n2033_001:0021a28": "顯。餘所執與大眾部所執相似。說一切有部",
    "T49n2033_001:0021a29": "是執義本。一切有如有。如是兩法攝一切過",
    "T49n2033_001:0021b01": "去現在未來。是有一依正說。二依二法。三依",
    "T49n2033_001:0021b02": "有境界。四依有果。法入有三。所識所知所",
    "T49n2033_001:0021b03": "通。生老住無常。是行與心不相應。行陰所",
    "T49n2033_001:0021b04": "攝有為種類三。無為種類三。有為相三。無為",
    "T49n2033_001:0021b05": "相三。四諦中三諦有為。一諦無為。四諦次第",
    "T49n2033_001:0021b06": "觀。若人欲入正定。必緣空解脫門無願解脫",
    "T49n2033_001:0021b07": "門。得入正定。若觀欲界相應諸行。得入正定",
    "T49n2033_001:0021b08": "若人已入正定。在十五心中。名須氀多阿半",
    "T49n2033_001:0021b09": "那向。若至第十六心。名須氀多阿半那。世第",
    "T49n2033_001:0021b10": "一法一剎那心。三方便有退義。世第一法無",
    "T49n2033_001:0021b11": "退義。須氀多阿半那無退義。阿羅漢多有退",
    "T49n2033_001:0021b12": "義。一切阿羅漢。多不盡得無生智。凡夫亦能",
    "T49n2033_001:0021b13": "捨欲及瞋。外道得五通。天亦有夫嵐摩。於七",
    "T49n2033_001:0021b14": "定有覺分。餘定則無。一切諸定無不是四念",
    "T49n2033_001:0021b15": "處所攝。若不依定得入正定。亦得阿羅漢多",
    "T49n2033_001:0021b16": "依色界無色界心。得阿羅漢多不得入正定。",
    "T49n2033_001:0021b17": "欲界中得入正定。亦得阿羅漢多欝多羅鳩",
    "T49n2033_001:0021b18": "婁。無離欲人。聖人不生彼處。聖人亦不生無",
    "T49n2033_001:0021b19": "想天。不必定次第。得聖道四果。若人已入",
    "T49n2033_001:0021b20": "正定。依世道得至婆凡里陀如寐(彌履反)阿那",
    "T49n2033_001:0021b21": "伽寐(彌履反)四念處。可說一切法隨眠煩惱是",
    "T49n2033_001:0021b22": "心法。不與心相應。一切隨眠煩惱。可立倒起",
    "T49n2033_001:0021b23": "名。一切倒起煩惱可立倒起名。不可立隨眠",
    "T49n2033_001:0021b24": "名。十二緣生是有為。十二緣生分亦有。隨阿",
    "T49n2033_001:0021b25": "羅漢多行。阿羅漢多。亦有福德增長。欲色界",
    "T49n2033_001:0021b26": "中有中陰。五識現起。時得生欲。不得離欲",
    "T49n2033_001:0021b27": "五識執別。相無分別。有心及助心法心及助",
    "T49n2033_001:0021b28": "心法定有境界。自性與自性不相應。心與心",
    "T49n2033_001:0021b29": "不相應。世間有正見。世間有信根。有無記",
    "T49n2033_001:0021c01": "法。阿羅漢多無有學法。一切阿羅漢多皆得",
    "T49n2033_001:0021c02": "定。一切阿羅漢多不皆證定。阿羅漢多有宿",
    "T49n2033_001:0021c03": "業猶得報。一切凡夫亦有在善心死。若人正",
    "T49n2033_001:0021c04": "在定必定不死。如來與弟子。惑滅無異。如來",
    "T49n2033_001:0021c05": "慈悲不取眾生作境界。若人執眾生相解脫",
    "T49n2033_001:0021c06": "意。不得成就一切菩薩定。是凡夫具九結。若",
    "T49n2033_001:0021c07": "菩薩已入正定者。未度凡夫地。是所取相",
    "T49n2033_001:0021c08": "續。假名眾生。一切行剎尼柯無有法。從此世",
    "T49n2033_001:0021c09": "至後世。依世假名。說弗伽羅度人。正法時行",
    "T49n2033_001:0021c10": "聚滅無餘。諸陰無變異。有出世定。有諸覺",
    "T49n2033_001:0021c11": "是無漏。有善是有因。若人正在定則無語。",
    "T49n2033_001:0021c12": "八分聖道是名法輪。世尊一切語。不皆是轉",
    "T49n2033_001:0021c13": "法輪。一音不具說一切法。一切語不皆如義。",
    "T49n2033_001:0021c14": "一切經不盡是了義。有經不了義。說一切有",
    "T49n2033_001:0021c15": "部。是執此義本。更有執異則無窮。雪山部是",
    "T49n2033_001:0021c16": "執義本。菩薩是凡夫。無有貪受生。不為胎",
    "T49n2033_001:0021c17": "等所裹。外道無五通。天無夫嵐摩。有阿羅漢",
    "T49n2033_001:0021c18": "多他以不淨染污其衣。阿羅漢多有無知。有",
    "T49n2033_001:0021c19": "疑惑。有他度。聖道亦為言所顯。餘所執與說",
    "T49n2033_001:0021c20": "一切有部所執相似。可住子部是執義本。非",
    "T49n2033_001:0021c21": "即五陰是人。非異五陰是人。攝陰界入故。立",
    "T49n2033_001:0021c22": "人等假名。有三種假。一攝一切假。二攝一分",
    "T49n2033_001:0021c23": "假。三攝滅度假。一切有為法剎那剎那滅。離",
    "T49n2033_001:0021c24": "色無有一法從此世至後世。可說人有移。外",
    "T49n2033_001:0021c25": "道有五通。若人正生五識。無欲無離欲。欲界",
    "T49n2033_001:0021c26": "相應諸結修道所破。若人能斷則得離欲。欲",
    "T49n2033_001:0021c27": "界見道所破則不如是。忍名相世第一法。此",
    "T49n2033_001:0021c28": "四位名正定。若人已入正定。在十二心中。",
    "T49n2033_001:0021c29": "是名須氀多阿半那向。至第十三心名須氀",
    "T49n2033_001:0022a01": "多阿半那。一切眾生有二種失。一意失。二事",
    "T49n2033_001:0022a02": "失。生死有二種因最上。一煩惱。二業。二種法",
    "T49n2033_001:0022a03": "是解脫最上因。謂毘鉢舍那奢摩他。若不依",
    "T49n2033_001:0022a04": "自體增上緣慚羞。正法則不屬此人。煩惱根",
    "T49n2033_001:0022a05": "本有二種。恒隨一切眾生行。謂無明有愛。有",
    "T49n2033_001:0022a06": "七種清淨處。佛智於戒等不相應。諸境以依",
    "T49n2033_001:0022a07": "止所了緣。能通達一切法。若以滅攝之。凡",
    "T49n2033_001:0022a08": "有六種色無色界無入正定。菩薩於中恒生。",
    "T49n2033_001:0022a09": "若已生盡智無生智。得名為佛。如來說經有",
    "T49n2033_001:0022a10": "三義。一顯生死過失。二顯解脫功德。三無所",
    "T49n2033_001:0022a11": "顯可住子部是執此義本。從本因一偈故。此",
    "T49n2033_001:0022a12": "部分成四部。謂法上部。賢乘部。正量弟子部。",
    "T49n2033_001:0022a13": "密林住部。偈言。",
    "T49n2033_001:0022a14": "　已得解脫更退墮　　墮由貪著而復還",
    "T49n2033_001:0022a15": "　已至安處遊可愛　　隨樂行故至樂所",
    "T49n2033_001:0022a16": "正地部是執義本。過去未來是無現在及無",
    "T49n2033_001:0022a17": "為。是有四聖諦一時觀。若見苦諦。即見一切",
    "T49n2033_001:0022a18": "諦。見已曾見諸諦隨眠煩惱。非心非助心法。",
    "T49n2033_001:0022a19": "無有境界。隨眠煩惱異。倒起煩惱異。隨眠煩",
    "T49n2033_001:0022a20": "惱與心不相應。倒起煩惱與心相應。凡夫不",
    "T49n2033_001:0022a21": "捨欲界欲及瞋外。道無五通。天無夫嵐摩。無",
    "T49n2033_001:0022a22": "中陰。阿羅漢多福德無增長。五識聚有染離。",
    "T49n2033_001:0022a23": "六識聚與覺觀相應。有時頭眾生。世間無正",
    "T49n2033_001:0022a24": "見。世間無信根。無出世定。覺觀無無漏。有因",
    "T49n2033_001:0022a25": "無善。須氀多阿半那有退法。阿羅漢多無退",
    "T49n2033_001:0022a26": "法。道分是四念處所攝。無為法有九種。一思",
    "T49n2033_001:0022a27": "擇滅。二非思擇滅。三虛空。四無我。五善如。",
    "T49n2033_001:0022a28": "六惡如。七無記如。八道如。九緣生如。受生是",
    "T49n2033_001:0022a29": "始。死墮為終。四大五根心。及助心法。皆有",
    "T49n2033_001:0022b01": "變異。大眾中有佛。若施大眾得報則大。若別",
    "T49n2033_001:0022b02": "施佛功德則不及。一切佛及一切聲聞。同一",
    "T49n2033_001:0022b03": "道同一解脫。一切行剎尼柯。無有一法從此",
    "T49n2033_001:0022b04": "世度後世。正地部是執此義本。此部復執異",
    "T49n2033_001:0022b05": "義。過去未來有有中陰法入。有二種所知。",
    "T49n2033_001:0022b06": "及所識作意。是正業。無身口二業。覺觀是相",
    "T49n2033_001:0022b07": "應法。大地則劫住。依藪斗陂．恭敬事無有",
    "T49n2033_001:0022b08": "報。一切隨眠煩惱恒在。現世陰界入三法恒",
    "T49n2033_001:0022b09": "在。現世離法。偈言。",
    "T49n2033_001:0022b10": "　五法是決定　　諸苦從之生",
    "T49n2033_001:0022b11": "　無明心貪愛　　五見及諸業",
    "T49n2033_001:0022b12": "諸部義本皆同。為執有異故成別部。法護部",
    "T49n2033_001:0022b13": "是執義本。僧中有佛世尊。依藪斗陂起恭敬",
    "T49n2033_001:0022b14": "有勝報。恭敬大眾則不及。佛道異聲聞道異。",
    "T49n2033_001:0022b15": "外道無五通。阿羅漢多身無漏。餘所執與大",
    "T49n2033_001:0022b16": "眾部所執相似。善歲部。是執義本。法已是所",
    "T49n2033_001:0022b17": "滅。已是所離則無。未滅未離則有。若業果已",
    "T49n2033_001:0022b18": "熟則無。未熟則有。有為法不以過去法為因。",
    "T49n2033_001:0022b19": "以現在及未來法為因。一切諸行剎尼柯。有",
    "T49n2033_001:0022b20": "學法有果報。餘所執與法護部所執相似。說",
    "T49n2033_001:0022b21": "度部是執義本。陰從前世至後世。若離聖道",
    "T49n2033_001:0022b22": "諸陰不滅。陰有本末。凡夫位中有聖法。有",
    "T49n2033_001:0022b23": "真實人。餘所執與說一切有部所執相似。",
    "T49n2033_001:0022b24": "舊所出經論中亦有十八部名。但音多訛異",
    "T49n2033_001:0022b25": "不復如本。今謹別存天竺本名。仍以論初大",
    "T49n2033_001:0022b26": "眾等名。次第相對翻之。翻殊難具。如義疏中",
    "T49n2033_001:0022b27": "釋也。",
    "T49n2033_001:0022b28": "初分成兩部(天竺呼部為尼柯與)一摩訶僧耆柯部。二他",
    "T49n2033_001:0022b29": "(託夷反)毘(步夷反)梨與部次從摩訶僧耆柯部。又",
    "T49n2033_001:0022c01": "出三部。一猗(意紫反)柯毘(步夷反)與婆訶利柯部。",
    "T49n2033_001:0022c02": "二盧俱多羅婆拖部。三高俱梨柯部。亦言高",
    "T49n2033_001:0022c03": "俱胝(張持反)柯部。次從摩柯僧耆柯部。又出一",
    "T49n2033_001:0022c04": "部。名婆吼輸底(張履反)柯部。次從摩訶僧耆柯",
    "T49n2033_001:0022c05": "部。又出一部。名波羅若(然闍反)底(張履反)婆拖",
    "T49n2033_001:0022c06": "部。次有外道。名摩訶提婆。於摩訶僧耆柯部",
    "T49n2033_001:0022c07": "中出家。自分成兩部。一支底(張履反)與世羅(良我",
    "T49n2033_001:0022c08": "反)部二欝多羅世羅(良我反)部。他毘與部又分",
    "T49n2033_001:0022c09": "成二部。一薩婆阿私底(張梨反)婆拖部。亦名",
    "T49n2033_001:0022c10": "醯兜婆拖部。二醯摩跋多部。亦名他毘梨與",
    "T49n2033_001:0022c11": "部。次從薩婆阿私底婆拖部。又出一部。名跋",
    "T49n2033_001:0022c12": "私弗底(張梨反)梨與部。次從跋私弗底梨與部。",
    "T49n2033_001:0022c13": "又出四部。一達謨多梨與部。二跋陀與尼與",
    "T49n2033_001:0022c14": "部。三三眉底(張梨反)與部。四山拖伽梨柯部。",
    "T49n2033_001:0022c15": "次從薩婆阿私底婆拖部。又與一部。名彌(三梨",
    "T49n2033_001:0022c16": "反)嬉(欣梨反)捨婆柯部。次從彌嬉捨婆柯部。又",
    "T49n2033_001:0022c17": "出一部。名達摩及多部。次從薩婆阿私底婆",
    "T49n2033_001:0022c18": "陀部。又出一部。名蘇跋梨沙柯部。亦名柯尸",
    "T49n2033_001:0022c19": "悲(方梨反)與部。次從薩婆阿私底婆拖部。又出",
    "T49n2033_001:0022c20": "一部。名僧千蘭底(張履反)婆拖部。亦名修丹",
    "T49n2033_001:0022c21": "闌多婆拖部。",
    "T49n2033_001:0022c22": "部執異論一卷"
}