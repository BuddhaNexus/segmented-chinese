{
    "T11n0310_057:0331a15": "2大寶積經卷第五十七",
    "T11n0310_057:0331a17": "大唐三藏義淨譯",
    "T11n0310_057:0331a18": "佛說入胎藏會第十四之二",
    "T11n0310_057:0331a19": "爾時世尊復告難陀：「汝今既知胎苦生苦，應",
    "T11n0310_057:0331a20": "識凡受胎生者是極苦惱。初生之時，或男或",
    "T11n0310_057:0331a21": "女，墮人手內或在衣等、安在日中或在陰",
    "T11n0310_057:0331a22": "處、或置搖車或居床席懷抱之內，由是因緣，",
    "T11n0310_057:0331a23": "皆受酸辛楚毒極苦。難陀！如牛剝皮近牆而",
    "T11n0310_057:0331a24": "住被牆蟲所食，若近樹草樹草蟲食，若居",
    "T11n0310_057:0331a25": "空處諸蟲唼食，皆受苦惱。初生亦爾，以煖水",
    "T11n0310_057:0331a26": "洗受大苦惱，如癩病人皮膚潰爛膿血橫流，",
    "T11n0310_057:0331a27": "加之杖捶極受楚切。生身之後，飲母血垢而",
    "T11n0310_057:0331a28": "得長大。言血垢者，於聖法律中即乳汁是。難",
    "T11n0310_057:0331a29": "陀！既有如是種種極苦無一可樂，誰有智者，",
    "T11n0310_057:0331b01": "於斯苦海而生愛戀，常為流轉無有休息？生",
    "T11n0310_057:0331b02": "七日已，身內即有八萬戶蟲縱橫噉食。難陀！",
    "T11n0310_057:0331b03": "有一戶蟲名曰食髮，依髮根住常食其髮。有",
    "T11n0310_057:0331b04": "二戶蟲，一名伏藏、二名麁頭，依頭而住常食",
    "T11n0310_057:0331b05": "其頭。有一戶蟲名曰繞眼，依眼而住常食於",
    "T11n0310_057:0331b06": "眼。有四戶蟲，一名驅逐、二名奔走、三名屋宅、",
    "T11n0310_057:0331b07": "四名圓滿，依腦而住常食於腦。有一戶蟲名",
    "T11n0310_057:0331b08": "曰稻葉，依耳食耳。有一戶蟲名曰藏口，依鼻",
    "T11n0310_057:0331b09": "食鼻。有二戶蟲，一名遙擲、二名遍擲，依脣食",
    "T11n0310_057:0331b10": "脣。有一戶蟲名曰蜜葉，依齒食齒。有一戶",
    "T11n0310_057:0331b11": "蟲名曰木口，依齒根食齒根。有一戶蟲名曰",
    "T11n0310_057:0331b12": "針口，依舌食舌。有一戶蟲名曰利口，依舌根",
    "T11n0310_057:0331b13": "食舌根。有一戶蟲名曰手圓，依腭食腭。復有",
    "T11n0310_057:0331b14": "二戶蟲，一名手網、二名半屈，依手掌食手掌。",
    "T11n0310_057:0331b15": "有二戶蟲，一名短懸、二名長懸，依腕食腕。有",
    "T11n0310_057:0331b16": "二戶蟲，一名遠臂、二名近臂，依臂食臂。有二",
    "T11n0310_057:0331b17": "戶蟲，一名欲吞、二名已吞，依喉食喉。有二戶",
    "T11n0310_057:0331b18": "蟲，一名有怨、二名大怨，依胸食胸。有二戶",
    "T11n0310_057:0331b19": "蟲，一名螺貝、二名螺口，依肉食肉。有二戶",
    "T11n0310_057:0331b20": "蟲，一名有色、二名有力，依血食血。有二戶",
    "T11n0310_057:0331b21": "蟲，一名勇健、二名香口，依筋食筋。有二戶",
    "T11n0310_057:0331b22": "蟲，一名不高、二名下口，依脊食脊。有二戶",
    "T11n0310_057:0331b23": "蟲，俱名脂色，依脂食脂。有一戶蟲名曰黃",
    "T11n0310_057:0331b24": "色，依黃食黃。有一戶蟲名曰真珠，依腎食",
    "T11n0310_057:0331b25": "腎。有一戶蟲名曰大真珠，依腰食腰。有一戶",
    "T11n0310_057:0331b26": "蟲名曰未至，依脾食脾。有四戶蟲，一名水",
    "T11n0310_057:0331b27": "命、二名大水命、三名針口、四名刀口，依腸食",
    "T11n0310_057:0331b28": "腸。有五戶蟲，一名月滿、二名月面、三名暉",
    "T11n0310_057:0331b29": "曜、四名暉面、五名別住，依右脇食右脇。復",
    "T11n0310_057:0331c01": "有五蟲，名同於上，依左脇食左脇。復有四蟲，",
    "T11n0310_057:0331c02": "一名穿前、二名穿後、三名穿堅、四名穿住，依",
    "T11n0310_057:0331c03": "骨食骨。有四戶蟲，一名大白、二名小白、三名",
    "T11n0310_057:0331c04": "重雲、四名臭氣，依脈食脈。有四戶蟲，一名師",
    "T11n0310_057:0331c05": "子、二名備力、三名急箭、四名蓮花，依生藏",
    "T11n0310_057:0331c06": "食生藏。有二戶蟲，一名安志、二名近志，依熟",
    "T11n0310_057:0331c07": "藏食熟藏。有四戶蟲，一名鹽口、二名蘊口、三",
    "T11n0310_057:0331c08": "名網口、四名雀口，依小便道食尿而住。有四",
    "T11n0310_057:0331c09": "戶蟲，一名應作、二名大作、三名小形、四名小",
    "T11n0310_057:0331c10": "束，依大便道食糞而住。有二戶蟲。一名黑口。",
    "T11n0310_057:0331c11": "二名大口。依髀食髀。有二戶蟲，一名癩、二名",
    "T11n0310_057:0331c12": "小癩，依膝食膝。有一戶蟲名曰愚根，依脛食",
    "T11n0310_057:0331c13": "脛。有一戶蟲名曰黑項，依脚食脚。難陀！如",
    "T11n0310_057:0331c14": "此之身甚可厭患。如斯色類，常有八萬戶蟲",
    "T11n0310_057:0331c15": "日夜噉食，由此令身熱惱羸瘦疲困飢渴。又",
    "T11n0310_057:0331c16": "復心有種種苦惱，憂愁悶絕眾病現前，無有",
    "T11n0310_057:0331c17": "良醫能為除療。難陀！於大有海生死之中有",
    "T11n0310_057:0331c18": "如是苦，云何於此而生愛樂？復為諸神病之",
    "T11n0310_057:0331c19": "所執持，所謂天神、龍神八部所持，及諸鬼神",
    "T11n0310_057:0331c20": "乃至羯吒布單那及餘禽獸諸魅所持，或為",
    "T11n0310_057:0331c21": "日月星辰所厄。此等鬼神作諸病患逼惱身",
    "T11n0310_057:0331c22": "心，難可具說。」",
    "T11n0310_057:0331c23": "佛告難陀：「誰於生死樂入母胎，受極辛苦，如",
    "T11n0310_057:0331c24": "是生成、如是增長，飲母乳血及諸飲食，妄生",
    "T11n0310_057:0331c25": "美想漸至長成。假令身得安樂無病，衣食恣",
    "T11n0310_057:0331c26": "情壽滿百歲，於此生中睡眠減半。初為嬰兒、",
    "T11n0310_057:0331c27": "次為童子、漸至成長，憂悲患難眾病所逼，",
    "T11n0310_057:0331c28": "無量百苦觸惱其身，難可說盡。身內諸苦難",
    "T11n0310_057:0331c29": "忍受時，不願存生意便求死。如是之身苦多",
    "T11n0310_057:0332a01": "樂少，雖復暫住必當謝滅。難陀！生者皆死無",
    "T11n0310_057:0332a02": "有常存。假使藥食資養壽命得延年歲，終歸",
    "T11n0310_057:0332a03": "不免死王所殺送往空田。是故當知，生無可",
    "T11n0310_057:0332a04": "樂。來世資糧應勤積集，勿作放逸，精修梵行",
    "T11n0310_057:0332a05": "莫為嬾惰。於諸利行、法行、功德行、純善行，常",
    "T11n0310_057:0332a06": "樂修習。恒觀自身善惡二業，繫在於心，勿令",
    "T11n0310_057:0332a07": "後時生大追悔。一切所有愛樂之事皆悉別",
    "T11n0310_057:0332a08": "離，隨善惡業趣於後世。「難陀！壽命百年有其",
    "T11n0310_057:0332a09": "十位：初謂嬰兒位，臥於襁褓。二謂童子，樂為",
    "T11n0310_057:0332a10": "兒戲。三謂少年，受諸欲樂。四謂少壯，勇健多",
    "T11n0310_057:0332a11": "力。五謂盛年，有智談論。六謂成就，能善思量",
    "T11n0310_057:0332a12": "巧為計策。七謂漸衰，善知法式。八謂朽邁，眾",
    "T11n0310_057:0332a13": "事衰弱。九謂極老，無所能為。十謂百年，是當",
    "T11n0310_057:0332a14": "死位。難陀！梗概大位略說如是。計准四月以",
    "T11n0310_057:0332a15": "為一時，百年之中有三百時，於春夏冬各有",
    "T11n0310_057:0332a16": "其百。一年十二月總有一千二百月，若半月",
    "T11n0310_057:0332a17": "為數，總有二千四百半月，於三時中各有八",
    "T11n0310_057:0332a18": "百半月，總有三萬六千晝夜。一日再食，總有",
    "T11n0310_057:0332a19": "七萬二千度食，雖有緣不食亦在其數。不食",
    "T11n0310_057:0332a20": "緣者，所謂瞋恨不食、遭苦不食，或求索不得，",
    "T11n0310_057:0332a21": "睡眠持齋掉戲不食、事務不食。食與不食而",
    "T11n0310_057:0332a22": "共合集，數有爾許，并飲母乳。人命百年，我已",
    "T11n0310_057:0332a23": "具說年月晝夜及飲食數，汝應生厭。「難陀！如",
    "T11n0310_057:0332a24": "是生成長大，身有眾病，所謂頭目耳鼻、舌齒",
    "T11n0310_057:0332a25": "咽喉、胸腹手足，疥癩癲狂、水腫欬嗽、風黃熱癊，",
    "T11n0310_057:0332a26": "眾多瘧病支節痛苦。難陀！人身有如是病苦。",
    "T11n0310_057:0332a27": "復有百一風病、百一黃病、百一痰癊病、百一",
    "T11n0310_057:0332a28": "總集病，總有四百四病，從內而生。難陀！身如",
    "T11n0310_057:0332a29": "癰箭，眾病所成，無暫時停、念念不住。體是無",
    "T11n0310_057:0332b01": "常苦空無我，恒近於死敗壞之法，不可保愛。",
    "T11n0310_057:0332b02": "難陀！凡諸眾生復有如是生受苦痛，謂截手",
    "T11n0310_057:0332b03": "足眼耳鼻舌頭及支分，復受獄囚枷鎖杻械",
    "T11n0310_057:0332b04": "鞭打拷楚、飢渴困苦寒熱雨雪蚊虻蟻子、風",
    "T11n0310_057:0332b05": "塵猛獸及諸惡觸，種種諸惱無量無邊難可",
    "T11n0310_057:0332b06": "具說。有情之類常在如是堅鞕苦中愛樂沈",
    "T11n0310_057:0332b07": "沒，諸有所欲苦為根本，不知棄捨更復追求，",
    "T11n0310_057:0332b08": "日夜煎迫身心被惱，內起燒然無有休息。如",
    "T11n0310_057:0332b09": "是生苦、老苦、病苦、死苦、愛別離苦、怨憎會苦、",
    "T11n0310_057:0332b10": "求不得苦、五取蘊苦。四威儀中行立坐臥亦",
    "T11n0310_057:0332b11": "皆是苦，若常行時不立坐臥，即受苦無樂；若",
    "T11n0310_057:0332b12": "常立時不行坐臥，若坐不行立臥，若臥不行",
    "T11n0310_057:0332b13": "立坐，皆受極苦而無安樂。難陀！此等皆是捨",
    "T11n0310_057:0332b14": "苦求苦，唯是苦生、唯是苦滅，諸行因緣相續",
    "T11n0310_057:0332b15": "而起。如來了知，故說有情生死之法，諸行無",
    "T11n0310_057:0332b16": "常非真究竟，是變壞法不可保守。當求知足、",
    "T11n0310_057:0332b17": "深生厭患、勤求解脫。難陀！於善趣中有情之",
    "T11n0310_057:0332b18": "類，生處不淨苦劇如是，種種虛誑說不可盡，",
    "T11n0310_057:0332b19": "何況具說於三惡趣——餓鬼、傍生、地獄——有情所受",
    "T11n0310_057:0332b20": "楚毒難忍之苦。",
    "T11n0310_057:0332b21": "「復次難陀！有其四種入於母胎。云何為四？一",
    "T11n0310_057:0332b22": "者有情正念入、正念住、正念出。二者正念入、",
    "T11n0310_057:0332b23": "正念住、不正念出。三者正念入、不正念住出。",
    "T11n0310_057:0332b24": "四者三皆不正念。誰是正念入住出？如有一",
    "T11n0310_057:0332b25": "類凡夫有情，性愛持戒、數習善品、樂為勝事、",
    "T11n0310_057:0332b26": "作諸福行、極善防護，恒思質直不為放逸，有",
    "T11n0310_057:0332b27": "大智慧，臨終無悔即便受生，或是七生預流、",
    "T11n0310_057:0332b28": "或是家家、或是一來、或是一間。此人由先修",
    "T11n0310_057:0332b29": "善行故，臨命過時雖苦來逼受諸痛惱，心不",
    "T11n0310_057:0332c01": "散亂正念而終，復還正念入母胎內，了知諸",
    "T11n0310_057:0332c02": "法由業而生，皆從因緣而得生起，常與諸魔",
    "T11n0310_057:0332c03": "作居止處。難陀應知，此身恒是一切不淨窟",
    "T11n0310_057:0332c04": "宅，體非常住，是愚癡物誘誑迷人。此身以骨",
    "T11n0310_057:0332c05": "而作機關，筋脈相連通諸孔穴，脂肉骨髓共",
    "T11n0310_057:0332c06": "相纏縛，以皮覆上不見其過，於熱窟中不淨",
    "T11n0310_057:0332c07": "充滿，髮毛爪齒分位差別，執我我所故恒被",
    "T11n0310_057:0332c08": "拘牽不得自在。常出涕唾穢污流汗、黃水痰",
    "T11n0310_057:0332c09": "癊爛壞脂膩、腎膽肝肺大腸小腸屎尿可惡，",
    "T11n0310_057:0332c10": "及諸蟲類周遍充滿，上下諸孔常流臭穢。生",
    "T11n0310_057:0332c11": "熟二藏蓋以薄皮是謂行廁。汝應觀察，凡食",
    "T11n0310_057:0332c12": "噉時牙齒咀嚼，濕以涎唾咽入喉中，髓腦",
    "T11n0310_057:0332c13": "相和流津腹內。如犬咬枯骨妄生美想，食至",
    "T11n0310_057:0332c14": "臍間嘔逆覆上還復却咽。難陀！此身元從羯",
    "T11n0310_057:0332c15": "羅藍、頞部陀、閉尸、健南、鉢羅奢佉，不淨穢",
    "T11n0310_057:0332c16": "物而得生長，嬰兒流轉乃至老死，輪迴繫縛",
    "T11n0310_057:0332c17": "如黑闇坑、如臭壞井。常以醎淡苦辛酸等食",
    "T11n0310_057:0332c18": "味而為資養。又母腹火燒煮身根，不淨糞鍋",
    "T11n0310_057:0332c19": "常嬰熱苦。母若行立坐臥之時如被五縛，亦",
    "T11n0310_057:0332c20": "如火炙難可堪忍，無能為喻。難陀！彼胎雖在",
    "T11n0310_057:0332c21": "如是糞穢坑中眾多苦切，由利根故心不散",
    "T11n0310_057:0332c22": "亂。復有一類薄福有情，在母腹內或橫或倒，",
    "T11n0310_057:0332c23": "由其先業因緣力故，或由母食冷熱醎酸甘",
    "T11n0310_057:0332c24": "辛苦味不善調故，或飲漿水過量、或多行婬",
    "T11n0310_057:0332c25": "欲、或饒疾病、或懷愁惱、或時倒地、或被打",
    "T11n0310_057:0332c26": "拍，由是等緣母身壯熱。由身熱故胎亦燒然，",
    "T11n0310_057:0332c27": "由燒然故受諸苦惱，由有苦故便即動轉。由",
    "T11n0310_057:0332c28": "動轉故或身橫覆不能得出。有善解女人，以",
    "T11n0310_057:0332c29": "蘇油塗手內母腹中，緩緩觸胎令安本處。",
    "T11n0310_057:0333a01": "手觸著時，胎子即便受大苦惱。難陀！譬如幼",
    "T11n0310_057:0333a02": "小男女，人以利刀削破皮肉散灰於上，由斯",
    "T11n0310_057:0333a03": "便有大苦惱生。胎子楚毒亦復如是。雖受此",
    "T11n0310_057:0333a04": "痛，由利根故正念不散。難陀！此胎如是住母",
    "T11n0310_057:0333a05": "腹中受如斯苦，又欲產時辛苦而出，由彼業",
    "T11n0310_057:0333a06": "風令手交合，支節拳縮受大劇苦。欲出母胎",
    "T11n0310_057:0333a07": "身體青瘀，猶如初腫難可觸著，飢渴逼迫心",
    "T11n0310_057:0333a08": "懸熱惱，由業因緣被風推出。既出胎已，被外",
    "T11n0310_057:0333a09": "風觸如割塗炭，手衣觸時皆受極苦。雖受此",
    "T11n0310_057:0333a10": "苦，由上利根故正念不亂。於母腹中知入住",
    "T11n0310_057:0333a11": "出悉皆是苦，難陀！誰當樂入如是胎中？「難陀！",
    "T11n0310_057:0333a12": "誰是於母腹正念入住不正念出？難陀！如有",
    "T11n0310_057:0333a13": "一類凡夫有情，性樂持戒、修習善品、常為勝",
    "T11n0310_057:0333a14": "事、作諸福行，其心質直不為放逸，少有智慧，",
    "T11n0310_057:0333a15": "臨終無悔，或是七生預流、或是家家、或是一",
    "T11n0310_057:0333a16": "來、或是一間。此人先修善行，臨命終時雖苦",
    "T11n0310_057:0333a17": "來逼受諸痛惱，心不散亂，復還正念入母胎",
    "T11n0310_057:0333a18": "中，了知諸法由業而生，皆從因緣而得生起。",
    "T11n0310_057:0333a19": "廣說如上，乃至出胎，雖受如是諸極苦楚，由",
    "T11n0310_057:0333a20": "是中利根故入住正念、不正念出。廣說如上，",
    "T11n0310_057:0333a21": "乃至誰當樂入如是胎中？",
    "T11n0310_057:0333a22": "「難陀！誰是正念入胎、不正住出？難陀！如有一",
    "T11n0310_057:0333a23": "類凡夫有情，性樂持戒、修習善品、常為勝事、",
    "T11n0310_057:0333a24": "作諸福行。廣說如上，乃至臨終無悔，或是七",
    "T11n0310_057:0333a25": "生預流等，臨命終時眾苦來逼，雖受痛惱心",
    "T11n0310_057:0333a26": "不散亂，復還正念入母胎中。由是下利根故，",
    "T11n0310_057:0333a27": "入胎時知、住出不知。廣說如上，乃至誰當樂",
    "T11n0310_057:0333a28": "入如是胎中？",
    "T11n0310_057:0333a29": "「難陀！誰是入住出俱不正念？如有一類凡夫",
    "T11n0310_057:0333b01": "有情，樂毀淨戒、不修善品、常為惡事、作諸惡",
    "T11n0310_057:0333b02": "行，心不質直多行放逸，無有智慧，貪財慳悋，",
    "T11n0310_057:0333b03": "手常拳縮不能舒展，濟惠於人恒有希望，心",
    "T11n0310_057:0333b04": "不調順，見行顛倒，臨終悔恨，諸不善業皆悉",
    "T11n0310_057:0333b05": "現前。當死之時猛利楚毒痛惱逼切，其心散",
    "T11n0310_057:0333b06": "亂。由諸苦惱，不自憶識我是何人？從何而來？",
    "T11n0310_057:0333b07": "今何處去？難陀！是謂三時皆無正念。廣說",
    "T11n0310_057:0333b08": "如上。難陀！此諸有情生在人中，雖有如是無",
    "T11n0310_057:0333b09": "量苦惱，然是勝處。於無量百千俱胝劫中，人",
    "T11n0310_057:0333b10": "身難得。若生天上，常畏墜墮，有愛別離苦。命",
    "T11n0310_057:0333b11": "欲終時，餘天告言：『願汝當生世間善趣。』云何",
    "T11n0310_057:0333b12": "世間善趣？謂是人天。人趣難得，遠離難處更",
    "T11n0310_057:0333b13": "復是難。云何惡趣？謂三惡道。地獄趣者，常受",
    "T11n0310_057:0333b14": "苦切極不如意，猛利楚毒難可譬喻。餓鬼趣",
    "T11n0310_057:0333b15": "者，性多瞋恚無柔軟心，諂誑殺害以血塗手，",
    "T11n0310_057:0333b16": "無有慈悲形容醜陋見者恐怖；設近於人，受飢",
    "T11n0310_057:0333b17": "渴苦恒被障礙。傍生趣者，無量無邊作無義",
    "T11n0310_057:0333b18": "行、無福行、無法行、無善行、無淳質行，互相食",
    "T11n0310_057:0333b19": "噉強者凌弱。有諸傍生，若生若長若死，皆在",
    "T11n0310_057:0333b20": "暗中不淨糞屎垢穢之處。或時暫明，所謂蜂",
    "T11n0310_057:0333b21": "蝶蚊蟻蚤虱蛆蟲之類。自餘復有無量無邊，",
    "T11n0310_057:0333b22": "生長常暗。由彼先世是愚癡人，不聽經法、恣",
    "T11n0310_057:0333b23": "身語意、貪著五欲、造眾惡事，生此類中受愚",
    "T11n0310_057:0333b24": "迷苦。難陀！復有無量無邊傍生有情，生長及",
    "T11n0310_057:0333b25": "死皆在水中，所謂魚鼈黿鼉蟬蛭蚌蛤蝦蟇",
    "T11n0310_057:0333b26": "之類。由先世業身語意惡，如上廣說。難陀！復",
    "T11n0310_057:0333b27": "有無量無邊傍生有情，聞屎尿香速往其處",
    "T11n0310_057:0333b28": "以為食飲，所謂猪羊雞犬狐狢鵰鷲烏蠅蜣",
    "T11n0310_057:0333b29": "蜋禽獸之類。皆由先世惡業所招，受如是報。",
    "T11n0310_057:0333c01": "難陀！復有無量無邊傍生之類，常以草木及",
    "T11n0310_057:0333c02": "諸不淨充其飲食，所謂象馬駝牛驢騾之屬。",
    "T11n0310_057:0333c03": "乃至命終由先惡業，受如是報。",
    "T11n0310_057:0333c04": "「復次難陀！生死有海苦哉痛哉。猛焰燒然極",
    "T11n0310_057:0333c05": "大炎熱，無一眾生不被燒煮。斯等皆由眼耳",
    "T11n0310_057:0333c06": "鼻舌身意熾盛猛火，貪求前境色聲香味觸",
    "T11n0310_057:0333c07": "法。難陀！云何名為熾盛猛火？謂是貪瞋癡火、",
    "T11n0310_057:0333c08": "生老病死火、憂悲苦惱毒害之火，常自燒然",
    "T11n0310_057:0333c09": "無一得免。難陀！懈怠之人多受眾苦，煩惱嬰",
    "T11n0310_057:0333c10": "纏作不善法，輪迴不息生死無終。勤策之人",
    "T11n0310_057:0333c11": "多受安樂，發勇猛心斷除煩惱修習善法，不",
    "T11n0310_057:0333c12": "捨善軛無休息時。是故汝今應觀此身，皮肉",
    "T11n0310_057:0333c13": "筋骨血脈及髓，不久散壞。常當一心勿為懈",
    "T11n0310_057:0333c14": "怠，未證得者勤求證悟。如是應學。難陀！我不",
    "T11n0310_057:0333c15": "共世間作諸諍論，然而世間於我強為諍論。",
    "T11n0310_057:0333c16": "所以者何？諸知法者不與他諍，離我我所共",
    "T11n0310_057:0333c17": "誰為論？由無見解起妄執故，我證正覺，作如",
    "T11n0310_057:0333c18": "是語，我於諸法無不了知。難陀！我所言說有",
    "T11n0310_057:0333c19": "差異不？」難陀言：「不也。世尊！如來說者無有差",
    "T11n0310_057:0333c20": "異。」佛言：「善哉善哉。難陀！如來所說必無差異。",
    "T11n0310_057:0333c21": "如來是真語者、實語者、如語者、不異語者、不",
    "T11n0310_057:0333c22": "誑語者，欲令世間長夜安樂獲大勝利。是知",
    "T11n0310_057:0333c23": "道者、是識道者、是說道者、是開道者、是大導",
    "T11n0310_057:0333c24": "師，如來、應、正等覺、明行足、善逝、世間解、無上",
    "T11n0310_057:0333c25": "士、調御丈夫、天人師、佛、世尊。世間之人無知",
    "T11n0310_057:0333c26": "無信，常與諸根而為奴僕，唯見掌中不觀大",
    "T11n0310_057:0333c27": "利，易事不修難者恒作。難陀！且止如斯智慧",
    "T11n0310_057:0333c28": "境界。汝今應以肉眼所見而觀察之，知所見",
    "T11n0310_057:0333c29": "者皆是虛妄，即名解脫。難陀！汝莫信我、莫",
    "T11n0310_057:0334a01": "隨我欲、莫依我語、莫觀我相、莫隨沙門所有",
    "T11n0310_057:0334a02": "見解、莫於沙門而生恭敬，莫作是語：『沙門喬",
    "T11n0310_057:0334a03": "答摩是我大師。』然而但可於我自證所得之",
    "T11n0310_057:0334a04": "法，獨在靜處思量觀察，常多修習。隨於用心",
    "T11n0310_057:0334a05": "所觀之法，即於彼法觀想成就正念而住，自",
    "T11n0310_057:0334a06": "為洲渚、自為歸處，法為洲渚、法為歸處；無別",
    "T11n0310_057:0334a07": "洲渚，無別歸處。難陀！云何苾芻自為洲渚、自",
    "T11n0310_057:0334a08": "為歸處、法為洲渚、法為歸處；無別洲渚，無別",
    "T11n0310_057:0334a09": "歸處？如是難陀！若有苾芻，於自內身隨觀而",
    "T11n0310_057:0334a10": "住，勤勇繫念得正解了，於諸世間所有恚惱",
    "T11n0310_057:0334a11": "常思調伏，是謂隨觀內身是苦。若觀外身及",
    "T11n0310_057:0334a12": "內外身，亦復如是。難陀！次於集法，觀身而",
    "T11n0310_057:0334a13": "住、觀滅而住，復於集滅二法觀身而住，即於",
    "T11n0310_057:0334a14": "此身能為正念，或但有智、或但有見、或但有",
    "T11n0310_057:0334a15": "念無依而住，於此世間知無可取。如是難陀！",
    "T11n0310_057:0334a16": "是謂苾芻於自內身隨觀而住。外身、內外身，",
    "T11n0310_057:0334a17": "為觀亦爾。次觀內受、外受及內外受而住，觀",
    "T11n0310_057:0334a18": "內心、外心及內外心而住，觀內法、外法及內外",
    "T11n0310_057:0334a19": "法而住。勤勇繫念得正解了，於諸世間所有",
    "T11n0310_057:0334a20": "恚惱常思調伏，觀集法住、觀滅法住，復於集",
    "T11n0310_057:0334a21": "滅二法觀法而住，即於此身能為正念，或但",
    "T11n0310_057:0334a22": "有智、或但有見、或但有念，於此世間知無可",
    "T11n0310_057:0334a23": "取。如是難陀！是謂苾芻自為洲渚、自為歸處、",
    "T11n0310_057:0334a24": "法為洲渚、法為歸處；無別洲渚、無別歸處。「難",
    "T11n0310_057:0334a25": "陀！若有丈夫稟性質直遠離諂誑，於晨朝時",
    "T11n0310_057:0334a26": "來至我所，我以善法隨機教示，彼至暮時自",
    "T11n0310_057:0334a27": "陳所得；暮以法教，旦陳所得。難陀！我之善法，",
    "T11n0310_057:0334a28": "現得證悟能除熱惱，善應時機易為方便，是",
    "T11n0310_057:0334a29": "自覺法善為覆護。親對我前聞所說法，順於",
    "T11n0310_057:0334b01": "寂靜、能趣菩提。是我所知。是故汝今，見有自",
    "T11n0310_057:0334b02": "利、見有他利及二俱利，如是等法應常修學。",
    "T11n0310_057:0334b03": "於出家法謹慎行之勿令空過，當獲勝果無",
    "T11n0310_057:0334b04": "為安樂，受他供給衣食臥具病藥等物，令其",
    "T11n0310_057:0334b05": "施主獲大福利，得勝果報尊貴廣大。如是難",
    "T11n0310_057:0334b06": "陀！應當修學。「復次難陀！未有一色是可愛樂、",
    "T11n0310_057:0334b07": "能於後時不變壞者，無有是處。不起憂悲不",
    "T11n0310_057:0334b08": "生煩惱者，亦無是處。難陀！於汝意云何？此色",
    "T11n0310_057:0334b09": "是常？為是無常？」「大德！體是無常。」「難陀！體既",
    "T11n0310_057:0334b10": "無常，為是苦不？」「大德！是苦。」「若無常、苦，即變壞",
    "T11n0310_057:0334b11": "法。我諸多聞聖弟子眾，計色是我、我有諸色、",
    "T11n0310_057:0334b12": "色屬於我、我在色中不？」白言：「不也。世尊！」「於汝",
    "T11n0310_057:0334b13": "意云何？受想行識是常無常？」「大德！皆是無常。」",
    "T11n0310_057:0334b14": "「難陀！體既無常，為是苦不？」「大德！是苦。」「若無",
    "T11n0310_057:0334b15": "常、苦，即變壞法。我諸多聞聖弟子眾，計受等",
    "T11n0310_057:0334b16": "是我、我有受等、受等屬我、我在受等中不？」「不",
    "T11n0310_057:0334b17": "也。世尊！」「是故應知凡是諸色，若過去、若未來、",
    "T11n0310_057:0334b18": "若現在、若內若外、若麁若細、若勝若劣、若遠",
    "T11n0310_057:0334b19": "若近，所有諸色皆非是我、我不有色、色不屬",
    "T11n0310_057:0334b20": "我、我不在色中；如是應以正念正慧而審觀",
    "T11n0310_057:0334b21": "察。受想行識若過去、若未來、若現在、若內",
    "T11n0310_057:0334b22": "若外、若麁若細、若勝若劣、若遠若近，此等亦",
    "T11n0310_057:0334b23": "非是我、我亦非有此等、我亦非在此中；如是",
    "T11n0310_057:0334b24": "應以正念正慧而審觀察。若我多聞聖弟子",
    "T11n0310_057:0334b25": "眾如是觀察於色厭患，復於受想行識亦生",
    "T11n0310_057:0334b26": "厭患，若厭患已即不染著，既無染著即得解",
    "T11n0310_057:0334b27": "脫，既解脫已自知解脫，作如是言：『我生已盡、",
    "T11n0310_057:0334b28": "梵行已立、所作已辦、不受後有。』」爾時世尊說",
    "T11n0310_057:0334b29": "此法已，時具壽難陀遠塵離垢得法眼淨，五",
    "T11n0310_057:0334c01": "百苾芻於諸有漏心得解脫。爾時世尊重說",
    "T11n0310_057:0334c02": "伽他告難陀曰：",
    "T11n0310_057:0334c03": "「若人無定心，　　即無清淨智，",
    "T11n0310_057:0334c04": "不能斷諸漏，　　是故汝勤修。",
    "T11n0310_057:0334c05": "汝常修妙觀，　　知諸蘊生滅，",
    "T11n0310_057:0334c06": "清淨若圓滿，　　諸天悉欣慶。",
    "T11n0310_057:0334c07": "親友共交歡，　　往來相愛念，",
    "T11n0310_057:0334c08": "貪名著利養，　　難陀汝應捨。",
    "T11n0310_057:0334c09": "勿親近在家，　　及於出家者，",
    "T11n0310_057:0334c10": "念超生死海，　　窮盡苦邊際。",
    "T11n0310_057:0334c11": "初從羯羅藍，　　次生於肉疱，",
    "T11n0310_057:0334c12": "肉疱生閉尸，　　閉尸生健南。",
    "T11n0310_057:0334c13": "健南暫轉變，　　生頭及四支，",
    "T11n0310_057:0334c14": "眾骨聚成身，　　皆從業因有。",
    "T11n0310_057:0334c15": "頂骨合九片，　　頷車兩骨連，",
    "T11n0310_057:0334c16": "齒有三十二，　　其根亦如是。",
    "T11n0310_057:0334c17": "耳根及頸骨，　　腭骨并鼻梁，",
    "T11n0310_057:0334c18": "胸臆與咽喉，　　總有十二骨。",
    "T11n0310_057:0334c19": "眼眶有四骨，　　肩偶亦兩雙，",
    "T11n0310_057:0334c20": "兩臂及指頭，　　總有五十骨。",
    "T11n0310_057:0334c21": "項後有八骨，　　脊梁三十二，",
    "T11n0310_057:0334c22": "此各有根本，　　其數亦四分。",
    "T11n0310_057:0334c23": "右脅邊肋骨，　　相連有十三，",
    "T11n0310_057:0334c24": "左脇相連生，　　亦有十三骨。",
    "T11n0310_057:0334c25": "此等諸骨鎖，　　三三相續連，",
    "T11n0310_057:0334c26": "二二相鈎牽，　　其餘不相續。",
    "T11n0310_057:0334c27": "左右兩腿足，　　合有五十骨，",
    "T11n0310_057:0334c28": "總三百十六，　　支柱於身肉。",
    "T11n0310_057:0334c29": "骨節相鈎綴，　　合成眾生體，",
    "T11n0310_057:0335a01": "實語者記說，　　正覺之所知。",
    "T11n0310_057:0335a02": "從足至於頂，　　雜穢不堅牢，",
    "T11n0310_057:0335a03": "由此共成身，　　脆危如葦舍。",
    "T11n0310_057:0335a04": "無梢唯骨立，　　血肉遍塗治，",
    "T11n0310_057:0335a05": "同機關木人，　　亦如幻化像。",
    "T11n0310_057:0335a06": "應觀於此身，　　筋脈更纏繞，",
    "T11n0310_057:0335a07": "濕皮相裹覆，　　九處有瘡門。",
    "T11n0310_057:0335a08": "周遍常流溢，　　屎尿諸不淨，",
    "T11n0310_057:0335a09": "譬如倉與篅，　　盛諸穀麥等。",
    "T11n0310_057:0335a10": "此身亦如是，　　雜穢滿其中，",
    "T11n0310_057:0335a11": "運動骨機關，　　危脆非堅實。",
    "T11n0310_057:0335a12": "愚夫常愛樂，　　智者無染著，",
    "T11n0310_057:0335a13": "洟唾污常流，　　膿血恒充滿。",
    "T11n0310_057:0335a14": "黃脂雜乳汁，　　腦滿髑髏中，",
    "T11n0310_057:0335a15": "胸鬲痰癊流，　　內有生熟藏。",
    "T11n0310_057:0335a16": "肪膏與皮膜，　　五藏諸腹胃，",
    "T11n0310_057:0335a17": "如是臭爛等，　　諸不淨同居。",
    "T11n0310_057:0335a18": "罪身深可畏，　　此即是怨家，",
    "T11n0310_057:0335a19": "無識耽欲人，　　愚癡常保護。",
    "T11n0310_057:0335a20": "如是臭穢身，　　猶如朽城郭，",
    "T11n0310_057:0335a21": "日夜煩惱逼，　　遷流無暫停。",
    "T11n0310_057:0335a22": "身城骨牆壁，　　血肉作塗泥，",
    "T11n0310_057:0335a23": "畫彩貪瞋癡，　　隨處而莊飾。",
    "T11n0310_057:0335a24": "可惡骨身城，　　血肉相連合，",
    "T11n0310_057:0335a25": "常被惡知識，　　內外苦相煎。",
    "T11n0310_057:0335a26": "難陀汝當知，　　如我之所說，",
    "T11n0310_057:0335a27": "晝夜常繫念，　　勿思於欲境。",
    "T11n0310_057:0335a28": "若欲遠離者，　　常作如是觀，",
    "T11n0310_057:0335a29": "勤求解脫處，　　速超生死海。」",
    "T11n0310_057:0335b01": "爾時世尊說是入胎經已，具壽難陀及五百",
    "T11n0310_057:0335b02": "苾芻，皆大歡喜，信受奉行。",
    "T11n0310_057:0335b03": "難陀苾芻越生死海險難之處，能至安隱究",
    "T11n0310_057:0335b04": "竟涅槃，獲阿羅漢果，說自慶頌曰：",
    "T11n0310_057:0335b05": "「敬心奉澡浴，　　淨水及塗香，",
    "T11n0310_057:0335b06": "并修諸福田，　　獲斯殊勝報。」",
    "T11n0310_057:0335b07": "時諸大眾聞是說已咸皆有疑，為斷疑故請",
    "T11n0310_057:0335b08": "大師曰：「大德！難陀苾芻先作何業，由彼報得",
    "T11n0310_057:0335b09": "金色之身，具三十相以自嚴飾，望世尊身但",
    "T11n0310_057:0335b10": "少四指。於婬欲境極生愛著，大師哀愍，於生",
    "T11n0310_057:0335b11": "死海強拔令出，方便安置究竟涅槃。惟願為",
    "T11n0310_057:0335b12": "說。」佛告諸大眾：「難陀苾芻先所作業，果報成",
    "T11n0310_057:0335b13": "熟皆悉現前。」廣說如餘。即說頌曰：",
    "T11n0310_057:0335b14": "「假使經百劫，　　所作業不亡，",
    "T11n0310_057:0335b15": "因緣會遇時，　　果報還自受。",
    "T11n0310_057:0335b16": "「汝等諦聽。過去世時九十一劫，人壽八萬歲，",
    "T11n0310_057:0335b17": "有毘鉢尸佛如來、應供、正等覺、明行足、善逝、世",
    "T11n0310_057:0335b18": "間解、無上士、調御丈夫、天人師、佛、世尊出現於",
    "T11n0310_057:0335b19": "世，與六萬二千苾芻遊行人間，至親慧城王",
    "T11n0310_057:0335b20": "所都處，往親慧林即於此住。時彼世尊有異",
    "T11n0310_057:0335b21": "母弟，於婬欲境極生愛著。其毘鉢尸如來、應、",
    "T11n0310_057:0335b22": "正等覺於生死海勸令出家，方便安置究竟",
    "T11n0310_057:0335b23": "涅槃。時彼國王名曰有親，以法化世，人民熾",
    "T11n0310_057:0335b24": "盛豐樂安隱，無諸詐偽賊盜疾疫，牛羊稻蔗",
    "T11n0310_057:0335b25": "在處充滿。王異母弟極耽婬染，王聞佛眾住",
    "T11n0310_057:0335b26": "親慧林，將諸王子親侍大臣及內宮女人民",
    "T11n0310_057:0335b27": "翊從，往詣佛所，頂禮佛足，退坐一面。爾時世",
    "T11n0310_057:0335b28": "尊為彼王眾宣揚妙法，示教利喜得殊勝解。",
    "T11n0310_057:0335b29": "其弟耽欲不肯出門，時大臣子及餘知友撫",
    "T11n0310_057:0335c01": "塵之類詣而告曰：『善友知不？王及王子并諸",
    "T11n0310_057:0335c02": "內宮大臣人眾往毘鉢尸佛所，躬行禮敬，聽",
    "T11n0310_057:0335c03": "受妙法，獲殊勝解。人身難得汝已得之，如何",
    "T11n0310_057:0335c04": "今時耽著婬欲不肯出門？』彼聞責已心生愧",
    "T11n0310_057:0335c05": "恥，俛仰相隨同行而去。時佛弟苾芻見諸徒",
    "T11n0310_057:0335c06": "侶共行而去，問曰：『何故君等將此一人共伴",
    "T11n0310_057:0335c07": "而去？』時彼同伴具以事白苾芻曰：『我是佛弟。",
    "T11n0310_057:0335c08": "昔在家時於諸欲境極生耽著，幸蒙大師強",
    "T11n0310_057:0335c09": "牽令出，安隱將趣究竟涅槃。更有如是愚癡",
    "T11n0310_057:0335c10": "之輩與我相似，仁等慈悲強共將去，誠為大",
    "T11n0310_057:0335c11": "善。今可往詣無上大師，得至佛所必生深信。』",
    "T11n0310_057:0335c12": "時彼同伴共至佛所，佛觀彼類稱根欲性而",
    "T11n0310_057:0335c13": "為說法。既得聞已，深起信心。從座而起，偏",
    "T11n0310_057:0335c14": "袒右肩合掌向佛，白言：『世尊！唯願大師及諸",
    "T11n0310_057:0335c15": "聖眾，明至我家入溫室澡浴。』佛默然受。彼知",
    "T11n0310_057:0335c16": "受已，禮佛雙足，奉辭而去。遂至王所申恭敬",
    "T11n0310_057:0335c17": "已，白言：『大王！我詣佛所聞法生信，於婬欲境",
    "T11n0310_057:0335c18": "起厭離心，奉請佛僧明至我家入溫室浴，如",
    "T11n0310_057:0335c19": "來大師慈悲為受。佛是人天所應供養，王今",
    "T11n0310_057:0335c20": "宜可灑掃街衢嚴飾城郭。』王作是念：『佛來入",
    "T11n0310_057:0335c21": "城，我當嚴飾。然我之弟耽欲難諫，佛今調伏",
    "T11n0310_057:0335c22": "實誠希有。』答言：『甚善。汝今可去營辦澡浴所",
    "T11n0310_057:0335c23": "須之物，我當隨力嚴飾城隍。』弟生大喜，辭王",
    "T11n0310_057:0335c24": "而去。王告諸臣曰：『當可唱令普告諸人，明日",
    "T11n0310_057:0335c25": "世尊將入城內。諸舊住者及遠方來汝等",
    "T11n0310_057:0335c26": "諸人，咸當隨力嚴飾城郭灑掃街衢，持諸香",
    "T11n0310_057:0335c27": "花迎大師入。』臣奉王教，普告令知具宣王勅。",
    "T11n0310_057:0335c28": "時諸人眾於彼城中，除去瓦礫、遍灑香水、燒",
    "T11n0310_057:0335c29": "諸妙香、懸眾幡蓋、散花供養，如天帝釋歡喜",
    "T11n0310_057:0336a01": "之園。時彼王弟辦諸香湯及香油等，莊嚴浴",
    "T11n0310_057:0336a02": "室敷置床座。「毘鉢尸佛漸欲至城，王及諸臣",
    "T11n0310_057:0336a03": "太子后妃宮人婇女及諸人眾咸出奉迎，遙",
    "T11n0310_057:0336a04": "禮佛足隨從入城。時彼王弟引佛世尊入溫",
    "T11n0310_057:0336a05": "室內，授香水等以充澡浴。見佛世尊身如金",
    "T11n0310_057:0336a06": "色，三十二相八十種好周遍莊嚴，見已歡喜",
    "T11n0310_057:0336a07": "生深信心。洗浴既竟著衣服已，即便頂禮世",
    "T11n0310_057:0336a08": "尊雙足，發是願言：『我今幸遇最上福田微申",
    "T11n0310_057:0336a09": "供養。願此善因，於未來世身得金色，與佛無",
    "T11n0310_057:0336a10": "異。如世尊弟，於欲境中深生耽著，強拔令出",
    "T11n0310_057:0336a11": "得趣安隱究竟涅槃。願我當來得為佛弟，獲",
    "T11n0310_057:0336a12": "金色身亦復如是。我於欲境生耽著時，強牽",
    "T11n0310_057:0336a13": "令出愛染深河，得趣涅槃安隱之處。』汝等苾",
    "T11n0310_057:0336a14": "芻勿生異念，彼親慧王耽欲之弟，即難陀苾",
    "T11n0310_057:0336a15": "芻是。由於昔時請毘鉢尸佛入浴室中香湯澡",
    "T11n0310_057:0336a16": "浴，淨心發願。彼之善因，今為佛弟，身作金色。",
    "T11n0310_057:0336a17": "我於耽著婬欲之境，強拔令出捨俗出家，究",
    "T11n0310_057:0336a18": "竟涅槃至安隱處。」",
    "T11n0310_057:0336a19": "時諸大眾更復有疑，請世尊曰：「大德！難陀苾",
    "T11n0310_057:0336a20": "芻曾作何業，今身感得三十大丈夫相？」佛告",
    "T11n0310_057:0336a21": "諸大眾：「彼所作業廣說如前。乃往過去於聚",
    "T11n0310_057:0336a22": "落中有一長者，大富多財資生無乏。有一苑",
    "T11n0310_057:0336a23": "園花果茂盛，流泉浴池林木森竦，堪出家人",
    "T11n0310_057:0336a24": "棲隱之處。時有獨覺出現於世，哀愍眾生處",
    "T11n0310_057:0336a25": "於閑靜，世間無佛唯此福田。于時有一獨覺",
    "T11n0310_057:0336a26": "尊者遊行人間至斯聚落，周旋觀察屆彼園",
    "T11n0310_057:0336a27": "中。其守園人既見尊者，告言：『善來，為解勞倦。』",
    "T11n0310_057:0336a28": "尊者住此，即於中夜入火光定。園人見已作",
    "T11n0310_057:0336a29": "如是念：『此之大德成斯勝行。』即便夜起往就",
    "T11n0310_057:0336b01": "家尊，告言：『大家！宜於今者生慶喜心。於苑園",
    "T11n0310_057:0336b02": "中有一大德來投我宿，成就妙行具足神通，",
    "T11n0310_057:0336b03": "放大光明遍照園內。』長者聞已疾往園中，禮",
    "T11n0310_057:0336b04": "雙足已作如是言：『聖者！仁為求食，我為福因，",
    "T11n0310_057:0336b05": "幸住此園我常施食。』彼見慇懃即便為受，住",
    "T11n0310_057:0336b06": "此園內入勝妙定解脫之樂。復作是念：『我此",
    "T11n0310_057:0336b07": "臭身輪迴生死，所應作者并已獲得，宜入圓",
    "T11n0310_057:0336b08": "寂永證無生。』作是念已，即昇虛空入火光定，",
    "T11n0310_057:0336b09": "現諸神變，放大光明，上燭紅輝下流清水，捨",
    "T11n0310_057:0336b10": "此身已神識不生，永證無餘妙涅槃界。時彼",
    "T11n0310_057:0336b11": "長者取其屍骸焚以香木，復持乳汁而滅其",
    "T11n0310_057:0336b12": "火，收餘身骨置新瓶中，造窣堵波，懸諸幡蓋，",
    "T11n0310_057:0336b13": "深生敬信。灑三十種眾妙香水，并發大願求",
    "T11n0310_057:0336b14": "諸相好。汝等諦聽，勿生異念，往時長者即難",
    "T11n0310_057:0336b15": "陀是。由以勝妙供養敬信業故，今受果報感",
    "T11n0310_057:0336b16": "得三十殊妙勝相。」時諸大眾更有疑念，重請",
    "T11n0310_057:0336b17": "世尊：「大德！難陀苾芻曾作何業，若不出家棄",
    "T11n0310_057:0336b18": "塵俗者，必當紹繼力輪王位？」佛告諸苾芻：「難",
    "T11n0310_057:0336b19": "陀先世所造之業，果報熟時必當自受。廣如",
    "T11n0310_057:0336b20": "上說。過去世時此賢劫中，人壽二萬歲，有迦",
    "T11n0310_057:0336b21": "葉波佛出現世間，十號具足，在婆羅痆斯仙",
    "T11n0310_057:0336b22": "人墮處施鹿林中依止而住。時彼城中王名",
    "T11n0310_057:0336b23": "訖栗枳，以法化世為大法王，廣如上說。王有",
    "T11n0310_057:0336b24": "三子，謂大中小。彼迦葉波佛施化事畢，猶如",
    "T11n0310_057:0336b25": "火盡入大涅槃。其王信敬取佛遺身，以諸香",
    "T11n0310_057:0336b26": "木，栴檀沈水海岸牛頭天木香等，焚燒既訖，",
    "T11n0310_057:0336b27": "滅以香乳。收其舍利置金寶瓶，造大窣堵",
    "T11n0310_057:0336b28": "波，皆用四寶，縱廣正等一踰繕那、高半踰繕",
    "T11n0310_057:0336b29": "那安相輪。時王之中子親上中蓋。汝等苾芻",
    "T11n0310_057:0336c01": "勿生異念，時王中子者即難陀是。由於昔時",
    "T11n0310_057:0336c02": "敬心供養安置中蓋斯之善業，於二千五百",
    "T11n0310_057:0336c03": "生中常為力輪王，化一洲內。今此生中若不",
    "T11n0310_057:0336c04": "出家者，還作力輪王得大自在。」",
    "T11n0310_057:0336c05": "時諸大眾更復有疑，請問世尊：「大德！難陀苾",
    "T11n0310_057:0336c06": "芻曾作何業，於佛弟子善護根門最為第一？」",
    "T11n0310_057:0336c07": "佛言：「此由願力。難陀苾芻於迦葉波佛時捨",
    "T11n0310_057:0336c08": "俗出家，其親教師，彼佛法中善護根門稱為",
    "T11n0310_057:0336c09": "第一，盡其形壽梵行自持，然於現身竟無證",
    "T11n0310_057:0336c10": "悟。於命終時便發誓願：『我於佛所盡斯形壽",
    "T11n0310_057:0336c11": "梵行自持，然於現身竟無所證。願我以此修",
    "T11n0310_057:0336c12": "行善根，此佛世尊記未來世有摩納婆當成",
    "T11n0310_057:0336c13": "正覺，號釋迦牟尼，我於彼佛教法之中，出家",
    "T11n0310_057:0336c14": "離俗斷諸煩惱獲阿羅漢，如親教師於斯佛",
    "T11n0310_057:0336c15": "所善護根門最為第一，我亦如是，於彼教中",
    "T11n0310_057:0336c16": "守護根門最為第一。』由彼願力，今於我所諸",
    "T11n0310_057:0336c17": "弟子中，善護根門最為第一。如是苾芻！若純",
    "T11n0310_057:0336c18": "黑業得純黑報，若純白業得純白報，若雜業",
    "T11n0310_057:0336c19": "者當受雜報。是故汝等離純黑雜業、修純白",
    "T11n0310_057:0336c20": "業。如是應修。」",
    "T11n0310_057:0336c21": "大寶積經卷第五十七"
}