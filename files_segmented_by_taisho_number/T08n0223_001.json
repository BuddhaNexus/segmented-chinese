{
    "T08n0223_001:0217a03": "摩訶般若波羅蜜經卷第一",
    "T08n0223_001:0217a05": "後秦龜茲國三藏鳩摩羅什譯",
    "T08n0223_001:0217a06": "序品第一",
    "T08n0223_001:0217a07": "如是我聞：一時佛住王舍城耆闍崛山中，",
    "T08n0223_001:0217a08": "共摩訶比丘僧大數五千分，皆是阿羅漢——諸",
    "T08n0223_001:0217a09": "漏已盡無復煩惱，心得好解脫、慧得好解",
    "T08n0223_001:0217a10": "脫，其心調柔軟摩訶那伽，所作已辦，棄擔",
    "T08n0223_001:0217a11": "能擔逮得己利，盡諸有結，正智已得解脫——",
    "T08n0223_001:0217a12": "唯阿難在學地得須陀洹。復有五百比丘",
    "T08n0223_001:0217a13": "尼、優婆塞、優婆夷等，皆得聖諦。復有菩薩",
    "T08n0223_001:0217a14": "摩訶薩——皆得陀羅尼及諸三昧行，空、無相、無",
    "T08n0223_001:0217a15": "作，已得等忍、得無閡陀羅尼，悉是五通，",
    "T08n0223_001:0217a16": "言必信受無復懈怠，已捨利養名聞，說法",
    "T08n0223_001:0217a17": "無所悕望，度深法忍得無畏力，過諸魔",
    "T08n0223_001:0217a18": "事，一切業障悉得解脫。巧說因緣法。從阿",
    "T08n0223_001:0217a19": "僧祇劫以來發大誓願，顏色和悅，常先問",
    "T08n0223_001:0217a20": "訊，所語不麁，於大眾中而無所畏。無數",
    "T08n0223_001:0217a21": "億劫說法巧出，解了諸法如幻、如焰、如水",
    "T08n0223_001:0217a22": "中月、如虛空、如響、如揵闥婆城、如夢、如",
    "T08n0223_001:0217a23": "影、如鏡中像、如化，得無閡無所畏。悉知",
    "T08n0223_001:0217a24": "眾生心行所趣，以微妙慧而度脫之。意無",
    "T08n0223_001:0217a25": "罣閡，大忍成就，如實巧度。願受無量諸佛",
    "T08n0223_001:0217a26": "國土，念無量國土諸佛三昧常現在前，能",
    "T08n0223_001:0217a27": "請無量諸佛。能斷種種見纏及諸煩惱，遊",
    "T08n0223_001:0217a28": "戲出生百千三昧——諸菩薩如是等種種無量",
    "T08n0223_001:0217a29": "功德成就，其名曰颰陀婆羅菩薩、罽那伽",
    "T08n0223_001:0217b01": "羅菩薩、導師菩薩、那羅達菩薩、星得菩薩、",
    "T08n0223_001:0217b02": "水天菩薩、主天菩薩、大意菩薩、益意菩薩、",
    "T08n0223_001:0217b03": "增意菩薩、不虛見菩薩、善進菩薩、勢勝菩薩、",
    "T08n0223_001:0217b04": "常懃菩薩、不捨精進菩薩、日藏菩薩、不缺",
    "T08n0223_001:0217b05": "意菩薩、觀世音菩薩、文殊師利菩薩、執寶印",
    "T08n0223_001:0217b06": "菩薩、常舉手菩薩、彌勒菩薩，如是等無量",
    "T08n0223_001:0217b07": "百千萬億那由他諸菩薩摩訶薩。一切菩薩",
    "T08n0223_001:0217b08": "皆是補處，紹尊位者。爾時世尊自敷師子",
    "T08n0223_001:0217b09": "座，結跏趺坐，直身繫念在前，入三昧王三",
    "T08n0223_001:0217b10": "昧，一切三昧悉入其中。是時世尊從三昧",
    "T08n0223_001:0217b11": "安詳而起，以天眼觀視世界，舉身微笑，",
    "T08n0223_001:0217b12": "從足下千輻相輪中放六百萬億光明，足十",
    "T08n0223_001:0217b13": "指、兩踝、兩[跳兆+專]、兩膝、兩髀、腰脊腹脇背臍、心",
    "T08n0223_001:0217b14": "胸德字、肩臂手十指、項、口四十齒、鼻兩",
    "T08n0223_001:0217b15": "孔、兩眼、兩耳、白毫相、肉髻，各各放六百萬億",
    "T08n0223_001:0217b16": "光明。從是諸光出大光明，遍照三千大千",
    "T08n0223_001:0217b17": "國土；從三千大千國土，遍照東方如恒河沙",
    "T08n0223_001:0217b18": "等諸佛國土，南西北方四維上下亦復如是。",
    "T08n0223_001:0217b19": "若有眾生遇斯光者，必得阿耨多羅三藐",
    "T08n0223_001:0217b20": "三菩提。光明出過東方如恒河沙等諸佛國",
    "T08n0223_001:0217b21": "土，南西北方四維上下亦復如是。爾時世尊",
    "T08n0223_001:0217b22": "舉身毛孔皆亦微笑而放諸光，遍照三千",
    "T08n0223_001:0217b23": "大千國土，復至十方如恒河沙等諸佛國土。",
    "T08n0223_001:0217b24": "若有眾生遇斯光者，必得阿耨多羅三藐",
    "T08n0223_001:0217b25": "三菩提。爾時世尊以常光明遍照三千大",
    "T08n0223_001:0217b26": "千國土，亦至東方如恒河沙等諸佛國土，乃",
    "T08n0223_001:0217b27": "至十方亦復如是。若有眾生遇斯光者，必",
    "T08n0223_001:0217b28": "得阿耨多羅三藐三菩提。爾時世尊出廣長",
    "T08n0223_001:0217b29": "舌相，遍覆三千大千國土。熈怡微笑，從其",
    "T08n0223_001:0217c01": "舌根放無量千萬億光，是一一光化成千葉",
    "T08n0223_001:0217c02": "金色寶花。是諸花上皆有化佛，結跏趺坐說",
    "T08n0223_001:0217c03": "六波羅蜜。眾生聞者必得阿耨多羅三藐三",
    "T08n0223_001:0217c04": "菩提。復至十方如恒河沙等諸佛國土皆亦",
    "T08n0223_001:0217c05": "如是。爾時世尊故在師子座入師子遊戲",
    "T08n0223_001:0217c06": "三昧，以神通力感動三千大千國土六種",
    "T08n0223_001:0217c07": "震動，東踊西沒、西踊東沒、南踊北沒、北踊",
    "T08n0223_001:0217c08": "南沒、邊踊中沒、中踊邊沒，地皆柔軟，令眾",
    "T08n0223_001:0217c09": "生和悅。是三千大千國土中地獄、餓鬼、畜生",
    "T08n0223_001:0217c10": "及八難處，即時解脫得生天上。從四天王",
    "T08n0223_001:0217c11": "天處乃至他化自在天處，是諸天人自識",
    "T08n0223_001:0217c12": "宿命，皆大歡喜來詣佛所。頭面禮佛足却",
    "T08n0223_001:0217c13": "住一面。如是十方如恒河沙等國土地皆六",
    "T08n0223_001:0217c14": "種震動，一切地獄、餓鬼、畜生及八難處即時",
    "T08n0223_001:0217c15": "解脫，得生天上齊第六天。爾時三千大",
    "T08n0223_001:0217c16": "千國土，眾生盲者得視，聾者得聽，瘂者能言，",
    "T08n0223_001:0217c17": "狂者得正，亂者得定，裸者得衣，飢渴者得飽",
    "T08n0223_001:0217c18": "滿，病者得愈，形殘者得具足。一切眾生皆得",
    "T08n0223_001:0217c19": "等心，相視如父如母如兄如弟如姊如妹，",
    "T08n0223_001:0217c20": "亦如親族及善知識。是時眾生等行十善業",
    "T08n0223_001:0217c21": "道、淨修梵行，無諸瑕穢，恬然快樂，譬如比",
    "T08n0223_001:0217c22": "丘入第三禪皆得好慧，持戒自守不嬈",
    "T08n0223_001:0217c23": "眾生。爾時世尊在師子座上坐，於三千大",
    "T08n0223_001:0218a01": "千國土中其德特尊，光明色像威德巍巍，遍",
    "T08n0223_001:0218a02": "至十方如恒河沙等諸佛國土。譬如須彌山",
    "T08n0223_001:0218a03": "王光色殊特，眾山無能及者。爾時，世尊以常",
    "T08n0223_001:0218a04": "身示此三千大千國土一切眾生。是時首陀",
    "T08n0223_001:0218a05": "會天、梵眾天、他化自在天、化樂天、兜率陀天、",
    "T08n0223_001:0218a06": "夜摩天、三十三天、四天王天及三千大千國土",
    "T08n0223_001:0218a07": "人與非人，以諸天花、天瓔珞、天澤香、天末香，",
    "T08n0223_001:0218a08": "天青蓮花、赤蓮花、白蓮花、紅蓮花、天樹葉香",
    "T08n0223_001:0218a09": "持詣佛所，是諸天花乃至天樹葉香以散佛",
    "T08n0223_001:0218a10": "上，所散寶花於此三千大千國土上，在虛",
    "T08n0223_001:0218a11": "空中化成大臺。是花臺邊垂諸瓔珞，雜色",
    "T08n0223_001:0218a12": "花蓋五色繽紛，是諸花蓋瓔珞遍滿三千大",
    "T08n0223_001:0218a13": "千世界。以是花蓋瓔珞嚴飾故，此三千大千",
    "T08n0223_001:0218a14": "國土皆作金色，及十方如恒河沙等諸佛國",
    "T08n0223_001:0218a15": "土皆亦如是。爾時三千大千國土及十方眾",
    "T08n0223_001:0218a16": "生，各各自念佛獨為我說法不為餘人。爾",
    "T08n0223_001:0218a17": "時世尊在師子座熈怡微笑，光從口出，遍",
    "T08n0223_001:0218a18": "照三千大千國土。以此光故，此間三千大千",
    "T08n0223_001:0218a19": "國土中眾生，皆見東方如恒河沙等諸佛及",
    "T08n0223_001:0218a20": "僧；彼間如恒河沙等國土中眾生，亦見此間三",
    "T08n0223_001:0218a21": "千大千國土中釋迦牟尼佛及諸大眾。南西",
    "T08n0223_001:0218a22": "北方四維上下亦復如是。是時東方過如恒",
    "T08n0223_001:0218a23": "河沙等諸佛國土，其國最在邊國名多",
    "T08n0223_001:0218a24": "寶，佛號寶積，今現在為諸菩薩摩訶薩說",
    "T08n0223_001:0218a25": "般若波羅蜜。彼國有菩薩名曰普明，見",
    "T08n0223_001:0218a26": "大光明、見地大動又見佛身，到寶積佛所",
    "T08n0223_001:0218a27": "白佛言：「世尊！今何因緣，有此光明照於",
    "T08n0223_001:0218a28": "世間，地大震動又見佛身？」寶積佛報普明",
    "T08n0223_001:0218a29": "言：「善男子！西方度如恒河沙等國，有世界",
    "T08n0223_001:0218b01": "名娑婆，佛號釋迦牟尼，今現在欲為諸",
    "T08n0223_001:0218b02": "菩薩摩訶薩說般若波羅蜜。是其神力。」是時",
    "T08n0223_001:0218b03": "普明菩薩白寶積佛言：「世尊！我今當往見",
    "T08n0223_001:0218b04": "釋迦牟尼佛禮拜供養，及見彼諸菩薩摩",
    "T08n0223_001:0218b05": "訶薩紹尊位者——皆得陀羅尼及諸三昧，於",
    "T08n0223_001:0218b06": "諸三昧而得自在。」佛告普明：「欲往隨意，宜",
    "T08n0223_001:0218b07": "知是時。」爾時，寶積佛以千葉金色蓮花與",
    "T08n0223_001:0218b08": "普明菩薩而告之曰：「善男子！汝以此花散",
    "T08n0223_001:0218b09": "釋迦牟尼佛上。生彼娑婆國中諸菩薩難",
    "T08n0223_001:0218b10": "勝難及，汝當一心以遊彼國。」爾時普明",
    "T08n0223_001:0218b11": "菩薩從寶積佛受千葉金色光明蓮花，與",
    "T08n0223_001:0218b12": "無數出家、在家菩薩及諸童男童女，俱共發",
    "T08n0223_001:0218b13": "引，皆供養恭敬尊重讚歎東方諸佛，持諸",
    "T08n0223_001:0218b14": "花香、瓔珞澤香、末香塗香、衣服幢蓋，向釋",
    "T08n0223_001:0218b15": "迦牟尼佛所。到已，頭面禮佛足一面立，白",
    "T08n0223_001:0218b16": "佛言：「世尊！寶積如來致問：『世尊！少惱少患、",
    "T08n0223_001:0218b17": "起居輕利、氣力安樂不？』又以此千葉金色蓮",
    "T08n0223_001:0218b18": "花供養世尊。」爾時釋迦牟尼佛受是千葉",
    "T08n0223_001:0218b19": "金色蓮花，以散東方如恒河沙等諸國土中。",
    "T08n0223_001:0218b20": "佛所散寶花滿東方如恒河沙等諸佛國",
    "T08n0223_001:0218b21": "土，一一花上皆有菩薩結跏趺坐說六波",
    "T08n0223_001:0218b22": "羅蜜，聞此法者必至阿耨多羅三藐三菩",
    "T08n0223_001:0218b23": "提。諸出家、在家菩薩及諸童男童女，頭面禮",
    "T08n0223_001:0218b24": "釋迦牟尼佛足，各以供養具供養恭敬尊",
    "T08n0223_001:0218b25": "重讚歎釋迦牟尼佛。是諸出家、在家菩薩及",
    "T08n0223_001:0218b26": "諸童男童女，各各以善根福德力故，得供",
    "T08n0223_001:0218b27": "養釋迦牟尼佛多陀阿伽度、阿羅訶、三藐三",
    "T08n0223_001:0218b28": "佛陀。南方度如恒河沙等諸佛國土，其國",
    "T08n0223_001:0218b29": "最在邊國名離一切憂，佛號無憂德，菩",
    "T08n0223_001:0218c01": "薩名離憂。西方度如恒河沙等諸佛國土，",
    "T08n0223_001:0218c02": "其國最在邊國名滅惡，佛號寶山，菩薩",
    "T08n0223_001:0218c03": "名儀意。北方度如恒河沙等諸佛國土，其",
    "T08n0223_001:0218c04": "國最在邊國名勝，佛號勝王，菩薩名",
    "T08n0223_001:0218c05": "德勝。下方度如恒河沙等諸佛國土，其國",
    "T08n0223_001:0218c06": "最在邊國名善，佛號善德，菩薩名花上。",
    "T08n0223_001:0218c07": "上方度如恒河沙等諸佛國土，其國最在",
    "T08n0223_001:0218c08": "邊國名喜，佛號喜德，菩薩名德喜。如是",
    "T08n0223_001:0218c09": "一切皆如東方。爾時，是三千大千國土皆",
    "T08n0223_001:0218c10": "成為寶花遍覆，地懸繒幡蓋，香樹花樹",
    "T08n0223_001:0218c11": "皆悉莊嚴。譬如花積世界普花佛國，妙德",
    "T08n0223_001:0218c12": "菩薩、善住意菩薩及餘大威神諸菩薩皆在",
    "T08n0223_001:0218c13": "彼住。爾時，佛知一切世界，若天世界、若",
    "T08n0223_001:0218c14": "魔世界、若梵世界，若沙門、婆羅門及天，若",
    "T08n0223_001:0218c15": "犍闥婆、人、阿修羅等，及諸菩薩摩訶薩紹尊",
    "T08n0223_001:0218c16": "位者，一切皆集。◎",
    "T08n0223_001:0218c17": "佛知眾會已集，佛告舍利弗：「菩薩摩訶薩",
    "T08n0223_001:0218c18": "欲以一切種智知一切法，當習行般若",
    "T08n0223_001:0218c19": "波羅蜜。」舍利弗白佛言：「世尊！菩薩摩訶薩",
    "T08n0223_001:0218c20": "云何欲以一切種智知一切法當習行般",
    "T08n0223_001:0218c21": "若波羅蜜？」佛告舍利弗：「菩薩摩訶薩以不",
    "T08n0223_001:0218c22": "住法住般若波羅蜜中，以無所捨法應具",
    "T08n0223_001:0218c23": "足檀那波羅蜜，施者、受者及財物不可得",
    "T08n0223_001:0218c24": "故；罪不罪不可得故，應具足尸羅波羅",
    "T08n0223_001:0219a01": "蜜；心不動故，應具足羼提波羅蜜；身心精",
    "T08n0223_001:0219a02": "進不懈怠故，應具足毘梨耶波羅蜜；不亂",
    "T08n0223_001:0219a03": "不味故，應具足禪那波羅蜜；於一切法不",
    "T08n0223_001:0219a04": "著故，應具足般若波羅蜜。菩薩摩訶薩以",
    "T08n0223_001:0219a05": "不住法住般若波羅蜜中，不生故，應具足",
    "T08n0223_001:0219a06": "四念處、四正懃、四如意足、五根、五力、七覺分、八",
    "T08n0223_001:0219a07": "聖道分，空三昧、無相三昧、無作三昧，四禪、四",
    "T08n0223_001:0219a08": "無量心、四無色定、八背捨、八勝處、九次第定、十",
    "T08n0223_001:0219a09": "一切處，九相——脹相、壞相、血塗相、膿爛相、",
    "T08n0223_001:0219a10": "青相、噉相、散相、骨相、燒相，念佛、念法、念",
    "T08n0223_001:0219a11": "僧、念戒、念捨、念天、念入出息、念死，十想——無常",
    "T08n0223_001:0219a12": "想、苦想、無我想、食不淨想、一切世間不可樂想、",
    "T08n0223_001:0219a13": "死想、不淨想、斷想、離欲想、盡想，十一智——法智、",
    "T08n0223_001:0219a14": "比智、他心智、世智、苦智、集智、滅智、道智、盡智、無",
    "T08n0223_001:0219a15": "生智、如實智，三三昧——有覺有觀三昧、無覺有",
    "T08n0223_001:0219a16": "觀三昧、無覺無觀三昧，三根——未知欲知根、知",
    "T08n0223_001:0219a17": "根、知已根。舍利弗！菩薩摩訶薩欲遍知佛十",
    "T08n0223_001:0219a18": "力、四無所畏、四無閡智、十八不共法、大慈大",
    "T08n0223_001:0219a19": "悲，當習行般若波羅蜜。菩薩摩訶薩欲具",
    "T08n0223_001:0219a20": "足道慧，當習行般若波羅蜜。菩薩摩訶薩",
    "T08n0223_001:0219a21": "欲以道慧具足道種慧，當習行般若波羅",
    "T08n0223_001:0219a22": "蜜。欲以道種慧具足一切智，當習行般若",
    "T08n0223_001:0219a23": "波羅蜜。欲以一切智具足一切種智，當習",
    "T08n0223_001:0219a24": "行般若波羅蜜。欲以一切種智斷煩惱習，",
    "T08n0223_001:0219a25": "當習行般若波羅蜜。舍利弗！菩薩摩訶薩",
    "T08n0223_001:0219a26": "應如是學般若波羅蜜。「復次，舍利弗！菩薩",
    "T08n0223_001:0219a27": "摩訶薩欲上菩薩位，當學般若波羅蜜。欲",
    "T08n0223_001:0219a28": "過聲聞、辟支佛地住阿惟越致地，當學",
    "T08n0223_001:0219a29": "般若波羅蜜。菩薩摩訶薩欲住六神通，當",
    "T08n0223_001:0219b01": "學般若波羅蜜。欲知一切眾生意所趣向，",
    "T08n0223_001:0219b02": "當學般若波羅蜜。菩薩摩訶薩欲勝一切",
    "T08n0223_001:0219b03": "聲聞、辟支佛智慧，當學般若波羅蜜。欲得",
    "T08n0223_001:0219b04": "諸陀羅尼門諸三昧門，當學般若波羅蜜。一",
    "T08n0223_001:0219b05": "切求聲聞、辟支佛人布施時，欲以隨喜心",
    "T08n0223_001:0219b06": "過其上者，當學般若波羅蜜。一切求聲",
    "T08n0223_001:0219b07": "聞、辟支佛人持戒時，欲以隨喜心過其",
    "T08n0223_001:0219b08": "上者，當學般若波羅蜜。一切求聲聞、辟支",
    "T08n0223_001:0219b09": "佛人三昧、智慧、解脫、解脫知見，欲以隨喜",
    "T08n0223_001:0219b10": "心過其上者，當學般若波羅蜜。一切求",
    "T08n0223_001:0219b11": "聲聞、辟支佛人諸禪定解脫三昧，欲以隨",
    "T08n0223_001:0219b12": "喜心過其上者，當學般若波羅蜜。菩薩",
    "T08n0223_001:0219b13": "摩訶薩行少施、少戒、少忍、少進、少禪、少智，",
    "T08n0223_001:0219b14": "欲以方便力迴向故而得無量無邊功德",
    "T08n0223_001:0219b15": "者，當學般若波羅蜜。菩薩摩訶薩欲行檀",
    "T08n0223_001:0219b16": "那波羅蜜、尸羅波羅蜜、羼提波羅蜜、毘梨耶波",
    "T08n0223_001:0219b17": "羅蜜、禪那波羅蜜，當學般若波羅蜜。菩薩摩",
    "T08n0223_001:0219b18": "訶薩欲使世世身體與佛相似，欲具足三",
    "T08n0223_001:0219b19": "十二相、八十隨形好，當學般若波羅蜜。欲",
    "T08n0223_001:0219b20": "生菩薩家、欲得童真地、欲得不離諸佛",
    "T08n0223_001:0219b21": "者，當學般若波羅蜜。欲以諸善根供養",
    "T08n0223_001:0219b22": "諸佛，恭敬尊重讚歎隨意成就，當學般若",
    "T08n0223_001:0219b23": "波羅蜜。欲滿一切眾生所願，飲食、衣服、臥具、",
    "T08n0223_001:0219b24": "塗香、車乘、房舍、床榻、燈燭等，當學般若波羅",
    "T08n0223_001:0219b25": "蜜。「復次，舍利弗！菩薩摩訶薩欲使如恒河沙",
    "T08n0223_001:0219b26": "等國土眾生，立於檀那波羅蜜，立於尸羅、",
    "T08n0223_001:0219b27": "羼提、毘梨耶、禪那、般若波羅蜜，當學般若波",
    "T08n0223_001:0219b28": "羅蜜。欲植一善根於佛福田中，至得阿耨",
    "T08n0223_001:0219b29": "多羅三藐三菩提不盡者，當學般若波羅",
    "T08n0223_001:0219c01": "蜜。「復次，舍利弗！菩薩摩訶薩欲令十方諸佛",
    "T08n0223_001:0219c02": "稱讚其名，當學般若波羅蜜。「復次，舍利弗！",
    "T08n0223_001:0219c03": "菩薩摩訶薩欲一發意到十方如恒河沙等",
    "T08n0223_001:0219c04": "諸佛國土，當學般若波羅蜜「復次，舍利弗！",
    "T08n0223_001:0219c05": "菩薩摩訶薩欲發一音使十方如恒河沙",
    "T08n0223_001:0219c06": "等諸佛國土聞聲，當學般若波羅蜜。「復次，",
    "T08n0223_001:0219c07": "舍利弗！菩薩欲使諸佛國土不斷者，當",
    "T08n0223_001:0219c08": "學般若波羅蜜。「復次，舍利弗！菩薩摩訶薩欲",
    "T08n0223_001:0219c09": "住內空、外空、內外空、空空、大空、第一義空、有",
    "T08n0223_001:0219c10": "為空、無為空、畢竟空、無始空、散空、性空、自相空、",
    "T08n0223_001:0219c11": "諸法空、不可得空、無法空、有法空、無法有法",
    "T08n0223_001:0219c12": "空，當學般若波羅蜜。菩薩摩訶薩欲知諸",
    "T08n0223_001:0219c13": "法因緣、次第緣、緣緣、增上緣，當學般若波羅",
    "T08n0223_001:0219c14": "蜜。「復次，舍利弗！菩薩摩訶薩欲知諸法如、",
    "T08n0223_001:0219c15": "法性、實際，當學般若波羅蜜。舍利弗！菩",
    "T08n0223_001:0219c16": "薩摩訶薩應如是住般若波羅蜜。「復次，舍利",
    "T08n0223_001:0219c17": "弗！菩薩摩訶薩欲數知三千大千國土中大",
    "T08n0223_001:0219c18": "地諸山微塵，當學般若波羅蜜。菩薩摩訶薩",
    "T08n0223_001:0219c19": "析一毛為百分，欲以一分毛盡舉三千大",
    "T08n0223_001:0219c20": "千國土中大海、江河、池泉諸水而不嬈水性，",
    "T08n0223_001:0219c21": "當學般若波羅蜜。三千大千國土中諸火一",
    "T08n0223_001:0219c22": "時皆然，譬如劫盡燒時，菩薩摩訶薩欲一吹",
    "T08n0223_001:0219c23": "令滅者，當學般若波羅蜜。三千大千國土",
    "T08n0223_001:0219c24": "中諸大風起，欲吹破三千大千國土及諸須",
    "T08n0223_001:0219c25": "彌山如摧腐草，菩薩摩訶薩欲以一指障",
    "T08n0223_001:0219c26": "其風力令不起者，當學般若波羅蜜。菩薩",
    "T08n0223_001:0219c27": "摩訶薩欲一結跏趺坐遍滿三千大千國",
    "T08n0223_001:0219c28": "土虛空，當學般若波羅蜜。菩薩摩訶薩欲",
    "T08n0223_001:0219c29": "以一毛舉三千大千國土中諸須彌山王，",
    "T08n0223_001:0220a01": "擲過他方無量阿僧祇諸佛國土不嬈眾",
    "T08n0223_001:0220a02": "生，欲以一食供養十方各如恒河沙等諸",
    "T08n0223_001:0220a03": "佛及僧，當學般若波羅蜜。欲以一衣花香",
    "T08n0223_001:0220a04": "瓔珞、末香塗香燒香、燈燭幢幡花蓋等供養",
    "T08n0223_001:0220a05": "諸佛及僧，當學般若波羅蜜。「復次，舍利弗！",
    "T08n0223_001:0220a06": "菩薩摩訶薩欲使十方各如恒河沙等國土",
    "T08n0223_001:0220a07": "中眾生，悉具於戒、三昧、智慧、解脫、解脫知見，",
    "T08n0223_001:0220a08": "令得須陀洹果、斯陀含果、阿那含果、阿羅漢",
    "T08n0223_001:0220a09": "果，乃至令得無餘涅槃，當學般若波羅蜜。",
    "T08n0223_001:0220a10": "「復次，舍利弗！菩薩摩訶薩行般若波羅蜜布",
    "T08n0223_001:0220a11": "施時，應如是分別：『如是布施得大果報，",
    "T08n0223_001:0220a12": "如是布施得生剎利大姓、婆羅門大姓、居士",
    "T08n0223_001:0220a13": "大家，如是布施得生四天王天處、三十三天、",
    "T08n0223_001:0220a14": "夜摩天、兜率陀天、化樂天、他化自在天，因是",
    "T08n0223_001:0220a15": "布施得入初禪、二禪、三禪、四禪、無邊空處、無",
    "T08n0223_001:0220a16": "邊識處、無所有處、非有想非無想處，因是布",
    "T08n0223_001:0220a17": "施得生八聖道分，因是布施能得須陀",
    "T08n0223_001:0220a18": "洹道乃至佛道，當學般若波羅蜜。』「復次，舍利",
    "T08n0223_001:0220a19": "弗！菩薩摩訶薩行般若波羅蜜布施時，以",
    "T08n0223_001:0220a20": "慧方便力故，能具足檀那波羅蜜、尸羅波",
    "T08n0223_001:0220a21": "羅蜜、羼提波羅蜜、毘梨耶波羅蜜、禪那波羅蜜、",
    "T08n0223_001:0220a22": "般若波羅蜜。」舍利弗白佛言：「世尊！菩薩摩",
    "T08n0223_001:0220a23": "訶薩云何布施時以慧方便力故，具足檀",
    "T08n0223_001:0220a24": "那波羅蜜乃至般若波羅蜜？」佛告舍利弗：「施",
    "T08n0223_001:0220a25": "人、受人、財物不可得故，能具足檀那波",
    "T08n0223_001:0220a26": "羅蜜；罪、不罪不可得故，具足尸羅波羅蜜；",
    "T08n0223_001:0220a27": "心不動故，具足羼提波羅蜜；身心精進不懈",
    "T08n0223_001:0220a28": "怠故，具足毘梨耶波羅蜜；不亂不味故，具",
    "T08n0223_001:0220a29": "足禪那波羅蜜；知一切法不可得故，具足",
    "T08n0223_001:0220b01": "般若波羅蜜。「復次，舍利弗！菩薩摩訶薩欲得",
    "T08n0223_001:0220b02": "過去未來現在諸佛功德，當學般若波羅蜜。",
    "T08n0223_001:0220b03": "「復次，舍利弗！菩薩摩訶薩欲到有為、無為法",
    "T08n0223_001:0220b04": "彼岸，當學般若波羅蜜。菩薩摩訶薩欲知",
    "T08n0223_001:0220b05": "過去未來現在諸法如、法相、無生際者，當",
    "T08n0223_001:0220b06": "學般若波羅蜜。「復次，舍利弗！菩薩摩訶薩欲",
    "T08n0223_001:0220b07": "在一切聲聞、辟支佛前，欲給侍諸佛，欲",
    "T08n0223_001:0220b08": "為諸佛內眷屬，欲得大眷屬，欲得菩薩眷",
    "T08n0223_001:0220b09": "屬，欲淨報大施，當學般若波羅蜜。「復次，舍",
    "T08n0223_001:0220b10": "利弗！菩薩摩訶薩欲不起慳心、破戒心、瞋恚",
    "T08n0223_001:0220b11": "心、懈怠心、亂心、癡心者，當學般若波羅蜜。",
    "T08n0223_001:0220b12": "「復次，舍利弗！菩薩摩訶薩欲使一切眾生立",
    "T08n0223_001:0220b13": "於布施福處、持戒福處、修定福處、勸導福處，",
    "T08n0223_001:0220b14": "欲令眾生立於財福、法福者，當學般若",
    "T08n0223_001:0220b15": "波羅蜜。「復次，舍利弗！菩薩摩訶薩欲得五",
    "T08n0223_001:0220b16": "眼，當學般若波羅蜜。何等五眼？肉眼、天眼、",
    "T08n0223_001:0220b17": "慧眼、法眼、佛眼。菩薩摩訶薩欲以天眼見",
    "T08n0223_001:0220b18": "十方如恒河沙等國土中諸佛，欲以天耳",
    "T08n0223_001:0220b19": "聞十方諸佛所說法，欲知諸佛心，當學般",
    "T08n0223_001:0220b20": "若波羅蜜。欲聞十方諸佛所說法，聞已乃",
    "T08n0223_001:0220b21": "至阿耨多羅三藐三菩提不忘者，當學般",
    "T08n0223_001:0220b22": "若波羅蜜。「復次，舍利弗！菩薩摩訶薩欲見過",
    "T08n0223_001:0220b23": "去未來諸佛國土及見現在十方諸佛國土，",
    "T08n0223_001:0220b24": "當學般若波羅蜜。「復次，舍利弗！菩薩摩訶薩",
    "T08n0223_001:0220b25": "欲聞十方諸佛所說十二部經——修多羅、祇",
    "T08n0223_001:0220b26": "夜、受記經、伽陀、憂陀那、因緣經、阿波",
    "T08n0223_001:0220b27": "陀那、如是語經、本生經、方廣經、未曾有",
    "T08n0223_001:0220b28": "經、論議經，諸聲聞等聞與不聞，盡欲誦受",
    "T08n0223_001:0220b29": "持者，當學般若波羅蜜。十方如恒河沙等",
    "T08n0223_001:0220c01": "世界中，諸佛所說法，已說、今說、當說，聞已欲",
    "T08n0223_001:0220c02": "一切信持自行亦為他人說，當學般若波",
    "T08n0223_001:0220c03": "羅蜜。「復次，舍利弗！菩薩摩訶薩，過去諸佛已",
    "T08n0223_001:0220c04": "說、未來諸佛當說，欲聞，聞已自利亦利他",
    "T08n0223_001:0220c05": "人，當學般若波羅蜜。十方如恒河沙等諸",
    "T08n0223_001:0220c06": "世界中間闇處，日月所不照處，欲持光明",
    "T08n0223_001:0220c07": "普照者，當學般若波羅蜜。十方如恒河沙",
    "T08n0223_001:0220c08": "等世界中，無有佛名、法名、僧名，欲使一切",
    "T08n0223_001:0220c09": "眾生皆得正見聞三寶名者，當學般若波",
    "T08n0223_001:0220c10": "羅蜜。菩薩摩訶薩欲令十方如恒河沙等",
    "T08n0223_001:0220c11": "諸世界中眾生，以我力故，盲者得視、聾者得",
    "T08n0223_001:0220c12": "聽、狂者得念、裸者得衣、飢渴者得飽滿，當",
    "T08n0223_001:0220c13": "學般若波羅蜜。「復次，舍利弗！菩薩摩訶薩若",
    "T08n0223_001:0220c14": "欲令十方如恒河沙等世界中眾生諸在三",
    "T08n0223_001:0220c15": "惡趣者，以我力故皆得人身，當學般若波",
    "T08n0223_001:0220c16": "羅蜜。欲令十方如恒河沙等世界中眾生，",
    "T08n0223_001:0220c17": "以我力故，立於戒、三昧、智慧、解脫、解脫知見，",
    "T08n0223_001:0220c18": "令得須陀洹果乃至阿耨多羅三藐三菩提，",
    "T08n0223_001:0220c19": "當學般若波羅蜜。「復次，舍利弗！菩薩摩訶薩",
    "T08n0223_001:0220c20": "欲學諸佛威儀者，當學般若波羅蜜。菩",
    "T08n0223_001:0220c21": "薩摩訶薩欲得如象王視觀，當學般若波",
    "T08n0223_001:0220c22": "羅蜜。菩薩作是願：『使我行時離地四指、足",
    "T08n0223_001:0220c23": "不蹈地，我當共四天王天乃至阿迦尼吒",
    "T08n0223_001:0220c24": "天無量千萬億諸天眾，圍遶恭敬至菩提樹",
    "T08n0223_001:0220c25": "下。』當學般若波羅蜜。『我當於菩提樹下坐，",
    "T08n0223_001:0220c26": "四天王天乃至阿迦尼吒天，以天衣為座。』",
    "T08n0223_001:0220c27": "當學般若波羅蜜。『我得阿耨多羅三藐三菩",
    "T08n0223_001:0220c28": "提時，行住坐臥處欲使悉為金剛。』當學般",
    "T08n0223_001:0220c29": "若波羅蜜。「復次，舍利弗！菩薩摩訶薩欲出",
    "T08n0223_001:0221a01": "家日即成阿耨多羅三藐三菩提，即是日",
    "T08n0223_001:0221a02": "轉法輪，轉法輪時無量阿僧祇眾生遠塵",
    "T08n0223_001:0221a03": "離垢，諸法中得法眼淨，無量阿僧祇眾生一",
    "T08n0223_001:0221a04": "切法不受故，諸漏心得解脫，無量阿僧祇眾",
    "T08n0223_001:0221a05": "生於阿耨多羅三藐三菩提得不退轉，當",
    "T08n0223_001:0221a06": "學般若波羅蜜。我得阿耨多羅三藐三菩",
    "T08n0223_001:0221a07": "提時，以無量阿僧祇聲聞為僧，我一說法",
    "T08n0223_001:0221a08": "時便於座上盡得阿羅漢，當學般若波羅",
    "T08n0223_001:0221a09": "蜜。我當以無量阿僧祇菩薩摩訶薩為僧，",
    "T08n0223_001:0221a10": "我一說法時無量阿僧祇菩薩皆得阿惟",
    "T08n0223_001:0221a11": "越致，欲得壽命無量光明具足，當學般若",
    "T08n0223_001:0221a12": "波羅蜜。我成阿耨多羅三藐三菩提時，世界",
    "T08n0223_001:0221a13": "中無婬欲、瞋恚、愚癡亦無三毒之名，一切眾",
    "T08n0223_001:0221a14": "生成就如是智慧善、施善、戒善、定善、梵行善",
    "T08n0223_001:0221a15": "不嬈眾生，當學般若波羅蜜。使我般涅槃",
    "T08n0223_001:0221a16": "後，法無滅盡亦無滅盡之名，當學般若波",
    "T08n0223_001:0221a17": "羅蜜。我得阿耨多羅三藐三菩提時，十方如",
    "T08n0223_001:0221a18": "恒河沙等世界中眾生聞我名者，必得阿耨",
    "T08n0223_001:0221a19": "多羅三藐三菩提。欲得如是等功德者，當",
    "T08n0223_001:0221a20": "學般若波羅蜜。」◎",
    "T08n0223_001:0221a21": "◎摩訶般若波羅蜜經奉鉢品第二",
    "T08n0223_001:0221a22": "佛告舍利弗：「若菩薩摩訶薩行般若波羅蜜",
    "T08n0223_001:0221a23": "能作是功德，是時四天王皆大歡喜，意念言：",
    "T08n0223_001:0221a24": "『我等當以四鉢奉上菩薩，如前天王奉先",
    "T08n0223_001:0221a25": "佛鉢。』三十三天乃至他化自在天亦皆歡喜，",
    "T08n0223_001:0221a26": "意念言：『我等當給侍供養菩薩，減損阿修",
    "T08n0223_001:0221a27": "羅種，增益諸天眾。』三千大千國土四天王天",
    "T08n0223_001:0221a28": "乃至阿迦尼吒天皆大歡喜，意念言：『我等當",
    "T08n0223_001:0221a29": "請是菩薩轉法輪。』舍利弗！是菩薩摩訶薩",
    "T08n0223_001:0221b01": "行般若波羅蜜增益六波羅蜜時，諸善男",
    "T08n0223_001:0221b02": "子、善女人各各歡喜，念言：『我等當為是人",
    "T08n0223_001:0221b03": "作父母妻子、親族知識。』爾時四天王天乃至",
    "T08n0223_001:0221b04": "阿迦尼吒天皆大歡喜，各自念言：『我等當作",
    "T08n0223_001:0221b05": "方便，令是菩薩離於婬欲，從初發意常作",
    "T08n0223_001:0221b06": "童真，莫使與色欲共會，若受五欲障生",
    "T08n0223_001:0221b07": "梵天，何況阿耨多羅三藐三菩提。』以是故，",
    "T08n0223_001:0221b08": "舍利弗！菩薩摩訶薩斷婬欲出家者，應得",
    "T08n0223_001:0221b09": "阿耨多羅三藐三菩提非不斷。」舍利弗白佛",
    "T08n0223_001:0221b10": "言：「世尊！菩薩摩訶薩要當有父母妻子、親",
    "T08n0223_001:0221b11": "族知識耶？」佛告舍利弗：「或有菩薩有父母",
    "T08n0223_001:0221b12": "妻子、親族知識。或有菩薩從初發心斷婬",
    "T08n0223_001:0221b13": "欲修童真行，乃至得阿耨多羅三藐三菩",
    "T08n0223_001:0221b14": "提不犯色欲。或有菩薩方便力故受五欲",
    "T08n0223_001:0221b15": "已，出家得阿耨多羅三藐三菩提。譬如幻",
    "T08n0223_001:0221b16": "師若幻弟子，善知幻法幻作五欲於中共",
    "T08n0223_001:0221b17": "相娛樂。於汝意云何，是人於此五欲頗",
    "T08n0223_001:0221b18": "有實受不？」舍利弗言：「不也，世尊！」佛告舍",
    "T08n0223_001:0221b19": "利弗：「菩薩摩訶薩以方便力故化作五欲，",
    "T08n0223_001:0221b20": "於中受樂成就眾生，亦復如是。是菩薩摩",
    "T08n0223_001:0221b21": "訶薩不染於欲，種種因緣毀呰五欲，欲為",
    "T08n0223_001:0221b22": "熾然、欲為穢惡、欲為毀壞、欲為如怨。是故，",
    "T08n0223_001:0221b23": "舍利弗！當知菩薩為眾生故受五欲。」",
    "T08n0223_001:0221b24": "舍利弗白佛言：「菩薩摩訶薩云何應行般",
    "T08n0223_001:0221b25": "若波羅蜜？」佛告舍利弗：「菩薩摩訶薩行般若",
    "T08n0223_001:0221b26": "波羅蜜時，不見菩薩、不見菩薩字，不見",
    "T08n0223_001:0221b27": "般若波羅蜜，亦不見我行般若波羅蜜，亦",
    "T08n0223_001:0221b28": "不見我不行般若波羅蜜。何以故？菩薩、菩",
    "T08n0223_001:0221b29": "薩字性空，空中無色，無受想行識；離色亦",
    "T08n0223_001:0221c01": "無空，離受想行識亦無空。色即是空，空",
    "T08n0223_001:0221c02": "即是色；受想行識即是空，空即是識。何以故？",
    "T08n0223_001:0221c03": "舍利弗！但有名字故謂為菩提，但有名字",
    "T08n0223_001:0221c04": "故謂為菩薩，但有名字故謂為空。所以者",
    "T08n0223_001:0221c05": "何？諸法實性無生無滅、無垢無淨故。菩",
    "T08n0223_001:0221c06": "薩摩訶薩如是行，亦不見生亦不見滅，亦",
    "T08n0223_001:0221c07": "不見垢亦不見淨。何以故？名字是因緣和",
    "T08n0223_001:0221c08": "合作法，但分別憶想假名說。是故菩薩摩訶",
    "T08n0223_001:0221c09": "薩行般若波羅蜜時，不見一切名字，不見",
    "T08n0223_001:0221c10": "故不著。」",
    "T08n0223_001:0221c11": "摩訶般若波羅蜜經習應品第三(丹本名為習相應品)",
    "T08n0223_001:0221c12": "佛告舍利弗：「菩薩摩訶薩行般若波羅蜜",
    "T08n0223_001:0221c13": "時，應如是思惟：『菩薩但有名字，佛亦但",
    "T08n0223_001:0221c14": "有字，般若波羅蜜亦但有字，色但有字，受",
    "T08n0223_001:0221c15": "想行識亦但有字。』舍利弗！如我但有字，一",
    "T08n0223_001:0221c16": "切我常不可得。眾生、壽者、命者、生者、養育",
    "T08n0223_001:0221c17": "眾數人者，作者、使作者，起者、使起者，受者、",
    "T08n0223_001:0221c18": "使受者，知者、見者，是一切皆不可得。不可",
    "T08n0223_001:0221c19": "得空故，但以名字說。菩薩摩訶薩亦如是",
    "T08n0223_001:0221c20": "行般若波羅蜜，不見我、不見眾生，乃至不",
    "T08n0223_001:0221c21": "見知者、見者，所說名字亦不可見。菩薩摩",
    "T08n0223_001:0221c22": "訶薩作如是行般若波羅蜜，除佛智慧，過",
    "T08n0223_001:0221c23": "一切聲聞、辟支佛上，用不可得空故。所以",
    "T08n0223_001:0221c24": "者何？是菩薩摩訶薩諸名字法、名字所著處，",
    "T08n0223_001:0221c25": "亦不可得故。舍利弗！菩薩摩訶薩能如是",
    "T08n0223_001:0221c26": "行，為行般若波羅蜜。譬如滿閻浮提竹",
    "T08n0223_001:0221c27": "麻稻茅，諸比丘其數如是，智慧如舍利弗、",
    "T08n0223_001:0221c28": "目揵連等，欲比菩薩行般若波羅蜜智慧，",
    "T08n0223_001:0221c29": "百分不及一，千分百千億分乃至算數、譬",
    "T08n0223_001:0222a01": "喻所不能及。何以故？菩薩摩訶薩用智慧",
    "T08n0223_001:0222a02": "度脫一切眾生故。舍利弗！置滿閻浮提如",
    "T08n0223_001:0222a03": "舍利弗、目揵連等。若滿三千大千國土如",
    "T08n0223_001:0222a04": "舍利弗、目揵連等，復置是事。若滿十方如",
    "T08n0223_001:0222a05": "恒河沙等國土如舍利弗、目揵連等智慧，",
    "T08n0223_001:0222a06": "欲比菩薩行般若波羅蜜智慧，百分不及",
    "T08n0223_001:0222a07": "一，千分百千億分乃至算數、譬喻所不能",
    "T08n0223_001:0222a08": "及。「復次，舍利弗！菩薩摩訶薩行般若波羅",
    "T08n0223_001:0222a09": "蜜一日修智慧，出過一切聲聞、辟支佛上。」",
    "T08n0223_001:0222a10": "舍利弗白佛言：「世尊！聲聞所有智慧，若須",
    "T08n0223_001:0222a11": "陀洹、斯陀含、阿那含、阿羅漢、辟支佛智慧、佛智",
    "T08n0223_001:0222a12": "慧，是諸眾智無有差別，不相違背無生性",
    "T08n0223_001:0222a13": "空。若法不相違背無生性空，是法無有別",
    "T08n0223_001:0222a14": "異。云何世尊言菩薩摩訶薩行般若波羅蜜",
    "T08n0223_001:0222a15": "一日修智慧出過聲聞、辟支佛上？」佛告舍",
    "T08n0223_001:0222a16": "利弗：「於汝意云何？菩薩摩訶薩行般若波",
    "T08n0223_001:0222a17": "羅蜜一日修智慧，心念：『我行道慧益一切",
    "T08n0223_001:0222a18": "眾生，當以一切種智知一切法，度一切眾",
    "T08n0223_001:0222a19": "生。』諸聲聞、辟支佛智慧，為有是事不？」舍利",
    "T08n0223_001:0222a20": "弗言：「不也，世尊！」「舍利弗！於汝意云何？諸",
    "T08n0223_001:0222a21": "聲聞、辟支佛頗有是念：『我等當得阿耨多羅",
    "T08n0223_001:0222a22": "三藐三菩提，度一切眾生，令得無餘涅槃",
    "T08n0223_001:0222a23": "不？』」舍利弗言：「不也，世尊！」佛告舍利弗：「以",
    "T08n0223_001:0222a24": "是因緣故，當知諸聲聞、辟支佛智慧，欲比",
    "T08n0223_001:0222a25": "菩薩摩訶薩智慧，百分不及一，千分百千",
    "T08n0223_001:0222a26": "億分乃至算數、譬喻所不能及。舍利弗！",
    "T08n0223_001:0222a27": "於汝意云何？諸聲聞、辟支佛頗有是念：『我",
    "T08n0223_001:0222a28": "行六波羅蜜成就眾生、莊嚴國土，具佛",
    "T08n0223_001:0222a29": "十力、四無所畏、四無閡智、十八不共法，度脫",
    "T08n0223_001:0222b01": "無量阿僧祇眾生，令得涅槃不？』」舍利弗言：",
    "T08n0223_001:0222b02": "「不也，世尊！」佛告舍利弗：「菩薩摩訶薩能作",
    "T08n0223_001:0222b03": "是念：『我當行六波羅蜜乃至十八不共法，",
    "T08n0223_001:0222b04": "成阿耨多羅三藐三菩提，度脫無量阿僧祇",
    "T08n0223_001:0222b05": "眾生令得涅槃。』譬如螢火蟲不作是念：",
    "T08n0223_001:0222b06": "『我力能照閻浮提普令大明。』諸阿羅漢、辟支",
    "T08n0223_001:0222b07": "佛亦如是，不作是念：『我等行六波羅蜜乃",
    "T08n0223_001:0222b08": "至十八不共法，得阿耨多羅三藐三菩提，度",
    "T08n0223_001:0222b09": "脫無量阿僧祇眾生令得涅槃。』舍利弗！譬",
    "T08n0223_001:0222b10": "如日出時，光明遍照，閻浮提無不蒙明者。",
    "T08n0223_001:0222b11": "菩薩摩訶薩亦如是。行六波羅蜜乃至十八",
    "T08n0223_001:0222b12": "不共法，得阿耨多羅三藐三菩提，度脫無量",
    "T08n0223_001:0222b13": "阿僧祇眾生令得涅槃。」舍利弗白佛言：「云",
    "T08n0223_001:0222b14": "何菩薩摩訶薩過聲聞、辟支佛地，住阿惟",
    "T08n0223_001:0222b15": "越致地，淨於佛道？」佛告舍利弗：「菩薩摩訶",
    "T08n0223_001:0222b16": "薩從初發意行六波羅蜜，住空、無相、無作",
    "T08n0223_001:0222b17": "法，能過一切聲聞、辟支佛地，住阿惟越致",
    "T08n0223_001:0222b18": "地，淨於佛道。」舍利弗白佛言：「菩薩摩訶薩",
    "T08n0223_001:0222b19": "住何等地，能為諸聲聞、辟支佛作福田？」佛",
    "T08n0223_001:0222b20": "告舍利弗：「菩薩摩訶薩從初發意行六波",
    "T08n0223_001:0222b21": "羅蜜，乃至坐道場，於其中間常為諸聲聞、",
    "T08n0223_001:0222b22": "辟支佛作福田。何以故？以有菩薩摩訶薩",
    "T08n0223_001:0222b23": "因緣故，世間諸善法生。何等是善法？所謂",
    "T08n0223_001:0222b24": "十善道、五戒、八分成就齋，四禪、四無量心、四",
    "T08n0223_001:0222b25": "無色定，四念處、四正勤、四如意足、五根、五力、",
    "T08n0223_001:0222b26": "七覺分、八聖道分，盡現於世。以菩薩因緣",
    "T08n0223_001:0222b27": "故，六波羅蜜、十八空，佛十力、四無所畏、四無",
    "T08n0223_001:0222b28": "閡智、十八不共法、大慈大悲、一切種智，盡",
    "T08n0223_001:0222b29": "現於世。以菩薩因緣故，有剎利大姓、婆羅",
    "T08n0223_001:0222c01": "門大姓、居士大家，四天王天乃至非有想非",
    "T08n0223_001:0222c02": "無想天，皆現於世。以菩薩因緣故，有須陀",
    "T08n0223_001:0222c03": "洹、斯陀含、阿那含、阿羅漢、辟支佛、佛，皆現於",
    "T08n0223_001:0222c04": "世。」舍利弗白佛言：「菩薩摩訶薩淨畢施福",
    "T08n0223_001:0222c05": "不？」佛言：「不也。何以故？本已淨畢故。舍利弗！",
    "T08n0223_001:0222c06": "菩薩摩訶薩為大施主。施何等？施諸善法。",
    "T08n0223_001:0222c07": "何等善法？十善道、五戒乃至十八不共法、一",
    "T08n0223_001:0222c08": "切種智，以是施與。」舍利弗白佛言：「世尊！菩",
    "T08n0223_001:0222c09": "薩摩訶薩云何習應般若波羅蜜與般若波",
    "T08n0223_001:0222c10": "羅蜜相應？」佛告舍利弗：「菩薩摩訶薩習應",
    "T08n0223_001:0222c11": "色空，是名與般若波羅蜜相應。習應受想",
    "T08n0223_001:0222c12": "行識空，是名與般若波羅蜜相應。復次，舍",
    "T08n0223_001:0222c13": "利弗！菩薩摩訶薩習應眼空，是名與般若",
    "T08n0223_001:0222c14": "波羅蜜相應。習應耳鼻舌身心空，是名與",
    "T08n0223_001:0222c15": "般若波羅蜜相應。習應色空，是名與般若",
    "T08n0223_001:0222c16": "波羅蜜相應。習應聲香味觸法空，是名與",
    "T08n0223_001:0222c17": "般若波羅蜜相應。習應眼界空、色界空、眼識",
    "T08n0223_001:0222c18": "界空，是名與般若波羅蜜相應。習應耳聲",
    "T08n0223_001:0222c19": "識、鼻香識、舌味識、身觸識、意法識界",
    "T08n0223_001:0222c20": "空，是名與般若波羅蜜相應。習應苦空，是",
    "T08n0223_001:0222c21": "名與般若波羅蜜相應。習應集滅道空，是",
    "T08n0223_001:0222c22": "名與般若波羅蜜相應。習應無明空，是",
    "T08n0223_001:0222c23": "名與般若波羅蜜相應。習應行、識、名色、六",
    "T08n0223_001:0222c24": "入、觸、受、愛、取、有、生、老死空，是名與般若波羅",
    "T08n0223_001:0222c25": "蜜相應。習應一切諸法空，若有為、若無為，",
    "T08n0223_001:0222c26": "是名與般若波羅蜜相應。復次，舍利弗！菩",
    "T08n0223_001:0222c27": "薩摩訶薩習應性空，是名與般若波羅蜜",
    "T08n0223_001:0222c28": "相應。如是，舍利弗！菩薩摩訶薩行般若波羅",
    "T08n0223_001:0222c29": "蜜習應七空，所謂性空、自相空、諸法空、無所",
    "T08n0223_001:0223a01": "得空、無法空、有法空、無法有法空，是名與般",
    "T08n0223_001:0223a02": "若波羅蜜相應。」佛告舍利弗：「菩薩摩訶薩",
    "T08n0223_001:0223a03": "習應七空時，不見色若相應若不相應，不",
    "T08n0223_001:0223a04": "見受想行識若相應若不相應，不見色若",
    "T08n0223_001:0223a05": "生相若滅相，不見受想行識若生相若滅相，",
    "T08n0223_001:0223a06": "不見色若垢相若淨相，不見受想行識若",
    "T08n0223_001:0223a07": "垢相若淨相，不見色與受合，不見受與想",
    "T08n0223_001:0223a08": "合，不見想與行合，不見行與識合。何以",
    "T08n0223_001:0223a09": "故？無有法與法合者，其性空故。舍利弗！",
    "T08n0223_001:0223a10": "色空中無有色，受想行識空中無有識。舍",
    "T08n0223_001:0223a11": "利弗！色空故無惱壞相，受空故無受相，想",
    "T08n0223_001:0223a12": "空故無知相，行空故無作相，識空故無覺",
    "T08n0223_001:0223a13": "相。何以故？舍利弗！色不異空、空不異色，",
    "T08n0223_001:0223a14": "色即是空、空即是色，受想行識亦如是。舍利",
    "T08n0223_001:0223a15": "弗！是諸法空相，不生不滅、不垢不淨、不",
    "T08n0223_001:0223a16": "增不減。是空法非過去、非未來、非現在，",
    "T08n0223_001:0223a17": "是故空中無色，無受想行識，無眼耳鼻舌身",
    "T08n0223_001:0223a18": "意，無色聲香味觸法，無眼界乃至無意識",
    "T08n0223_001:0223a19": "界，亦無無明亦無無明盡，乃至亦無老死",
    "T08n0223_001:0223a20": "亦無老死盡，無苦集滅道，亦無智亦無得，",
    "T08n0223_001:0223a21": "亦無須陀洹無須陀洹果，無斯陀含無斯",
    "T08n0223_001:0223a22": "陀含果，無阿那含無阿那含果，無阿羅漢",
    "T08n0223_001:0223a23": "無阿羅漢果，無辟支佛無辟支佛道，無",
    "T08n0223_001:0223a24": "佛亦無佛道。舍利弗！菩薩摩訶薩如是習",
    "T08n0223_001:0223a25": "應，是名與般若波羅蜜相應。舍利弗！是菩",
    "T08n0223_001:0223a26": "薩摩訶薩行般若波羅蜜，不見般若波羅",
    "T08n0223_001:0223a27": "蜜若相應若不相應，不見檀那波羅蜜、尸",
    "T08n0223_001:0223a28": "羅波羅蜜、羼提波羅蜜、毘梨耶波羅蜜、禪那波",
    "T08n0223_001:0223a29": "羅蜜若相應若不相應，亦不見色若相應",
    "T08n0223_001:0223b01": "若不相應，不見受想行識若相應若不相",
    "T08n0223_001:0223b02": "應，不見眼乃至意、色乃至法，眼色識界乃至",
    "T08n0223_001:0223b03": "意法識界若相應若不相應，不見四念處",
    "T08n0223_001:0223b04": "乃至八聖道分、佛十力乃至一切種智若相",
    "T08n0223_001:0223b05": "應若不相應。如是，舍利弗！當知菩薩摩訶薩",
    "T08n0223_001:0223b06": "與般若波羅蜜相應。「復次，舍利弗！菩薩摩訶",
    "T08n0223_001:0223b07": "薩行般若波羅蜜時，空不與空合，無相不",
    "T08n0223_001:0223b08": "與無相合，無作不與無作合。何以故？空、無",
    "T08n0223_001:0223b09": "相、無作無有合與不合。舍利弗！菩薩摩",
    "T08n0223_001:0223b10": "訶薩如是習應，是名與般若波羅蜜相應。",
    "T08n0223_001:0223b11": "「復次，舍利弗！菩薩摩訶薩行般若波羅蜜時，",
    "T08n0223_001:0223b12": "入諸法自相空，入已，色不作合不作不合，",
    "T08n0223_001:0223b13": "受想行識不作合不作不合，色不與前際",
    "T08n0223_001:0223b14": "合。何以故？不見前際故。色不與後際合。",
    "T08n0223_001:0223b15": "何以故？不見後際故。色不與現在合。何",
    "T08n0223_001:0223b16": "以故？不見現在故。受想行識亦如是。「復次，",
    "T08n0223_001:0223b17": "舍利弗！菩薩摩訶薩行般若波羅蜜，前際不",
    "T08n0223_001:0223b18": "與後際合，後際不與前際合，現在不與",
    "T08n0223_001:0223b19": "前際後際合，前際後際亦不與現在合，三",
    "T08n0223_001:0223b20": "際名空故。舍利弗！菩薩摩訶薩如是習應",
    "T08n0223_001:0223b21": "者，是名與般若波羅蜜相應。「復次，舍利弗！",
    "T08n0223_001:0223b22": "菩薩摩訶薩行般若波羅蜜，薩婆若不與過",
    "T08n0223_001:0223b23": "去世合。何以故？過去世不可見，何況薩婆",
    "T08n0223_001:0223b24": "若與過去世合。薩婆若不與未來世合。何",
    "T08n0223_001:0223b25": "以故？未來世不可見，何況薩婆若與未來",
    "T08n0223_001:0223b26": "世合。薩婆若不與現在世合。何以故？現在",
    "T08n0223_001:0223b27": "世不可見，何況薩婆若與現在世合。舍利",
    "T08n0223_001:0223b28": "弗！菩薩摩訶薩如是習應，是名與般若波",
    "T08n0223_001:0223b29": "羅蜜相應。「復次，舍利弗！菩薩摩訶薩行般若",
    "T08n0223_001:0223c01": "波羅蜜，色不與薩婆若合，色不可見故。受",
    "T08n0223_001:0223c02": "想行識亦如是。眼不與薩婆若合，眼不可",
    "T08n0223_001:0223c03": "見故。耳鼻舌身意亦如是。色不與薩婆若",
    "T08n0223_001:0223c04": "合，色不可見故。聲香味觸法亦如是。舍利",
    "T08n0223_001:0223c05": "弗！菩薩摩訶薩如是習應，是名與般若波",
    "T08n0223_001:0223c06": "羅蜜相應。「復次，舍利弗！菩薩摩訶薩行般若",
    "T08n0223_001:0223c07": "波羅蜜，檀那波羅蜜不與薩婆若合，檀那",
    "T08n0223_001:0223c08": "波羅蜜不可見故。乃至般若波羅蜜亦如是。",
    "T08n0223_001:0223c09": "四念處不與薩婆若合，四念處不可見故。",
    "T08n0223_001:0223c10": "乃至八聖道分亦如是。佛十力乃至十八不",
    "T08n0223_001:0223c11": "共法不與薩婆若合，佛十力乃至十八不共",
    "T08n0223_001:0223c12": "法不可見故。舍利弗！菩薩摩訶薩如是習",
    "T08n0223_001:0223c13": "應，是名與般若波羅蜜相應。「復次，舍利弗！",
    "T08n0223_001:0223c14": "菩薩摩訶薩行般若波羅蜜，佛不與薩婆",
    "T08n0223_001:0223c15": "若合，薩婆若不與佛合。菩提不與薩婆若",
    "T08n0223_001:0223c16": "合，薩婆若不與菩提合。何以故？佛即是薩",
    "T08n0223_001:0223c17": "婆若，薩婆若即是佛。菩提即是薩婆若，薩婆",
    "T08n0223_001:0223c18": "若即是菩提。舍利弗！菩薩摩訶薩行般若波",
    "T08n0223_001:0223c19": "羅蜜如是習應，是名與般若波羅蜜相應。",
    "T08n0223_001:0223c20": "「復次，舍利弗！菩薩摩訶薩行般若波羅蜜，不",
    "T08n0223_001:0223c21": "習色有不習色無，受想行識亦如是。不",
    "T08n0223_001:0223c22": "習色有常不習色無常，受想行識亦如是。",
    "T08n0223_001:0223c23": "不習色苦不習色樂，受想行識亦如是。",
    "T08n0223_001:0223c24": "不習色我不習色非我，受想行識亦如是。",
    "T08n0223_001:0223c25": "不習色寂滅不習色不寂滅，受想行識亦",
    "T08n0223_001:0223c26": "如是。不習色空不習色非空，受想行識亦",
    "T08n0223_001:0223c27": "如是。不習色有相不習色無相，受想行識",
    "T08n0223_001:0223c28": "亦如是。不習色有作不習色無作，受想行",
    "T08n0223_001:0223c29": "識亦如是。是菩薩摩訶薩行般若波羅蜜時",
    "T08n0223_001:0224a01": "不作是念：『我行般若波羅蜜、不行般若波",
    "T08n0223_001:0224a02": "羅蜜、非行非不行般若波羅蜜。』舍利弗！菩",
    "T08n0223_001:0224a03": "薩摩訶薩如是習應，是名與般若波羅蜜",
    "T08n0223_001:0224a04": "相應。「復次，舍利弗！菩薩摩訶薩不為般若波",
    "T08n0223_001:0224a05": "羅蜜故行般若波羅蜜，不為檀那波羅蜜、",
    "T08n0223_001:0224a06": "尸羅波羅蜜、羼提波羅蜜、毘梨耶波羅蜜、禪",
    "T08n0223_001:0224a07": "那波羅蜜故行般若波羅蜜，不為阿惟越",
    "T08n0223_001:0224a08": "致地故行般若波羅蜜，不為成就眾生故",
    "T08n0223_001:0224a09": "行般若波羅蜜，不為淨佛國土故行般若",
    "T08n0223_001:0224a10": "波羅蜜，不為佛十力、四無所畏、四無閡",
    "T08n0223_001:0224a11": "智、十八不共法故行般若波羅蜜，不為內",
    "T08n0223_001:0224a12": "空故行般若波羅蜜，不為外空、內外空、空",
    "T08n0223_001:0224a13": "空、大空、第一義空、有為空、無為空、畢竟空、無始",
    "T08n0223_001:0224a14": "空、散空、性空、諸法空、自相空、不可得空、無法空、",
    "T08n0223_001:0224a15": "有法空、無法有法空故行般若波羅蜜，不",
    "T08n0223_001:0224a16": "為如、法性、實際故行般若波羅蜜。何以故？",
    "T08n0223_001:0224a17": "是菩薩摩訶薩行般若波羅蜜時，不壞諸",
    "T08n0223_001:0224a18": "法相故。如是習應，是名與般若波羅蜜相",
    "T08n0223_001:0224a19": "應。「復次，舍利弗！菩薩摩訶薩行般若波羅蜜，",
    "T08n0223_001:0224a20": "不為如意神通故行般若波羅蜜，不為天",
    "T08n0223_001:0224a21": "耳故、不為他心智故、不為宿命智故、不",
    "T08n0223_001:0224a22": "為天眼故、不為漏盡神通故行般若波羅",
    "T08n0223_001:0224a23": "蜜。何以故？菩薩摩訶薩行般若波羅蜜，尚不",
    "T08n0223_001:0224a24": "見般若波羅蜜，何況見菩薩神通。舍利弗！",
    "T08n0223_001:0224a25": "菩薩摩訶薩如是行，是名與般若波羅蜜",
    "T08n0223_001:0224a26": "相應。「復次，舍利弗！菩薩摩訶薩行般若波羅",
    "T08n0223_001:0224a27": "蜜，不作是念：『我以如意神通飛到東方，",
    "T08n0223_001:0224a28": "供養恭敬如恒河沙等諸佛。』南西北方四維",
    "T08n0223_001:0224a29": "上下亦如是。「復次，舍利弗！菩薩摩訶薩行",
    "T08n0223_001:0224b01": "般若波羅蜜，不作是念：『我以天耳聞十方",
    "T08n0223_001:0224b02": "諸佛所說法。』不作是念：『我以他心智知十",
    "T08n0223_001:0224b03": "方眾生心所念。』不作是念：『我以宿命通",
    "T08n0223_001:0224b04": "知十方眾生宿命所作。』不作是念：『我以天",
    "T08n0223_001:0224b05": "眼見十方眾生死此生彼。』舍利弗！菩薩",
    "T08n0223_001:0224b06": "摩訶薩如是行，是名與般若波羅蜜相應，",
    "T08n0223_001:0224b07": "亦能度無量阿僧祇眾生。舍利弗！菩薩摩",
    "T08n0223_001:0224b08": "訶薩能如是行般若波羅蜜，惡魔不能得",
    "T08n0223_001:0224b09": "其便，世間眾事所欲隨意，十方各如恒河沙",
    "T08n0223_001:0224b10": "等諸佛皆悉擁護是菩薩，令不墮聲聞、辟",
    "T08n0223_001:0224b11": "支佛地。四天王天乃至阿迦尼吒天皆亦擁",
    "T08n0223_001:0224b12": "護是菩薩，不令有閡。是菩薩所有重罪現",
    "T08n0223_001:0224b13": "世輕受。何以故？是菩薩摩訶薩用普慈加",
    "T08n0223_001:0224b14": "眾生故。舍利弗！菩薩摩訶薩如是行，是名",
    "T08n0223_001:0224b15": "與般若波羅蜜相應。「復次，舍利弗！菩薩摩訶",
    "T08n0223_001:0224b16": "薩行般若波羅蜜時，疾得諸陀羅尼門、諸",
    "T08n0223_001:0224b17": "三昧門，所生處常值諸佛，乃至阿耨多羅三",
    "T08n0223_001:0224b18": "藐三菩提初不離見佛。舍利弗！菩薩摩訶",
    "T08n0223_001:0224b19": "薩如是習應，是名與般若波羅蜜相應。「復",
    "T08n0223_001:0224b20": "次，舍利弗！菩薩摩訶薩行般若波羅蜜時，",
    "T08n0223_001:0224b21": "不作是念：『有法與法若合若不合、若等若",
    "T08n0223_001:0224b22": "不等。』何以故？是菩薩摩訶薩不見是法與",
    "T08n0223_001:0224b23": "餘法若合若不合、若等若不等。舍利弗！菩",
    "T08n0223_001:0224b24": "薩摩訶薩如是習應，是名與般若波羅蜜",
    "T08n0223_001:0224b25": "相應。「復次，舍利弗！菩薩摩訶薩行般若波羅",
    "T08n0223_001:0224b26": "蜜，不作是念：『我當疾得法性若不得。』何",
    "T08n0223_001:0224b27": "以故？法性非得相故。舍利弗！菩薩摩訶薩",
    "T08n0223_001:0224b28": "如是習應，是名與般若波羅蜜相應。「復次，",
    "T08n0223_001:0224b29": "舍利弗！菩薩摩訶薩行般若波羅蜜時，不",
    "T08n0223_001:0224c01": "見有法出法性者。如是習應，是名與般",
    "T08n0223_001:0224c02": "若波羅蜜相應。「復次，舍利弗！菩薩摩訶薩行",
    "T08n0223_001:0224c03": "般若波羅蜜時，不作是念：『法性分別諸法。』",
    "T08n0223_001:0224c04": "如是習應，是名與般若波羅蜜相應。「復次，",
    "T08n0223_001:0224c05": "舍利弗！菩薩摩訶薩行般若波羅蜜時，不",
    "T08n0223_001:0224c06": "作是念：『是法能得法性若不得。』何以故？是",
    "T08n0223_001:0224c07": "菩薩不見用是法能得法性若不得。舍利",
    "T08n0223_001:0224c08": "弗！菩薩摩訶薩如是習應，是名與般若波",
    "T08n0223_001:0224c09": "羅蜜相應。「復次，舍利弗！菩薩摩訶薩行般若",
    "T08n0223_001:0224c10": "波羅蜜時，法性不與空合，空不與法性",
    "T08n0223_001:0224c11": "合。如是習應，是名與般若波羅蜜相應。「復",
    "T08n0223_001:0224c12": "次，舍利弗！菩薩摩訶薩行般若波羅蜜時，",
    "T08n0223_001:0224c13": "眼界不與空合、空不與眼界合，色界不與",
    "T08n0223_001:0224c14": "空合、空不與色界合，眼識界不與空合、",
    "T08n0223_001:0224c15": "空不與眼識界合，乃至意界不與空合、空",
    "T08n0223_001:0224c16": "不與意界合，法界不與空合、空不與法",
    "T08n0223_001:0224c17": "界合，意識界不與空合、空不與意識界",
    "T08n0223_001:0224c18": "合。是故，舍利弗！是空相應名為第一相應。舍",
    "T08n0223_001:0224c19": "利弗！空行菩薩摩訶薩不墮聲聞、辟支佛",
    "T08n0223_001:0224c20": "地，能淨佛土、成就眾生，疾得阿耨多羅三",
    "T08n0223_001:0224c21": "藐三菩提。舍利弗！諸相應中般若波羅蜜相",
    "T08n0223_001:0224c22": "應為最第一，最尊最勝最妙，為無有上。何",
    "T08n0223_001:0224c23": "以故？是菩薩摩訶薩行般若波羅蜜相應，",
    "T08n0223_001:0224c24": "所謂空、無相、無作故，當知是菩薩如受記",
    "T08n0223_001:0224c25": "無異、若近受記。舍利弗！菩薩摩訶薩如是",
    "T08n0223_001:0224c26": "相應者，能為無量阿僧祇眾生作益厚。是",
    "T08n0223_001:0224c27": "菩薩摩訶薩亦不作是念：『我與般若波羅",
    "T08n0223_001:0224c28": "蜜相應，諸佛當授我記，我當近受記，我",
    "T08n0223_001:0224c29": "當淨佛土，我得阿耨多羅三藐三菩提",
    "T08n0223_001:0225a01": "當轉法輪。』何以故？是菩薩摩訶薩不見有",
    "T08n0223_001:0225a02": "法出法性者，亦不見有法行般若波羅",
    "T08n0223_001:0225a03": "蜜，亦不見有法諸佛授記，亦不見有法",
    "T08n0223_001:0225a04": "得阿耨多羅三藐三菩提。何以故？菩薩摩訶",
    "T08n0223_001:0225a05": "薩行般若波羅蜜時，不生我相、眾生相乃",
    "T08n0223_001:0225a06": "至知者、見者相。何以故？眾生畢竟不生不滅",
    "T08n0223_001:0225a07": "故，眾生無有生無有滅。若法無有生相、",
    "T08n0223_001:0225a08": "無有滅相，云何有法當行般若波羅蜜？如",
    "T08n0223_001:0225a09": "是，舍利弗！菩薩摩訶薩不見眾生故，為行",
    "T08n0223_001:0225a10": "般若波羅蜜。眾生不受故、眾生空故、眾生不",
    "T08n0223_001:0225a11": "可得故、眾生離故，為行般若波羅蜜。舍利",
    "T08n0223_001:0225a12": "弗！菩薩摩訶薩於諸相應中為最第一相應，",
    "T08n0223_001:0225a13": "所謂空相應，是空相應勝餘相應。菩薩摩訶",
    "T08n0223_001:0225a14": "薩如是習空，能生大慈大悲。菩薩摩訶薩",
    "T08n0223_001:0225a15": "如是習相應，不生慳心、不生犯戒心、不",
    "T08n0223_001:0225a16": "生瞋心、不生懈怠心、不生亂心、不生無",
    "T08n0223_001:0225a17": "智心。」",
    "T08n0223_001:0225a18": "摩訶般若經卷第一"
}