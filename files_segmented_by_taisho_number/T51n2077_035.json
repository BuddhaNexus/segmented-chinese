{
    "T51n2077_035:0706b22": "續傳燈錄卷第三十五",
    "T51n2077_035:0706b24": "大鑑下第十八世",
    "T51n2077_035:0706b25": "育王光禪師法嗣",
    "T51n2077_035:0706b26": "杭州靈隱妙峯善禪師。吳興劉氏子。其先居",
    "T51n2077_035:0706b27": "彭城後徙吳興。高曾大父父皆登膴仕。師生",
    "T51n2077_035:0706b28": "紈綺中姿性高潔。年十三即辭家祝髮。受業",
    "T51n2077_035:0706b29": "德清齊政院。其師教以經論。一見輒了大意。",
    "T51n2077_035:0706c01": "乃遍參諸大老。時佛照光禪師唱道鄮山。師",
    "T51n2077_035:0706c02": "往參禮。以風幡語直箭鋒機蒙印可。贈以偈",
    "T51n2077_035:0706c03": "曰。今日與君通一線。斬釘截鐵起吾宗。自是",
    "T51n2077_035:0706c04": "辨慧融釋然。不以此自足。遊衡湘還入康廬。",
    "T51n2077_035:0706c05": "卓錫妙高峯下。面壁坐十年。一時學者尊稱",
    "T51n2077_035:0706c06": "之曰妙峯禪師。分座於雁山能仁。出世於慧",
    "T51n2077_035:0706c07": "因洪福萬年諸剎。退居皐亭劉寺者又十餘",
    "T51n2077_035:0706c08": "年。大略如在妙峰時。其徒推迫不已。後領明",
    "T51n2077_035:0706c09": "之瑞岩蘇之萬壽常之華藏。晚至靈隱亦非",
    "T51n2077_035:0706c10": "所樂。靈隱密邇行闕輪蹄湊集。師掩戶若不",
    "T51n2077_035:0706c11": "聞。一無所將迎。公卿貴人或見之寒溫而已。",
    "T51n2077_035:0706c12": "會天童虛席。時鄭清之秉鈞軸。獨念非師莫",
    "T51n2077_035:0706c13": "宜居。因勉師行。師答曰。老僧年踰耄矣。尚夜",
    "T51n2077_035:0706c14": "行不休乎。辭弗就。鄭公益高之。師上堂云。應",
    "T51n2077_035:0706c15": "物現形如水中月。信手拈來一時漏泄。以拂",
    "T51n2077_035:0706c16": "子擊禪床左邊云。者裏是鑊湯爐炭。擊右邊",
    "T51n2077_035:0706c17": "云。者裏是劍樹刀山。前面是觀音勢至。後面",
    "T51n2077_035:0706c18": "是文殊普賢。中間一著還知落處麼。又擊云。",
    "T51n2077_035:0706c19": "毘婆尸佛早留心。直至如今不得妙。又示眾",
    "T51n2077_035:0706c20": "云。久參高士眼空四海鼻孔遼天。見也見得",
    "T51n2077_035:0706c21": "親。說也說得親。行也行得親。用也用得親。只",
    "T51n2077_035:0706c22": "是未識老僧拄杖子在。何故。將成九仞之山。",
    "T51n2077_035:0706c23": "不進一簣之土。生平善誘其徒。未嘗厲聲色。",
    "T51n2077_035:0706c24": "然一經指授。輒神融意悟心悅誠服。皆充然",
    "T51n2077_035:0706c25": "有得。將示寂澡身趺坐。書偈云。來也如是。去",
    "T51n2077_035:0706c26": "也如是。來去一如。清風萬里。遂逝。實端平二",
    "T51n2077_035:0706c27": "年九月二十八日。壽八十四。臘七十一。火浴",
    "T51n2077_035:0706c28": "獲舍利不可數計。塔于靈隱之西岡。鄭公銘",
    "T51n2077_035:0706c29": "其塔。",
    "T51n2077_035:0707a01": "杭州府淨慈北磵禪師。名居簡。字敬叟。蜀之",
    "T51n2077_035:0707a02": "潼川王氏子。以其寓北磵之日久故。人不名",
    "T51n2077_035:0707a03": "字之稱北磵云。先出世天台報恩光孝寺。退",
    "T51n2077_035:0707a04": "居杭飛來峯之陰。張公誠子與旴江刺史走",
    "T51n2077_035:0707a05": "書。以唐僧紹隆所開山處之。師高臥不起。而",
    "T51n2077_035:0707a06": "江東部使者以東林雲居力致之。亦復不起。",
    "T51n2077_035:0707a07": "後遷至淨慈。師頌世尊初生話云。一聲哇地",
    "T51n2077_035:0707a08": "便吒哩。突出如斯大闡提。此土西天起殃害。",
    "T51n2077_035:0707a09": "堂堂洗土不成泥。又頌楞嚴經六解。一亡云。",
    "T51n2077_035:0707a10": "六用無功信不通。一時分付與春風。篆煙一",
    "T51n2077_035:0707a11": "縷間清晝。百鳥不來花自紅。嘗闢一室以居",
    "T51n2077_035:0707a12": "名曰[盾*(又/韭)]室。作賦以自見。其略曰。進則面牆退",
    "T51n2077_035:0707a13": "則坐井。柱忽不支壁忽就殞。豁然而虛漠然",
    "T51n2077_035:0707a14": "而冏。如蒙之擊如震而警。又曰。如無盡藏。如",
    "T51n2077_035:0707a15": "大圓鏡。前山送青若壯士之排闥。後山回闖",
    "T51n2077_035:0707a16": "擬良工之御駿。撫鴻鵠而晚眺。入冥冥而遠",
    "T51n2077_035:0707a17": "引。笑雲煙之輕去。漫悠悠而無定。駐落日於",
    "T51n2077_035:0707a18": "西崦。延初蟾於東嶺。是皆中所得也。有北磵",
    "T51n2077_035:0707a19": "集十九卷行世。旴江張公誠子序之曰。讀其",
    "T51n2077_035:0707a20": "文宗密未知其伯仲。誦其詩合參寥覺范為",
    "T51n2077_035:0707a21": "一。人不能當也。北磵於人不苟合。合亦不苟",
    "T51n2077_035:0707a22": "暌。取舍去就之際潔如也。龍泉葉公水心酬",
    "T51n2077_035:0707a23": "師詩曰。簡公詩語特驚人。六反掀騰不動身。",
    "T51n2077_035:0707a24": "說與東家小兒女。塗青染綠未禁春。師居天",
    "T51n2077_035:0707a25": "台委羽。有二姓爭竹山竭產不肯已。仙居丞",
    "T51n2077_035:0707a26": "王君懌來囑。師諷之乃作種竹賦一首示二",
    "T51n2077_035:0707a27": "姓。而訟遂止。",
    "T51n2077_035:0707a28": "杭州徑山如琰禪師字浙翁。台州周氏子。頴",
    "T51n2077_035:0707a29": "悟邁倫。作維摩讚偈云。毘耶示疾放憨。癡添",
    "T51n2077_035:0707b01": "得時人滿肚疑。不是文殊親勘破。者些毛病",
    "T51n2077_035:0707b02": "有誰知。",
    "T51n2077_035:0707b03": "明州天童派禪師。字無際。題郁山主像偈云。",
    "T51n2077_035:0707b04": "策蹇溪橋蹉跌時。誤將豌豆作真珠。兒曹不",
    "T51n2077_035:0707b05": "解藏家醜。笑倒楊岐老古錐。",
    "T51n2077_035:0707b06": "東禪觀禪師。字性空。上堂舉。鹽官國師因僧",
    "T51n2077_035:0707b07": "問。如何是本身盧舍那。師云。與老僧過淨瓶",
    "T51n2077_035:0707b08": "來。僧將淨瓶至。師云。却安舊處著。僧復來",
    "T51n2077_035:0707b09": "問。師云。古佛過去久矣。師云。盲者難以與乎",
    "T51n2077_035:0707b10": "文彩。聵者難以與乎音聲。者僧既不薦來機。",
    "T51n2077_035:0707b11": "國師只成虛設。雲門道無眹迹。扶國師不起。",
    "T51n2077_035:0707b12": "雪竇云。一手指天一手指地。爭得無。也扶國",
    "T51n2077_035:0707b13": "師不起。以拂子畫一畫云。前來葛藤一時畫",
    "T51n2077_035:0707b14": "斷。且道畢竟如何是本身盧舍那。擲拂子下",
    "T51n2077_035:0707b15": "座。又舉保壽和尚開堂日三聖推出一僧公",
    "T51n2077_035:0707b16": "案。師云。眾中商量道。三聖有奔流度刃之作。",
    "T51n2077_035:0707b17": "向平地上湧波瀾。保壽用疾焰過風之機。向",
    "T51n2077_035:0707b18": "虛空裏轟霹靂。二大老各出一隻手。扶竪臨",
    "T51n2077_035:0707b19": "濟正法眼藏。與麼說話要作臨濟兒孫。且緩",
    "T51n2077_035:0707b20": "緩。東禪道。蚊子如何擎大柱。藕絲焉可拄須",
    "T51n2077_035:0707b21": "彌。若是臨濟正法眼藏。端的向二人邊滅却。",
    "T51n2077_035:0707b22": "上方朴翁銛禪師。天資奇逸辯博無礙。讚達",
    "T51n2077_035:0707b23": "磨像曰。一言已出駟難追。賴得君王放過伊。",
    "T51n2077_035:0707b24": "揚子江心航折[竺-二+韋]。浪頭何似問頭危。",
    "T51n2077_035:0707b25": "大鑑下第十九世",
    "T51n2077_035:0707b26": "天童傑禪師法嗣",
    "T51n2077_035:0707b27": "杭州府靈隱松源禪師名崇岳。生於處州龍",
    "T51n2077_035:0707b28": "泉吳氏。天姿純篤造詣端實。早歲慕出世法。",
    "T51n2077_035:0707b29": "稍長棄家衣掃塔服。受五戒於大明寺。首造",
    "T51n2077_035:0707c01": "靈石妙公。繼見大慧杲公於徑山。慧陞堂稱",
    "T51n2077_035:0707c02": "蔣山應菴為人徑捷。師聞之不待旦而行。既",
    "T51n2077_035:0707c03": "至入室未契。退愈自奮厲朝夕咨請。應菴舉",
    "T51n2077_035:0707c04": "世尊有密語迦葉不覆藏。師云。鈍置和尚。應",
    "T51n2077_035:0707c05": "菴厲聲一喝。師有省。應菴大喜以為法器。說",
    "T51n2077_035:0707c06": "偈勸使祝髮。隆興初師始得度於臨安西湖",
    "T51n2077_035:0707c07": "白蓮精舍。自是遍參諸大老。罕當其意者。廼",
    "T51n2077_035:0707c08": "入閩見乾元木菴永公。一日辭木菴。木菴舉",
    "T51n2077_035:0707c09": "有句無句如藤倚樹。師云。裂破。木菴云。琅邪",
    "T51n2077_035:0707c10": "道好一堆爛柴聻。師云。矢上加尖。如是應酬",
    "T51n2077_035:0707c11": "數反。木菴云。吾兄下語老僧不能過。其如未",
    "T51n2077_035:0707c12": "在。他日拂柄在手。為人不得驗人不得。師云。",
    "T51n2077_035:0707c13": "為人者。使博地凡夫一超入聖域固難矣。驗",
    "T51n2077_035:0707c14": "人者。打向面前過不待開口。已知渠骨髓何",
    "T51n2077_035:0707c15": "難之有。木菴舉手云。明明向汝道。開口不在",
    "T51n2077_035:0707c16": "舌頭上。後當自知。逾年見密菴於衢州之西",
    "T51n2077_035:0707c17": "山。隨問即答。密菴微笑而已。師切於究竟至",
    "T51n2077_035:0707c18": "忘寢食。密菴移蔣山華藏徑山皆從之。會密",
    "T51n2077_035:0707c19": "菴入室次問傍僧。不是心不是佛不是物。師",
    "T51n2077_035:0707c20": "侍側豁然大悟。乃曰。今日方會木菴道開口",
    "T51n2077_035:0707c21": "不在舌頭上。自是機辨從橫。密菴遷靈隱遂",
    "T51n2077_035:0707c22": "分座。旋出世於平江澄照。為密菴嗣。徙江陰",
    "T51n2077_035:0707c23": "之光孝。無為之冶父。饒之薦福。明之香山。平",
    "T51n2077_035:0707c24": "江之虎丘。慶元三年靈隱虛席被旨補處。師",
    "T51n2077_035:0707c25": "上堂云。大凡扶竪宗乘。須具頂門正眼懸肘",
    "T51n2077_035:0707c26": "後靈符。只如保壽開堂。三聖推出一僧。保壽",
    "T51n2077_035:0707c27": "便打。三聖道。與麼為人瞎却鎮州一城人眼",
    "T51n2077_035:0707c28": "去在。保壽擲下拄杖便歸方丈。二尊宿等閑",
    "T51n2077_035:0707c29": "一挨一拶。便乃發明臨濟心髓。只是不知性",
    "T51n2077_035:0708a01": "命總在這僧手裏。還有檢點得出者麼。昔年",
    "T51n2077_035:0708a02": "覓火和煙得。今日擔泉帶月歸。又因歲旦示",
    "T51n2077_035:0708a03": "眾云。元正改旦萬事成現。有時放行有時坐",
    "T51n2077_035:0708a04": "斷。不惜兩莖眉和坐盤掇轉。佛法世法都盧",
    "T51n2077_035:0708a05": "一片。既是佛法世法。如何得成一片。但辦肯",
    "T51n2077_035:0708a06": "心必不相賺。居靈隱六年。法道盛行得法者",
    "T51n2077_035:0708a07": "眾。退居東菴。俄屬微疾倡道不廢。忽親作書",
    "T51n2077_035:0708a08": "別諸公卿。且垂二則語以驗來學曰。有力量",
    "T51n2077_035:0708a09": "人因甚擡脚不起。開口不在舌頭上。及貽書",
    "T51n2077_035:0708a10": "嗣法香山光睦雲居善開囑以大法。因書偈",
    "T51n2077_035:0708a11": "曰。來無所來。去無所去。瞥轉玄關。佛祖罔",
    "T51n2077_035:0708a12": "措。加趺而寂。實嘉泰二年八月四日也。得年",
    "T51n2077_035:0708a13": "七十有一。坐夏四十。奉全身塔于北高峯之",
    "T51n2077_035:0708a14": "原。",
    "T51n2077_035:0708a15": "夔州臥龍破菴禪師諱祖先。廣安王氏子。工",
    "T51n2077_035:0708a16": "夫穩實見地明白。嘗分座杭之靈隱。有道者",
    "T51n2077_035:0708a17": "請益曰。胡孫子捉不住。願垂開示。師曰。用捉",
    "T51n2077_035:0708a18": "他作什麼。如風吹水自然成紋。時無準侍傍",
    "T51n2077_035:0708a19": "大悟。有示楞嚴座主偈曰。見猶離見非真見。",
    "T51n2077_035:0708a20": "還盡八還無可還。木落秋空山骨露。不知誰",
    "T51n2077_035:0708a21": "識老瞿曇。",
    "T51n2077_035:0708a22": "饒州薦福曹原生禪師。南劍人。分座雲居。出",
    "T51n2077_035:0708a23": "世妙果徙龜峯。後住薦福逾月化去。詠靈雲",
    "T51n2077_035:0708a24": "石。有偈曰。雲去雲來非有意。雲來雲去亦無",
    "T51n2077_035:0708a25": "心。有無截斷靈何在。突兀一峯青到今。",
    "T51n2077_035:0708a26": "天童枯禪自鏡禪師。福州高氏子。作上鐘偈",
    "T51n2077_035:0708a27": "曰。一模脫就轉風流。平地教他不肯休。要得",
    "T51n2077_035:0708a28": "洪音喧宇宙。直須更上一層樓。",
    "T51n2077_035:0708a29": "淨慈慧光禪師字潛菴。作化鹽偈曰。合水和",
    "T51n2077_035:0708b01": "泥一處烹。水乾泥盡雪花生。乘時索起遼天",
    "T51n2077_035:0708b02": "價。公驗分明孰敢爭。",
    "T51n2077_035:0708b03": "太平府隱靜萬菴致柔禪師。潮州陳氏子。上",
    "T51n2077_035:0708b04": "堂舉天衣懷禪師雁過長空影沈寒水話。因",
    "T51n2077_035:0708b05": "頌曰。長空孤雁一聲秋。獻寶波斯鼻似鉤。風",
    "T51n2077_035:0708b06": "卷白雲歸別嶂。黃昏月挂柳絲頭。",
    "T51n2077_035:0708b07": "天童達觀禪師法嗣",
    "T51n2077_035:0708b08": "蘇州虎丘[仁-二+幼]堂善濟禪師。題魚籃觀音像贊。",
    "T51n2077_035:0708b09": "曰雲鬢濃粧苦強顏。為他閑事入塵寰。携來",
    "T51n2077_035:0708b10": "活底無人買。只作尋常死貨看。",
    "T51n2077_035:0708b11": "徑山如琰禪師法嗣",
    "T51n2077_035:0708b12": "靈隱大川禪師諱普濟。明州奉化人。纂修五",
    "T51n2077_035:0708b13": "燈會元。題世尊出山相偈云。龍章鳳質出王",
    "T51n2077_035:0708b14": "宮。肘露衣穿下雪峯。智願必空諸有界。不知",
    "T51n2077_035:0708b15": "諸有幾時空。",
    "T51n2077_035:0708b16": "杭州徑山偃溪聞禪師閩人。開爐上堂舉。趙",
    "T51n2077_035:0708b17": "州示眾云。老僧三十年前在南方火爐頭。有",
    "T51n2077_035:0708b18": "箇無賓主話。直至如今無人舉著。拈云。森羅",
    "T51n2077_035:0708b19": "萬象明暗色空。日夜舉揚。趙州古佛不是不",
    "T51n2077_035:0708b20": "知。只為貪程太速。",
    "T51n2077_035:0708b21": "徑山淮海肇禪師。泰州人。贊達磨偈曰。踏翻",
    "T51n2077_035:0708b22": "地軸與天關。合國人追不再還。去去一身輕",
    "T51n2077_035:0708b23": "似葉。長江千古浪如山。",
    "T51n2077_035:0708b24": "婺州雙林介石明禪師。因見郁山主畫像傍",
    "T51n2077_035:0708b25": "僧索贊。師信筆書曰。拾得明珠笑眼開。為言",
    "T51n2077_035:0708b26": "塵盡轉生埃。若無直下承當者。孤負闍黎一",
    "T51n2077_035:0708b27": "撲來。",
    "T51n2077_035:0708b28": "萬壽崇觀禪師法嗣",
    "T51n2077_035:0708b29": "黃龍慧開禪師字無門。杭州人。作朝陽補衲",
    "T51n2077_035:0708c01": "偈曰。寒時急用底物。趁暖著些針線。忽然臘",
    "T51n2077_035:0708c02": "月到來。免致脚忙手亂。",
    "T51n2077_035:0708c03": "潭州石霜竹岩妙印禪師。作對月看經偈曰。",
    "T51n2077_035:0708c04": "未動舌頭文彩露。五千餘卷一時周。若言待",
    "T51n2077_035:0708c05": "月重開卷。敢保驢年未徹頭。",
    "T51n2077_035:0708c06": "育王師瑞禪師法嗣",
    "T51n2077_035:0708c07": "明州瑞岩壽禪師字無量。因僧問。世尊臘月",
    "T51n2077_035:0708c08": "八日正覺山前夜覩明星悟道。此意如何。師",
    "T51n2077_035:0708c09": "答以偈曰。明星現處眼皮穿。漢語胡言萬萬",
    "T51n2077_035:0708c10": "千。暴富乞兒休說夢。誰家竈裏火無煙。",
    "T51n2077_035:0708c11": "靈隱之善禪師法嗣",
    "T51n2077_035:0708c12": "杭州徑山藏叟禪師名善珍。泉南安縣呂氏",
    "T51n2077_035:0708c13": "子。年十十三依郡之崇福寺南和尚出家落",
    "T51n2077_035:0708c14": "[髟/米]。十六遊方至杭受具足戒。謁妙峯善公于",
    "T51n2077_035:0708c15": "靈隱入室悟旨。後出世住里之光孝升承天。",
    "T51n2077_035:0708c16": "繼遷安吉之思溪圓覺福之雪峯。復以朝命",
    "T51n2077_035:0708c17": "移四明之育王臨安之徑山。師示眾云。古者",
    "T51n2077_035:0708c18": "道。知之一字眾妙之門。又有道知之一字眾",
    "T51n2077_035:0708c19": "禍之門。只者二門入得更須出得。三世諸佛",
    "T51n2077_035:0708c20": "出不得。六代祖師出不得。天下老和尚出不",
    "T51n2077_035:0708c21": "得。何故變鐵成金易。變金成鐵難。又據室云。",
    "T51n2077_035:0708c22": "這裏是問訊燒香了。來老僧身邊立地底所",
    "T51n2077_035:0708c23": "在麼。呆子爾自鈍置猶可。莫來鈍置來僧嘗",
    "T51n2077_035:0708c24": "自題其像云。參禪無悟識字有數。眼三角似",
    "T51n2077_035:0708c25": "燕山愁胡。面百摺如趙婆呷醋。一著高出諸",
    "T51n2077_035:0708c26": "方。敢道飯是米做。師生於宋紹興甲寅十月",
    "T51n2077_035:0708c27": "十二日。示寂於丁丑五月二十一日。壽八十",
    "T51n2077_035:0708c28": "三。塔全身于徑山南塔院云。",
    "T51n2077_035:0708c29": "天童智頴禪師法嗣",
    "T51n2077_035:0709a01": "臨安府徑山荊叟禪師諱如珏。婺州人。室中",
    "T51n2077_035:0709a02": "僧問。如何是佛。師答曰。爛冬瓜。仍頌云。如",
    "T51n2077_035:0709a03": "何是佛爛冬瓜。咬著氷霜透齒牙。根蒂雖然",
    "T51n2077_035:0709a04": "無窖子。一年一度一開花。",
    "T51n2077_035:0709a05": "淨慈居簡禪師法嗣",
    "T51n2077_035:0709a06": "明州育王大觀禪師。鄞縣橫溪陸氏子字物",
    "T51n2077_035:0709a07": "初。蚤參北磵于淨慈悟旨。典文翰聲稱籍甚。",
    "T51n2077_035:0709a08": "晚住育王。座下名緇蟻附。上堂云。達磨正宗",
    "T51n2077_035:0709a09": "衲僧巴鼻。充塞虛空無處回避。堪笑迷流。白",
    "T51n2077_035:0709a10": "日青天開却眼只管瞌睡。更有黃面老人。不",
    "T51n2077_035:0709a11": "識好惡入泥入水。却道我然燈佛所無一法",
    "T51n2077_035:0709a12": "可得而為我授記。何異好肉剜瘡空花求蔕。",
    "T51n2077_035:0709a13": "畢竟如何。悉唎悉唎。既順世塔葬于寺之西",
    "T51n2077_035:0709a14": "菴。",
    "T51n2077_035:0709a15": "鼓山安永禪師法嗣",
    "T51n2077_035:0709a16": "杭州淨慈晦翁悟明禪師福州人。上堂舉。夾",
    "T51n2077_035:0709a17": "山會下一僧到高亭纔禮拜。亭便打。僧云。特",
    "T51n2077_035:0709a18": "來禮拜師何打。又拜。亭又打趁出。僧回舉似",
    "T51n2077_035:0709a19": "夾山。山云。會麼。云不會。山云。賴汝不會。汝",
    "T51n2077_035:0709a20": "若會即夾山口啞去。應庵拈云。高亭一期忍",
    "T51n2077_035:0709a21": "俊不禁。爭奈拄杖放行太速。這僧當時若是",
    "T51n2077_035:0709a22": "箇漢。莫道高亭夾山便是。達磨大師出來也",
    "T51n2077_035:0709a23": "斬為三段。何故家肥生孝子。國伯有謀臣。拈",
    "T51n2077_035:0709a24": "云。高亭夾山門庭施設各得其宜。但中間一",
    "T51n2077_035:0709a25": "人較些子。應庵與麼道。也是鞏縣茶瓶。師嘗",
    "T51n2077_035:0709a26": "纂修聯燈會要傳于叢林。",
    "T51n2077_035:0709a27": "直翁舉禪師法嗣",
    "T51n2077_035:0709a28": "明州天童岫禪師字雲外。族昌國某氏。身材",
    "T51n2077_035:0709a29": "眇小精悍有餘。師事直翁舉公剃落。究明曹",
    "T51n2077_035:0709b01": "洞宗旨盡其源底。出世慈溪石門。歷象山智",
    "T51n2077_035:0709b02": "門遷郡之天寧。繼以三宗。四眾推挽升住天",
    "T51n2077_035:0709b03": "童。叢林莫不稽首稱慶。師說法能巧譬傍引。",
    "T51n2077_035:0709b04": "貴欲俯就學者而曲成之。至於奔軼絕塵。雖",
    "T51n2077_035:0709b05": "鶻眼龍睛亦無窺瞰分。上堂。鬧市紅塵裏有",
    "T51n2077_035:0709b06": "鬧市紅塵裏佛法。深山岩崖中有深山岩崖",
    "T51n2077_035:0709b07": "中佛法。山僧昨日出城門。鬧市紅塵裏佛法",
    "T51n2077_035:0709b08": "一時忘却了也。行到二十里松雲。便見深山",
    "T51n2077_035:0709b09": "岩崖中佛法。大眾且道。如何是深山岩崖中",
    "T51n2077_035:0709b10": "佛法。良久云。白雲淡泞出沒太虛之中。青蘿",
    "T51n2077_035:0709b11": "夤緣直上寒松之頂。又謝首座書記藏主上",
    "T51n2077_035:0709b12": "堂。以拂子打圓相云。摩訶衍法離四句絕百",
    "T51n2077_035:0709b13": "非。又打一圓相云。禮之用和為貴。先王之道",
    "T51n2077_035:0709b14": "斯為美。又打一圓相云。摩尼珠人不識。如來",
    "T51n2077_035:0709b15": "藏裏親收得。諸人還見麼。所見不同互有得",
    "T51n2077_035:0709b16": "失。天童這裏母固母必。師不倨傲。不貪積不",
    "T51n2077_035:0709b17": "私食。得施利隨與人。見後生敬之逾謹。二時",
    "T51n2077_035:0709b18": "粥飯必同眾赴堂。既寂無餘資。禪者率錢津",
    "T51n2077_035:0709b19": "送後事塔葬于本山。弟子聘大方昇獨木省",
    "T51n2077_035:0709b20": "愚庵證無印。四人足大其宗。但位不稱德。罕",
    "T51n2077_035:0709b21": "嗣其法者爾。",
    "T51n2077_035:0709b22": "大鑑下第二十世",
    "T51n2077_035:0709b23": "臥龍祖先禪師法嗣",
    "T51n2077_035:0709b24": "杭州徑山無準禪師諱師範。生於蜀之梓潼",
    "T51n2077_035:0709b25": "雍氏。九歲依陰平山僧道欽出家。經書過目",
    "T51n2077_035:0709b26": "成誦。紹熙五年冬登具戒。明年次成都坐夏",
    "T51n2077_035:0709b27": "正法。遇老宿名堯者。師請益坐禪之法。堯曰。",
    "T51n2077_035:0709b28": "禪是何物坐底是誰。師受其語晝夜體究。一",
    "T51n2077_035:0709b29": "日如廁提前話有省。明年辭去謁佛照于育",
    "T51n2077_035:0709c01": "王。佛照問師曰。何處人。師曰。劍州人。佛照",
    "T51n2077_035:0709c02": "曰。帶得劍來麼。師隨聲便喝。佛照笑曰。者烏",
    "T51n2077_035:0709c03": "頭子也亂做。貧甚無資薙髮故。佛照室中常",
    "T51n2077_035:0709c04": "以烏頭子目之。久之復還靈隱。破庵居第一",
    "T51n2077_035:0709c05": "座。齋餘同遊石筍庵。庵之道者請益胡孫子",
    "T51n2077_035:0709c06": "話。破庵答之語在破庵傳中。師於侍傍有省。",
    "T51n2077_035:0709c07": "破菴過天童掃密菴塔師偕往。逮破菴赴穹",
    "T51n2077_035:0709c08": "窿。未幾以台雁未到拉月石溪同遊至瑞岩",
    "T51n2077_035:0709c09": "時雲巢領住持事。留分座。忽夜夢偉衣冠者",
    "T51n2077_035:0709c10": "持把茅見授。翌日明州清涼專使至。師受請",
    "T51n2077_035:0709c11": "入院。見所謂伽藍神。茅其姓。衣冠與疇昔所",
    "T51n2077_035:0709c12": "夢無異。陞堂開法一香供破菴三年遷焦山。",
    "T51n2077_035:0709c13": "期年遷雪竇。三年被旨移育王。又三年嵩少",
    "T51n2077_035:0709c14": "林散席。徑山朝命以師補處。明年寺燬。師逆",
    "T51n2077_035:0709c15": "知其數。不動容經意。是年十月有旨入內。上",
    "T51n2077_035:0709c16": "御修政殿引見。師奏對詳明。上為之動色。賜",
    "T51n2077_035:0709c17": "金襴僧伽黎。仍宣詣慈明殿陞座。上垂簾而",
    "T51n2077_035:0709c18": "聽。乃賜佛鑑禪師號。三年寺成。閱六年復燬。",
    "T51n2077_035:0709c19": "師不驚不變。而多助雲至。不數年寺宇崇成。",
    "T51n2077_035:0709c20": "去寺四十里築室數百楹接待雲水。額曰萬",
    "T51n2077_035:0709c21": "年正續。正續西數百步結菴一區為歸藏所。",
    "T51n2077_035:0709c22": "上建重閣祕藏後先所賜御翰。敝室東西偏",
    "T51n2077_035:0709c23": "奉祖師與先世香火。遇始生日為飯僧佛事。",
    "T51n2077_035:0709c24": "以贊冥福。蓋蜀亂師之先祀遂絕。故茲祠奉",
    "T51n2077_035:0709c25": "以旌孝慕云。上聞而嘉歎。賜扁圓照。淳祐戊",
    "T51n2077_035:0709c26": "申秋師築室明月池上。榜曰退耕。乞老于朝",
    "T51n2077_035:0709c27": "而舊疾適作。三月旦升堂示眾曰。山僧既老",
    "T51n2077_035:0709c28": "且病。無力得與諸人東語西話。今日勉強出",
    "T51n2077_035:0709c29": "來。從前所說不到底。盡情向諸人面前抖擻",
    "T51n2077_035:0710a01": "去也。遂起身抖衣云。是多少。十五日集兩班",
    "T51n2077_035:0710a02": "區畫後事。親書遺表及遺書十數。言笑諧謔",
    "T51n2077_035:0710a03": "如平時。其徒以遺偈為請。乃執筆疾書云。來",
    "T51n2077_035:0710a04": "時空索索。去也赤條條。更要問端的。天台有",
    "T51n2077_035:0710a05": "石橋。移頃而逝。停龕二七日。遺表上聞。上遣",
    "T51n2077_035:0710a06": "中使降香賜幣。奉全身塔于圓照菴。稟法分",
    "T51n2077_035:0710a07": "化。有雪岩欽斷橋倫西岩惠焉。",
    "T51n2077_035:0710a08": "杭州靈隱法薰禪師號石田。眉山彭氏子也。",
    "T51n2077_035:0710a09": "師生而慧敏。三四歲時見佛僧即知禮敬。年",
    "T51n2077_035:0710a10": "十六往從丹稜石龍山法寶院智明出家。二",
    "T51n2077_035:0710a11": "十二薙髮受具戒。遂游方至石霜禮雷遷塔。",
    "T51n2077_035:0710a12": "述偈曰。一念慈容元不隔。何須特地肆乖張。",
    "T51n2077_035:0710a13": "平高就下婆心切。惱得雷公一夜忙。師名因",
    "T51n2077_035:0710a14": "是大著。聞吳門穹窿破菴先禪師道望遂往",
    "T51n2077_035:0710a15": "依焉。一見知為法器。室中舉世尊拈花迦葉",
    "T51n2077_035:0710a16": "微笑。師云。焦磚打著連底凍。赤眼撞著火柴",
    "T51n2077_035:0710a17": "頭。破菴陰奇之。每於日用語默故起其疑。師",
    "T51n2077_035:0710a18": "於是決志依棲隨時咨詢。與無準範日相激",
    "T51n2077_035:0710a19": "礪。辭去遍遊諸老門庭。見靈隱松源岳淨慈",
    "T51n2077_035:0710a20": "肯堂充華藏遯菴演。咸謂其從作家爐鞴中",
    "T51n2077_035:0710a21": "出自不同也。俄出世蘇之高峯。高峯蕞爾剎",
    "T51n2077_035:0710a22": "勞苦戢縮以身率之。未三年為改觀。次遷楓",
    "T51n2077_035:0710a23": "橋眾繩繩然。鍾山虛席。廟堂精選擇乃以師",
    "T51n2077_035:0710a24": "補處。寶慶初遷淨慈。端平二年遷靈隱。淳祐",
    "T51n2077_035:0710a25": "甲辰三月望示徒云。但得本莫愁末。喚恁麼",
    "T51n2077_035:0710a26": "作本。喚恁麼作末。松柏千年青。不入時人意。",
    "T51n2077_035:0710a27": "牡丹一日紅。滿城公子醉。山僧恁麼道。若有",
    "T51n2077_035:0710a28": "不肯底。是我同參。弟子師俊繪師像求贊。有",
    "T51n2077_035:0710a29": "云。末後一句分付厨山。眾頗訝之。明日忽",
    "T51n2077_035:0710b01": "示疾。又明日退而歸寶壽。趣辦終焉計。窆全",
    "T51n2077_035:0710b02": "身于院之後山。不違師意也。壽七十五臘五",
    "T51n2077_035:0710b03": "十三。師貌古性直音韻朗暢。五遷望剎閱三",
    "T51n2077_035:0710b04": "十有二年。撙節而足用。審量而計功。雖有大",
    "T51n2077_035:0710b05": "興建。一毫不以干人。見他處持疏鷺俟人門",
    "T51n2077_035:0710b06": "呫囁以希施與者。直鄙而笑之。而土木金碧",
    "T51n2077_035:0710b07": "在處成就云。",
    "T51n2077_035:0710b08": "續傳燈錄卷第三十五",
    "T51n2077_035:0710b11": "續傳燈錄卷第三十六目錄",
    "T51n2077_035:0710b13": "大鑑下第二十世",
    "T51n2077_035:0710b14": "薦福道生禪師法嗣一人",
    "T51n2077_035:0710b15": "徑山道冲禪師(見錄)",
    "T51n2077_035:0710b16": "淨慈聞禪師法嗣三人",
    "T51n2077_035:0710b17": "徑山妙高禪師(見錄)天童止泓鑑禪師",
    "T51n2077_035:0710b18": "何山鐵鏡明禪師(已上二人無錄)",
    "T51n2077_035:0710b19": "育王觀禪師法嗣一人",
    "T51n2077_035:0710b20": "徑山元熙禪師(見錄)",
    "T51n2077_035:0710b21": "徑山善珍禪師法嗣二人",
    "T51n2077_035:0710b22": "徑山行端禪師(見錄)曹溪覺禪師(無錄)",
    "T51n2077_035:0710b23": "淨慈仲穎禪師法嗣三人",
    "T51n2077_035:0710b24": "江心了萬禪師岳林益禪師(已上二人見錄)",
    "T51n2077_035:0710b25": "雙林雲屋閑禪師(一人無錄)",
    "T51n2077_035:0710b26": "雙林朋禪師法嗣一人",
    "T51n2077_035:0710b27": "靈隱祖誾禪師(見錄)",
    "T51n2077_035:0710b28": "天童雲岫禪師法嗣一人",
    "T51n2077_035:0710b29": "雪竇大證禪師(見錄)",
    "T51n2077_035:0710c01": "孤峯秀禪師法嗣二人",
    "T51n2077_035:0710c02": "鼓山皖山凝禪師",
    "T51n2077_035:0710c03": "雙林一衲介禪師(二人無錄)",
    "T51n2077_035:0710c04": "靈隱普濟禪師法嗣三人",
    "T51n2077_035:0710c05": "蔣山東叟愷禪師雪竇野翁同禪師",
    "T51n2077_035:0710c06": "天童石門來禪師(已上三人無錄)",
    "T51n2077_035:0710c07": "天童自鏡禪師法嗣二人",
    "T51n2077_035:0710c08": "松窓照禪師月窓圓禪師(已上二人無錄)",
    "T51n2077_035:0710c09": "徑山如珏禪師法嗣一人",
    "T51n2077_035:0710c10": "中竺空岩有禪師(無錄)",
    "T51n2077_035:0710c11": "雪竇大夢因禪師法嗣一人",
    "T51n2077_035:0710c12": "風幡空山中禪師(無錄)",
    "T51n2077_035:0710c13": "黃龍慧開禪師法嗣一人",
    "T51n2077_035:0710c14": "瞎驢見和尚(無錄)",
    "T51n2077_035:0710c15": "淳菴淨禪師法嗣一人",
    "T51n2077_035:0710c16": "天童西江謀禪師(無錄)",
    "T51n2077_035:0710c17": "靈隱崇岳禪師法嗣一十二人",
    "T51n2077_035:0710c18": "金山善開禪師道場普岩禪師",
    "T51n2077_035:0710c19": "華藏覺通禪師龍翔希璉禪師",
    "T51n2077_035:0710c20": "瑞岩光睦禪師",
    "T51n2077_035:0710c21": "天目文禮禪師(已上六人見錄)雪竇大歇謙禪師",
    "T51n2077_035:0710c22": "淨慈谷原道禪師瑞岩雲巢岩禪師",
    "T51n2077_035:0710c23": "虎丘蒺藜曇禪師北海心禪師",
    "T51n2077_035:0710c24": "諾菴肇禪師",
    "T51n2077_035:0710c25": "續傳燈錄卷第三十六目錄(終)"
}