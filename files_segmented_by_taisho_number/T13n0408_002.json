{
    "T13n0408_002:0672b23": "虛空孕菩薩經卷下",
    "T13n0408_002:0672b25": "隋天竺三藏闍那崛多譯",
    "T13n0408_002:0672b26": "「善男子！是名菩薩最初犯於第一大罪。是善",
    "T13n0408_002:0672b27": "男子犯是罪已，失於一切往昔所造諸善根",
    "T13n0408_002:0672b28": "等，違本誓願被煩惱降不得上生，亦復不能",
    "T13n0408_002:0672b29": "得涅槃樂，徒自虛行於菩薩行，忘菩提心後",
    "T13n0408_002:0672c01": "墮惡道。善男子！是故菩薩欲化眾生、先須知",
    "T13n0408_002:0672c02": "心、應知其行，如其彼行次為說法。譬如有人",
    "T13n0408_002:0672c03": "欲入大海，應先知彼水之深淺然後當入。乃",
    "T13n0408_002:0672c04": "至略說，此虛空孕菩薩摩訶薩，為於彼等諸",
    "T13n0408_002:0672c05": "眾生輩現生彼國示現身相，善能知彼若干",
    "T13n0408_002:0672c06": "眾生犯於重罪畏墮惡道。",
    "T13n0408_002:0672c07": "「若復有人怖畏罪故，或聞他說稱彼虛空孕",
    "T13n0408_002:0672c08": "菩薩名者，或復欲樂見彼菩薩。而彼菩薩為",
    "T13n0408_002:0672c09": "欲懺悔深重罪故，於後夜時，香湯澡浴著淨",
    "T13n0408_002:0672c10": "衣裳，燒沈水香多伽羅香，右膝著地合掌向",
    "T13n0408_002:0672c11": "東，當至心稱彼虛空孕菩薩名號。",
    "T13n0408_002:0672c12": "「時虛空孕菩薩，知彼初發菩提道心人行罪",
    "T13n0408_002:0672c13": "福輕重，隨其根性而為現身，或復作於婆羅",
    "T13n0408_002:0672c14": "門身乃至童男童女之身，在現前住。現前住",
    "T13n0408_002:0672c15": "已，為欲憐愍初發心故，觀彼菩薩本起重業",
    "T13n0408_002:0672c16": "罪過因緣，教令懺悔，為彼示現甚深善巧微",
    "T13n0408_002:0672c17": "妙方便，說於最上大乘法要，教令建立三昧",
    "T13n0408_002:0672c18": "忍門諸陀羅尼說地等法，令其解脫一切惡",
    "T13n0408_002:0672c19": "道重罪因緣，住不轉地，向於阿耨多羅三藐",
    "T13n0408_002:0672c20": "三菩提；又得大力猶如金剛，成牢固心於六",
    "T13n0408_002:0672c21": "波羅蜜中；又得成就阿耨多羅三藐三菩提。",
    "T13n0408_002:0672c22": "是虛空孕菩薩，或眾生前示現己身，現自身",
    "T13n0408_002:0672c23": "已而為說法。若虛空孕菩薩未為現於身時，",
    "T13n0408_002:0672c24": "時彼初行菩薩大士，更於後夜香湯澡浴著",
    "T13n0408_002:0672c25": "淨衣裳，燒沈水香，求彼東方黃白大士名阿",
    "T13n0408_002:0672c26": "樓那，而口唱言：『仁阿樓那！汝大慈悲欲出",
    "T13n0408_002:0672c27": "現照此閻浮提，憐愍我故，起慈悲心覆護於",
    "T13n0408_002:0672c28": "我。為我諮白虛空孕菩薩，令虛空孕菩薩示",
    "T13n0408_002:0672c29": "我方便，我今欲懺所有重罪，令我於聖大乘",
    "T13n0408_002:0673a01": "之中得大智眼。』作是勸請禮拜已訖，還歸本",
    "T13n0408_002:0673a02": "處安隱睡眠。",
    "T13n0408_002:0673a03": "「爾時東方黃白大士阿樓那出時，虛空孕菩",
    "T13n0408_002:0673a04": "薩即來現身於睡眠夢中，在彼犯重菩薩之",
    "T13n0408_002:0673a05": "前示現己身，教彼重罪初行菩薩大智方便",
    "T13n0408_002:0673a06": "悔所犯罪；或復示現大方便智，令彼初發道",
    "T13n0408_002:0673a07": "心菩薩得彼三昧，名無忘失菩提之心，安止",
    "T13n0408_002:0673a08": "住於大乘法中，速滿成就六波羅蜜。",
    "T13n0408_002:0673a09": "「復次善男子！或有初行菩薩見行菩薩行者，",
    "T13n0408_002:0673a10": "至其人所而告彼言：『汝不能行菩薩六波羅",
    "T13n0408_002:0673a11": "蜜，亦不能成就阿耨多羅三藐三菩提。汝當",
    "T13n0408_002:0673a12": "發聲聞辟支佛心，汝於煩惱即得解脫。』乃至",
    "T13n0408_002:0673a13": "如前說。善男子！是名第二菩薩犯於重罪。",
    "T13n0408_002:0673a14": "「復次善男子！或有初行菩薩見他眾生，作如",
    "T13n0408_002:0673a15": "是言：『人者勿行波羅提木叉毘尼戒律，於是",
    "T13n0408_002:0673a16": "法中勿為精進。汝速發阿耨多羅三藐三菩",
    "T13n0408_002:0673a17": "提心，汝速讀誦大乘經典，汝所作三種諸煩",
    "T13n0408_002:0673a18": "惱行謂身口意，因此惡業諸煩惱故即得清",
    "T13n0408_002:0673a19": "淨。』乃至如前所說。善男子！是名初行菩薩第",
    "T13n0408_002:0673a20": "三犯於重罪。",
    "T13n0408_002:0673a21": "「復次善男子！或有菩薩見於他人，作如是說：",
    "T13n0408_002:0673a22": "『汝諸人輩捨聲聞乘莫聽讀誦，莫為他說、覆",
    "T13n0408_002:0673a23": "藏勿示。汝等善男子莫示聲聞乘，汝若行此",
    "T13n0408_002:0673a24": "聲聞乘者不得大果，不能斷除諸煩惱結。汝",
    "T13n0408_002:0673a25": "但說清淨大乘經典，聽誦受持為他顯說，以",
    "T13n0408_002:0673a26": "此因緣汝得度脫一切惡道，得滅一切諸惡",
    "T13n0408_002:0673a27": "等業，當速成就阿耨多羅三藐三菩提。』彼人",
    "T13n0408_002:0673a28": "若聞初行菩薩如是言者，隨順此行，彼等二",
    "T13n0408_002:0673a29": "人皆犯重罪。善男子！是名第四犯於重罪。",
    "T13n0408_002:0673b01": "「復次善男子！初行菩薩常行兩舌以心口相",
    "T13n0408_002:0673b02": "違，凡所讀誦大乘經典，求名聞故、為利養故、",
    "T13n0408_002:0673b03": "為得尊重求供養故，作如是心讀誦經典，為",
    "T13n0408_002:0673b04": "他解說受持宣通。若為他說方便隨宜，於他",
    "T13n0408_002:0673b05": "邊聞復向他說：『我今身是大乘之人，自餘非",
    "T13n0408_002:0673b06": "也。』發如是等嫉妬之心，以利養故。或見其餘",
    "T13n0408_002:0673b07": "大乘行者，從他人邊所得財寶四事供養，以",
    "T13n0408_002:0673b08": "是因緣彼等即便生瞋恨心，為彼菩薩處處",
    "T13n0408_002:0673b09": "流布鄙惡名聞，毀辱罵詈誹謗輕賤、稱譽自",
    "T13n0408_002:0673b10": "己。以如是等嫉妬心故，向於他人說上人",
    "T13n0408_002:0673b11": "法：『我得上人。如是上法，我得我知。』以是因",
    "T13n0408_002:0673b12": "緣，是人違於本誓願故，被煩惱降背大乘法。",
    "T13n0408_002:0673b13": "彼等眾生於大乘中犯大重罪，乃至捨身墮",
    "T13n0408_002:0673b14": "於惡道。譬如有人欲採珍寶，詣寶洲邊而不",
    "T13n0408_002:0673b15": "入海，雖復入海在於中路自破船舶，而彼癡",
    "T13n0408_002:0673b16": "人於海水內便取命終。善男子！如是如是。其",
    "T13n0408_002:0673b17": "初行菩薩等發心欲入大乘之海，而彼癡人",
    "T13n0408_002:0673b18": "因嫉妬故毀謗妄語。以是因緣，彼等癡人破",
    "T13n0408_002:0673b19": "信行船，破信行已滅智命根。善男子！其初行",
    "T13n0408_002:0673b20": "菩薩如是愚癡無智少聞，以嫉妬因緣，妄語",
    "T13n0408_002:0673b21": "毀他遂犯大罪。善男子！是名初發心菩薩第",
    "T13n0408_002:0673b22": "五犯大重罪。",
    "T13n0408_002:0673b23": "「復次善男子！有當來世初行菩薩或復俗人",
    "T13n0408_002:0673b24": "出家人等，所有甚深空相法門微妙經典，以",
    "T13n0408_002:0673b25": "諸陀羅尼諸地諸忍，以種種行等而莊嚴之。",
    "T13n0408_002:0673b26": "為諸大智諸菩薩等作於勤求苦行境界。於",
    "T13n0408_002:0673b27": "大乘經，或讀或誦、或解說宣揚、為他敷演分",
    "T13n0408_002:0673b28": "別廣宣，而語他言：『我自然解如是經典、自然",
    "T13n0408_002:0673b29": "證知、自然明了，唯我一人為汝等故慈悲",
    "T13n0408_002:0673c01": "演說。汝從我聞已，如是思惟、如是讀誦、如是",
    "T13n0408_002:0673c02": "甚深法中自然曉了。汝以是因緣當得知見",
    "T13n0408_002:0673c03": "如我今者。』而不肯言：『我讀我誦如是甚深微",
    "T13n0408_002:0673c04": "妙經典，為汝說也。』如是之人，從其四輩求利",
    "T13n0408_002:0673c05": "養故自賣其身。以是因緣，一切三世多陀阿",
    "T13n0408_002:0673c06": "伽度、阿羅訶、三藐三佛陀，及大菩薩摩訶薩、",
    "T13n0408_002:0673c07": "一切諸聖富伽羅所，彼諸癡人得波羅夷罪，",
    "T13n0408_002:0673c08": "犯彼大重，虛妄誑惑一切天人。如是癡人亦",
    "T13n0408_002:0673c09": "復無有大乘之分，況入大乘耶、況得勝處、況",
    "T13n0408_002:0673c10": "復當得成就阿耨多羅三藐三菩提耶？譬如",
    "T13n0408_002:0673c11": "有人欲行遠路，至於曠野以飢渴所逼，忽值",
    "T13n0408_002:0673c12": "果林便入彼處，求食因緣欲活命故。而彼之",
    "T13n0408_002:0673c13": "人忽遇大樹，花果充足香美成就，遇已得味。",
    "T13n0408_002:0673c14": "得是味已更上毒樹而服毒果，服已命終。善",
    "T13n0408_002:0673c15": "男子！如是如是愚癡人輩，今已獲得人身、值",
    "T13n0408_002:0673c16": "善知識，依倚知識入於大乘。彼等眾生求利",
    "T13n0408_002:0673c17": "養故，好自稱譽毀謗他人，得如是等犯大重",
    "T13n0408_002:0673c18": "罪。犯重罪已，為諸智人之所輕慢，當墮惡道。",
    "T13n0408_002:0673c19": "以是因緣，一切剎利、婆羅門、毘舍、首陀不得",
    "T13n0408_002:0673c20": "親近。若有諸人親近彼者，如是人輩即違一",
    "T13n0408_002:0673c21": "切大智聖人，成大過罪。善男子！是名初行",
    "T13n0408_002:0673c22": "菩薩犯於第六大重罪耶。",
    "T13n0408_002:0673c23": "「復次善男子！當來之世或有剎利諸國王等，",
    "T13n0408_002:0673c24": "為諸惡行婆羅門國師、惡行大臣、惡行醫師",
    "T13n0408_002:0673c25": "等，實是愚癡謂己大智有大才能，多受封",
    "T13n0408_002:0673c26": "祿。而彼人等修諸施行造眾福業。彼諸人輩",
    "T13n0408_002:0673c27": "因少布施修行義故，憍慢放逸謂己有道，勸",
    "T13n0408_002:0673c28": "剎利王共我弟子諸沙門等互相諍競更相",
    "T13n0408_002:0673c29": "破壞，或勸沙門共剎利王更相鬪諍。彼惡人",
    "T13n0408_002:0674a01": "輩依剎利王，與比丘罪或稅財物。彼諸比丘",
    "T13n0408_002:0674a02": "以剎利王、諸大臣等逼迫因緣故，或輸己物、",
    "T13n0408_002:0674a03": "或輸僧物、或輸招提僧物，以是諸物輸稅供",
    "T13n0408_002:0674a04": "官與彼惡人，而彼惡人從諸比丘取是諸物",
    "T13n0408_002:0674a05": "奉剎利王。彼等二人悉皆犯於大重罪耶。彼",
    "T13n0408_002:0674a06": "諸剎利及惡人等，共諸比丘互相鬪諍。以是",
    "T13n0408_002:0674a07": "因緣，捨彼正法建立非法，取彼非法遠離正",
    "T13n0408_002:0674a08": "法，捨依大乘所說經典、毘尼戒律、憂波提舍、",
    "T13n0408_002:0674a09": "摩訶憂波提舍，遠離慈悲、般若波羅蜜、善巧",
    "T13n0408_002:0674a10": "方便及餘經典戒律之行，如來所說莫不棄",
    "T13n0408_002:0674a11": "捨。為欲擾亂諸比丘故，虛心橫遘違佛戒律",
    "T13n0408_002:0674a12": "自造法制，造法制已擾亂比丘，令諸比丘皆",
    "T13n0408_002:0674a13": "悉遠離奢摩他觀正行正念，乃至使於禪定",
    "T13n0408_002:0674a14": "之者皆生忿恚擾亂之心常恒鬪諍。以是因",
    "T13n0408_002:0674a15": "緣，令諸比丘生諸煩惱不得寂定。",
    "T13n0408_002:0674a16": "「爾時彼等諸比丘輩失正信法、失善比丘威",
    "T13n0408_002:0674a17": "儀法式，令墮諸見。以是因緣，令諸比丘皆",
    "T13n0408_002:0674a18": "悉懈怠多事世念不能持戒，破戒捨戒不復",
    "T13n0408_002:0674a19": "能依沙門法則，口言：『我是沙門比丘。』雖復唱",
    "T13n0408_002:0674a20": "言：『我是梵行。』舉動聲氣猶如貝聲，不依正法",
    "T13n0408_002:0674a21": "而說於法。如是之等諸比丘輩及諸眷屬，於",
    "T13n0408_002:0674a22": "剎利王所并諸臣民，以輸物故增倍供養。如",
    "T13n0408_002:0674a23": "是等輩諸惡比丘，於俗人前說諸有德阿蘭",
    "T13n0408_002:0674a24": "若等空閑比丘不善之事，令彼剎利諸惡臣",
    "T13n0408_002:0674a25": "等并諸眷屬遂於精進持戒比丘生不善心",
    "T13n0408_002:0674a26": "誹謗之心，於精進比丘所有資財皆悉奪取，",
    "T13n0408_002:0674a27": "奪已轉施誦經比丘。彼等二人悉犯重罪。何",
    "T13n0408_002:0674a28": "以故？其禪定比丘真實福田。如是觀已應令",
    "T13n0408_002:0674a29": "修業，不令彼等知彼僧務。而禪定比丘，當得",
    "T13n0408_002:0674b01": "三昧諸陀羅尼諸忍地等、當作法器，真是福",
    "T13n0408_002:0674b02": "田、真實福器，為世間眼，為彼世間作大光",
    "T13n0408_002:0674b03": "明顯示善路，為建業地於煩惱田，教彼眾生",
    "T13n0408_002:0674b04": "皆令得度，度已建立涅槃之道。善男子！是名",
    "T13n0408_002:0674b05": "初行菩薩有八種重罪而不用功捨離二處。",
    "T13n0408_002:0674b06": "彼初行菩薩犯大重罪因緣力故，所有往昔",
    "T13n0408_002:0674b07": "作諸善根皆悉忘失，忘失已後墮於惡道。違",
    "T13n0408_002:0674b08": "於本誓，被煩惱降失天人樂，虛妄迷惑失菩",
    "T13n0408_002:0674b09": "提心。善男子！為如是等諸善男子故，此虛",
    "T13n0408_002:0674b10": "空孕菩薩生彼國中，為彼眾生示現身相、或",
    "T13n0408_002:0674b11": "作比丘身威儀庠序、或作婆羅門身顯現威",
    "T13n0408_002:0674b12": "儀具足成就，乃至應以畜生而得化者即現",
    "T13n0408_002:0674b13": "畜生威儀之相，略說乃至如首楞嚴三昧所",
    "T13n0408_002:0674b14": "說。當知是處亦復如是，巧知根機種種心器",
    "T13n0408_002:0674b15": "隨應現身，於彼眾生隨順說法，教彼種種未",
    "T13n0408_002:0674b16": "曾有法，於一切智之所宣說微妙經典諸陀",
    "T13n0408_002:0674b17": "羅尼諸忍地等普為顯現，令彼諸惡犯重罪",
    "T13n0408_002:0674b18": "者初行菩薩教生慚愧，令其怖懼悔沒之心",
    "T13n0408_002:0674b19": "懺彼重罪，遠離棄捨永不敢作。",
    "T13n0408_002:0674b20": "「善男子！彼等眾生以犯重罪恐怖因緣，聞是",
    "T13n0408_002:0674b21": "虛空孕菩薩名號，欲自見身者，畏墮惡道悔",
    "T13n0408_002:0674b22": "彼罪故，是諸眾生應當頂禮虛空孕菩薩摩",
    "T13n0408_002:0674b23": "訶薩足，復應至心稱其名號。時彼虛空孕菩",
    "T13n0408_002:0674b24": "薩摩訶薩，隨其根業以菩薩身相即在現前，",
    "T13n0408_002:0674b25": "應以比丘身得度者，即現比丘身相；應以婆",
    "T13n0408_002:0674b26": "羅門身度者，即現婆羅門身相；應以童男童",
    "T13n0408_002:0674b27": "女身度者，即現童男童女身相。觀彼初行菩",
    "T13n0408_002:0674b28": "薩如所犯重即現如是。如是方便教令懺悔，",
    "T13n0408_002:0674b29": "於甚深法無上乘中顯示善巧方便之行，若",
    "T13n0408_002:0674c01": "正地若非正地、若諸三昧、若諸陀羅尼、若諸",
    "T13n0408_002:0674c02": "忍中示現教行，乃至次第教令建立八正道",
    "T13n0408_002:0674c03": "處。以虛空孕菩薩力故，彼等眾生得脫一切",
    "T13n0408_002:0674c04": "諸惡道苦，脫惡道已建立置於不退轉地，後",
    "T13n0408_002:0674c05": "得建立，必得阿耨多羅三藐三菩提。善男子！",
    "T13n0408_002:0674c06": "如是如是。彼菩薩等於六波羅蜜行中大力",
    "T13n0408_002:0674c07": "精勤猶如電光，速得成就阿耨多羅三藐三",
    "T13n0408_002:0674c08": "菩提道。",
    "T13n0408_002:0674c09": "「善男子！若虛空孕菩薩摩訶薩，於犯重罪菩",
    "T13n0408_002:0674c10": "薩前不現身相者，其犯重罪初行菩薩知",
    "T13n0408_002:0674c11": "自罪失故，欲請虛空孕菩薩，於後夜時以香",
    "T13n0408_002:0674c12": "湯洗浴，著淨衣裳，胡跪合掌，向於東面燒",
    "T13n0408_002:0674c13": "沈水香，至心勸請東方黃白阿樓那天子。應",
    "T13n0408_002:0674c14": "作是言：『阿樓那！阿樓那！汝有大慈悲、有大功",
    "T13n0408_002:0674c15": "德。汝初出東方普照閻浮提，以慈悲故願覆",
    "T13n0408_002:0674c16": "護我，為我速疾勸請虛空孕菩薩具大悲者，",
    "T13n0408_002:0674c17": "令彼菩薩特為我故於睡眠中顯示巧便。以",
    "T13n0408_002:0674c18": "巧方便故，教我懺悔所犯重罪，於大聖大乘",
    "T13n0408_002:0674c19": "中速得智眼。』作是語已，彼重罪初行菩薩還",
    "T13n0408_002:0674c20": "入室中寢臥睡息。",
    "T13n0408_002:0674c21": "「爾時東方黃白阿樓那閻浮提顯現之時，彼",
    "T13n0408_002:0674c22": "虛空孕菩薩即隨後來作菩薩身，在彼初",
    "T13n0408_002:0674c23": "行菩薩目前，於睡夢中現巧方便，教犯罪者",
    "T13n0408_002:0674c24": "懺悔惡業，於初行菩薩前作如是等方便知",
    "T13n0408_002:0674c25": "見。作是方便已，其初行菩薩即時得一三昧，",
    "T13n0408_002:0674c26": "名不忘失菩提，於大乘中得決定住不可退",
    "T13n0408_002:0674c27": "動，速得成就六波羅蜜，不久當證阿耨多羅",
    "T13n0408_002:0674c28": "三藐三菩提。",
    "T13n0408_002:0674c29": "「善男子！此虛空孕菩薩，最大勤勞辦最勝事，",
    "T13n0408_002:0675a01": "成就勝妙如意摩尼微妙寶珠，貫在其頂奇",
    "T13n0408_002:0675a02": "特顯現。善男子！此虛空孕菩薩，有如是等無",
    "T13n0408_002:0675a03": "量無邊不可思議功德之聚。",
    "T13n0408_002:0675a04": "「復次善男子！若有眾生聞是虛空孕菩薩名",
    "T13n0408_002:0675a05": "者，或作形像以種種供具供是菩薩，尊重恭",
    "T13n0408_002:0675a06": "敬禮拜讚歎，以種種香花花鬘塗香末香燒",
    "T13n0408_002:0675a07": "香、以種種幡蓋寶幢供養於彼。供養是已，",
    "T13n0408_002:0675a08": "復更供養尊重恭敬，將自身命付彼菩薩。彼",
    "T13n0408_002:0675a09": "等眾生以是菩薩威神力故，火不能燒、水不",
    "T13n0408_002:0675a10": "能、溺杖不能傷、一切國土所不能害，於一切",
    "T13n0408_002:0675a11": "處人與非人畢竟不能奪其精氣，唯除命盡。",
    "T13n0408_002:0675a12": "設有重病不得久停，不為飢逼而取命終，不",
    "T13n0408_002:0675a13": "為縣官橫所觸嬈，不犯重罪。乃至命盡之時，",
    "T13n0408_002:0675a14": "眼不覩色、耳不聞聲、鼻不聞香、舌不得味、身",
    "T13n0408_002:0675a15": "不得觸，唯有微細氣息身中暖氣及微細識",
    "T13n0408_002:0675a16": "猶在未離。當是時間，虛空孕菩薩為彼眾生",
    "T13n0408_002:0675a17": "示現己身。若有眾生在世之時信婆羅門者，",
    "T13n0408_002:0675a18": "是善男子於最後識欲離身時，作婆羅門身",
    "T13n0408_002:0675a19": "於前顯現令生歡欣。若有眾生先事魔王者，",
    "T13n0408_002:0675a20": "後命盡時，是虛空孕菩薩現魔王身。乃至在",
    "T13n0408_002:0675a21": "世事那羅延天者、若大自在天、若帝釋天、若",
    "T13n0408_002:0675a22": "轉輪聖王、若日月天、若提頭賴吒天、若毘樓",
    "T13n0408_002:0675a23": "勒叉天、毘樓博叉天、若毘沙門天，乃至世",
    "T13n0408_002:0675a24": "間種種山神樹神河神泉井之神，如是眾生",
    "T13n0408_002:0675a25": "隨其所有歸依之者，是虛空孕菩薩還作如",
    "T13n0408_002:0675a26": "是如是身相，臨命終時在彼眾前顯現身相，",
    "T13n0408_002:0675a27": "隨彼眾生所有心願皆現與之，於前現身。現",
    "T13n0408_002:0675a28": "彼身已作如是言：",
    "T13n0408_002:0675a29": "「『若人以智慧，　　能見四諦者，",
    "T13n0408_002:0675b01": "　　是人煩惱中，　　即能度彼岸。』",
    "T13n0408_002:0675b02": "「彼諸眾生以意識知見此法已，得生善處。若",
    "T13n0408_002:0675b03": "有眾生應以佛身化者，即現佛身，在眾生前",
    "T13n0408_002:0675b04": "說如是言：",
    "T13n0408_002:0675b05": "「『若於佛智底，　　能度煩惱海，",
    "T13n0408_002:0675b06": "　　即速證智慧，　　諸苦得解脫。』",
    "T13n0408_002:0675b07": "「爾時彼諸眾生以念佛故、以聞佛音故，心生",
    "T13n0408_002:0675b08": "歡欣。命終已後，捨五濁世即生淨土，值遇諸",
    "T13n0408_002:0675b09": "佛聽受正法。乃至略說法、僧亦爾。善男子！此",
    "T13n0408_002:0675b10": "虛空孕菩薩，得如是等不可思議功德之法。",
    "T13n0408_002:0675b11": "善男子！若復有人於自心中欲取種種三昧",
    "T13n0408_002:0675b12": "得大自在，彼等眾生於後夜時應從臥起，以",
    "T13n0408_002:0675b13": "香湯澡浴燒沈水香，隨力隨分以種種供具",
    "T13n0408_002:0675b14": "供養虛空孕菩薩，頂禮足下。供養禮拜已，於",
    "T13n0408_002:0675b15": "一切眾生邊當生慈心作如是言：『虛空孕菩",
    "T13n0408_002:0675b16": "薩得大慈悲門、已得智慧，速念我。速念我。願",
    "T13n0408_002:0675b17": "常與我正念三昧方便。』即誦呪曰：",
    "T13n0408_002:0675b18": "「『多地他(一)嚧慕(二)囉那棄(三)博叉尼隸(四)薩慕達",
    "T13n0408_002:0675b19": "囉多隸(五)多那耶那耶(六)摩訶迦流尼迦(七)阿",
    "T13n0408_002:0675b20": "奴波闍婆三勿利帝(八)阿迦羅闍婆三勿利",
    "T13n0408_002:0675b21": "帝(九)拔折囉閻婆三勿利帝(十)胡盧舍三勿利",
    "T13n0408_002:0675b22": "帝(十一)阿那摩三勿利帝(十二)蒱多俱致三勿利帝",
    "T13n0408_002:0675b23": "(十三)莎呵(十四)』",
    "T13n0408_002:0675b24": "「誦此呪已，彼菩薩威神力故，即得正念入諸",
    "T13n0408_002:0675b25": "三昧門。若復有人欲誦種種經論，或諸佛所",
    "T13n0408_002:0675b26": "說、或聲聞所說。彼人於後夜時，於東方處",
    "T13n0408_002:0675b27": "黃白現時，以香湯澡浴著淨衣裳，東面胡跪",
    "T13n0408_002:0675b28": "燒沈水香，隨力所辦供養頂禮虛空孕菩薩。",
    "T13n0408_002:0675b29": "於一切眾生所生慈悲心，作如是言：『虛空孕",
    "T13n0408_002:0675c01": "菩薩！善男子！已得一切眾生邊不思議慈悲",
    "T13n0408_002:0675c02": "之心，以大智慧念我念我。汝是菩薩最勝富",
    "T13n0408_002:0675c03": "伽羅，與我正念諸勝三昧方便巧妙深大智",
    "T13n0408_002:0675c04": "慧。』即誦呪曰：",
    "T13n0408_002:0675c05": "「『多地他(一)尼羅涉鞞(二)鉗蒱沙涉鞞(三)耶婆那",
    "T13n0408_002:0675c06": "涉鞞(四)博察薩迷(五)波吒羅闍駛(六)薩他那蘇",
    "T13n0408_002:0675c07": "嚧鞞(七)戶摩戶摩(八)摩呵迦流尼迦(九)莎",
    "T13n0408_002:0675c08": "呵(十)』",
    "T13n0408_002:0675c09": "「善男子！乃至若有眾生，欲入大海採諸珍寶、",
    "T13n0408_002:0675c10": "或復心欲入於地下阿修羅宮、或復欲得服",
    "T13n0408_002:0675c11": "定年藥、或復被禁牢獄繫閇、或恩愛別離、或",
    "T13n0408_002:0675c12": "有怨憎交會而不能離，若在火難、若在水難、",
    "T13n0408_002:0675c13": "若刀杖難、若蠱毒難，若被呪咀言說、若被師",
    "T13n0408_002:0675c14": "子虎狼之難、若被蟒蛇蝮蝎之難、若被盜賊、",
    "T13n0408_002:0675c15": "或被幻惑之難、或被一切恐怖之難。若有眾",
    "T13n0408_002:0675c16": "生，杻械枷鏁禁繫之難、若被縣官所錄、若",
    "T13n0408_002:0675c17": "被刑流將斷命根、或有長病困篤著床疫病",
    "T13n0408_002:0675c18": "所逼恐怖畏死、若乏衣食臥具湯藥資財之",
    "T13n0408_002:0675c19": "物。彼等眾生，於後夜間黃白出時，香湯澡",
    "T13n0408_002:0675c20": "浴著淨衣裳，頂禮虛空孕菩薩，胡跪合掌以",
    "T13n0408_002:0675c21": "面向東，隨力隨分所辦供具供彼菩薩，為諸",
    "T13n0408_002:0675c22": "眾生發慈悲心，口唱是言：『虛空孕具大慈悲，",
    "T13n0408_002:0675c23": "為諸眾生常作利益。念我念我。以慈悲心願",
    "T13n0408_002:0675c24": "觀我心，願解脫我如前所說之難。』應說偈言：",
    "T13n0408_002:0675c25": "「『我之無福相，　　願與我功德；",
    "T13n0408_002:0675c26": "　　我今貧賤苦，　　今應與我願。",
    "T13n0408_002:0675c27": "　　虛空孕菩薩，　　是我歸依處，",
    "T13n0408_002:0675c28": "　　如於此世中，　　未來與我樂。』",
    "T13n0408_002:0675c29": "「爾時虛空孕菩薩摩訶薩，聞彼眾生音聲之",
    "T13n0408_002:0676a01": "辭，或復現本菩薩之身，乃至或現童男童女",
    "T13n0408_002:0676a02": "身，在於彼前慰喻彼言：『護諸怖難，所有恐怖",
    "T13n0408_002:0676a03": "皆悉除滅。』乃至略說，有諸貧窮孤露眾生，或",
    "T13n0408_002:0676a04": "無資財活命之者，觀彼心意令滿彼願，乃至",
    "T13n0408_002:0676a05": "所須一切施與。善男子！若有王子欲得灌頂",
    "T13n0408_002:0676a06": "之位、欲得稱職。彼諸王子應當供養彼大菩",
    "T13n0408_002:0676a07": "薩，稱其名號，隨力隨分供養彼虛空孕菩薩。",
    "T13n0408_002:0676a08": "乃至如是等欲得婆羅門位、欲得大富長者",
    "T13n0408_002:0676a09": "位、欲得大居士位、欲學諸伎術、欲證內法、",
    "T13n0408_002:0676a10": "欲得呪術、欲學工巧、欲聞一頌、欲望解脫，",
    "T13n0408_002:0676a11": "彼諸眾生聞是虛空孕名字，於後夜間黃白",
    "T13n0408_002:0676a12": "現時，以香湯洗浴，著淨衣裳，以面向東胡跪",
    "T13n0408_002:0676a13": "合掌，頂禮虛空孕菩薩。歸依彼已，合掌勸請，",
    "T13n0408_002:0676a14": "作如是言：『虛空孕具大慈悲，我既薄福，與我",
    "T13n0408_002:0676a15": "福相，滿我心願。』應當說於如是偈言：",
    "T13n0408_002:0676a16": "「『我心所求者，　　勿令乏少耳，",
    "T13n0408_002:0676a17": "　　願發憐愍心，　　慈悲稱我願。』",
    "T13n0408_002:0676a18": "「爾時虛空孕菩薩，以淨天耳過於人耳，聞",
    "T13n0408_002:0676a19": "彼眾生此音聲已，為彼眾生或現自身在眾",
    "T13n0408_002:0676a20": "生前，觀察眾生心心所行，隨堪可與。如是如",
    "T13n0408_002:0676a21": "是，為彼眾生示現方便。善男子！是虛空孕菩",
    "T13n0408_002:0676a22": "薩，得如是方便功能具足入大智海。此虛空",
    "T13n0408_002:0676a23": "孕菩薩摩訶薩，有如是等不思議事。善男子！",
    "T13n0408_002:0676a24": "若復有人，於四大海水滴滴數之能知多少；",
    "T13n0408_002:0676a25": "此虛空孕菩薩摩訶薩善巧勝智方便教化諸",
    "T13n0408_002:0676a26": "眾生等現作方便不可數知。善男子！假使有",
    "T13n0408_002:0676a27": "人，十方虛空可現不可現處可知邊際多少；",
    "T13n0408_002:0676a28": "此虛空孕菩薩摩訶薩善巧方便教化眾生不",
    "T13n0408_002:0676a29": "可得知邊際之數。為諸眾生作巧方便，變化",
    "T13n0408_002:0676b01": "自身而為顯現，或作佛身而化眾生、或作婆",
    "T13n0408_002:0676b02": "羅門身教化眾生，乃至隨所應現種種身相",
    "T13n0408_002:0676b03": "得受化者，即現彼身而不分別。應以畜生身",
    "T13n0408_002:0676b04": "而受化者，即現畜生。應以地獄身而受化",
    "T13n0408_002:0676b05": "者，即現地獄身。有諸眾生在於現前化身顯",
    "T13n0408_002:0676b06": "現；有諸眾生應以睡夢現身益者，於睡夢中",
    "T13n0408_002:0676b07": "即為現身；有諸眾生臨至命終唯有細識，欲",
    "T13n0408_002:0676b08": "滅眾罪令斷惡道欲將善道，為彼眾生化種種",
    "T13n0408_002:0676b09": "身。是諸眾生生存之日歸依何天，應見彼天",
    "T13n0408_002:0676b10": "即得安樂者，乃至應將善處，即現彼天令其",
    "T13n0408_002:0676b11": "歡欣。善男子！是故此虛空孕菩薩，無人能知",
    "T13n0408_002:0676b12": "教化身數邊際之量。",
    "T13n0408_002:0676b13": "「善男子！是虛空孕菩薩，得如是等不可思議",
    "T13n0408_002:0676b14": "方便勝智功能具足殊妙之法。此虛空孕菩",
    "T13n0408_002:0676b15": "薩摩訶薩，已入諸佛功德之海。善男子！是故",
    "T13n0408_002:0676b16": "虛空孕菩薩摩訶薩，頭戴顯現摩尼應寶。」爾",
    "T13n0408_002:0676b17": "時一切大眾在會中者，從佛所聞讚歎虛空",
    "T13n0408_002:0676b18": "孕菩薩已，於虛空孕菩薩即生希有殊特之",
    "T13n0408_002:0676b19": "心，生極尊重恭敬之心，皆悉合掌瞻仰而住，",
    "T13n0408_002:0676b20": "持種種香花、末香塗香、幡蓋寶幢、雜色衣服、雜",
    "T13n0408_002:0676b21": "寶瓔珞、歌誦讚歎種種音樂，供養虛空孕菩",
    "T13n0408_002:0676b22": "薩。時虛空孕菩薩摩訶薩，持前供具供奉世",
    "T13n0408_002:0676b23": "尊。奉世尊已，在世尊前長跪合掌，而白佛",
    "T13n0408_002:0676b24": "言：「世尊！云何於五濁之世，被大黑闇無明所",
    "T13n0408_002:0676b25": "覆諸眾生內能作佛事？」",
    "T13n0408_002:0676b26": "佛言：「善男子！譬如虛空，不縛不解無見無迷，",
    "T13n0408_002:0676b27": "而虛空體本性清淨。而虛空內因風動現塵",
    "T13n0408_002:0676b28": "霧烟雲，故名虛空為不淨耳。因水雨故離彼",
    "T13n0408_002:0676b29": "塵等諸障礙法，即得顯現日月星宿，便知刻",
    "T13n0408_002:0676c01": "漏、羅婆時節、晝夜長短、半月滿月、年歲度數。",
    "T13n0408_002:0676c02": "如是如是。善男子！如來一切諸法真如隨於",
    "T13n0408_002:0676c03": "虛空，心之本相本性清淨，但諸眾生以客塵",
    "T13n0408_002:0676c04": "煩惱心意成濁。為彼等故，如來以慈悲等法",
    "T13n0408_002:0676c05": "門雨慈悲雨，被煩惱所濁諸眾生輩，即得清",
    "T13n0408_002:0676c06": "淨無有諸垢。而彼眾生心得清淨，即見佛日",
    "T13n0408_002:0676c07": "出現於世。得智光明潤已，於不思議諸佛功",
    "T13n0408_002:0676c08": "德之內自得曉了，建立彼於勝四念處及聖",
    "T13n0408_002:0676c09": "道中，乃至建立十八不共法大慈大悲真實",
    "T13n0408_002:0676c10": "法中，是故有諸阿羅漢、辟支佛等、諸菩薩輩",
    "T13n0408_002:0676c11": "出現於世。",
    "T13n0408_002:0676c12": "「善男子！於汝意云何？虛空之性能住於眼不？」",
    "T13n0408_002:0676c13": "答言：「不也。世尊！」佛言：「眼能住於識不？」答言：",
    "T13n0408_002:0676c14": "「不也。世尊！」佛言：「眼住觸不？」答言：「不也。世尊！」",
    "T13n0408_002:0676c15": "佛言：「眼內因觸所生三種之受，於是之中虛",
    "T13n0408_002:0676c16": "空住不？」答言：「不也。世尊！」佛言：「略說乃至耳鼻",
    "T13n0408_002:0676c17": "舌身，亦復應當作如是觀。",
    "T13n0408_002:0676c18": "「善男子！於汝意云何？意住空界不？」答言：「不",
    "T13n0408_002:0676c19": "也。世尊！」「乃至意中虛空住不？因是法中諸佛",
    "T13n0408_002:0676c20": "如來、應、正遍知出現於世不？」答言：「不也。世尊！」",
    "T13n0408_002:0676c21": "佛言：「善男子！諸眾生等依住虛空不？」答言：「不",
    "T13n0408_002:0676c22": "也。世尊！」佛言：「善男子！於意云何？虛空之性",
    "T13n0408_002:0676c23": "依眾生住不？」佛作是語已，虛空孕菩薩摩訶",
    "T13n0408_002:0676c24": "薩白佛言：「世尊！各各不相倚住，於自境界各",
    "T13n0408_002:0676c25": "不相侵。世尊！一切諸法無有境界，空故無染，",
    "T13n0408_002:0676c26": "一如實際，一如如如，應作是知。世尊！譬如虛",
    "T13n0408_002:0676c27": "空，不可破壞、不可分別、不作分別、不動無",
    "T13n0408_002:0676c28": "礙、無牙無子無果、無名無字、無思無念。如",
    "T13n0408_002:0676c29": "是如是。世尊！一切法相如是知已，菩薩摩訶",
    "T13n0408_002:0677a01": "薩於一切法中得無生忍。」爾時世尊而說呪",
    "T13n0408_002:0677a02": "曰：",
    "T13n0408_002:0677a03": "「多地他(一)縛婆何囉闍(二)末奴叉夜(三)祇那闍",
    "T13n0408_002:0677a04": "耶(四)闍那膩莫(五)牟尼呵囉(六)阿那也(七)破羅漂",
    "T13n0408_002:0677a05": "頗(八)伽羅婆膩莫(九)阿儞捺也(十)阿婆舍舍婆(十一)",
    "T13n0408_002:0677a06": "舍那舍莫(十二)那舍哆多(十三)迦羅莫舍莫(十四)吉唎",
    "T13n0408_002:0677a07": "摩妬毘沙莫(十五)支多那也(十六)雞梨奢都(十七)三舒",
    "T13n0408_002:0677a08": "沙膩(十八)莎呵(十九)」",
    "T13n0408_002:0677a09": "佛言：「善哉善哉！善男子！汝能於如是眼降伏",
    "T13n0408_002:0677a10": "勝師子安庠步水頻申吼陀羅尼，為諸眾",
    "T13n0408_002:0677a11": "生命終之時，最後出息命欲過時，能滅煩惱",
    "T13n0408_002:0677a12": "障業障法障，滅是障已令生清淨剎中。善男",
    "T13n0408_002:0677a13": "子！汝能行無量無邊諸佛世界，為諸眾生起慈",
    "T13n0408_002:0677a14": "悲心，至於村落城邑府省縣官宮殿及諸國",
    "T13n0408_002:0677a15": "土，至是處已，現種種形種種威儀，說大乘經",
    "T13n0408_002:0677a16": "典教化眾生，於剎利惡行乃至沙門惡行所，",
    "T13n0408_002:0677a17": "斷於種種不善之法，安置一切諸善法中。」",
    "T13n0408_002:0677a18": "爾時世尊說是法時，於大眾中無量無邊諸",
    "T13n0408_002:0677a19": "天世人得種種三昧陀羅尼諸忍，或復有得",
    "T13n0408_002:0677a20": "十地法中真實智慧。十千人等於無生法中",
    "T13n0408_002:0677a21": "得無生忍。若有眾生執著虛空是有為者，得",
    "T13n0408_002:0677a22": "此燈光明已，有為施根皆悉斷滅，無為施行",
    "T13n0408_002:0677a23": "速現成就。佛說經已，於大眾中，諸比丘等及",
    "T13n0408_002:0677a24": "天、龍、夜叉、乾闥婆、阿修羅、迦婁羅、緊陀羅、摩",
    "T13n0408_002:0677a25": "睺羅伽、梵釋護世四大天王，聞佛所說此妙",
    "T13n0408_002:0677a26": "經典，一切皆悉歡欣奉行。",
    "T13n0408_002:0677a27": "虛空孕菩薩經卷下"
}