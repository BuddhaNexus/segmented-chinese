{
    "X08n0240_030:0705a05": "大方廣佛華嚴經綱要卷第三十",
    "X08n0240_030:0705a06": "于闐國三藏沙門實义難陀　譯經",
    "X08n0240_030:0705a07": "清涼山大華嚴寺沙門澄觀　疏義",
    "X08n0240_030:0705a08": "明匡山法雲寺憨山沙門德清提挈",
    "X08n0240_030:0705a09": "十迴向品第二十五之六",
    "X08n0240_030:0705a10": "佛子。何者是菩薩摩訶薩真如相迴向。",
    "X08n0240_030:0705a11": "第八真如相迴向。長行中。先明位行。後明位果。前",
    "X08n0240_030:0705a12": "中標名。釋名者。善根合以成迴向。從所依立名。義",
    "X08n0240_030:0705a13": "通能所。故本業云常照有無二諦。一切法一合相",
    "X08n0240_030:0705a14": "故。若梵本中具名真如相自性迴向。相即德相。性",
    "X08n0240_030:0705a15": "即體性。以二非即離。所以雙舉。多說德相。即以法",
    "X08n0240_030:0705a16": "界印而為其性。此與前後異者。謂第七會事向理。",
    "X08n0240_030:0705a17": "故云平等。此明事盡理現。故行等同如。第九明從",
    "X08n0240_030:0705a18": "體起用。第十明用同體同體而用。",
    "X08n0240_030:0705a19": "佛子。此菩薩摩訶薩正念明了其心堅住。遠離迷惑",
    "X08n0240_030:0705a20": "專意修行。深心不動成不壞業。趣一切智終不退轉。",
    "X08n0240_030:0705a21": "志求大乘勇猛無畏。植諸德本普安世間。生勝善根",
    "X08n0240_030:0705a22": "修白淨法。大悲增長心寶成就。常念諸佛護持正法。",
    "X08n0240_030:0705a23": "於菩薩道信樂堅固。成就無量淨妙善根。勤修一切",
    "X08n0240_030:0705a24": "功德智慧。為調御師生眾善法。以智方便而為迴向。",
    "X08n0240_030:0705b01": "菩薩爾時慧眼普觀所有善根無量無邊。其諸善根",
    "X08n0240_030:0705b02": "修習之時。若求緣。若辦具。若治淨若趣入。若專勵。若",
    "X08n0240_030:0705b03": "起行。若明達。若精審。若開示。如是一切有種種門。種",
    "X08n0240_030:0705b04": "種境。種種相。種種事。種種分。種種行。種種名字。種種",
    "X08n0240_030:0705b05": "分別。種種出生。種種修習。其中所有一切善根。悉是",
    "X08n0240_030:0705b06": "趣向十力乘心之所建立。皆悉迴向一切種智。唯一",
    "X08n0240_030:0705b07": "無二。以諸善根如是迴向。所謂願得圓滿無礙身業",
    "X08n0240_030:0705b08": "修菩薩行。願得清淨無礙口業修菩薩行。願得成就",
    "X08n0240_030:0705b09": "無礙意業安住大成。願得圓滿無障礙心。淨修一切",
    "X08n0240_030:0705b10": "諸菩薩行。願起無量廣大施心。周給無邊一切眾生。",
    "X08n0240_030:0705b11": "願於諸法心得自在。演大法明無能障蔽。願得明達",
    "X08n0240_030:0705b12": "一切智處。發菩提心普照世間。願常正念三世諸佛。",
    "X08n0240_030:0705b13": "諦想如來常現在前。願住圓滿增上志樂。遠離一切",
    "X08n0240_030:0705b14": "諸魔怨敵。願得安住佛十力智。普攝眾生無有休息",
    "X08n0240_030:0705b15": "願得三昧遊諸世界。而於世間無所染著。願住諸世",
    "X08n0240_030:0705b16": "界無有疲厭。教化眾生恒不休息。願起無量思慧方",
    "X08n0240_030:0705b17": "便。成就菩薩不思議道。願得諸方不迷惑智。悉能分",
    "X08n0240_030:0705b18": "別一切世間。願得自在神道智力。於一念中悉能嚴",
    "X08n0240_030:0705b19": "淨一切國土。願得普入諸法自性。見一切世間悉皆",
    "X08n0240_030:0705b20": "清淨。願得生起無差別智。於一剎中入一切剎。願以",
    "X08n0240_030:0705b21": "一切剎莊嚴之事顯示一切。教化無量無邊眾生。願",
    "X08n0240_030:0705b22": "於一佛剎中示無邊法界。一切佛剎悉亦如是。願得",
    "X08n0240_030:0705b23": "自在大神通智。普能往詣一切佛土。佛子。菩薩摩訶",
    "X08n0240_030:0705b24": "薩以諸善根。願得莊嚴一切佛國。願得周徧一切世",
    "X08n0240_030:0705c01": "界。願得成就智慧觀察。如為己身如是迴向。如是而",
    "X08n0240_030:0705c02": "為一切眾生。所謂願一切眾生永離一切地獄畜生",
    "X08n0240_030:0705c03": "閻羅王趣。願一切眾生除滅一切障礙之業。願一切",
    "X08n0240_030:0705c04": "眾生得周普心平等智慧。願一切眾生於怨於親等",
    "X08n0240_030:0705c05": "心攝受。皆令安樂智慧清淨。願一切眾生智慧圓滿",
    "X08n0240_030:0705c06": "淨光普照。願一切眾生思慧成滿了真實義。願一切",
    "X08n0240_030:0705c07": "眾生以淨志樂趣求菩提獲無量智。願一切眾生普",
    "X08n0240_030:0705c08": "能顯示安隱住處。佛子。菩薩摩訶薩恒以善心如是",
    "X08n0240_030:0705c09": "迴向。為令一切眾生遇清涼雲霪法雨故。為令一切",
    "X08n0240_030:0705c10": "眾生常值福田勝境界故。為令一切眾生皆能善入",
    "X08n0240_030:0705c11": "菩提心藏自護持故。為令一切眾生離諸蓋纏善安",
    "X08n0240_030:0705c12": "住故。為令一切眾生皆獲無礙神通智故。為令一切",
    "X08n0240_030:0705c13": "眾生得自在身普示現故。為令一切眾生成就最勝",
    "X08n0240_030:0705c14": "一切種智。普興利益無空過故。為令一切眾生普攝",
    "X08n0240_030:0705c15": "羣品令清淨故。為令一切眾生皆能究竟一切智故。",
    "X08n0240_030:0705c16": "為令一切眾生心不動搖無障礙故。佛子。菩薩摩訶",
    "X08n0240_030:0705c17": "薩見可愛樂國土園林草木華果名香上服珍寶財",
    "X08n0240_030:0705c18": "物諸莊嚴具。或見可樂村邑聚落。或見帝王威德自",
    "X08n0240_030:0705c19": "在。或見住處離諸諠雜。見是事已。以方便智精勤修",
    "X08n0240_030:0705c20": "習。出生無量勝妙功德。為諸眾生勤求善法心無放",
    "X08n0240_030:0705c21": "逸。廣集眾善猶如大海。以無盡善普覆一切。為眾善",
    "X08n0240_030:0705c22": "法所依之處。以諸善根方便迴向而無分別。開示無",
    "X08n0240_030:0705c23": "量種種善根。智常觀察一切眾生。心恒憶念善根境",
    "X08n0240_030:0705c24": "界。以等真如平等善根。迴向眾生無有休息。菩薩爾",
    "X08n0240_030:0706a01": "時以諸善根如是迴向。所謂願一切眾生得諸如來",
    "X08n0240_030:0706a02": "可愛樂見。見法真性平等平等。無所取著圓滿清淨。",
    "X08n0240_030:0706a03": "願一切眾生見諸如來甚可愛樂圓滿供養。願一切",
    "X08n0240_030:0706a04": "眾生往生一切無諸煩惱甚可愛樂清淨佛剎。願一",
    "X08n0240_030:0706a05": "切眾生得見諸佛可愛樂法。願一切眾生常樂護持",
    "X08n0240_030:0706a06": "一切菩薩可愛樂行。願一切眾生得善知識可愛樂",
    "X08n0240_030:0706a07": "眼見無所礙。願一切眾生常見一切可愛樂物無有",
    "X08n0240_030:0706a08": "違逆。願一切眾生證得一切可愛樂法而勤護持。願",
    "X08n0240_030:0706a09": "一切眾生於一切佛可樂法中得淨光明。願一切眾",
    "X08n0240_030:0706a10": "生修諸菩薩一切能捨可愛樂心。願一切眾生得無",
    "X08n0240_030:0706a11": "所畏能說一切可愛樂法。願一切眾生得諸菩薩極",
    "X08n0240_030:0706a12": "可愛樂甚深三昧。願一切眾生得諸菩薩甚可愛樂",
    "X08n0240_030:0706a13": "陀羅尼門。願一切眾生得諸菩薩甚可愛樂善觀察",
    "X08n0240_030:0706a14": "智。願一切眾生能現菩薩甚可愛樂自在神通。願一",
    "X08n0240_030:0706a15": "切眾生能於諸佛大眾會中說可愛樂甚深妙法。願",
    "X08n0240_030:0706a16": "一切眾生能以方便開示演說甚可愛樂差別之句。",
    "X08n0240_030:0706a17": "願一切眾生常能發起甚可愛樂平等大悲。願一切",
    "X08n0240_030:0706a18": "眾生念念發起甚可愛樂大菩提心。常令諸根歡喜",
    "X08n0240_030:0706a19": "悅豫。願一切眾生能入一切甚可愛樂諸如來家。願",
    "X08n0240_030:0706a20": "一切眾生得可愛樂能調伏行。調伏眾生無有休息。",
    "X08n0240_030:0706a21": "願一切眾生得諸菩薩甚可愛樂無盡辯才演說諸",
    "X08n0240_030:0706a22": "法。願一切眾生於不可說不可說劫。住於一切可樂",
    "X08n0240_030:0706a23": "世界。教化眾生心無厭倦。願一切眾生以無量方便",
    "X08n0240_030:0706a24": "普能悟入甚可愛樂諸佛法門。願一切眾生得可愛",
    "X08n0240_030:0706b01": "樂無礙方便。知一切法無有根本。願一切眾生得可",
    "X08n0240_030:0706b02": "愛樂離貪欲際。知一切法畢竟無二斷一切障。願一",
    "X08n0240_030:0706b03": "切眾生得可愛樂離貪欲際。知一切法平等真實。願",
    "X08n0240_030:0706b04": "一切眾生具足成滿一切菩薩甚可愛樂無戲論法。",
    "X08n0240_030:0706b05": "願一切眾生得金剛藏精進之心。成可愛樂一切智",
    "X08n0240_030:0706b06": "道。願一切眾生具可愛樂無礙善根。摧伏一切煩惱",
    "X08n0240_030:0706b07": "怨敵。願一切眾生得可愛樂一切智門。普於世間現",
    "X08n0240_030:0706b08": "成正覺。佛子。菩薩摩訶薩修習如是諸善根時。得智",
    "X08n0240_030:0706b09": "慧明為善知識之所攝受。如來慧日明照其心。永滅",
    "X08n0240_030:0706b10": "癡冥勤修正法。入諸智業善學智地。流布善根充滿",
    "X08n0240_030:0706b11": "法界。以智迴向盡諸菩薩善根源底。以智深入大方",
    "X08n0240_030:0706b12": "便海。成就無量廣大善根。",
    "X08n0240_030:0706b13": "大文第二廣釋中長分三段。初明隨相迴向。二佛",
    "X08n0240_030:0706b14": "子菩薩摩訶薩以此善根下離相迴向。三佛子此",
    "X08n0240_030:0706b15": "菩薩摩訶薩如是迴向時得一切下迴向成益。初",
    "X08n0240_030:0706b16": "中分二。先積善迴向。後佛子菩薩摩訶薩若見下",
    "X08n0240_030:0706b17": "觸境迴向。前中亦二。先明所迴行體。後菩薩爾時",
    "X08n0240_030:0706b18": "慧眼下攝將迴向。今初。云佛子此菩薩正念明了。",
    "X08n0240_030:0706b19": "明積集資糧。文有十句。初一為總謂正念堅明。下",
    "X08n0240_030:0706b20": "九為別。初三句正念菩提。一遠迷惑是明了義。專",
    "X08n0240_030:0706b21": "意修行即為正念。正念是定。明了是慧。定慧雙運",
    "X08n0240_030:0706b22": "為道之源。二契理不動。故云深心。緣不能沮。成不",
    "X08n0240_030:0706b23": "壞業。即自分堅住。求佛不退。即勝進堅住。次四句",
    "X08n0240_030:0706b24": "正念化生。初句為總。勇求兼濟。為大法故。下三句",
    "X08n0240_030:0706c01": "別。一悲智雙運。為明了般若。為眾德之本故。二進",
    "X08n0240_030:0706c02": "善去漏。為正念。三悲增智圓。為堅住。後二正念三",
    "X08n0240_030:0706c03": "寶。一念佛。二護法。三信僧。上有正念。下句堅固。影",
    "X08n0240_030:0706c04": "略該攝。以此積集資糧所迴行體。次成就無量下",
    "X08n0240_030:0706c05": "結德成就。文有四句。前三結前。非止十故云無量。",
    "X08n0240_030:0706c06": "二三統而收之。不出福智大悲。末句生後迴向。下",
    "X08n0240_030:0706c07": "文攝將迴向。云菩薩爾時慧眼普觀下先總標觀",
    "X08n0240_030:0706c08": "察善根。次其諸善根下別顯。次如是一切下總結。",
    "X08n0240_030:0706c09": "種類多門故云種種。文有十句。謂隨前求緣有多",
    "X08n0240_030:0706c10": "差別故。次其中所有下結修本意。謂本意既然。寧",
    "X08n0240_030:0706c11": "不迴向。上總明所迴行體。下文正明迴向。初迴向",
    "X08n0240_030:0706c12": "菩提。二迴向眾生。經云以諸善根如是迴向。初迴",
    "X08n0240_030:0706c13": "向菩提也。文有二十願。分三。初十願願成智行。即",
    "X08n0240_030:0706c14": "菩提因果。次願得三昧下四願周遍利生。即化用",
    "X08n0240_030:0706c15": "因果。三願得自在神通下六願。普嚴佛剎。即淨土",
    "X08n0240_030:0706c16": "因果。上總迴向菩提。下云佛子菩薩摩訶薩以諸",
    "X08n0240_030:0706c17": "善根下迴向眾生。初牒前生後。次所為願一切眾",
    "X08n0240_030:0706c18": "生下正顯迴向。文有八句。初二句願離三障。障礙",
    "X08n0240_030:0706c19": "之言義兼煩惱。次四成四智。後二結二果。不唯四",
    "X08n0240_030:0706c20": "智。故云無量。次云佛子菩薩摩訶薩恒以此心下",
    "X08n0240_030:0706c21": "八行經。總結所為。上通明積善迴向竟。下文佛",
    "X08n0240_030:0706c22": "子菩薩摩訶薩見可愛樂國土下。第二明觸境迴",
    "X08n0240_030:0706c23": "向。大同淨行對境發願。於中五。一見可愛等列所",
    "X08n0240_030:0706c24": "見境。二見是事已下覩境成德。謂增悲智。三以諸",
    "X08n0240_030:0707a01": "善根下總明迴向。亦是迴向之德。四菩薩爾時下",
    "X08n0240_030:0707a02": "別明迴向。五佛子下迴向成益。前三可知。今四別",
    "X08n0240_030:0707a03": "明迴向中初一句總標。謂上起行中云以諸善根",
    "X08n0240_030:0707a04": "方便迴向。未知迴向其相云何。故云爾時如是迴",
    "X08n0240_030:0707a05": "向。後所謂下別顯。顯如是言。有三十一願。皆言令",
    "X08n0240_030:0707a06": "得。言可愛樂者。由見可愛境。起可愛樂善。願成可",
    "X08n0240_030:0707a07": "愛樂德。疏釋有多義。次云佛子菩薩修習如是善",
    "X08n0240_030:0707a08": "根下。第五迴向成益。文有十句。攝為五對。以顯四",
    "X08n0240_030:0707a09": "益。一以因感緣。由智內明。外為友攝。二以緣感因。",
    "X08n0240_030:0707a10": "外蒙慧照。內滅痴暗。此除障益。三由勤修入三慧",
    "X08n0240_030:0707a11": "業。此明學益。四上學證智自善普充。此證入益。五",
    "X08n0240_030:0707a12": "盡善福源。入實智海。此成二嚴益。即為向實際之",
    "X08n0240_030:0707a13": "本。以智窮入故。上明隨相竟。",
    "X08n0240_030:0707a14": "佛子。菩薩摩訶薩以此善根如是迴向。所謂不著世",
    "X08n0240_030:0707a15": "間。不取眾生。其心清淨無所依止。正念諸法離分別",
    "X08n0240_030:0707a16": "見。不捨一切佛自在慧。不違三世一切諸佛正迴向",
    "X08n0240_030:0707a17": "門。隨順一切平等正法不壞如來真實之相。等觀三",
    "X08n0240_030:0707a18": "世無眾生相善順佛道。善說於法深了其義。入最勝",
    "X08n0240_030:0707a19": "地悟真實法。智慧圓滿信樂堅固。雖善修正業而知",
    "X08n0240_030:0707a20": "業性空。了一切法皆如幻化。知一切法無有自性。觀",
    "X08n0240_030:0707a21": "一切義及種種行。隨世言說而無所著。除滅一切執",
    "X08n0240_030:0707a22": "著因緣。知如實理。觀諸法性皆悉寂滅。了一切法同",
    "X08n0240_030:0707a23": "一實相。知諸法相不相違背。與諸菩薩而共同止。修",
    "X08n0240_030:0707a24": "行其道善攝眾生。入去來今一切菩薩迴向之門。於",
    "X08n0240_030:0707b01": "諸佛法心無驚怖。以無量心令諸眾生普得清淨。於",
    "X08n0240_030:0707b02": "十方世界不起執取我我所心。於諸世間無所分別。",
    "X08n0240_030:0707b03": "於一切境界不生染著。勤修一切出世間法。於諸世",
    "X08n0240_030:0707b04": "間無取無依。於深妙道正見牢固。離諸妄見了真實",
    "X08n0240_030:0707b05": "法。",
    "X08n0240_030:0707b06": "大文第二離相迴向。此與前諸迴向小異。前多攝",
    "X08n0240_030:0707b07": "相歸性。少有依性起相。今此多顯性相無礙。以為",
    "X08n0240_030:0707b08": "如相。故上標文。皆躡前隨相之時。今不要對前以",
    "X08n0240_030:0707b09": "成無礙。故無時字。文分二。初直明迴向。後譬如下",
    "X08n0240_030:0707b10": "對如廣辨。今初。又二。初順如之行。二如諸佛法下",
    "X08n0240_030:0707b11": "順如之益。初中止觀雙運。不著有無。文云佛子菩",
    "X08n0240_030:0707b12": "薩以此善根如是迴向所謂不著下。一止寂妄取",
    "X08n0240_030:0707b13": "不違體用。次云等觀三世下明觀空有。信智雙圓",
    "X08n0240_030:0707b14": "初句觀真空善順下觀妙有。次云雖善修正業而",
    "X08n0240_030:0707b15": "知業性空下明權實雙行。初句立宗。以無礙為宗。",
    "X08n0240_030:0707b16": "次了一切法如幻同喻。以如幻相有體虗故。次知",
    "X08n0240_030:0707b17": "一切下合。及出所因。因云緣成即無性故。次云於",
    "X08n0240_030:0707b18": "諸佛法心無驚怖下順如之益。文有十句五對。令",
    "X08n0240_030:0707b19": "四心彌固。一上安深法。下淨眾生。即廣大心。二二",
    "X08n0240_030:0707b20": "我不生。世見斯絕。即不顛倒心。三於境無染。出世",
    "X08n0240_030:0707b21": "勤修。四不依世間。正道唯固。上二即第一心。無住",
    "X08n0240_030:0707b22": "涅槃為第一故。五妄見斯寂。了實體同。即常心。常",
    "X08n0240_030:0707b23": "不捨離。同體悲故。上直就迴向。第二對如廣辨。",
    "X08n0240_030:0707b24": "如相迴向生此段文。先敘科義。此一段文略以五",
    "X08n0240_030:0707c01": "門分別。一釋名。真謂真實。顯非虗妄。如謂如常。表",
    "X08n0240_030:0707c02": "無變異。此法相宗義。若法性宗云。不變為真。順緣",
    "X08n0240_030:0707c03": "名如。由不變故與有為法有非一義。由順緣故與",
    "X08n0240_030:0707c04": "有為法有非異義。二名種類。為或一或二或三或",
    "X08n0240_030:0707c05": "七。乃至有十。名類不同。疏各有釋。三辨德用。謂一",
    "X08n0240_030:0707c06": "為依持。二成觀境。乃至有三大等。如起信說。皆顯",
    "X08n0240_030:0707c07": "德用。四約教不同。可以思準。五釋文者。然此百門",
    "X08n0240_030:0707c08": "古釋非一。今疏不取。但且就十科之。以配十地十",
    "X08n0240_030:0707c09": "如。初滿徧一切及無相為相等。即徧滿真如之義。",
    "X08n0240_030:0707c10": "二中無能測量無有比對即最勝義。三中於法無",
    "X08n0240_030:0707c11": "礙為眾法眼即勝流義。四中無著無住等即無攝",
    "X08n0240_030:0707c12": "受義。五中畢竟無盡無有變易。即類無別義。六中",
    "X08n0240_030:0707c13": "無有分。體性無生即無染淨義。七中無所不在。住",
    "X08n0240_030:0707c14": "有無法即法無分義。八中體性清淨。體性平等。即",
    "X08n0240_030:0707c15": "不增減義。九中徧一切法。是佛境界即智自在義。",
    "X08n0240_030:0707c16": "十中住一切地。成就一切佛菩薩等。即業自在義。",
    "X08n0240_030:0707c17": "其中餘義可以類取。隨地別顯。唯說十如。一具一",
    "X08n0240_030:0707c18": "切。十十成百。欲顯如德無量無邊。地前通修。等覺",
    "X08n0240_030:0707c19": "徧等。如來證窮。今迴向義。謂稱如起行。體即如是",
    "X08n0240_030:0707c20": "但人信如德。尚迷迴向。故以如德喻迴向德。若取",
    "X08n0240_030:0707c21": "文義。徧者。應云真如體相遍一切處。善根迴向如",
    "X08n0240_030:0707c22": "故亦遍一切。無邊際等。百門之內各有二句。上即",
    "X08n0240_030:0707c23": "所同之如德。下善根下能同迴向之德。上敘科",
    "X08n0240_030:0707c24": "義。下隨文解釋。",
    "X08n0240_030:0708a01": "譬如真如徧一切處無有邊際。善根迴向亦復如是。",
    "X08n0240_030:0708a02": "徧一切處無有邊際。譬如真如真實為性。善根迴向",
    "X08n0240_030:0708a03": "亦復如是。了一切法真實為性。譬如真如恒守本性",
    "X08n0240_030:0708a04": "無有改變。善根迴向亦復如是。守其本性始終不改。",
    "X08n0240_030:0708a05": "譬如真如以一切法無性為性。善根迴向亦復如是。",
    "X08n0240_030:0708a06": "了一切法無性為性。譬如真如無相為相。善根迴向",
    "X08n0240_030:0708a07": "亦復如是。了一切法無相為相。譬如真如若有得者",
    "X08n0240_030:0708a08": "終無退轉。善根迴向亦復如是。若有得者於諸佛法",
    "X08n0240_030:0708a09": "永不退轉。譬如真如一切諸佛之所行處。善根迴向",
    "X08n0240_030:0708a10": "亦復如是。一切如來所行之處。譬如真如離境界相",
    "X08n0240_030:0708a11": "而為境界。善根迴向亦復如是。離境界相而為三世",
    "X08n0240_030:0708a12": "一切諸佛圓滿境界。譬如真如能有安立。善根迴向",
    "X08n0240_030:0708a13": "亦復如是。悉能安立一切眾生。譬如真如性常隨順。",
    "X08n0240_030:0708a14": "善根迴向亦復如是。盡未來劫隨順不斷。",
    "X08n0240_030:0708a15": "釋文中最初十句。初門顯在緣中。故無不遍。二明",
    "X08n0240_030:0708a16": "不變故云真實。三明隨緣即不變云恒守本性。四",
    "X08n0240_030:0708a17": "示其性。五示其相。此五一向就如以辨。次二對智",
    "X08n0240_030:0708a18": "以說。故為智境。八顯真如非境為境。謂要忘境方",
    "X08n0240_030:0708a19": "契如境故。如之本性非安立故。九即安立如。十即",
    "X08n0240_030:0708a20": "如常之義。向下九十門即如次十十為一門。",
    "X08n0240_030:0708a21": "譬如真如無能測量。善根迴向亦復如是。等虗空界",
    "X08n0240_030:0708a22": "盡眾生心無能測量。譬如真如充滿一切。善根迴向",
    "X08n0240_030:0708a23": "亦復如是。一剎那中普周法界。譬如真如常住無盡。",
    "X08n0240_030:0708a24": "善根迴向亦復如是。究竟無盡。",
    "X08n0240_030:0708b01": "十二云。充滿一切者。謂若色若心若大若小等。極",
    "X08n0240_030:0708b02": "微剎那。亦皆圓滿。非分滿故。",
    "X08n0240_030:0708b03": "譬如真如無有比對。善根迴向亦復如是。普能圓滿",
    "X08n0240_030:0708b04": "一切佛法無有比對。",
    "X08n0240_030:0708b05": "十四無比對者。法性不並真故。",
    "X08n0240_030:0708b06": "譬如真如體性堅固。善根迴向亦復如是。體性堅固",
    "X08n0240_030:0708b07": "非諸惑惱之所能沮。譬如真如不可破壞。善根迴向",
    "X08n0240_030:0708b08": "亦復如是。一切眾生不能損壞。",
    "X08n0240_030:0708b09": "十五惑不能壞。十六人不能壞。",
    "X08n0240_030:0708b10": "譬如真如照明為體。善根迴向亦復如是。以普照明",
    "X08n0240_030:0708b11": "而為其性。",
    "X08n0240_030:0708b12": "十七寂而常照。智即如用。",
    "X08n0240_030:0708b13": "譬如真如無所不在。善根迴向亦復如是。於一切處",
    "X08n0240_030:0708b14": "悉無不在。譬如真如徧一切時。善根迴向亦復如是。",
    "X08n0240_030:0708b15": "徧一切時。譬如真如性常清淨。善根迴向亦復如是。",
    "X08n0240_030:0708b16": "住於世間而體清淨。譬如真如於法無礙。善根迴向",
    "X08n0240_030:0708b17": "亦復如是。周行一切而無所礙。譬如真如為眾法眼。",
    "X08n0240_030:0708b18": "善根迴向亦復如是。能為一切眾生眼。",
    "X08n0240_030:0708b19": "二十二既以照明為體。何無照矚之眼。",
    "X08n0240_030:0708b20": "譬如真如性無勞倦。善根迴向亦復如是。修行一切",
    "X08n0240_030:0708b21": "菩薩諸行恒無勞倦。譬如真如體性甚深。善根迴向",
    "X08n0240_030:0708b22": "亦復如是。其性甚深。譬如真如無有一物。善根迴向",
    "X08n0240_030:0708b23": "亦復如是。了知其性無有一物。譬如真如性非出現。",
    "X08n0240_030:0708b24": "善根迴向亦復如是。其體微妙難可得見。譬如真如",
    "X08n0240_030:0708c01": "離眾垢翳。善根迴向亦復如是。慧眼清淨離諸癡翳。",
    "X08n0240_030:0708c02": "譬如真如性無與等。善根迴向亦復如是。成就一切",
    "X08n0240_030:0708c03": "諸菩薩行最上無等。譬如真如體性寂靜。善根迴向",
    "X08n0240_030:0708c04": "亦復如是。善能隨順寂靜之法。譬如真如無有根本。",
    "X08n0240_030:0708c05": "善根迴向亦復如是。能入一切無根本法。",
    "X08n0240_030:0708c06": "三十云無根本者。前無所依故。即無住本故。",
    "X08n0240_030:0708c07": "譬如真如體性無邊。善根迴向亦復如是。淨諸眾生",
    "X08n0240_030:0708c08": "其數無邊。譬如真如體性無著。善根迴向亦復如是。",
    "X08n0240_030:0708c09": "畢竟遠離一切諸著。譬如真如無有障礙。善根迴向",
    "X08n0240_030:0708c10": "亦復如是。除滅一切世間障礙。譬如真如非世所行。",
    "X08n0240_030:0708c11": "善根迴向亦復如是。非諸世間之所能行。譬如真如",
    "X08n0240_030:0708c12": "體性無住。善根迴向亦復如是。一切生死皆非所住。",
    "X08n0240_030:0708c13": "譬如真如性無所作。善根迴向亦復如是。一切所作",
    "X08n0240_030:0708c14": "悉皆捨離。譬如真如體性安住。善根迴向亦復如是。",
    "X08n0240_030:0708c15": "安住真實。",
    "X08n0240_030:0708c16": "三十七云安住者。由無所住。安住真實故。",
    "X08n0240_030:0708c17": "譬如真如與一切法而共相應。善根迴向亦復如是。",
    "X08n0240_030:0708c18": "與諸菩薩聽聞修習而共相應。譬如真如一切法中",
    "X08n0240_030:0708c19": "性常平等。善根迴向亦復如是。於諸世間修平等行。",
    "X08n0240_030:0708c20": "譬如真如不離諸法。善根迴向亦復如是。盡未來際",
    "X08n0240_030:0708c21": "不捨世間。譬如真如一切法中畢竟無盡。善根迴向",
    "X08n0240_030:0708c22": "亦復如是。於諸眾生迴向無盡。",
    "X08n0240_030:0708c23": "四十一畢竟無盡者。雖在諸法。諸法盡而體常。又",
    "X08n0240_030:0708c24": "正在法中取不可盡。如芥子之空故。",
    "X08n0240_030:0709a01": "譬如真如與一切法無有相違。善根迴向亦復如是。",
    "X08n0240_030:0709a02": "不違三世一切佛法。譬如真如普攝諸法。善根迴向",
    "X08n0240_030:0709a03": "亦復如是。盡攝一切眾生善根。譬如真如與一切法",
    "X08n0240_030:0709a04": "同其體性。善根迴向亦復如是。與三世佛同一體性。",
    "X08n0240_030:0709a05": "譬如真如與一切法不相捨離。善根迴向亦復如是。",
    "X08n0240_030:0709a06": "攝持一切世出世法。譬如真如無能暎蔽。善根迴向",
    "X08n0240_030:0709a07": "亦復如是。一切世間無能暎蔽。譬如真如不可動搖。",
    "X08n0240_030:0709a08": "善根迴向亦復如是。一切魔業無能動搖。譬如真如",
    "X08n0240_030:0709a09": "性無垢濁。善根迴向亦復如是。修菩薩行無有垢濁。",
    "X08n0240_030:0709a10": "譬如真如無有變易。善根迴向亦復如是。愍念眾生",
    "X08n0240_030:0709a11": "心無變易。譬如真如不可窮盡。善根迴向亦復如是。",
    "X08n0240_030:0709a12": "非諸世法所能窮盡。譬如真如性常覺悟。善根迴向",
    "X08n0240_030:0709a13": "亦復如是。普能覺悟一切諸法。",
    "X08n0240_030:0709a14": "五十一性常覺語者。能內熏發起厭求故。",
    "X08n0240_030:0709a15": "譬如真如不可失壞。善根迴向亦復如是。於諸眾生",
    "X08n0240_030:0709a16": "起勝志願永不失壞。",
    "X08n0240_030:0709a17": "五十二不可失壞者。在於生死。染而不染故。",
    "X08n0240_030:0709a18": "譬如真如能大照明。善根迴向亦復如是。以大智光",
    "X08n0240_030:0709a19": "照諸世間。",
    "X08n0240_030:0709a20": "五十三即智大光明。遍照法界義故。",
    "X08n0240_030:0709a21": "譬如真如不可言說。善根迴向亦復如是。一切言語",
    "X08n0240_030:0709a22": "所不可說。",
    "X08n0240_030:0709a23": "五十四離言真如。",
    "X08n0240_030:0709a24": "譬如真如持諸世間。善根迴向亦復如是。能持一切",
    "X08n0240_030:0709b01": "菩薩諸行。譬如真如隨世言說。善根迴向亦復如是。",
    "X08n0240_030:0709b02": "隨順一切智慧言說。譬如真如徧一切法。善根迴向",
    "X08n0240_030:0709b03": "亦復如是。徧於十方一切佛剎現大神通成等正覺。",
    "X08n0240_030:0709b04": "譬如真如無有分別。善根迴向亦復如是。於諸世間",
    "X08n0240_030:0709b05": "無所分別。譬如真如徧一切身。善根迴向亦復如是。",
    "X08n0240_030:0709b06": "徧十方剎無量身中。譬如真如體性無生。善根迴向",
    "X08n0240_030:0709b07": "亦復如是。方便示生而無所生。譬如真如無所不在。",
    "X08n0240_030:0709b08": "善根迴向亦復如是。十方三世諸佛土中普現神通",
    "X08n0240_030:0709b09": "而無不在。",
    "X08n0240_030:0709b10": "六十一無所不在者。上遍一切即無邊際。今隨一",
    "X08n0240_030:0709b11": "一法皆全在中。",
    "X08n0240_030:0709b12": "譬如真如徧在於夜。善根迴向亦復如是。於一切夜",
    "X08n0240_030:0709b13": "放大光明施作佛事。",
    "X08n0240_030:0709b14": "六十二在晝夜乃至盡未來者一念長劫。各各收",
    "X08n0240_030:0709b15": "如。各各依如。故得念劫互收互入。",
    "X08n0240_030:0709b16": "譬如真如徧在於晝。善根迴向亦復如是。悉令一切",
    "X08n0240_030:0709b17": "在晝眾生見佛神變。演不退輪。離垢清淨無空過者。",
    "X08n0240_030:0709b18": "譬如真如徧在半月及以一月。善根迴向亦復如是。",
    "X08n0240_030:0709b19": "於諸世間次第時節得善方便。於一念中知一切時。",
    "X08n0240_030:0709b20": "譬如真如徧在年歲。善根迴向亦復如是。住無量劫",
    "X08n0240_030:0709b21": "明了成熟一切諸根皆令圓滿。譬如真如徧成壞劫",
    "X08n0240_030:0709b22": "善根迴向亦復如是。住一切劫清淨無染。教化眾生",
    "X08n0240_030:0709b23": "咸令清淨。譬如真如盡未來際。善根迴向亦復如是",
    "X08n0240_030:0709b24": "盡未來際修諸菩薩清淨妙行。成滿大願無有退轉。",
    "X08n0240_030:0709c01": "譬如真如徧住三世。善根迴向亦復如是。令諸眾生",
    "X08n0240_030:0709c02": "於一剎那見三世佛。未曾一念而有捨離。譬如真如",
    "X08n0240_030:0709c03": "徧一切處。善根迴向亦復如是。超出三界周徧一切",
    "X08n0240_030:0709c04": "悉得自在。譬如真如住有無法。善根迴向亦復如是。",
    "X08n0240_030:0709c05": "了達一切有無之法畢竟清淨。",
    "X08n0240_030:0709c06": "七十住有無者。理無惑計。有無常實故。",
    "X08n0240_030:0709c07": "譬如真如體性清淨。善根迴向亦復如是。能以方便",
    "X08n0240_030:0709c08": "集助道法淨治一切諸菩薩行。譬如真如體性明潔。",
    "X08n0240_030:0709c09": "善根迴向亦復如是。令諸菩薩悉得三昧明潔之心。",
    "X08n0240_030:0709c10": "七十二性覺為明。離念為潔。",
    "X08n0240_030:0709c11": "譬如真如體性無垢。善根迴向亦復如是。遠離諸垢",
    "X08n0240_030:0709c12": "滿足一切諸清淨意。譬如真如無我我所。善根迴向",
    "X08n0240_030:0709c13": "亦復如是。以無我我所清淨之心。充滿十方諸佛國",
    "X08n0240_030:0709c14": "土。譬如真如體性平等。善根迴向亦復如是。獲得平",
    "X08n0240_030:0709c15": "等一切智智。照了諸法離諸癡翳。譬如真如超諸數",
    "X08n0240_030:0709c16": "量。善根迴向亦復如是。與超數量一切智乘大力法",
    "X08n0240_030:0709c17": "藏而同止住。興徧十方一切世界廣大法雲。譬如真",
    "X08n0240_030:0709c18": "如平等安住。善根迴向亦復如是。發生一切諸菩薩",
    "X08n0240_030:0709c19": "行。平等住於一切智道。譬如真如徧住一切諸眾生",
    "X08n0240_030:0709c20": "界。善根迴向亦復如是。滿足無礙一切種智。於眾生",
    "X08n0240_030:0709c21": "界悉現在前。譬如真如無有分別普住一切音聲智",
    "X08n0240_030:0709c22": "中。善根迴向亦復如是。具足一切諸言音智。能普示",
    "X08n0240_030:0709c23": "現種種言音開示眾生。譬如真如永離世間。善根迴",
    "X08n0240_030:0709c24": "向亦復如是。普使眾生永出世間。譬如真如體性廣",
    "X08n0240_030:0710a01": "大。善根迴向亦復如是。悉能受持去來今世廣大佛",
    "X08n0240_030:0710a02": "法恒不忘失。勤修一切菩薩諸行。譬如真如無有間",
    "X08n0240_030:0710a03": "息。善根迴向亦復如是。為欲安處一切眾生於大智",
    "X08n0240_030:0710a04": "地。於一切劫修菩薩行無有間息。譬如真如體性寬",
    "X08n0240_030:0710a05": "廣徧一切法。善根迴向亦復如是。淨念無礙普攝一",
    "X08n0240_030:0710a06": "切寬廣法門。譬如真如徧攝羣品。普根迴向亦復如",
    "X08n0240_030:0710a07": "是。證得無量品類之智。修諸菩薩真實妙行。譬如真",
    "X08n0240_030:0710a08": "如無所取著。善根迴向亦復如是。於一切法皆無所",
    "X08n0240_030:0710a09": "取。除滅一切世間取著普令清淨。譬如真如體性不",
    "X08n0240_030:0710a10": "動。善根迴向亦復如是。安住普賢圓滿行願畢竟不",
    "X08n0240_030:0710a11": "動。譬如真如是佛境界。善根迴向亦復如是。令諸眾",
    "X08n0240_030:0710a12": "生滿足一切大智境界。滅煩惱境悉令清淨。譬如真",
    "X08n0240_030:0710a13": "如無能制伏。善根迴向亦復如是。不為一切眾魔事",
    "X08n0240_030:0710a14": "業外道邪論之所制伏。譬如真如非是可修非不可",
    "X08n0240_030:0710a15": "修。善根迴向亦復如是。捨離一切妄想取著於修不",
    "X08n0240_030:0710a16": "修無所分別。",
    "X08n0240_030:0710a17": "八十九非可修者。無所得故。非不可修者。為聖境",
    "X08n0240_030:0710a18": "故。",
    "X08n0240_030:0710a19": "譬如真如無有退捨。善根迴向亦復如是。常見諸佛",
    "X08n0240_030:0710a20": "發菩提心。大誓莊嚴永無退捨。譬如真如普攝一切",
    "X08n0240_030:0710a21": "世間言音。善根迴向亦復如是。能得一切差別言音",
    "X08n0240_030:0710a22": "神通智慧。普發一切種種言詞。譬如真如於一切法",
    "X08n0240_030:0710a23": "無所希求。善根迴向亦復如是。令諸眾生乘普賢乘",
    "X08n0240_030:0710a24": "而得出離於一切法無所貪求。譬如真如住一切地。",
    "X08n0240_030:0710b01": "善根迴向亦復如是。令一切眾生捨世間地住智慧",
    "X08n0240_030:0710b02": "地。以普賢行而自莊嚴。譬如真如無有斷絕。善根迴",
    "X08n0240_030:0710b03": "向亦復如是。於一切法得無所畏。隨其類音處處演",
    "X08n0240_030:0710b04": "說無有斷絕。譬如真如捨離諸漏。善根迴向亦復如",
    "X08n0240_030:0710b05": "是。令一切眾生成就法智了達諸法。圓滿菩提無漏",
    "X08n0240_030:0710b06": "功德。",
    "X08n0240_030:0710b07": "九十五捨離諸漏者。準梵本云阿那薩攞嚩此云",
    "X08n0240_030:0710b08": "無漏。今言捨者性本捨故。猶心體離念。",
    "X08n0240_030:0710b09": "譬如真如無有少法而能壞亂。令其少分非是覺悟。",
    "X08n0240_030:0710b10": "善根迴向亦復如是。普令開悟一切諸法其心無量",
    "X08n0240_030:0710b11": "徧周法界。",
    "X08n0240_030:0710b12": "九十六云。無有少法而能壞亂。令其少分非覺悟",
    "X08n0240_030:0710b13": "者。如遍非情。則有少法非是覺悟。",
    "X08n0240_030:0710b14": "譬如真如過去非始。未來非末。現在非異。善根迴向",
    "X08n0240_030:0710b15": "亦復如是。為一切眾生新新恒起菩提心願普使清",
    "X08n0240_030:0710b16": "淨永離生死。",
    "X08n0240_030:0710b17": "九十七云過去非始等者。過去初際。所以名始。未",
    "X08n0240_030:0710b18": "來為終。故稱為末。現在似有。已未分之無蹔住時。",
    "X08n0240_030:0710b19": "故名為異。今明真如雖遍三世之中。體絕三世。初",
    "X08n0240_030:0710b20": "中後相。故普言非。迴向亦爾。雖為眾生新新起願。",
    "X08n0240_030:0710b21": "同彼真如遍三世之中。而今永離生死之相。方名",
    "X08n0240_030:0710b22": "清淨。",
    "X08n0240_030:0710b23": "譬如真如於三世中無所分別。善根迴向亦復如是。",
    "X08n0240_030:0710b24": "現在念念心常覺悟。過去未來皆悉清淨。譬如真如",
    "X08n0240_030:0710c01": "成就一切諸佛菩薩。善根迴向亦復如是。發起一切",
    "X08n0240_030:0710c02": "大願方便。成就諸佛廣大智慧。譬如真如究竟清淨。",
    "X08n0240_030:0710c03": "不與一切諸煩惱俱。善根迴向亦復如是。能滅一切",
    "X08n0240_030:0710c04": "眾生煩惱。圓滿一切清淨智慧。",
    "X08n0240_030:0710c05": "言三世無分別者。前約遮詮不同三世。今約顯詮",
    "X08n0240_030:0710c06": "常無分別。下文尚有二譬。共一百門約十真如。",
    "X08n0240_030:0710c07": "上離相迴向竟。",
    "X08n0240_030:0710c08": "佛子。菩薩摩訶薩如是迴向時。得一切佛剎平等。普",
    "X08n0240_030:0710c09": "嚴淨一切世界故。得一切眾生平等。普為轉無礙法",
    "X08n0240_030:0710c10": "輪故。得一切菩薩平等。普出生一切智願故。得一切",
    "X08n0240_030:0710c11": "諸佛平等。觀察諸佛體無二故。得一切法平等。普知",
    "X08n0240_030:0710c12": "諸法性無易故。得一切世間平等。以方便智善解一",
    "X08n0240_030:0710c13": "切語言道故。得一切菩薩行平等。隨種種善根盡迴",
    "X08n0240_030:0710c14": "向故。得一切時平等。勤修佛事於一切時無斷絕故。",
    "X08n0240_030:0710c15": "得一切業果平等。於世出世所有善根皆無染著咸",
    "X08n0240_030:0710c16": "究竟故。得一切佛自在神通平等。隨順世間現佛事",
    "X08n0240_030:0710c17": "故。佛子。是為菩薩摩訶薩第八真如相迴向。",
    "X08n0240_030:0710c18": "大文第三迴向成益。及結名可知。",
    "X08n0240_030:0710c19": "菩薩摩訶薩住此迴向。證得無量清淨法門。能為如",
    "X08n0240_030:0710c20": "來大師子吼自在無畏。以善方便教化成就無量菩",
    "X08n0240_030:0710c21": "薩。於一切時未曾休息。得佛無量圓滿之身。一身充",
    "X08n0240_030:0710c22": "徧一切世界。得佛無量圓滿音聲。一音開悟一切眾",
    "X08n0240_030:0710c23": "生。得佛無量圓滿之力。一毛孔中普能容納一切國",
    "X08n0240_030:0710c24": "土。得佛無量圓滿神通。置諸眾生於一塵中。得佛無",
    "X08n0240_030:0711a01": "量圓滿解脫。於一眾生身示現一切諸佛境界成等",
    "X08n0240_030:0711a02": "正覺。得佛無量圓滿三昧。一三昧中普能示現一切",
    "X08n0240_030:0711a03": "三昧。得佛無量圓滿辯才。說一句法窮未來際而不",
    "X08n0240_030:0711a04": "可盡。悉除一切眾生疑惑。得佛無量圓滿眾生具佛",
    "X08n0240_030:0711a05": "十力。盡眾生界示成正覺。",
    "X08n0240_030:0711a06": "大文第二菩薩住此下明位果。初牒得因。後正得",
    "X08n0240_030:0711a07": "下正顯所得。文有十句。初總。餘別。皆云無量者。同",
    "X08n0240_030:0711a08": "如廣大無盡故。皆云得佛者。同佛所證故。作佛事",
    "X08n0240_030:0711a09": "故。",
    "X08n0240_030:0711a10": "佛子。是為菩薩摩訶薩以一切善根順真如相迴向。",
    "X08n0240_030:0711a11": "大文佛子下總以結示。",
    "X08n0240_030:0711a12": "爾時金剛幢菩薩承佛威力。普觀十方而說頌言。",
    "X08n0240_030:0711a13": "　菩薩志樂常安住　　正念堅固離癡惑",
    "X08n0240_030:0711a14": "　其心善輭恒清涼　　積集無邊功德行",
    "X08n0240_030:0711a15": "　菩薩謙順無違逆　　所有志願悉清淨",
    "X08n0240_030:0711a16": "　已得智慧大光明　　善能照了一切業",
    "X08n0240_030:0711a17": "　菩薩思惟業廣大　　種種差別甚希有",
    "X08n0240_030:0711a18": "　決意修行無退轉　　以此饒益諸羣生",
    "X08n0240_030:0711a19": "　諸業差別無量種　　菩薩一切勤修習",
    "X08n0240_030:0711a20": "　隨順眾生不違意　　普令心淨生歡喜",
    "X08n0240_030:0711a21": "　已升調御人尊地　　離諸熱惱心無礙",
    "X08n0240_030:0711a22": "　於法於義悉善知　　為利羣生轉勤習",
    "X08n0240_030:0711a23": "　菩薩所修眾善行　　無量無數種種別",
    "X08n0240_030:0711a24": "　於彼一切分別知　　為利羣生故迴向",
    "X08n0240_030:0711b01": "　以妙智慧恒觀察　　究竟廣大真實理",
    "X08n0240_030:0711b02": "　斷諸有處悉無餘　　如彼真如善迴向",
    "X08n0240_030:0711b03": "　譬如真如徧一切　　如是普攝諸世間",
    "X08n0240_030:0711b04": "　菩薩以此心迴向　　悉令眾生無所作",
    "X08n0240_030:0711b05": "　菩薩願力徧一切　　譬如真如無不在",
    "X08n0240_030:0711b06": "　若見不見念悉周　　悉以功德而迴向",
    "X08n0240_030:0711b07": "　夜中隨住晝亦住　　半月一月亦隨住",
    "X08n0240_030:0711b08": "　若年若劫悉住中　　真如如是行亦然",
    "X08n0240_030:0711b09": "　所有三世及剎土　　一切眾生與諸法",
    "X08n0240_030:0711b10": "　悉住其中無所住　　以如是行而迴向",
    "X08n0240_030:0711b11": "　譬如真如本自性　　菩薩如是發大心",
    "X08n0240_030:0711b12": "　真如所在無不在　　以如是行而迴向",
    "X08n0240_030:0711b13": "　譬如真如本自性　　其中未曾有一法",
    "X08n0240_030:0711b14": "　不得自性是真性　　以如是業而迴向",
    "X08n0240_030:0711b15": "　如真如相業亦爾　　如真如性業亦爾",
    "X08n0240_030:0711b16": "　如真如性本真實　　業亦如是同真如",
    "X08n0240_030:0711b17": "　譬如真如無邊際　　業亦如是無有邊",
    "X08n0240_030:0711b18": "　而於其中無縛著　　是故此業得清淨",
    "X08n0240_030:0711b19": "　如是聰慧真佛子　　志願堅固不動搖",
    "X08n0240_030:0711b20": "　以其智力善通達　　入於諸佛方便藏",
    "X08n0240_030:0711b21": "　覺悟法王真實法　　於中無著亦無縛",
    "X08n0240_030:0711b22": "　如是自在心無礙　　未曾見有一法起",
    "X08n0240_030:0711b23": "　如來法身所作業　　一切世間如彼相",
    "X08n0240_030:0711b24": "　說諸法相皆無相　　知如是相是知法",
    "X08n0240_030:0711c01": "　菩薩住是不思議　　於中思議不可盡",
    "X08n0240_030:0711c02": "　入此不可思議處　　思與非思皆寂滅",
    "X08n0240_030:0711c03": "　如是思惟諸法性　　了達一切業差別",
    "X08n0240_030:0711c04": "　所有我執皆除滅　　住於功德無能動",
    "X08n0240_030:0711c05": "　菩薩一切業果報　　悉為無盡智所印",
    "X08n0240_030:0711c06": "　如是無盡自性盡　　是故無盡方便滅",
    "X08n0240_030:0711c07": "　菩薩觀心不在外　　亦復不得在於內",
    "X08n0240_030:0711c08": "　知其心性無所有　　我法皆離永寂滅",
    "X08n0240_030:0711c09": "　彼諸佛子如是知　　一切法性常空寂",
    "X08n0240_030:0711c10": "　無有一法能造作　　同於諸佛悟無我",
    "X08n0240_030:0711c11": "　了知一切諸世間　　悉與真如性相等",
    "X08n0240_030:0711c12": "　見是不可思議相　　是則能知無相法",
    "X08n0240_030:0711c13": "　若能住是甚深法　　常樂修行菩薩行",
    "X08n0240_030:0711c14": "　為欲利益諸羣生　　大誓莊嚴無退轉",
    "X08n0240_030:0711c15": "　是則超過於世間　　不起生死妄分別",
    "X08n0240_030:0711c16": "　了達其心如幻化　　勤修眾行度羣生",
    "X08n0240_030:0711c17": "　菩薩正念觀世間　　一切皆從業緣得",
    "X08n0240_030:0711c18": "　為欲救度修諸行　　普攝三界無遺者",
    "X08n0240_030:0711c19": "　了知眾生種種異　　悉是想行所分別",
    "X08n0240_030:0711c20": "　於此觀察悉明了　　而不壞於諸法性",
    "X08n0240_030:0711c21": "　智者了知諸佛法　　以如是行而迴向",
    "X08n0240_030:0711c22": "　哀愍一切諸眾生　　令於實法正思惟",
    "X08n0240_030:0711c23": "第二應頌二十九偈。分二。初說偈儀。初六偈頌行",
    "X08n0240_030:0711c24": "體。於中先二偈所迴行體。後四迴向之行。三有十",
    "X08n0240_030:0712a01": "六偈頌離相迴向。於中先九頌對如廣辨。後七偈",
    "X08n0240_030:0712a02": "却頌約法直明。後六偈頌迴向成益。末一偈結迴",
    "X08n0240_030:0712a03": "向意。",
    "X08n0240_030:0712a05": "大方廣佛華嚴經綱要卷第三十"
}