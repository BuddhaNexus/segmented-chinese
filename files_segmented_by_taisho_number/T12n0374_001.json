{
    "T12n0374_001:0365c02": "大般涅槃經卷第一",
    "T12n0374_001:0365c04": "北涼天竺三藏曇無讖譯",
    "T12n0374_001:0365c05": "1 壽命品1壽命品第一",
    "T12n0374_001:0365c06": "如是我聞：一時佛在拘尸那國力士生地阿",
    "T12n0374_001:0365c07": "利羅跋提河邊娑羅雙樹間。爾時世尊與大",
    "T12n0374_001:0365c08": "比丘八十億百千人俱，前後圍遶。二月十五",
    "T12n0374_001:0365c09": "日臨涅槃時，以佛神力出大音聲，其聲遍滿",
    "T12n0374_001:0365c10": "乃至有頂，隨其類音普告眾生：「今日如來、應、",
    "T12n0374_001:0365c11": "正遍知，憐愍眾生，覆護眾生，等視眾生如羅",
    "T12n0374_001:0365c12": "睺羅，為作歸依屋舍室宅。大覺世尊將欲涅",
    "T12n0374_001:0365c13": "槃，一切眾生若有所疑，今悉可問，為最後",
    "T12n0374_001:0365c14": "問。」爾時世尊於晨朝時，從其面門放種種光，",
    "T12n0374_001:0365c15": "其明雜色，青、黃、赤、白、頗梨、馬瑙，光遍照此三",
    "T12n0374_001:0365c16": "千大千佛之世界，乃至十方亦復如是。其中",
    "T12n0374_001:0365c17": "所有六趣眾生遇斯光者，罪垢煩惱一切消",
    "T12n0374_001:0365c18": "除。是諸眾生見聞是已，心大憂愁，同時舉",
    "T12n0374_001:0365c19": "聲悲啼號哭：「嗚呼慈父，痛哉苦哉。」舉手拍",
    "T12n0374_001:0365c20": "頭搥胸叫喚，其中或有身體戰慄、涕泣、哽",
    "T12n0374_001:0365c21": "咽。爾時大地諸山大海，皆悉震動，時諸眾",
    "T12n0374_001:0365c22": "生共相謂言：「且各裁抑，莫大愁苦。當疾往詣",
    "T12n0374_001:0365c23": "拘尸那城力士生處，至如來所，頭面禮敬，勸",
    "T12n0374_001:0365c24": "請如來莫般涅槃，住世一劫若減一劫。」互相",
    "T12n0374_001:0365c25": "執手復作是言：「世間空虛，眾生福盡，不善諸",
    "T12n0374_001:0365c26": "業，增長出世。仁等今當速往速往，如來不",
    "T12n0374_001:0365c27": "久必入涅槃。」復作是言：「世間空虛，世間空",
    "T12n0374_001:0365c28": "虛，我等從今無有救護，無所宗仰，貧窮孤露。",
    "T12n0374_001:0365c29": "一旦遠離無上世尊，設有疑惑當復問誰？」",
    "T12n0374_001:0366a01": "時有無量諸大弟子，尊者摩訶迦旃延、尊者",
    "T12n0374_001:0366a02": "薄俱羅、尊者優波難陀，如是等諸大比丘，",
    "T12n0374_001:0366a03": "遇佛光者，其身戰掉，乃至大動不能自持，",
    "T12n0374_001:0366a04": "心濁迷悶，發聲大喚，生如是等種種苦惱。爾",
    "T12n0374_001:0366a05": "時復有八十百千諸比丘等，皆阿羅漢，心得",
    "T12n0374_001:0366a06": "自在，所作已辦，離諸煩惱，調伏諸根，如大龍",
    "T12n0374_001:0366a07": "王有大威德，成就空慧，逮得己利，如栴檀林",
    "T12n0374_001:0366a08": "栴檀圍遶，如師子王師子圍遶，成就如是無",
    "T12n0374_001:0366a09": "量功德，一切皆是佛之真子。於其晨朝，日始",
    "T12n0374_001:0366a10": "初出，離常住處，嚼楊枝時，遇佛光明，并相謂",
    "T12n0374_001:0366a11": "言：「仁等，速疾漱口澡手。」作是言已，舉身毛",
    "T12n0374_001:0366a12": "竪，遍體血現如波羅奢花，涕泣盈目生大苦",
    "T12n0374_001:0366a13": "惱。為欲利益安樂眾生，成就大乘第一空行，",
    "T12n0374_001:0366a14": "顯發如來方便密教，為不斷絕種種說法，為",
    "T12n0374_001:0366a15": "諸眾生調伏因緣故，疾至佛所稽首佛足，繞",
    "T12n0374_001:0366a16": "百千匝，合掌恭敬，却坐一面。",
    "T12n0374_001:0366a17": "爾時復有拘陀羅女、善賢比丘尼、優波難陀",
    "T12n0374_001:0366a18": "比丘尼、海意比丘尼，與六十億比丘尼等，",
    "T12n0374_001:0366a19": "一切亦是大阿羅漢，諸漏已盡，心得自在，所",
    "T12n0374_001:0366a20": "作已辦，離諸煩惱，調伏諸根，猶如大龍有大",
    "T12n0374_001:0366a21": "威德，成就空慧。亦於晨朝，日初出時，舉身",
    "T12n0374_001:0366a22": "毛竪，遍體血現如波羅奢花，涕泣盈目生大",
    "T12n0374_001:0366a23": "苦惱。亦欲利益安樂眾生，成就大乘第一空",
    "T12n0374_001:0366a24": "行，顯發如來方便密教，為不斷絕種種說法，",
    "T12n0374_001:0366a25": "為諸眾生調伏因緣故，疾至佛所稽首佛足，",
    "T12n0374_001:0366a26": "遶百千匝，合掌恭敬，却坐一面。於比丘尼眾",
    "T12n0374_001:0366a27": "中復有諸比丘尼，皆是菩薩，人中之龍，位階",
    "T12n0374_001:0366a28": "十地安住不動，為化眾生現受女身，而常修",
    "T12n0374_001:0366a29": "集四無量心，得自在力，能化作佛。",
    "T12n0374_001:0366b01": "爾時復有一恒河沙菩薩摩訶薩，人中之龍，",
    "T12n0374_001:0366b02": "位階十地安住不動，方便現身。其名曰：海德",
    "T12n0374_001:0366b03": "菩薩、無盡意菩薩，如是等菩薩摩訶薩而為",
    "T12n0374_001:0366b04": "上首。其心皆悉敬重大乘，安住大乘，深解大",
    "T12n0374_001:0366b05": "乘，愛樂大乘，守護大乘，善能隨順一切世間，",
    "T12n0374_001:0366b06": "作是誓言：「諸未度者，當令得度。」已於過世無",
    "T12n0374_001:0366b07": "數劫中，修持淨戒，善持所行，解未解者，紹三",
    "T12n0374_001:0366b08": "寶種使不斷絕，於未來世當轉法輪，以大莊",
    "T12n0374_001:0366b09": "嚴而自莊嚴，成就如是無量功德，等觀眾生",
    "T12n0374_001:0366b10": "如視一子。亦於晨朝，日初出時遇佛光明，舉",
    "T12n0374_001:0366b11": "身毛竪，遍體血現如波羅奢花，涕泣盈目生",
    "T12n0374_001:0366b12": "大苦惱。亦為利益安樂眾生，成就大乘第一",
    "T12n0374_001:0366b13": "空行，顯發如來方便密教，為不斷絕種種說",
    "T12n0374_001:0366b14": "法，為諸眾生調伏因緣故，疾至佛所稽首佛",
    "T12n0374_001:0366b15": "足，繞百千匝，合掌恭敬，却坐一面。",
    "T12n0374_001:0366b16": "爾時復有二恒河沙諸優婆塞，受持五戒，威",
    "T12n0374_001:0366b17": "儀具足，其名曰：威德無垢稱王優婆塞、善德",
    "T12n0374_001:0366b18": "優婆塞等而為上首，深樂觀察諸對治門，所",
    "T12n0374_001:0366b19": "謂苦樂、常無常、淨不淨、我無我、實不實、歸依",
    "T12n0374_001:0366b20": "非歸依、眾生非眾生、恒非恒、安非安、為無為、",
    "T12n0374_001:0366b21": "斷不斷、涅槃非涅槃、增上非增上，常樂觀",
    "T12n0374_001:0366b22": "察如是等法對治之門，亦欲樂聞無上大乘，",
    "T12n0374_001:0366b23": "如所聞已，能為他說。善持淨戒，渴仰大乘，既",
    "T12n0374_001:0366b24": "自充足，復能充足餘渴仰者。善能攝取無上",
    "T12n0374_001:0366b25": "智慧，愛樂大乘，守護大乘。善能隨順一切",
    "T12n0374_001:0366b26": "世間，度未度者，解未解者。紹三寶種使不",
    "T12n0374_001:0366b27": "斷絕，於未來世當轉法輪，以大莊嚴而自莊",
    "T12n0374_001:0366b28": "嚴，心常深味清淨戒行，悉能成就如是功德，",
    "T12n0374_001:0366b29": "於諸眾生生大悲心，平等無二如視一子。亦",
    "T12n0374_001:0366c01": "於晨朝日初出時，為欲闍毘如來身故，人人",
    "T12n0374_001:0366c02": "各取香木萬束、栴檀沈水、牛頭栴檀、天木香",
    "T12n0374_001:0366c03": "等，是一一木，文理及附，皆有七寶微妙光明，",
    "T12n0374_001:0366c04": "譬如種種雜彩畫飾，以佛力故有是妙色，青",
    "T12n0374_001:0366c05": "黃赤白，為諸眾生之所樂見。諸木皆以種種",
    "T12n0374_001:0366c06": "香塗，欝金沈水及膠香等，散以諸花而為莊",
    "T12n0374_001:0366c07": "嚴，優鉢羅花、拘物頭花、波頭摩花、分陀利",
    "T12n0374_001:0366c08": "花。諸香木上懸五色幡，柔軟微妙猶如天衣，",
    "T12n0374_001:0366c09": "憍奢耶衣芻摩繒綵。是諸香木載以寶車，是",
    "T12n0374_001:0366c10": "諸寶車出種種光，青黃赤白。轅𨍮皆以七寶",
    "T12n0374_001:0366c11": "廁填，是一一車駕以四馬，是一一馬駿疾如",
    "T12n0374_001:0366c12": "風。一一車前竪立五十七寶妙幢，真金羅網",
    "T12n0374_001:0366c13": "彌覆其上，一一寶車復有五十微妙寶蓋，一",
    "T12n0374_001:0366c14": "一車上垂諸花鬘，優鉢羅花、拘物頭花、波",
    "T12n0374_001:0366c15": "頭摩花、分陀利花，其花純以真金為葉，金剛",
    "T12n0374_001:0366c16": "為臺。是花臺中多有黑蜂，遊集其中歡娛受",
    "T12n0374_001:0366c17": "樂，又出妙音，所謂無常、苦、空、無我，是音聲中，",
    "T12n0374_001:0366c18": "復說菩薩本所行道。復有種種歌舞伎樂、箏",
    "T12n0374_001:0366c19": "笛、箜篌、簫瑟、鼓吹，是樂音中復出是言：「苦哉，",
    "T12n0374_001:0366c20": "苦哉，世間空虛。」一一車前，有優婆塞擎四寶",
    "T12n0374_001:0366c21": "案，是諸案上有種種花，優鉢羅花、拘物頭",
    "T12n0374_001:0366c22": "花、波頭摩花、分陀利花，欝金諸香及餘薰",
    "T12n0374_001:0366c23": "香，微妙第一。諸優婆塞為佛及僧，辦諸食",
    "T12n0374_001:0366c24": "具，種種備足，皆是栴檀沈水香薪，八功德水",
    "T12n0374_001:0366c25": "之所成熟，其食甘美有六種味：一苦、二醋、三",
    "T12n0374_001:0366c26": "甘、四辛、五醎、六淡。復有三德：一者輕軟、二",
    "T12n0374_001:0366c27": "者淨潔、三者如法，作如是等種種莊嚴。至",
    "T12n0374_001:0366c28": "力士生處娑羅雙樹間，復以金沙遍布其地，",
    "T12n0374_001:0366c29": "以加陵伽衣、欽婆羅衣及繒綵衣而覆沙上，",
    "T12n0374_001:0367a01": "周匝遍滿十二由旬。為佛及僧敷置七寶師",
    "T12n0374_001:0367a02": "子之座，其座高大如須彌山，是諸座上皆有",
    "T12n0374_001:0367a03": "寶帳，垂諸瓔珞。諸娑羅樹，悉懸種種微妙幡",
    "T12n0374_001:0367a04": "蓋，種種好香以塗樹身，種種名花以散樹間。",
    "T12n0374_001:0367a05": "諸優婆塞各作是念：「一切眾生若有所乏，須",
    "T12n0374_001:0367a06": "食與食、須飲與飲、須頭與頭、須目與目，隨諸",
    "T12n0374_001:0367a07": "眾生所須之物，皆悉給與。」作是施時，離欲瞋",
    "T12n0374_001:0367a08": "恚、穢濁毒心，無餘思惟求世福樂，唯期無上",
    "T12n0374_001:0367a09": "清淨菩提。是優婆塞等，皆已安住於菩薩道，",
    "T12n0374_001:0367a10": "復作是念：「如來今者受我食已，當入涅槃。」作",
    "T12n0374_001:0367a11": "是念已，身毛皆竪，遍體血現如波羅奢花，涕",
    "T12n0374_001:0367a12": "泣盈目生大苦惱，各各齎持供養之具，載以",
    "T12n0374_001:0367a13": "寶車、香木、幢幡、寶蓋、飲食，疾至佛所稽首佛",
    "T12n0374_001:0367a14": "足，以其所持供養之具，供養如來，遶百千匝，",
    "T12n0374_001:0367a15": "舉聲號泣，哀動天地，搥胸大叫，淚下如雨，復",
    "T12n0374_001:0367a16": "相謂言：「苦哉，仁者！世間空虛，世間空虛。」便",
    "T12n0374_001:0367a17": "自舉身，投如來前，而白佛言：「唯願如來，哀受",
    "T12n0374_001:0367a18": "我等最後供養。」世尊知時默然不受。如是三",
    "T12n0374_001:0367a19": "請，悉皆不許。諸優婆塞不果所願，心懷悲惱，",
    "T12n0374_001:0367a20": "默然而住。猶如慈父唯有一子，卒病喪亡，送",
    "T12n0374_001:0367a21": "其屍骸置於塚間，歸還悵悢，愁憂苦惱。諸",
    "T12n0374_001:0367a22": "優婆塞憂愁苦惱亦復如是，以諸供具安置",
    "T12n0374_001:0367a23": "一處，却在一面，默然而坐。",
    "T12n0374_001:0367a24": "爾時復有三恒河沙諸優婆夷，受持五戒，威",
    "T12n0374_001:0367a25": "儀具足。其名曰：壽德優婆夷、德鬘優婆夷、毘",
    "T12n0374_001:0367a26": "舍佉優婆夷等八萬四千，而為上首。悉能堪",
    "T12n0374_001:0367a27": "任護持正法，為度無量百千眾生故，現女身",
    "T12n0374_001:0367a28": "呵責家法。自觀己身如四毒蛇，是身常為無",
    "T12n0374_001:0367a29": "量諸虫之所唼食，是身臭穢、貪欲、獄縛，是身",
    "T12n0374_001:0367b01": "可惡猶如死狗，是身不淨九孔常流。是身如",
    "T12n0374_001:0367b02": "城，血肉筋骨皮裹其上，手足以為却敵樓櫓，",
    "T12n0374_001:0367b03": "目為竅孔，頭為殿堂，心王處中，如是身城，",
    "T12n0374_001:0367b04": "諸佛世尊之所棄捨，凡夫愚人常所味著，貪",
    "T12n0374_001:0367b05": "婬、瞋恚、愚癡、羅剎止住其中。是身不堅，猶如",
    "T12n0374_001:0367b06": "蘆葦、伊蘭、水泡、芭蕉之樹。是身無常，念念不",
    "T12n0374_001:0367b07": "住，猶如電光、暴水、幻炎，亦如畫水，隨畫隨合。",
    "T12n0374_001:0367b08": "是身易壞，猶如河岸臨峻大樹。是身不久當",
    "T12n0374_001:0367b09": "為狐狼、鵄梟、鵰鷲、烏鵲、餓狗，之所食噉。誰有",
    "T12n0374_001:0367b10": "智者，當樂此身？寧以牛跡盛大海水，不能",
    "T12n0374_001:0367b11": "具說是身無常、不淨、臭穢。寧丸大地使如棗",
    "T12n0374_001:0367b12": "等，漸漸轉小猶葶藶子乃至微塵，不能具",
    "T12n0374_001:0367b13": "說是身過患。是故當捨，如棄涕唾。以是因",
    "T12n0374_001:0367b14": "緣，諸優婆夷，以空、無相、無願之法，常修其心。",
    "T12n0374_001:0367b15": "深樂諮受大乘經典，聞已亦能為他演說，護",
    "T12n0374_001:0367b16": "持本願，毀呰女身，甚可患厭，性不堅牢，心常",
    "T12n0374_001:0367b17": "修集如是正觀，破壞生死無際輪轉。渴仰大",
    "T12n0374_001:0367b18": "乘，既自充足，復能充足餘渴仰者。深樂大乘，",
    "T12n0374_001:0367b19": "守護大乘，雖現女身，實是菩薩，善能隨順一",
    "T12n0374_001:0367b20": "切世間，度未度者，解未解者，紹三寶種使",
    "T12n0374_001:0367b21": "不斷絕，於未來世當轉法輪，以大莊嚴而",
    "T12n0374_001:0367b22": "自莊嚴，堅持禁戒，皆悉成就如是功德，於諸",
    "T12n0374_001:0367b23": "眾生生大悲心，平等無二，如視一子。亦於晨",
    "T12n0374_001:0367b24": "朝，日初出時各相謂言：「今日宜應至雙樹間。」",
    "T12n0374_001:0367b25": "諸優婆夷所設供具，倍勝於前，持至佛所，稽",
    "T12n0374_001:0367b26": "首佛足，遶百千匝，而白佛言：「世尊！我等今",
    "T12n0374_001:0367b27": "者，為佛及僧辦諸供具，唯願如來，哀受我供。」",
    "T12n0374_001:0367b28": "如來默然而不許可。諸優婆夷不果所願，心",
    "T12n0374_001:0367b29": "懷惆悵，却坐一面。",
    "T12n0374_001:0367c01": "爾時復有四恒河沙毘耶離城諸離車等，男",
    "T12n0374_001:0367c02": "女、大小、妻子眷屬，及閻浮提諸王眷屬，為求",
    "T12n0374_001:0367c03": "法故，善修戒行，威儀具足，摧伏異學壞正法",
    "T12n0374_001:0367c04": "者，常相謂言：「我等當以金銀倉庫，為令甘",
    "T12n0374_001:0367c05": "露、無盡正法、深奧之藏久住於世。願令我等",
    "T12n0374_001:0367c06": "常得修學，若有誹謗佛正法者，當斷其舌。」復",
    "T12n0374_001:0367c07": "作是願：「若有出家毀禁戒者，我當罷令還俗",
    "T12n0374_001:0367c08": "策使。有能深樂、護持正法，我當敬重如事父",
    "T12n0374_001:0367c09": "母。若有眾僧能修正法，我當隨喜令得勢力。」",
    "T12n0374_001:0367c10": "常欲樂聞大乘經典，聞已亦能為人廣說，皆",
    "T12n0374_001:0367c11": "悉成就如是功德。其名曰：淨無垢藏離車子、",
    "T12n0374_001:0367c12": "淨不放逸離車子、恒水無垢淨德離車子，如",
    "T12n0374_001:0367c13": "是等各相謂言：「仁等，今可速往佛所。」所辦供",
    "T12n0374_001:0367c14": "養，種種具足，一一離車，各嚴八萬四千大象，",
    "T12n0374_001:0367c15": "八萬四千駟馬寶車，八萬四千明月寶珠，天",
    "T12n0374_001:0367c16": "木、栴檀沈水、薪束，種種各有八萬四千。一一",
    "T12n0374_001:0367c17": "象前，有寶幢幡蓋，其蓋小者，周匝縱廣滿一",
    "T12n0374_001:0367c18": "由旬，幡最短者長三十二由旬，寶幢卑者高",
    "T12n0374_001:0367c19": "百由旬。持如是等供養之具，往至佛所，稽首",
    "T12n0374_001:0367c20": "佛足，遶百千匝，而白佛言：「世尊！我等今者，為",
    "T12n0374_001:0367c21": "佛及僧辦諸供具，唯願如來哀受我供。」如來",
    "T12n0374_001:0367c22": "默然而不許可。諸離車等，不果所願，心懷愁",
    "T12n0374_001:0367c23": "惱。以佛神力，去地七多羅樹，於虛空中默然",
    "T12n0374_001:0367c24": "而住。爾時復有五恒河沙大臣、長者，敬重大",
    "T12n0374_001:0367c25": "乘，若有異學謗正法者，是諸人等力能摧伏，",
    "T12n0374_001:0367c26": "猶如雹雨摧折草木。其名曰：日光長者、護世",
    "T12n0374_001:0367c27": "長者、護法長者，如是之等而為上首。所設",
    "T12n0374_001:0367c28": "供具，五倍於前，俱共往詣娑羅雙樹間，稽首",
    "T12n0374_001:0367c29": "佛足，遶百千匝，而白佛言：「世尊！我等今者，",
    "T12n0374_001:0368a01": "為佛及僧設諸供具，唯願哀愍，受我等供。」如",
    "T12n0374_001:0368a02": "來默然而不受之。諸長者等，不果所願，心懷",
    "T12n0374_001:0368a03": "愁惱。以佛神力，去地七多羅樹，於虛空中默",
    "T12n0374_001:0368a04": "然而住。",
    "T12n0374_001:0368a05": "爾時復有應有六恒河沙毘舍離王，及其後宮夫人",
    "T12n0374_001:0368a06": "眷屬，閻浮提內所有諸王，除阿闍世并及城",
    "T12n0374_001:0368a07": "邑聚落人民。其名曰月無垢王等，各嚴四兵，",
    "T12n0374_001:0368a08": "欲往佛所。是一一王，各有一百八十萬億人",
    "T12n0374_001:0368a09": "民眷屬。是諸車兵，駕以象馬，象有六牙，馬疾",
    "T12n0374_001:0368a10": "如風，莊嚴供具六倍於前。寶蓋之中有極小",
    "T12n0374_001:0368a11": "者，周匝縱廣滿八由旬，幡極短者十六由旬，",
    "T12n0374_001:0368a12": "寶幢卑者三十六由旬。是諸王等，皆悉安住",
    "T12n0374_001:0368a13": "於正法中，惡賤邪法，敬重大乘，深樂大乘，憐",
    "T12n0374_001:0368a14": "愍眾生，等如一子，所持飲食，香氣流布滿四",
    "T12n0374_001:0368a15": "由旬。亦於晨朝日初出時，持是種種上妙甘",
    "T12n0374_001:0368a16": "饍，詣雙樹間，至如來所，而白佛言：「世尊！我",
    "T12n0374_001:0368a17": "等為佛及比丘僧設是供具，唯願如來，哀愍",
    "T12n0374_001:0368a18": "受我最後供養。」如來知時，亦不許可。是諸王",
    "T12n0374_001:0368a19": "等，不果所願，心懷愁惱，却住一面。",
    "T12n0374_001:0368a20": "爾時復有七恒河沙諸王夫人，唯除阿闍世",
    "T12n0374_001:0368a21": "王夫人，為度眾生，現受女身。常觀身行，以空、",
    "T12n0374_001:0368a22": "無相、無願之法，薰修其心。其名曰：三界妙夫",
    "T12n0374_001:0368a23": "人、愛德夫人。如是等諸王夫人，皆悉安住",
    "T12n0374_001:0368a24": "於正法中，修行禁戒，威儀具足，憐愍眾生，等",
    "T12n0374_001:0368a25": "如一子，各相謂言：「今宜速往，詣世尊所。」諸",
    "T12n0374_001:0368a26": "王夫人，所設供養，七倍於前，香花、寶幢、繒綵、",
    "T12n0374_001:0368a27": "幡蓋、上妙飲食，寶蓋小者周匝縱廣十六由",
    "T12n0374_001:0368a28": "旬，幡最短者三十六由旬，寶幢卑者六十八",
    "T12n0374_001:0368a29": "由旬，飲食香氣，周遍流布滿八由旬。持如是",
    "T12n0374_001:0368b01": "等供養之具，往如來所，稽首佛足，遶百千匝，",
    "T12n0374_001:0368b02": "而白佛言：「世尊！我等為佛及比丘僧設是供",
    "T12n0374_001:0368b03": "具，唯願如來，哀愍受我最後供養。」如來知",
    "T12n0374_001:0368b04": "時，默然不受。時諸夫人，不果所願，心懷愁惱，",
    "T12n0374_001:0368b05": "自拔頭髮，搥胸大哭，猶如新喪所愛之子，",
    "T12n0374_001:0368b06": "却在一面，默然而住。",
    "T12n0374_001:0368b07": "爾時復有八恒河沙諸天女等，其名曰廣目",
    "T12n0374_001:0368b08": "天女而為上首，作如是言：「汝等諸姊！諦",
    "T12n0374_001:0368b09": "觀，諦觀，是諸人眾，所設種種上妙供具，欲",
    "T12n0374_001:0368b10": "供如來及比丘僧。我等亦當如是，嚴設微妙",
    "T12n0374_001:0368b11": "供具，供養如來，如來受已，當入涅槃。諸姊！",
    "T12n0374_001:0368b12": "諸佛如來，出世甚難，最後供養亦復倍難；若",
    "T12n0374_001:0368b13": "佛涅槃，世間空虛。」是諸天女，愛樂大乘，欲聞",
    "T12n0374_001:0368b14": "大乘，聞已亦能為人廣說。渴仰大乘既自充",
    "T12n0374_001:0368b15": "足，復能充足餘渴仰者，守護大乘，若有異",
    "T12n0374_001:0368b16": "學，憎嫉大乘，勢能摧滅，如雹摧草。護持戒行，",
    "T12n0374_001:0368b17": "威儀具足，善能隨順一切世間，度未度者，脫",
    "T12n0374_001:0368b18": "未脫者，於未來世當轉法輪、紹三寶種，使不",
    "T12n0374_001:0368b19": "斷絕，修學大乘，以大莊嚴而自莊嚴，成就",
    "T12n0374_001:0368b20": "如是無量功德，等慈眾生，如視一子。亦於晨",
    "T12n0374_001:0368b21": "朝日初出時，各取種種天木香等，倍於人間",
    "T12n0374_001:0368b22": "所有香木，其木香氣，能滅人中種種臭穢。白",
    "T12n0374_001:0368b23": "車白蓋，駕四白馬，一一車上，皆張白帳，其帳",
    "T12n0374_001:0368b24": "四邊懸諸金鈴、種種香花、寶幢幡蓋，上妙甘",
    "T12n0374_001:0368b25": "饍，種種伎樂，敷師子座，其座四足純紺琉璃，",
    "T12n0374_001:0368b26": "於其座後，各各皆有七寶倚床，一一座前，復",
    "T12n0374_001:0368b27": "有金机，復以七寶而為燈樹，種種寶珠以",
    "T12n0374_001:0368b28": "為燈明，微妙天花遍布其地。是諸天女設",
    "T12n0374_001:0368b29": "是供已，心懷哀感，涕淚交流，生大苦惱。亦",
    "T12n0374_001:0368c01": "為利益、安樂眾生，成就大乘第一空行，顯發",
    "T12n0374_001:0368c02": "如來方便密教，亦為不斷種種說法，往詣佛",
    "T12n0374_001:0368c03": "所，稽首佛足，遶百千匝，而白佛言：「世尊！唯",
    "T12n0374_001:0368c04": "願如來，哀受我等最後供養。」如來知時，默然",
    "T12n0374_001:0368c05": "不受。諸天女等，不果所願，心懷憂惱。却在一",
    "T12n0374_001:0368c06": "面，默然而坐。",
    "T12n0374_001:0368c07": "爾時復有九恒河沙諸龍王等，住於四方，其",
    "T12n0374_001:0368c08": "名曰：和修吉龍王、難陀龍王、婆難陀龍王",
    "T12n0374_001:0368c09": "而為上首。是諸龍王，亦於晨朝日初出時，設",
    "T12n0374_001:0368c10": "諸供具，倍於人天，持至佛所，稽首佛足，遶百",
    "T12n0374_001:0368c11": "千匝，而白佛言：「唯願如來，哀受我等最後",
    "T12n0374_001:0368c12": "供養。」如來知時，默然不受。是諸龍王，不果",
    "T12n0374_001:0368c13": "所願，心懷愁惱，却坐一面。",
    "T12n0374_001:0368c14": "爾時復有十恒河沙諸鬼神王，毘沙門王",
    "T12n0374_001:0368c15": "而為上首，各相謂言：「仁等，今者可速詣佛",
    "T12n0374_001:0368c16": "所。」設供具倍於諸龍，持往佛所，稽首佛足，遶",
    "T12n0374_001:0368c17": "百千匝，而白佛言：「唯願如來，哀受我等最",
    "T12n0374_001:0368c18": "後供養。」如來知時，默然不許。是諸鬼王，不",
    "T12n0374_001:0368c19": "果所願，心懷愁惱，却坐一面。",
    "T12n0374_001:0368c20": "爾時復有二十恒河沙金翅鳥王，降怨鳥王",
    "T12n0374_001:0368c21": "而為上首。復有三十恒河沙乾闥婆王，那羅",
    "T12n0374_001:0368c22": "達王而為上首。復有四十恒河沙緊那羅王，",
    "T12n0374_001:0368c23": "善見王而為上首。復有五十恒河沙摩睺羅",
    "T12n0374_001:0368c24": "伽王，大善見王而為上首。復有六十恒河",
    "T12n0374_001:0368c25": "沙阿修羅王，睒婆利王而為上首。復有七十",
    "T12n0374_001:0368c26": "恒河沙陀那婆王，無垢河水王、跋提達多王",
    "T12n0374_001:0368c27": "等而為上首。復有八十恒河沙羅剎王，可",
    "T12n0374_001:0368c28": "畏王而為上首，捨離惡心，更不食人，於怨憎",
    "T12n0374_001:0368c29": "中生慈悲心，其形醜陋，以佛神力皆悉端正。",
    "T12n0374_001:0369a01": "復有九十恒河沙樹林神王，樂香王而為上",
    "T12n0374_001:0369a02": "首。復有千恒河沙持呪王，大幻持呪王而為",
    "T12n0374_001:0369a03": "上首。復有一億恒河沙貪色鬼魅，善見王而",
    "T12n0374_001:0369a04": "為上首。復有百億恒河沙天諸娙女，藍婆",
    "T12n0374_001:0369a05": "女、欝婆尸女、帝路沾女、毘舍佉女而為上",
    "T12n0374_001:0369a06": "首。復有千億恒河沙地諸鬼王，白濕王而為",
    "T12n0374_001:0369a07": "上首。復有十萬億恒河沙等諸天子及諸天",
    "T12n0374_001:0369a08": "王、四天王等。復有十萬億恒河沙等四方風",
    "T12n0374_001:0369a09": "神，吹諸樹上時非時花散雙樹間。復有十萬",
    "T12n0374_001:0369a10": "億恒河沙主雲雨神，皆作是念：「如來涅槃",
    "T12n0374_001:0369a11": "焚身之時，我當注雨，令火時滅，眾中熱悶",
    "T12n0374_001:0369a12": "為作清涼。」復有二十恒河沙大香象王，羅睺",
    "T12n0374_001:0369a13": "象王、金色象王、甘味象王、紺眼象王，欲香",
    "T12n0374_001:0369a14": "象王等而為上首，敬重大乘，愛樂大乘，知佛",
    "T12n0374_001:0369a15": "不久當般涅槃，各各拔取無量無邊諸妙蓮",
    "T12n0374_001:0369a16": "花，來至佛所，頭面禮佛，却住一面。復有二十",
    "T12n0374_001:0369a17": "恒河沙等師子獸王，師子吼王而為上首，施",
    "T12n0374_001:0369a18": "與一切眾生無畏。持諸花菓，來至佛所，稽首",
    "T12n0374_001:0369a19": "佛足，却住一面。復有二十恒河沙等諸飛鳥",
    "T12n0374_001:0369a20": "王，鳧鴈、鴛鴦、孔雀諸鳥，乾闥婆鳥、迦蘭陀鳥、",
    "T12n0374_001:0369a21": "鴝鵒鸚鵡、俱翅羅鳥、婆嘻伽鳥、迦陵頻伽",
    "T12n0374_001:0369a22": "鳥、耆婆耆婆鳥，如是等諸鳥，持諸花菓，來至",
    "T12n0374_001:0369a23": "佛所，稽首佛足，却住一面。復有二十恒河沙",
    "T12n0374_001:0369a24": "等水牛牛羊，往至佛所，出妙香乳，其乳流滿",
    "T12n0374_001:0369a25": "拘尸那城所有溝坑，色香美味悉皆具足，成",
    "T12n0374_001:0369a26": "是事已，却住一面。復有二十恒河沙等四天",
    "T12n0374_001:0369a27": "下中諸神仙人，忍辱仙等而為上首，持諸香",
    "T12n0374_001:0369a28": "花及諸甘果，來詣佛所，稽首佛足，遶佛三匝，",
    "T12n0374_001:0369a29": "而白佛言：「唯願世尊，哀受我等最後供養。」",
    "T12n0374_001:0369b01": "如來知時默然不許。時諸仙人，不果所願。心",
    "T12n0374_001:0369b02": "懷愁惱，却住一面。閻浮提中一切蜂王，妙音",
    "T12n0374_001:0369b03": "蜂王而為上首，持種種花來詣佛所，稽首佛",
    "T12n0374_001:0369b04": "足，遶佛一匝，却住一面。",
    "T12n0374_001:0369b05": "爾時閻浮提中比丘、比丘尼一切皆集，唯除",
    "T12n0374_001:0369b06": "尊者摩訶迦葉、阿難二眾。復有無量阿僧祇",
    "T12n0374_001:0369b07": "恒河沙等世界中間，及閻浮提所有諸山，須",
    "T12n0374_001:0369b08": "彌山王而為上首，其山莊嚴，叢林蓊欝，諸樹",
    "T12n0374_001:0369b09": "茂盛，枝條扶踈，蔭蔽日光，種種妙花周遍而",
    "T12n0374_001:0369b10": "有，龍泉流水清淨香潔。諸天、龍、神、乾闥婆、阿",
    "T12n0374_001:0369b11": "修羅、迦樓羅、緊那羅、摩睺羅伽，神仙呪術，作",
    "T12n0374_001:0369b12": "倡伎樂，如是等眾，彌滿其中。是諸山神，亦",
    "T12n0374_001:0369b13": "來詣佛，稽首佛足，却住一面。復有阿僧祇恒",
    "T12n0374_001:0369b14": "河沙等四大海神及諸河神，有大威德，具",
    "T12n0374_001:0369b15": "大神足，所設供養，倍勝於前。諸神身光伎",
    "T12n0374_001:0369b16": "樂燈明，悉蔽日月令不復現。以占婆花散熙",
    "T12n0374_001:0369b17": "連河，來至佛所，稽首佛足，却住一面。",
    "T12n0374_001:0369b18": "爾時拘尸那城娑羅樹林，其林變白，猶如白",
    "T12n0374_001:0369b19": "鶴。於虛空中，自然而有七寶堂閣，彫文刻鏤，",
    "T12n0374_001:0369b20": "綺飾分明，周匝欄楯，眾寶雜廁。堂下多有流",
    "T12n0374_001:0369b21": "泉浴池，上妙蓮花彌滿其中，猶如北方欝單",
    "T12n0374_001:0369b22": "越國，亦如忉利歡喜之園。爾時娑羅樹林中",
    "T12n0374_001:0369b23": "間，種種莊嚴，甚可愛樂，亦復如是。是諸天、",
    "T12n0374_001:0369b24": "人、阿修羅等，咸覩如來涅槃之相，皆悉悲感，",
    "T12n0374_001:0369b25": "愁憂不樂。",
    "T12n0374_001:0369b26": "爾時四天王釋提桓因，各相謂言：「汝等觀察，",
    "T12n0374_001:0369b27": "諸天、世人及阿修羅，大設供養，欲於最後供",
    "T12n0374_001:0369b28": "養如來。我等亦當如是供養，若我最後得供",
    "T12n0374_001:0369b29": "養者，檀波羅蜜則為成就滿足不難。」爾時四",
    "T12n0374_001:0369c01": "天王所設供養，倍勝於前，持曼陀羅花、摩訶",
    "T12n0374_001:0369c02": "曼陀羅花、迦枳樓伽花、摩訶迦枳樓伽花、曼",
    "T12n0374_001:0369c03": "殊沙花、摩訶曼殊沙花、散多尼迦花、摩訶散",
    "T12n0374_001:0369c04": "多尼迦花、愛樂花、大愛樂花、普賢花、大普賢",
    "T12n0374_001:0369c05": "花、時花、大時花、香城花、大香城花、歡喜花、大",
    "T12n0374_001:0369c06": "歡喜花、發欲花、大發欲花、香醉花、大香醉花、",
    "T12n0374_001:0369c07": "普香花、大普香花、天金葉花、龍華、波利質多",
    "T12n0374_001:0369c08": "樹花、拘毘羅樹花，復持種種上妙甘饍，來至",
    "T12n0374_001:0369c09": "佛所，稽首佛足。是諸天人所有光明，能覆日",
    "T12n0374_001:0369c10": "月，令不復現。以是供具，欲供養佛。如來知時，",
    "T12n0374_001:0369c11": "默然不受。爾時諸天，不果所願，愁憂苦惱，却",
    "T12n0374_001:0369c12": "住一面。",
    "T12n0374_001:0369c13": "爾時釋提桓因及三十三天，設諸供具亦倍",
    "T12n0374_001:0369c14": "勝前，及所持花亦復如是，香氣微妙甚可愛",
    "T12n0374_001:0369c15": "樂，持得勝堂并諸小堂，來至佛所，稽首佛足，",
    "T12n0374_001:0369c16": "而白佛言：「世尊，我等深樂、愛護大乘，唯願",
    "T12n0374_001:0369c17": "如來哀受我食。」如來知時，默然不受。時諸釋",
    "T12n0374_001:0369c18": "天，不果所願，心懷愁惱，却住一面。乃至第六",
    "T12n0374_001:0369c19": "天，所設供養展轉勝前，寶幢幡蓋。寶蓋小者",
    "T12n0374_001:0369c20": "覆四天下，幡最短者周圍四海，幢最卑者至",
    "T12n0374_001:0369c21": "自在天，微風吹幡，出妙音聲。持上甘饍，來詣",
    "T12n0374_001:0369c22": "佛所，稽首佛足，白佛言：「世尊，唯願如來哀受",
    "T12n0374_001:0369c23": "我等最後供養。」如來知時默然不受。是諸天",
    "T12n0374_001:0369c24": "等，不果所願，心懷愁惱，却住一面。上至有頂，",
    "T12n0374_001:0369c25": "其餘梵眾，一切來集。爾時大梵天王及餘梵",
    "T12n0374_001:0369c26": "眾，放身光明，遍四天下。欲界、人、天，日月光明，",
    "T12n0374_001:0369c27": "悉不復現。持諸寶幢、繒綵、幡蓋，幡極短者懸",
    "T12n0374_001:0369c28": "於梵宮至娑羅樹間，來詣佛所，稽首佛足，白",
    "T12n0374_001:0369c29": "佛言：「世尊！唯願如來，哀受我等最後供養。」",
    "T12n0374_001:0370a01": "如來知時，默然不受。爾時諸梵不果所願，心",
    "T12n0374_001:0370a02": "懷愁惱，却住一面。爾時毘摩質多阿修羅王，",
    "T12n0374_001:0370a03": "與無量阿修羅大眷屬俱，身諸光明，勝於梵",
    "T12n0374_001:0370a04": "天，持諸寶幢、繒綵、幡蓋，其蓋小者覆千世界，",
    "T12n0374_001:0370a05": "上妙甘饍，來詣佛所，稽首佛足，而白佛言：「唯願",
    "T12n0374_001:0370a06": "如來，哀受我等最後供養。」如來知時，默然不",
    "T12n0374_001:0370a07": "受。諸阿修羅，不果所願，心懷愁惱，却住一面。",
    "T12n0374_001:0370a08": "爾時欲界魔王波旬與其眷屬、諸天婇女，無",
    "T12n0374_001:0370a09": "量無邊阿僧祇眾，開地獄門，施清冷水，因",
    "T12n0374_001:0370a10": "而告曰：「汝等今者，無所能為，唯當專念如來、",
    "T12n0374_001:0370a11": "應、正遍知，建立最後隨喜供養，當令汝等長",
    "T12n0374_001:0370a12": "夜獲安。」時魔波旬於地獄中，悉除刀劍無量",
    "T12n0374_001:0370a13": "苦毒，熾然炎火注雨滅之。以佛神力，復發",
    "T12n0374_001:0370a14": "是心，令諸眷屬，皆捨刀劍、弓弩、鎧仗、鉾槊、",
    "T12n0374_001:0370a15": "長鉤、金鎚、鉞斧、鬪輪、羂索，所持供養，倍勝一",
    "T12n0374_001:0370a16": "切人天所設，其蓋小者覆中千界，來至佛所，",
    "T12n0374_001:0370a17": "稽首佛足，而白佛言：「我等今者，愛樂大乘，守",
    "T12n0374_001:0370a18": "護大乘。世尊！若有善男子善女人，為供養故、",
    "T12n0374_001:0370a19": "為怖畏故、為誑他故、為財利故、為隨他故",
    "T12n0374_001:0370a20": "受是大乘，或真或偽，我等爾時當為是人，除",
    "T12n0374_001:0370a21": "滅怖畏，說如是呪：",
    "T12n0374_001:0370a22": "「『啅抧　吒吒羅啅抧　盧呵隷　摩",
    "T12n0374_001:0370a23": "訶盧呵隷　阿羅　遮羅　多羅　莎呵』",
    "T12n0374_001:0370a24": "「是呪能令諸失心者、怖畏者、說法者、不斷正",
    "T12n0374_001:0370a25": "法者，為伏外道故、護己身故、護正法故、護",
    "T12n0374_001:0370a26": "大乘故，說如是呪。若有能持如是呪者，無惡",
    "T12n0374_001:0370a27": "象怖，若至曠野、空澤、嶮處不生怖畏，亦無水",
    "T12n0374_001:0370a28": "火、師子虎狼、盜賊王難。世尊！若有能持如是",
    "T12n0374_001:0370a29": "呪者，悉能除滅如是等怖。世尊！持是呪者，",
    "T12n0374_001:0370b01": "我當護之，如龜藏六。世尊！我等今者，不以",
    "T12n0374_001:0370b02": "諭諂說如是事，持是呪者，我當至誠，益其勢",
    "T12n0374_001:0370b03": "力。唯願如來，哀受我等最後供養。」爾時佛",
    "T12n0374_001:0370b04": "告魔波旬言：「我不受汝飲食供養，我已受汝",
    "T12n0374_001:0370b05": "所說神呪，為欲安樂一切眾生、四部眾故。」佛",
    "T12n0374_001:0370b06": "說是已，默然不受。如是三請，皆亦不受。時魔",
    "T12n0374_001:0370b07": "波旬，不果所願，心懷愁惱，却住一面。",
    "T12n0374_001:0370b08": "爾時大自在天王與其眷屬無量無邊，及諸天",
    "T12n0374_001:0370b09": "眾，所設供具，悉覆梵、釋、護世四王、人天八部、",
    "T12n0374_001:0370b10": "及非人等所有供具。梵釋所設，猶如聚墨在",
    "T12n0374_001:0370b11": "珂貝邊，悉不復現。寶蓋小者能覆三千大千世",
    "T12n0374_001:0370b12": "界。持如是等供養之具，來詣佛所，稽首佛足，",
    "T12n0374_001:0370b13": "遶無數匝，白佛言：「世尊！我等所獻微末供具，",
    "T12n0374_001:0370b14": "喻如蚊子供養於我，亦如有人以一掬水投",
    "T12n0374_001:0370b15": "於大海，然一小燈助百千日，春夏之月眾花",
    "T12n0374_001:0370b16": "茂盛，有持一花益於眾花，以亭歷子益須",
    "T12n0374_001:0370b17": "彌山，豈當有益大海、日明、眾花、須彌。世尊！我",
    "T12n0374_001:0370b18": "今所奉微末供具，亦復如是。若以三千大千",
    "T12n0374_001:0370b19": "世界滿中香花、伎樂、幡蓋，供養如來，尚不足",
    "T12n0374_001:0370b20": "言。何以故？如來為諸眾生，常於地獄、餓鬼、畜",
    "T12n0374_001:0370b21": "生諸惡趣中，受諸苦惱。是故世尊！應見哀愍，",
    "T12n0374_001:0370b22": "受我等供。」",
    "T12n0374_001:0370b23": "爾時東方去此無量無數阿僧祇恒河沙數",
    "T12n0374_001:0370b24": "微塵等世界，彼有佛土，名意樂美音，佛號虛",
    "T12n0374_001:0370b25": "空等如來、應供、正遍知、明行足、善逝、世間解、",
    "T12n0374_001:0370b26": "無上士、調御丈夫、天人師、佛、世尊。爾時彼佛",
    "T12n0374_001:0370b27": "即告第一大弟子言：「善男子！汝今宜往西方",
    "T12n0374_001:0370b28": "娑婆世界，彼土有佛，號釋迦牟尼如來、應供、",
    "T12n0374_001:0370b29": "正遍知、明行足、善逝、世間解、無上士、調御丈夫、",
    "T12n0374_001:0370c01": "天人師、佛、世尊，彼佛不久當般涅槃。善男子！",
    "T12n0374_001:0370c02": "汝可持此世界香飯——其飯香美，食之安隱——",
    "T12n0374_001:0370c03": "可以此食，奉獻彼佛世尊，世尊食已，入般涅",
    "T12n0374_001:0370c04": "槃。善男子！并可禮敬，請決所疑。」爾時無邊",
    "T12n0374_001:0370c05": "身菩薩摩訶薩即受佛教，從座而起，稽首佛",
    "T12n0374_001:0370c06": "足，右遶三匝，與無量阿僧祇菩薩俱，從彼國",
    "T12n0374_001:0370c07": "發，來至此娑婆世界。應時此間三千大千世",
    "T12n0374_001:0370c08": "界大地，六種震動。於是眾中，梵、釋、四天王、魔",
    "T12n0374_001:0370c09": "王波旬、摩醯首羅，如是大眾，見是地動，舉身",
    "T12n0374_001:0370c10": "毛竪，喉舌枯燥，驚怖戰慄，各欲四散。自見",
    "T12n0374_001:0370c11": "其身，無復光明，所有威德，殄滅無餘。是時文",
    "T12n0374_001:0370c12": "殊師利法王子，即從座起，告諸大眾：「諸善男",
    "T12n0374_001:0370c13": "子！汝等勿怖，汝等勿怖。何以故？東方去此",
    "T12n0374_001:0370c14": "無量無數阿僧祇恒河沙微塵等世界，有世",
    "T12n0374_001:0370c15": "界名意樂美音，佛號虛空等如來、應、正遍知，",
    "T12n0374_001:0370c16": "十號具足，彼有菩薩名無邊身，與無量菩薩，",
    "T12n0374_001:0370c17": "欲來至此供養如來。以彼菩薩威德力故，令",
    "T12n0374_001:0370c18": "汝身光悉不復現。是故汝等應生歡喜，勿懷",
    "T12n0374_001:0370c19": "恐怖。」爾時大眾，悉皆遙見彼佛大眾，如明鏡",
    "T12n0374_001:0370c20": "中自觀己身。時文殊師利復告大眾：「汝今所",
    "T12n0374_001:0370c21": "見彼佛大眾，如見此佛。以佛神力，復當如是",
    "T12n0374_001:0370c22": "得見九方無量諸佛。」爾時大眾各相謂言：「苦",
    "T12n0374_001:0370c23": "哉，苦哉！世間空虛，如來不久當般涅槃。」",
    "T12n0374_001:0370c24": "是時大眾一切悉見無邊身菩薩及其眷屬，",
    "T12n0374_001:0370c25": "是菩薩身，一一毛孔，各各出生一大蓮花，一",
    "T12n0374_001:0370c26": "一蓮花各有七萬八千城邑，縱廣正等如毘",
    "T12n0374_001:0370c27": "耶離城，牆壁諸塹七寶雜廁，多羅寶樹七重",
    "T12n0374_001:0370c28": "行列，人民熾盛安隱豐樂，閻浮檀金以為却",
    "T12n0374_001:0370c29": "敵，一一却敵，各有種種七寶，林樹花果茂盛，",
    "T12n0374_001:0371a01": "微風吹動出微妙音，其聲和雅，猶如天樂。城",
    "T12n0374_001:0371a02": "中人民，聞是音聲，即得受於上妙快樂。是諸",
    "T12n0374_001:0371a03": "塹中，妙水盈滿，清淨香潔如真琉璃。是諸水",
    "T12n0374_001:0371a04": "中有七寶船，諸人乘之遊戲澡浴，共相娛樂，",
    "T12n0374_001:0371a05": "快樂無極。復有無量雜色蓮花，優鉢羅花、",
    "T12n0374_001:0371a06": "拘物頭花、波頭摩花、分陀利花，其花縱廣",
    "T12n0374_001:0371a07": "猶如車輪。其塹岸上，多有園林，一一園中有",
    "T12n0374_001:0371a08": "五泉池，是諸池中復有諸花，優鉢羅花、拘",
    "T12n0374_001:0371a09": "物頭花、波頭摩花、分陀利花，其花縱廣亦",
    "T12n0374_001:0371a10": "如車輪，香氣馚馥，甚可愛樂。其水清淨柔",
    "T12n0374_001:0371a11": "軟第一，鳧鴈鴛鴦遊戲其中。其園各有眾寶",
    "T12n0374_001:0371a12": "宮宅，一一宮宅縱廣正等滿四由旬，所有牆",
    "T12n0374_001:0371a13": "壁四寶所成，所謂金銀琉璃頗梨，真金為",
    "T12n0374_001:0371a14": "嚮，周匝欄楯，玫瑰為地，金沙布上。是宮宅",
    "T12n0374_001:0371a15": "中，多有七寶流泉浴池，一一池邊，各有十八",
    "T12n0374_001:0371a16": "黃金梯陛，閻浮檀金為芭蕉樹，如忉利天",
    "T12n0374_001:0371a17": "歡喜之園。是一一城，各有八萬四千人王，一",
    "T12n0374_001:0371a18": "一諸王，各有無量夫人、婇女，共相娛樂，歡喜",
    "T12n0374_001:0371a19": "受樂。其餘人民，亦復如是，各於住處，共相娛",
    "T12n0374_001:0371a20": "樂。是中眾生，不聞餘名，純聞無上大乘之聲。",
    "T12n0374_001:0371a21": "是諸花中，一一各有師子之座，其座四足皆",
    "T12n0374_001:0371a22": "紺琉璃，柔軟素衣以布座上，其衣微妙出",
    "T12n0374_001:0371a23": "過三界。一一座上，有一王坐，以大乘法教化",
    "T12n0374_001:0371a24": "眾生，或有眾生書持、讀誦，如說修行，如是流",
    "T12n0374_001:0371a25": "布大乘經典。爾時無邊身菩薩，安止如是無",
    "T12n0374_001:0371a26": "量眾生，於自身已令捨世樂，皆作是言：「苦",
    "T12n0374_001:0371a27": "哉，苦哉！世間空虛，如來不久當般涅槃。」爾",
    "T12n0374_001:0371a28": "時無邊身菩薩，與無量菩薩周匝圍遶，示現",
    "T12n0374_001:0371a29": "如是神通力已，持是種種無量供具，及以上",
    "T12n0374_001:0371b01": "妙香美飲食，若有得聞是食香氣，煩惱諸垢",
    "T12n0374_001:0371b02": "皆悉消滅。以是菩薩神通力故，一切大眾悉",
    "T12n0374_001:0371b03": "皆得見如是變化。無邊身菩薩身大無邊、量",
    "T12n0374_001:0371b04": "同虛空，唯除諸佛，餘無能見是菩薩身其量",
    "T12n0374_001:0371b05": "邊際。爾時無邊身菩薩及其眷屬，所設供養",
    "T12n0374_001:0371b06": "倍勝於前，來至佛所，稽首佛足，合掌恭敬白",
    "T12n0374_001:0371b07": "佛言：「世尊！唯願哀愍，受我等食。」如來知時，默",
    "T12n0374_001:0371b08": "然不受。如是三請，悉亦不受。爾時無邊身菩",
    "T12n0374_001:0371b09": "薩及其眷屬，却住一面。南西北方諸佛世界，",
    "T12n0374_001:0371b10": "亦有無量無邊身菩薩，所持供養倍勝於前，",
    "T12n0374_001:0371b11": "來至佛所，乃至却住一面，皆亦如是。",
    "T12n0374_001:0371b12": "爾時娑羅雙樹吉祥福地，縱廣三十二由旬，",
    "T12n0374_001:0371b13": "大眾充滿，間無空缺。爾時四方無邊身菩薩",
    "T12n0374_001:0371b14": "及其眷屬所坐之處，或如錐頭、針鋒、微塵，十",
    "T12n0374_001:0371b15": "方如微塵等諸佛世界諸大菩薩，悉來集會，",
    "T12n0374_001:0371b16": "及閻浮提一切大眾，亦悉來集——唯除尊者摩訶",
    "T12n0374_001:0371b17": "迦葉、阿難二眾，阿闍世王及其眷屬——乃至毒",
    "T12n0374_001:0371b18": "蛇，視能殺人蜣蜋、蝮蝎，及十六種行惡業者，一",
    "T12n0374_001:0371b19": "切來集。陀那婆神、阿修羅等，悉捨惡念，皆生",
    "T12n0374_001:0371b20": "慈心，如父、如母、如姊、如妹；三千大千世界眾",
    "T12n0374_001:0371b21": "生，慈心相向，亦復如是，除一闡提。爾時三千",
    "T12n0374_001:0371b22": "大千世界，以佛神力故，地皆柔軟，無有丘墟、",
    "T12n0374_001:0371b23": "土沙、礫石、荊棘、毒草，眾寶莊嚴，猶如西方無",
    "T12n0374_001:0371b24": "量壽佛極樂世界。是時大眾悉見十方如微",
    "T12n0374_001:0371b25": "塵等諸佛世界，如於明鏡自觀己身，見諸佛",
    "T12n0374_001:0371b26": "土亦復如是。爾時如來面門所出五色光明，",
    "T12n0374_001:0371b27": "其光明曜覆諸大會，令彼身光，悉不復現；",
    "T12n0374_001:0371b28": "所應作已，還從口入。時諸天人及諸會眾，阿",
    "T12n0374_001:0371b29": "修羅等，見佛光明，還從口入，皆大恐怖，身毛",
    "T12n0374_001:0371c01": "為竪，復作是言：「如來光明出已還入，非無",
    "T12n0374_001:0371c02": "因緣，必於十方所作已辦，將是最後涅槃之",
    "T12n0374_001:0371c03": "相。何期苦哉，何期苦哉！如何？世尊一旦",
    "T12n0374_001:0371c04": "捨離四無量心，不受人天所奉供養，聖慧日",
    "T12n0374_001:0371c05": "光從今永滅，無上法船於斯沈沒。嗚呼痛",
    "T12n0374_001:0371c06": "哉，世間大苦。」舉手搥胸，悲號啼哭，支節",
    "T12n0374_001:0371c07": "戰動，不能自持，身諸毛孔流血灑地。",
    "T12n0374_001:0371c08": "大般涅槃經卷第一"
}