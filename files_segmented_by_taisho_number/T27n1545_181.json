{
    "T27n1545_181:0906c02": "阿毘達磨大毘婆沙論卷第一百",
    "T27n1545_181:0906c03": "八十一",
    "T27n1545_181:0906c05": "五百大阿羅漢等造",
    "T27n1545_181:0906c06": "三藏法師玄奘奉　詔譯",
    "T27n1545_181:0906c07": "8定蘊第七中不還納息第四之八",
    "T27n1545_181:0906c08": "如說我弟子中大迦葉波少欲喜足具杜多",
    "T27n1545_181:0906c09": "行。薄矩羅少病節儉具淨戒行。此二何差別。",
    "T27n1545_181:0906c10": "答尊者大迦葉波所得飲食。若麁若妙隨次",
    "T27n1545_181:0906c11": "第食無所簡別。猶如良馬隨得而食。尊",
    "T27n1545_181:0906c12": "者薄矩羅所得飲食或麁或妙。簡去妙者",
    "T27n1545_181:0906c13": "而食麁者。問何故尊者大迦葉波麁妙等食。",
    "T27n1545_181:0906c14": "尊者薄矩羅簡妙食麁。答尊者大迦葉波具",
    "T27n1545_181:0906c15": "妙樂欲住沙門法。具妙樂欲。故不簡妙食。",
    "T27n1545_181:0906c16": "住沙門法故不簡麁食。但隨所得次第而",
    "T27n1545_181:0906c17": "食。尊者薄矩羅具麁樂欲住沙門法。具麁",
    "T27n1545_181:0906c18": "樂欲故簡去妙者。住沙門法故而食麁者。",
    "T27n1545_181:0906c19": "復次尊者大迦葉波。廣識大福易得衣服飲",
    "T27n1545_181:0906c20": "食臥具醫藥及餘資具先不受。杜多功德而",
    "T27n1545_181:0906c21": "能奉行。彼由二緣極為難事。謂易得利養不",
    "T27n1545_181:0906c22": "受。杜多功德而能奉行。尊者薄矩羅。非廣",
    "T27n1545_181:0906c23": "識大福難得衣服飲食臥具醫藥及餘資具",
    "T27n1545_181:0906c24": "先受。杜多功德亦能奉行。少識苾芻受杜多",
    "T27n1545_181:0906c25": "功德。於中隨轉此不為難。彼由二緣非",
    "T27n1545_181:0906c26": "為難事。謂難得利養先受。杜多功德隨而奉",
    "T27n1545_181:0906c27": "行。有於此文作相違誦。謂尊者大迦葉波。",
    "T27n1545_181:0906c28": "廣識大福易得衣服飲食臥具醫藥及餘資具",
    "T27n1545_181:0906c29": "先受。杜多功德隨而奉行。尊者薄矩羅非廣",
    "T27n1545_181:0907a01": "識大福。難得衣服飲食臥具醫藥及餘資具",
    "T27n1545_181:0907a02": "先不受。此杜多功德隨而奉行。少識苾芻不",
    "T27n1545_181:0907a03": "受。杜多功德於中隨轉。此不為難彼由",
    "T27n1545_181:0907a04": "二緣非為難事。謂難得利養先不受。杜多",
    "T27n1545_181:0907a05": "功德於中奉行。此顯迦葉波由三事故勝。",
    "T27n1545_181:0907a06": "謂具妙樂欲易得利養受行杜多功德。問何",
    "T27n1545_181:0907a07": "故尊者薄矩羅。簡去妙食而食麁者。答意",
    "T27n1545_181:0907a08": "樂力故。有情意樂不同隨所意樂而食。不",
    "T27n1545_181:0907a09": "可責其所以。有說。精妙飲食多用功成不",
    "T27n1545_181:0907a10": "欲勞費是故不食。有說。精妙飲食增長貪",
    "T27n1545_181:0907a11": "愛多由起諍是故不食。有說。好食乃是富",
    "T27n1545_181:0907a12": "家所有為益貧家是以不食。有說。美食必",
    "T27n1545_181:0907a13": "因害多生命斷百千頭在於地上。以多身",
    "T27n1545_181:0907a14": "分血肉所成。愍彼有情是故不食。有說。美",
    "T27n1545_181:0907a15": "食多生種種過患是以不食。問如所說。薄",
    "T27n1545_181:0907a16": "矩羅簡去妙者為初。即不受為受已棄之。",
    "T27n1545_181:0907a17": "設爾何失。若初即不受云何名受行。次第乞",
    "T27n1545_181:0907a18": "食杜多行者。若受已棄之。云何不損壞施",
    "T27n1545_181:0907a19": "主施物。答應言初即不受。問若爾云何名",
    "T27n1545_181:0907a20": "受行次第乞食杜多行者。答彼尊者得天眼",
    "T27n1545_181:0907a21": "願智將乞食時。先觀何方何村邑里巷唯",
    "T27n1545_181:0907a22": "有麁食。知已便往次第行乞。如契經說有",
    "T27n1545_181:0907a23": "四聖種。一依隨所得食喜足聖種。二依隨",
    "T27n1545_181:0907a24": "所得衣喜足聖種。三依隨所得臥具喜足",
    "T27n1545_181:0907a25": "聖種。四依有無有樂斷樂修聖種。問世尊何",
    "T27n1545_181:0907a26": "故說此契經。答為諸弟子安立產業及所",
    "T27n1545_181:0907a27": "作故。謂前三安立產業第四安立所作。前",
    "T27n1545_181:0907a28": "三安立產業者。謂捨四種業行。一種業捨。",
    "T27n1545_181:0907a29": "四種業者。一農務為業。二商估為業。三傭",
    "T27n1545_181:0907b01": "作為業。四自在為業。於此皆捨行一種業",
    "T27n1545_181:0907b02": "者唯以乞求為業。有說。為顯示無盡資業",
    "T27n1545_181:0907b03": "及所應作故。復次為顯示無罪資業及所應",
    "T27n1545_181:0907b04": "作故。復次為顯示無損害資業及所應作",
    "T27n1545_181:0907b05": "故。復次為顯示不共外道資業及所應作",
    "T27n1545_181:0907b06": "故。此中資業謂前三所應作謂第四。有說。為",
    "T27n1545_181:0907b07": "顯示道及道資糧故。此中前三顯道資糧",
    "T27n1545_181:0907b08": "後一顯道。如道及道資糧如是沙門沙門",
    "T27n1545_181:0907b09": "資糧。婆羅門婆羅門資糧。梵行梵行資糧應",
    "T27n1545_181:0907b10": "知亦爾。由此等義故。佛說此聖種契經。問",
    "T27n1545_181:0907b11": "聖種自性云何。答皆以無貪善根為自性。",
    "T27n1545_181:0907b12": "有說。前三是無貪善根後一是精進。如是說",
    "T27n1545_181:0907b13": "者初說為善。皆對治貪故。問若爾依何別",
    "T27n1545_181:0907b14": "義說四種耶。答為對治四種愛故。謂於",
    "T27n1545_181:0907b15": "衣喜足對治衣服愛。於食喜足對治飲食",
    "T27n1545_181:0907b16": "愛。於臥具喜足對治臥具愛。樂斷樂修對",
    "T27n1545_181:0907b17": "治有無有愛由此故說皆無貪性。若兼相應",
    "T27n1545_181:0907b18": "隨轉。則欲色界五蘊性。無色界四蘊性。此是",
    "T27n1545_181:0907b19": "聖種自性是我是物是性是相是本性。已說",
    "T27n1545_181:0907b20": "自性。所以今當說。問何故名聖種。有說。",
    "T27n1545_181:0907b21": "亦聖亦種故名聖種。謂善故名聖。無漏故",
    "T27n1545_181:0907b22": "名聖。即此能生諸功德法相續不斷故名",
    "T27n1545_181:0907b23": "為種。有說。聖之種故名為聖種。聖謂一切",
    "T27n1545_181:0907b24": "無倒善法。此四能生而相續故說名為種。有",
    "T27n1545_181:0907b25": "說。此於聖者相續中行令彼不斷故名聖",
    "T27n1545_181:0907b26": "種。有說。此於聖者相續中可得令彼不斷",
    "T27n1545_181:0907b27": "故名聖種。有說。聖謂可愛可喜可樂可意之",
    "T27n1545_181:0907b28": "果此能生彼相續不斷故名聖種。此依等",
    "T27n1545_181:0907b29": "流果說。有說。聖名可愛可喜可樂可意異",
    "T27n1545_181:0907c01": "熟。此能引彼相續不斷故名聖種。此依異",
    "T27n1545_181:0907c02": "熟果說。有說。聖者即是佛獨覺聲聞。彼",
    "T27n1545_181:0907c03": "從此生相續不斷故名聖種。有說。正法名",
    "T27n1545_181:0907c04": "聖。此能任持令久相續故名聖種。是以正",
    "T27n1545_181:0907c05": "法住世經於千載而不滅者皆是聖種之力。",
    "T27n1545_181:0907c06": "如椽梁持舍使不散壞。由此等緣故名聖",
    "T27n1545_181:0907c07": "種。界者皆墮三界及不墮界。問色界無飲",
    "T27n1545_181:0907c08": "食。無色界無前三。云何三界皆具四種。答",
    "T27n1545_181:0907c09": "彼雖無食等而有彼喜足功德。有說。由下",
    "T27n1545_181:0907c10": "界具四種故展轉引生上界者亦具四種。尊",
    "T27n1545_181:0907c11": "者世友作如是說。上界雖無食等而有彼",
    "T27n1545_181:0907c12": "對治。然對治有四種。謂斷對治厭壞對治持",
    "T27n1545_181:0907c13": "對治遠分對治。色界於食等具四對治。欲",
    "T27n1545_181:0907c14": "界有三除斷對治。無色界有二。謂持及遠",
    "T27n1545_181:0907c15": "分。尊者覺天說曰。如雖無有無漏衣食等",
    "T27n1545_181:0907c16": "而有無漏聖種。如是雖無色無色界食等",
    "T27n1545_181:0907c17": "而有彼界聖種。大德說曰。不顧戀身之資",
    "T27n1545_181:0907c18": "具尚名住聖種者。況彼亦不顧戀身而",
    "T27n1545_181:0907c19": "當無聖種耶。地者有漏在十一地。無漏在",
    "T27n1545_181:0907c20": "九地。所依者皆依三界。行相者皆作十六行",
    "T27n1545_181:0907c21": "相及餘行相。所緣者皆緣一切法。念住者皆",
    "T27n1545_181:0907c22": "四念住。智者皆八智或十智。三摩地俱者皆",
    "T27n1545_181:0907c23": "三三摩地俱及非俱。根者總說皆與三根相",
    "T27n1545_181:0907c24": "應。謂樂喜捨。世者皆墮三世緣三世及離",
    "T27n1545_181:0907c25": "世。善等者皆是善緣三種。欲界繫等者皆三",
    "T27n1545_181:0907c26": "界繫及不繫緣亦爾。問若爾施設論說云何",
    "T27n1545_181:0907c27": "通。如說四聖種皆不為煩惱所染所雜。答",
    "T27n1545_181:0907c28": "彼遮煩惱相應不遮有漏故無過。學等者",
    "T27n1545_181:0907c29": "皆通三種緣三種。見所斷等者皆修所斷及",
    "T27n1545_181:0908a01": "不斷緣三種。緣名緣義者皆緣名義。緣自",
    "T27n1545_181:0908a02": "相續他相續非相續者皆緣三種。加行得離",
    "T27n1545_181:0908a03": "染得生得者是加行得離染得非生得。有說。",
    "T27n1545_181:0908a04": "亦是生得。如是說者初說為善。若生得善亦",
    "T27n1545_181:0908a05": "是聖種者蟻卵蚊蛾等亦成就聖種耶。是故",
    "T27n1545_181:0908a06": "聖種不攝生得善。問聖種為聞為思為修",
    "T27n1545_181:0908a07": "所成耶。答通三種攝。為意地為五識。答唯",
    "T27n1545_181:0908a08": "意地非五識。有說。亦通五識。評曰。不應",
    "T27n1545_181:0908a09": "作是說。所以者何。五識中善唯生得故。問",
    "T27n1545_181:0908a10": "若是加行善者外道所得。靜慮無量無色解",
    "T27n1545_181:0908a11": "脫勝處遍處等亦是聖種耶。答彼非聖種。所",
    "T27n1545_181:0908a12": "以者何。若欣樂解脫厭背生死彼善根是",
    "T27n1545_181:0908a13": "聖種。外道所樂皆是生死故彼善根不名聖",
    "T27n1545_181:0908a14": "種。復次於有有具生喜足名聖種。外道善",
    "T27n1545_181:0908a15": "根與此相違故非聖種。以五頂外道等亦",
    "T27n1545_181:0908a16": "求生天受欲樂故。復次聖種皆是出家品善",
    "T27n1545_181:0908a17": "根。外道善根皆是在家品攝故非聖種。",
    "T27n1545_181:0908a18": "問少欲喜足俱對治貪無貪為性。何故喜足",
    "T27n1545_181:0908a19": "立聖種非少欲耶。答少欲之名有過失有",
    "T27n1545_181:0908a20": "增益。喜足不爾。有過失者但言少欲不",
    "T27n1545_181:0908a21": "言無欲故。有增益者於實無欲而名少",
    "T27n1545_181:0908a22": "欲故。於喜足中無如是事故立聖種。有",
    "T27n1545_181:0908a23": "說。少欲於未來處未得事轉。喜足於現在",
    "T27n1545_181:0908a24": "處已得事轉。不取現在一迦履沙鉢拏為",
    "T27n1545_181:0908a25": "難非於未來。轉輪王位以喜足難故立為",
    "T27n1545_181:0908a26": "聖種。有說。為異外道故。不說少欲為聖",
    "T27n1545_181:0908a27": "種。若說少欲為聖種者。諸外道輩當作是",
    "T27n1545_181:0908a28": "言我等真是住聖種者。所以者何。汝等猶",
    "T27n1545_181:0908a29": "著糞掃衣而我等露形無衣。汝等猶乞食自",
    "T27n1545_181:0908b01": "活。而我等多自餓不食。汝等猶坐樹下而",
    "T27n1545_181:0908b02": "我等或常舉手蹻足而住。是故我等真名住",
    "T27n1545_181:0908b03": "聖種者。為遮彼故但說喜足為聖種。外道",
    "T27n1545_181:0908b04": "於有有具不喜足故。",
    "T27n1545_181:0908b05": "問少欲喜足何差別。有說。少欲唯在意地。",
    "T27n1545_181:0908b06": "喜足通六識身。有說。少欲唯欲界。喜足通",
    "T27n1545_181:0908b07": "欲色界。有說。少欲唯欲色界。喜足通三界。",
    "T27n1545_181:0908b08": "有說。少欲墮三界。喜足三界繫及不繫。",
    "T27n1545_181:0908b09": "如是說者少欲喜足俱通三界繫及不繫。問",
    "T27n1545_181:0908b10": "若爾何差別。答少欲於未來處未得事轉。喜",
    "T27n1545_181:0908b11": "足於現在處已得事轉。是謂差別。",
    "T27n1545_181:0908b12": "問病緣醫藥所生喜足何故不說聖種耶。答",
    "T27n1545_181:0908b13": "亦應說聖種而不說者當知有餘。有說。",
    "T27n1545_181:0908b14": "已攝在前所說中。謂病緣醫藥有二種。一可",
    "T27n1545_181:0908b15": "食二不可食。可食者攝食中。不可食者攝衣",
    "T27n1545_181:0908b16": "服臥具中。有說。為欲饒益病苾芻故不說",
    "T27n1545_181:0908b17": "於藥喜足為聖種。謂有苾芻身雖有病",
    "T27n1545_181:0908b18": "以少務故不求醫藥。若佛立此為聖種",
    "T27n1545_181:0908b19": "者。彼便守病不能勤修聖道加行。為饒益",
    "T27n1545_181:0908b20": "彼令勤修道是故不說彼為聖種。有說。",
    "T27n1545_181:0908b21": "若受用時能生放逸於彼喜足立為聖種。",
    "T27n1545_181:0908b22": "病緣醫藥於受用時但能除病不增放逸",
    "T27n1545_181:0908b23": "是故不說。有說。若一切處一切人一切時受",
    "T27n1545_181:0908b24": "用者於彼喜足立為聖種。病緣醫藥非有",
    "T27n1545_181:0908b25": "如是一切受用故彼喜足不立聖種。是以尊",
    "T27n1545_181:0908b26": "者薄矩羅言。我於佛法中出家年過八十。",
    "T27n1545_181:0908b27": "曾不憶身有疾疹乃至頭痛。亦不憶受用",
    "T27n1545_181:0908b28": "病緣醫藥乃至訶梨怛雞。生欲界者尚然何",
    "T27n1545_181:0908b29": "況生色無色界。問何故別解脫律儀唯無表",
    "T27n1545_181:0908c01": "立聖種非表耶。答前說相續不斷名為聖",
    "T27n1545_181:0908c02": "種。表非相續不斷是故不說。有說。無表可",
    "T27n1545_181:0908c03": "與聖道俱故立聖種。表不與聖道俱是",
    "T27n1545_181:0908c04": "故不說。出家者有四聖種。在家者亦有四",
    "T27n1545_181:0908c05": "聖種。然出家者二因緣故名有聖種。一意樂",
    "T27n1545_181:0908c06": "故。二受用故。諸在家者由一因緣名有聖",
    "T27n1545_181:0908c07": "種。謂意樂故非受用故。如天帝釋處妙花",
    "T27n1545_181:0908c08": "座有十二那庾多侍女圍遶六萬音樂而自",
    "T27n1545_181:0908c09": "娛樂。於四聖種恒有意樂而無受用。頻毘",
    "T27n1545_181:0908c10": "娑羅等諸國王蘇達多等諸長者亦爾。問為",
    "T27n1545_181:0908c11": "有一一聖種即名住聖種者耶。答不爾。",
    "T27n1545_181:0908c12": "要具四種方名住聖種者。然得一聖種時",
    "T27n1545_181:0908c13": "必具得四。如無礙解得一必具四。",
    "T27n1545_181:0908c14": "過去諸佛皆稱讚糞掃衣而不許著。今釋",
    "T27n1545_181:0908c15": "迦佛亦稱讚糞掃衣而便許著。問何故爾",
    "T27n1545_181:0908c16": "耶。答過去時人貪心微薄雖得價直百千衣",
    "T27n1545_181:0908c17": "服。染著之心不如今人染著凡衣故。有說。",
    "T27n1545_181:0908c18": "彼時人眾豐饒財寶。諸苾芻等欲求價直百",
    "T27n1545_181:0908c19": "千衣服。易於今時求糞掃衣故。尊者世友",
    "T27n1545_181:0908c20": "說曰。過去時人意樂廣大。見諸苾芻畜上妙",
    "T27n1545_181:0908c21": "資具。便生歡喜信敬之心。今時人意樂狹劣。",
    "T27n1545_181:0908c22": "若見苾芻畜麁弊資具。乃生歡喜信敬之",
    "T27n1545_181:0908c23": "心故。尊者覺天說曰。往昔時人身體細濡",
    "T27n1545_181:0908c24": "若受用麁弊物者則不能自存。今世時人",
    "T27n1545_181:0908c25": "身體麁䩕雖受用麁弊則能自存故。大德",
    "T27n1545_181:0908c26": "說曰。過去諸佛稱讚糞掃衣當知即是亦",
    "T27n1545_181:0908c27": "許受用。若不爾者何故稱讚。諸佛不以無",
    "T27n1545_181:0908c28": "事而有所說故。",
    "T27n1545_181:0908c29": "如世尊說糞掃衣少易得無罪。云何少云",
    "T27n1545_181:0909a01": "何易得云何無罪。尊者世友說曰。少用功而",
    "T27n1545_181:0909a02": "辦故。非多人受用故名少。隨彼彼時處皆",
    "T27n1545_181:0909a03": "可得故名易得。佛所聽許故智者受用故",
    "T27n1545_181:0909a04": "名無罪。大德說曰。少價量故名少。不從他",
    "T27n1545_181:0909a05": "求故名易得。無攝受故名無罪。由二因",
    "T27n1545_181:0909a06": "緣佛說於衣喜足為聖種。一為訶責於衣",
    "T27n1545_181:0909a07": "不喜足如難陀等。二為讚美於衣喜足如",
    "T27n1545_181:0909a08": "大迦葉波等。由二因緣佛說於食喜足為",
    "T27n1545_181:0909a09": "聖種。一為訶責於食不喜足如婆拕梨等。",
    "T27n1545_181:0909a10": "二為讚美於食喜足如薄矩羅等。由二因",
    "T27n1545_181:0909a11": "緣佛說於臥具喜足為聖種。一為訶責於",
    "T27n1545_181:0909a12": "臥具不喜足。如愚王苾芻等。如契經說愚",
    "T27n1545_181:0909a13": "王苾芻白佛言。唯願世尊觀我床座麁弊如",
    "T27n1545_181:0909a14": "是。二為讚美於臥具喜足如頡戾茷多",
    "T27n1545_181:0909a15": "等。由二因緣佛說樂斷樂修為聖種。一為",
    "T27n1545_181:0909a16": "訶責懈怠如闡陀等。二為讚美精進如室",
    "T27n1545_181:0909a17": "路拏等。由四因緣則知彼是安住聖種補特",
    "T27n1545_181:0909a18": "伽羅。一不樂聞他說得利養。二不樂親",
    "T27n1545_181:0909a19": "近貪美食人。三所畜資具少而清淨不生",
    "T27n1545_181:0909a20": "染著。四於諸利養得與不得不生愛憎。",
    "T27n1545_181:0909a21": "如世尊言此四聖種是最勝知。是種性知是",
    "T27n1545_181:0909a22": "可樂知是無雜染。不可訶責一切世間。若",
    "T27n1545_181:0909a23": "沙門若婆羅門若天若魔若梵若餘世間。無",
    "T27n1545_181:0909a24": "能如法說其過者。云何名最勝知。有說。此",
    "T27n1545_181:0909a25": "四聖種能引最勝故得最勝果故趣向最勝",
    "T27n1545_181:0909a26": "故隨順最勝故名為最勝。佛所施設佛所",
    "T27n1545_181:0909a27": "知故說名為知。有說。佛說五百聲聞各有",
    "T27n1545_181:0909a28": "最勝之法。此四墮在彼最勝法中故名最",
    "T27n1545_181:0909a29": "勝。佛知此四是真喜足故名為知。有說。佛",
    "T27n1545_181:0909b01": "及弟子名最勝者彼所讚述名最勝知。有",
    "T27n1545_181:0909b02": "說。佛知此四是勝寶藏能令住者意望滿",
    "T27n1545_181:0909b03": "足故名最勝知。謂諸有情多分意望不滿而",
    "T27n1545_181:0909b04": "死。唯住聖種者無不意望滿足而死。有",
    "T27n1545_181:0909b05": "說。佛知此四是無盡藏令諸智者受用無",
    "T27n1545_181:0909b06": "盡故名最勝知。謂住此者不假多求及多",
    "T27n1545_181:0909b07": "積聚。亦無防守門戶關鑰隨意受用終。無",
    "T27n1545_181:0909b08": "有盡。如轉輪王王四洲界。所用財寶可速",
    "T27n1545_181:0909b09": "窮盡。受用此四而無有盡。云何名種性知。",
    "T27n1545_181:0909b10": "答過殑伽沙等諸佛及佛弟子皆從此生故",
    "T27n1545_181:0909b11": "名種性。智者所了故名為知。有說。種性者",
    "T27n1545_181:0909b12": "是能持義。謂能住持聖教令久不滅故名",
    "T27n1545_181:0909b13": "種性。是佛所了故名為知。云何名可樂知。",
    "T27n1545_181:0909b14": "答此四是智者所樂智者所知故名可樂知。",
    "T27n1545_181:0909b15": "有說。佛知此四皆能資助樂斷樂修故名",
    "T27n1545_181:0909b16": "可樂知。有說。佛知此四是於晝夜各三時",
    "T27n1545_181:0909b17": "中。智者隨應愛樂安住而無懈倦故名可",
    "T27n1545_181:0909b18": "樂知。有說。佛知此四是修行者所樂久住。",
    "T27n1545_181:0909b19": "謂從此日後分結跏趺坐安住其中乃至明",
    "T27n1545_181:0909b20": "日初分。餘緣所奪方從彼起。云何名無雜",
    "T27n1545_181:0909b21": "染。答此四聖種不為煩惱惡業所凌雜故。",
    "T27n1545_181:0909b22": "云何名不可訶責。答若住此四恒為住正",
    "T27n1545_181:0909b23": "法者之所讚美未嘗訶責。即由此故一切",
    "T27n1545_181:0909b24": "世間沙門婆羅門天魔梵等。無能如法說其",
    "T27n1545_181:0909b25": "過者。尊者世友作如是言。佛知此四能入",
    "T27n1545_181:0909b26": "聖胎故名最勝知。一切聖者皆從此生故",
    "T27n1545_181:0909b27": "名種性知。是修行者晝夜所樂故名可樂",
    "T27n1545_181:0909b28": "知。遠離四種世間事業故名無雜染。四事",
    "T27n1545_181:0909b29": "業者謂農務商估傭作自在。一切功德由此",
    "T27n1545_181:0909c01": "具故名不可訶責。於自於他俱無損害故。",
    "T27n1545_181:0909c02": "一切世間沙門。婆羅門天魔梵等無能如法",
    "T27n1545_181:0909c03": "說其過者。",
    "T27n1545_181:0909c04": "如薄伽梵於契經中說伽他言。",
    "T27n1545_181:0909c05": "諸有伏愛憎　　常居邊臥具",
    "T27n1545_181:0909c06": "恒住不放逸　　拔有貪隨眠",
    "T27n1545_181:0909c07": "問此伽他中為辯何義答愛謂貪愛。憎謂憎",
    "T27n1545_181:0909c08": "恚。佛聖弟子若伏此二。居邊臥具住不放",
    "T27n1545_181:0909c09": "逸。便能永拔有貪隨眠。復次若於正法毘奈",
    "T27n1545_181:0909c10": "耶中。隨有所得味著心轉說名為愛。於所",
    "T27n1545_181:0909c11": "未得愁慼心轉說名為憎。佛聖弟子於已",
    "T27n1545_181:0909c12": "得不味於未得不慼。故能俱伏。由俱伏故",
    "T27n1545_181:0909c13": "居邊臥具。住不放逸則能永拔有貪隨眠。",
    "T27n1545_181:0909c14": "復次若於上妙衣服飲食貪求名愛。若於麁",
    "T27n1545_181:0909c15": "弊衣服飲食嫌逆名憎。佛聖弟子二俱能伏。",
    "T27n1545_181:0909c16": "此句顯示於衣服飲食喜足聖種。第二句",
    "T27n1545_181:0909c17": "顯示於臥具喜足聖種。後二句顯示樂斷",
    "T27n1545_181:0909c18": "樂修聖種。",
    "T27n1545_181:0909c19": "問樂斷樂修有何差別。答樂斷煩惱。樂修",
    "T27n1545_181:0909c20": "聖道。復次無間道名樂斷。解脫道名樂修。",
    "T27n1545_181:0909c21": "復次見道名樂斷。修道名樂修。如見道修",
    "T27n1545_181:0909c22": "道。如是見地修地未知當知根已知根應知",
    "T27n1545_181:0909c23": "亦爾。復次樂斷者顯諸忍。樂修者顯諸智。",
    "T27n1545_181:0909c24": "樂斷樂修是謂差別。",
    "T27n1545_181:0909c25": "如說大名學多住五蓋漸斷乃至廣說。問何",
    "T27n1545_181:0909c26": "故作此論。答為欲分別契經故。如契經",
    "T27n1545_181:0909c27": "說。佛告大名。學多住五蓋漸斷。契經雖作",
    "T27n1545_181:0909c28": "是說而不分別。云何學云何學多住五蓋漸",
    "T27n1545_181:0909c29": "斷。彼經是此論所依根本。彼所未說者今應",
    "T27n1545_181:0910a01": "說之故作斯論。如說大名學多住五蓋漸",
    "T27n1545_181:0910a02": "斷。此中云何學。答預流或一來。云何學多住",
    "T27n1545_181:0910a03": "五蓋漸斷。答漸斷漸離漸伏漸背。問何故此",
    "T27n1545_181:0910a04": "中不說隨信隨法行名學多。住五蓋漸斷",
    "T27n1545_181:0910a05": "耶。答應說而不說者當知此義有餘。有說。",
    "T27n1545_181:0910a06": "隨信隨法行有住五蓋已斷者。有住五蓋漸",
    "T27n1545_181:0910a07": "斷者。以不定故不說。預流一來不爾決定",
    "T27n1545_181:0910a08": "唯住五蓋漸斷是以說之。有說。若彼身中五",
    "T27n1545_181:0910a09": "蓋煩惱可現行。而漸斷者此中則說。隨信隨",
    "T27n1545_181:0910a10": "法行有漏善心無覆無記心尚無容現行。何",
    "T27n1545_181:0910a11": "況煩惱。是故不說。問預流一來身中疑蓋已",
    "T27n1545_181:0910a12": "斷。惡作雖未斷而更不現行。何故說彼多",
    "T27n1545_181:0910a13": "住五蓋漸斷。而復說可現行耶。答前文應",
    "T27n1545_181:0910a14": "作是說。學多住諸蓋漸斷不應言五。而言",
    "T27n1545_181:0910a15": "五者事有五故。謂貪欲瞋恚睡眠惛沈掉舉。",
    "T27n1545_181:0910a16": "有說。先斷今斷總說斷五。如言斷五順下",
    "T27n1545_181:0910a17": "分結得不還果。多住者謂數數住。問斷離伏",
    "T27n1545_181:0910a18": "背有何差別。有說。無差別俱顯斷故有說。",
    "T27n1545_181:0910a19": "亦有差別謂斷彼縛故名斷。離彼得故名",
    "T27n1545_181:0910a20": "離。令不行故名伏。厭逆彼故名背。復次",
    "T27n1545_181:0910a21": "依無間道說斷。依解脫道說離。此二依",
    "T27n1545_181:0910a22": "永斷說依近加行說伏。依遠加行說背。",
    "T27n1545_181:0910a23": "此二依暫斷說。復次依無間道說斷。依解",
    "T27n1545_181:0910a24": "脫道說離。此二依正斷說。依加行道說",
    "T27n1545_181:0910a25": "伏。依勝進道說背。此二依助斷說。復次",
    "T27n1545_181:0910a26": "斷者依斷對治說。離者依持對治說。伏者",
    "T27n1545_181:0910a27": "依遠分對治說。背者依厭壞對治說。斷離",
    "T27n1545_181:0910a28": "伏背是謂差別。",
    "T27n1545_181:0910a29": "如說苾芻法珊度沙故毘奈耶珊度沙。毘奈",
    "T27n1545_181:0910b01": "耶珊度沙故法珊度沙乃至廣說。問何故作",
    "T27n1545_181:0910b02": "此論。答為欲分別契經義故。經說未來有",
    "T27n1545_181:0910b03": "諸苾芻不修身戒心慧。彼不修身戒心慧",
    "T27n1545_181:0910b04": "者法珊度沙故乃至廣說。契經雖作是說而",
    "T27n1545_181:0910b05": "不分別。云何法。云何毘奈耶。云何法珊度沙",
    "T27n1545_181:0910b06": "故。乃至廣說。彼經是此論所依根本。彼所不",
    "T27n1545_181:0910b07": "說者今悉應說故作斯論。云何法。答八支",
    "T27n1545_181:0910b08": "聖道。云何毘奈耶。答貪瞋癡滅。云何法珊",
    "T27n1545_181:0910b09": "度沙故毘奈耶珊度沙。毘奈耶珊度沙故法",
    "T27n1545_181:0910b10": "珊度沙。答若於八支聖道不修習時。彼於",
    "T27n1545_181:0910b11": "貪瞋癡滅不能作證。若於貪瞋癡滅不作",
    "T27n1545_181:0910b12": "證時。彼於八支聖道不能修習。由此因",
    "T27n1545_181:0910b13": "緣故作是說。此中珊度沙言。有說顯喜足。",
    "T27n1545_181:0910b14": "有說顯毀壞。若說顯喜足者彼說云何法",
    "T27n1545_181:0910b15": "珊度沙故毘奈耶珊度沙。謂於見道生喜",
    "T27n1545_181:0910b16": "足。故便於修道不能修習。若於修道不",
    "T27n1545_181:0910b17": "修習時便於修所斷煩惱斷不能作證。如",
    "T27n1545_181:0910b18": "是法珊度沙故毘奈耶珊度沙。云何毘奈耶",
    "T27n1545_181:0910b19": "珊度沙故法珊度沙。謂於見所斷煩惱斷",
    "T27n1545_181:0910b20": "生喜足故。便於修所斷煩惱斷不能作證。",
    "T27n1545_181:0910b21": "若於修所斷煩惱斷不作證時。便於修道",
    "T27n1545_181:0910b22": "不能修習。如是毘奈耶珊度沙故法珊度",
    "T27n1545_181:0910b23": "沙。若說顯毀壞者。彼說由毀壞聖道故。",
    "T27n1545_181:0910b24": "於貪瞋癡滅不能作證故說法珊度沙故",
    "T27n1545_181:0910b25": "毘奈耶珊度沙。由毀壞貪瞋癡滅故。便於",
    "T27n1545_181:0910b26": "聖道不能修習故。說毘奈耶珊度沙故法",
    "T27n1545_181:0910b27": "珊度沙。問聖道與滅無有過失不可毀壞",
    "T27n1545_181:0910b28": "如何言毀壞聖道滅耶。答毀壞彼相續說",
    "T27n1545_181:0910b29": "毀壞。彼非彼自體實可毀壞。謂由煩惱現",
    "T27n1545_181:0910c01": "在前。故毀壞相續。由相續毀壞。故令聖道",
    "T27n1545_181:0910c02": "轉遠。由聖道轉遠故於貪瞋癡滅不能作",
    "T27n1545_181:0910c03": "證故說毀壞。如契經說此是法。此是毘奈",
    "T27n1545_181:0910c04": "耶。此是大師教。問此三何差別。答法謂八支",
    "T27n1545_181:0910c05": "聖道。毘奈耶謂貪瞋癡滅。大師教謂佛語。有",
    "T27n1545_181:0910c06": "說。法謂阿毘達磨藏。毘奈耶謂毘奈耶藏。大",
    "T27n1545_181:0910c07": "師教謂素怛纜藏。是謂此三差別。",
    "T27n1545_181:0910c08": "如說法隨法行乃至廣說。問何故作此論。答",
    "T27n1545_181:0910c09": "為欲分別契經義故。如契經說法隨法行",
    "T27n1545_181:0910c10": "雖作是說而不分別。云何法。云何隨法。云",
    "T27n1545_181:0910c11": "何法隨法行。彼經是此論所依根本。彼所不",
    "T27n1545_181:0910c12": "說者今應說之故作斯論。云何法。答寂滅",
    "T27n1545_181:0910c13": "涅槃。云何隨法。答八支聖道。云何法隨法行。",
    "T27n1545_181:0910c14": "答若於此中隨義而行。所謂為求涅槃故",
    "T27n1545_181:0910c15": "修習八支聖道故名法隨法行。能安住此",
    "T27n1545_181:0910c16": "名法隨法行者。問何故涅槃獨名為法。八支",
    "T27n1545_181:0910c17": "聖道名隨法耶。答於諸法中涅槃勝故。生",
    "T27n1545_181:0910c18": "老病死不能侵故獨得法名。八支聖道次彼",
    "T27n1545_181:0910c19": "順彼如王大臣故名隨法。故契經說一切",
    "T27n1545_181:0910c20": "法中涅槃最勝。有為法中聖道最勝。然舍利",
    "T27n1545_181:0910c21": "子讚學經中說言具壽法之隨法。所謂離繫。",
    "T27n1545_181:0910c22": "彼契經中。聖道名法。涅槃名隨法。以先得",
    "T27n1545_181:0910c23": "聖道後證涅槃故。前經依勝劣次第顯法",
    "T27n1545_181:0910c24": "隨法。後經依證得次第顯法隨法。復次別",
    "T27n1545_181:0910c25": "解脫名法。別解脫律儀名隨法。若於此中",
    "T27n1545_181:0910c26": "隨義而行名法隨法行。謂為求別解脫故",
    "T27n1545_181:0910c27": "受別解脫律儀。得已隨護無有毀犯名法",
    "T27n1545_181:0910c28": "隨法行。能安住此名法隨法行者。復次身",
    "T27n1545_181:0910c29": "律儀語律儀命清淨名法受此名隨法。若",
    "T27n1545_181:0911a01": "於此中隨義而行名法隨法行。謂為求身",
    "T27n1545_181:0911a02": "語律儀命清淨故受及受已隨護名法隨法",
    "T27n1545_181:0911a03": "行。能安住此名法隨法行者。問身語律儀",
    "T27n1545_181:0911a04": "命清淨即是別解脫律儀所攝何故重說耶。",
    "T27n1545_181:0911a05": "答前是不分別說今是分別說。前是總說今",
    "T27n1545_181:0911a06": "是別說。有說。前是律儀所攝妙行所攝非離",
    "T27n1545_181:0911a07": "律儀所攝。今是律儀所攝妙行所攝亦離律",
    "T27n1545_181:0911a08": "儀所攝。有說。前顯示所發起。今顯示能發",
    "T27n1545_181:0911a09": "起。前為護所發起故護能發起。今為護",
    "T27n1545_181:0911a10": "能發起故護所發起。有說。前為護果故",
    "T27n1545_181:0911a11": "隨護於因。今為護因故隨護於果。如因果",
    "T27n1545_181:0911a12": "能作所作亦爾。此中別解脫戒表及初念無",
    "T27n1545_181:0911a13": "表。是尸羅是律儀是妙行是般羅底木叉是",
    "T27n1545_181:0911a14": "般羅底木叉律儀是業是業道。此後無表是",
    "T27n1545_181:0911a15": "尸羅是律儀是妙行是般羅底木叉律儀。非",
    "T27n1545_181:0911a16": "般羅底木叉非初解脫。故是業非業道。究",
    "T27n1545_181:0911a17": "竟思不於此轉故。如說具壽我今當說般",
    "T27n1545_181:0911a18": "羅底木叉。汝等諦聽此中何法名般羅底木",
    "T27n1545_181:0911a19": "叉。為是尸羅。為是說戒者語。若是尸羅彼",
    "T27n1545_181:0911a20": "不可說。何故言我當說般羅底木叉。若是",
    "T27n1545_181:0911a21": "說戒者語。彼或善心說。或不善無記心說。毘",
    "T27n1545_181:0911a22": "柰耶說云何通。如說般羅底木叉是諸善法",
    "T27n1545_181:0911a23": "首上首前行。有說是尸羅。問尸羅不可說",
    "T27n1545_181:0911a24": "云何言我當說耶。答依展轉因故名為說。",
    "T27n1545_181:0911a25": "如子孫法謂語能起名名能顯義。有說。是",
    "T27n1545_181:0911a26": "說戒者語。問彼或善心說。或不善無記心說。",
    "T27n1545_181:0911a27": "云何言是諸善法首上首前行耶。答彼毘柰",
    "T27n1545_181:0911a28": "耶依不障因故作是說。謂說戒者隨何心",
    "T27n1545_181:0911a29": "說。聽者若能如說修行。皆能與彼一切功德",
    "T27n1545_181:0911b01": "作無障因。故言般羅底木叉為諸善法首",
    "T27n1545_181:0911b02": "上首等。",
    "T27n1545_181:0911b03": "說一切有部發智大毘婆沙論卷第一百八",
    "T27n1545_181:0911b04": "十一"
}