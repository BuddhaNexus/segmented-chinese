{
    "X12n0279_009:0633c09": "大佛頂如來密因修證了義諸菩薩萬行首楞嚴經",
    "X12n0279_009:0633c10": "通議卷第九",
    "X12n0279_009:0633c11": "唐天竺沙門般剌密帝譯",
    "X12n0279_009:0633c12": "烏萇國沙門彌伽釋迦譯語",
    "X12n0279_009:0633c13": "菩薩戒弟子清河房融筆受",
    "X12n0279_009:0633c14": "明南嶽沙門憨山釋德清述",
    "X12n0279_009:0633c15": "[△@○]二色界四禪天分二。",
    "X12n0279_009:0633c16": "[?╳]初列示當界因果之相分四。",
    "X12n0279_009:0633c17": "[?(●/(○*○))]初禪三天分二。",
    "X12n0279_009:0633c18": "[??卍]初列示其相分三。○初梵眾天。",
    "X12n0279_009:0633c19": "阿難。世間一切所修心人不假禪那無有智慧。但能",
    "X12n0279_009:0633c20": "執身不行婬欲。若行若坐想念俱無。愛染不生無留",
    "X12n0279_009:0633c21": "欲界。是人應念身為梵侶。如是一類名梵眾天。",
    "X12n0279_009:0633c22": "議曰。此下色界四禪十八梵天也。梵者淨也。以此",
    "X12n0279_009:0633c23": "諸天不知真修無漏。但修欣厭禪。謂厭下苦麤障。",
    "X12n0279_009:0633c24": "欣上淨妙離。名欣厭定。以為正因。此經專依斷婬",
    "X12n0279_009:0634a01": "而為次第。未得真修故云不假禪那無有智慧。但",
    "X12n0279_009:0634a02": "能執身不行婬欲而已。若婬心不動於一切時想",
    "X12n0279_009:0634a03": "念俱無。愛染不生謂不起愛心。已伏欲界惑故無",
    "X12n0279_009:0634a04": "留欲界。身為梵侶名梵眾天。此梵民也。",
    "X12n0279_009:0634a05": "○二梵輔天。",
    "X12n0279_009:0634a06": "欲習既除離欲心現。於諸律儀愛樂隨順。是人應時",
    "X12n0279_009:0634a07": "能行梵德。如是一類名梵輔天。",
    "X12n0279_009:0634a08": "議曰。此初禪第二天也。愛染已斷故云欲習既除。",
    "X12n0279_009:0634a09": "初禪定心顯現故云離欲心現。此結上行也。於定",
    "X12n0279_009:0634a10": "共戒愛樂隨順防護不失淨戒成就。能輔梵主名",
    "X12n0279_009:0634a11": "梵輔天。此梵臣也。此上二天修禪尚有尋伺。",
    "X12n0279_009:0634a12": "○三大梵天。",
    "X12n0279_009:0634a13": "身心妙圓威儀不缺。清淨禁戒加以明悟。是人應時",
    "X12n0279_009:0634a14": "能統梵眾為大梵王。如是一類名大梵天。",
    "X12n0279_009:0634a15": "議曰。此初禪第三天也禪觀轉勝受生微妙故云",
    "X12n0279_009:0634a16": "妙圓。戒德已成故云威儀不缺。結上行也。定能發",
    "X12n0279_009:0634a17": "慧故云加以明悟。此則慧解超勝。故能統眾而為",
    "X12n0279_009:0634a18": "梵王。俱舍云。威德光明獨一而住。無尋無伺。定力",
    "X12n0279_009:0634a19": "所感。劫成先來。外道不知遂執為常。謂能生人為",
    "X12n0279_009:0634a20": "世間主。",
    "X12n0279_009:0634a21": "[??卍]三結示當天得名。",
    "X12n0279_009:0634a22": "阿難。此三勝流一切苦惱所不能逼。雖非正修真三",
    "X12n0279_009:0634a23": "摩地。清淨心中諸漏不動名為初禪。",
    "X12n0279_009:0634a24": "議曰。此結德立初禪名也。已離欲界八苦故云苦",
    "X12n0279_009:0634b01": "不能逼。以欣厭伏惑故云非真三昧。已離欲染故",
    "X12n0279_009:0634b02": "心清淨。已離欲散麤動故云諸漏不動。初禪論名",
    "X12n0279_009:0634b03": "離生喜樂地。初禪有五支謂覺觀喜樂一心。以初",
    "X12n0279_009:0634b04": "心入禪名覺。細心分別禪味名觀。忻慶心生名喜。",
    "X12n0279_009:0634b05": "忻悅心生名樂。心與定一名一心。已離欲界雜惡",
    "X12n0279_009:0634b06": "心得輕安。此初禪行相也。",
    "X12n0279_009:0634b07": "[?(●/(○*○))]二二禪三天分二。[??卍]初列示其相分三。",
    "X12n0279_009:0634b08": "○初少光天。",
    "X12n0279_009:0634b09": "阿難。其次梵天統攝梵人圓滿梵行。澄心不動寂湛",
    "X12n0279_009:0634b10": "生光。如是一類名少光天。",
    "X12n0279_009:0634b11": "議曰。此二禪初天也。此天主梵故云統攝。具戒定",
    "X12n0279_009:0634b12": "慧故云圓滿梵行。結上行也。此天定心增明故云",
    "X12n0279_009:0634b13": "澄心不動。定光發越故云寂湛生光。此天已離覺",
    "X12n0279_009:0634b14": "觀無有語言。但以定心發光以光勝劣分位次。喜",
    "X12n0279_009:0634b15": "相初生慧光初發故名少光。",
    "X12n0279_009:0634b16": "○二無量光天。",
    "X12n0279_009:0634b17": "光光相然照耀無盡。映十方界徧成瑠璃。如是一類",
    "X12n0279_009:0634b18": "名無量光天。",
    "X12n0279_009:0634b19": "議曰。此二禪第二天也。從前少光心光漸勝故云",
    "X12n0279_009:0634b20": "光光相然。以境隨光淨徧成瑠璃。光隨定徧名無",
    "X12n0279_009:0634b21": "量光。",
    "X12n0279_009:0634b22": "○三光音天。",
    "X12n0279_009:0634b23": "吸持圓光成就教體。發化清淨應用無盡。如是一類",
    "X12n0279_009:0634b24": "名光音天。",
    "X12n0279_009:0634c01": "議曰。此二禪第三天也。此天已離語言光能說法",
    "X12n0279_009:0634c02": "故云吸持圓光以為教體。但見光明心即了悟宣",
    "X12n0279_009:0634c03": "流淨行故云發化清淨。隨機開演故云應用無盡。",
    "X12n0279_009:0634c04": "以二禪無前五識。但用光明而為表詮。以光為音",
    "X12n0279_009:0634c05": "名光音天。",
    "X12n0279_009:0634c06": "[??卍]二結示當天得名。",
    "X12n0279_009:0634c07": "阿難。此三勝流一切憂懸所不能逼。雖非正修真三",
    "X12n0279_009:0634c08": "摩地。清淨心中麤漏已伏名為二禪。",
    "X12n0279_009:0634c09": "議曰。此結德二禪天名也。已超欲界故云勝流。極",
    "X12n0279_009:0634c10": "喜調適名定生喜樂地。故一切憂懸所不能逼。雖",
    "X12n0279_009:0634c11": "非真修離欲心中欲染麤漏至此已伏名為二禪。",
    "X12n0279_009:0634c12": "此天有四支。謂內淨喜樂一心。以心無覺觀之渾",
    "X12n0279_009:0634c13": "濁故云內淨。忻心自慶名喜。恬然靜慮名樂。澄心",
    "X12n0279_009:0634c14": "不動名一心。",
    "X12n0279_009:0634c15": "[?(●/(○*○))]三三禪三天分二。[??卍]初列示其相分三。",
    "X12n0279_009:0634c16": "○初少淨天。",
    "X12n0279_009:0634c17": "阿難。如是天人圓光成音披音露妙。發成精行通寂",
    "X12n0279_009:0634c18": "滅樂。如是一類名少淨天。",
    "X12n0279_009:0634c19": "議曰。此三禪初天也。圓光成音乃前天行相也。以",
    "X12n0279_009:0634c20": "光為教體表詮妙理。今披光音顯發微妙故云露",
    "X12n0279_009:0634c21": "妙。以所顯理發為妙行故云發成精行。滅前喜相",
    "X12n0279_009:0634c22": "而生妙樂故云通寂滅樂。初入此定故名為通。始",
    "X12n0279_009:0634c23": "得此樂故名少淨。",
    "X12n0279_009:0634c24": "○二無量淨天。",
    "X12n0279_009:0635a01": "淨空現前引發無際。身心輕安成寂滅樂。如是一類",
    "X12n0279_009:0635a02": "名無量淨天。",
    "X12n0279_009:0635a03": "議曰。此三禪第二天也。離諸喜動不著樂相故云",
    "X12n0279_009:0635a04": "淨空現前。樂隨定徧故云引發無際。徹意地樂故",
    "X12n0279_009:0635a05": "云成寂滅樂。名無量淨天。",
    "X12n0279_009:0635a06": "○三徧淨天。",
    "X12n0279_009:0635a07": "世界身心一切圓淨。淨德成就。勝託現前歸寂滅樂。",
    "X12n0279_009:0635a08": "如是一類名徧淨天。",
    "X12n0279_009:0635a09": "議曰。此三禪第三天也。前雖徹意地樂止在身心",
    "X12n0279_009:0635a10": "未名為徧。今則徧於依正世界身心無處不徧故",
    "X12n0279_009:0635a11": "云一切圓淨。殊勝妙樂以成淨德故云淨德成就。",
    "X12n0279_009:0635a12": "即此妙樂是所託處已證此樂故云歸寂滅樂。名",
    "X12n0279_009:0635a13": "徧淨天。",
    "X12n0279_009:0635a14": "[??卍]二結示當天得名。",
    "X12n0279_009:0635a15": "阿難。此三勝流具大隨順。身心安隱得無量樂。雖非",
    "X12n0279_009:0635a16": "正得真三摩地。安隱心中歡喜畢具名為三禪。",
    "X12n0279_009:0635a17": "議曰。此結德三禪名也。已離憂喜隨順勝定故云",
    "X12n0279_009:0635a18": "具大隨順。得無量樂隨順自在。樂極於此純一無",
    "X12n0279_009:0635a19": "雜故名畢具。故此三禪名離喜妙樂地。此有五支。",
    "X12n0279_009:0635a20": "謂捨念慧樂一心。捨二禪之喜名捨。愛念三禪名",
    "X12n0279_009:0635a21": "念。善巧解慧名慧。愛樂安快名樂。愛樂心息名一",
    "X12n0279_009:0635a22": "心。",
    "X12n0279_009:0635a23": "[?(●/(○*○))]四四禪九天分二。",
    "X12n0279_009:0635a24": "[??卍]初列示當界因果之相分二。",
    "X12n0279_009:0635b01": "○初當界凡夫四天分二。[?(○/(○*○))]初列相分二。",
    "X12n0279_009:0635b02": "卐初凡夫天分三。[?(◇*◇)]初福生天。",
    "X12n0279_009:0635b03": "阿難。復次天人不逼身心苦因已盡。樂非常住久必",
    "X12n0279_009:0635b04": "壞生。苦樂二心俱時頓捨。麤重相滅淨福性生。如是",
    "X12n0279_009:0635b05": "一類名福生天。",
    "X12n0279_009:0635b06": "議曰。此四禪共有九天今初天也。然此地本唯三",
    "X12n0279_009:0635b07": "天。於廣果中別開無想名外道天。其五不還天乃",
    "X12n0279_009:0635b08": "三果聖流所居又是一類。故有九天而分三種。其",
    "X12n0279_009:0635b09": "福生等三乃凡夫所感實報天也。復次下五句別",
    "X12n0279_009:0635b10": "前生後也。俱舍論說第四禪離八災患者謂尋伺",
    "X12n0279_009:0635b11": "苦樂憂喜及出入息為八患也。又不為三災所動",
    "X12n0279_009:0635b12": "故云不動地。今云不逼即離前位苦也。苦因下釋",
    "X12n0279_009:0635b13": "不逼之所以。謂尋伺憂喜等是苦之因。今既離之",
    "X12n0279_009:0635b14": "故無逼迫。樂非常住者別明樂支。前第三禪雖得",
    "X12n0279_009:0635b15": "徹意地樂。樂必有壞故非常住。壞即成苦故云苦",
    "X12n0279_009:0635b16": "生。苦樂下正明此天苦樂俱捨。以一一地皆云厭",
    "X12n0279_009:0635b17": "下苦麤障。欣上妙淨離。厭下苦樂故云麤重相滅。",
    "X12n0279_009:0635b18": "欣上妙定故云淨福性生。以離下染故云淨福。",
    "X12n0279_009:0635b19": "[?(◇*◇)]二福愛天。",
    "X12n0279_009:0635b20": "捨心圓融。勝解清淨。福無遮中得妙隨順窮未來際。",
    "X12n0279_009:0635b21": "如是一類名福愛天。",
    "X12n0279_009:0635b22": "議曰。此四禪第二天也。以捨諸苦樂等法唯一捨",
    "X12n0279_009:0635b23": "心與定心圓融。於捨心中決定忍可。不為異緣引",
    "X12n0279_009:0635b24": "轉。故云勝解清淨。由勝解力於圓融定中愛樂隨",
    "X12n0279_009:0635c01": "順得無留礙受用無窮。故云得妙隨順窮未來際。",
    "X12n0279_009:0635c02": "問此有漏禪壽命有限何得窮未來際耶。答此約",
    "X12n0279_009:0635c03": "得定壽報長遠動經劫數言窮未來。非真無盡未",
    "X12n0279_009:0635c04": "來也。",
    "X12n0279_009:0635c05": "[?(◇*◇)]三廣果天。",
    "X12n0279_009:0635c06": "阿難。從是天中有二岐路。若於先心無量淨光福德",
    "X12n0279_009:0635c07": "圓明修證而住。如是一類名廣果天。",
    "X12n0279_009:0635c08": "議曰。此四禪第三天也。於福愛天中分二岐路。一",
    "X12n0279_009:0635c09": "直往道即至廣果。二迂曲道即至無想。此標也。若",
    "X12n0279_009:0635c10": "於下釋相。若從發心以來不帶異計。直修根本四",
    "X12n0279_009:0635c11": "禪。離前地染。故云無量淨光。備歷四位。至此福愛",
    "X12n0279_009:0635c12": "更增勝定。故云福德圓明。廣德所感名廣果天。",
    "X12n0279_009:0635c13": "卐次無想外道一天。",
    "X12n0279_009:0635c14": "若於先心雙厭苦樂。精研捨心相續不斷。圓窮捨道",
    "X12n0279_009:0635c15": "身心俱滅。心慮灰凝經五百劫。是人既以生滅為因",
    "X12n0279_009:0635c16": "不能發明不生滅性。初半劫滅後半劫生。如是一類",
    "X12n0279_009:0635c17": "名無想天。",
    "X12n0279_009:0635c18": "議曰。此四禪第四無想天也。從福愛分出乃外道",
    "X12n0279_009:0635c19": "天。以修四禪帶有異計故感報此天。由前欣厭不",
    "X12n0279_009:0635c20": "已故云精研捨心相續不斷。至福愛天徧窮捨道",
    "X12n0279_009:0635c21": "故云圓窮。捨心既亡身心亦泯故云俱滅。計此無",
    "X12n0279_009:0635c22": "想為涅槃也。心慮下無想報也。無想天壽五百大",
    "X12n0279_009:0635c23": "劫。想心不行故云灰凝。是人下判成虗妄也。謂此",
    "X12n0279_009:0635c24": "天人初由不了不生滅心。唯以欣厭勞累。是以生",
    "X12n0279_009:0636a01": "滅為因也。但見六識暫爾不行如冰夾魚。不知微",
    "X12n0279_009:0636a02": "細生滅妄謂涅槃。故云不能發明無生滅性。初半",
    "X12n0279_009:0636a03": "劫下釋彼報行相。準俱舍引婆沙論釋彼生死位",
    "X12n0279_009:0636a04": "中多劫有想。初生此天經於半劫始入無想異熟",
    "X12n0279_009:0636a05": "名初半劫滅。至無常時從異熟出最後半劫復有",
    "X12n0279_009:0636a06": "心生後始方死名後半劫生。中間一向無想名無",
    "X12n0279_009:0636a07": "想天。",
    "X12n0279_009:0636a08": "[?(○/(○*○))]次結名。",
    "X12n0279_009:0636a09": "阿難。此四勝流一切世間諸苦樂境所不能動。雖非",
    "X12n0279_009:0636a10": "無為真不動地。有所得心功用純熟名為四禪。",
    "X12n0279_009:0636a11": "議曰。此結德四禪四天名也。此天離八災患勝前",
    "X12n0279_009:0636a12": "地故名不動地。以有劫數壽盡還捨故云非真不",
    "X12n0279_009:0636a13": "動。俱舍云。然彼器非常。情俱生滅。凡夫修定味著",
    "X12n0279_009:0636a14": "受生名有所得。以定慧均等能捨苦樂名功用純",
    "X12n0279_009:0636a15": "熟。前三乃實報凡夫。此名外道天。",
    "X12n0279_009:0636a16": "○次凡聖同居五天分三。[?(○/(○*○))]初總標因果總相。",
    "X12n0279_009:0636a17": "阿難。此中復有五不還天。於下界中九品習氣俱時",
    "X12n0279_009:0636a18": "滅盡。苦樂雙亡下無卜居。故於捨心眾同分中安立",
    "X12n0279_009:0636a19": "居處。",
    "X12n0279_009:0636a20": "議曰。此標五不還天也。此五天乃三果聖人所居。",
    "X12n0279_009:0636a21": "不同凡外。故別列之。亦名五淨居。亦名五不還天。",
    "X12n0279_009:0636a22": "言下界等者二乘斷三界九地思惑九九八十一",
    "X12n0279_009:0636a23": "品成阿羅漢。今那含乃三果人已斷三禪已下四",
    "X12n0279_009:0636a24": "地各九品惑。種現俱無名為滅盡。離欲界繫故亡",
    "X12n0279_009:0636b01": "苦。離下三禪故亡樂。已不續生故下無卜居。此地",
    "X12n0279_009:0636b02": "名捨念清淨。故捨心同分中安立居處。",
    "X12n0279_009:0636b03": "[?(○/(○*○))]二列示因果別相分五。卐初無煩天。",
    "X12n0279_009:0636b04": "阿難苦樂兩滅鬬心不交。如是一類名無煩天。",
    "X12n0279_009:0636b05": "卐二無熱天。",
    "X12n0279_009:0636b06": "機括獨行研交無地。如是一類名無熱天。",
    "X12n0279_009:0636b07": "議曰。此不還五天中初二名也。前雖苦樂兩亡而",
    "X12n0279_009:0636b08": "欣厭尚存待心未泯。今已滅對待故云鬪心不交。",
    "X12n0279_009:0636b09": "以有對待覺識煩動。無對待則無煩矣。微煩曰熱。",
    "X12n0279_009:0636b10": "唯一捨心故云獨行。對境亦泯故云研交無地。定",
    "X12n0279_009:0636b11": "障既寂心得清涼故云無熱。",
    "X12n0279_009:0636b12": "卐三善見天。",
    "X12n0279_009:0636b13": "十方世界妙見圓澄。更無塵象一切沈垢。如是一類",
    "X12n0279_009:0636b14": "名善見天。",
    "X12n0279_009:0636b15": "卐四善現天。",
    "X12n0279_009:0636b16": "精見現前陶鑄無礙。如是一類名善現天。",
    "X12n0279_009:0636b17": "議曰。此五不還天中三四天也。定慧圓明故云妙",
    "X12n0279_009:0636b18": "見圓澄。定慧障亡更無塵象沈垢。捨心圓明。故名",
    "X12n0279_009:0636b19": "善見。定慧功成故云精見現前。陶鎔習氣不為留",
    "X12n0279_009:0636b20": "礙故云陶鑄無礙。名善現天。",
    "X12n0279_009:0636b21": "卐五色究竟天。",
    "X12n0279_009:0636b22": "究竟羣幾窮色性性入無邊際。如是一類名色究竟",
    "X12n0279_009:0636b23": "天。",
    "X12n0279_009:0636b24": "議曰。此五不還天中第五天也。窮究至極故云究",
    "X12n0279_009:0636c01": "竟。眾色極微故云羣幾。色性性色之體也。色以空",
    "X12n0279_009:0636c02": "為體。窮至色邊際即入虗空故云入無邊際。以究",
    "X12n0279_009:0636c03": "盡色際名色究竟天。",
    "X12n0279_009:0636c04": "[?(○/(○*○))]三結歎勝能。",
    "X12n0279_009:0636c05": "阿難。此不還天。彼諸四禪四位天王獨有欽聞不能",
    "X12n0279_009:0636c06": "知見。如今世間曠野深山聖道場地皆阿羅漢所住",
    "X12n0279_009:0636c07": "持故。世間麤人所不能見。",
    "X12n0279_009:0636c08": "[??卍]次總結當界得名。",
    "X12n0279_009:0636c09": "阿難。是十八天。獨行無交。未盡形累。自此已還名為",
    "X12n0279_009:0636c10": "色界。",
    "X12n0279_009:0636c11": "議曰。此結四禪天名也。梵語那含此云不還。以是",
    "X12n0279_009:0636c12": "聖人所居。無漏定力殊勝。故四禪天王有漏凡夫",
    "X12n0279_009:0636c13": "所不能見。此十八天超越欲染一味定心故云獨",
    "X12n0279_009:0636c14": "行無交。尚有色礙故云未盡形累。",
    "X12n0279_009:0636c15": "[△@○]三無色界四天分二。",
    "X12n0279_009:0636c16": "[?╳]初總示當界聖凡因果之相分二。",
    "X12n0279_009:0636c17": "[?(●/(○*○))]初列示分二。[??卍]初寄顯界外因。",
    "X12n0279_009:0636c18": "復次阿難。從是有頂色邊際中其間復有二種岐路。",
    "X12n0279_009:0636c19": "若於捨心發明智慧。慧光圓通便出塵界。成阿羅漢",
    "X12n0279_009:0636c20": "入菩薩乘。如是一類名為迴心大阿羅漢。",
    "X12n0279_009:0636c21": "議曰。此標無色界從色界頂色究竟中分二岐路",
    "X12n0279_009:0636c22": "也。一迴心羅漢即出界外。二不迴心者即入空處。",
    "X12n0279_009:0636c23": "以四禪通修捨定。若於捨心發無漏智頓斷上地",
    "X12n0279_009:0636c24": "三十六品俱生煩惱便證無學。仍又迴心向大乘",
    "X12n0279_009:0637a01": "道即不入空處名大阿羅漢。蓋依色頂而修此定",
    "X12n0279_009:0637a02": "者也。",
    "X12n0279_009:0637a03": "[??卍]二正示界內因果分四。○初空處。",
    "X12n0279_009:0637a04": "若在捨心捨厭成就。覺身為礙銷礙入空。如是一類",
    "X12n0279_009:0637a05": "名為空處。",
    "X12n0279_009:0637a06": "議曰。此標無色初天也。此四天人無業果色有定",
    "X12n0279_009:0637a07": "果色依正皆然。此乃定性聲聞與無想外道而來",
    "X12n0279_009:0637a08": "雜處。皆無色蘊故名無色界。皆依徧空修道。初厭",
    "X12n0279_009:0637a09": "色依空。二厭空依識。三色空識等都滅而依識性。",
    "X12n0279_009:0637a10": "四依識性以滅研窮而不得真滅。是皆未出輪迴",
    "X12n0279_009:0637a11": "不成聖道者也。前依捨心捨已成就。但有色礙故",
    "X12n0279_009:0637a12": "消礙入空。此厭色依空故名空處。",
    "X12n0279_009:0637a13": "○二識處。",
    "X12n0279_009:0637a14": "諸礙既銷無礙無滅。其中唯留阿賴耶識全於末那",
    "X12n0279_009:0637a15": "半分微細。如是一類名為識處。",
    "X12n0279_009:0637a16": "議曰。此四空第二天乃厭空依識者也。諸礙既銷",
    "X12n0279_009:0637a17": "躡前空處也。無礙下名破空入識也。銷礙入無則",
    "X12n0279_009:0637a18": "不依色。無礙之無亦滅故不依空。唯觀於識故唯",
    "X12n0279_009:0637a19": "留賴耶。以末那為意根依內外門轉緣色空識三。",
    "X12n0279_009:0637a20": "今六識已滅故不緣色空。內緣八識見分為我故",
    "X12n0279_009:0637a21": "半分微細捨空依識名為識處。",
    "X12n0279_009:0637a22": "○三無所有處。",
    "X12n0279_009:0637a23": "空色既亡識心都滅。十方寂然迥無攸往。如是一類",
    "X12n0279_009:0637a24": "名無所有處。",
    "X12n0279_009:0637b01": "議曰。此四空第三天也。前天雖亡空色而存識心",
    "X12n0279_009:0637b02": "尚為所有。今識心亦滅但依識性故十方寂然迥",
    "X12n0279_009:0637b03": "無所有。名無所有處。以識性幽緜。行人至此以為",
    "X12n0279_009:0637b04": "極則。非真究竟。實生死本也。",
    "X12n0279_009:0637b05": "○四非非想處。",
    "X12n0279_009:0637b06": "識性不動以滅窮研。於無盡中發宣盡性。如存不存。",
    "X12n0279_009:0637b07": "若盡非盡。如是一類名為非想非非想處。",
    "X12n0279_009:0637b08": "議曰。此四空第四天也。前未見識性尚有研窮。今",
    "X12n0279_009:0637b09": "識性不動故滅研窮。依湛不搖處以為究竟。故云",
    "X12n0279_009:0637b10": "於無盡中發宣盡性。識性現前故如存。見相已泯",
    "X12n0279_009:0637b11": "故不存。前七已消故若盡。無明未破故非盡。以不",
    "X12n0279_009:0637b12": "存若盡故非想。以如存非盡故非非想也。",
    "X12n0279_009:0637b13": "[?(●/(○*○))]次結屬分四。[??卍]初結屬界外聖人。",
    "X12n0279_009:0637b14": "此等窮空不盡空理。從不還天聖道窮者如是一類",
    "X12n0279_009:0637b15": "名不迴心鈍阿羅漢。",
    "X12n0279_009:0637b16": "[??卍]二結屬界內外道。",
    "X12n0279_009:0637b17": "若從無想諸外道天窮空不歸。迷漏無聞便入輪轉。",
    "X12n0279_009:0637b18": "議曰。此總結名四空非真修也。此等天人雖欲窮",
    "X12n0279_009:0637b19": "空但依欣厭未盡真空之理妄有取捨故非真修。",
    "X12n0279_009:0637b20": "以此四天行人皆從色界五不還天并無想天而",
    "X12n0279_009:0637b21": "來。若從不還不能頓斷上惑未出三界。仍依無漏",
    "X12n0279_009:0637b22": "智斷消礙入空而生此天者名不迴心鈍根那含。",
    "X12n0279_009:0637b23": "通稱羅漢也。若無想外道與廣果天人能窮空者",
    "X12n0279_009:0637b24": "則來生此天。若窮空不能銷礙是迷於有漏無所",
    "X12n0279_009:0637c01": "見聞於彼不來便入輪轉矣。不歸不來也。舊引經",
    "X12n0279_009:0637c02": "論釋無想外道業盡必墮是不來義也。",
    "X12n0279_009:0637c03": "[??卍]三結屬實報凡夫。",
    "X12n0279_009:0637c04": "阿難。是諸天上各各天人則是凡夫業果酬答。答盡",
    "X12n0279_009:0637c05": "入輪。",
    "X12n0279_009:0637c06": "[??卍]四結屬寄位菩薩。",
    "X12n0279_009:0637c07": "彼之天王即是菩薩遊三摩提。漸次增進迴向聖倫",
    "X12n0279_009:0637c08": "所修行路。",
    "X12n0279_009:0637c09": "議曰。此結顯聖凡之別也。其諸天天人皆凡夫業",
    "X12n0279_009:0637c10": "果酬答。報盡必墜。若諸天之王皆菩薩寄位遊戲。",
    "X12n0279_009:0637c11": "出入諸禪三昧。增進聖位。以入菩提路也。",
    "X12n0279_009:0637c12": "[?╳]二別結當界得名。",
    "X12n0279_009:0637c13": "阿難。是四空天身心滅盡。定性現前無業果色。從此",
    "X12n0279_009:0637c14": "逮終名無色。",
    "X12n0279_009:0637c15": "議曰。此結無色界也。此四空處色蘊既消妄想已",
    "X12n0279_009:0637c16": "滅故云身心滅盡。有定果色名定性現前。無業果",
    "X12n0279_009:0637c17": "色名無色界。",
    "X12n0279_009:0637c18": "[□@(?(○/(○*○)))]次總結三界之因。",
    "X12n0279_009:0637c19": "此皆不了妙覺明心。積妄發生妄有三界。中間妄隨",
    "X12n0279_009:0637c20": "七趣沈溺。補特伽羅各從其類。",
    "X12n0279_009:0637c21": "議曰。此略結三界虗妄也。謂欲界已上由昔人中",
    "X12n0279_009:0637c22": "修因感果。但不了妙覺明心。雖欲修因其實積妄",
    "X12n0279_009:0637c23": "發生妄有三界之相。未得真修。報盡入輪。故妄隨",
    "X12n0279_009:0637c24": "七趣沈溺。永在生死。故云補特伽羅各從其類。梵",
    "X12n0279_009:0638a01": "語補特伽羅此云數取趣。上明天趣竟。",
    "X12n0279_009:0638a02": "◎七示阿脩羅道因果之相分二。[□@(?(○/(○*○)))]初標名。",
    "X12n0279_009:0638a03": "復次阿難。是三界中復有四種阿修羅類。",
    "X12n0279_009:0638a04": "[□@(?(○/(○*○)))]次辯相分四。[△@○]初卵生鬼趣攝。",
    "X12n0279_009:0638a05": "若於鬼道以護法力乘通入空。此阿脩羅從卵而生",
    "X12n0279_009:0638a06": "鬼趣所攝。",
    "X12n0279_009:0638a07": "[△@○]二胎生人趣攝。",
    "X12n0279_009:0638a08": "若於天中降德貶墜。其所卜居鄰於日月。此阿脩羅",
    "X12n0279_009:0638a09": "從胎而出人趣所攝。",
    "X12n0279_009:0638a10": "[△@○]三化生天趣攝。",
    "X12n0279_009:0638a11": "有脩羅王執持世界。力洞無畏。能與梵王及天帝釋",
    "X12n0279_009:0638a12": "四天爭權。此阿脩羅因變化有天趣所攝。",
    "X12n0279_009:0638a13": "[△@○]四溼生畜趣攝。",
    "X12n0279_009:0638a14": "阿難。別有一分下劣脩羅。生大海心沈水穴口。旦遊",
    "X12n0279_009:0638a15": "虗空。暮歸水宿。此阿脩羅因溼氣有畜生趣攝。",
    "X12n0279_009:0638a16": "議曰。此阿脩羅道也。舊說非天。謂有天名而無天",
    "X12n0279_009:0638a17": "德。瞋習然也。判屬天趣。今經屬於四生非獨天也。",
    "X12n0279_009:0638a18": "此言鬼趣所攝云從卵生未詳所以。其與天爭權。",
    "X12n0279_009:0638a19": "華嚴云與帝釋戰。今云與梵王等。且上界無瞋。梵",
    "X12n0279_009:0638a20": "天無欲。何爭之有。此亦未詳。其畜生趣攝者業報",
    "X12n0279_009:0638a21": "類也。",
    "X12n0279_009:0638a22": "[?︽]次總結虗妄。",
    "X12n0279_009:0638a23": "阿難。如是地獄餓鬼畜生人及神仙天洎脩羅。精研",
    "X12n0279_009:0638a24": "七趣皆是昏沈諸有為相。妄想受生。妄想隨業。於妙",
    "X12n0279_009:0638b01": "圓明無作本心皆如空華元無所著。但一虗妄更無",
    "X12n0279_009:0638b02": "根緒。",
    "X12n0279_009:0638b03": "議曰。此總結七趣之狀以答問義也。七趣皆從無",
    "X12n0279_009:0638b04": "明發業所感故云昏沈諸有為相。生因業果皆由",
    "X12n0279_009:0638b05": "妄想。於妙明中本無所有。如空中華更無根緒。",
    "X12n0279_009:0638b06": "[○@◇]二結示迷悟因依分二。[△@△]初迷時妄有。",
    "X12n0279_009:0638b07": "阿難。此等眾生不識本心。受此輪迴經無量劫不得",
    "X12n0279_009:0638b08": "真淨皆由隨順殺盜婬故。反此三種又則出生無殺",
    "X12n0279_009:0638b09": "盜婬。有名鬼倫。無名天趣。有無相傾起輪迴性。",
    "X12n0279_009:0638b10": "[△@△]二悟後元空。",
    "X12n0279_009:0638b11": "若得妙發三摩提者則妙常寂。有無二無。無二亦滅。",
    "X12n0279_009:0638b12": "尚無不殺不偷不婬云何更隨殺盜婬事。",
    "X12n0279_009:0638b13": "議曰。此結三界轉變之相。不識本心等妄想受生",
    "X12n0279_009:0638b14": "也。隨順殺盜婬等妄想隨業也。業因苦果有無相",
    "X12n0279_009:0638b15": "傾起輪迴性。所謂迷時三界有也。若得妙發三摩",
    "X12n0279_009:0638b16": "提等返妄歸真也。以不識故沈生死。若妙發三昧",
    "X12n0279_009:0638b17": "妙悟一心頓證三德祕藏。妙常寂順次配般若法",
    "X12n0279_009:0638b18": "身解脫三德一心之圓證也。有無二無則非生死。",
    "X12n0279_009:0638b19": "無二亦滅則非涅槃。此則妄因亦絕妄業頓空。非",
    "X12n0279_009:0638b20": "此不足以絕輪迴也。",
    "X12n0279_009:0638b21": "[○@◇]三結答問意。",
    "X12n0279_009:0638b22": "阿難。不斷三業各各有私。因各各私。眾私同分非無",
    "X12n0279_009:0638b23": "定處。自妄發生。生妄無因無可尋究。",
    "X12n0279_009:0638b24": "議曰。此結答問意也。由前問云。為有定處。為復自",
    "X12n0279_009:0638c01": "然。彼彼發業各各私受。故此結云。以不斷殺盜婬",
    "X12n0279_009:0638c02": "三業隨人別造故云各各有私。別業同受故非無",
    "X12n0279_009:0638c03": "定處。妄元無因故無可尋究。",
    "X12n0279_009:0638c04": "[○@◇]四誡勗真修。",
    "X12n0279_009:0638c05": "汝勗修行欲得菩提要除三惑。不盡三惑縱得神通",
    "X12n0279_009:0638c06": "皆是世間有為功用。習氣不滅落於魔道。雖欲除妄",
    "X12n0279_009:0638c07": "倍加虗偽。如來說為可哀憐者。汝妄自造非菩提咎。",
    "X12n0279_009:0638c08": "[○@◇]五結指正說。",
    "X12n0279_009:0638c09": "作是說者名為正說。若他說者即魔王說。",
    "X12n0279_009:0638c10": "議曰。此結勸修也。前云三緣斷故三因不生。則汝",
    "X12n0279_009:0638c11": "心中狂性自歇。歇即菩提。故云要除三惑等。言要",
    "X12n0279_009:0638c12": "必斷乃為真修也。由前問云。此道為復本來自有。",
    "X12n0279_009:0638c13": "為是眾生妄習生起。故此結云汝妄自造非菩提",
    "X12n0279_009:0638c14": "咎。",
    "X12n0279_009:0638c15": "上精研七趣曲示迷中差別之相竟。",
    "X12n0279_009:0638c16": "△二詳辯陰魔曲示悟中差別之相分。",
    "X12n0279_009:0638c17": "[○@●]初示五陰魔事分十二。[□@◇]初世尊無問自說。",
    "X12n0279_009:0638c18": "即時如來將罷法座。於師子牀攬七寶几。迴紫金山",
    "X12n0279_009:0638c19": "再來凭倚。普告大眾及阿難言。",
    "X12n0279_009:0638c20": "議曰。此敘致下詳辯陰魔以示悟中差別之相也。",
    "X12n0279_009:0638c21": "由初云諸修行人不能得成無上菩提乃至別成",
    "X12n0279_009:0638c22": "聲聞緣覺及成外道諸天魔王及魔眷屬。皆由不",
    "X12n0279_009:0638c23": "知二種根本錯亂修習。故一往開示真修行法。即",
    "X12n0279_009:0638c24": "以楞嚴大定通為五十五位真菩提路。乃顯正悟。",
    "X12n0279_009:0639a01": "而定中邪習邪悟猶未發明。故判前七趣以明妄",
    "X12n0279_009:0639a02": "想是一而有七趣升沈之狀者特顯迷中差別之",
    "X12n0279_009:0639a03": "相也。今此定中而有五十重陰魔者正顯悟中差",
    "X12n0279_009:0639a04": "別之相也。前說定用直示真修而三乘人未經邪",
    "X12n0279_009:0639a05": "悟故非所知。此是如來備歷境界。且微細魔事非",
    "X12n0279_009:0639a06": "一切智不能明了。亦無能問者。故無問自說。已前",
    "X12n0279_009:0639a07": "開示迷悟因果已圓。故將罷法座。有此未盡之意。",
    "X12n0279_009:0639a08": "故再凭寶几普告大眾。此最上深慈為最後教誨",
    "X12n0279_009:0639a09": "也。",
    "X12n0279_009:0639a10": "[□@◇]二略示魔事因緣。",
    "X12n0279_009:0639a11": "汝等有學緣覺聲聞。今日迴心趣大菩提無上妙覺",
    "X12n0279_009:0639a12": "我今已說真修行法。汝猶未識修奢摩他毗婆舍那",
    "X12n0279_009:0639a13": "微細魔事。魔境現前汝不能識。洗心非正落於邪見。",
    "X12n0279_009:0639a14": "或汝陰魔。或復天魔。或著鬼神。或遭魑魅。心中不明",
    "X12n0279_009:0639a15": "認賊為子。又復於中得少為足。如第四禪無聞比丘",
    "X12n0279_009:0639a16": "妄言證聖。天報已畢衰相現前。謗阿羅漢身遭後有。",
    "X12n0279_009:0639a17": "墮阿鼻獄。汝應諦聽。吾今為汝子細分別。阿難起立。",
    "X12n0279_009:0639a18": "并其會中同有學者。歡喜頂禮伏聽慈誨。",
    "X12n0279_009:0639a19": "議曰。此略示魔事因緣也。諸三乘人迴心趣菩提",
    "X12n0279_009:0639a20": "者如前已說真修行法矣。但禪定中微細魔事汝",
    "X12n0279_009:0639a21": "猶未識。故須詳辯以防邪悟也。若不說破恐魔境",
    "X12n0279_009:0639a22": "現前心中不明錯認為真。如無聞比丘妄證謗法",
    "X12n0279_009:0639a23": "自取地獄。故不得不為子細分別耳。",
    "X12n0279_009:0639a24": "[□@◇]三示迷悟之本。",
    "X12n0279_009:0639b01": "佛告阿難及諸大眾。汝等當知有漏世界十二類生。",
    "X12n0279_009:0639b02": "本覺妙明覺圓心體。與十方佛無二無別。由汝妄想",
    "X12n0279_009:0639b03": "迷理為咎。癡愛發生。生發徧迷故有空性。化迷不息",
    "X12n0279_009:0639b04": "有世界生。則此十方微塵國土非無漏者皆是迷頑",
    "X12n0279_009:0639b05": "妄想安立。當知虗空生汝心內猶如片雲點太清裏。",
    "X12n0279_009:0639b06": "況諸世界在虗空耶。汝等一人發真歸元。此十方空",
    "X12n0279_009:0639b07": "皆悉銷殞。云何空中所有國土而不振裂。",
    "X12n0279_009:0639b08": "議曰。將明動魔之由先示一真為迷悟之本也。一",
    "X12n0279_009:0639b09": "真法界心佛眾生三無差別。迷悟轉變不出此心。",
    "X12n0279_009:0639b10": "虗空世界依之而立。心本妙明良由一念無明妄",
    "X12n0279_009:0639b11": "想迷真背理故癡愛發生。此言無明通為四惑之",
    "X12n0279_009:0639b12": "本也。生相既發則全體皆迷故云徧迷。空性依無",
    "X12n0279_009:0639b13": "明所變所謂迷妄有虗空也。妄迷轉變而不已故",
    "X12n0279_009:0639b14": "云化迷不息有世界生。所謂結暗為色依空立世",
    "X12n0279_009:0639b15": "界。是則十方國土皆依妄想安立也。真心至大。故",
    "X12n0279_009:0639b16": "虗空生於妙心如片雲點於太清眇乎小矣況空",
    "X12n0279_009:0639b17": "中之世界豈不至微哉。故今行人發真歸元無明",
    "X12n0279_009:0639b18": "一破則虗空消殞而空中國土無不振裂。魔以暗",
    "X12n0279_009:0639b19": "昧為體世界為所依。今國土振裂而魔宮必隳。此",
    "X12n0279_009:0639b20": "實動魔之由也。",
    "X12n0279_009:0639b21": "[□@◇]四示動魔之由。",
    "X12n0279_009:0639b22": "汝輩修禪飾三摩地。十方菩薩及諸無漏大阿羅漢",
    "X12n0279_009:0639b23": "心精通[泳永+曶]當處湛然。一切魔王及與鬼神諸凡夫天",
    "X12n0279_009:0639b24": "見其宮殿無故崩裂。大地振坼。水陸飛騰無不驚慴。",
    "X12n0279_009:0639c01": "凡夫昏暗不覺遷訛。彼等咸得五種神通唯除漏盡。",
    "X12n0279_009:0639c02": "戀此塵勞。如何令汝摧裂其處。是故鬼神及諸天魔。",
    "X12n0279_009:0639c03": "魍魎妖精於三昧時僉來惱汝。",
    "X12n0279_009:0639c04": "議曰。此言動魔致擾也。上云發真歸元則虗空消",
    "X12n0279_009:0639c05": "殞。今修禪定乃歸元之行也。菩薩羅漢與能修人",
    "X12n0279_009:0639c06": "心精通[泳永+曶]。謂妄想既破心境一如。無生體露故當",
    "X12n0279_009:0639c07": "處湛然。虗空消殞。而魔宮自振。此實動魔之由也。",
    "X12n0279_009:0639c08": "魔具五通有大神力。魔以害善得名戀此欲境豈",
    "X12n0279_009:0639c09": "肯甘心令汝破壞其處。是故於三昧中皆來惱汝",
    "X12n0279_009:0639c10": "理必然也。",
    "X12n0279_009:0639c11": "[□@◇]五示悟則勝邪。",
    "X12n0279_009:0639c12": "然彼諸魔雖有大怒彼塵勞內。汝妙覺中。如風吹光",
    "X12n0279_009:0639c13": "如刀斷水了不相觸。汝如沸湯彼如堅冰煖氣漸鄰",
    "X12n0279_009:0639c14": "不日銷殞。徒恃神力但為其客。成就破亂由汝心中",
    "X12n0279_009:0639c15": "五陰主人。主人若迷客得其便。當處禪那覺悟無惑",
    "X12n0279_009:0639c16": "則彼魔事無奈汝何。陰銷入明。則彼羣邪咸受幽氣。",
    "X12n0279_009:0639c17": "明能破暗近自銷殞。如何敢留擾亂禪定。",
    "X12n0279_009:0639c18": "[□@◇]六示迷則邪勝。",
    "X12n0279_009:0639c19": "若不明悟被陰所迷。則汝阿難必為魔子成就魔人。",
    "X12n0279_009:0639c20": "如摩登伽殊為眇劣。彼唯呪汝破佛律儀。八萬行中",
    "X12n0279_009:0639c21": "祇毀一戒。心清淨故尚未淪溺。此乃隳汝寶覺全身。",
    "X12n0279_009:0639c22": "如宰臣家忽逢籍沒。宛轉零落無可哀救。",
    "X12n0279_009:0639c23": "議曰。此言邪不勝正也。魔依幽暗。定心虗明。故如",
    "X12n0279_009:0639c24": "吹光割水。明暗二相了不相及故了不相觸。明能",
    "X12n0279_009:0640a01": "破暗如湯消冰。是從外來故如客。邪不勝正故不",
    "X12n0279_009:0640a02": "能破壞。以汝心迷故彼得其便。但以禪那智照則",
    "X12n0279_009:0640a03": "魔自不容。定力愈堅則魔不能擾。以悟則勝邪。若",
    "X12n0279_009:0640a04": "汝陰自迷故成就魔事。以迷則邪勝。且如摩登絕",
    "X12n0279_009:0640a05": "為眇劣。彼假呪力猶但毀一戒。況魔有大神力斷",
    "X12n0279_009:0640a06": "滅法身慧命破法王家。固宜深防無令得便也。",
    "X12n0279_009:0640a07": "[□@◇]七正陳魔事分五。[○@◇]初色陰分三。",
    "X12n0279_009:0640a08": "[△@△]初當陰未破。",
    "X12n0279_009:0640a09": "阿難當知。汝坐道場銷落諸念。其念若盡則諸離念",
    "X12n0279_009:0640a10": "一切精明。動靜不移。憶忘如一。當住此處入三摩提。",
    "X12n0279_009:0640a11": "如明目人處大幽暗。精性妙淨心未發光。此則名為",
    "X12n0279_009:0640a12": "色陰區宇。若目明朗十方洞開無復幽黯名色陰盡。",
    "X12n0279_009:0640a13": "是人則能超越劫濁。觀其所由堅固妄想以為其本。",
    "X12n0279_009:0640a14": "議曰。此示五陰迷悟之相以辯魔境也。魔以幽暗",
    "X12n0279_009:0640a15": "為性。陰以覆蔽為義。由迷一真而成色心五陰葢",
    "X12n0279_009:0640a16": "覆真心。是通以覺場而變為魔窟也。是故眾生世",
    "X12n0279_009:0640a17": "界為魔所依。今若返妄歸真必消此五陰身心以",
    "X12n0279_009:0640a18": "復一真之覺體。是由一心迷悟故魔佛於是乎辯。",
    "X12n0279_009:0640a19": "今以觀照研窮五陰將破未破之間而陰境隨心",
    "X12n0279_009:0640a20": "轉變。以有積劫習氣化為種種境界所謂化迷不",
    "X12n0279_009:0640a21": "息也。以唯心所現故悟則無咎。以清淨心中纖塵",
    "X12n0279_009:0640a22": "不立。一念纔著便墮魔類矣。汝坐道場消落諸念",
    "X12n0279_009:0640a23": "等者乃初入禪觀照得力時也。當住此處入三摩",
    "X12n0279_009:0640a24": "地是直心正念為定本也。即於定中如明目人處",
    "X12n0279_009:0640b01": "暗正是色陰覆蔽之相。區局也。宇覆蔽也。若色陰",
    "X12n0279_009:0640b02": "盡則十方洞開無復幽暗矣。前劫濁依色陰而有。",
    "X12n0279_009:0640b03": "劫者時也。空為時初為色之體。色陰一破則三際",
    "X12n0279_009:0640b04": "頓空故能越劫濁。空晦暗中結暗為色。故堅固妄",
    "X12n0279_009:0640b05": "想以為色本。",
    "X12n0279_009:0640b06": "[△@△]二示定境差別向下十段。",
    "X12n0279_009:0640b07": "阿難。當在此中精研妙明四大不織。少選之間身能",
    "X12n0279_009:0640b08": "出礙。此名精明流溢前境。斯但功用暫得如是非為",
    "X12n0279_009:0640b09": "聖證。不作聖心名善境界。若作聖解即受羣邪。",
    "X12n0279_009:0640b10": "議曰。此色陰將破而有十重境界也。即前離念精",
    "X12n0279_009:0640b11": "明之中以觀精研妙明心體。所有妄想融涉四大",
    "X12n0279_009:0640b12": "故交織不散。今研心離色妄想不行故四大不織。",
    "X12n0279_009:0640b13": "少選謂少時也。當此不織則四大各離。故身不拘",
    "X12n0279_009:0640b14": "心即能出礙。但是精明流溢前境。色陰實未破也",
    "X12n0279_009:0640b15": "功用暫得如是耳。不作聖心則為功用善境。若作",
    "X12n0279_009:0640b16": "聖解即受魔氣耳。",
    "X12n0279_009:0640b17": "阿難。復以此心精研妙明其身內徹。是人忽然於其",
    "X12n0279_009:0640b18": "身內拾出蟯蛔。身相宛然亦無傷毀。此名精明流溢",
    "X12n0279_009:0640b19": "形體。斯但精行暫得如是非為聖證。不作聖心名善",
    "X12n0279_009:0640b20": "境界。若作聖解即受羣邪。",
    "X12n0279_009:0640b21": "議曰。此色陰第二境界也。復以前觀照精研心體",
    "X12n0279_009:0640b22": "心光內徹四大虗融洞然不礙。故於身中拾出蟯",
    "X12n0279_009:0640b23": "蛔。而身相不毀。色陰雖未及破而色質已虗。此特",
    "X12n0279_009:0640b24": "精明流溢形體。暫時功用非聖證也。",
    "X12n0279_009:0640c01": "又以此心內外精研。其時魂魄意志精神除執受身",
    "X12n0279_009:0640c02": "餘皆涉入互為賓主。忽於空中聞說法聲。或聞十方",
    "X12n0279_009:0640c03": "同敷密義。此名精魄遞相離合成就善種。暫得如是",
    "X12n0279_009:0640c04": "非為聖證。不作聖心名善境界。若作聖解即受羣邪。",
    "X12n0279_009:0640c05": "議曰。此色陰第三境界也。阿賴耶識所執受四大",
    "X12n0279_009:0640c06": "之身。而在五臟各有所主。隨得其名。在肝曰魂。在",
    "X12n0279_009:0640c07": "肺曰魄。在脾曰意。在腎曰志。在心曰精神。今以觀",
    "X12n0279_009:0640c08": "照研窮四大虗融五臟亦化魂魄無依。故離身涉",
    "X12n0279_009:0640c09": "入互為賓主也。由夙聞熏種子。因定激發遂託神",
    "X12n0279_009:0640c10": "魂現說法聲也。此乃精魂遞相離合。非聖證也。",
    "X12n0279_009:0640c11": "又以此心澄露皎徹內光發明。十方徧作閻浮檀色。",
    "X12n0279_009:0640c12": "一切種類化為如來。於時忽見毗廬遮邪踞天光臺",
    "X12n0279_009:0640c13": "千佛圍繞。百億國土及與蓮華俱時出現。此名心魂",
    "X12n0279_009:0640c14": "靈悟所染。心光研明照諸世界。暫得如是非為聖證。",
    "X12n0279_009:0640c15": "不作聖心名善境界。若作聖解即受羣邪。",
    "X12n0279_009:0640c16": "議曰。此色陰第四境界也。以前觀心研窮身心皎",
    "X12n0279_009:0640c17": "徹色陰既融心光發明故現境界。十方下所現之",
    "X12n0279_009:0640c18": "相。以多生聞熏聖教名言習氣被定激發。故見世",
    "X12n0279_009:0640c19": "界金色化佛說法蓮華等相。以所染善種習氣故",
    "X12n0279_009:0640c20": "云靈悟。以定力心光研窮明了照諸世界暫得如",
    "X12n0279_009:0640c21": "是。非聖證也。",
    "X12n0279_009:0640c22": "又以此心精研妙明觀察不停。抑按降伏制止超越。",
    "X12n0279_009:0640c23": "於時忽然十方虗空成七寶色或百寶色。同時徧滿",
    "X12n0279_009:0640c24": "不相留礙。青黃赤白各各純現。此名抑按功力踰分。",
    "X12n0279_009:0641a01": "暫得如是非為聖證不作聖心名善境界。若作聖解",
    "X12n0279_009:0641a02": "即受羣邪。",
    "X12n0279_009:0641a03": "議曰。此色陰第五境界也。又以前定心精研妙明",
    "X12n0279_009:0641a04": "心體觀察不停。則忽然虗空成七寶色。五色純現",
    "X12n0279_009:0641a05": "者是謂寶覺明心。無明未盡被定激發故現斯相。",
    "X12n0279_009:0641a06": "此名功力逾分暫得如是。非聖證也。",
    "X12n0279_009:0641a07": "又以此心研究澄徹精光不亂。忽於夜半在暗室內",
    "X12n0279_009:0641a08": "見種種物不殊白晝。而暗室物亦不除滅。此名心細",
    "X12n0279_009:0641a09": "密澄其見所視洞幽。暫得如是非為聖證。不作聖心",
    "X12n0279_009:0641a10": "名善境界。若作聖解即受羣邪。",
    "X12n0279_009:0641a11": "議曰。此色陰第六境界也。以前定心研究澄徹精",
    "X12n0279_009:0641a12": "心發光。從定中發故不動亂。於夜暗室見種種物。",
    "X12n0279_009:0641a13": "此非心光洞照。但是心細密澄其見故視能洞幽。",
    "X12n0279_009:0641a14": "非聖證也。",
    "X12n0279_009:0641a15": "又以此心圓入虗融四體忽然同於草木。火燒刀斫",
    "X12n0279_009:0641a16": "曾無所覺。又則火光不能燒爇。縱割其肉猶如削木。",
    "X12n0279_009:0641a17": "此名塵併排四大性一向入純。暫得如是非為聖證。",
    "X12n0279_009:0641a18": "不作聖心名善境界。若作聖解即受羣邪。",
    "X12n0279_009:0641a19": "議曰。此色陰第七境界也。前以定心虗融四大。今",
    "X12n0279_009:0641a20": "以觀心圓入虗融。又離於執受。故忽同草木無知。",
    "X12n0279_009:0641a21": "火燒刀割。皆無所覺。此名排四大性純入虗融。暫",
    "X12n0279_009:0641a22": "得如是非聖證也。",
    "X12n0279_009:0641a23": "又以此心成就清淨。淨心功極。忽見大地十方山河",
    "X12n0279_009:0641a24": "皆成佛國。具足七寶光明徧滿。又見恒沙諸佛如來",
    "X12n0279_009:0641b01": "徧滿空界樓殿華麗。下見地獄上觀天宮得無障礙。",
    "X12n0279_009:0641b02": "此名欣厭凝想日深想久化成。非為聖證。不作聖心",
    "X12n0279_009:0641b03": "名善境界。若作聖解即受羣邪。",
    "X12n0279_009:0641b04": "議曰。此色陰第八境界也。以前定心研窮欣厭習",
    "X12n0279_009:0641b05": "氣內融故成就清淨。內心既淨。外器虗明成七寶",
    "X12n0279_009:0641b06": "色。諸佛徧滿。地獄天宮一時俱見得無障礙。此名",
    "X12n0279_009:0641b07": "欣厭凝想日深隨想化成。非聖證也。",
    "X12n0279_009:0641b08": "又以此心研究深遠。忽於中夜遙見遠方市井街巷",
    "X12n0279_009:0641b09": "親族眷屬或聞其語。此名迫心逼極飛出故多隔見。",
    "X12n0279_009:0641b10": "非為聖證。不作聖心名善境界。若作聖解即受羣邪。",
    "X12n0279_009:0641b11": "議曰。此色陰第九境界也。以前定心研窮深遠。以",
    "X12n0279_009:0641b12": "真心本徧向為色礙故不遠見。今以定力精研。陰",
    "X12n0279_009:0641b13": "雖未破。而心能遙遠見聞。親戚眷屬皆隨習現。此",
    "X12n0279_009:0641b14": "名迫心逼極飛出故多隔見。非聖證也。",
    "X12n0279_009:0641b15": "又以此心研究精極。見善知識形體變移。少選無端",
    "X12n0279_009:0641b16": "種種遷改。此名邪心含受魑魅。或遭天魔入其心腹",
    "X12n0279_009:0641b17": "無端說法通達妙義。非為聖證。不作聖心魔事銷歇。",
    "X12n0279_009:0641b18": "若作聖解即受羣邪。",
    "X12n0279_009:0641b19": "議曰。此色陰第十境界也。以前定心研究精極。由",
    "X12n0279_009:0641b20": "昔經邪師聞熏邪種。定研習變。故見善知識形體",
    "X12n0279_009:0641b21": "變幻。此由邪心含受邪魅。或天魔入心無端說法",
    "X12n0279_009:0641b22": "非聖證也。以定力愈深故魔事益盛。故後四陰漸",
    "X12n0279_009:0641b23": "次深入理固然也。",
    "X12n0279_009:0641b24": "[△@△]三誡勗深防。",
    "X12n0279_009:0641c01": "阿難。如是十種禪那現境。皆是色陰用心交互故現",
    "X12n0279_009:0641c02": "斯事。眾生頑迷不自忖量。逢此因緣迷不自識謂言",
    "X12n0279_009:0641c03": "登聖。大妄語成墮無間獄。汝等當依如來滅後於末",
    "X12n0279_009:0641c04": "法中宣示斯義。無令天魔得其方便。保持覆護成無",
    "X12n0279_009:0641c05": "上道。",
    "X12n0279_009:0641c06": "議曰。此結色陰將破十種禪那境界之相也。故總",
    "X12n0279_009:0641c07": "指云皆是色陰用心交互。若一念頓破根本無明",
    "X12n0279_009:0641c08": "五陰齊消則無此事。今次第研窮習氣激發故云",
    "X12n0279_009:0641c09": "用心交互。若迷而不識便言證聖墮大妄語。今令",
    "X12n0279_009:0641c10": "宣示覺知魔事庶可保護成無上道也。",
    "X12n0279_009:0641c11": "[○@◇]二受陰分三。[△@△]初當陰未破。",
    "X12n0279_009:0641c12": "阿難。彼善男子修三摩提。奢摩他中色陰盡者。見諸",
    "X12n0279_009:0641c13": "佛心如明鏡中顯現其像。若有所得而未能用。猶如",
    "X12n0279_009:0641c14": "魘人手足宛然見聞不惑。心觸客邪而不能動。此則",
    "X12n0279_009:0641c15": "名為受陰區宇。",
    "X12n0279_009:0641c16": "議曰。此示受陰未破之相也。色陰盡者四大已消",
    "X12n0279_009:0641c17": "無復留疑。觀心增明故諸佛心現於觀照之中如",
    "X12n0279_009:0641c18": "鏡現像。然佛心無相而見現像者乃觀心所變緣",
    "X12n0279_009:0641c19": "影非真心也。此有所得而未能用者蓋有含受之",
    "X12n0279_009:0641c20": "執故如魘人。是名受陰區宇也。",
    "X12n0279_009:0641c21": "若魘咎歇其心離身返觀其面。去住自由無復留礙",
    "X12n0279_009:0641c22": "名受陰盡。是人則能超越見濁。觀其所由虗明妄想",
    "X12n0279_009:0641c23": "以為其本。",
    "X12n0279_009:0641c24": "議曰。此預示受陰盡相也。受盡則無執受故心能",
    "X12n0279_009:0642a01": "離身。身在心中故返觀己面。四大已消無可執受",
    "X12n0279_009:0642a02": "故無復留礙。見濁依受陰而有。以見有根身可受",
    "X12n0279_009:0642a03": "領納執取故為見濁。今受陰盡故能超之。以含受",
    "X12n0279_009:0642a04": "虗明之相故名虗明妄想。",
    "X12n0279_009:0642a05": "[△@△]二示定境差別向下十段。",
    "X12n0279_009:0642a06": "阿難。彼善男子當在此中得大光耀其心發明。內抑",
    "X12n0279_009:0642a07": "過分忽於其處發無窮悲。如是乃至觀見蚊蝱猶如",
    "X12n0279_009:0642a08": "赤子。心生憐愍不覺流淚。此名功用抑摧過越。悟則",
    "X12n0279_009:0642a09": "無咎。非為聖證。覺了不迷久自銷歇。若作聖解則有",
    "X12n0279_009:0642a10": "悲魔入其心腑。見人則悲啼泣無限。失於正受當從",
    "X12n0279_009:0642a11": "淪墜。",
    "X12n0279_009:0642a12": "議曰。此受陰第一境界也。以前觀心研消色陰故",
    "X12n0279_009:0642a13": "其心發明。以見色消而用心太急內抑過分故發",
    "X12n0279_009:0642a14": "無窮悲。此乃宿有悲種。今被觀力激發。故見蚊蚋",
    "X12n0279_009:0642a15": "猶如赤子。此乃功用抑摧太過。非聖證也。不悟其",
    "X12n0279_009:0642a16": "非則有悲魔入心失正受矣。",
    "X12n0279_009:0642a17": "阿難。又彼定中諸善男子。見色陰銷受陰明白。勝相",
    "X12n0279_009:0642a18": "現前感激過分忽於其中生無限勇。其心猛利志齊",
    "X12n0279_009:0642a19": "諸佛。謂三僧祗一念能越。此名功用陵率過越。悟則",
    "X12n0279_009:0642a20": "無咎。非為聖證。覺了不迷久自銷歇。若作聖解則有",
    "X12n0279_009:0642a21": "狂魔入其心腑。見人則誇我慢無比。其心乃至上不",
    "X12n0279_009:0642a22": "見佛下不見人。失於正受當從淪墜。",
    "X12n0279_009:0642a23": "議曰。此受陰第二境界也。定中見色陰消則受陰",
    "X12n0279_009:0642a24": "明白。見此勝相遂感激心生。若感激過分則於定",
    "X12n0279_009:0642b01": "中生大勇猛志齊諸佛。自謂三祗一念能超。此名",
    "X12n0279_009:0642b02": "功用陵率過越。陵謂陵蔑。率謂自強。非聖證也。不",
    "X12n0279_009:0642b03": "悟其非則狂魔入心生大我慢。",
    "X12n0279_009:0642b04": "又彼定中諸善男子。見色陰銷受陰明白。前無新證。",
    "X12n0279_009:0642b05": "歸失故居。智力衰微入中隳地迥無所見。心中忽然",
    "X12n0279_009:0642b06": "生大枯渴。於一切時沈憶不散。將此以為勤精進相。",
    "X12n0279_009:0642b07": "此名修心無慧自失。悟則無咎。非為聖證。若作聖解",
    "X12n0279_009:0642b08": "則有憶魔入其心腑。旦夕撮心懸在一處。失於正受",
    "X12n0279_009:0642b09": "當從淪墜。",
    "X12n0279_009:0642b10": "議曰。此受陰第三境界也。受陰未盡故無新證。色",
    "X12n0279_009:0642b11": "陰已盡故歸失故居。當進退兩難之間智力衰微",
    "X12n0279_009:0642b12": "中道隳頹。心無所措故生大枯渴。則以沈憶為精",
    "X12n0279_009:0642b13": "進相。此名無慧自失。非聖證也。不悟其非則憶魔",
    "X12n0279_009:0642b14": "入心心如懸撮失正受矣。",
    "X12n0279_009:0642b15": "又彼定中諸善男子。見色陰銷受陰明白。慧力過定",
    "X12n0279_009:0642b16": "失於猛利。以諸勝性懷於心中。自心己疑是盧舍那",
    "X12n0279_009:0642b17": "得少為足。此名用心忘失恒審溺於知見。悟則無咎。",
    "X12n0279_009:0642b18": "非為聖證。若作聖解則有下劣易知足魔入其心腑。",
    "X12n0279_009:0642b19": "見人自言我得無上第一義諦。失於正受當從淪墜。",
    "X12n0279_009:0642b20": "議曰。此受陰第四境界也。慧力過定失於猛利也。",
    "X12n0279_009:0642b21": "以發勝性自心疑己是盧舍那。妄以為足更不前",
    "X12n0279_009:0642b22": "進。此名用心定少慧多故失恒審溺於知見。非聖",
    "X12n0279_009:0642b23": "證也。不悟其非則有下劣易知足魔入其心腑。自",
    "X12n0279_009:0642b24": "言已得第一義諦。故參禪須要定慧均等乃善用",
    "X12n0279_009:0642c01": "其心。",
    "X12n0279_009:0642c02": "又彼定中諸善男子。見色陰銷受陰明白。新證未獲。",
    "X12n0279_009:0642c03": "故心已亡。歷覽二際自生艱險於心忽然生無盡憂。",
    "X12n0279_009:0642c04": "如坐鐵牀如飲毒藥。心不欲活。常求於人令害其命",
    "X12n0279_009:0642c05": "早取解脫。此名修行失於方便。悟則無咎。非為聖證。",
    "X12n0279_009:0642c06": "若作聖解則有一分常憂愁魔入其心腑。手執刀劍",
    "X12n0279_009:0642c07": "自割其肉欣其捨壽。或常憂愁。走入山林不耐見人。",
    "X12n0279_009:0642c08": "失於正受當從淪墜。",
    "X12n0279_009:0642c09": "議曰。此受陰第五境界也。當色消受明二際之間",
    "X12n0279_009:0642c10": "已失前心未獲新證。如履懸巖自生艱險。憂愁種",
    "X12n0279_009:0642c11": "子被定激發忽生憂惱欲早解脫。此名修行失於",
    "X12n0279_009:0642c12": "方便。非聖證也。不悟其非則有常憂愁魔入其心",
    "X12n0279_009:0642c13": "腑失正受矣。",
    "X12n0279_009:0642c14": "又彼定中諸善男子。見色陰銷受陰明白。處清淨中",
    "X12n0279_009:0642c15": "心安隱後忽然自有無限喜生。心中歡悅不能自止。",
    "X12n0279_009:0642c16": "此名輕安無慧自禁。悟則無咎。非為聖證。若作聖解",
    "X12n0279_009:0642c17": "則有一分好喜樂魔入其心腑。見人則笑。於衢路傍",
    "X12n0279_009:0642c18": "自歌自舞。自謂已得無礙解脫。失於正受當從淪墜。",
    "X12n0279_009:0642c19": "議曰。此受陰第六境界也。定力研窮色消受明。故",
    "X12n0279_009:0642c20": "身心安隱忽生歡喜自不能止。此名輕安無慧自",
    "X12n0279_009:0642c21": "持。非聖證也。不悟其非則喜樂魔入其心腑。此慧",
    "X12n0279_009:0642c22": "少定多不均之過也。",
    "X12n0279_009:0642c23": "又彼定中諸善男子。見色陰銷受陰明白。自謂已足",
    "X12n0279_009:0642c24": "忽有無端大我慢起。如是乃至慢與過慢及慢過慢",
    "X12n0279_009:0643a01": "或增上慢或卑劣慢一時俱發。心中尚輕十方如來",
    "X12n0279_009:0643a02": "何況下位聲聞緣覺。此名見勝無慧自救。悟則無咎。",
    "X12n0279_009:0643a03": "非為聖證。若作聖解則有一分大我慢魔入其心腑。",
    "X12n0279_009:0643a04": "不禮塔廟。摧毀經像。謂檀越言此是金銅或是土木。",
    "X12n0279_009:0643a05": "經是樹葉或是[疊*毛]華。肉身真常不自恭敬却崇土木",
    "X12n0279_009:0643a06": "實為顛倒。其深信者從其毀碎埋棄地中。疑誤眾生",
    "X12n0279_009:0643a07": "入無間獄。失於正受當從淪墜。",
    "X12n0279_009:0643a08": "議曰。此受陰第七境界也。色消受明定力研窮激",
    "X12n0279_009:0643a09": "發慢習故起諸慢。謂恃己陵他高舉為性通稱我",
    "X12n0279_009:0643a10": "慢。其慢有七。稱量自他比校同德但稱為慢。謂己",
    "X12n0279_009:0643a11": "獨勝名過慢。於勝爭勝名慢過慢。未得謂得名增",
    "X12n0279_009:0643a12": "上慢。雖知卑劣返顧自矜名卑劣慢。斥毀經像名",
    "X12n0279_009:0643a13": "邪慢。總由慢習而發也。故輕佛如來。此名見勝無",
    "X12n0279_009:0643a14": "慧自救。非聖證也。不悟其非則有大我慢魔入其",
    "X12n0279_009:0643a15": "心腑失正受矣。",
    "X12n0279_009:0643a16": "又彼定中諸善男子。見色陰銷受陰明白。於精明中",
    "X12n0279_009:0643a17": "圓悟精理。得大隨順。其心忽生無量輕安。己言成聖",
    "X12n0279_009:0643a18": "得大自在。此名因慧獲諸輕清。悟則無咎。非為聖證。",
    "X12n0279_009:0643a19": "若作聖解則有一分好輕清魔入其心腑。自謂滿足",
    "X12n0279_009:0643a20": "更不求進。此等多作無聞比丘。疑誤眾生墮阿鼻獄。",
    "X12n0279_009:0643a21": "失於正受當從淪墜。",
    "X12n0279_009:0643a22": "議曰。此受陰第八境界也。以定研窮受陰虗薄定",
    "X12n0279_009:0643a23": "心精明。於此定中圓悟精理。理隨觀顯受不能障",
    "X12n0279_009:0643a24": "故云得大隨順。身心調暢故忽生輕安。將謂成聖",
    "X12n0279_009:0643b01": "得大自在。此名因慧獲諸輕清。非聖證也。不悟其",
    "X12n0279_009:0643b02": "非則有好輕清魔入其心腑。自謂滿足更不求進。",
    "X12n0279_009:0643b03": "無聞比丘謂無多聞慧不達禪支妄生止足者也。",
    "X12n0279_009:0643b04": "又彼定中諸善男子。見色陰銷受陰明白。於明悟中",
    "X12n0279_009:0643b05": "得虗明性其中忽然歸向永滅。撥無因果一向入空。",
    "X12n0279_009:0643b06": "空心現前乃至心生長斷滅解。悟則無咎非為聖證。",
    "X12n0279_009:0643b07": "若作聖解則有空魔入其心腑。乃謗持戒名為小乘。",
    "X12n0279_009:0643b08": "菩薩悟空有何持犯。其人常於信心檀越飲酒噉肉",
    "X12n0279_009:0643b09": "廣行婬穢。因魔力故攝其前人不生疑謗。鬼心久入",
    "X12n0279_009:0643b10": "或食屎尿與酒肉等一種俱空。破佛律儀誤入人罪。",
    "X12n0279_009:0643b11": "失於正受當從淪墜。",
    "X12n0279_009:0643b12": "議曰。此受陰第九境界也。因前定力空慧現前。受",
    "X12n0279_009:0643b13": "陰將盡。得大明悟。忽起空見故歸向永滅。撥無因",
    "X12n0279_009:0643b14": "果。遂生長斷滅見。非聖證也。不悟其非則有空魔",
    "X12n0279_009:0643b15": "入其心腑。遂謗持戒破佛律儀。以由定力內激邪",
    "X12n0279_009:0643b16": "見外引空魔失於正受。",
    "X12n0279_009:0643b17": "又彼定中諸善男子。見色陰銷受陰明白。味其虗明",
    "X12n0279_009:0643b18": "深入心骨。其心忽有無限愛生。愛極發狂便為貪欲。",
    "X12n0279_009:0643b19": "此名定境安順入心。無慧自持誤入諸欲。悟則無咎。",
    "X12n0279_009:0643b20": "非為聖證。若作聖解則有欲魔入其心腑。一向說欲",
    "X12n0279_009:0643b21": "為菩提道。化諸白衣平等行欲。其行婬者名持法子。",
    "X12n0279_009:0643b22": "神鬼力故於末世中攝其凡愚其數至百。如是乃至",
    "X12n0279_009:0643b23": "一百二百或五六百多滿千萬。魔心生厭離其身體。",
    "X12n0279_009:0643b24": "威德既無陷於王難。疑誤眾生入無間獄。失於正受",
    "X12n0279_009:0643c01": "當從淪墜。",
    "X12n0279_009:0643c02": "議曰。此受陰第十境界也。受陰將盡內外虗明。以",
    "X12n0279_009:0643c03": "此虗明將為勝境。貪著生愛深入心骨。愛極發狂",
    "X12n0279_009:0643c04": "便為貪欲者以定力激發貪習種子因而發狂。此",
    "X12n0279_009:0643c05": "名定境安順入心。以無慧照破遂誤入諸欲。非聖",
    "X12n0279_009:0643c06": "證也。不悟其非則有欲魔入心。欲鬼所攝廣行婬",
    "X12n0279_009:0643c07": "欲。及魔厭遭難必從淪墜。",
    "X12n0279_009:0643c08": "[△@△]三誡勗深防。",
    "X12n0279_009:0643c09": "阿難。如是十種禪那現境。皆是受陰用心交互故現",
    "X12n0279_009:0643c10": "斯事。眾生頑迷不自忖量。逢此因緣迷不自識謂言",
    "X12n0279_009:0643c11": "登聖。大妄語成墮無間獄。汝等亦當將如來語於我",
    "X12n0279_009:0643c12": "滅後傳示末法。徧令眾生開悟斯義。無令天魔得其",
    "X12n0279_009:0643c13": "方便。保持覆護成無上道。",
    "X12n0279_009:0643c14": "議曰。此誡勗深防也。以定力精嚴無明未盡習隨",
    "X12n0279_009:0643c15": "定現故變現斯事。理智未分故云用心交互。迷而",
    "X12n0279_009:0643c16": "不識則墮大妄語。誡令將如來語宣示末法諸修",
    "X12n0279_009:0643c17": "禪者早悟其相。勿令天魔得其便也。",
    "X12n0279_009:0643c18": "[○@◇]三想陰分三。[△@△]初當陰未破。",
    "X12n0279_009:0643c19": "阿難。彼善男子修三摩提受陰盡者雖未漏盡。心離",
    "X12n0279_009:0643c20": "其形如鳥出籠。已能成就從是凡身上歷菩薩六十",
    "X12n0279_009:0643c21": "聖位得意生身隨往無礙。譬如有人熟寐寱言。是人",
    "X12n0279_009:0643c22": "雖則無別所知其言已成音韻倫次。令不寐者咸悟",
    "X12n0279_009:0643c23": "其語。此則名為想陰區宇。",
    "X12n0279_009:0643c24": "議曰。此言受盡想現之相也。色受二陰既破。則心",
    "X12n0279_009:0644a01": "無留礙。故如鳥出籠。從是凡身上歷菩薩六十聖",
    "X12n0279_009:0644a02": "位者。如乾慧地欲愛乾枯根境不偶則能從是安",
    "X12n0279_009:0644a03": "立聖位。雖後三陰未破而色受已盡離欲界繫無",
    "X12n0279_009:0644a04": "明雖在聖位可歷也。言六十者連三漸次至妙覺",
    "X12n0279_009:0644a05": "也。得意生身如羅漢山壁由之直度。如意速疾故",
    "X12n0279_009:0644a06": "云無礙。非地上三種意生身也。以想陰未破故如",
    "X12n0279_009:0644a07": "人熟寐寱語。以悟明圓理但未實證故如言已成",
    "X12n0279_009:0644a08": "音。今參禪少有開悟未得大徹。故但知解禪。聞者",
    "X12n0279_009:0644a09": "雖悟。而己實未了。以落憶想窠臼。乃想陰未破。正",
    "X12n0279_009:0644a10": "此類也。",
    "X12n0279_009:0644a11": "若動念盡浮想銷除。於覺明心如去塵垢。一倫生死",
    "X12n0279_009:0644a12": "首尾圓照名想陰盡。是人則能超煩惱濁。觀其所由",
    "X12n0279_009:0644a13": "融通妄想以為其本。",
    "X12n0279_009:0644a14": "議曰。此預示想陰盡相也。想相為塵識情為垢故",
    "X12n0279_009:0644a15": "想消如去塵垢。想消行現故一倫生死首尾圓照。",
    "X12n0279_009:0644a16": "以煩惱濁依想陰而有由妄想濁亂。故想陰消則",
    "X12n0279_009:0644a17": "超煩惱濁。以想能融通心生形取故云融通妄想。",
    "X12n0279_009:0644a18": "[△@○]二示定境差別向下十段。",
    "X12n0279_009:0644a19": "阿難。彼善男子受陰虗妙不遭邪慮圓定發明。三摩",
    "X12n0279_009:0644a20": "地中心愛圓明。銳其精思貪求善巧。爾時天魔候得",
    "X12n0279_009:0644a21": "其便飛精附人口說經法。其人不覺是其魔著自言",
    "X12n0279_009:0644a22": "謂得無上涅槃。來彼求巧善男子處敷座說法。其形",
    "X12n0279_009:0644a23": "斯須或作比丘令彼人見。或為帝釋或為婦女或比",
    "X12n0279_009:0644a24": "丘尼。或寢暗室身有光明。是人愚迷惑為菩薩。信其",
    "X12n0279_009:0644b01": "教化搖蕩其心破佛律儀潛行貪欲。口中好言災祥",
    "X12n0279_009:0644b02": "變異。或言如來某處出世。或言劫火或說刀兵恐怖",
    "X12n0279_009:0644b03": "於人。令其家資無故耗散。此名怪鬼年老成魔惱亂",
    "X12n0279_009:0644b04": "是人。厭足心生去彼人體。弟子與師俱陷王難。汝當",
    "X12n0279_009:0644b05": "先覺不入輪迴。迷惑不知墮無間獄。",
    "X12n0279_009:0644b06": "議曰。此想陰第一境界也。受陰已盡故不遭邪慮。",
    "X12n0279_009:0644b07": "謂已離前十種境界。故定力圓明激發貪習。心愛",
    "X12n0279_009:0644b08": "圓明故云求巧。乃精銳其思貪求善巧。內心既著",
    "X12n0279_009:0644b09": "故外魔得便而飛精先附他人來求巧人前說法",
    "X12n0279_009:0644b10": "現種種相。求巧之人信為菩薩。口中好言者乃所",
    "X12n0279_009:0644b11": "說之事也。此怪鬼本於貪習。因而附人去則留難。",
    "X12n0279_009:0644b12": "覺則無咎。",
    "X12n0279_009:0644b13": "阿難。又善男子受陰虗妙不遭邪慮圓定發明。三摩",
    "X12n0279_009:0644b14": "地中心愛遊蕩。飛其精思貪求經歷。爾時天魔候得",
    "X12n0279_009:0644b15": "其便飛精附人口說經法。其人亦不覺知魔著亦言",
    "X12n0279_009:0644b16": "自得無上涅槃。來彼求遊善男子處敷座說法。自形",
    "X12n0279_009:0644b17": "無變。其聽法者忽自見身坐寶蓮華。全體化成紫金",
    "X12n0279_009:0644b18": "光聚。一眾聽人各各如是得未曾有。是人愚迷惑為",
    "X12n0279_009:0644b19": "菩薩。婬逸其心破佛律儀潛行貪欲。口中好言諸佛",
    "X12n0279_009:0644b20": "應世。某處某人當是某佛化身來此。某人即是某菩",
    "X12n0279_009:0644b21": "薩等來化人間。其人見故心生傾渴。邪見密興種智",
    "X12n0279_009:0644b22": "消滅。此名魃鬼年老成魔惱亂是人。厭足心生去彼",
    "X12n0279_009:0644b23": "人體。弟子與師俱陷王難。汝當先覺不入輪迴。迷惑",
    "X12n0279_009:0644b24": "不知墮無間獄。",
    "X12n0279_009:0644c01": "議曰。此想陰第二境界也。定力研窮激發婬習。以",
    "X12n0279_009:0644c02": "婬心浩蕩動亂身心故貪求經歷好行遊蕩。故魃",
    "X12n0279_009:0644c03": "鬼本於婬習因而附人成就破壞也。",
    "X12n0279_009:0644c04": "又善男子受陰虗妙不遭邪慮圓定發明。三摩地中",
    "X12n0279_009:0644c05": "心愛緜[泳永+曶]。澄其精思貪求契合。爾時天魔候得其便",
    "X12n0279_009:0644c06": "飛精附人口說經法。其人實不覺知魔著亦言自得",
    "X12n0279_009:0644c07": "無上涅槃。來彼求合善男子處敷座說法。其形及彼",
    "X12n0279_009:0644c08": "聽法之人外無遷變。令其聽者未聞法前心自開悟。",
    "X12n0279_009:0644c09": "念念移易。或得宿命。或有他心。或見地獄。或知人間",
    "X12n0279_009:0644c10": "好惡諸事。或口說偈。或自誦經。各各歡娛得未曾有。",
    "X12n0279_009:0644c11": "是人愚迷或為菩薩。緜愛其心破佛律儀潛行貪欲。",
    "X12n0279_009:0644c12": "口中好言佛有大小。某佛先佛某佛後佛其中亦有",
    "X12n0279_009:0644c13": "真佛假佛男佛女佛。菩薩亦然。其人見故洗滌本心",
    "X12n0279_009:0644c14": "易入邪悟。此名魅鬼年老成魔惱亂是人。厭足心生",
    "X12n0279_009:0644c15": "去彼人體。弟子與師俱陷王難。汝當先覺不入輪迴。",
    "X12n0279_009:0644c16": "迷惑不知墮無間獄。",
    "X12n0279_009:0644c17": "議曰。此想陰第三境界也。定力研窮激發詐習故",
    "X12n0279_009:0644c18": "心愛緜[泳永+曶]貪求契合。以詐偽欺人而欲求合。故魅",
    "X12n0279_009:0644c19": "鬼本於詐習。今年老成魔破壞定心。",
    "X12n0279_009:0644c20": "又善男子受陰虗妙不遭邪慮圓定發明。三摩地中",
    "X12n0279_009:0644c21": "心愛根本窮覽物化性之終始。精爽其心貪求辨析。",
    "X12n0279_009:0644c22": "爾時天魔候得其便飛精附人口說經法。其人先不",
    "X12n0279_009:0644c23": "覺知魔著亦言自得無上涅槃。來彼求元善男子處",
    "X12n0279_009:0644c24": "敷座說法。身有威神摧伏求者。令其座下雖未聞法",
    "X12n0279_009:0645a01": "自然心伏。是諸人等將佛涅槃菩提法身即是現前",
    "X12n0279_009:0645a02": "我肉身上。父父子子遞代相生即是法身常住不絕。",
    "X12n0279_009:0645a03": "都指現在即為佛國。無別淨居及金色相。其人信受",
    "X12n0279_009:0645a04": "亡失先心身命歸依得未曾有。是等愚迷惑為菩薩。",
    "X12n0279_009:0645a05": "推究其心破佛律儀潛行貪欲。口中好言眼耳鼻舌",
    "X12n0279_009:0645a06": "皆為淨土。男女二根即是菩提涅槃真處。彼無知者",
    "X12n0279_009:0645a07": "信是穢言。此名蠱毒魘勝惡鬼年老成魔惱亂是人。",
    "X12n0279_009:0645a08": "厭足心生去彼人體。弟子與師俱陷王難。汝當先覺",
    "X12n0279_009:0645a09": "不入輪迴。迷惑不知墮無間獄。",
    "X12n0279_009:0645a10": "議曰。此想陰第四境界也。定力研窮想陰漸消行",
    "X12n0279_009:0645a11": "陰將現。故定中愛窮根本物化始終貪求辨析。蠱",
    "X12n0279_009:0645a12": "毒惡鬼本乎怨習。以怨本深求。今附人壞定。蓋有",
    "X12n0279_009:0645a13": "因也。",
    "X12n0279_009:0645a14": "又善男子受陰虗妙不遭邪慮圓定發明。三摩地中",
    "X12n0279_009:0645a15": "心愛懸應。周流精研貪求冥感。爾時天魔候得其便",
    "X12n0279_009:0645a16": "飛精附人口說經法。其人元不覺知魔著亦言自得",
    "X12n0279_009:0645a17": "無上涅槃。來彼求應善男子處敷座說法。能令聽眾",
    "X12n0279_009:0645a18": "暫見其身如百千歲。心生愛染不能捨離。身為奴僕",
    "X12n0279_009:0645a19": "四事供養不覺疲勞。各各令其座下人心知是先師",
    "X12n0279_009:0645a20": "本善知識。別生法愛黏如膠漆得未曾有。是人愚迷",
    "X12n0279_009:0645a21": "惑為菩薩。親近其心破佛律儀潛行貪欲。口中好言",
    "X12n0279_009:0645a22": "我於前世於某生中先度某人。當時是我妻妾兄弟",
    "X12n0279_009:0645a23": "今來相度。與汝相隨歸某世界供養某佛。或言別有",
    "X12n0279_009:0645a24": "大光明天佛於中住。一切如來所休居地。彼無知者",
    "X12n0279_009:0645b01": "信是虗誑遺失本心。此名厲鬼年老成魔惱亂是人。",
    "X12n0279_009:0645b02": "厭足心生去彼人體。弟子與師俱陷王難。汝當先覺",
    "X12n0279_009:0645b03": "不入輪迴。迷惑不知墮無間獄。",
    "X12n0279_009:0645b04": "議曰。此想陰第五境界也。以圓定發明遂生懸應",
    "X12n0279_009:0645b05": "之心。故貪求冥感引魔入心。厲鬼本於瞋習。雖與",
    "X12n0279_009:0645b06": "定境不類。附必有由。",
    "X12n0279_009:0645b07": "又善男子受陰虗妙不遭邪慮圓定發明。三摩地中",
    "X12n0279_009:0645b08": "心愛深入。剋己辛勤樂處陰寂貪求靜謐。爾時天魔",
    "X12n0279_009:0645b09": "候得其便飛精附人口說經法。其人本不覺知魔著",
    "X12n0279_009:0645b10": "亦言自得無上涅槃。來彼求陰善男子處敷座說法。",
    "X12n0279_009:0645b11": "令其聽人各知本業。或於其處語一人言汝今未死",
    "X12n0279_009:0645b12": "已作畜生。敕使一人於後蹋尾頓令其人起不能得。",
    "X12n0279_009:0645b13": "於是一眾傾心欽伏。有人起心已知其肇。佛律儀外",
    "X12n0279_009:0645b14": "重加精苦。誹謗比丘罵詈徒眾。訐露人事不避譏嫌。",
    "X12n0279_009:0645b15": "口中好言未然禍福。及至其時毫髮無失。此大力鬼",
    "X12n0279_009:0645b16": "年老成魔惱亂是人。厭足心生去彼人體。弟子與師",
    "X12n0279_009:0645b17": "俱陷王難。汝當先覺不入輪迴。迷惑不知墮無間獄。",
    "X12n0279_009:0645b18": "議曰。此想陰第六境界也。以定力漸深故心愛深",
    "X12n0279_009:0645b19": "入。想陰煩動今想漸消故樂處陰寂貪求靜謐。謐",
    "X12n0279_009:0645b20": "深靜也。內興邪念則外魔潛興故乘便附人。言大",
    "X12n0279_009:0645b21": "力鬼即餓鬼也。本於慢習。",
    "X12n0279_009:0645b22": "又善男子受陰虗妙不遭邪慮圓定發明。三摩地中",
    "X12n0279_009:0645b23": "心愛知見。勤苦研尋貪求宿命。爾時天魔候得其便",
    "X12n0279_009:0645b24": "飛精附人口說經法。其人殊不覺知魔著亦言自得",
    "X12n0279_009:0645c01": "無上涅槃。來彼求知善男子處敷座說法。是人無端",
    "X12n0279_009:0645c02": "於說法處得大寶珠。其魔或時化為畜生口銜其珠",
    "X12n0279_009:0645c03": "及雜珍寶簡冊符牘諸寄異物。先授彼人後著其體。",
    "X12n0279_009:0645c04": "或誘聽人藏於地下有明月珠照耀其處。是諸聽者",
    "X12n0279_009:0645c05": "得未曾有。多食藥草不餐嘉饌。或時日餐一麻一麥。",
    "X12n0279_009:0645c06": "其形肥充魔力持故。誹謗比丘罵詈徒眾不避譏嫌。",
    "X12n0279_009:0645c07": "口中好言他方寶藏。十方聖賢潛匿之處。隨其後者",
    "X12n0279_009:0645c08": "往往見有奇異之人。此名山林土地城隍川嶽鬼神",
    "X12n0279_009:0645c09": "年老成魔。或有宣婬破佛戒律與承事者潛行五欲。",
    "X12n0279_009:0645c10": "或有精進純食草木。無定行事惱亂是人。厭足心生",
    "X12n0279_009:0645c11": "去彼人體。弟子與師多陷王難。汝當先覺不入輪迴。",
    "X12n0279_009:0645c12": "迷惑不知墮無間獄。",
    "X12n0279_009:0645c13": "議曰。此想陰第七境界也。以定中忽起一念好知",
    "X12n0279_009:0645c14": "見心貪求宿命故魔得其便。是皆妄有希求忘失",
    "X12n0279_009:0645c15": "正行故招魔擾。所謂忘失菩提心而修諸善根是",
    "X12n0279_009:0645c16": "謂魔業皆此類也。山林等神本於誑習。遇幽成形",
    "X12n0279_009:0645c17": "名為魘鬼。",
    "X12n0279_009:0645c18": "又善男子受陰虗妙不遭邪慮圓定發明。三摩地中",
    "X12n0279_009:0645c19": "心愛神通種種變化。研究化元貪取神力。爾時天魔",
    "X12n0279_009:0645c20": "候得其便飛精附人口說經法。其人誠不覺知魔著",
    "X12n0279_009:0645c21": "亦言自得無上涅槃。來彼求通善男子處敷座說法。",
    "X12n0279_009:0645c22": "是人或復手執火光。手撮其光分於所聽四眾頭上。",
    "X12n0279_009:0645c23": "是諸聽人頂上火光皆長數尺。亦無熱性曾不焚燒。",
    "X12n0279_009:0645c24": "或水上行如履平地。或於空中安坐不動。或入瓶內。",
    "X12n0279_009:0646a01": "或處囊中。越牖透垣曾無障礙。唯於刀兵不得自在。",
    "X12n0279_009:0646a02": "自言是佛。身著白衣受比丘禮。誹謗禪律。罵詈徒眾。",
    "X12n0279_009:0646a03": "訐露人事不避譏嫌。口中常說神通自在。或復令人",
    "X12n0279_009:0646a04": "傍見佛土。鬼力惑人非有真實。讚歎行婬不毀麤行。",
    "X12n0279_009:0646a05": "將諸猥媟以為傳法。此名天地大力山精海精風精",
    "X12n0279_009:0646a06": "河精土精一切草木積劫精魅。或復龍魅。或壽終仙",
    "X12n0279_009:0646a07": "再活為魅。或仙期終計年應死其形不化他怪所附。",
    "X12n0279_009:0646a08": "年老成魔惱亂是人。厭足心生去彼人體。弟子與師",
    "X12n0279_009:0646a09": "多陷王難。汝當先覺不入輪迴。迷惑不知墮無間獄。",
    "X12n0279_009:0646a10": "議曰。此想陰第八境界也。以定中忽起愛神通心",
    "X12n0279_009:0646a11": "貪取神力。故魔乘便附人以成破壞。因愛神通故",
    "X12n0279_009:0646a12": "現神通之事。山精等本於見習。乃遇精成形名魍",
    "X12n0279_009:0646a13": "魎鬼。",
    "X12n0279_009:0646a14": "又善男子受陰虗妙不遭邪慮圓定發明。三摩地中",
    "X12n0279_009:0646a15": "心愛入滅。研究化生貪求深空。爾時天魔候得其便",
    "X12n0279_009:0646a16": "飛精附人口說經法。其人終不覺知魔著亦言自得",
    "X12n0279_009:0646a17": "無上涅槃。來彼求空善男子處敷座說法。於大眾內",
    "X12n0279_009:0646a18": "其形忽空眾無所見。還從虗空突然而出。存沒自在。",
    "X12n0279_009:0646a19": "或現其身洞如瑠璃。或垂手足作栴檀氣。或大小便",
    "X12n0279_009:0646a20": "如厚石蜜。誹毀戒律輕賤出家。口中常說無因無果。",
    "X12n0279_009:0646a21": "一死永滅無復後身及諸凡聖。雖得空寂潛行貪欲",
    "X12n0279_009:0646a22": "受其欲者亦得空心。撥無因果。此名日月薄蝕精氣",
    "X12n0279_009:0646a23": "金玉芝草麟鳳龜鶴經千萬年不死為靈出生國土。",
    "X12n0279_009:0646a24": "年老成魔惱亂是人。厭足心生去彼人體。弟子與師",
    "X12n0279_009:0646b01": "多陷王難。汝當先覺不入輪迴。迷惑不知墮無間獄。",
    "X12n0279_009:0646b02": "議曰。此想陰第九境界也。以想陰漸破行陰將現",
    "X12n0279_009:0646b03": "故定中心愛入滅。以行陰為生基。故研究化性以",
    "X12n0279_009:0646b04": "貪求深空。故魔現空事以破壞之。休徵本於枉習",
    "X12n0279_009:0646b05": "貪明。今麟鳳瑞徵為靈習使然也。",
    "X12n0279_009:0646b06": "又善男子受陰虗妙不遭邪慮圓定發明。三摩地中",
    "X12n0279_009:0646b07": "心愛長壽。辛苦研幾貪求永歲。棄分段生頓希變易",
    "X12n0279_009:0646b08": "細想常住。爾時天魔候得其便飛精附人口說經法。",
    "X12n0279_009:0646b09": "其人竟不覺知魔著亦言自得無上涅槃。來彼求生",
    "X12n0279_009:0646b10": "善男子處敷座說法。好言他方往還無滯。或經萬里",
    "X12n0279_009:0646b11": "瞬息再來。皆於彼方取得其物。或於一處在一宅中",
    "X12n0279_009:0646b12": "數步之間。令其從東詣至西壁是人急行累年不到。",
    "X12n0279_009:0646b13": "因此心信疑佛現前。口中常說十方眾生皆是吾子。",
    "X12n0279_009:0646b14": "我生諸佛。我出世界。我是元佛。出世自然不因修得。",
    "X12n0279_009:0646b15": "此名住世自在天魔使其眷屬如遮文茶及四天王",
    "X12n0279_009:0646b16": "毗舍童子未發心者。利其虗明食彼精氣。或不因師",
    "X12n0279_009:0646b17": "其修行人親自觀見彌執金剛與汝長命。現美女身",
    "X12n0279_009:0646b18": "盛行貪欲。未逾年歲肝腦枯竭。口兼獨言聽若妖魅。",
    "X12n0279_009:0646b19": "前人未詳多陷王難。未及遇刑先已乾死。惱亂彼人",
    "X12n0279_009:0646b20": "以至殂殞。汝當先覺不入輪迴。迷惑不知墮無間獄。",
    "X12n0279_009:0646b21": "議曰。此想陰第十境界也。定中忽起愛長壽心故",
    "X12n0279_009:0646b22": "貪求永歲。已離欲界分段而頓希變易此妄想也。",
    "X12n0279_009:0646b23": "細相常住以生滅細心為常住也。故魔得其便以",
    "X12n0279_009:0646b24": "破壞之。毗舍童子即毗舍遮食精氣鬼。遮文亦其",
    "X12n0279_009:0646c01": "類也。聽若妖魅。若彼也。前人所著之人也。",
    "X12n0279_009:0646c02": "[△@△]三誡勗深防。",
    "X12n0279_009:0646c03": "阿難當知。是十種魔於末世時在我法中出家修道。",
    "X12n0279_009:0646c04": "或附人體。或自現形。皆言已成正徧知覺。讚歎婬欲",
    "X12n0279_009:0646c05": "破佛律儀。先惡魔師與魔弟子婬婬相傳。如是邪精",
    "X12n0279_009:0646c06": "魅其心腑。近則九生多踰百世令真修行總為魔眷。",
    "X12n0279_009:0646c07": "命終之後必為魔民。失正徧知墮無間獄。",
    "X12n0279_009:0646c08": "議曰。此結想陰十種魔事也。昔佛住世諸魔壞法",
    "X12n0279_009:0646c09": "佛神力故皆不能壞。魔作誓言。我於如來滅後依",
    "X12n0279_009:0646c10": "教出家破壞佛法。佛即墮淚曰。無奈汝何。譬如獅",
    "X12n0279_009:0646c11": "子身中蟲自食獅子身中肉。是知末世壞法比丘",
    "X12n0279_009:0646c12": "皆魔屬也九生九百年。正法一千年。此將盡時也。",
    "X12n0279_009:0646c13": "一世三十年。百世三千年。末法之初。正魔強法弱",
    "X12n0279_009:0646c14": "之時也。",
    "X12n0279_009:0646c15": "汝今未須先取寂滅。縱得無學。留願入彼末法之中",
    "X12n0279_009:0646c16": "起大慈悲。救度正心深信眾生。令不著魔得正知見。",
    "X12n0279_009:0646c17": "我今度汝已出生死。汝遵佛語名報佛恩。",
    "X12n0279_009:0646c18": "議曰。此勸留願弘宣以救末法也。佛恩難報。假使",
    "X12n0279_009:0646c19": "頂戴塵劫身為牀座皆不能報。若不弘法畢竟無",
    "X12n0279_009:0646c20": "有可報恩者。故宣佛語名報佛恩。",
    "X12n0279_009:0646c21": "阿難。如是十種禪那現境。皆是想陰用心交互故現",
    "X12n0279_009:0646c22": "斯事。眾生頑迷不自忖量。逢此因緣迷不自識謂言",
    "X12n0279_009:0646c23": "登聖。大妄語成墮無間獄。汝等必須將如來語於我",
    "X12n0279_009:0646c24": "滅後傳示末法。徧令眾生開悟斯義。無令天魔得其",
    "X12n0279_009:0647a01": "方便。保持覆護成無上道。",
    "X12n0279_009:0647a02": "議曰。此結魔由叮嚀誡勗也。以遵奉佛言則不墮",
    "X12n0279_009:0647a03": "魔網。固宜弘宣以護行人也。"
}