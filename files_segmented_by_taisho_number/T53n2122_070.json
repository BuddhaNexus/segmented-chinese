{
    "T53n2122_070:0815b02": "法苑珠林卷第七十",
    "T53n2122_070:0815b04": "西明寺沙門釋道世撰",
    "T53n2122_070:0815b05": "受報篇第七十九",
    "T53n2122_070:0815b06": "11 惡報部(七〇)惡報部第十一",
    "T53n2122_070:0815b07": "夫有形則影現。有聲則響應。未見形存而影",
    "T53n2122_070:0815b08": "亡。聲續而響乖。善惡相報理路晈然。幸願",
    "T53n2122_070:0815b09": "深信不猜來誚。輕重苦報具依下述。如身行",
    "T53n2122_070:0815b10": "殺生。或剝切臠截炮熬蚶蠣。飛鷹走狗射獵",
    "T53n2122_070:0815b11": "眾生者。則墮屠裂斤割地獄中。蒸煮燒炙眾",
    "T53n2122_070:0815b12": "生者。則墮鑊湯鑪炭地獄中。以此殺生故。於",
    "T53n2122_070:0815b13": "地獄中。窮年極劫。具受劇苦。受苦既畢。復墮",
    "T53n2122_070:0815b14": "畜生。作諸牛馬猪羊驢騾𩥟駝鷄狗魚鳥",
    "T53n2122_070:0815b15": "󱩝𭻝蛤蟍為人所殺。𡻱蜆之類不得壽終。",
    "T53n2122_070:0815b16": "還以身肉供充肴爼。在此禽獸無量生死。若",
    "T53n2122_070:0815b17": "無微善永無免期。脫有片福劣復人身。或於",
    "T53n2122_070:0815b18": "胞胎墮落。出生喪亡。或十二十。未有所知。從",
    "T53n2122_070:0815b19": "冥入冥。人所矜念。當知短命皆緣殺生。",
    "T53n2122_070:0815b20": "又地持論云。殺生之罪。能令眾生墮三惡",
    "T53n2122_070:0815b21": "道。若生人中得二種果報。一者短命。二者多",
    "T53n2122_070:0815b22": "病。如是十惡。一一皆備五種果報。一者殺生",
    "T53n2122_070:0815b23": "何故受地獄苦。以其殺生苦眾生故。所以身",
    "T53n2122_070:0815b24": "壞命終地獄眾苦皆來切己。二者殺生何故",
    "T53n2122_070:0815b25": "出為畜生。以殺生無有慈惻行乖人倫。故地",
    "T53n2122_070:0815b26": "獄罪畢受畜生身。三者殺生何故復為餓鬼。",
    "T53n2122_070:0815b27": "以其殺生必緣慳心貪著滋味。復為餓鬼。四",
    "T53n2122_070:0815b28": "者殺生何故生人而得短壽。以其殺生殘害",
    "T53n2122_070:0815b29": "物命故得短壽。五者殺生何故兼得多病。以",
    "T53n2122_070:0815c01": "殺生違適眾患競集故得多病。當知殺生是",
    "T53n2122_070:0815c02": "大苦也。",
    "T53n2122_070:0815c03": "又雜寶藏經云。時有一鬼。白目連言。我常兩",
    "T53n2122_070:0815c04": "肩有眼。胸有口鼻。常無有頭。何因緣故。目連",
    "T53n2122_070:0815c05": "答言。汝前世時。常作魁膾弟子。若殺人時",
    "T53n2122_070:0815c06": "汝常有歡喜心。以繩著髻挽之。以是因緣故",
    "T53n2122_070:0815c07": "受如此罪。此是惡行華報。地獄苦果方在後",
    "T53n2122_070:0815c08": "也。",
    "T53n2122_070:0815c09": "復有一鬼。白目連言。我身常如塊肉。無有手",
    "T53n2122_070:0815c10": "脚眼耳鼻等。常為蟲鳥所食。罪苦難堪。何",
    "T53n2122_070:0815c11": "因緣故爾。答言。汝前世時。常與他藥墮他兒",
    "T53n2122_070:0815c12": "胎。是故受如此罪。此是華報。地獄苦果方在",
    "T53n2122_070:0815c13": "後身。又緣其殺生貪害滋多。以滋多故。便無",
    "T53n2122_070:0815c14": "義讓。而行劫盜。今身偷盜不與而取。死即當",
    "T53n2122_070:0815c15": "墮鐵窟地獄。於遐劫中受諸苦惱。受苦既畢",
    "T53n2122_070:0815c16": "墮畜生中。身常負重驅蹙捶打。無有餘息所",
    "T53n2122_070:0815c17": "食之味。唯以水草。處此之中無量生死。以本",
    "T53n2122_070:0815c18": "因緣。若遇微善劣復人身。常為僕隷。驅策",
    "T53n2122_070:0815c19": "走使。不得自在。償債未畢。不得聞法。緣此受",
    "T53n2122_070:0815c20": "苦輪迴無窮。當知此苦皆緣偷盜。",
    "T53n2122_070:0815c21": "今身隱蔽人光明。不以光明供養三寶。反取",
    "T53n2122_070:0815c22": "三寶光明以用自照。死即當墮黑耳黑繩黑",
    "T53n2122_070:0815c23": "暗地獄。於遐劫中受諸苦惱。受苦既畢墮蟣",
    "T53n2122_070:0815c24": "蝨中。不耐光明。在此之中無量生死。以本",
    "T53n2122_070:0815c25": "因緣。若遇微善劣復人身。形容黶黑垢膩不",
    "T53n2122_070:0815c26": "淨。臭處穢惡人所厭遠。雙眼盲瞎不覩天地。",
    "T53n2122_070:0815c27": "當知隱蔽光明亦緣偷盜故。故地持論云。",
    "T53n2122_070:0815c28": "劫盜之罪。亦令眾生墮三惡道。若生人中得",
    "T53n2122_070:0815c29": "二種果報。一者貧窮。二者共財不得自在。",
    "T53n2122_070:0816a01": "劫盜何故墮於地獄。以其劫盜剝奪偷竊人",
    "T53n2122_070:0816a02": "財苦眾生故。身死即入寒氷地獄。備受諸",
    "T53n2122_070:0816a03": "苦。劫盜何故出為畜生。以其不行人道故受",
    "T53n2122_070:0816a04": "畜生報。身常負重以肉供人償其宿債。何故",
    "T53n2122_070:0816a05": "復墮餓鬼。緣以慳貪便行劫盜。是以畜生罪",
    "T53n2122_070:0816a06": "畢復為餓鬼。何故為人貧窮。緣其劫奪使物",
    "T53n2122_070:0816a07": "空乏。所以貧窮。何故共財不得自在。緣其",
    "T53n2122_070:0816a08": "劫盜偷奪。設若有財則為五家所共。不得自",
    "T53n2122_070:0816a09": "在。當知劫盜二大苦也。",
    "T53n2122_070:0816a10": "又雜寶藏經說。時有一鬼。白目連言。大德。",
    "T53n2122_070:0816a11": "我腹極大如甕。咽喉手足甚細如鍼。不得飲",
    "T53n2122_070:0816a12": "食。何因緣故受如此苦。目連答言。汝前世時",
    "T53n2122_070:0816a13": "作聚落主。自恃豪貴飲食從衡。輕欺餘人。",
    "T53n2122_070:0816a14": "奪其飲食。飢困眾生。由是因緣。受如此罪。此",
    "T53n2122_070:0816a15": "是華報。地獄苦果方在後也。",
    "T53n2122_070:0816a16": "復有一鬼。白目連言。常有二熱鐵輪在我兩",
    "T53n2122_070:0816a17": "腋下轉。身體焦爛。何因緣故爾。目連答言。汝",
    "T53n2122_070:0816a18": "前世時與眾僧作餅。盜取二番挾兩腋底。是",
    "T53n2122_070:0816a19": "故受如此罪。此是華報。後方受地獄苦報。",
    "T53n2122_070:0816a20": "又緣以盜故心不貞正。恣情婬妷。今身婬",
    "T53n2122_070:0816a21": "妷。現世凶危。常自驚恐。或為夫主邊人所",
    "T53n2122_070:0816a22": "知。臨時得殃。刀杖加形。首足分離。乃至失",
    "T53n2122_070:0816a23": "命。死入地獄。臥之鐵床。或抱銅柱。獄鬼然",
    "T53n2122_070:0816a24": "火。以燒其身。地獄罪畢當受畜生。鷄鴨鳥雀",
    "T53n2122_070:0816a25": "犬豕飛蛾。如是無量生死。於遐劫中受諸苦",
    "T53n2122_070:0816a26": "惱。受苦既畢。以本因緣。若遇微善劣復人身。",
    "T53n2122_070:0816a27": "閨門婬亂妻妾不貞。若有寵愛為人所奪。常",
    "T53n2122_070:0816a28": "懷恐悑。多危少安。當知危苦皆緣邪婬。",
    "T53n2122_070:0816a29": "故地持論云。邪婬之罪亦令眾生墮三惡道。",
    "T53n2122_070:0816b01": "若生人中得二種果報。一者婦不貞潔。二者",
    "T53n2122_070:0816b02": "得不隨意眷屬。邪婬何故墮於地獄。以其邪",
    "T53n2122_070:0816b03": "婬干犯非分侵物為苦。所以命終受地獄苦。",
    "T53n2122_070:0816b04": "何故邪婬出為畜生。以其邪婬不順人理。所",
    "T53n2122_070:0816b05": "以出地獄受畜生身。何故邪婬復為餓鬼。以",
    "T53n2122_070:0816b06": "其婬妷皆因慳愛。慳愛罪故復為餓鬼。何故",
    "T53n2122_070:0816b07": "邪婬婦不貞潔。緣犯他妻故。所得婦常不貞",
    "T53n2122_070:0816b08": "正。何故邪婬不得隨意眷屬。以其邪婬奪人",
    "T53n2122_070:0816b09": "愛寵。故其眷屬不得隨意。所以復為人之所",
    "T53n2122_070:0816b10": "奪。當知懷妷三大苦也。",
    "T53n2122_070:0816b11": "又雜寶藏經說。昔有一鬼。白目連言。我以物",
    "T53n2122_070:0816b12": "自蒙籠頭。亦常畏人來殺我。心常悑懼不可",
    "T53n2122_070:0816b13": "堪忍。何因緣故爾。答言。汝前世時婬犯外色。",
    "T53n2122_070:0816b14": "常畏人見。或畏其夫主捉縛打殺。或畏官法",
    "T53n2122_070:0816b15": "戮之都市。常懷恐悑恐悑相續。故受如",
    "T53n2122_070:0816b16": "此罪。此是惡行華報。後方受地獄苦報。又",
    "T53n2122_070:0816b17": "緣其邪婬故發言皆妄。今身若妄苦惱眾生。",
    "T53n2122_070:0816b18": "死則當墮啼哭地獄。於遐劫中受諸苦惱。受",
    "T53n2122_070:0816b19": "苦既畢墮餓鬼中。在此苦惱無量生死。以",
    "T53n2122_070:0816b20": "本因緣。若遇微善劣復人身。多諸疾病尫羸",
    "T53n2122_070:0816b21": "虛弱。頓乏楚痛自嬰苦毒。人不愛念。當知",
    "T53n2122_070:0816b22": "此苦皆緣妄語。",
    "T53n2122_070:0816b23": "故地持論云。妄語之罪亦令眾生墮三惡道。",
    "T53n2122_070:0816b24": "若生人中得二種果報。一者多被誹謗。二者",
    "T53n2122_070:0816b25": "為人所誑。何故妄語墮於地獄。緣其妄語不",
    "T53n2122_070:0816b26": "實。使人虛爾生苦。是以身死受地獄苦。何故",
    "T53n2122_070:0816b27": "妄語出為畜生。以其欺妄乖人誠信。所以",
    "T53n2122_070:0816b28": "出獄受畜生報。何故妄語復為餓鬼。緣其妄",
    "T53n2122_070:0816b29": "語皆因貪欺。慳欺罪故復為餓鬼。何故為",
    "T53n2122_070:0816c01": "人多被誹謗。以其妄語不誠實故。何故妄語",
    "T53n2122_070:0816c02": "為人所誑。以其妄語欺誘人故。當知妄語四",
    "T53n2122_070:0816c03": "大苦也。",
    "T53n2122_070:0816c04": "又緣其妄語便致兩舌。今身言無慈愛。讒謗",
    "T53n2122_070:0816c05": "毀辱惡口雜亂。死即當墮拔舌烊銅犁耕地",
    "T53n2122_070:0816c06": "獄。於遐劫中受諸苦惱。受苦既畢墮畜生中。",
    "T53n2122_070:0816c07": "噉食糞穢。如鵜鶘鳥。為有舌根。在此之中",
    "T53n2122_070:0816c08": "無量生死。以本因緣。若遇微善。劣復人身。舌",
    "T53n2122_070:0816c09": "根不具。口氣臭惡。瘖瘂謇澁。齒不齊白。髰",
    "T53n2122_070:0816c10": "歷疏少。脫有善言。人不信用。當知讒亂皆緣",
    "T53n2122_070:0816c11": "兩舌。故地持論云。兩舌之罪亦令眾生墮三",
    "T53n2122_070:0816c12": "惡道。若生人中得二種果報。一者得弊惡眷",
    "T53n2122_070:0816c13": "屬。二者得不和眷屬。何故兩舌墮於地獄。緣",
    "T53n2122_070:0816c14": "其兩舌離人親愛。愛離苦故受地獄苦。何故",
    "T53n2122_070:0816c15": "兩舌出為畜生。緣其兩舌鬪亂。事同野干受",
    "T53n2122_070:0816c16": "畜生身。何故兩舌復為餓鬼。以其兩舌亦緣",
    "T53n2122_070:0816c17": "慳嫉。慳嫉罪故復為餓鬼。何故兩舌為人得",
    "T53n2122_070:0816c18": "弊惡眷屬。緣以兩舌使人良儔皆生惡故。",
    "T53n2122_070:0816c19": "何故兩舌得不和眷屬。緣以兩舌離人親好",
    "T53n2122_070:0816c20": "使不和合故。當知兩舌五大苦也。",
    "T53n2122_070:0816c21": "又緣其兩舌言輒麁惡。今身緣以惡口故。鬪",
    "T53n2122_070:0816c22": "亂殘害。更相侵伐。殺諸眾生。死即當墮刀兵",
    "T53n2122_070:0816c23": "地獄。於遐劫中受諸苦惱。受苦既畢墮畜生",
    "T53n2122_070:0816c24": "中。拔脚賣膀輸髀喪胛。於遐劫中受諸苦",
    "T53n2122_070:0816c25": "惱。受苦既畢。在此之中。無量生死。以本因",
    "T53n2122_070:0816c26": "緣。若遇微善。劣復人身。四支不具。閽刖剠",
    "T53n2122_070:0816c27": "劓。形骸殘毀。鬼神不衛。人所輕棄。當知殘害",
    "T53n2122_070:0816c28": "眾生皆緣惡口。",
    "T53n2122_070:0816c29": "故地持論云。惡口之罪亦令眾生墮三惡道",
    "T53n2122_070:0817a01": "若生人中得二種果報。一者常聞惡音。二者",
    "T53n2122_070:0817a02": "所可言說常有諍訟。何故惡口墮於地獄。以",
    "T53n2122_070:0817a03": "其惡口皆欲害人。人聞為苦。所以命終受地",
    "T53n2122_070:0817a04": "獄苦。何故惡口出為畜生。以其惡口罵人以",
    "T53n2122_070:0817a05": "為畜生。所以出獄即為畜生。何故惡口復為",
    "T53n2122_070:0817a06": "餓鬼。緣其慳悋干觸則罵。所以畜生苦畢復",
    "T53n2122_070:0817a07": "為餓鬼。何故惡口為人常聞惡音。以其發言",
    "T53n2122_070:0817a08": "麁鄙所聞常惡。何故惡口所可言說常有諍",
    "T53n2122_070:0817a09": "訟。以其惡口違逆眾德。有所說言常致諍訟。",
    "T53n2122_070:0817a10": "當知惡口六大苦也。",
    "T53n2122_070:0817a11": "又緣其惡口言輒浮綺。都無義益。無義益故",
    "T53n2122_070:0817a12": "今身則生憍慢。死即當墮束縛地獄。於遐劫",
    "T53n2122_070:0817a13": "中受諸苦惱。受苦既畢墮畜生中。唯念水草",
    "T53n2122_070:0817a14": "不識父母恩養。在此之中無量生死。以本",
    "T53n2122_070:0817a15": "因緣。若遇微善。劣復人身。生在邊地。不知忠",
    "T53n2122_070:0817a16": "孝仁義。不見三寶。若在中國。矬陋短矮。人",
    "T53n2122_070:0817a17": "所凌蔑。當知憍慢皆緣無義調戲不節。",
    "T53n2122_070:0817a18": "故地持論云。無義語罪亦令眾生墮三惡道。",
    "T53n2122_070:0817a19": "若生人中得二種果報。一者所有言語人不",
    "T53n2122_070:0817a20": "信受。二者有所言說不能明了。何故無義語",
    "T53n2122_070:0817a21": "墮於地獄。語既非義事成損彼。所以命終受",
    "T53n2122_070:0817a22": "地獄苦。何故無義語出為畜生。緣語無義人",
    "T53n2122_070:0817a23": "倫理乖。所以出地獄受畜生身。何故無義語",
    "T53n2122_070:0817a24": "復為餓鬼。語無義故慳惑所障。因慳惑故復",
    "T53n2122_070:0817a25": "為餓鬼。何故無義語罪出生為人。有所言語",
    "T53n2122_070:0817a26": "人不信受。緣語無義非可承受。何故無義語",
    "T53n2122_070:0817a27": "有所言說不能明了。語既無義皆緣暗昧。暗",
    "T53n2122_070:0817a28": "昧報故不能明了。當知無義語七大苦也。",
    "T53n2122_070:0817a29": "又緣無義語故不能廉讓。使貪欲無厭。今身",
    "T53n2122_070:0817b01": "慳貪不布施。死即當墮沸屎地獄。於遐劫中",
    "T53n2122_070:0817b02": "受諸苦惱。受苦既畢墮畜生餓鬼中。無有衣",
    "T53n2122_070:0817b03": "食資仰於人。所噉糞穢。不與不得。在此之中",
    "T53n2122_070:0817b04": "無量生死。以本因緣。若遇微善。劣復人身。",
    "T53n2122_070:0817b05": "飢寒裸露。困乏常無。人既不與。求亦不得。縱",
    "T53n2122_070:0817b06": "有纖毫輒遇剝奪。守苦無方亡身喪命。當知",
    "T53n2122_070:0817b07": "此不布施皆緣貪欲。故地持論云。貪欲之罪",
    "T53n2122_070:0817b08": "亦令眾生墮三惡道。若生人中得二種果報。",
    "T53n2122_070:0817b09": "一者多欲。二者無有厭足。何故貪欲墮於地",
    "T53n2122_070:0817b10": "獄。緣其貪欲作動身口。而苦於物。所以身",
    "T53n2122_070:0817b11": "死受地獄苦。何故貪欲出為畜生。緣此貪欲",
    "T53n2122_070:0817b12": "動乖人倫。是故出獄即為畜生。何故貪欲復",
    "T53n2122_070:0817b13": "為餓鬼。緣此貪欲得必貪惜。貪惜罪故復為",
    "T53n2122_070:0817b14": "餓鬼。何故貪欲而復多欲。緣此貪欲所欲彌",
    "T53n2122_070:0817b15": "多。何故貪欲無有厭足。緣此貪欲貪求無厭。",
    "T53n2122_070:0817b16": "當知貪欲八大苦也。",
    "T53n2122_070:0817b17": "又緣貪欲不適意故。則有憤怒而起瞋恚。今",
    "T53n2122_070:0817b18": "身若多瞋恚者。死即當墮泥犁地獄。於歷劫",
    "T53n2122_070:0817b19": "中具受眾苦。受苦既畢墮畜生中。作毒蛇蚖",
    "T53n2122_070:0817b20": "蝮虎豹犲。狼在此之中無量生死。以本因緣。",
    "T53n2122_070:0817b21": "若遇微善。劣復人身。復多瞋恚。面貌醜惡。人",
    "T53n2122_070:0817b22": "所憎惡。非唯不與親友實。亦眼不喜見。當知",
    "T53n2122_070:0817b23": "忿恚皆緣瞋惱。",
    "T53n2122_070:0817b24": "故地持論云。瞋恚之罪亦令眾生墮三惡道。",
    "T53n2122_070:0817b25": "若生人中得二種果報。一者常為一切求其",
    "T53n2122_070:0817b26": "長短。二者常為眾人之所惱害。何故瞋惱墮",
    "T53n2122_070:0817b27": "於地獄。緣此瞋惱恚害苦物。受地獄苦。何故",
    "T53n2122_070:0817b28": "瞋惱。",
    "T53n2122_070:0817b29": "出為畜生。緣此瞋惱不能仁恕。所以出獄受",
    "T53n2122_070:0817c01": "畜生身。何故瞋惱復為餓鬼。緣此瞋惱從慳",
    "T53n2122_070:0817c02": "心起。慳心罪故復為餓鬼。何故瞋惱。常為一",
    "T53n2122_070:0817c03": "切求其長短。緣此瞋惱不能含容。故為一切",
    "T53n2122_070:0817c04": "求其長短。何故瞋惱常為眾人之所惱害。緣",
    "T53n2122_070:0817c05": "此瞋惱惱害於人。人亦惱害。當知瞋惱九大",
    "T53n2122_070:0817c06": "苦也。",
    "T53n2122_070:0817c07": "又緣其瞋惱而懷邪僻。不信正道。今身邪見",
    "T53n2122_070:0817c08": "遮人聽法。誦經自不飡采。死則當墮聾癡",
    "T53n2122_070:0817c09": "地獄。於遐劫中受諸苦惱。受苦既畢墮畜生",
    "T53n2122_070:0817c10": "中。聞三寶四諦之聲。不知是善。殺害鞭打之",
    "T53n2122_070:0817c11": "聲。不知是惡。在此之中無量生死。以本因緣。",
    "T53n2122_070:0817c12": "若遇微善。劣復人身。生在人中聾瞽不聞。石",
    "T53n2122_070:0817c13": "壁不異。美言善響絕不覺知。當知阻礙聽法",
    "T53n2122_070:0817c14": "皆緣邪見。",
    "T53n2122_070:0817c15": "故地持論云。邪見之罪亦令眾生墮三惡道。",
    "T53n2122_070:0817c16": "若生人中得二種果報。一者生邪見家。二者",
    "T53n2122_070:0817c17": "其心諂曲。何故邪見墮於地獄。緣以邪見唯",
    "T53n2122_070:0817c18": "向邪道及以神俗。謗佛法僧不崇三寶。既不",
    "T53n2122_070:0817c19": "崇信斷人正路。致令遭苦。所以命終入阿鼻",
    "T53n2122_070:0817c20": "獄。何故邪見復為畜生。緣以邪見不識正理。",
    "T53n2122_070:0817c21": "所以出獄受畜生報。何故邪見復為餓鬼。緣",
    "T53n2122_070:0817c22": "此邪見慳心堅著。乖僻不捨。不捨慳著。復",
    "T53n2122_070:0817c23": "為餓鬼。何故邪見生邪見家。緣此邪見僻習",
    "T53n2122_070:0817c24": "纏心。所以為人生邪見家。何故邪見其心諂",
    "T53n2122_070:0817c25": "曲。緣此邪見不中正故。所以為人心常諂曲。",
    "T53n2122_070:0817c26": "當知邪見十大苦也。如是一一微細眾惡罪",
    "T53n2122_070:0817c27": "業無量無邊。皆入地獄備受諸苦。非可算",
    "T53n2122_070:0817c28": "數。而知且略言耳。若能返惡為善即是我",
    "T53n2122_070:0817c29": "師。",
    "T53n2122_070:0818a01": "又八師經云。佛為梵志說八師之法。佛言。一",
    "T53n2122_070:0818a02": "謂匈暴殘害物命。或為怨家所見刑戮。或",
    "T53n2122_070:0818a03": "為王法所見誅治。滅及門族死入地獄。燒煮",
    "T53n2122_070:0818a04": "拷掠萬毒改更。求死不得。罪竟乃出。或為",
    "T53n2122_070:0818a05": "餓鬼。當為畜生。屠割剝裂。死輒更刃。魂神",
    "T53n2122_070:0818a06": "展轉。更相殘害。吾見殺者。其罪如此。不敢復",
    "T53n2122_070:0818a07": "殺。是吾一師。佛於是說偈言。",
    "T53n2122_070:0818a08": "匈者心不仁　　短弱相傷殘",
    "T53n2122_070:0818a09": "殺生當過生　　結積累劫怨",
    "T53n2122_070:0818a10": "受罪短命死　　驚恐遭暴患",
    "T53n2122_070:0818a11": "吾用畏是故　　慈心伏庶彙",
    "T53n2122_070:0818a12": "二謂盜竊。強劫人財。或為財主。刀杖加刑。應",
    "T53n2122_070:0818a13": "時瓦解。或為王法。收繫著獄。拷掠榜笞。五毒",
    "T53n2122_070:0818a14": "皆至戮之都市。門族灰滅。死入地獄。以手",
    "T53n2122_070:0818a15": "捧火。烊銅灌口。求死不得。罪竟乃出。當為餓",
    "T53n2122_070:0818a16": "鬼。意欲飲水。水化為膿。所飲食物。物化為",
    "T53n2122_070:0818a17": "炭。身常負重。眾惱自隨。或為畜生。死輒更",
    "T53n2122_070:0818a18": "刃。以肉供人。償其宿債。吾見盜者。其罪如",
    "T53n2122_070:0818a19": "此。不敢復盜。是吾二師。佛於是說偈言。",
    "T53n2122_070:0818a20": "盜者不與取　　劫竊人財寶",
    "T53n2122_070:0818a21": "亡者無多少　　忿恚愁毒惱",
    "T53n2122_070:0818a22": "死受六畜形　　償其宿債負",
    "T53n2122_070:0818a23": "吾用畏死故　　棄國施財寶",
    "T53n2122_070:0818a24": "三謂邪婬。犯人婦女。或為夫主邊人所知。臨",
    "T53n2122_070:0818a25": "時得殃。刀杖加刑。首足分離。禍及門族。或",
    "T53n2122_070:0818a26": "為王法。收捕著獄。酷毒掠治。身自當辜。死入",
    "T53n2122_070:0818a27": "地獄。臥之鐵床。或抱銅柱。獄鬼然火。以燒其",
    "T53n2122_070:0818a28": "身。地獄罪畢。當受畜生。若後為人。閨門婬",
    "T53n2122_070:0818a29": "亂。遠佛違法。不親賢眾。常懷恐悑。多危少安。",
    "T53n2122_070:0818b01": "吾見是故。不敢復婬。是吾三師。佛於是說偈",
    "T53n2122_070:0818b02": "言。",
    "T53n2122_070:0818b03": "婬為不淨行　　迷惑失正道",
    "T53n2122_070:0818b04": "形消魂魄驚　　傷命而早夭",
    "T53n2122_070:0818b05": "受罪頑癡荒　　死復墮惡道",
    "T53n2122_070:0818b06": "故吾妻子施　　建志樂山藪",
    "T53n2122_070:0818b07": "四謂兩舌惡口妄言綺語。譖入無罪。謗毀三",
    "T53n2122_070:0818b08": "尊。招致捶杖。亦致滅門。死入地獄。獄中鬼",
    "T53n2122_070:0818b09": "神拔出其舌。以牛犁之。烊銅灌口。求死不",
    "T53n2122_070:0818b10": "得。罪畢乃出當為畜生。常食草棘。若後為",
    "T53n2122_070:0818b11": "人。言不見信。口中常臭。多被誹謗罵詈之",
    "T53n2122_070:0818b12": "聲。臥輒惡夢。有口不得食佛經之至味。吾",
    "T53n2122_070:0818b13": "見是故。不敢惡口。是吾四師。佛於是說偈",
    "T53n2122_070:0818b14": "言。",
    "T53n2122_070:0818b15": "欺者有四過　　讒佞傷賢良",
    "T53n2122_070:0818b16": "受身癡聾𮋾　　謇吃口臭腥",
    "T53n2122_070:0818b17": "顛狂不能信　　死墮拔舌耕",
    "T53n2122_070:0818b18": "吾修四淨口　　自致八音聲",
    "T53n2122_070:0818b19": "五謂嗜酒。酒為毒氣。主成諸惡王道毀仁澤",
    "T53n2122_070:0818b20": "滅。臣慢上忠敬朽。父禮亡母失慈。子匈",
    "T53n2122_070:0818b21": "虐孝道敗。夫失信婦奢婬。九族諍財產耗。",
    "T53n2122_070:0818b22": "亡國危身。無不由之。酒之亂道三十有六。吾",
    "T53n2122_070:0818b23": "見是故。絕酒不飲。是吾五師。佛於是說偈",
    "T53n2122_070:0818b24": "言。",
    "T53n2122_070:0818b25": "醉者為不孝　　怨禍從內生",
    "T53n2122_070:0818b26": "迷惑清高士　　亂德敗淑貞",
    "T53n2122_070:0818b27": "故吾不飲酒　　慈心濟群氓",
    "T53n2122_070:0818b28": "淨慧度八難　　自致覺道成",
    "T53n2122_070:0818b29": "六謂年老。夫老之為苦。頭白齒落。目視盲",
    "T53n2122_070:0818c01": "冥。耳聽不聰。盛去衰至。皮緩面皺。百節痠",
    "T53n2122_070:0818c02": "疼。行步苦極。坐起呻吟。憂悲心惱識神轉滅。",
    "T53n2122_070:0818c03": "便旋即忘。命日促盡。言之流洟。吾見無常",
    "T53n2122_070:0818c04": "災變如此故行求道。不欲更之。是吾六師。佛",
    "T53n2122_070:0818c05": "於是說偈言。",
    "T53n2122_070:0818c06": "吾念世無常　　人生要當老",
    "T53n2122_070:0818c07": "盛去日衰羸　　形枯而白首",
    "T53n2122_070:0818c08": "憂勞百病生　　坐起苦痛惱",
    "T53n2122_070:0818c09": "吾用畏是故　　棄國行求道",
    "T53n2122_070:0818c10": "七謂病瘦。肉盡骨立。百節皆痛。猶被杖楚。四",
    "T53n2122_070:0818c11": "大進退手足不任。氣力虛竭坐起須人。口燥",
    "T53n2122_070:0818c12": "脣焦筋斷鼻坼。目不見色。耳不聞音。不淨流",
    "T53n2122_070:0818c13": "出。身臥其上。心懷苦惱。言輒悲哀。今覩世",
    "T53n2122_070:0818c14": "人。年盛力壯華色煒曄。福盡罪至無常百變。",
    "T53n2122_070:0818c15": "吾覩此患故行求道。不欲更之。是吾七師。佛",
    "T53n2122_070:0818c16": "於是說偈言。",
    "T53n2122_070:0818c17": "念人衰老時　　百病同時嬰",
    "T53n2122_070:0818c18": "水消而火起　　刀風解其形",
    "T53n2122_070:0818c19": "骨體筋脈離　　大命要當傾",
    "T53n2122_070:0818c20": "吾用畏是故　　求道願不生",
    "T53n2122_070:0818c21": "八謂人死。四百四病同時俱作。四大欲散。魂",
    "T53n2122_070:0818c22": "神不安。風去息絕。火滅身冷。風先火次。魂靈",
    "T53n2122_070:0818c23": "去失。身體挺直。無所復知。旬日之間。肉壞",
    "T53n2122_070:0818c24": "血流。膖脹爛臭。無一可取。身中有蟲。還食其",
    "T53n2122_070:0818c25": "肉。筋脈爛盡。骨節解散。髑髏髀脛。各自異",
    "T53n2122_070:0818c26": "處。飛鳥走獸競來食之。天龍鬼神。帝王人",
    "T53n2122_070:0818c27": "民。貧富貴賤。無免此患。吾見斯變。故行求",
    "T53n2122_070:0818c28": "道。不欲更之。是吾八師。佛於是說偈言。",
    "T53n2122_070:0818c29": "惟念老病死　　三界之大患",
    "T53n2122_070:0819a01": "福盡而命終　　棄之於黃泉",
    "T53n2122_070:0819a02": "身爛還歸土　　魂魄隨因緣",
    "T53n2122_070:0819a03": "吾用畏是故　　學道求泥洹",
    "T53n2122_070:0819a04": "梵志於是心即開解遂得道跡。長跪受戒為",
    "T53n2122_070:0819a05": "清信士。不殺不盜不婬不欺奉孝不醉。歡喜",
    "T53n2122_070:0819a06": "為佛。作禮而去。故書云。五色令人目盲。五音",
    "T53n2122_070:0819a07": "令人耳聾。五味令人口爽。大怒傷陰。大喜敗",
    "T53n2122_070:0819a08": "陽。麗色伐性之斧。美味腐身之毒。能寤此",
    "T53n2122_070:0819a09": "旨。斯為大師。",
    "T53n2122_070:0819a10": "12 住處部住處部第十二別有四部",
    "T53n2122_070:0819a11": "七識住處九眾生居住處二十五有",
    "T53n2122_070:0819a12": "住處四十二居止住處",
    "T53n2122_070:0819a13": "1 七識住處七識住處第一",
    "T53n2122_070:0819a14": "如毘曇說云。於欲界之中唯取人天善趣為",
    "T53n2122_070:0819a15": "一。及取上之二界各前三地則為七也。論言。",
    "T53n2122_070:0819a16": "何故四種惡趣及第四禪并及非想不立識住",
    "T53n2122_070:0819a17": "法者。此還如論中釋云。若識於彼樂住者。則",
    "T53n2122_070:0819a18": "立識住。樂住非分者。是則不立。謂彼四惡趣",
    "T53n2122_070:0819a19": "中苦逼迫故識不樂住。第四禪中有淨居天。",
    "T53n2122_070:0819a20": "樂入涅槃故識不樂住。無想眾生以無心故",
    "T53n2122_070:0819a21": "不可說為識住。自餘第四禪。其亦不定。或求",
    "T53n2122_070:0819a22": "無色。或求淨居。或求無想故識亦不樂住也。",
    "T53n2122_070:0819a23": "第一有中以其闇昧不捷疾故識不樂住。以",
    "T53n2122_070:0819a24": "如斯義。是故不立。又說若彼有壞識法者。是",
    "T53n2122_070:0819a25": "則不立識住。謂彼四惡趣中為彼苦受惱壞",
    "T53n2122_070:0819a26": "識故。所以不立。第四禪中以有無想正受及",
    "T53n2122_070:0819a27": "無想天斷壞識。故一一亦不立。非想地中。有",
    "T53n2122_070:0819a28": "彼滅盡三昧。害識心故。是以此三處悉皆不",
    "T53n2122_070:0819a29": "立識住。七識住略分別如是。",
    "T53n2122_070:0819b01": "2 九眾生居住處九眾生居住處第二",
    "T53n2122_070:0819b02": "問曰九眾生居云何差別。答曰。如毘曇中說。",
    "T53n2122_070:0819b03": "謂於前七識住上。加無想天及與非想。即是",
    "T53n2122_070:0819b04": "九眾生居。若言惡趣及餘第四禪。何故不立",
    "T53n2122_070:0819b05": "眾生居者。此如論中前釋。若彼眾生愛樂住",
    "T53n2122_070:0819b06": "者。立眾生居。樂住非分者。是則不立。謂彼四",
    "T53n2122_070:0819b07": "惡趣中多苦惱。故眾生不樂住於彼。第四",
    "T53n2122_070:0819b08": "禪中五淨居天。疾樂涅槃故亦不樂住。自餘",
    "T53n2122_070:0819b09": "第四禪如前所說。是故不立眾生居矣。",
    "T53n2122_070:0819b10": "3 二十五有住處二十五有住處第三",
    "T53n2122_070:0819b11": "問曰。二十五有云何分別。答曰。如舍利弗阿",
    "T53n2122_070:0819b12": "毘曇論說。欲界之中具十四有。色界有七。無",
    "T53n2122_070:0819b13": "色有四。三界合論故有二十五。欲界十四者。",
    "T53n2122_070:0819b14": "謂四惡趣。即以為四。又取四天下人。復以為",
    "T53n2122_070:0819b15": "四。帖前為八。又取六欲諸天以六。帖前便",
    "T53n2122_070:0819b16": "為十四有也。",
    "T53n2122_070:0819b17": "色界七者。所謂四禪。即以為四。又於初禪之",
    "T53n2122_070:0819b18": "中取大梵天。第四禪中取五淨居并無想天。",
    "T53n2122_070:0819b19": "即為其七。將七帖前十四。即為二十一有",
    "T53n2122_070:0819b20": "也。無色界中四者。謂四無色定。以四帖前。",
    "T53n2122_070:0819b21": "即為二十五有。是故彼論偈云。",
    "T53n2122_070:0819b22": "四洲四惡趣　　梵王六欲天",
    "T53n2122_070:0819b23": "無想五淨居　　四空及四禪",
    "T53n2122_070:0819b24": "問曰。未知以何義故於初禪中別取梵王。於",
    "T53n2122_070:0819b25": "第四禪中別取無想天并五淨居。立為三有。",
    "T53n2122_070:0819b26": "別於初四禪者。有何義耶。答曰。有以謂彼初",
    "T53n2122_070:0819b27": "禪大梵天者。外道人等常計以為能生萬物",
    "T53n2122_070:0819b28": "之本。違之則受生死。順之則得解脫。又彼梵",
    "T53n2122_070:0819b29": "王亦復自計己身。能為造化之主。是一是常。",
    "T53n2122_070:0819c01": "是真解脫。如來為欲破彼情見。是故別標說",
    "T53n2122_070:0819c02": "為有也。第二無想天者。謂彼天中悉得定壽。",
    "T53n2122_070:0819c03": "五百大劫無心之報。外道人等於此不達。而",
    "T53n2122_070:0819c04": "復計為真實涅槃。是故樂修無想之定求生",
    "T53n2122_070:0819c05": "彼處。如來為欲破彼情見。是故別標說為有",
    "T53n2122_070:0819c06": "也。第三五淨居者。於中有彼摩醯首羅天王",
    "T53n2122_070:0819c07": "處。外道人等亦復計彼天王。能為造化之本。",
    "T53n2122_070:0819c08": "歸之則得解脫。為破此見。是故如來別標說",
    "T53n2122_070:0819c09": "有。別說之意義顯斯也。",
    "T53n2122_070:0819c10": "問曰。未知於彼六趣之中。四種惡趣各立一",
    "T53n2122_070:0819c11": "有。人中立四。天中乃立十七有者。何義然耶。",
    "T53n2122_070:0819c12": "答曰。有以所謂於彼四惡趣中。苦惱多故。眾",
    "T53n2122_070:0819c13": "生不著。樂住情微。是故就趣各立一有。人",
    "T53n2122_070:0819c14": "趣次勝。眾生樂住。心已殷著。是故隨方。說之",
    "T53n2122_070:0819c15": "為四。天趣最勝。樂住之情。最為無上。是故",
    "T53n2122_070:0819c16": "隨處說為十七。二十五有略辯如是。",
    "T53n2122_070:0819c17": "4 四十二居止住處四十二居止住處第四",
    "T53n2122_070:0819c18": "問曰。未知四十二居止云何分別。答曰。如樓",
    "T53n2122_070:0819c19": "炭經說。謂於欲界之中有二十居止。色界中",
    "T53n2122_070:0819c20": "有十八無色界中有四。三界合論有四十二",
    "T53n2122_070:0819c21": "居止處。其欲界二十者。謂彼八大地獄及畜",
    "T53n2122_070:0819c22": "生餓鬼。即為十也。又取四天下人及六欲天。",
    "T53n2122_070:0819c23": "復為十也。總為二十居止處。色界中十八者。",
    "T53n2122_070:0819c24": "謂彼四禪之中有十八天。即為十八居止。無",
    "T53n2122_070:0819c25": "色界中。四空定處。合為四十二居止也。",
    "T53n2122_070:0819c26": "問曰。何故於六趣之中。地獄人天三趣之中。",
    "T53n2122_070:0819c27": "各各立多居止處。鬼畜二趣各唯立一。脩羅",
    "T53n2122_070:0819c28": "一趣全不立者何耶。答曰。居止名為安止住",
    "T53n2122_070:0819c29": "處。有定處者。隨處則立。無定處者。是則不",
    "T53n2122_070:0820a01": "立。謂彼地獄定有八處。人有四處。天定有其",
    "T53n2122_070:0820a02": "二十八處。是故於此三趣。各各立多居止。鬼",
    "T53n2122_070:0820a03": "畜二趣無有定別多居止處。是故就趣各立",
    "T53n2122_070:0820a04": "其一。脩羅趣攝入餘道。是故不論。",
    "T53n2122_070:0820a05": "問曰。若依毘曇說。彼四空遍在欲色二界之",
    "T53n2122_070:0820a06": "中。亦無定別。又彼無形。則無栖託。何故得說",
    "T53n2122_070:0820a07": "居止處耶。答曰。依如小乘。實當如是。若依大",
    "T53n2122_070:0820a08": "乘說。彼亦有微細色形。各有宮殿。別有四處。",
    "T53n2122_070:0820a09": "於三界中。別守一界。不雜餘二。是故說為四",
    "T53n2122_070:0820a10": "居止也。",
    "T53n2122_070:0820a11": "問曰。依如毘曇說。彼梵王與彼梵輔天同無",
    "T53n2122_070:0820a12": "別住處。第四禪中無想天者。與彼廣果同階",
    "T53n2122_070:0820a13": "亦無別處。若如是者。何故得說以為二居止",
    "T53n2122_070:0820a14": "耶。答曰。有以謂彼梵王於初禪中。雖無別天。",
    "T53n2122_070:0820a15": "而於第二梵輔天中。別有層臺高廣嚴博。大",
    "T53n2122_070:0820a16": "梵天王於上而住。不與梵輔天同。以其君勝",
    "T53n2122_070:0820a17": "上臣下別故。無想天者。雖與廣果天同。其住",
    "T53n2122_070:0820a18": "處各有殊別。其猶此間州縣相似。以如斯別。",
    "T53n2122_070:0820a19": "是故說之為二居止焉。",
    "T53n2122_070:0820a20": "頌曰。",
    "T53n2122_070:0820a21": "色心相染　　業障交纏　　七識起發",
    "T53n2122_070:0820a22": "八識受牽　　三界受報　　六道苦緜",
    "T53n2122_070:0820a23": "自非斷妄　　何得牢堅",
    "T53n2122_070:0820a24": "感應緣感應緣略引二十二驗",
    "T53n2122_070:0820a25": "漢元始年有女生兒兩頭兩頸漢光和年",
    "T53n2122_070:0820a26": "有女生兒兩頭肩有四臂漢建興年有",
    "T53n2122_070:0820a27": "女產二女相向腹心合胸周烈王之年有",
    "T53n2122_070:0820a28": "女產二龍漢時有女生蛇周哀公之年有",
    "T53n2122_070:0820a29": "女生四十子又有生三十子漢文帝時有",
    "T53n2122_070:0820b01": "馬生角秦文王五年有獻五足牛漢",
    "T53n2122_070:0820b02": "綏和二年有牝馬生駒三足漢景帝六年",
    "T53n2122_070:0820b03": "有獻牛足出背上晉大興元年有牛生子",
    "T53n2122_070:0820b04": "兩頭八足兩尾魏黃初中有鷹生燕口爪俱",
    "T53n2122_070:0820b05": "赤漢時有臣竇嬰灌夫田蚡因恨謀死現",
    "T53n2122_070:0820b06": "報晉大將軍王敦枉害刀玄亮現報",
    "T53n2122_070:0820b07": "晉有御史石密枉奏殺典客現報晉大司",
    "T53n2122_070:0820b08": "馬桓溫枉害著作郎殷涓現報秦姚萇以",
    "T53n2122_070:0820b09": "枉害符永固萇受現報秦李雄從叔壽枉害",
    "T53n2122_070:0820b10": "李期現報宋有翟銅烏枉害同縣人張超",
    "T53n2122_070:0820b11": "現報宋有張裨為隣人燒死隣人受現報",
    "T53n2122_070:0820b12": "宋有呂慶祖為奴教子枉害奴受現報",
    "T53n2122_070:0820b13": "唐貞觀年中有杜通達枉害眾僧受現報",
    "T53n2122_070:0820b14": "唐貞觀年內有邢文宗枉害眾僧受現報",
    "T53n2122_070:0820b15": "漢元始年有女生兒兩頭兩頸漢元始元年六月。有長安女子生兒。兩頭異",
    "T53n2122_070:0820b16": "頸。面得相向。四臂共胸俱前向。尻上有目。長",
    "T53n2122_070:0820b17": "二寸。故京房易傳曰。睽狐見豕負塗。厥妖",
    "T53n2122_070:0820b18": "人生兩頭兩頸不一也。足多所住邪也。足少",
    "T53n2122_070:0820b19": "不勝任。下體生於上不敬也。上體生於下泄",
    "T53n2122_070:0820b20": "瀆也。生非其類婬亂也。生而大速成也。生而",
    "T53n2122_070:0820b21": "能言好虛也。",
    "T53n2122_070:0820b22": "漢光和年有女生兒兩頭肩有四臂漢光和二年。雒陽上西門外女子生兒。兩頭",
    "T53n2122_070:0820b23": "異肩。四臂共胸面俱相向。自是之後朝廷霿",
    "T53n2122_070:0820b24": "亂。政在私門。二頭之像也。後董卓殺太后。",
    "T53n2122_070:0820b25": "被以不孝之名。廢天子。又周之漢元以來。禍",
    "T53n2122_070:0820b26": "莫大焉。",
    "T53n2122_070:0820b27": "漢建興年有女產二女相向腹心合胸漢建興四年。西都傾覆。元皇帝始為晉王。四",
    "T53n2122_070:0820b28": "海宅心。其年十月二十二日。新蔡縣吏任僑",
    "T53n2122_070:0820b29": "妻胡氏。年二十五產二女。相向腹心合。自",
    "T53n2122_070:0820c01": "胸以上臍以下分。此蓋天下未壹之妖也。時",
    "T53n2122_070:0820c02": "內史呂會上言。案瑞應圖云。異根同體謂之",
    "T53n2122_070:0820c03": "連理。異畝同穗謂之嘉禾。草木之屬猶以為",
    "T53n2122_070:0820c04": "瑞。今二人同心。天垂靈象。故易云。二人同心",
    "T53n2122_070:0820c05": "其利斷金。休顯見生於陳東之國。斯蓋四海",
    "T53n2122_070:0820c06": "同心之瑞。不勝喜躍。謹畫圖上。時有識者哂",
    "T53n2122_070:0820c07": "之。君子曰。智之難也。以臧文仲之才。猶祀爰",
    "T53n2122_070:0820c08": "居焉布在方冊。千載不忘。故士不可以不學。",
    "T53n2122_070:0820c09": "古人有言。木無枝。謂之瘣。人不學。謂之瞽。",
    "T53n2122_070:0820c10": "當其所蔽。蓋闕如也。可不勉乎。",
    "T53n2122_070:0820c11": "周烈王之年有女產二龍周烈王之六年。林碧陽君之御人產二龍。漢時有女生蛇漢",
    "T53n2122_070:0820c12": "定襄太守竇奉妻生子武。并生一蛇。奉送蛇",
    "T53n2122_070:0820c13": "之于林。及武長大有海內俊名。母死將葬未",
    "T53n2122_070:0820c14": "窆。賓客聚集。有大蛇從林草中出。徑來棺",
    "T53n2122_070:0820c15": "下。委地俯仰。以頭擊棺。血涕并流。若哀慟",
    "T53n2122_070:0820c16": "者。",
    "T53n2122_070:0820c17": "周哀公之年有女生四十子又有生三十子周哀公之八年。鄭有人。一生四十子。其二十",
    "T53n2122_070:0820c18": "人為人。二十人死。其九年晉有豕生人能言。",
    "T53n2122_070:0820c19": "吳赤烏七年。有婦人一生三十子。秦孝公二十一年有馬生人秦孝公二",
    "T53n2122_070:0820c20": "十一年。有馬生人。昭王二十年有牝馬生子昭王二十年。牝馬生子而",
    "T53n2122_070:0820c21": "死。劉向以為馬禍也。故京房易傳曰。方伯分",
    "T53n2122_070:0820c22": "威。厥妖牝馬生子。上無天子。諸侯相伐。厥",
    "T53n2122_070:0820c23": "妖馬生人也。",
    "T53n2122_070:0820c24": "漢文帝時有馬生角漢文帝十二年。吳地有馬生角。在耳上上",
    "T53n2122_070:0821a01": "向。右角長三寸。左角長二寸。皆大二寸。後五",
    "T53n2122_070:0821a02": "年六月。密應城門外有狗生角。劉向以為馬",
    "T53n2122_070:0821a03": "不當生角。猶下不當舉兵向上也。吳將反之",
    "T53n2122_070:0821a04": "變云。京房易傳曰。臣易上政不順。厥妖馬生",
    "T53n2122_070:0821a05": "角。茲謂賢士不足。",
    "T53n2122_070:0821a06": "漢綏和二年有牝馬生駒三足漢綏和二年。定襄有牝馬。生駒三足。隨群飲",
    "T53n2122_070:0821a07": "食。五行志曰。以為馬國之武用象也。",
    "T53n2122_070:0821a08": "秦文王五年有獻五足牛秦文王五年。游于駒衍。有獻五足牛者。時",
    "T53n2122_070:0821a09": "秦世喪用民力。京房易傳曰。興傜役奪民",
    "T53n2122_070:0821a10": "時。厥妖牛生五足。",
    "T53n2122_070:0821a11": "漢景帝六年有獻牛足出背上漢景帝中六年。梁孝王畋北山。有獻牛足出",
    "T53n2122_070:0821a12": "背上者。劉向以為牛禍思心霿亂之咎也。至",
    "T53n2122_070:0821a13": "漢靈帝延嘉五年。臨沅縣有牛生雞。兩頭四",
    "T53n2122_070:0821a14": "足。",
    "T53n2122_070:0821a15": "晉大興元年有牛生子兩頭八足兩尾晉大興元年三月。武昌太守王諒。有牛生子。",
    "T53n2122_070:0821a16": "兩頭八足兩尾共一腹。不能自生。十餘人以",
    "T53n2122_070:0821a17": "繩引之。子死母活。其三年後苑中有牛生。",
    "T53n2122_070:0821a18": "一足三尾。生而死也。",
    "T53n2122_070:0821a19": "漢綏和二年有燕生雀漢綏和二年三月。天水平襄有燕生雀。哺食",
    "T53n2122_070:0821a20": "長大俱飛去。京房易傳曰。賊臣在國。厥咎",
    "T53n2122_070:0821a21": "燕生雄雀。又曰。生非其類。子不嗣也。",
    "T53n2122_070:0821a22": "魏黃初中有鷹生燕口爪俱赤魏黃初中有鷹生燕巢中。口爪俱赤。至青龍",
    "T53n2122_070:0821a23": "中。明帝為陵霄闕。始搆有鵲巢其上。帝以問",
    "T53n2122_070:0821a24": "高堂隆。對曰。詩云。惟鵲有巢。惟鳩居之。此",
    "T53n2122_070:0821a25": "宮室未成。身不得居之象也右十二驗出搜神異記。",
    "T53n2122_070:0821a26": "漢時有臣竇嬰灌夫田蚡因恨謀死現報漢竇嬰字王孫。漢孝文帝竇皇后從兄子也。",
    "T53n2122_070:0821a27": "封魏其侯為丞相。後乃免相。及竇皇后崩。嬰",
    "T53n2122_070:0821a28": "益疏薄無勢。黜不得志。與太僕灌夫相引薦",
    "T53n2122_070:0821a29": "交結其歎。恨相知之晚乎。孝景帝王皇后",
    "T53n2122_070:0821b01": "異父同母弟田蚡為丞相。親幸從衡。使人",
    "T53n2122_070:0821b02": "就嬰求城南田數頃。嬰不與曰。老僕雖棄。丞",
    "T53n2122_070:0821b03": "相雖貴。寧可以勢相奪乎。灌夫亦助怒之。蚡",
    "T53n2122_070:0821b04": "皆恨之。及蚡娶妻。王太后詔。列侯宗室皆往",
    "T53n2122_070:0821b05": "賀蚡。灌夫為人狂酒先嘗。以醉忤蚡不肯賀",
    "T53n2122_070:0821b06": "之。竇嬰強眾與俱去。酒酣灌夫行酒至蚡。",
    "T53n2122_070:0821b07": "蚡曰。不能滿觚。夫因言辭不遜。蚡遂怒曰。",
    "T53n2122_070:0821b08": "此吾驕灌夫之罪也。乃縛夫謂長史曰。有",
    "T53n2122_070:0821b09": "詔召宗室。而灌夫罵坐不敬。并奏其在鄉里",
    "T53n2122_070:0821b10": "豪橫。處夫棄市。竇嬰還謂其妻曰。終不令灌",
    "T53n2122_070:0821b11": "夫獨死而嬰獨生。乃上事具陳。灌夫醉飽事",
    "T53n2122_070:0821b12": "不足誅。帝召見之。嬰與蚡互相言短長。帝問",
    "T53n2122_070:0821b13": "朝臣。兩人誰是。朝臣多言。嬰是。王太后聞怒",
    "T53n2122_070:0821b14": "而不食。曰我在人。皆凌籍吾弟。我百歲後當",
    "T53n2122_070:0821b15": "魚肉之中。及出蚡復為嬰造作惡語。用以聞",
    "T53n2122_070:0821b16": "上。天子亦以蚡為不直。特為太后故論嬰及",
    "T53n2122_070:0821b17": "市。嬰臨死罵曰。若死無知則已。有知要不獨",
    "T53n2122_070:0821b18": "死。後月餘蚡病一身盡痛。似有打擊之者。",
    "T53n2122_070:0821b19": "但號呼叩頭謝罪。天子使呪鬼者瞻之。見",
    "T53n2122_070:0821b20": "竇嬰灌夫共守笞蚡。蚡遂死。天子亦夢見嬰",
    "T53n2122_070:0821b21": "而謝之。",
    "T53n2122_070:0821b22": "晉大將軍王敦枉害刀玄亮現報晉大將軍王敦枉害刁玄亮。及敦入石頭。夢",
    "T53n2122_070:0821b23": "白犬自下天而噬之。既還姑熟遇病。白日",
    "T53n2122_070:0821b24": "見刁乘軺車導從吏卒來仰頭瞑目。及入",
    "T53n2122_070:0821b25": "攝錄敦。敦大悑逃不得脫。死河間。國兵張",
    "T53n2122_070:0821b26": "鹿經曠二人。相與皆善。晉太元十四年五",
    "T53n2122_070:0821b27": "月五日。共升鍾嶺坐于山椒。鹿酗酒失色。",
    "T53n2122_070:0821b28": "拔刀斬曠。曠母爾夕夢。曠自說為鹿所殺",
    "T53n2122_070:0821b29": "投屍㵎中。脫褌覆腹。尋覓之時必難可得。",
    "T53n2122_070:0821c01": "當令褌飛起以示處也。明晨追捕一如所言。",
    "T53n2122_070:0821c02": "鹿知事露欲規叛逸。出門輒見曠手執雙刀",
    "T53n2122_070:0821c03": "來擬其面。遂不得去。母具告官。鹿以伏",
    "T53n2122_070:0821c04": "辜。",
    "T53n2122_070:0821c05": "晉有御史石密枉奏殺典客現報晉山陰縣令石密。先經為御史。枉奏殺典客",
    "T53n2122_070:0821c06": "令萬黜。密白日見黜來殺密。密遂死。",
    "T53n2122_070:0821c07": "晉大司馬桓溫枉害著作郎殷涓現報晉大司馬桓溫。功業殊盛。負其才力。久懷篡",
    "T53n2122_070:0821c08": "逆。廢晉帝為海西公。而立會稽王。是為簡文",
    "T53n2122_070:0821c09": "帝。太宰武陵王晞。性尚武事。好犬馬游獵。溫",
    "T53n2122_070:0821c10": "常忌之。故加罪狀。奏免晞及子綜官。又逼新",
    "T53n2122_070:0821c11": "蔡王晃使列晞綜。及前著作郎殷涓太宰長",
    "T53n2122_070:0821c12": "史庾清等謀反。頻請殺之。詔特赦晞父子。乃",
    "T53n2122_070:0821c13": "徙新安。殷涓父浩。先為溫所廢。涓頗有氣",
    "T53n2122_070:0821c14": "尚。遂不詣溫。而與晞游。溫乃疑之。庾乃請",
    "T53n2122_070:0821c15": "坐。有才望且宗族甚強。所以並致極法。簡文",
    "T53n2122_070:0821c16": "尋崩而皇太子立。遺詔委政於溫。依諸葛亮",
    "T53n2122_070:0821c17": "王遵舊事。溫大怨望。以為失權。僭逼愈甚。後",
    "T53n2122_070:0821c18": "謁簡文高平陵。方欲伏見帝在墳前舉體莫",
    "T53n2122_070:0821c19": "衣。語溫云。家國不造。委任失所。溫答。臣不",
    "T53n2122_070:0821c20": "敢。臣不敢。既登車為左右說之。又問殷涓形",
    "T53n2122_070:0821c21": "狀。答以肥短。溫云。向亦見。在帝側十餘日",
    "T53n2122_070:0821c22": "便病。因此憂懣而死。",
    "T53n2122_070:0821c23": "秦姚萇以枉害符永固萇受現報秦姚萇字景茂。赤亭羗也。父弋仲事石勒。",
    "T53n2122_070:0821c24": "石氐既滅。萇隨其兄衰。與苻永固戰於三原。",
    "T53n2122_070:0821c25": "軍敗衰死。萇乃降永固。即受祿位。累加爵",
    "T53n2122_070:0821c26": "邑。及轉龍驤將軍督梁益州諸軍事。永固謂",
    "T53n2122_070:0821c27": "之曰。朕昔以龍驤建業。此號未曾假人。今持",
    "T53n2122_070:0821c28": "山南委卿。故特以相授。其蒙寵任優隆如此。",
    "T53n2122_070:0821c29": "後隨永固子叡討慕容泓。為泓所敗。叡獨死",
    "T53n2122_070:0822a01": "之。萇遣長史。詣永固謝罪。永固怒既甚。即戮",
    "T53n2122_070:0822a02": "其使益萇恐懼。遂奔西州。邀聚士卒而自",
    "T53n2122_070:0822a03": "樹置。永固頻為慕容沖所敗。沖轉侵逼。永固",
    "T53n2122_070:0822a04": "又見妖怪屢起。遂走五將山。萇即遣驍騎將",
    "T53n2122_070:0822a05": "軍吳中圍永固。中執永固以送。萇即日囚之。",
    "T53n2122_070:0822a06": "以求傳國璽及令禪讓。永固不從。數以叛逆",
    "T53n2122_070:0822a07": "之罪。萇遂殺之。遂稱帝。後又掘永固屍。鞭",
    "T53n2122_070:0822a08": "撻無數。裸剝衣裳。薦之以棘。掘坎埋之。及萇",
    "T53n2122_070:0822a09": "遇疾。即夢永固將天官使者及鬼兵數百。突",
    "T53n2122_070:0822a10": "入營中。萇甚悚愕走入後帳。宮人逆來刺",
    "T53n2122_070:0822a11": "鬼。誤中萇陰。鬼即相謂曰。正著死所。拔去矛",
    "T53n2122_070:0822a12": "刃。出血石餘。忽然驚寤。即患陰腫。令醫刺",
    "T53n2122_070:0822a13": "之。流血如夢。又狂言曰。殺陛下者臣兄襄",
    "T53n2122_070:0822a14": "耳。非臣萇罪。願不賜枉。後三日萇死。",
    "T53n2122_070:0822a15": "秦李雄從叔壽枉害李期現報秦李雄既王於蜀。其第四子期從叔壽襲期。",
    "T53n2122_070:0822a16": "而廢為卭都公。尋復殺之。而壽自立。壽性素",
    "T53n2122_070:0822a17": "匈佷猜忌。僕射蔡射等。以正直忤旨。遂",
    "T53n2122_070:0822a18": "誅之。無幾壽病。常見李期蔡射而為崇。歐血",
    "T53n2122_070:0822a19": "而死。",
    "T53n2122_070:0822a20": "宋有翟銅烏枉害同縣人張超現報宋高平金鄉張超。與同縣翟願不和。願以宋",
    "T53n2122_070:0822a21": "元嘉中為方與令。忽為人所殺。咸疑是超。超",
    "T53n2122_070:0822a22": "金鄉後除縣職。解官還家。入山栰林。翟兄子",
    "T53n2122_070:0822a23": "銅烏執弓持矢。并齎酒醴就山貺之。斟酌已",
    "T53n2122_070:0822a24": "畢。銅烏曰。明府昔害民叔。無緣同戴天日。引",
    "T53n2122_070:0822a25": "弓射之即死。銅烏其夜見超云。我不殺汝叔。",
    "T53n2122_070:0822a26": "枉見殘害。今已上訴。故來相報。引刀刺之。",
    "T53n2122_070:0822a27": "吐血而死。",
    "T53n2122_070:0822a28": "宋有張裨為隣人燒死隣人受現報宋下邳張裨者。家世冠族。末葉衰微。有孫",
    "T53n2122_070:0822a29": "女。姝好美色。隣人求娉為妾。裨以舊門之",
    "T53n2122_070:0822b01": "後。恥而不許。隣人忿之乃焚其屋。裨遂燒",
    "T53n2122_070:0822b02": "死。其息邦先行不在。後還亦知情狀。而畏隣",
    "T53n2122_070:0822b03": "人之勢。又貪其財而不言。嫁女與之。後經",
    "T53n2122_070:0822b04": "一年邦夢見裨曰。汝為兒子逆天不孝。棄親",
    "T53n2122_070:0822b05": "就疏。僭同兇黨。便捉邦頭。以手中桃杖刺",
    "T53n2122_070:0822b06": "之。邦因病兩宿歐血而死。邦死之日。隣人",
    "T53n2122_070:0822b07": "又見裨排門直入。張目攘袂曰。君恃貴縱",
    "T53n2122_070:0822b08": "惡酷暴之甚。枉見殺害。我已上訴事獲申雪。",
    "T53n2122_070:0822b09": "却後數日令君知之。隣人得病尋亦殞歿。",
    "T53n2122_070:0822b10": "宋有呂慶祖為奴教子枉害奴受現報宋世永康人呂慶祖。家甚溫富。當使一奴名",
    "T53n2122_070:0822b11": "教子守視墅舍。以元嘉中便往案行。忽為人",
    "T53n2122_070:0822b12": "所殺。族弟無期先大舉慶祖錢。咸謂為害。無",
    "T53n2122_070:0822b13": "期齎羊酒脯。至柩所而祝曰。君荼酷如此。",
    "T53n2122_070:0822b14": "乃云。是我魂而有靈使知其主。既還至三",
    "T53n2122_070:0822b15": "更。見慶祖來云。近履行見教子畦疇不理。許",
    "T53n2122_070:0822b16": "當痛治奴。奴遂以斧斫我背。將帽塞口。因",
    "T53n2122_070:0822b17": "得齧奴三指。悉皆破碎。便取刀刺我頸。曳",
    "T53n2122_070:0822b18": "著後門。初見殺時。諸從行人亦在其中。奴今",
    "T53n2122_070:0822b19": "欲叛。我已釘其頭著壁。言畢而滅。無期早",
    "T53n2122_070:0822b20": "旦以告其父母。潛視奴所住壁。果有一把髮。",
    "T53n2122_070:0822b21": "以竹釘之。又看其指並見破傷。錄奴詰驗臣",
    "T53n2122_070:0822b22": "伏。又問。汝既反逆。何以不叛。奴云。頭如被",
    "T53n2122_070:0822b23": "繫。欲逃不得。諸同見者。事事相苻。即焚教子",
    "T53n2122_070:0822b24": "并其二息右九驗出冤魂志。",
    "T53n2122_070:0822b25": "唐貞觀年中有杜通達枉害眾僧受現報唐齊州高遠縣人杜通達。貞觀年中。縣丞命",
    "T53n2122_070:0822b26": "令送一僧向北。通達見僧經箱。謂言。其中",
    "T53n2122_070:0822b27": "總是絲絹。乃與妻共計擊僧殺之。僧未死間。",
    "T53n2122_070:0822b28": "誦呪三兩句。遂有一蠅飛入其鼻。久悶不出。",
    "T53n2122_070:0822b29": "通達眼鼻遽喎眉鬚即落。迷惑失道精神沮",
    "T53n2122_070:0822c01": "喪。未幾之間便遇惡疾。不經一年而死。臨終",
    "T53n2122_070:0822c02": "之際蠅遂飛出。還入妻鼻。其妻得病。歲餘復",
    "T53n2122_070:0822c03": "卒。",
    "T53n2122_070:0822c04": "唐貞觀年內有邢文宗枉害眾僧受現報唐河間邢文宗。家接幽燕。稟性麁險。貞觀年",
    "T53n2122_070:0822c05": "中。忽遭惡風疾。旬日之間眉鬚落盡。於後",
    "T53n2122_070:0822c06": "就寺歸懺。自云。近者使向幽州路。逢一客將",
    "T53n2122_070:0822c07": "絹十餘匹。逈澤無人。因即却殺。此人云。將",
    "T53n2122_070:0822c08": "向城內欲買經紙。終不得免。少間屬一老",
    "T53n2122_070:0822c09": "僧復欲南出遇文宗。懼事發覺揮刀擬僧。僧",
    "T53n2122_070:0822c10": "叩頭曰。乞存性命。誓願終身不言。文宗殺之。",
    "T53n2122_070:0822c11": "棄之草間。經二十餘日。行還過僧死處。時當",
    "T53n2122_070:0822c12": "暑月。疑皆爛壞。試往視之。儼如生日。宗因",
    "T53n2122_070:0822c13": "下馬以策築僧之口。口出一蠅。飛鳴清徹。",
    "T53n2122_070:0822c14": "直入宗鼻。久悶不出。因得大患。歲餘而死",
    "T53n2122_070:0822c15": "右二驗出冥報拾遺。",
    "T53n2122_070:0822c16": "法苑珠林卷第七十"
}