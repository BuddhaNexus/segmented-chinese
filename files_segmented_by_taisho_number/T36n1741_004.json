{
    "T36n1741_004:1040b19": "略釋新華嚴經修行次第決疑論",
    "T36n1741_004:1040b20": "卷四之上",
    "T36n1741_004:1040b22": "大唐北京李通玄撰",
    "T36n1741_004:1040b23": "十地位此已下九箇夜天神。一箇瞿波女。是",
    "T36n1741_004:1040b24": "如來往古因中時為夫妻。至今道滿。以為十",
    "T36n1741_004:1040b25": "地善知識。如下經自具有文。至位方明。此已",
    "T36n1741_004:1040b26": "下十地及等覺位各十善知識。總依十迴向",
    "T36n1741_004:1040b27": "中行願滿。即是其法。等妙二位。普賢行成亦",
    "T36n1741_004:1040b28": "是迴向法願行滿故。至十信心中所信之果。",
    "T36n1741_004:1040b29": "乃至十住心中所得根本普光明智。行之果",
    "T36n1741_004:1040c01": "成滿也。前後一智故。但明生熟行不同。非謂",
    "T36n1741_004:1040c02": "智別。",
    "T36n1741_004:1040c03": "第一歡喜地。檀波羅蜜為主。餘九為伴。此閻",
    "T36n1741_004:1040c04": "浮提摩竭提國。不言南方者。為此國是佛生",
    "T36n1741_004:1040c05": "之處。會其本體。以表其本智無方。明其圓智",
    "T36n1741_004:1040c06": "也。又十地之初。都含後等妙二位。已滿來於",
    "T36n1741_004:1040c07": "中道節級智悲昇進生起。此位智見願行同",
    "T36n1741_004:1040c08": "欣修故。然後安立生熟次第。以起觀行均亭。",
    "T36n1741_004:1040c09": "使出俗入纏。令智悲圓滿。十地及等妙二",
    "T36n1741_004:1040c10": "覺果成。總由十信初十住初十行初十迴向",
    "T36n1741_004:1040c11": "初十地初。皆是都含諸位。一時起其願行。成",
    "T36n1741_004:1040c12": "後位故。若無初首。後何有法。而能行之。即初",
    "T36n1741_004:1040c13": "心方成後位。如層臺百丈。功虧一籄之土。以",
    "T36n1741_004:1040c14": "無初因之果。後果不成。如種子種果。而方有",
    "T36n1741_004:1040c15": "因生。而後有果。不異初因果故。以此初地發",
    "T36n1741_004:1040c16": "心。都收後位。時之與智前後都該。分毫不異。",
    "T36n1741_004:1040c17": "然別開昇進生熟後。初歡喜地創始發心。事",
    "T36n1741_004:1040c18": "同凡類。以檀波羅蜜為首。第二離垢地。以戒",
    "T36n1741_004:1040c19": "波羅蜜為首。方捨離妻子。捨家出家。修其戒",
    "T36n1741_004:1040c20": "體。淨其所著。治欲界煩惱。第三發光地。修上",
    "T36n1741_004:1040c21": "色界無色界禪。治樂寂靜煩惱。得出三界業",
    "T36n1741_004:1040c22": "現前。已上位出三界心多。第四焰慧地。修三",
    "T36n1741_004:1040c23": "十七道品觀。觀身受心法。於心境上。世間諸",
    "T36n1741_004:1040c24": "法轉令明淨。使其心境於三界中所有事業。",
    "T36n1741_004:1040c25": "令心無著。生如來家。第五難勝地。以其禪定",
    "T36n1741_004:1040c26": "治四聖諦上苦集二諦。世間煩惱。本自性清",
    "T36n1741_004:1040c27": "淨。無非滅道。以明世諦即是解脫。即是第一",
    "T36n1741_004:1040c28": "義諦。以治聲聞乘。及淨土菩薩。畏苦取涅槃",
    "T36n1741_004:1040c29": "證。無智悲捨眾生障。第六現前地。十二緣生",
    "T36n1741_004:1041a01": "觀。觀六根名色取境。名之為識。以觀六根及",
    "T36n1741_004:1041a02": "名色。本來空無體性。無有內外中邊等五見。",
    "T36n1741_004:1041a03": "便為智業。自在妙用神功。即成就無量智慧",
    "T36n1741_004:1041a04": "解脫神功。以除緣覺觀十二因緣。以空為證。",
    "T36n1741_004:1041a05": "於解脫無有智慧。捨大悲障。起於無量智慧",
    "T36n1741_004:1041a06": "神通。教化眾生。已上三位成就。世間中得出",
    "T36n1741_004:1041a07": "世間智慧。已上六波羅蜜。得出世間及世間",
    "T36n1741_004:1041a08": "中出世間解脫一終。第七遠行地。入於生死。",
    "T36n1741_004:1041a09": "會融染淨。成大慈悲。不捨世間眾生界。成後",
    "T36n1741_004:1041a10": "無功智。漸令圓滿。及如來妙覺位因此而成。",
    "T36n1741_004:1041a11": "除於生死中不自在障。令使如來十力四無",
    "T36n1741_004:1041a12": "礙辯大智大悲十力圓滿皆自在故。恒處生",
    "T36n1741_004:1041a13": "死。不求別有出世故。第八不動地。無功智成。",
    "T36n1741_004:1041a14": "不離第七地所成。此地終是於生死中無功",
    "T36n1741_004:1041a15": "悲滿。淨智現前。如觀音正趣同會而見。自",
    "T36n1741_004:1041a16": "此不知所進。要得諸佛加持力。令念本願。興",
    "T36n1741_004:1041a17": "悲利物。為淨智廣大。一念興悲。下地菩薩功",
    "T36n1741_004:1041a18": "不可及。三加者。一如來現身。二摩頂。三語業",
    "T36n1741_004:1041a19": "言讚。七勸者。一勸修佛十力四無所畏十八",
    "T36n1741_004:1041a20": "不共法。二勸行精進不捨無生忍門。三勸愍",
    "T36n1741_004:1041a21": "念一切眾生。四勸憶念本願。饒益一切眾生。",
    "T36n1741_004:1041a22": "五勸修諸佛身相國土果報。六勸學佛無量",
    "T36n1741_004:1041a23": "法門。七勸學無量眾生差別業智。皆悉通達",
    "T36n1741_004:1041a24": "起悲智業。不令滯其無功智門。已前諸地貪",
    "T36n1741_004:1041a25": "修解脫。和會智悲。至此位。於生死海中調和",
    "T36n1741_004:1041a26": "解脫大智慈悲一終。已滿方學佛解脫大用功",
    "T36n1741_004:1041a27": "能。是以三加七勸。令使昇進不滯無功智中。",
    "T36n1741_004:1041a28": "第九善慧地。得無礙辯。入法師位中。四無礙",
    "T36n1741_004:1041a29": "法者。一法無礙智。二義無礙智。三詞無礙智。",
    "T36n1741_004:1041b01": "四樂說無礙智。第十法雲地。同佛位滿。受如",
    "T36n1741_004:1041b02": "來職。坐一大蓮華王座。量等百萬億三千大",
    "T36n1741_004:1041b03": "千世界。三乘至十地位。座量等一三千大千",
    "T36n1741_004:1041b04": "世界。此一乘中。十地道滿。非但所坐百萬三",
    "T36n1741_004:1041b05": "千大千華王之座。并有十三千大千世界微塵",
    "T36n1741_004:1041b06": "數蓮華座。以為眷屬。無量菩薩。各坐其餘蓮",
    "T36n1741_004:1041b07": "華之上。周匝圍遶。如是等十地法。總在初地",
    "T36n1741_004:1041b08": "中。一時通學。以是義故。於此夜天身中。乃含",
    "T36n1741_004:1041b09": "一切眾生境界。乃至身毛孔。總含星象日月。",
    "T36n1741_004:1041b10": "及眾生境界。以此善知識所居。直言閻浮提",
    "T36n1741_004:1041b11": "國。不言南方。城名迦毘羅者。此云大體。以五",
    "T36n1741_004:1041b12": "印度中。此國友城都。含攝諸國。故名大體。亦",
    "T36n1741_004:1041b13": "名黃物城。以此地曾有黃頭仙人所居以為名",
    "T36n1741_004:1041b14": "故。又於五印度中處中。含攝諸國。像中宮戊",
    "T36n1741_004:1041b15": "巳土圓遍。故云黃物城也。善財從城東門而",
    "T36n1741_004:1041b16": "入者。以明初入十地中初地。東者眾生啟發",
    "T36n1741_004:1041b17": "創明之智故。從城東門而入佇立。未久便見",
    "T36n1741_004:1041b18": "日出者。以明從十迴向後觀照進求。此地法",
    "T36n1741_004:1041b19": "門相應時名入城。會融此地之果。名佇立未",
    "T36n1741_004:1041b20": "久。前位障亡。此位智現。名為日出。又此位長",
    "T36n1741_004:1041b21": "入生死長夜。說法教化眾生故名天神。乃見",
    "T36n1741_004:1041b22": "夜神在虛空。處寶樓閣。以明法空隨大悲行。",
    "T36n1741_004:1041b23": "起無量智慧之門。報生其果也。坐香蓮華藏",
    "T36n1741_004:1041b24": "師子之座者。為明十地等菩薩。長養大慈悲",
    "T36n1741_004:1041b25": "行故。以夜天神及蓮華座以表之。香者以明",
    "T36n1741_004:1041b26": "根本智。具足戒定慧解脫。及知見五分法身",
    "T36n1741_004:1041b27": "香。成就長養大慈大悲行。以為座體。以像思",
    "T36n1741_004:1041b28": "之可見。此以九箇夜天神。一箇瞿波。總是女",
    "T36n1741_004:1041b29": "類。以明十地昇進。以大悲為體首。以前十住",
    "T36n1741_004:1041c01": "十行十迴向。皆以本清淨智為先導。而以成",
    "T36n1741_004:1041c02": "大悲行。即比丘長者居士婆羅門優婆夷童女",
    "T36n1741_004:1041c03": "表之。此十地中。即以大慈悲為先導。即九箇",
    "T36n1741_004:1041c04": "夜天神。純是女類表之。皆以大慈悲為先首。",
    "T36n1741_004:1041c05": "以天表智自在。神表智之大用遍周。言夜者。",
    "T36n1741_004:1041c06": "表破一切眾生生死長夜。十迴向和會慈悲",
    "T36n1741_004:1041c07": "行。處生死長夜。十地長養慈悲行。是故以香",
    "T36n1741_004:1041c08": "蓮華藏以為座體。以明坐一切眾生生死海。",
    "T36n1741_004:1041c09": "而無染污。以蓮華表之。神名婆珊婆演底。此",
    "T36n1741_004:1041c10": "云主當春生。亦明。能生眾善。身真金色目髮",
    "T36n1741_004:1041c11": "紺青。以明法身智身無垢。具行慈愍柔和之",
    "T36n1741_004:1041c12": "行。智慈同成已。行具所為報身。以智無垢目",
    "T36n1741_004:1041c13": "髮紺青。以慈和悅謙柔離慢。報得身真金色。",
    "T36n1741_004:1041c14": "智悲合體成其身也。形貌端正。人所喜見。總",
    "T36n1741_004:1041c15": "在其中。眾寶瓔珞。以為嚴飾。瓔珞是行。以嚴",
    "T36n1741_004:1041c16": "智身。身服朱衣。朱者赤色衣。是南方之色。南",
    "T36n1741_004:1041c17": "為日。以夜天能以慧日。破眾生長夜暗故。首",
    "T36n1741_004:1041c18": "戴梵冠者。梵者淨。智恒淨故。一切星宿。炳然",
    "T36n1741_004:1041c19": "在體。是十方國土。身也。一一毛孔。皆現度無",
    "T36n1741_004:1041c20": "量眾生。以智無限。身及毛孔所含。國土亦皆",
    "T36n1741_004:1041c21": "無限。所化眾生亦皆無限。自餘廣意具在經",
    "T36n1741_004:1041c22": "文。所於十方剎海。隨根對治。法門境界。及現",
    "T36n1741_004:1041c23": "身濟苦無限。具如經說。不可具云。以初地都",
    "T36n1741_004:1041c24": "含佛果等妙二位。一時頓現。使進求有法。不",
    "T36n1741_004:1041c25": "滯一門。從我唯知此菩薩破一切眾生暗法",
    "T36n1741_004:1041c26": "光明解脫門已下。推得昇進。",
    "T36n1741_004:1041c27": "第二離垢地。戒波羅蜜為主。餘九為伴。閻浮",
    "T36n1741_004:1041c28": "提摩竭提國菩提場內者。以法身根本智為",
    "T36n1741_004:1041c29": "戒體。還不離閻浮提。在菩提場內。有主夜神。",
    "T36n1741_004:1042a01": "名普德淨光。是婆珊婆演底之師者。以明萬",
    "T36n1741_004:1042a02": "行依本智起。故名為師。夜神名普德淨光。以",
    "T36n1741_004:1042a03": "明淨智如日。以為戒體。無方不照。名為普德。",
    "T36n1741_004:1042a04": "戒體無垢。名為淨光。破生死長夜苦。名之為",
    "T36n1741_004:1042a05": "神。神者無色無形不為而應。萬物遍周。一時",
    "T36n1741_004:1042a06": "普濟。名之為神。故名普德淨光。善財請法。夜",
    "T36n1741_004:1042a07": "神勸修十法。具在經文。夜神修四禪者。一大",
    "T36n1741_004:1042a08": "悲救護一切眾生。一心不動修初禪。二息一",
    "T36n1741_004:1042a09": "切意業。攝一切眾生。智力勇猛。喜心悅豫。修",
    "T36n1741_004:1042a10": "第二禪。三思惟一切眾生自性清淨。永離生",
    "T36n1741_004:1042a11": "死。修第三禪。四悉能息滅一切眾生諸苦熱",
    "T36n1741_004:1042a12": "惱。修第四禪。成就一切眾生廣多境界。具在",
    "T36n1741_004:1042a13": "經文。不可具言。此四種禪。以明隨大悲行。教",
    "T36n1741_004:1042a14": "化一切眾生。隨根攝化。總是禪門。無非禪者。",
    "T36n1741_004:1042a15": "但淨意業。智自分明。萬境皆禪故。從我唯得",
    "T36n1741_004:1042a16": "此菩薩寂靜禪定樂普遊步解脫門。是推德",
    "T36n1741_004:1042a17": "昇進。為此夜神在菩提場內。還以無相法身",
    "T36n1741_004:1042a18": "本智。以為戒體。以智起用。教化眾生。總是禪",
    "T36n1741_004:1042a19": "故。",
    "T36n1741_004:1042a20": "第三發光地。以忍波羅蜜為主。餘九為伴。去",
    "T36n1741_004:1042a21": "此不遠於菩提場右邊者。不遠以明不離菩",
    "T36n1741_004:1042a22": "提根本智。而行萬行大用故。以右大用故。又",
    "T36n1741_004:1042a23": "右為大慈悲體。以忍行恒卑。名之為右。有一",
    "T36n1741_004:1042a24": "夜神。名為喜目觀察眾生者。以忍行內嚴。慈",
    "T36n1741_004:1042a25": "悲法悅。目視無厭。所示知根。隨時引接故須",
    "T36n1741_004:1042a26": "觀察。善財見夜神。在於如來眾會道場。坐寶",
    "T36n1741_004:1042a27": "蓮華藏師子之座。入大勢力普喜幢解脫門",
    "T36n1741_004:1042a28": "者。以明忍為眾行之源故。在佛眾會中。佛眾",
    "T36n1741_004:1042a29": "會者。不離本智。行眾行故。還以本智為忍體。",
    "T36n1741_004:1042b01": "以此在佛眾會。會者眾行也。以根本普光明",
    "T36n1741_004:1042b02": "智。從此十地中。作十度鍊真金。喻漸漸明淨。",
    "T36n1741_004:1042b03": "以此為華瓔輪王寶冠等。不離金體。以明一",
    "T36n1741_004:1042b04": "切萬行神用遍周。皆不離根本智。漸殊勝故。",
    "T36n1741_004:1042b05": "如此位夜天神。以入大勢力普喜幢法門。大",
    "T36n1741_004:1042b06": "用境界。利眾生。事業在身毛孔。一一毛孔。現",
    "T36n1741_004:1042b07": "化身雲。無方不至。無剎不現。無眾生前不有",
    "T36n1741_004:1042b08": "其身。說種種引接門。廣在經說。不可具言。但",
    "T36n1741_004:1042b09": "從十地之中。皆以法界身。一一毛孔。含容剎",
    "T36n1741_004:1042b10": "海。或一一毛孔。出化身雲。無方不至。但以得",
    "T36n1741_004:1042b11": "法久近住世廣多。常居生死。化度群品。以為",
    "T36n1741_004:1042b12": "次第。表大慈悲深久。從初地婆珊婆演底夜",
    "T36n1741_004:1042b13": "神。從初發心得法已來。云經須彌山微塵數",
    "T36n1741_004:1042b14": "劫。此第三地從喜目觀察眾生。發心久近。云",
    "T36n1741_004:1042b15": "過於剎塵劫。以明昇進。大慈悲久近深廣。如",
    "T36n1741_004:1042b16": "第二地。不言發心久近者。以明得菩薩寂",
    "T36n1741_004:1042b17": "靜禪。普遊步解脫。無三世古今可說。以明禪",
    "T36n1741_004:1042b18": "體遍周故。以明在菩提場內。會根本智故。從",
    "T36n1741_004:1042b19": "我唯得此大勢力普喜幢菩薩解脫已下。是",
    "T36n1741_004:1042b20": "推德昇進。",
    "T36n1741_004:1042b21": "第四焰慧地。以精進波羅蜜為主。餘九為伴。",
    "T36n1741_004:1042b22": "此會之中。有一夜神。名為普救眾生妙德。但",
    "T36n1741_004:1042b23": "言此會中。不言東西南北者。以不離佛會忍",
    "T36n1741_004:1042b24": "門。而有精進之行。以於根本智中。而行精進",
    "T36n1741_004:1042b25": "行。以智無不周。行無不遍故。夜神名普救眾",
    "T36n1741_004:1042b26": "生妙德。夜神放眉間光明。入善財頂。善財即",
    "T36n1741_004:1042b27": "得究竟清淨輪三昧。得是三昧。悉見二神兩",
    "T36n1741_004:1042b28": "處中間所有。一切地水火風。及等微細諸塵。",
    "T36n1741_004:1042b29": "及摩尼眾寶。華香瓔珞。一切莊嚴具。等微細",
    "T36n1741_004:1042c01": "諸塵中。各各皆見佛剎微塵數世界成壞。廣",
    "T36n1741_004:1042c02": "如經說。以明四地菩薩。得生如來家。智境同",
    "T36n1741_004:1042c03": "佛。又以精進行。普攝普賢行門。入微細智得",
    "T36n1741_004:1042c04": "現。如因陀羅網。境界身遍周法界眾生界。無",
    "T36n1741_004:1042c05": "不現前。隨時化引。以大悲行。多劫多生。常",
    "T36n1741_004:1042c06": "在一切眾生海中。普皆應現。如經云。出生",
    "T36n1741_004:1042c07": "普賢行願力故。增廣菩薩大悲海。故善財問",
    "T36n1741_004:1042c08": "得此解脫。其已久如。夜神言。善男子。是處難",
    "T36n1741_004:1042c09": "知。諸天世人二乘之所不能測也。何以故。",
    "T36n1741_004:1042c10": "是普賢菩薩行境界。住大悲者境界故。廣如",
    "T36n1741_004:1042c11": "經說。不可具言。略敘行門次第。知有指歸。趣",
    "T36n1741_004:1042c12": "求不謬。教文廣多。不可具錄。修行者各各自",
    "T36n1741_004:1042c13": "尋經文勿滯。初之少得。漸漸令心境廣大。入",
    "T36n1741_004:1042c14": "普德之法門。夜神舉發心久近。云往古過佛",
    "T36n1741_004:1042c15": "剎微塵數劫爾時有劫。名圓滿清淨。世界名",
    "T36n1741_004:1042c16": "毘盧遮那大威德。有須彌山微塵數如來。於",
    "T36n1741_004:1042c17": "中出現。以妙德夜神。所曾親近恭敬。聞法之",
    "T36n1741_004:1042c18": "佛數。所得法門。行菩薩行之初始。當初發心。",
    "T36n1741_004:1042c19": "是輪王女。見普賢菩薩福智光明。破一切眾",
    "T36n1741_004:1042c20": "生長夜生死。因茲發願。願如普賢。以此初因",
    "T36n1741_004:1042c21": "經今。是以作夜天。照眾生迷暗。廣如經說。以",
    "T36n1741_004:1042c22": "明大慈悲深厚舉劫久遠如然。若以本智剎",
    "T36n1741_004:1042c23": "那不移也。從我唯知此菩薩普現一切世間",
    "T36n1741_004:1042c24": "調伏眾生解脫已下。是推德昇進。",
    "T36n1741_004:1042c25": "第五難勝地。以禪波羅蜜為主。餘九為伴。去",
    "T36n1741_004:1042c26": "此不遠。有主夜神。名寂靜音海者。以明第五",
    "T36n1741_004:1042c27": "禪體。遍周含法界故。言去此不遠。還不離佛",
    "T36n1741_004:1042c28": "會。以根本智為禪體。為至此位。令其智體轉",
    "T36n1741_004:1042c29": "更增明。以昇進故。云去此不遠。以不離舊智。",
    "T36n1741_004:1043a01": "而有增明也。故云不遠。以禪體普含色聲香",
    "T36n1741_004:1043a02": "味觸俱淨故。主夜神號寂靜音海。坐摩尼光",
    "T36n1741_004:1043a03": "幢莊嚴華座者。摩尼此云離垢寶。光者明也。",
    "T36n1741_004:1043a04": "以明禪體本真。心境無垢。光明照耀。以為座",
    "T36n1741_004:1043a05": "體。幢者以明心境及一切法本無傾動。故以",
    "T36n1741_004:1043a06": "為禪門。名之為幢。百萬蓮華座者。處生死而",
    "T36n1741_004:1043a07": "無生死可染也。百萬阿僧祇主夜神前後圍遶",
    "T36n1741_004:1043a08": "者。萬行圓滿也。以明坐一切法自性無作動",
    "T36n1741_004:1043a09": "靜禪。普印法界一切智禪。以無作大慈悲恒",
    "T36n1741_004:1043a10": "覆蔭一切眾生禪。善財問夜神發心久近。夜",
    "T36n1741_004:1043a11": "神言。經二佛剎微塵數劫。又生今賢劫中供",
    "T36n1741_004:1043a12": "養。從迦羅鳩孫馱佛。乃至盡未來際佛。悉皆",
    "T36n1741_004:1043a13": "親近。乃至初發心時。清淨光金莊嚴世界。今",
    "T36n1741_004:1043a14": "猶現在。以表禪體無古今三世。普印三世。供",
    "T36n1741_004:1043a15": "養諸佛。聞法行菩薩道。一時無前後際。不離",
    "T36n1741_004:1043a16": "白淨智禪。前位一佛剎塵劫。以明修行遠近。",
    "T36n1741_004:1043a17": "此位二佛剎微塵。以明大悲行行漸漸深廣。",
    "T36n1741_004:1043a18": "令後學者倣之。善財以頌歎夜神德曰。不取",
    "T36n1741_004:1043a19": "內外法。無動無所礙。清淨智慧眼。見佛神通",
    "T36n1741_004:1043a20": "力。身為正法藏。心是無礙智。既得智光照。復",
    "T36n1741_004:1043a21": "照諸群生。心習無邊業。莊嚴諸世間。了世界",
    "T36n1741_004:1043a22": "是心。現身等眾生。知世悉如夢。一切佛如影。",
    "T36n1741_004:1043a23": "諸法皆如響。令眾無所著。為三世眾生。念念",
    "T36n1741_004:1043a24": "是現身。而心無所住。十方遍說法。無邊諸剎",
    "T36n1741_004:1043a25": "海。佛海眾生海。悉是一塵中。此尊解脫力。從",
    "T36n1741_004:1043a26": "我唯知此念念出生廣大喜莊嚴解脫門已",
    "T36n1741_004:1043a27": "下。是推德昇進。",
    "T36n1741_004:1043a28": "第六現前地。以般若波羅蜜為主。餘九為伴。",
    "T36n1741_004:1043a29": "此菩提場如來會中者。以明第六以智為菩",
    "T36n1741_004:1043b01": "提體。為智慧現前。以智慧能治無明。以成大",
    "T36n1741_004:1043b02": "智悲故。又以如來會不離智慧故。云此菩提",
    "T36n1741_004:1043b03": "場眾會中。有主夜神。名守護一切城增長威",
    "T36n1741_004:1043b04": "力者。以明此正智慧善能守護一切心境無",
    "T36n1741_004:1043b05": "明惡賊。不令得入。以明心境體無無明惡賊。",
    "T36n1741_004:1043b06": "自然消滅。大智法王自然出現。故名守護一",
    "T36n1741_004:1043b07": "切城增長威力。善財見夜神。坐一切寶光明",
    "T36n1741_004:1043b08": "摩尼王師子之座。摩尼王此云離垢寶。以明",
    "T36n1741_004:1043b09": "第六地智慧現前。破煩惱令清淨。自在如王。",
    "T36n1741_004:1043b10": "以為座體。故名一切寶光明摩尼王師子之",
    "T36n1741_004:1043b11": "座。以智慧光明。能破長夜執障。以設座名。無",
    "T36n1741_004:1043b12": "數夜神所共圍遶者。眾生圓滿也。現一切眾",
    "T36n1741_004:1043b13": "生色相身等。如是對現一切眾生前。隨類調",
    "T36n1741_004:1043b14": "伏。廣如經說。問言發心久近。云經過於佛剎",
    "T36n1741_004:1043b15": "轉微塵劫者。數法未詳。此第六位明般若波",
    "T36n1741_004:1043b16": "羅蜜境界。所現化利。如經具言。不可具錄。善",
    "T36n1741_004:1043b17": "財頌歎夜神德曰。已行廣大妙慧海。已度無",
    "T36n1741_004:1043b18": "邊諸有海。長壽無患。智藏身威德光明住此",
    "T36n1741_004:1043b19": "眾。了達法性如虛空。普入三世皆無礙。念",
    "T36n1741_004:1043b20": "念攀緣一切境。心心永斷諸分別。了達眾生",
    "T36n1741_004:1043b21": "無有性。而於眾生起大悲。自餘廣如下文具",
    "T36n1741_004:1043b22": "說。從我唯知此甚深自在妙音解脫已下。是",
    "T36n1741_004:1043b23": "推德昇進。",
    "T36n1741_004:1043b24": "第七遠行地。以方便波羅蜜為主。餘九為伴。",
    "T36n1741_004:1043b25": "此佛會中者。以明此位以智慧解脫力。不離",
    "T36n1741_004:1043b26": "根本智妙慧。出超諸境界。無所染法門。以方",
    "T36n1741_004:1043b27": "便力。還歸生死。超一切普賢大願海。以是義",
    "T36n1741_004:1043b28": "故。云此佛會中。有一夜神。名開敷一切樹華",
    "T36n1741_004:1043b29": "者。以明此第七地有行。有開發返還生死。同",
    "T36n1741_004:1043c01": "一切眾生生死六道行。而無捨離一切眾生。",
    "T36n1741_004:1043c02": "成後佛果。如來大智大慈悲行。總由此位起。",
    "T36n1741_004:1043c03": "隨流生死道。不出其中。而成大智悲海故。若",
    "T36n1741_004:1043c04": "無此地返還生死。同行攝生。但得六波羅蜜。",
    "T36n1741_004:1043c05": "出生死道。捨其後位。佛十力大悲總無。以此",
    "T36n1741_004:1043c06": "夜神名開敷一切樹華。覆陰開發一切眾生",
    "T36n1741_004:1043c07": "行。遍在此位故。是故六十童女寶光明為首。",
    "T36n1741_004:1043c08": "因依一切法音圓滿蓋王所。發菩提心。以明",
    "T36n1741_004:1043c09": "六波羅蜜出世智慧。迴入生死。大慈悲心故。",
    "T36n1741_004:1043c10": "名六十童女。王者今毘盧遮那佛是也。以明",
    "T36n1741_004:1043c11": "不離根本智。修六度行。還以六波羅蜜出世",
    "T36n1741_004:1043c12": "之道。迴入生死。長養慈悲。便於生死海。成一",
    "T36n1741_004:1043c13": "切智悲之海。六波羅蜜各具十。故云六十。前",
    "T36n1741_004:1043c14": "以出世心多。此位迴入慈悲。故名童女。發心",
    "T36n1741_004:1043c15": "却還生死。身含法界。一切星象。炳然在身。廣",
    "T36n1741_004:1043c16": "如經說。言發心久近。云經世界海微塵劫。此",
    "T36n1741_004:1043c17": "有二義。一明大慈深廣。二表法。以明迴前六",
    "T36n1741_004:1043c18": "波羅蜜出世心多障。於生死成大悲心。有爾",
    "T36n1741_004:1043c19": "許塵障。今已迴之。故云六十童女。十住之中",
    "T36n1741_004:1043c20": "第七位。以休捨優婆夷表之。此十地第七。以",
    "T36n1741_004:1043c21": "六十童女表之。十住有染習猶存。此位雖與",
    "T36n1741_004:1043c22": "一切眾生同行。心無染習。以童女迴心表之。",
    "T36n1741_004:1043c23": "以明昇進漸勝。童女者今開敷樹華夜神是",
    "T36n1741_004:1043c24": "也。表七地却還生死。成大智悲行。同一切凡",
    "T36n1741_004:1043c25": "夫。開敷眾生。悉同塵行。方便利生。皆同安樂",
    "T36n1741_004:1043c26": "故。名開敷一切樹華。從我唯知此菩薩出生",
    "T36n1741_004:1043c27": "廣大喜光明解脫門已下。是推德昇進。以明",
    "T36n1741_004:1043c28": "此位菩薩恒居苦流生死。利益無限眾生。是",
    "T36n1741_004:1043c29": "菩薩廣大喜。恒入法界虛空界。塵塵中無",
    "T36n1741_004:1044a01": "限身一時恒濟故無休息也。是菩薩廣大喜",
    "T36n1741_004:1044a02": "故。",
    "T36n1741_004:1044a03": "第八不動地。以願波羅蜜為主。餘九為伴。此",
    "T36n1741_004:1044a04": "道場中。有一夜神。名大願精進力救護一切",
    "T36n1741_004:1044a05": "眾生。此道場中者。以明無功智成。不離本智。",
    "T36n1741_004:1044a06": "與本智體會故。名道場中。以根本智體如虛",
    "T36n1741_004:1044a07": "空。性自無垢。若心會者。一切諸繫煩惱總無。",
    "T36n1741_004:1044a08": "以此智善治諸惑故。號道場中。有一夜神。名",
    "T36n1741_004:1044a09": "大願精進力救護一切眾生者。以明八地無",
    "T36n1741_004:1044a10": "功智成。念其本願。興悲利生。無有盡極。因行",
    "T36n1741_004:1044a11": "立名也。善財見夜神在大眾中者。不離本智。",
    "T36n1741_004:1044a12": "行普賢滿法界眾生界行。是在眾中。坐普賢",
    "T36n1741_004:1044a13": "一切宮殿摩尼藏師子之座者。以此位修行。",
    "T36n1741_004:1044a14": "會根本普光明智為座體。以根本普光明智自",
    "T36n1741_004:1044a15": "體。無性無相。性自光明。量同法界虛空界無",
    "T36n1741_004:1044a16": "邊。無表裏大小等量。普能含納一切境界。總",
    "T36n1741_004:1044a17": "在其中。而同其體。以為座體。以普現法界國",
    "T36n1741_004:1044a18": "土摩尼寶網。羅覆其上者。以明會根本智。一",
    "T36n1741_004:1044a19": "切隨方。國剎教化一切眾生。所有教網。皆從",
    "T36n1741_004:1044a20": "根本智現差別智。設無邊教網漉眾生。而成",
    "T36n1741_004:1044a21": "報果故。大意明從初發心已來。會根本智。至",
    "T36n1741_004:1044a22": "此位功高智淨。行博教多悲寬。益廣報無盡",
    "T36n1741_004:1044a23": "也。夜神現日月星宿影像身。現隨眾生心普",
    "T36n1741_004:1044a24": "令得見身。現等一切眾生形相身。現無邊廣",
    "T36n1741_004:1044a25": "大色相海身。如是廣如經說。善財見已一心",
    "T36n1741_004:1044a26": "頂禮。舉身投地。良久乃起。合掌瞻仰者。地是",
    "T36n1741_004:1044a27": "物中之卑。以知識道真智朗。卑己敬之。除我",
    "T36n1741_004:1044a28": "慢之極也。合掌者契會也。瞻仰者智德可尊",
    "T36n1741_004:1044a29": "也善財問夜神言。發心久如。初以智境答。後",
    "T36n1741_004:1044b01": "立時劫答。初智境答者。經云。一切法自性。等",
    "T36n1741_004:1044b02": "入於諸法。真實之性證無依法。捨離世間。悉",
    "T36n1741_004:1044b03": "知諸法色相差別。亦能了達青黃赤白性。皆",
    "T36n1741_004:1044b04": "不實無有差別。乃至我入此解脫。了知法性",
    "T36n1741_004:1044b05": "無差別。而能示現無量色身。意明。智體與三",
    "T36n1741_004:1044b06": "世體齊。雖大用神化遍周。無初得法之時可",
    "T36n1741_004:1044b07": "說。經中亦作日在空中。無時劫喻等。亦作幻",
    "T36n1741_004:1044b08": "人住世教化喻。後方立時者。經云。乃往古世",
    "T36n1741_004:1044b09": "過世界海微塵數劫。初名善光。以為劫初。為",
    "T36n1741_004:1044b10": "勝光王。太子名為善光伏。是初心之因。舉此",
    "T36n1741_004:1044b11": "為初發之心及時劫。其太子具二十八相。以",
    "T36n1741_004:1044b12": "明九地十地四重因果未及。不具三十二相。",
    "T36n1741_004:1044b13": "在此身以救地獄罪。發慈悲心。至如今。作夜",
    "T36n1741_004:1044b14": "天神。以表此位無功智中。念本願力。而行悲",
    "T36n1741_004:1044b15": "行。此位法合諸佛。三加七勸法如前。第八地",
    "T36n1741_004:1044b16": "中具文已釋。從我唯知此教化眾生善根解脫",
    "T36n1741_004:1044b17": "已下。是推德昇進。第九善慧地。以力波羅蜜",
    "T36n1741_004:1044b18": "為主。餘九為伴。此閻浮提有園林。名嵐毘尼",
    "T36n1741_004:1044b19": "林者。以明此園是如來所生園。不云國邑。都",
    "T36n1741_004:1044b20": "舉一閻浮提之境界。是如來降神受生誕生攝",
    "T36n1741_004:1044b21": "化之境。然後次三千大千百億閻浮提。乃至",
    "T36n1741_004:1044b22": "十方一切剎海。乃至以剎海塵中微細境界。",
    "T36n1741_004:1044b23": "皆有摩耶夫人坐此園林。如來受生誕化一時",
    "T36n1741_004:1044b24": "同現。是故都言此閻浮提也。嵐毘尼林者。此",
    "T36n1741_004:1044b25": "云樂勝光園。以如來欲降神時。十方一切諸",
    "T36n1741_004:1044b26": "佛。悉放臍中光明。來照此園。及照摩耶身。",
    "T36n1741_004:1044b27": "又此園林及地。常有光明。時諸天龍神八部。",
    "T36n1741_004:1044b28": "常作樂音。而為供養。又此園林。常有眾寶莊",
    "T36n1741_004:1044b29": "嚴香華妙事。見者悅樂故。為樂勝光園。亦名",
    "T36n1741_004:1044c01": "無憂園。善財見妙德神。在一切寶莊嚴閣中。",
    "T36n1741_004:1044c02": "坐寶蓮華師子之座。以神所居表神智德。重",
    "T36n1741_004:1044c03": "重行門。普虛樓閣。以眾寶樹妙莊嚴。坐蓮華",
    "T36n1741_004:1044c04": "座者。以表如來受生及誕生。是化眾生行故。",
    "T36n1741_004:1044c05": "坐蓮華座表之。二十億那由他諸天恭敬圍",
    "T36n1741_004:1044c06": "遶。為說菩薩受生經。以明智悲行滿故。以明",
    "T36n1741_004:1044c07": "此位智悲行圓。示現受生誕生。十地即受如",
    "T36n1741_004:1044c08": "來職位。便坐眾寶莊嚴蓮華座。量等百萬三",
    "T36n1741_004:1044c09": "千大千世界。眷屬菩薩有十三千大千世界",
    "T36n1741_004:1044c10": "微塵數。各坐蓮華座。周遍十方。是故九地行",
    "T36n1741_004:1044c11": "圓。十地果滿。經云。菩薩有十種受生藏。如經",
    "T36n1741_004:1044c12": "廣明。如妙德神云。經百年。世尊果從兜率天。",
    "T36n1741_004:1044c13": "而來生此者。以從八地處兜率天。至九地降",
    "T36n1741_004:1044c14": "神。誕生以為百年。一地中修一波羅蜜行。一",
    "T36n1741_004:1044c15": "波羅蜜中。有百波羅蜜行滿。故來生此園。以",
    "T36n1741_004:1044c16": "一十百。總是大數之本。以表萬行圓滿。即受",
    "T36n1741_004:1044c17": "生也。以十地之果。以八地無功之智。任運成",
    "T36n1741_004:1044c18": "故。如來欲受生時。園中有十種相。具如經文。",
    "T36n1741_004:1044c19": "摩耶夫人腹中。及身毛孔。普現十方國剎。及",
    "T36n1741_004:1044c20": "世界海。一切塵中。一時普現菩薩受生自在。",
    "T36n1741_004:1044c21": "廣如經說。如菩薩欲誕生時。摩耶夫人前。忽",
    "T36n1741_004:1044c22": "然從金剛際出大蓮華。名一切寶莊嚴藏。金",
    "T36n1741_004:1044c23": "剛為莖。眾寶為鬚。如意寶王而為其臺。有十",
    "T36n1741_004:1044c24": "佛剎微塵數葉。一切皆摩尼所成。自餘莊嚴",
    "T36n1741_004:1044c25": "具如經說。此是如來初誕生第十相。以明如",
    "T36n1741_004:1044c26": "來福智所感。十方一切諸佛。放臍中光明。名",
    "T36n1741_004:1044c27": "菩薩受生自在燈者。以明臍中是受生之始。",
    "T36n1741_004:1044c28": "臍向上長頭身。臍向下長腰脚。向上是陽。向",
    "T36n1741_004:1044c29": "下是陰。如樹巢。向上生莖幹。向下生根鬚。以",
    "T36n1741_004:1045a01": "臍是受生之始故。十方諸佛。放臍中光明。名",
    "T36n1741_004:1045a02": "菩薩受生自在燈。畢洛叉樹。此云高顯。為如",
    "T36n1741_004:1045a03": "來在此樹下生。此樹枝幹莊嚴殊勝高顯故。",
    "T36n1741_004:1045a04": "善財問得法久近云。往古過億佛剎微塵數",
    "T36n1741_004:1045a05": "劫。復過是數。時有世界。名為普賢悅樂。八十",
    "T36n1741_004:1045a06": "那由他佛於中出現。第一佛於寶焰眼王夫",
    "T36n1741_004:1045a07": "人號喜光。於彼示現之時。妙德神以為佛乳",
    "T36n1741_004:1045a08": "母。從是以來念念。常見毘盧遮那佛示現。菩",
    "T36n1741_004:1045a09": "薩受生海。十方世界。及一切塵中。菩薩受生",
    "T36n1741_004:1045a10": "自在。亦恭敬供養承事。聽所說法。從我唯知",
    "T36n1741_004:1045a11": "此菩薩於無量劫遍一切處示現受生周遍供",
    "T36n1741_004:1045a12": "養自在解脫已下。推德昇進。論主以偈讚菩",
    "T36n1741_004:1045a13": "薩受生自在法行。頌曰。普光智體如虛空。無",
    "T36n1741_004:1045a14": "有中邊大小量。蠢動含識皆同體。無自無他",
    "T36n1741_004:1045a15": "性平等。以本願力慈悲心。方便現生名為父。",
    "T36n1741_004:1045a16": "或現蓮華中化生。或以慈悲幻生母。如是念",
    "T36n1741_004:1045a17": "念滿十方。對現色身如雲布。一切剎塵普現",
    "T36n1741_004:1045a18": "身。隨根影現無來去。智體本性無形色。無住",
    "T36n1741_004:1045a19": "無依無有處。一念普現色身雲。各各不同非",
    "T36n1741_004:1045a20": "念慮。無功大智恒自在。十方誕生無罣礙。無",
    "T36n1741_004:1045a21": "像法中現妙像。引接迷流達虛妄。善達心境",
    "T36n1741_004:1045a22": "非一二。亦達諸像亦無像。一塵境界智幻生。",
    "T36n1741_004:1045a23": "智體如空幻皆寂。若了智境無體性。作與不",
    "T36n1741_004:1045a24": "作本無跡。菩薩以是得其源。常如萬法絕攀",
    "T36n1741_004:1045a25": "緣。非是心緣彼諸境。只為無功智印然。無功",
    "T36n1741_004:1045a26": "大智滿虛空。受生誕化總其中。一念遍含三",
    "T36n1741_004:1045a27": "世法。時日本來無始終。以智本無大小量。以",
    "T36n1741_004:1045a28": "是化徹微塵中。",
    "T36n1741_004:1045a29": "略釋新華嚴經修行次第決疑論卷四之上",
    "T36n1741_004:1045b02": "略釋新華嚴經修行次第決疑論",
    "T36n1741_004:1045b03": "卷四之下",
    "T36n1741_004:1045b05": "大唐北京李通玄撰",
    "T36n1741_004:1045b06": "第十法雲地。以智波羅蜜為主。餘九為伴。此",
    "T36n1741_004:1045b07": "迦毘羅城。有釋種女。名曰瞿波者。以明十地",
    "T36n1741_004:1045b08": "行。不離本處。與初地同處。以表菩提體無先",
    "T36n1741_004:1045b09": "後。始終不移。故云迦毘羅城有釋氏女。瞿波",
    "T36n1741_004:1045b10": "者。乃是如來往古為太子時妻。是過百佛剎",
    "T36n1741_004:1045b11": "微塵劫有王。名智山。王有太子。名善光。有居",
    "T36n1741_004:1045b12": "士女。名淨日。善光太子出家為比丘。於淨德",
    "T36n1741_004:1045b13": "林中住。入城乞食。淨日女見善光比丘。因生",
    "T36n1741_004:1045b14": "染愛。便解身瓔珞并珠。置其鉢中。便即發菩",
    "T36n1741_004:1045b15": "提心。於二百五十劫。不復墮三惡道。常生勝",
    "T36n1741_004:1045b16": "樂處。常見善光比丘。經二百五十劫。後生於",
    "T36n1741_004:1045b17": "善現家。蓮華化生。見財主王。有太子。名威",
    "T36n1741_004:1045b18": "德。太子納為妻。因此之後。常共太子供養諸",
    "T36n1741_004:1045b19": "佛。乃至聞法得道。迄至如來。為太子時。還為",
    "T36n1741_004:1045b20": "其妻。是往昔本願因緣常為其妻。依古德云。",
    "T36n1741_004:1045b21": "如來為太子時。有三夫人。一羅睺羅母。耶輸",
    "T36n1741_004:1045b22": "陀羅。作比丘尼。二名瞿波。作善財十地善知",
    "T36n1741_004:1045b23": "識。三名摩奴舍。未詳所在。夫如來神智性同",
    "T36n1741_004:1045b24": "虛空。非物像能與其類。如其智體。非情想能",
    "T36n1741_004:1045b25": "得其跡。但以無形質之妙靈。而十方隨根。普",
    "T36n1741_004:1045b26": "應對上根之類。蓮華出現。應中下之流。母胎",
    "T36n1741_004:1045b27": "誕生。只為本願慈善力故。於十方世界。隨物",
    "T36n1741_004:1045b28": "現形。豈有存妻子。而居世間也。但為化凡引",
    "T36n1741_004:1045b29": "俗。示生人間。八萬四千塵心迷皆同行。化妻",
    "T36n1741_004:1045c01": "幻子。化幻眾生。示現處纏。難捨能捨。對三乘",
    "T36n1741_004:1045c02": "之種。捨諸飾好。應一乘佛果之門。即具華冠",
    "T36n1741_004:1045c03": "瓔珞九十七種大人之相。及十華藏世界微",
    "T36n1741_004:1045c04": "塵等相。今以瞿波女。以表一乘智境。無別求",
    "T36n1741_004:1045c05": "出世。全以根本智。普印世間。萬境全真。更不",
    "T36n1741_004:1045c06": "說他方別有淨土。便以瞿波女用。同真性無",
    "T36n1741_004:1045c07": "取捨法。便將表法。便明十地道滿。法喜為妻",
    "T36n1741_004:1045c08": "也。一切境界。總是法樂。是故法華會三歸一",
    "T36n1741_004:1045c09": "乘。故說世間相常住。是法住法位。全將世間。",
    "T36n1741_004:1045c10": "以為解脫。無別欣厭也。又此經集會人間眾。",
    "T36n1741_004:1045c11": "但有五百優婆塞。五百優婆夷。五百童子。五",
    "T36n1741_004:1045c12": "百童女。一萬諸龍。但集世間俗眾。無比丘出",
    "T36n1741_004:1045c13": "世眾。如來是福智大慈悲圓滿之行。世間無",
    "T36n1741_004:1045c14": "厭形相也。今以瞿波女。表十地法悅。無取捨",
    "T36n1741_004:1045c15": "法。是故淨名經云。法喜以為妻。慈悲心為女。",
    "T36n1741_004:1045c16": "善財至菩薩集會普現法界普光明法堂者。至",
    "T36n1741_004:1045c17": "十轉法輪智滿故。此是初會菩提場所契會",
    "T36n1741_004:1045c18": "普光明智。亦是第二會普光殿。從第二會自",
    "T36n1741_004:1045c19": "起信進修行。至此十地。自以智慧道滿。同諸",
    "T36n1741_004:1045c20": "佛法輪之智慧。以此為終。故號菩薩集會普",
    "T36n1741_004:1045c21": "現法界普光明講堂。其中有主宮殿神。名無",
    "T36n1741_004:1045c22": "憂德。并一萬守宮殿神。來迎善財。讚歎善財",
    "T36n1741_004:1045c23": "所修行善根。是入十地之因。見瞿波女。是十",
    "T36n1741_004:1045c24": "地之果。一萬守宮殿神。是守護十地智悲之",
    "T36n1741_004:1045c25": "行。瞿波女曾供養無數諸佛。久遠劫來承事",
    "T36n1741_004:1045c26": "毘盧遮那。自身位登十地。猶言未了菩薩身",
    "T36n1741_004:1045c27": "及身業。亦不知心智。諸劫所行之道。以未入",
    "T36n1741_004:1045c28": "等覺位普賢行門。至十地道滿。須捨見道煩",
    "T36n1741_004:1045c29": "惱。禪三昧上煩惱。涅槃清淨樂上煩惱。總捨",
    "T36n1741_004:1046a01": "恒入世間。一切眾生前對現色身。教化利樂。",
    "T36n1741_004:1046a02": "是恒常之道。更無欣進出世三昧涅槃解脫。",
    "T36n1741_004:1046a03": "習氣之心。以是如經中十地行滿。以無量三",
    "T36n1741_004:1046a04": "昧推求普賢。了不能見佛。勸令以想念求覓。",
    "T36n1741_004:1046a05": "方見普賢在十方一切佛所。或來或去。以是",
    "T36n1741_004:1046a06": "瞿波立樣。以成後學令知軌則。修行不惑。從",
    "T36n1741_004:1046a07": "我唯得此觀察菩薩三昧海解脫已下。是推",
    "T36n1741_004:1046a08": "德昇進。",
    "T36n1741_004:1046a09": "已上十地善知識竟。十一地等覺位普賢行",
    "T36n1741_004:1046a10": "如下。從前十住初心至十住滿。師子幢王女。",
    "T36n1741_004:1046a11": "且得一分世間出世間智慈圓滿。從十行初",
    "T36n1741_004:1046a12": "至十行滿。出家外道名為遍行。且得一分隨",
    "T36n1741_004:1046a13": "行行上。不壞出家無染解脫。從十迴向初至",
    "T36n1741_004:1046a14": "十迴向滿。見天地之神。以於世間生死智悲",
    "T36n1741_004:1046a15": "之行含養自在。從十地初至十地滿。見瞿波",
    "T36n1741_004:1046a16": "女。於菩薩集會普現法界講堂。及無憂德神。",
    "T36n1741_004:1046a17": "及一萬守宮殿神。以十地道齊諸佛智慧。轉",
    "T36n1741_004:1046a18": "法輪中。智慈自在。從十一地等覺位普賢菩",
    "T36n1741_004:1046a19": "薩行門。初摩耶夫人至十一地滿。見德生童",
    "T36n1741_004:1046a20": "子有德童女。以恒往十方生死六道。入幻住",
    "T36n1741_004:1046a21": "門。是等覺位之功終。文殊師利彌勒如來普",
    "T36n1741_004:1046a22": "賢菩薩三人。總通是五位及十信位中一理",
    "T36n1741_004:1046a23": "智妙行之體用法界之門。從初發心來至五",
    "T36n1741_004:1046a24": "位滿。皆不離此三法。文殊是三空解脫之妙",
    "T36n1741_004:1046a25": "慧。妙簡正邪之理。彌勒如來寄同此教。一生",
    "T36n1741_004:1046a26": "至佛果故。是根本普光明智。普賢是根本普",
    "T36n1741_004:1046a27": "光明智中差別智利眾生行門。三法是一體",
    "T36n1741_004:1046a28": "用之門。即於諸法而能自在。此之三法成此",
    "T36n1741_004:1046a29": "一部經之教體。故名一乘圓教也。從十信心",
    "T36n1741_004:1046b01": "修行至五位未終。常以文殊師利為揀擇引",
    "T36n1741_004:1046b02": "導之首。普賢為伴。至入法界之果門。即普賢",
    "T36n1741_004:1046b03": "為首。文殊為伴。根本智常為此二法無染之",
    "T36n1741_004:1046b04": "體。若根本智未明。籍妙慧觀照顯發。若根本",
    "T36n1741_004:1046b05": "智明。即妙慧是根本智妙使。普賢是根本智",
    "T36n1741_004:1046b06": "中萬行之體。總是一法理智大悲體用分三。",
    "T36n1741_004:1046b07": "若不如是合離分張。修行者不知有智悲體",
    "T36n1741_004:1046b08": "用通塞自在。文殊師利出善住樓閣。南行化",
    "T36n1741_004:1046b09": "利人間。啟發童蒙故。名文殊師利童子。菩薩",
    "T36n1741_004:1046b10": "以化童蒙。見道智因行立名。是故未見道時。",
    "T36n1741_004:1046b11": "由慧顯得本智。見道之後。慧為佛之使也。觀",
    "T36n1741_004:1046b12": "察取意可知。總是理智體用互參。等覺位初",
    "T36n1741_004:1046b13": "以檀波羅蜜為主。餘九為伴。此世界中。有佛",
    "T36n1741_004:1046b14": "母摩耶者。此位能以處生死中。大慈悲心普",
    "T36n1741_004:1046b15": "含攝一切世間之境界。不分內外。東西南北",
    "T36n1741_004:1046b16": "直言此世界中也。佛母者。如來以大慈悲心",
    "T36n1741_004:1046b17": "為母體。能發大智慧。教化眾生故。實無如世",
    "T36n1741_004:1046b18": "間父母所生。為大慈大悲不違初發心。本願",
    "T36n1741_004:1046b19": "力化眾生故。宜應所見。以其自智。幻作父母。",
    "T36n1741_004:1046b20": "化作妻子。或現蓮華化生。種種生法。同眾生",
    "T36n1741_004:1046b21": "行。宜應化現。總是如來一智之境。隨宜幻生。",
    "T36n1741_004:1046b22": "何得有父母誕生入胎出胎去住之相。望其自",
    "T36n1741_004:1046b23": "智。以智體神妙。無色無形。無跡無垢。自體清",
    "T36n1741_004:1046b24": "淨。及隨本願。大慈悲力有依正二報功德。福",
    "T36n1741_004:1046b25": "智莊嚴。如光影像。不可提摩。隱現自在。如慈",
    "T36n1741_004:1046b26": "氏樓閣。如華藏世界是也。共一切眾生。同住",
    "T36n1741_004:1046b27": "各不相礙身為正報。國土為依報。亦依正二",
    "T36n1741_004:1046b28": "報互相參入。如帝釋寶網光影相參重重無",
    "T36n1741_004:1046b29": "盡。如是摩耶夫人。如來眷屬。總是同一切根",
    "T36n1741_004:1046c01": "本之智幻化所生。以接童蒙故。以大慈悲為",
    "T36n1741_004:1046c02": "母。幻生佛故。如十住之末。從智生慈悲。即師",
    "T36n1741_004:1046c03": "子幢王女。名曰慈行。此等覺位即慈悲生智。",
    "T36n1741_004:1046c04": "即以母生佛。昇進次第如然。善財歎。摩耶夫",
    "T36n1741_004:1046c05": "人身。是超六處。離一切著智。無礙道具清淨",
    "T36n1741_004:1046c06": "法身。以如幻業而現化身。以如幻智而現世",
    "T36n1741_004:1046c07": "間。以如幻影而持佛法身。乃至無依處身。廣",
    "T36n1741_004:1046c08": "如經說。善財先見主城神。名寶眼。眷屬圓滿",
    "T36n1741_004:1046c09": "者。是悲中之智眼。引接眾生故。先見也。以雜",
    "T36n1741_004:1046c10": "色寶華散善財者。以明入大慈悲行。非一種",
    "T36n1741_004:1046c11": "行。行無量種種行。是以眾色寶華而散善財。",
    "T36n1741_004:1046c12": "又勸善財二十八種守護心城法門。意令修",
    "T36n1741_004:1046c13": "行大慈悲。處生死行。廣大無限。於生死行中。",
    "T36n1741_004:1046c14": "不貪境界。但欲成就如來十力。廣如經說。意",
    "T36n1741_004:1046c15": "明欲入生死。成大悲行。不捨智業。本清淨法",
    "T36n1741_004:1046c16": "大悲圓滿。普周世間。謂和無二。不令有滯。此",
    "T36n1741_004:1046c17": "二十八種守護心城法。是和智悲。成普賢入",
    "T36n1741_004:1046c18": "生廣大行門。令不染不離。是入生死。成大慈",
    "T36n1741_004:1046c19": "悲。前方便故。是故先見寶眼主城神也。又云。",
    "T36n1741_004:1046c20": "佛子。菩薩摩訶薩。若能如是修心城。則能積",
    "T36n1741_004:1046c21": "集一切善法。何以故。蠲除一切諸障故。所謂",
    "T36n1741_004:1046c22": "見佛障。聞法障。供養如來障。攝諸眾生障。淨",
    "T36n1741_004:1046c23": "佛國土障。此有五種障。皆是有所欣求功德",
    "T36n1741_004:1046c24": "善法。懼生死心。非是真入無作任運大慈悲",
    "T36n1741_004:1046c25": "者。故今欲見此位善知識者。常除如是等五",
    "T36n1741_004:1046c26": "障之心。不用功力。則便得見。以明十地道滿。",
    "T36n1741_004:1046c27": "入等覺位。普賢大慈悲。處世間眾生海。當除",
    "T36n1741_004:1046c28": "此五障。方得見摩耶之身。此乃是不求出世。",
    "T36n1741_004:1046c29": "不求功德。不求見佛。不求聞法。純以無作大",
    "T36n1741_004:1047a01": "慈悲。一往同一切眾生生死流。教化利物。無",
    "T36n1741_004:1047a02": "有身心所求果報。及懼生死。爾時有身眾神。",
    "T36n1741_004:1047a03": "名蓮華法德。及妙華光明無量諸神前後圍",
    "T36n1741_004:1047a04": "遶。從道場出。住虛空中。以妙音聲種種稱歎。",
    "T36n1741_004:1047a05": "是處生死海。住法空。無染之行滿。摩耶夫人。",
    "T36n1741_004:1047a06": "從耳璫放無量色光明網。普照無邊諸佛世",
    "T36n1741_004:1047a07": "界。令善財見十方無邊國土一切諸佛。其光",
    "T36n1741_004:1047a08": "明網右遶世間。經一匝還來。入善財頂。乃至",
    "T36n1741_004:1047a09": "遍入身諸毛孔。善財即得淨明眼。永離一切",
    "T36n1741_004:1047a10": "愚癡暗。故得離翳眼。能了一切眾生性故。廣",
    "T36n1741_004:1047a11": "如經說。何故耳璫放光。以六根之中意根。以",
    "T36n1741_004:1047a12": "成智業。餘五根中耳根。隨用為勝。以表大慈",
    "T36n1741_004:1047a13": "悲救苦海。以遍法界之眾生界。聞聲即救。不",
    "T36n1741_004:1047a14": "待見身。且取耳能遠聞過餘四故。且如雷震",
    "T36n1741_004:1047a15": "百里耳根得聞。若有大聲千里亦聞。四根不",
    "T36n1741_004:1047a16": "及。以表慈悲之光耳根為體。光照諸佛國土。",
    "T36n1741_004:1047a17": "次照世間。以慈悲之光。照佛國眾生國一體",
    "T36n1741_004:1047a18": "無二。從善財頂入。然後遍入身。及毛孔皆遍",
    "T36n1741_004:1047a19": "者。以明大慈悲光普周。高卑等入。體同一性。",
    "T36n1741_004:1047a20": "大智光明眉間起。受生光明臍輪起。大慈悲",
    "T36n1741_004:1047a21": "光摩耶耳璫起。四十心光手中起。十信光足",
    "T36n1741_004:1047a22": "下千輻輪中起。十住光足指端起。十行光足",
    "T36n1741_004:1047a23": "趺上起。十迴向光膝上起。十住中第六住海",
    "T36n1741_004:1047a24": "幢比丘眼中放日輪光。照惡道苦。善財蒙光",
    "T36n1741_004:1047a25": "入身。能了一切眾生性者。以同體大悲。能了",
    "T36n1741_004:1047a26": "一切眾生性故。次見守護菩薩堂羅剎鬼王。",
    "T36n1741_004:1047a27": "名曰善眼。與其眷屬一萬羅剎俱。於虛空中。",
    "T36n1741_004:1047a28": "以眾妙華。散善財上。明羅剎是女。住在大海",
    "T36n1741_004:1047a29": "之中。有大勢力。能食噉眾生。而得自在。亦能",
    "T36n1741_004:1047b01": "遊空。以明菩薩以法空大智。常居生死海。守",
    "T36n1741_004:1047b02": "護一切眾生。而無捨離。以為宮殿。而能飡噉",
    "T36n1741_004:1047b03": "一切眾生無明貪瞋癡愛熱惱血肉故。以羅",
    "T36n1741_004:1047b04": "剎王表之。取此居大海中。力用殘害速疾為",
    "T36n1741_004:1047b05": "像也。散眾華於善財上者。以大慈悲是行故。",
    "T36n1741_004:1047b06": "是故散華也。勸歎善財。令入大慈悲之行。廣",
    "T36n1741_004:1047b07": "如經說。羅剎王為善財說求善知識法。善男",
    "T36n1741_004:1047b08": "子。汝應頂禮十方。求善知識。正念思惟一切",
    "T36n1741_004:1047b09": "境界。求善知識。勇猛自在。遍遊十方。求善知",
    "T36n1741_004:1047b10": "識。乃至觀身觀心。如幻如夢如影。求善知識。",
    "T36n1741_004:1047b11": "善財受行其教。即時覩見大寶蓮華從地踊",
    "T36n1741_004:1047b12": "出。所有莊嚴廣如經說。以明大慈悲為地。大",
    "T36n1741_004:1047b13": "慈悲行為蓮華。能起大慈悲心。為摩耶夫人",
    "T36n1741_004:1047b14": "身。誕生諸佛。以明從悲起智。以明萬事皆是",
    "T36n1741_004:1047b15": "大智大慈悲。幻生諸法。度脫眾生。是如幻智",
    "T36n1741_004:1047b16": "中。幻生自在無礙。方如大智大慈悲功終不",
    "T36n1741_004:1047b17": "可得。智淨如空。守空而住。不可但隨悲逐行。",
    "T36n1741_004:1047b18": "迷彼智門。皆須圓備。如主城神。一度和會慈",
    "T36n1741_004:1047b19": "智之行。身眾神及摩耶耳璫放光。一度和會",
    "T36n1741_004:1047b20": "智悲之體用。羅剎王一度和會智悲之體。如",
    "T36n1741_004:1047b21": "是三度勸發和會。觀行次第因緣成竟。方始",
    "T36n1741_004:1047b22": "蓮華從地踊出。具眾寶莊嚴。摩耶居中而坐。",
    "T36n1741_004:1047b23": "坐於眾妙寶座。一切諸莊嚴中。起化莊嚴。及",
    "T36n1741_004:1047b24": "摩耶夫人。出化身雲。遍周十方。成就一切眾",
    "T36n1741_004:1047b25": "生。廣如經說。乃至善財等摩耶所化。總現其",
    "T36n1741_004:1047b26": "前。亦廣如經說。如摩耶夫人。身相如本。乃能",
    "T36n1741_004:1047b27": "容受十佛剎微塵數菩薩眾海。八萬諸龍等",
    "T36n1741_004:1047b28": "眾。悉在腹中。菩薩於腹中受生時。於摩耶夫",
    "T36n1741_004:1047b29": "人腹中遊行自在。一步過三千大千世界。一",
    "T36n1741_004:1047c01": "一步皆悉如是。乃至一切行普賢行。普賢行",
    "T36n1741_004:1047c02": "者。受生菩薩教化眾生。悉在其中。故知。只是",
    "T36n1741_004:1047c03": "諸佛大慈悲母體也。如經所說。不可具言。善",
    "T36n1741_004:1047c04": "財問摩耶得法久近。云。乃往古世過不可思",
    "T36n1741_004:1047c05": "議非最後身菩薩神通道眼所知劫數。是得",
    "T36n1741_004:1047c06": "法久近。從我唯知此菩薩大願智幻解脫門",
    "T36n1741_004:1047c07": "已下。是推德昇進。",
    "T36n1741_004:1047c08": "第二戒波羅蜜為主。餘九為伴。善知識。於此",
    "T36n1741_004:1047c09": "世界三十三天有王。名正念。此是前十住中",
    "T36n1741_004:1047c10": "正念天子。其王有女。名天主光。以明此位以",
    "T36n1741_004:1047c11": "慈悲為戒體。以天主是智。女是慈悲。以此位",
    "T36n1741_004:1047c12": "智悲圓滿為戒體。名天主光者。天為淨也。主",
    "T36n1741_004:1047c13": "者入生死中。主持教法。以利眾生。光者雖處",
    "T36n1741_004:1047c14": "生死塵勞。大悲同行。攝取眾生。同纏不污。戒",
    "T36n1741_004:1047c15": "光具足。名天主光。得無礙念清淨莊嚴解脫",
    "T36n1741_004:1047c16": "門。",
    "T36n1741_004:1047c17": "第三忍波羅蜜為主。餘九為伴。迦毗羅城。有",
    "T36n1741_004:1047c18": "童子師。名為遍友。善財請法。便指此城中有",
    "T36n1741_004:1047c19": "童子。名善知眾藝。此兩位善知識。共成主伴。",
    "T36n1741_004:1047c20": "以例儒門。如此孔丘顏回是也。以教童蒙故。",
    "T36n1741_004:1047c21": "一名童子。說四十二字母。具在經說。說四十",
    "T36n1741_004:1047c22": "二字母時。以四十二般若波羅蜜為首。入無",
    "T36n1741_004:1047c23": "量無數般若波羅蜜門。善知眾藝菩薩解脫",
    "T36n1741_004:1047c24": "門是也。",
    "T36n1741_004:1047c25": "第四精進波羅蜜為主。餘九為伴。",
    "T36n1741_004:1047c26": "第五禪波羅蜜為主。餘九為伴。此摩竭提國",
    "T36n1741_004:1047c27": "有一聚落。彼中有城。名婆怛那。有優婆夷。號",
    "T36n1741_004:1047c28": "曰賢勝。此城在南印度。此名喜增益。得無依",
    "T36n1741_004:1047c29": "處道場。說隨六處中。各得無盡智性。於世間",
    "T36n1741_004:1048a01": "出世間法。無不了知。陰陽五行醫方眾藝。無",
    "T36n1741_004:1048a02": "不博達。以隨用為禪體。",
    "T36n1741_004:1048a03": "第六般若波羅蜜為主。餘九為伴。南方有城。",
    "T36n1741_004:1048a04": "名為沃田。彼有長者。名為堅固解脫。得法門",
    "T36n1741_004:1048a05": "名菩薩無著念清淨莊嚴者。以智慧體本無",
    "T36n1741_004:1048a06": "所著。以一切心境悉皆無故。名為清淨。妙慧",
    "T36n1741_004:1048a07": "能生眾生善根。故城名沃田。以智慧能破無",
    "T36n1741_004:1048a08": "明故。長者名堅固。",
    "T36n1741_004:1048a09": "第七方便波羅蜜為主。餘九為伴。即此城有",
    "T36n1741_004:1048a10": "長者。名為妙月。以第六智慧。即不異方便波",
    "T36n1741_004:1048a11": "羅蜜故。以智慧能淨煩惱故。名為妙月。雖以",
    "T36n1741_004:1048a12": "方便行。入於生死。恒以淨智相應故。宅有光",
    "T36n1741_004:1048a13": "明。得智光明法門。",
    "T36n1741_004:1048a14": "第八願波羅蜜為主。餘九為伴。南方有城。名",
    "T36n1741_004:1048a15": "出生。以明無功妙智現前。以本願力大慈悲",
    "T36n1741_004:1048a16": "行故。城名出生。有長者。名無勝軍。以無功之",
    "T36n1741_004:1048a17": "智。善破異道。無能勝者。故名無勝軍。得無盡",
    "T36n1741_004:1048a18": "相法門者。以無功之智。量同虛空。於一切世",
    "T36n1741_004:1048a19": "界。常現等眾生。無量身相。而無不濟度眾生",
    "T36n1741_004:1048a20": "故。",
    "T36n1741_004:1048a21": "第九力波羅蜜為主。餘九為伴。此城南有一",
    "T36n1741_004:1048a22": "聚落。名為法者。此是法師位。以將一切世間",
    "T36n1741_004:1048a23": "萬境。總為法聚落故。有婆羅門。名最寂靜者。",
    "T36n1741_004:1048a24": "以表萬法心境總寂靜故。一切方無不寂靜。",
    "T36n1741_004:1048a25": "婆羅門者是寂靜故。表世無法不靜故。得誠",
    "T36n1741_004:1048a26": "願語解脫者。以明出言。誠諦的無虛謬。皆稱",
    "T36n1741_004:1048a27": "眾生念願所求故。以誠願語。又自所出言。更",
    "T36n1741_004:1048a28": "不移改。皆堪為法。",
    "T36n1741_004:1048a29": "第十智波羅蜜為主。餘九為伴。南方有城。名",
    "T36n1741_004:1048b01": "妙意華門。以明此位妙行圓滿。智悲行圓。隨",
    "T36n1741_004:1048b02": "十方一切眾生意。皆為現身。一時普遍故。童",
    "T36n1741_004:1048b03": "子名德生。表智。童女名有德。表慈悲。以此位",
    "T36n1741_004:1048b04": "智悲二行已滿。將一男一女。共成一位而像",
    "T36n1741_004:1048b05": "之。又以十方恒處。一切同行隨流。攝生利",
    "T36n1741_004:1048b06": "物。以智悲無染習故。以童子童女像之。然實",
    "T36n1741_004:1048b07": "要須小男小女。佛行如之。又表諸人行行。常",
    "T36n1741_004:1048b08": "具慈悲柔和謙順。無自憍慢故。以小男小女",
    "T36n1741_004:1048b09": "表之。於一切國。恒以智幻生種種身。行種種",
    "T36n1741_004:1048b10": "行。起種種色相。化種種眾生。無古無今。無終",
    "T36n1741_004:1048b11": "無始。常無斷絕。如化人出生。如幻人住世化",
    "T36n1741_004:1048b12": "幻眾生。尋常等遍故。得如幻住門。以智幻生。",
    "T36n1741_004:1048b13": "住幻住法。無心意識。化利眾生。",
    "T36n1741_004:1048b14": "已下五十箇善知識。五位行滿。如海岸國彌",
    "T36n1741_004:1048b15": "勒如來。是根本智圓三世。在樓閣中。却指善",
    "T36n1741_004:1048b16": "財。令見初知識文殊師利。以明至果不離於",
    "T36n1741_004:1048b17": "因也。時不遷智不異故。便聞普賢菩薩名。乃",
    "T36n1741_004:1048b18": "至菩提道場金剛藏蓮華座前。起願自見其",
    "T36n1741_004:1048b19": "身。等普賢身。普賢摩善財頂。總是一生修行。",
    "T36n1741_004:1048b20": "五位行滿。不離初發菩提心。根本普光明金",
    "T36n1741_004:1048b21": "剛智無相法身。成滿普賢無邊妙行。時不遷",
    "T36n1741_004:1048b22": "智不異處不移。猶如夢人不離一處一時一",
    "T36n1741_004:1048b23": "身一心。而夢見作種種歲月時日。遊行種種",
    "T36n1741_004:1048b24": "國土。作種種事業。而忽惺覺。不離本一時之",
    "T36n1741_004:1048b25": "間作夢也。以明根本智。觀一切世間萬法境",
    "T36n1741_004:1048b26": "界。如夢以覺者。萬事不遷不移。如光如影。如",
    "T36n1741_004:1048b27": "幻人住世。無心無體。不延不促。一切處文殊",
    "T36n1741_004:1048b28": "師利同聲頌云。一念普觀無量劫。無去無來",
    "T36n1741_004:1048b29": "亦無住。如是了知三世事。超諸方便成十力。",
    "T36n1741_004:1048c01": "以文殊師利明無相法身空慧。佛是根本普",
    "T36n1741_004:1048c02": "光明智。普賢是根本智中差別智萬行也。以",
    "T36n1741_004:1048c03": "此三法是一法體用。圓滿之門成。五位中五",
    "T36n1741_004:1048c04": "十重因果始終。為一體用周遍門。皆以十波",
    "T36n1741_004:1048c05": "羅蜜為行體。一中具十。十中具百。五位之中",
    "T36n1741_004:1048c06": "隨昇進。處不同。五位中有五百波羅蜜。五位",
    "T36n1741_004:1048c07": "中五十箇善知識。一一中皆有因有果。五十",
    "T36n1741_004:1048c08": "重因果共有一百。不離本十波羅蜜行。為一",
    "T36n1741_004:1048c09": "十。總一百一十重因果。總以十波羅蜜為行",
    "T36n1741_004:1048c10": "體。文殊及佛根本智。普賢差別智。以為大體",
    "T36n1741_004:1048c11": "修行。倣之不失其大道。永決疑網。不錯修行。",
    "T36n1741_004:1048c12": "猶如大路善置牌牓。令行者除疑故。此等覺",
    "T36n1741_004:1048c13": "位中。普賢行位。同世人士。不全現異相。以引",
    "T36n1741_004:1048c14": "凡流故。得道之後。常在十方生死。以智幻生",
    "T36n1741_004:1048c15": "其身。任眾生感見不同。恒化利故。住幻住門。",
    "T36n1741_004:1048c16": "無出沒故。以神智妙用。遍周恒無作故。以如",
    "T36n1741_004:1048c17": "響智應物成音。無生住滅故。以如空智日。恒",
    "T36n1741_004:1048c18": "大光明普照十方。無中邊故。以智境界。入十",
    "T36n1741_004:1048c19": "光影身。如天帝網重重影。像無去無來故。一",
    "T36n1741_004:1048c20": "如德生童子有德童女。智悲齊圓。處幻住門。",
    "T36n1741_004:1048c21": "以智幻生十方等眾生量身。教化成就一切",
    "T36n1741_004:1048c22": "眾生。同普賢道。無有休息也。",
    "T36n1741_004:1048c23": "略釋新華嚴經修行次第決疑論卷四之下",
    "T36n1741_004:1048c26": "決疑論後記",
    "T36n1741_004:1048c28": "太原府壽陽方山李長者造論所。昭化院記。",
    "T36n1741_004:1048c29": "元祐戊申七月。商英遊五臺山。中夜於祕魔",
    "T36n1741_004:1049a01": "嵒金色光中。見文殊師利菩薩。慨悟時節。誓",
    "T36n1741_004:1049a02": "窮學佛。退而閱華嚴經義疏。汗漫罔知統類。",
    "T36n1741_004:1049a03": "九月出按壽陽。聞縣東三十五里。有方山昭",
    "T36n1741_004:1049a04": "化院。乃長者造論之所。齋戒往謁焉。至則於",
    "T36n1741_004:1049a05": "破屋之下散帙之間。得華嚴修行決疑論四",
    "T36n1741_004:1049a06": "卷。疾讀數紙。疑情頓釋。因詰主僧曰。聖賢游",
    "T36n1741_004:1049a07": "止之地。奚其破落如此耶。僧曰。長者坐亡於",
    "T36n1741_004:1049a08": "此山久矣。神之所游。緣之所赴。年穀常熟。而",
    "T36n1741_004:1049a09": "物不疵癘。此方之人。乃相與腥羶乎方山之",
    "T36n1741_004:1049a10": "鬼。莫吾長者之敬。院以此貧。吾惟古之使者。",
    "T36n1741_004:1049a11": "毀淫祀或多至數千所。即移縣廢鬼祠。置長",
    "T36n1741_004:1049a12": "者像。為民祈福。十月七日治地基。八日白圓",
    "T36n1741_004:1049a13": "光現於山南。於是父老叩頭悲淚曰。不知長",
    "T36n1741_004:1049a14": "者之福吾土也。請并院新之。施心雲起。不唱",
    "T36n1741_004:1049a15": "而和。主僧伻圓來告。太師曾公子宣聞其事。",
    "T36n1741_004:1049a16": "謂商英曰。子盍發明長者之意而記之。使學",
    "T36n1741_004:1049a17": "華嚴者益生大信。而知所宗。則長者放光。以",
    "T36n1741_004:1049a18": "累子也不虛矣。商英曰。蒙塞何足以知長者。",
    "T36n1741_004:1049a19": "雖然嘗試以管窺之。夫華嚴之為教也。其佛",
    "T36n1741_004:1049a20": "與一乘菩薩之事乎。始終一念也。今昔一時",
    "T36n1741_004:1049a21": "也。因果一佛也。凡聖一性也。十方一剎也。三",
    "T36n1741_004:1049a22": "界一體也。正像末一法也。初中後一際也。當",
    "T36n1741_004:1049a23": "處現前。不涉情解。以十信為入佛之始。以十",
    "T36n1741_004:1049a24": "地為成佛之終。十住十行十回向十地十一",
    "T36n1741_004:1049a25": "地謂之五位。六位具十者。以十波羅蜜為之",
    "T36n1741_004:1049a26": "主也。凡五位之因果各五十。加本位之五因",
    "T36n1741_004:1049a27": "五果。為一百有十。所以成華嚴世界之佛剎",
    "T36n1741_004:1049a28": "善財童子之法門。華嚴世界一百一十而加",
    "T36n1741_004:1049a29": "一何也。一者佛之位。萬法之因也。五位者所",
    "T36n1741_004:1049b01": "標之法也。善財者問法。而行之之人也。五十",
    "T36n1741_004:1049b02": "三勝友者。五十則五位也。三則文殊普賢彌",
    "T36n1741_004:1049b03": "勒也。此經也以毘盧遮那為根本智體。文殊",
    "T36n1741_004:1049b04": "為妙慧。普賢為萬行。方其起信。而入五位也。",
    "T36n1741_004:1049b05": "則慧為體。行為用。及其行圓。而入法界也。則",
    "T36n1741_004:1049b06": "行為體。慧為用。體用互參。理事相徹。則無依",
    "T36n1741_004:1049b07": "無修。而佛果成矣。故歸之於後佛彌勒。十信",
    "T36n1741_004:1049b08": "以色為國者。未離乎色塵也。十住以華為國",
    "T36n1741_004:1049b09": "者。理事開敷也。十行以慧為國者。定慧圓明",
    "T36n1741_004:1049b10": "也。十回向以妙為國者。妙用自在也。種種名",
    "T36n1741_004:1049b11": "號者。智體之異名也。觀其名則知所修之行",
    "T36n1741_004:1049b12": "矣。種種莊嚴者。性行之依果也。觀其果則知",
    "T36n1741_004:1049b13": "所行之因矣。大悲廣濟謂之海。除熱清涼謂",
    "T36n1741_004:1049b14": "之月。普雨法雨謂之雲。包含萬象謂之藏。嚴",
    "T36n1741_004:1049b15": "其上首。謂之寶髻。因果同時。處世不染。謂之",
    "T36n1741_004:1049b16": "蓮華。摧邪見正而不動。謂之幢。悲智中道謂",
    "T36n1741_004:1049b17": "之齋。性願普薰謂之香。無為而成者天也。",
    "T36n1741_004:1049b18": "無方而應者神也。無外而大者王也。飛潛而",
    "T36n1741_004:1049b19": "雨者龍也。處生死海。而不沒者修羅也。搏根",
    "T36n1741_004:1049b20": "熟眾生。而至佛岸者。迦樓羅也。凡乎聖乎。疑",
    "T36n1741_004:1049b21": "而不可知者緊那羅也。胸行匍匐謙恭利物",
    "T36n1741_004:1049b22": "者。摩睺羅伽也。守護伺察者夜叉也。同乎惡",
    "T36n1741_004:1049b23": "趣。而滅其貧苦者。鳩槃荼也。法音娛樂者乾",
    "T36n1741_004:1049b24": "闥婆也。金為堅為剛。為黃為白。輪為圓為滿。",
    "T36n1741_004:1049b25": "頗梨為瑩徹。琉璃為明。淨無垢謂之摩尼。漉",
    "T36n1741_004:1049b26": "沈拯溺謂之網。高顯挺特謂之莖幹。開敷覆",
    "T36n1741_004:1049b27": "蔭謂之華葉。含育利生謂之宮殿。觀照之根。",
    "T36n1741_004:1049b28": "謂之樓閣。無畏謂之師子。超塵謂之臺榭。出",
    "T36n1741_004:1049b29": "俗謂之比丘。入鄽謂之居士長者。同乎外道。",
    "T36n1741_004:1049c01": "謂之仙人婆羅門。慈而無染謂之女。以悲生",
    "T36n1741_004:1049c02": "智謂之母。此華嚴事相。表法之大旨也。至於",
    "T36n1741_004:1049c03": "一字含萬法。而普遍一切。其汪洋浩博。非長",
    "T36n1741_004:1049c04": "者孰能判其教。抉其微乎。長者名通玄。或曰",
    "T36n1741_004:1049c05": "唐宗子。又曰滄州人。莫得而詳。殆文殊普賢",
    "T36n1741_004:1049c06": "之幻有也。以開元七年。隱於方山土龕。造論。",
    "T36n1741_004:1049c07": "十八年三月二十八日卒。壘石葬於山北。至",
    "T36n1741_004:1049c08": "清泰中。村民撥石。得連珠金骨扣之如簧。以",
    "T36n1741_004:1049c09": "天福三年再造石塔。葬於山之東七里。今在",
    "T36n1741_004:1049c10": "孟縣境上。說者以伏虎負經。神龍化泉。晝則",
    "T36n1741_004:1049c11": "天女給侍。夜則齒光代燭。示寂之日。飛走悲",
    "T36n1741_004:1049c12": "鳴。白氣貫天。此皆聖賢之餘事。感應之常理。",
    "T36n1741_004:1049c13": "傳所謂修母致子近之矣。今皆略而不書焉。",
    "T36n1741_004:1049c14": "年月日商英記。"
}