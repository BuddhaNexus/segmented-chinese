{
    "T85n2777_001:0440a12": "淨名經集解關中疏卷上",
    "T85n2777_001:0440a14": "中京資聖寺沙門道液集",
    "T85n2777_001:0440a15": "昔漢明中法教始流於蔥左肇建塔像翻譯",
    "T85n2777_001:0440a16": "尚阻。爰及魏晉創硲宣傳而所出諸經猶詞",
    "T85n2777_001:0440a17": "疎理蹇。蓋習學者未融於大觀。傳譯者闕通",
    "T85n2777_001:0440a18": "於方言。既為大法浸微未可量其得失。自秦",
    "T85n2777_001:0440a19": "弘始三年冬羅什入關。先譯大品智論爰及",
    "T85n2777_001:0440a20": "中觀門百使陶染至理。然後重譯茲經及法",
    "T85n2777_001:0440a21": "華等。所以文切理詣無間然矣。曰者傳習多",
    "T85n2777_001:0440a22": "疎道尚學以膽異端致使大宗蕪蔓真極。而",
    "T85n2777_001:0440a23": "關中先製言約旨深將傳。後進或憚略而難",
    "T85n2777_001:0440a24": "通。蓋時移識昧。豈先賢之闕歟。道液不揆庸",
    "T85n2777_001:0440a25": "淺。輒加裨廣淨名以肇注作本。法華以生疏",
    "T85n2777_001:0440a26": "為憑。然後傍求諸解共通妙旨。雖述而不作",
    "T85n2777_001:0440a27": "終。愧亡羊者哉。于時上元元年歲次困頓永",
    "T85n2777_001:0440a28": "泰初祀。又於長安菩提道場夏再治定庶法",
    "T85n2777_001:0440a29": "鏡轉明惠燈益矣。",
    "T85n2777_001:0440b01": "維摩詰經序釋僧肇作",
    "T85n2777_001:0440b02": "維摩詰不思議經者。蓋是窮微盡化妙絕之",
    "T85n2777_001:0440b03": "稱也。其旨淵玄非言像所測。道越三空非二",
    "T85n2777_001:0440b04": "乘所議。超群數之表絕有心之境。眇莽無為",
    "T85n2777_001:0440b05": "而無不為罔。知所以然而能然者不思議也。",
    "T85n2777_001:0440b06": "何則夫聖智無知而萬品俱照。法身無像而",
    "T85n2777_001:0440b07": "殊形。並應至韻無言。而玄藉彌布冥權無謀",
    "T85n2777_001:0440b08": "而動與事會故。能統濟群方開物成務利現",
    "T85n2777_001:0440b09": "天下於我無為而惑者覩感照因謂之智觀。",
    "T85n2777_001:0440b10": "應形則謂之身覿。玄藉便謂之言。見變動而",
    "T85n2777_001:0440b11": "謂之權。夫道之極者豈可以形言權智而悟",
    "T85n2777_001:0440b12": "其神域哉。然群生長寢非言莫曉。道不孤運",
    "T85n2777_001:0440b13": "弘之由人。是以如來命文殊於異方召維摩",
    "T85n2777_001:0440b14": "詰於地土爰集毘耶共弘斯道。此經所明統",
    "T85n2777_001:0440b15": "萬行則以權智為主。樹德本則以六度為根。",
    "T85n2777_001:0440b16": "濟蒙惑則以慈悲為首。語宗極則以不二為",
    "T85n2777_001:0440b17": "言。凡此眾說皆不思議之本也。至若借座",
    "T85n2777_001:0440b18": "燈王請飯香土手接大千室包乾像不思議之",
    "T85n2777_001:0440b19": "迹也。然幽關難啟聖應不同。非本無以垂迹。",
    "T85n2777_001:0440b20": "非迹無以顯本。本迹雖殊而不思議一也。故",
    "T85n2777_001:0440b21": "命侍者標以為名焉。大秦天王㑺神超世玄",
    "T85n2777_001:0440b22": "心獨悟。弘至治於萬機之上揚道化於千載",
    "T85n2777_001:0440b23": "之下。每尋翫茲典以為栖神之宅。而恨支",
    "T85n2777_001:0440b24": "竺所出理滯於文。常恐玄宗墜於譯人北天",
    "T85n2777_001:0440b25": "之運運通有所在也。以弘始八年歲次鶉火",
    "T85n2777_001:0440b26": "命大將軍常山公。右將軍安城侯與義學",
    "T85n2777_001:0440b27": "沙門千二百人於長安大寺請羅什法師重",
    "T85n2777_001:0440b28": "譯正本。什以高世之量冥心真境既盡環中",
    "T85n2777_001:0440b29": "又善方言。于時手執胡文口自宣譯。道俗虔",
    "T85n2777_001:0440c01": "虔一言三復陶冶精求務存聖意。其文約而",
    "T85n2777_001:0440c02": "詣其旨婉而彰。微遠之言於茲顯。然余以",
    "T85n2777_001:0440c03": "闇短時預聽。次雖思之參玄然麁得文意。輒",
    "T85n2777_001:0440c04": "順所聞為之注解略記誠言述而不作庶。將",
    "T85n2777_001:0440c05": "來君子異世同聞焉。",
    "T85n2777_001:0440c06": "維摩詰所說　叡曰。夫經或以人為名。或以",
    "T85n2777_001:0440c07": "法名者。自非佛所說。多隨人為名。佛之所",
    "T85n2777_001:0440c08": "說非唯一經。故隨所說法以為名。此經總人",
    "T85n2777_001:0440c09": "法二名者。以人為名則明法之所由。以法為",
    "T85n2777_001:0440c10": "名則略經之大體。所以兩存耳　什曰。維摩",
    "T85n2777_001:0440c11": "詰秦言淨名。即五百童子之一人也。從妙樂",
    "T85n2777_001:0440c12": "國來遊此境。所應既周將還本土。欲顯其淳",
    "T85n2777_001:0440c13": "德以澤群生。顯述悟時要必有由。故令同志",
    "T85n2777_001:0440c14": "詣佛而獨不行。獨不行則知其疾也。何以",
    "T85n2777_001:0440c15": "知之。同志五百共遵大道。至於進德修善動",
    "T85n2777_001:0440c16": "靜必俱。今淨國之會業之大者。而不同舉明",
    "T85n2777_001:0440c17": "其有疾。有疾故有問疾之會。問疾之會由淨",
    "T85n2777_001:0440c18": "國之集。淨國之集由淨名方便。然則此經始",
    "T85n2777_001:0440c19": "終所由良有在也。若自說而觀則與聖齊。功",
    "T85n2777_001:0440c20": "推本而尋功由淨名。原其所由故曰維摩詰",
    "T85n2777_001:0440c21": "所說也　肇曰。維摩詰秦言淨名法身大士",
    "T85n2777_001:0440c22": "也。其權道無方隱顯殊迹。釋彼妙喜現此忍",
    "T85n2777_001:0440c23": "土。所以和光塵俗因通道教。常與寶積俱遊",
    "T85n2777_001:0440c24": "為法城之侶。其教緣既畢將返妙喜。故欲顯",
    "T85n2777_001:0440c25": "其神德以弘如來不思議解脫之道。至令寶",
    "T85n2777_001:0440c26": "積獨詣釋迦。因留現疾以生問疾之端。建微",
    "T85n2777_001:0440c27": "言之始。妙唱自彼故稱其說也　生曰。維摩",
    "T85n2777_001:0440c28": "詰者梵音無垢稱也。其晦迹五欲超然無染",
    "T85n2777_001:0440c29": "清名遐布。故致斯號。貴名求實者必重其說。",
    "T85n2777_001:0441a01": "說本表實重之則終得所求。因斯近接有過",
    "T85n2777_001:0441a02": "聖言矣　經　梵云。修多羅此譯云契。謂契",
    "T85n2777_001:0441a03": "理之言當根之教。返迷證實。萬聖同規。亦曰。",
    "T85n2777_001:0441a04": "為常故。肇師云經常也。古今雖殊覺道不改。",
    "T85n2777_001:0441a05": "群邪不能沮。眾聖不能異也。",
    "T85n2777_001:0441a06": "一名不可思議解脫　此約法受名也。下文",
    "T85n2777_001:0441a07": "云。佛為增上慢人說離婬怒癡為解脫。若無",
    "T85n2777_001:0441a08": "增慢者婬怒性。即是解脫此談體也。或就悲",
    "T85n2777_001:0441a09": "願處染不染非道通道。此約用名之。以昔教",
    "T85n2777_001:0441a10": "權引三乘言同解脫。今將返權歸實。故特號",
    "T85n2777_001:0441a11": "不思議也。即大經百句解脫華嚴諸善知識",
    "T85n2777_001:0441a12": "解脫皆同此也　什曰。亦名三昧。亦名神足。",
    "T85n2777_001:0441a13": "或令脩短改度。或巨細相容變化隨意。於法",
    "T85n2777_001:0441a14": "自在解脫於閡故名解脫。能者能然物不知",
    "T85n2777_001:0441a15": "所以故曰不思議。亦云。法身大士念則隨應",
    "T85n2777_001:0441a16": "不入禪定。然後能也。心得自在不為不能所",
    "T85n2777_001:0441a17": "縛故曰解脫也。若直明法空則乖於常習無",
    "T85n2777_001:0441a18": "以取信故。現物隨心變明物無定性。物無定",
    "T85n2777_001:0441a19": "性則其性虛矣。菩薩得其無定故令物隨心",
    "T85n2777_001:0441a20": "轉則不思議。乃空之明證將顯理宗故以為",
    "T85n2777_001:0441a21": "經之標也　肇曰。微遠幽深二乘不能測不",
    "T85n2777_001:0441a22": "思議也。縱任無礙塵累不能拘解脫也。此經",
    "T85n2777_001:0441a23": "自始于淨土。終于法養。其中所明雖殊然其",
    "T85n2777_001:0441a24": "不思議解脫一也。故總以名焉。上以人名經。",
    "T85n2777_001:0441a25": "此以法名經。以法名經所以標牓指歸。以人",
    "T85n2777_001:0441a26": "名經所以因人弘道者也　生曰。無垢之稱",
    "T85n2777_001:0441a27": "或止形跡心不安然。故復言其解脫。更為一",
    "T85n2777_001:0441a28": "名不可思議者。凡有二種。一曰。理空非惑",
    "T85n2777_001:0441a29": "情所圖。二曰。神奇非淺識所量。若體夫空理",
    "T85n2777_001:0441b01": "則脫思議之惑。惑既脫矣則所為難測。維摩",
    "T85n2777_001:0441b02": "詰今動靜背神奇必脫諸惑。脫惑在乎體空。",
    "T85n2777_001:0441b03": "說空是其所體。是以無垢之名信而有徵名。",
    "T85n2777_001:0441b04": "苟有徵其求愈到。到於求者何患不悟乎",
    "T85n2777_001:0441b05": "　叡曰。菩薩無心應物有說。眾生但覩其教莫",
    "T85n2777_001:0441b06": "測所由。故名所說為不思議。雖說而無心故",
    "T85n2777_001:0441b07": "不閡於有。雖無心而能說故不閡於無。空有",
    "T85n2777_001:0441b08": "所不能累故名之為解脫。",
    "T85n2777_001:0441b09": "佛國品第一",
    "T85n2777_001:0441b10": "什曰。經始終由於淨國。故以佛國冠於眾篇",
    "T85n2777_001:0441b11": "也。真應二土會以平等。廣如下文。然十四",
    "T85n2777_001:0441b12": "品經大分三別。初此品半為未信令信故名",
    "T85n2777_001:0441b13": "序分。次十一品半信已令悟故名正宗分。三",
    "T85n2777_001:0441b14": "後二品盡經悟已應傳名流通分。初序分中",
    "T85n2777_001:0441b15": "復有三別。初列時方處等。是集經者引事證",
    "T85n2777_001:0441b16": "信。次合蓋現土。是說經者駭物令信。後稱歎",
    "T85n2777_001:0441b17": "讚揚。是問經者使仰德生信也。初文又六。一",
    "T85n2777_001:0441b18": "信經辭。二傳經旨。三聞經時。四說經者。五",
    "T85n2777_001:0441b19": "聽經處。六聞經眾。",
    "T85n2777_001:0441b20": "如是　此初信經辭也。肇曰。如是信順辭也。",
    "T85n2777_001:0441b21": "夫信則所言之理順。順則師資之道成經無",
    "T85n2777_001:0441b22": "豐約。非信不傳故建言。",
    "T85n2777_001:0441b23": "如是我聞　此二傳經旨也。肇曰。出經者明",
    "T85n2777_001:0441b24": "己親承聖旨無傳聞之謬也。",
    "T85n2777_001:0441b25": "一時　此三聞經時也。眾生信重為感如來",
    "T85n2777_001:0441b26": "悲願為應道交故曰一時。肇曰。法王啟運喜",
    "T85n2777_001:0441b27": "集之時也。",
    "T85n2777_001:0441b28": "佛　此四說經者。梵音云。具言佛馱。此翻為",
    "T85n2777_001:0441b29": "知者。大品云。知諸法實義故。大論云。菩提名",
    "T85n2777_001:0441c01": "智。佛名智者。是即解圓德備言誠物信也。",
    "T85n2777_001:0441c02": "在毘耶離　此下五列聽經處。有通有別。通",
    "T85n2777_001:0441c03": "為遠者知別為近不謬。此初通處。肇曰。毘耶",
    "T85n2777_001:0441c04": "離國名也。秦言廣嚴。其土平廣嚴事因以為",
    "T85n2777_001:0441c05": "名。又云。好稻土之宜也。",
    "T85n2777_001:0441c06": "菴羅樹圓　別處。肇曰。菴羅樹名也。其菓似",
    "T85n2777_001:0441c07": "桃而非。先言奈氏失也。事在他經。園者住處",
    "T85n2777_001:0441c08": "之通稱。梵云僧伽藍摩。此云眾園。言伽藍者",
    "T85n2777_001:0441c09": "略也。",
    "T85n2777_001:0441c10": "與大比丘眾八千人俱　此下六列同聞經眾",
    "T85n2777_001:0441c11": "證非己謬傳眾有三別。初列聲聞。形心俱勝",
    "T85n2777_001:0441c12": "證信最親故先列也。次列菩薩。心同形異證",
    "T85n2777_001:0441c13": "信小疎故次列也。後列天龍。形心俱乖證信",
    "T85n2777_001:0441c14": "最疎故後列也。初列比丘與者共也。大即極",
    "T85n2777_001:0441c15": "果比丘人名眾言和合。肇曰。比丘秦言或名",
    "T85n2777_001:0441c16": "淨乞食。或名破煩惱。或名能持戒。或名能怖",
    "T85n2777_001:0441c17": "魔。天竺一名該此四義。秦無一名以譯之故",
    "T85n2777_001:0441c18": "存其義名焉。",
    "T85n2777_001:0441c19": "菩薩　此下二列菩薩眾。文五。一舉名。二辯",
    "T85n2777_001:0441c20": "數。三歎德。四列名。五總結。此初也。肇曰。菩",
    "T85n2777_001:0441c21": "薩正音云菩提薩埵。菩提佛道也。薩埵秦言",
    "T85n2777_001:0441c22": "大心。眾生有大心入佛道也。謂以大悲智無",
    "T85n2777_001:0441c23": "邊行願為物求道故以名之。什曰。大士凡有",
    "T85n2777_001:0441c24": "三種。一者出家。二者在家。三者他方來。復次",
    "T85n2777_001:0441c25": "一者結業身。二者法身也。此中菩薩多是法",
    "T85n2777_001:0441c26": "身。然應感之形與物同迹。物或齊其所見。而",
    "T85n2777_001:0441c27": "生劣想故舉大數。然後序德也。",
    "T85n2777_001:0441c28": "三萬二千　二辯數也。",
    "T85n2777_001:0441c29": "眾所知識　此下三歎德也。文三。初總歎。次",
    "T85n2777_001:0442a01": "別歎。後結歎。總歎又三。此初歎外化也。聞",
    "T85n2777_001:0442a02": "名欽風為知覩。形飲化為識。肇曰。大士處",
    "T85n2777_001:0442a03": "世猶日月昇天。有目之士誰不知識。",
    "T85n2777_001:0442a04": "大智本行皆悉成就　二自行也。大智歎解",
    "T85n2777_001:0442a05": "本行歎行。肇曰。大智一切種智也。此智以",
    "T85n2777_001:0442a06": "六度六通眾行為本。諸大士已備此本行。",
    "T85n2777_001:0442a07": "諸佛威神之所建立　三結釋也。肇曰。天澤",
    "T85n2777_001:0442a08": "無私。不潤枯木。佛威雖普不立無根。所建",
    "T85n2777_001:0442a09": "立者道根必深乎。叡曰。凡有二種。或以神化",
    "T85n2777_001:0442a10": "所加令其暫悟名為建立。或以妙法啟心化",
    "T85n2777_001:0442a11": "之同已亦名建立。",
    "T85n2777_001:0442a12": "為護法城受持正法　此下二明別歎文三。",
    "T85n2777_001:0442a13": "初約護法歎。次約修行歎。後就近果歎。初文",
    "T85n2777_001:0442a14": "又三。謂護法。護人。結釋。護法復二。此初歎",
    "T85n2777_001:0442a15": "修因也。肇曰。外為護法之城。內有受持之固",
    "T85n2777_001:0442a16": "也。什曰。法城即實相法也。使物無異見故言",
    "T85n2777_001:0442a17": "護也。復次一切經法皆名法城。護持宣布令",
    "T85n2777_001:0442a18": "不壞也。有能持正法亦兼護之也。叡曰。真理",
    "T85n2777_001:0442a19": "為法文字為城。城壍固則內不害。文字存則",
    "T85n2777_001:0442a20": "理不虧也。",
    "T85n2777_001:0442a21": "能師子吼名聞十方　二歎功成也。肇曰。師",
    "T85n2777_001:0442a22": "子吼無畏音也。凡所言說不畏群邪異學。喻",
    "T85n2777_001:0442a23": "師子吼。眾獸下之行滿天下故稱無不普。",
    "T85n2777_001:0442a24": "眾人不請友而安之　此二歎護人。亦二。此",
    "T85n2777_001:0442a25": "先歎心也。肇曰。真友不待請。譬慈母之赴嬰",
    "T85n2777_001:0442a26": "兒也。",
    "T85n2777_001:0442a27": "紹隆三寶能使不絕　二歎功圓也。肇曰　繼",
    "T85n2777_001:0442a28": "佛種則三寶隆。非直顯明三寶。宣通經法之",
    "T85n2777_001:0442a29": "謂也。謂能積善累功自致成佛。成佛則有法。",
    "T85n2777_001:0442b01": "有法則有僧。不絕之功事在來劫。今言不絕",
    "T85n2777_001:0442b02": "則必能也。又於其中間自行化人。人亦化",
    "T85n2777_001:0442b03": "物。物我俱成三寶彌興。眾生無盡故寶亦不",
    "T85n2777_001:0442b04": "絕也。",
    "T85n2777_001:0442b05": "降伏魔怨制諸外道　此三釋歎。肇曰。魔四",
    "T85n2777_001:0442b06": "魔也。外道九十六種外道也。天台云。禪定伏",
    "T85n2777_001:0442b07": "愛得通。以降眾魔智惠破見。發辯以制外道。",
    "T85n2777_001:0442b08": "如問疾品明。",
    "T85n2777_001:0442b09": "悉以清淨　此下二歎修行文。即二別自行",
    "T85n2777_001:0442b10": "化他也。前自行復二。初歎斷德。後歎智德。斷",
    "T85n2777_001:0442b11": "德文三。此初總歎也。",
    "T85n2777_001:0442b12": "永離蓋纏　二別歎也。肇曰。蓋五蓋。纏十纏。",
    "T85n2777_001:0442b13": "亦有無量纏。身口意淨三業悉淨則蓋纏不",
    "T85n2777_001:0442b14": "能累也。五蓋者。一貪欲蓋。二瞋恚蓋。三睡",
    "T85n2777_001:0442b15": "眠蓋。四掉悔蓋。五疑蓋。初二障戒。睡眠障",
    "T85n2777_001:0442b16": "惠。掉悔障定。疑障解脫及知見。十纏者無慚",
    "T85n2777_001:0442b17": "無愧慳疾悔眠掉舉惛沈及忿覆也。叡曰。凡",
    "T85n2777_001:0442b18": "夫止結暫滅還生。二乘難滅證處由存。大士",
    "T85n2777_001:0442b19": "了虛情塵俱寂滅處盡根生無所寄。法身居",
    "T85n2777_001:0442b20": "然不論故云也。",
    "T85n2777_001:0442b21": "心常安住無礙解脫　三結歎也。什曰。不思",
    "T85n2777_001:0442b22": "議解脫即其類也。於物無礙故名也　肇曰。七",
    "T85n2777_001:0442b23": "住所得得此解脫則於諸法通達無閡故心常",
    "T85n2777_001:0442b24": "安住。",
    "T85n2777_001:0442b25": "念定總時辯才不斷　此下二歎智德亦三。",
    "T85n2777_001:0442b26": "此初總歎也。肇曰。念正念。定正定。總持持善",
    "T85n2777_001:0442b27": "不失持惡不生。無所漏。念謂之總持辯才七",
    "T85n2777_001:0442b28": "辯也。大論云。一捷疾辯。二利辯。三無盡辯。",
    "T85n2777_001:0442b29": "四不斷。五隨應辯。六義辯。七世間最上辯。",
    "T85n2777_001:0442c01": "此四。是大士之要用故常不斷。叡曰。念不忘",
    "T85n2777_001:0442c02": "則惠逾增。定不捨則心常一。持善不失則強",
    "T85n2777_001:0442c03": "憶識而惡不生。辯不絕則化無閡備。此四門",
    "T85n2777_001:0442c04": "可以官府萬行故曰也。什曰。菩薩得此四法",
    "T85n2777_001:0442c05": "也。深入堅固經身不失。歷劫逾明故言不斷",
    "T85n2777_001:0442c06": "也。",
    "T85n2777_001:0442c07": "布施持戒忍辱精進禪定智惠及方便力無不",
    "T85n2777_001:0442c08": "具足　二別歎智德。肇曰。具足謂無相行也",
    "T85n2777_001:0442c09": "七住已上心智寂滅以心無為故無德不為。",
    "T85n2777_001:0442c10": "是以施極於施而未甞施。戒極於戒而未甞",
    "T85n2777_001:0442c11": "戒。七德而殊功其相不異。乃名具足。方便者",
    "T85n2777_001:0442c12": "智之別用耳。智以通幽窮微決定。法相無知",
    "T85n2777_001:0442c13": "而無不知謂之智也。雖達法相而能不證。處",
    "T85n2777_001:0442c14": "有不失無。在無不捨有。冥空存德。彼我兩濟",
    "T85n2777_001:0442c15": "故曰方便也。",
    "T85n2777_001:0442c16": "逮無所得不起法忍　三約位結也。肇曰。忍",
    "T85n2777_001:0442c17": "即無生惠也。以能堪受實相故以忍為名。得",
    "T85n2777_001:0442c18": "此忍則於法無取無得。心相永滅。故曰無所",
    "T85n2777_001:0442c19": "得不起法忍也。",
    "T85n2777_001:0442c20": "已能隨順轉不退輪　此下二明化他行文",
    "T85n2777_001:0442c21": "二。初明內具化行。後明行化利物內行。復三。",
    "T85n2777_001:0442c22": "初明說法德。次明無畏德。後明名聞德。初說",
    "T85n2777_001:0442c23": "法文二。此初舉堪能轉不退。轉不退輪。肇",
    "T85n2777_001:0442c24": "曰。無生之道無有得而失者不退也。流演圓",
    "T85n2777_001:0442c25": "通無繫于一人名輪也。諸佛既轉此輪諸大",
    "T85n2777_001:0442c26": "士亦能隨轉也。",
    "T85n2777_001:0442c27": "善解法相知眾生根　二釋堪能隨轉。肇曰。",
    "T85n2777_001:0442c28": "諸法殊相無不解。群生異根無不知也。謂由",
    "T85n2777_001:0442c29": "知病識藥故能隨轉也。",
    "T85n2777_001:0443a01": "蓋諸大眾得無所畏　此下二明蓋眾無畏德",
    "T85n2777_001:0443a02": "文二。此初標也。肇曰。菩薩別有四無所畏。一",
    "T85n2777_001:0443a03": "得聞總持。二知眾生根。三不見能難已使不",
    "T85n2777_001:0443a04": "能答者。四隨問能答善決眾疑。有此四德故",
    "T85n2777_001:0443a05": "能暎蓋大眾。",
    "T85n2777_001:0443a06": "功德智惠以修其心。相好嚴身色像第一。捨",
    "T85n2777_001:0443a07": "諸世間所有飾好　此二釋也。什曰。明備此",
    "T85n2777_001:0443a08": "德所以無畏。肇曰。心以智德為嚴。形以相好",
    "T85n2777_001:0443a09": "為飾。嚴心所以進道。飾形所以靡俗。亦為尊",
    "T85n2777_001:0443a10": "形者示嚴相耳。豈俗飾之在心也。",
    "T85n2777_001:0443a11": "名稱高遠踰於須彌　此下三明具名稱德。",
    "T85n2777_001:0443a12": "是即凡以名壞行。聖以名化物。文二。此初標",
    "T85n2777_001:0443a13": "也。肇曰。名自有高而不遠。遠而不高。前聞十",
    "T85n2777_001:0443a14": "方取其遠。今踰須彌取高。高謂高勝也。",
    "T85n2777_001:0443a15": "深信堅固猶若金剛　二釋名高所以由信固",
    "T85n2777_001:0443a16": "也。肇曰。七住已上無生信不壞也。",
    "T85n2777_001:0443a17": "法寶普照而雨甘露　此下二明正化益物文",
    "T85n2777_001:0443a18": "三。一明生善益。二明破惡益。三明獲果益生",
    "T85n2777_001:0443a19": "善又三。此初標二喻。況說法應根普生物善",
    "T85n2777_001:0443a20": "也。肇曰。法寶光無不照。照癡暝也。澤無不",
    "T85n2777_001:0443a21": "潤。潤生死也。喻海有神寶。能放光除暝。亦因",
    "T85n2777_001:0443a22": "光能雨甘露潤枯槁也。",
    "T85n2777_001:0443a23": "於眾言音微妙第一　二法合也。謂出世善",
    "T85n2777_001:0443a24": "言故稱第一。肇曰。殊類異音既善其言而復",
    "T85n2777_001:0443a25": "超勝。",
    "T85n2777_001:0443a26": "深入緣起斷諸邪見。有無二邊無復餘習",
    "T85n2777_001:0443a27": "　三釋也。凡夫不了緣生故執無因邪因。二乘",
    "T85n2777_001:0443a28": "不了緣滅故滯涅槃。皆非深也。菩薩悟生非",
    "T85n2777_001:0443a29": "生。證滅非滅。使習俱亡故名深入。故經云。無",
    "T85n2777_001:0443b01": "無明亦無無明盡也。肇曰。深入為智深解也。",
    "T85n2777_001:0443b02": "解法從緣起則邪見無由生。有無二見群迷",
    "T85n2777_001:0443b03": "多惑。大士久盡故無餘習。",
    "T85n2777_001:0443b04": "演法無畏猶師子吼。其所講說乃如雷震",
    "T85n2777_001:0443b05": "　此下二明破惡益文二。初舉二喻。二總結。又",
    "T85n2777_001:0443b06": "前喻破見。後喻破愛見。以迷理愛以滯事固",
    "T85n2777_001:0443b07": "其見則眾惑無由喪。縶其愛則善牙莫能發。",
    "T85n2777_001:0443b08": "故什曰。上明一切時無畏。此明說法無畏。上",
    "T85n2777_001:0443b09": "師子吼德音遠振。此明能說實法眾咸敬順",
    "T85n2777_001:0443b10": "猶師子吼威懾群獸也。又肇曰。法音遠震開",
    "T85n2777_001:0443b11": "導萌牙。猶春雷之動百草。",
    "T85n2777_001:0443b12": "無有量已過量　此二結歎。然智依理發。德",
    "T85n2777_001:0443b13": "與智冥理。智無邊德何可量。肇曰。既得法身",
    "T85n2777_001:0443b14": "入無為境。心不可以智求。形不可以像取。故",
    "T85n2777_001:0443b15": "曰。無量六住已下名有量也。",
    "T85n2777_001:0443b16": "集眾法寶如海導師　此下三明獲果益文",
    "T85n2777_001:0443b17": "二。初標導師得寶喻也。六師邪導不獲真果。",
    "T85n2777_001:0443b18": "八正利物必至涅槃故借喻焉。肇曰。導眾生",
    "T85n2777_001:0443b19": "入大乘海。採眾法寶使必獲無難。猶海師善",
    "T85n2777_001:0443b20": "導商人必獲夜光。",
    "T85n2777_001:0443b21": "了達諸法深妙之義。善知眾生往來所趣及",
    "T85n2777_001:0443b22": "心所行　此下二釋能導所以以具權智故",
    "T85n2777_001:0443b23": "也。智達深義能住菩提。權悟眾生往來如幻。",
    "T85n2777_001:0443b24": "所以悲利有情而物不能累大士之德。其在",
    "T85n2777_001:0443b25": "茲焉。故楞伽經云。智不得有無而興大悲心。",
    "T85n2777_001:0443b26": "近無等等佛自在慧十方無畏十八不共　此",
    "T85n2777_001:0443b27": "三明近果歎德也。文三。此初明自證也。肇曰。",
    "T85n2777_001:0443b28": "佛道超絕無與等者。唯佛自等故言無等等。",
    "T85n2777_001:0443b29": "所以辯其等者明一大道理無不極。平若虛",
    "T85n2777_001:0443c01": "空。豈昇降之有也。自在慧者十力四無畏十",
    "T85n2777_001:0443c02": "八不共即其事也。大士雖未全具佛惠且以",
    "T85n2777_001:0443c03": "近矣　關閉一切諸惡趣門。而生五道以現",
    "T85n2777_001:0443c04": "其身　此二明化益文二。初明不生而生。後",
    "T85n2777_001:0443c05": "明應生利物。此初證無相故諸趣自閉不捨",
    "T85n2777_001:0443c06": "大悲而現生五道五道者三趣人天也。肇曰。",
    "T85n2777_001:0443c07": "法身無生而無不生。無生故惡趣門閉無不",
    "T85n2777_001:0443c08": "生。故現生五道。",
    "T85n2777_001:0443c09": "為大醫王善療眾病。應病與藥令得服行",
    "T85n2777_001:0443c10": "　二明所以應生非己業繫。但為利他作醫王",
    "T85n2777_001:0443c11": "耳。肇曰。法藥善療喻醫王也。",
    "T85n2777_001:0443c12": "無量功德皆成就　此三總結歎也。文四。此",
    "T85n2777_001:0443c13": "初句正報滿也。肇曰。無德不備。",
    "T85n2777_001:0443c14": "無量佛土皆嚴淨　二依報滿也。肇曰。群生",
    "T85n2777_001:0443c15": "無量所好不同。故修無量淨土以應彼殊好",
    "T85n2777_001:0443c16": "也。",
    "T85n2777_001:0443c17": "其見聞者無不蒙益　三利物德滿。肇曰。法",
    "T85n2777_001:0443c18": "身無形聲應物故形聲耳。豈有見聞而無益",
    "T85n2777_001:0443c19": "哉。叡曰。法身無身。無身故感而後應。感而",
    "T85n2777_001:0443c20": "後應則無應而不會。故使其見聞者無不蒙",
    "T85n2777_001:0443c21": "益。",
    "T85n2777_001:0443c22": "諸有所作亦不唐捐　四自行德滿。肇曰。功",
    "T85n2777_001:0443c23": "不虛設。叡曰。法身無為。為不由己為不由己",
    "T85n2777_001:0443c24": "則動無非時。動無非時故能諸有所作亦不",
    "T85n2777_001:0443c25": "唐捐。",
    "T85n2777_001:0443c26": "如是一切功德皆悉具足　此三總結也。",
    "T85n2777_001:0443c27": "其名曰等觀菩薩　此下四列名。叡曰。此諸",
    "T85n2777_001:0443c28": "菩薩或以功行為名。亦有因相得稱非唯一",
    "T85n2777_001:0443c29": "途。亦如今人字耳。宜為可望文。消息無定義",
    "T85n2777_001:0444a01": "也。什曰。等觀四等觀眾生也。",
    "T85n2777_001:0444a02": "不等觀菩薩　智惠分別諸法也。",
    "T85n2777_001:0444a03": "等不等觀菩薩　兼此二也。",
    "T85n2777_001:0444a04": "定自在王菩薩　什曰。於諸定中自在。",
    "T85n2777_001:0444a05": "法自在王菩薩　什曰。說法中在。",
    "T85n2777_001:0444a06": "法相菩薩　什曰。功德法相現於身也。",
    "T85n2777_001:0444a07": "光相菩薩　什曰。光明之相現於身也。",
    "T85n2777_001:0444a08": "光嚴菩薩　什曰。光明莊嚴身也。",
    "T85n2777_001:0444a09": "大嚴菩薩　什曰。明其身相大莊嚴也。",
    "T85n2777_001:0444a10": "寶積菩薩　什曰。積聚智惠寶也。",
    "T85n2777_001:0444a11": "辯積菩薩　什曰。積聚四辯也。",
    "T85n2777_001:0444a12": "寶手菩薩　什曰。手中出無量寶也。",
    "T85n2777_001:0444a13": "寶印手菩薩　什曰。印者相也。手有出寶之",
    "T85n2777_001:0444a14": "相。亦云有寶印也。",
    "T85n2777_001:0444a15": "常舉手菩薩　什曰。現已大慈之手撫慰眾",
    "T85n2777_001:0444a16": "生令不恐畏。是以常舉手向人唱言勿怖。",
    "T85n2777_001:0444a17": "常下手菩薩　什曰。現常垂下其手現慈心。",
    "T85n2777_001:0444a18": "屈下無傷物之像。",
    "T85n2777_001:0444a19": "常慘菩薩　什曰。悲念眾生也。",
    "T85n2777_001:0444a20": "喜根菩薩　什曰。喜根喜等也。亦於實相法",
    "T85n2777_001:0444a21": "中生喜及隨喜也。",
    "T85n2777_001:0444a22": "喜王菩薩　什曰。喜有二種。一不淨喜受也。",
    "T85n2777_001:0444a23": "二清淨法喜故言王也。",
    "T85n2777_001:0444a24": "辯音菩薩　什曰。辭辯也。",
    "T85n2777_001:0444a25": "虛空藏菩薩　什曰。實相惠藏如虛空也。",
    "T85n2777_001:0444a26": "執寶炬菩薩　什曰。執惠寶炬除眾冥也。",
    "T85n2777_001:0444a27": "寶勇菩薩　什曰。勇於德寶亦得寶故能勇。",
    "T85n2777_001:0444a28": "寶見菩薩　什曰。以惠寶見諸法。",
    "T85n2777_001:0444a29": "帝網菩薩　什曰。幻術經名帝網也。此大士",
    "T85n2777_001:0444b01": "神變自在猶如幻化。故借帝網以名之。又曰。",
    "T85n2777_001:0444b02": "大士施化如帝王法網也。",
    "T85n2777_001:0444b03": "明網菩薩　什曰。明網自說手有網縵放光",
    "T85n2777_001:0444b04": "明也。",
    "T85n2777_001:0444b05": "無緣觀菩薩　什曰。觀時不取相故無緣亦",
    "T85n2777_001:0444b06": "深入觀莫見其所緣。",
    "T85n2777_001:0444b07": "慧積菩薩　什曰。積聚惠也。",
    "T85n2777_001:0444b08": "寶勝菩薩　什曰。功德寶超於世也。",
    "T85n2777_001:0444b09": "天王菩薩　什曰。一假名天人王名天也。二",
    "T85n2777_001:0444b10": "生天諸天也。三賢聖天大士皆現生也。",
    "T85n2777_001:0444b11": "壞魔菩薩　什曰。行壞魔道。",
    "T85n2777_001:0444b12": "電得菩薩　什曰。因事為名。",
    "T85n2777_001:0444b13": "自在王菩薩　什曰。於諸法自在如王之於",
    "T85n2777_001:0444b14": "人。",
    "T85n2777_001:0444b15": "功德相嚴菩薩　什曰。功德之相莊嚴身也。",
    "T85n2777_001:0444b16": "師子吼菩薩　什曰。以大法音令眾生伏也。",
    "T85n2777_001:0444b17": "雷音菩薩　什曰。所說法能令天人歡喜。群",
    "T85n2777_001:0444b18": "邪振悚猶若雷音聞者喜懼也。",
    "T85n2777_001:0444b19": "山相擊音菩薩　什曰。以大法音消伏剛強",
    "T85n2777_001:0444b20": "音聲振擊若兩山相搏。",
    "T85n2777_001:0444b21": "香象菩薩　什曰。青香象也。身出香風。菩薩",
    "T85n2777_001:0444b22": "身香亦如此也。",
    "T85n2777_001:0444b23": "白香象菩薩　什曰。其香最勝。大士身香亦",
    "T85n2777_001:0444b24": "如是。",
    "T85n2777_001:0444b25": "常精進菩薩　什曰。始終不退。",
    "T85n2777_001:0444b26": "不休息菩薩　什曰。求善不止。",
    "T85n2777_001:0444b27": "妙生菩薩　什曰。生時有妙瑞也。又曰從法",
    "T85n2777_001:0444b28": "化生為妙。",
    "T85n2777_001:0444b29": "華嚴菩薩　什曰。以三昧力現眾花。遍滿虛",
    "T85n2777_001:0444c01": "空大莊嚴也。",
    "T85n2777_001:0444c02": "觀世音菩薩　什曰。世有危難稱名自歸菩",
    "T85n2777_001:0444c03": "薩。觀其音聲即解脫也。亦名觀世念。亦名觀",
    "T85n2777_001:0444c04": "世自在。",
    "T85n2777_001:0444c05": "得大勢菩薩　什曰。有大勢力也。以大神力",
    "T85n2777_001:0444c06": "飛到十方。所至之國六返振動惡趣休息。",
    "T85n2777_001:0444c07": "梵網菩薩　什曰。梵四梵行慈悲喜拾。網言",
    "T85n2777_001:0444c08": "其多。",
    "T85n2777_001:0444c09": "寶杖菩薩　什曰。或物寶。或法寶以為杖。",
    "T85n2777_001:0444c10": "無勝菩薩　功德超勝也。",
    "T85n2777_001:0444c11": "嚴土菩薩　什曰。淨國土。",
    "T85n2777_001:0444c12": "金髻菩薩　什曰。金在髻。",
    "T85n2777_001:0444c13": "珠髻菩薩　什曰。如意寶珠在其髻中。悉見",
    "T85n2777_001:0444c14": "十方世界及眾生行業果報因緣。",
    "T85n2777_001:0444c15": "彌勒菩薩　什曰。姓也。此曰慈氏。阿逸多",
    "T85n2777_001:0444c16": "字也。此云無勝。南天竺婆羅門子也。",
    "T85n2777_001:0444c17": "文殊師利法王子菩薩　什曰。秦言妙德。以",
    "T85n2777_001:0444c18": "法身遊方莫知其所生。又來補佛處故言法",
    "T85n2777_001:0444c19": "王子也。",
    "T85n2777_001:0444c20": "如是等三萬二千人　此五結眾數。肇曰。歎",
    "T85n2777_001:0444c21": "德列名。所存名以證經也。",
    "T85n2777_001:0444c22": "復有萬梵天王尸棄等。從餘四天下來詣佛",
    "T85n2777_001:0444c23": "所而聽法　此下三列雜眾。此梵王眾。肇曰。",
    "T85n2777_001:0444c24": "尸棄梵王名。秦言頂髻。",
    "T85n2777_001:0444c25": "復有萬二千天帝亦從餘四天下來在會坐",
    "T85n2777_001:0444c26": "　此帝釋眾忉利天主也。肇曰。一佛土百億四",
    "T85n2777_001:0444c27": "天下。一四天下各有梵釋。故言餘亦或從他",
    "T85n2777_001:0444c28": "佛土來。",
    "T85n2777_001:0444c29": "并餘大威力諸天　此諸天眾。肇曰。除上梵",
    "T85n2777_001:0445a01": "釋餘大天也。",
    "T85n2777_001:0445a02": "龍　此下八部眾也。肇曰。龍有二種。地龍虛",
    "T85n2777_001:0445a03": "空龍。種有四生也。",
    "T85n2777_001:0445a04": "神　肇曰。神受善惡雜報其形勝。人劣天身",
    "T85n2777_001:0445a05": "輕微難見也。",
    "T85n2777_001:0445a06": "夜叉　肇曰。秦言輕捷有三種。一在地。二在",
    "T85n2777_001:0445a07": "虛空。三天夜叉。居下二天守天城門閤。",
    "T85n2777_001:0445a08": "乾闥婆　此云香蔭。肇曰。天樂神也。居地上",
    "T85n2777_001:0445a09": "寶山中天須樂時。此神體上有異相現。然後",
    "T85n2777_001:0445a10": "上也。",
    "T85n2777_001:0445a11": "阿修羅　肇曰。秦言不飲酒。此神類男醜女",
    "T85n2777_001:0445a12": "端正。有大威力能與天共鬪也。",
    "T85n2777_001:0445a13": "迦樓羅　肇曰。金翅鳥神也。",
    "T85n2777_001:0445a14": "緊那羅　肇曰。秦言人非人。其形似人而頭",
    "T85n2777_001:0445a15": "上有一角。遂稱為人非人。亦天樂神小不如",
    "T85n2777_001:0445a16": "乾闥婆。",
    "T85n2777_001:0445a17": "摩睺羅伽等悉來會坐　肇曰。蟒神也。此八",
    "T85n2777_001:0445a18": "神皆有大神力。能自變形在坐聽法。",
    "T85n2777_001:0445a19": "諸比丘比丘尼　此下四眾也。肇曰。比丘義",
    "T85n2777_001:0445a20": "同上尼女名也。上八千比丘別稱得道者。",
    "T85n2777_001:0445a21": "優婆塞　肇曰。義名信士。又曰。五戒為近事",
    "T85n2777_001:0445a22": "男。八戒為近住男。",
    "T85n2777_001:0445a23": "優婆夷俱來會坐　夷者女也。准上可知。",
    "T85n2777_001:0445a24": "彼時佛與無量百千之眾恭敬圍繞而為說",
    "T85n2777_001:0445a25": "法　此二明佛現神變駭物令信投人夜光勘",
    "T85n2777_001:0445a26": "不按劍。況乎深妙。未信而傳。凡物易以相從。",
    "T85n2777_001:0445a27": "難以理悟。故神化無方使受行也。文有二別。",
    "T85n2777_001:0445a28": "初明佛現勝身後明寶積獻蓋前文三法喻合",
    "T85n2777_001:0445a29": "也。此即初現勝身也。昔說小乘法微而相劣。",
    "T85n2777_001:0445b01": "今將說大乘法勝而相勝。法華云。著弊垢衣",
    "T85n2777_001:0445b02": "執除糞器。此表昔說小乘現劣相也。又云。於",
    "T85n2777_001:0445b03": "其門內踞師子床羅列寶物。此表說大乘現",
    "T85n2777_001:0445b04": "勝相也。故下偈文目淨修廣等歎勝相說法。",
    "T85n2777_001:0445b05": "不有不無等歎勝法。始在佛樹等歎劣相。三",
    "T85n2777_001:0445b06": "轉法輪等歎權法也。",
    "T85n2777_001:0445b07": "譬如須彌山王顯于大海。安處眾寶師子之",
    "T85n2777_001:0445b08": "座。蔽於一切諸來大眾　須彌山等喻也。安",
    "T85n2777_001:0445b09": "處眾寶等合也。肇曰。須彌秦言妙高山。處大",
    "T85n2777_001:0445b10": "海之中水上方三百三十六萬里。如來處四",
    "T85n2777_001:0445b11": "部之中威相超絕。光蔽大眾猶金山之顯溟",
    "T85n2777_001:0445b12": "海也。",
    "T85n2777_001:0445b13": "爾時毘耶離城有長者子。名曰寶積。與五百",
    "T85n2777_001:0445b14": "長者子俱。持七寶蓋來詣佛所。頭面禮足。各",
    "T85n2777_001:0445b15": "以其蓋共供養佛　此二明獻蓋現瑞表說淨",
    "T85n2777_001:0445b16": "土之相也。文三。初獻蓋。次合蓋。後歸信。此",
    "T85n2777_001:0445b17": "初獻蓋。表大慈蔭物。淨土化生即大慈之事",
    "T85n2777_001:0445b18": "也。肇曰。寶積亦法身大士也。常與淨名俱",
    "T85n2777_001:0445b19": "詣如來共弘道教。而今獨與里人詣佛者。將",
    "T85n2777_001:0445b20": "生問疾之由啟茲典之門也。",
    "T85n2777_001:0445b21": "佛之威神令諸寶蓋合成一蓋。遍覆三千大",
    "T85n2777_001:0445b22": "千世界　此二合蓋文二。初合蓋。表內慈無",
    "T85n2777_001:0445b23": "緣絕於彼我二。外現淨土表應物差別淨穢",
    "T85n2777_001:0445b24": "不同。此初也。彼我未亡寶積等蓋殊而慈局",
    "T85n2777_001:0445b25": "執。亡性一諸佛所以蓋合而慈覆三千。什曰。",
    "T85n2777_001:0445b26": "現此神變其旨有二。一者現神變無量顯智",
    "T85n2777_001:0445b27": "慧必深。二者寶積獻其所珍必獲可珍之果。",
    "T85n2777_001:0445b28": "來世所成必若此之妙明因小而果大。",
    "T85n2777_001:0445b29": "而此世界廣長之相悉於中現。又此三千大",
    "T85n2777_001:0445c01": "千世界．諸須彌山．雪山．目真隣陀山摩訶",
    "T85n2777_001:0445c02": "目真隣陀山香山寶山金山黑山鐵圍山大鐵",
    "T85n2777_001:0445c03": "圍山．大海江河川流泉原及日月星晨天宮",
    "T85n2777_001:0445c04": "龍宮諸尊神宮悉現於寶蓋中　二外現差別。",
    "T85n2777_001:0445c05": "前合蓋既表法身平等慈覆不殊。此差別者",
    "T85n2777_001:0445c06": "亦表應身隨緣國土不一文二。初現此界。二",
    "T85n2777_001:0445c07": "現十方。此中文三。初十山表陸居眾生住處。",
    "T85n2777_001:0445c08": "二大海表水族居處。三日月等表空居住處。",
    "T85n2777_001:0445c09": "然此三類等以慈覆故俱現蓋中。肇曰。蓋亦",
    "T85n2777_001:0445c10": "不廣而彌。八極土亦不狹而現蓋中。",
    "T85n2777_001:0445c11": "又十方諸佛諸佛說法亦現於寶蓋中　二現",
    "T85n2777_001:0445c12": "十方。吳本云。十方諸佛佛國嚴淨及十方佛",
    "T85n2777_001:0445c13": "所在說法皆現寶蓋中。此即現相明宗旨可",
    "T85n2777_001:0445c14": "見矣。肇曰。將顯佛土殊好不同。故通現十方",
    "T85n2777_001:0445c15": "也。諸長者子皆久發道心而未修淨土。欲悅",
    "T85n2777_001:0445c16": "其來供之情啟淨土之志。故因其蓋而現焉。",
    "T85n2777_001:0445c17": "爾時一切大眾覩佛神力歎未曾有。合掌禮",
    "T85n2777_001:0445c18": "佛瞻仰尊顏目不暫捨　此三覩瑞三業歸信",
    "T85n2777_001:0445c19": "也。什曰。信樂發中現相於外也。",
    "T85n2777_001:0445c20": "長者子寶積。即於佛前以偈頌曰　此下三",
    "T85n2777_001:0445c21": "明問經者。稱揚佛德使物歸信為啟問之由。",
    "T85n2777_001:0445c22": "肇曰。形敬不足。以寫心故復讚之詠之。三十",
    "T85n2777_001:0445c23": "六行偈。述歎文四。初歎大乘勝應。二歎小乘",
    "T85n2777_001:0445c24": "劣應。三歎現瑞表發。四歎佛三密功德。前文",
    "T85n2777_001:0445c25": "又三。初兩行總歎內德。二兩行明神通。三五",
    "T85n2777_001:0445c26": "行歎說法。此初也。",
    "T85n2777_001:0445c27": "目淨修廣如青蓮　此初四句此句歎形。肇",
    "T85n2777_001:0445c28": "曰。五情百體目最為長瞻顏而作故先歎目",
    "T85n2777_001:0445c29": "也。天竺有青蓮花。其葉修而廣。青白分明。有",
    "T85n2777_001:0446a01": "大人目相故以為喻也。",
    "T85n2777_001:0446a02": "心淨已度諸禪定　此句歎心。肇曰。形長者。",
    "T85n2777_001:0446a03": "目主德者。心歎目則攝眾相。歎心則攝萬德。",
    "T85n2777_001:0446a04": "故作者標二為頌首。禪定之海深廣無際。自",
    "T85n2777_001:0446a05": "非如來清淨真心無能度者。",
    "T85n2777_001:0446a06": "久積淨業稱無量　此句歎因。肇曰。於無數",
    "T85n2777_001:0446a07": "劫積三淨業故名稱無量。",
    "T85n2777_001:0446a08": "導眾以寂故稽首　此句歎果。言與眾同遊",
    "T85n2777_001:0446a09": "八正至寂滅涅槃。故敬禮也。肇曰。寂謂無為",
    "T85n2777_001:0446a10": "寂滅之道也。",
    "T85n2777_001:0446a11": "既見大聖以神變普現十方無量土。其中諸",
    "T85n2777_001:0446a12": "佛演說法。於是一切悉見聞　此二歎神通",
    "T85n2777_001:0446a13": "也。以見蓋中國土淨穢不同。為下致問之由",
    "T85n2777_001:0446a14": "也。肇曰。既見合蓋之神變已不可測。方於中",
    "T85n2777_001:0446a15": "現十方國土及諸佛演法。於是忍界一切眾",
    "T85n2777_001:0446a16": "會悉遙見聞為希有也。",
    "T85n2777_001:0446a17": "法王法力超群生。常以法財施一切　此三",
    "T85n2777_001:0446a18": "歎說法文三。此初標法施也。肇曰。俗王以俗",
    "T85n2777_001:0446a19": "力勝民故能澤。及一國法王以法力超眾故",
    "T85n2777_001:0446a20": "能導濟無疆也。",
    "T85n2777_001:0446a21": "能善分別諸法相。於第一義而不動　此二",
    "T85n2777_001:0446a22": "兩行歎法王義。肇曰。第一義為諸法一相義。",
    "T85n2777_001:0446a23": "雖分別殊相而不乖一相。此美法王莫易之",
    "T85n2777_001:0446a24": "道動為乖矣。",
    "T85n2777_001:0446a25": "已於諸法得自在。是故稽首此法王　肇曰。",
    "T85n2777_001:0446a26": "世王自在於民。法王自在於法。法無定相。隨",
    "T85n2777_001:0446a27": "應而辯為好。異者辯異而不乖同為好。同者",
    "T85n2777_001:0446a28": "辯同而不乖異。同異殊辯而俱適法相故得",
    "T85n2777_001:0446a29": "自在。",
    "T85n2777_001:0446b01": "說法不有亦不無　此三釋歎所說大乘二空",
    "T85n2777_001:0446b02": "法也。此初明因緣有故即有非有為法空也。",
    "T85n2777_001:0446b03": "不同小乘捨有證空。此即不亡於空故名法",
    "T85n2777_001:0446b04": "執也。肇曰。欲言其有有不自生。欲言其無緣",
    "T85n2777_001:0446b05": "會則形。會形非謂無。非自非謂有。具有有故",
    "T85n2777_001:0446b06": "有無。無有何有無。有無故有有。無無何有有。",
    "T85n2777_001:0446b07": "然則自有則不有。自無則不無。此法王之正",
    "T85n2777_001:0446b08": "說也。",
    "T85n2777_001:0446b09": "以因緣故諸法生　此句釋也。肇曰。有亦不",
    "T85n2777_001:0446b10": "由緣。無亦不由緣。以法非有無故由因緣生。",
    "T85n2777_001:0446b11": "論曰。法從緣故不有。緣起故不無也。",
    "T85n2777_001:0446b12": "無我無造無受者　此下偈明我本不有。即",
    "T85n2777_001:0446b13": "無無我入不二門。不同二乘捨我住無我也。",
    "T85n2777_001:0446b14": "又我造受三計我之別名。此明由業遷形。豈",
    "T85n2777_001:0446b15": "有常我主其異形哉。肇曰。諸法皆從緣生",
    "T85n2777_001:0446b16": "耳。無別有真宰主之者故無我也。夫以有我",
    "T85n2777_001:0446b17": "故能造善惡受禍福法。既無我故無造無受",
    "T85n2777_001:0446b18": "者。",
    "T85n2777_001:0446b19": "善惡之業亦不亡　此句釋也。肇曰。若無造",
    "T85n2777_001:0446b20": "無受者則不應有為。善獲福而為惡致殃。然",
    "T85n2777_001:0446b21": "眾生心識相傳美惡。由起報應之道連鎖相",
    "T85n2777_001:0446b22": "襲其猶聲和響順形直影端。此自然之理。無",
    "T85n2777_001:0446b23": "差毫分。復何假常我而主之哉。",
    "T85n2777_001:0446b24": "始在佛樹力降魔得甘露滅覺道成　此二八",
    "T85n2777_001:0446b25": "偈歎昔說小乘權現劣身益物也。文四。初兩",
    "T85n2777_001:0446b26": "行明得道。二兩行明轉法輪。三兩行明得益。",
    "T85n2777_001:0446b27": "四兩行怨親平等。此初光明降魔證滅。謂如",
    "T85n2777_001:0446b28": "來應跡王宮割愛踰城歷試邪道。捨邪坐樹。",
    "T85n2777_001:0446b29": "誓取菩提。魔宮振動先權色貪。次伏怨敵。外",
    "T85n2777_001:0446c01": "魔既散方證涅槃。甘露擇滅。結習內魔於茲",
    "T85n2777_001:0446c02": "永盡。佛樹者菩提也。始言初也。",
    "T85n2777_001:0446c03": "已無心意無受行。而悉摧伏諸外道　此釋",
    "T85n2777_001:0446c04": "伏外也。一解云。昔六行修禪及苦行等。菩薩",
    "T85n2777_001:0446c05": "無心受彼邪法。但為示同調伏耳。又肇曰。心",
    "T85n2777_001:0446c06": "者何也。染有以生。受者何也。苦樂是行至人",
    "T85n2777_001:0446c07": "冥真體寂虛空。其懷雖萬法普照而心未嘗",
    "T85n2777_001:0446c08": "有苦樂。是經而不為受物。我永寂。豈心受之",
    "T85n2777_001:0446c09": "可得。此無心伏於物而物無不伏。受者受著",
    "T85n2777_001:0446c10": "也。",
    "T85n2777_001:0446c11": "三轉法輪於大千。其輪本來常清淨　此二",
    "T85n2777_001:0446c12": "明詣鹿野苑轉法輪也。道成即化物故。次說",
    "T85n2777_001:0446c13": "法文二。此先明轉法也。三轉者示相轉勸修",
    "T85n2777_001:0446c14": "轉引證轉也。謂初示四諦法相也。次勸修行",
    "T85n2777_001:0446c15": "此四諦也。復言我已獲證令信受也。大千者",
    "T85n2777_001:0446c16": "佛一化境也。肇曰。法輪常淨猶虛空也。雖復",
    "T85n2777_001:0446c17": "古今不同時移俗易聖。聖相傳其道不改。",
    "T85n2777_001:0446c18": "天人得道此為證。三寶於是現世間　此二",
    "T85n2777_001:0446c19": "明功成。肇曰。初轉法輪時俱輪等五人。八萬",
    "T85n2777_001:0446c20": "諸天得道。此常清淨之明證覺道。既成佛寶",
    "T85n2777_001:0446c21": "法輪。既轉法寶五人出家得道。僧寶於是言",
    "T85n2777_001:0446c22": "其始也。五人者憍陳如摩訶男阿濕卑婆提",
    "T85n2777_001:0446c23": "婆敷也。",
    "T85n2777_001:0446c24": "以斯妙法濟群生。一受不退常寂然。度老病",
    "T85n2777_001:0446c25": "死大醫王。當禮法海德無邊　此三明得益。",
    "T85n2777_001:0446c26": "明斷見修惑得涅槃益也。肇曰。九十六種道",
    "T85n2777_001:0446c27": "上者。亦能斷結生無色界天。但其道不真要",
    "T85n2777_001:0446c28": "還墜三途。佛以四諦妙法濟三乘。眾生無有。",
    "T85n2777_001:0446c29": "既受還墜生死者。故曰。一受不退。永畢無",
    "T85n2777_001:0447a01": "為故常寂然也。又生老病死患之重者。濟以",
    "T85n2777_001:0447a02": "法藥故為醫王之長也。此則法輪淵曠難測。",
    "T85n2777_001:0447a03": "法海流潤無涯德無邊也。",
    "T85n2777_001:0447a04": "毀譽不動如須彌　此四歎平等文三。此初",
    "T85n2777_001:0447a05": "八風不動也。肇曰。利衰毀譽稱譏苦樂八法",
    "T85n2777_001:0447a06": "之風不動如來猶四風之吹須彌也。",
    "T85n2777_001:0447a07": "於善不善等以慈　此二違順不動。肇曰。截",
    "T85n2777_001:0447a08": "手不慼捧足不忻。善惡自彼慈覆不二。又順",
    "T85n2777_001:0447a09": "法違法及不違順心平等也。",
    "T85n2777_001:0447a10": "心行平等如虛空。孰聞人寶不敬承　三結",
    "T85n2777_001:0447a11": "釋也。肇曰。在天為天寶。在人為人寶。寶於",
    "T85n2777_001:0447a12": "人天者豈天人之所能故物莫不敬承也。",
    "T85n2777_001:0447a13": "今奉世尊此微蓋。於中現我三千界。諸天龍",
    "T85n2777_001:0447a14": "神所居宮。乾闥婆等及夜叉。悉見世間諸所",
    "T85n2777_001:0447a15": "有。十力哀現是化變。眾覩希有皆歎佛。今我",
    "T85n2777_001:0447a16": "稽首三界尊　此下四行頌上獻蓋等三奉微",
    "T85n2777_001:0447a17": "蓋等獻蓋也。於中現等合蓋也。眾覩等眾歎",
    "T85n2777_001:0447a18": "也　肇曰。微微小也。所奉至微所見至廣。此",
    "T85n2777_001:0447a19": "是如來哀愍之所現。十力者是如來別稱耳。",
    "T85n2777_001:0447a20": "大聖法王眾所歸。淨心觀佛靡不欣。各見世",
    "T85n2777_001:0447a21": "尊在其前斯。則神力不共法　此下第四歎",
    "T85n2777_001:0447a22": "佛三密利物功德。此初身密也。法王慈惠眾",
    "T85n2777_001:0447a23": "庶懷歸淨信有殊佛亦隨應。肇曰。法身圓應",
    "T85n2777_001:0447a24": "猶一月昇天影現百水。不與二乘共也。",
    "T85n2777_001:0447a25": "佛以一音演說法。眾生隨類各得解。皆謂世",
    "T85n2777_001:0447a26": "尊同其語。斯則神力不共法　此下六行歎",
    "T85n2777_001:0447a27": "口密四辯。此初二行法詞二辯也。隨類各解",
    "T85n2777_001:0447a28": "諸法名字不同。此法辯也。皆謂世尊同其言",
    "T85n2777_001:0447a29": "音此詞辯也。佛得一切眾生語。言陀羅尼。無",
    "T85n2777_001:0447b01": "言之言不與二乘共也。",
    "T85n2777_001:0447b02": "佛以一音演說法。眾生各各隨所解。普得受",
    "T85n2777_001:0447b03": "行獲其利。斯則神力不共法　此兩行歎義",
    "T85n2777_001:0447b04": "辯也。凡夫示以因果善惡之義。二乘示以無",
    "T85n2777_001:0447b05": "常寂滅等義。大乘示以不生不滅實相之義。",
    "T85n2777_001:0447b06": "肇曰。好施者聞施。好戒者聞戒。各異受異行。",
    "T85n2777_001:0447b07": "獲其異利。或人天樂異。或二乘涅槃。或究竟",
    "T85n2777_001:0447b08": "菩提一雨所潤三草不同。豈二乘共也。",
    "T85n2777_001:0447b09": "佛以一音演說法。或有恐畏或歡喜。或生厭",
    "T85n2777_001:0447b10": "離或斷疑。斯則神力不共法　此二行樂說",
    "T85n2777_001:0447b11": "辯也。肇曰。眾生聞苦報則恐畏。聞妙果則歡",
    "T85n2777_001:0447b12": "喜。聞不淨則厭離。聞法法相則斷疑。不知",
    "T85n2777_001:0447b13": "一音何演而令歡畏異生。此豈二乘所能共",
    "T85n2777_001:0447b14": "也。",
    "T85n2777_001:0447b15": "稽首十力大精進。稽首已得無所畏。稽首住",
    "T85n2777_001:0447b16": "於不共法。稽首一切大道師　此下七行歎",
    "T85n2777_001:0447b17": "心密文三。初兩行歎智德。此兩行明斷德。",
    "T85n2777_001:0447b18": "後三行明恩德也。智與理冥相如心寂不可",
    "T85n2777_001:0447b19": "以慮知。辯不可以名數定言。十力無畏等者。",
    "T85n2777_001:0447b20": "蓋示物方便耳。智不可屈力也。不懼外難無",
    "T85n2777_001:0447b21": "畏也。二乘所無不共也。名數如別。",
    "T85n2777_001:0447b22": "稽首能斷眾結縛。稽首已到於彼岸　此下",
    "T85n2777_001:0447b23": "斷歎德也。二乘自斷。大聖兼度。此初自斷",
    "T85n2777_001:0447b24": "結縛。結謂九結。愛恚慢無明疑此五鈍使。見",
    "T85n2777_001:0447b25": "結身邊邪三見也。取結戒取見也。此二結五",
    "T85n2777_001:0447b26": "利使也。慳結嫉結十纏中二纏也。縛者四縛",
    "T85n2777_001:0447b27": "貪欲縛瞋恚縛戒取縛見取縛。亦云。貪瞋癡",
    "T85n2777_001:0447b28": "三縛。又一念取相頓迷真理萬惑從起皆名",
    "T85n2777_001:0447b29": "結縛。即一切煩惱皆名為結。皆名為縛也。",
    "T85n2777_001:0447c01": "稽首能度諸世間。稽首永離生死道　此明",
    "T85n2777_001:0447c02": "自度結。即能度諸世間離生死也。",
    "T85n2777_001:0447c03": "悉知眾生來去相。善於諸法得解脫　此下",
    "T85n2777_001:0447c04": "三明無緣悲化即恩德也。此行知生去來於",
    "T85n2777_001:0447c05": "法無著。肇曰。眾生行往來於六趣心馳騁。於",
    "T85n2777_001:0447c06": "是非悉知之也。又我染諸法故諸法縛我。我",
    "T85n2777_001:0447c07": "心無染則萬縛斯解。",
    "T85n2777_001:0447c08": "不著世間如蓮花。常善入於空寂行　此行",
    "T85n2777_001:0447c09": "知世如幻而大悲不捨。肇曰。出入自在而不",
    "T85n2777_001:0447c10": "乖寂故常善入也。",
    "T85n2777_001:0447c11": "達諸法相無罣礙。稽首如空無所依　此行",
    "T85n2777_001:0447c12": "明解諸法而不取著。肇曰。萬法幽深誰識其",
    "T85n2777_001:0447c13": "族。唯佛無閡故獨稱達而聖心無寄猶空無",
    "T85n2777_001:0447c14": "依。",
    "T85n2777_001:0447c15": "爾時長者子寶積。說此偈已白佛言。世尊是",
    "T85n2777_001:0447c16": "五百長者子。皆已發心阿耨多羅三藐三菩",
    "T85n2777_001:0447c17": "提心　此下明正宗。前序分既合蓋駭心讚",
    "T85n2777_001:0447c18": "揚信發故。此當根啟悟證果獲益文三。初佛",
    "T85n2777_001:0447c19": "國半品法王命宗。二方便下九品大士助佛",
    "T85n2777_001:0447c20": "揚化。三菩薩行見阿閦二品宣揚事訖還歸",
    "T85n2777_001:0447c21": "印定。如王宣正令大臣行事事訖朝尊之類",
    "T85n2777_001:0447c22": "也。初文二。初寶積請說。二如來酬答。初請文",
    "T85n2777_001:0447c23": "二。初明發心即堪聞法之根也。肇曰。阿耨多",
    "T85n2777_001:0447c24": "羅秦言無上三藐三菩提。秦言正遍知。道莫",
    "T85n2777_001:0447c25": "之大無上也。其道真正無法不知正遍知也。",
    "T85n2777_001:0447c26": "願聞得佛國土清淨　此請問文二。先問果。",
    "T85n2777_001:0447c27": "後問因。此初也。佛昔說小乘以丈六一身為",
    "T85n2777_001:0447c28": "真身。亦丘陵一國為真土。今將返小歸大故。",
    "T85n2777_001:0447c29": "於諸方等經明佛身應物無量。悟丈六之非",
    "T85n2777_001:0448a01": "真。於此經合蓋見諸佛國殊。亦了丘陵之非",
    "T85n2777_001:0448a02": "實。故因現蓋有此問焉。又眾生業異身殊處",
    "T85n2777_001:0448a03": "別。諸佛道一身土合同現蓋。既國土有殊故",
    "T85n2777_001:0448a04": "願聞其所以。肇曰。諸長者子久發無上心而",
    "T85n2777_001:0448a05": "未修淨土。所以寶積俱詣如來現蓋。皆啟其",
    "T85n2777_001:0448a06": "萠也。既於蓋中見諸佛淨土殊好不同志在",
    "T85n2777_001:0448a07": "崇習。故願聞佛所得殊好之事也。",
    "T85n2777_001:0448a08": "唯願世尊。說諸菩薩淨土之行　此二問因。",
    "T85n2777_001:0448a09": "肇曰。土之所以淨。豈校飾之所能淨之。必由",
    "T85n2777_001:0448a10": "行故請說行。凡行必在學地故。菩薩此問乃",
    "T85n2777_001:0448a11": "是如來現蓋之微旨寶積得詣之本意也。",
    "T85n2777_001:0448a12": "佛言善哉寶積。乃能為諸菩薩問於如來淨",
    "T85n2777_001:0448a13": "土之行　此下二如來酬答文四。此初佛讚",
    "T85n2777_001:0448a14": "也。",
    "T85n2777_001:0448a15": "諦聽諦聽善思念之當為汝說　此二明誡許",
    "T85n2777_001:0448a16": "也。諦聽者聞惠也。善思者思惠也。念之者修",
    "T85n2777_001:0448a17": "惠也。",
    "T85n2777_001:0448a18": "於是寶積及五百長者子受教而聽　三受教",
    "T85n2777_001:0448a19": "也。",
    "T85n2777_001:0448a20": "佛言。寶積眾生之類是菩薩佛土　此四明",
    "T85n2777_001:0448a21": "如來答文四。初答二問。二身子疑問。三指按",
    "T85n2777_001:0448a22": "現淨。四時眾得益。答二問中佛先答果。有法",
    "T85n2777_001:0448a23": "喻合法中又三標釋結也。此初標章總答不。",
    "T85n2777_001:0448a24": "經云。雖知諸佛國土永寂如空。而現種種清",
    "T85n2777_001:0448a25": "淨佛土。又云。諸佛如來功德平等為教化眾",
    "T85n2777_001:0448a26": "生故現佛土不同。明鏡無像即以所照面為",
    "T85n2777_001:0448a27": "像。亦法身無處即以化眾生處為國土。是以",
    "T85n2777_001:0448a28": "所化眾生之類。是如來應物之國土。肇曰。夫",
    "T85n2777_001:0448a29": "至人空洞無像。應物故形。形無常體。況國土",
    "T85n2777_001:0448b01": "之有恒。以群生萬端業行不同。殊化異被。至",
    "T85n2777_001:0448b02": "令報應不一。是以淨者應之以寶王。穢者應",
    "T85n2777_001:0448b03": "之以石沙。美惡自彼於我無定。無定之土乃",
    "T85n2777_001:0448b04": "曰真土。然則土之淨穢繫于眾生。故曰。眾",
    "T85n2777_001:0448b05": "生之類是菩薩佛土。惑謂土之淨穢繫于眾",
    "T85n2777_001:0448b06": "生者則是眾生報應之土非如來土。此蓋未",
    "T85n2777_001:0448b07": "喻報應之殊方耳。嘗試言之。夫如來所修淨",
    "T85n2777_001:0448b08": "土以無方為體。故令雜行眾生同視異見。異",
    "T85n2777_001:0448b09": "見故淨穢所以生。無方故真土所以形。若夫",
    "T85n2777_001:0448b10": "取其淨穢眾生之報也。本其無方佛土之真",
    "T85n2777_001:0448b11": "也。豈曰殊域異處凡聖兩土然後辯其淨穢",
    "T85n2777_001:0448b12": "哉。",
    "T85n2777_001:0448b13": "所以者何。菩薩隨所化眾生而取佛土　此",
    "T85n2777_001:0448b14": "二明列釋四句文四。此初明佛國寬狹不同",
    "T85n2777_001:0448b15": "所以。肇曰。此下釋所以眾生即佛土也。佛土",
    "T85n2777_001:0448b16": "者即眾生之影響耳。夫形修影長形短影促。",
    "T85n2777_001:0448b17": "日月使之然乎。形自然耳。故隨所化眾生之",
    "T85n2777_001:0448b18": "多少而取佛土之寬狹也。是以佛土或以四",
    "T85n2777_001:0448b19": "天下。或以三千。或以恒沙為一國也。",
    "T85n2777_001:0448b20": "隨所調伏眾生而取佛土　此二明佛土淨穢",
    "T85n2777_001:0448b21": "不同。肇曰。隨所調伏眾生之深淺而取佛土",
    "T85n2777_001:0448b22": "之好醜。",
    "T85n2777_001:0448b23": "隨諸眾生應以何國入佛智慧而取佛土　此",
    "T85n2777_001:0448b24": "三明聞法入惠之差別。如香積根熟而淳說",
    "T85n2777_001:0448b25": "大乘。娑婆根鈍乃先三後一之類也。肇曰。眾",
    "T85n2777_001:0448b26": "生自有見淨好慕。而進修者亦有見穢惡厭。",
    "T85n2777_001:0448b27": "而進修者所好殊方而言之耳。所因雖異然",
    "T85n2777_001:0448b28": "其入佛惠一也。",
    "T85n2777_001:0448b29": "隨諸眾生應以何國起菩薩根而取佛土　此",
    "T85n2777_001:0448c01": "下四明起根不同。如香為佛事即於鼻起菩",
    "T85n2777_001:0448c02": "薩根。聲為佛事即於耳起根之類也。起根謂",
    "T85n2777_001:0448c03": "信等諸善根即是發菩提心也。又云。或有忻",
    "T85n2777_001:0448c04": "淨起根厭穢起根如前。",
    "T85n2777_001:0448c05": "所以者何。菩薩取於淨國。皆為饒益諸眾生",
    "T85n2777_001:0448c06": "故　此三結釋所以也。肇曰。法身無定何國",
    "T85n2777_001:0448c07": "之有美惡。斯外何淨可取。取淨國者皆為彼",
    "T85n2777_001:0448c08": "耳。故隨其所應而取焉。",
    "T85n2777_001:0448c09": "譬如有人欲於空地造立宮室隨意無閡　此",
    "T85n2777_001:0448c10": "二喻文二。此初喻菩薩因化眾生故有淨土。",
    "T85n2777_001:0448c11": "肇曰。淨土必因眾生。譬立室必因地。無地無",
    "T85n2777_001:0448c12": "眾生室土無以成。",
    "T85n2777_001:0448c13": "若於虛空終不能成　此喻二乘不化眾生故",
    "T85n2777_001:0448c14": "無淨土也。肇曰。二乘澄神虛無不因眾生故",
    "T85n2777_001:0448c15": "無淨土也。",
    "T85n2777_001:0448c16": "菩薩如是為成就眾生故願取佛國。願取佛",
    "T85n2777_001:0448c17": "國者非於空也　此三合文可見。",
    "T85n2777_001:0448c18": "寶積當知。直心是菩薩淨土　此二答行因",
    "T85n2777_001:0448c19": "也。文二。前橫約一十七行明行淨不同致果",
    "T85n2777_001:0448c20": "各異。後竪約一十三位明行。既從麁階妙國",
    "T85n2777_001:0448c21": "土亦漸微轉淨。此初也。理實萬行遍是淨因。",
    "T85n2777_001:0448c22": "文列十七行者略標宗旨耳。又此諸行皆上",
    "T85n2777_001:0448c23": "半明行因。菩薩成佛等皆舉果釋因。復次自",
    "T85n2777_001:0448c24": "行直心自招法身正報之果。化人行直心感",
    "T85n2777_001:0448c25": "善眷屬得淨土之果。又云。自行直心教人行",
    "T85n2777_001:0448c26": "直心。讚歎直心法隨喜行直心者。備此名淨",
    "T85n2777_001:0448c27": "土行也。准此直心餘行亦爾。肇曰。土之淨也",
    "T85n2777_001:0448c28": "必在眾生。眾生之淨必因眾行。上直舉眾生",
    "T85n2777_001:0448c29": "以釋土淨。今備舉眾行明其所以淨也。夫行",
    "T85n2777_001:0449a01": "淨則眾生淨。眾生淨則佛土淨。此必然之數",
    "T85n2777_001:0449a02": "不可差也。直心等者此約三心明淨土。肇曰。",
    "T85n2777_001:0449a03": "土無窪曲乃出于心直故曰直心。是菩薩淨",
    "T85n2777_001:0449a04": "土。此即因說果。猶指金為食也。直心者謂心",
    "T85n2777_001:0449a05": "質直無諂。此心乃萬行之本故建章有之。",
    "T85n2777_001:0449a06": "菩薩成佛時不諂眾生來生其國　此下舉果",
    "T85n2777_001:0449a07": "釋因。肇曰。化彼同已自土既成故令同行斯",
    "T85n2777_001:0449a08": "集。此明化緣相及故果報相連佛土之義顯",
    "T85n2777_001:0449a09": "也。自下因果相對。或前後異名。或前略後廣。",
    "T85n2777_001:0449a10": "或前因後果類同行耳。",
    "T85n2777_001:0449a11": "深心是菩薩淨土。菩薩成佛時具足功德。眾",
    "T85n2777_001:0449a12": "生來生其國　肇曰。樹心眾德深固難拔深",
    "T85n2777_001:0449a13": "心也。又自心既深則所化亦深。道因既深則",
    "T85n2777_001:0449a14": "所感國土自然功德具足也。",
    "T85n2777_001:0449a15": "大乘心是菩薩淨土　菩薩成佛時大乘眾生",
    "T85n2777_001:0449a16": "來生其國　法華云。若有眾生從佛聞法慇",
    "T85n2777_001:0449a17": "懃精進求一切智。如來知見力無畏等愍念。",
    "T85n2777_001:0449a18": "安樂無量眾生利益天人度脫一切。是名大",
    "T85n2777_001:0449a19": "乘。以此化物成佛之時國土無二乘之名。香",
    "T85n2777_001:0449a20": "積佛土即其事也。",
    "T85n2777_001:0449a21": "布施是菩薩淨土。菩薩成佛時一切能捨眾",
    "T85n2777_001:0449a22": "生來生其國　此下約六度明淨土行也。一",
    "T85n2777_001:0449a23": "切能捨者。肇曰。外捨國財身命貪恚慳嫉名",
    "T85n2777_001:0449a24": "一切能捨也。",
    "T85n2777_001:0449a25": "持戒是菩薩淨土。菩薩成佛時行十善道滿",
    "T85n2777_001:0449a26": "願眾生來生其國　肇曰。十善菩薩戒也。亦",
    "T85n2777_001:0449a27": "有無量戒略舉十耳。戒其則無願不故言滿",
    "T85n2777_001:0449a28": "願也。",
    "T85n2777_001:0449a29": "忍辱是菩薩淨土。菩薩成佛時三十二相莊",
    "T85n2777_001:0449b01": "嚴眾生來生其國　肇曰。忍辱顏和故繫以",
    "T85n2777_001:0449b02": "容相耳。豈直形報而已哉。",
    "T85n2777_001:0449b03": "精進是菩薩淨土。菩薩成佛時勤修一切功",
    "T85n2777_001:0449b04": "得眾生來生其國。禪定是菩薩淨土。菩薩成",
    "T85n2777_001:0449b05": "佛時攝心不亂眾生來生其國。智慧是菩薩",
    "T85n2777_001:0449b06": "淨土菩薩。成佛時正定眾生來生其國　肇",
    "T85n2777_001:0449b07": "曰。得正定惠決定法相。三聚眾生中名正定",
    "T85n2777_001:0449b08": "聚也。依仁王經。未發菩提心為邪定聚。十信",
    "T85n2777_001:0449b09": "為不定聚。十住已去為正定聚。",
    "T85n2777_001:0449b10": "四無量心是菩薩淨土。菩薩成佛時成就慈",
    "T85n2777_001:0449b11": "悲喜捨眾生來生其國　此慈悲喜捨也。肇",
    "T85n2777_001:0449b12": "曰。此四心周被無際故名無量也。此下雜就",
    "T85n2777_001:0449b13": "萬行明也。",
    "T85n2777_001:0449b14": "四攝法是菩薩淨土。菩薩成佛時解脫所攝",
    "T85n2777_001:0449b15": "眾生來生其國　肇曰。以四事攝眾生為四。",
    "T85n2777_001:0449b16": "攝也。一者惠施。財法隨彼所須。二者愛心。",
    "T85n2777_001:0449b17": "和言隨彼所適。三者利行。隨彼所利方便利",
    "T85n2777_001:0449b18": "之。四者同事。遇惡同惡而濟惡。遇善同善",
    "T85n2777_001:0449b19": "而進善。菩薩以此為解脫生死而攝眾生不",
    "T85n2777_001:0449b20": "同。凡夫為恩愛名利王法等相攝縛也。",
    "T85n2777_001:0449b21": "方便是菩薩淨土。菩薩成佛時於一切法方",
    "T85n2777_001:0449b22": "便無閡眾生來生其國　肇曰。方便巧惠也。",
    "T85n2777_001:0449b23": "積小德而獲大功。功雖就而不為證。無為而",
    "T85n2777_001:0449b24": "無所不為。此方便無閡也。復此菩薩自行善",
    "T85n2777_001:0449b25": "巧不退善根。化他善巧能進物善。故云無礙",
    "T85n2777_001:0449b26": "方便也。",
    "T85n2777_001:0449b27": "三十七道品是菩薩淨土。菩薩成佛時念處",
    "T85n2777_001:0449b28": "正懃神足根力覺道眾生來生其國　肇曰。",
    "T85n2777_001:0449b29": "念處四念處正懃四正懃也。神足四神足根",
    "T85n2777_001:0449c01": "五根也。力五力也。覺七覺意也。道八正道。菩",
    "T85n2777_001:0449c02": "薩以此正道化物故成佛時正修眾生同生",
    "T85n2777_001:0449c03": "其國。外道邪修土所無也。",
    "T85n2777_001:0449c04": "迴向心是菩薩淨土。菩薩成佛時得一切具",
    "T85n2777_001:0449c05": "足功德國土　迴己功德普施眾生。同向菩",
    "T85n2777_001:0449c06": "提不住餘果。此大士迴向也。復次施等善行",
    "T85n2777_001:0449c07": "招人天報。若能迴向俱到菩提。此迴向為大",
    "T85n2777_001:0449c08": "利也。復次事即世善理即菩提。若能即事悟",
    "T85n2777_001:0449c09": "理。此真迴向也。故下文云。布施性即是迴向",
    "T85n2777_001:0449c10": "一切智性。此之謂歟。又迴向菩提何德不具",
    "T85n2777_001:0449c11": "也。",
    "T85n2777_001:0449c12": "說除八難是菩薩淨土。菩薩成佛時國土無",
    "T85n2777_001:0449c13": "有三惡八難　八難者三塗北洲無想天世智",
    "T85n2777_001:0449c14": "邪辯佛前佛後生聾生盲也。有說願生善處",
    "T85n2777_001:0449c15": "輪除初五難。發正願輪除世智辯。聰值善人",
    "T85n2777_001:0449c16": "輪除佛前佛後。深種善根輪除生聾盲也。又",
    "T85n2777_001:0449c17": "諸經明。或聞佛名菩薩名相好名經名陀羅",
    "T85n2777_001:0449c18": "尼名常住二字等。皆除三惡八難見佛聞法",
    "T85n2777_001:0449c19": "也。且八難患之極能除利之。最行不至艱功",
    "T85n2777_001:0449c20": "濟甚大。凡諸學去可不勉歟。",
    "T85n2777_001:0449c21": "自守戒行不譏彼闕是菩薩淨土。菩薩成佛",
    "T85n2777_001:0449c22": "時國土無有犯禁之名　肇曰。犯禁惡名出",
    "T85n2777_001:0449c23": "于譏彼而不自守也。",
    "T85n2777_001:0449c24": "十善是菩薩淨土。菩薩成佛時命不中夭。大",
    "T85n2777_001:0449c25": "富梵行所言誠諦。常以軟語眷屬不離。善知",
    "T85n2777_001:0449c26": "諍訟言必饒益。不嫉不恚正見眾生來生其",
    "T85n2777_001:0449c27": "國　肇曰。不中夭不殺報也。大富不盜報",
    "T85n2777_001:0449c28": "也。梵行不婬報也。誠諦不妄語也。軟語不",
    "T85n2777_001:0449c29": "惡口。不離和諍不兩舌也。饒益不綺語也。",
    "T85n2777_001:0450a01": "不嫉不恚正見。嫉恚邪見心患之尤者故別",
    "T85n2777_001:0450a02": "立三善也。",
    "T85n2777_001:0450a03": "如是寶積菩薩隨其直心則能發行　此下二",
    "T85n2777_001:0450a04": "明竪約諸行相資至極淨土也。叡曰。上但廣",
    "T85n2777_001:0450a05": "明眾行因果相對。此明諸行自為始終階麁",
    "T85n2777_001:0450a06": "至極。始於菩薩自行直心終國土眾生一切",
    "T85n2777_001:0450a07": "都淨也　肇曰。夫心直則信固。然後能發迹",
    "T85n2777_001:0450a08": "造行。然始於萬行者其唯直心乎。此章明行",
    "T85n2777_001:0450a09": "之。次漸微著相因。是以始于直心終于淨土。",
    "T85n2777_001:0450a10": "譬猶殖栽絲髮其茂百圍。直心樹其萠眾行",
    "T85n2777_001:0450a11": "因而成故言隨。復次有以位名配此經。句經",
    "T85n2777_001:0450a12": "文雖不明說理亦無違則直心配十住乃至功",
    "T85n2777_001:0450a13": "德淨配法雲可知。",
    "T85n2777_001:0450a14": "隨其發行則得深心　肇曰。既能發行則道",
    "T85n2777_001:0450a15": "情彌深。",
    "T85n2777_001:0450a16": "隨其深心則意調伏　肇曰。道情既深則無",
    "T85n2777_001:0450a17": "麁橫也。",
    "T85n2777_001:0450a18": "隨意調伏則如說行　肇曰。心既調柔則聞",
    "T85n2777_001:0450a19": "斯能行也。",
    "T85n2777_001:0450a20": "隨如說行則能迴向　肇曰。聞既能行則能",
    "T85n2777_001:0450a21": "迴。其所行標心勝境。",
    "T85n2777_001:0450a22": "隨其迴向則有方便　肇曰。既迴向大乘則",
    "T85n2777_001:0450a23": "大方便之所生也。",
    "T85n2777_001:0450a24": "隨其方便則成就眾生　肇曰。方便之所立",
    "T85n2777_001:0450a25": "期在成眾生也。",
    "T85n2777_001:0450a26": "隨成就眾生則佛土淨　肇曰。眾生既淨則",
    "T85n2777_001:0450a27": "無穢土也。",
    "T85n2777_001:0450a28": "隨佛土淨則說法淨　肇曰。既處淨土則有",
    "T85n2777_001:0450a29": "淨說。",
    "T85n2777_001:0450b01": "隨說法淨則智慧淨　肇曰。既有淨說則有",
    "T85n2777_001:0450b02": "淨智慧生。",
    "T85n2777_001:0450b03": "隨智慧淨則其心淨　肇曰。淨智既生則淨",
    "T85n2777_001:0450b04": "心轉明也。",
    "T85n2777_001:0450b05": "隨其心淨則一切功德淨　肇曰。積德不已",
    "T85n2777_001:0450b06": "者欲以淨心。心既淨則無德不淨。",
    "T85n2777_001:0450b07": "是故寶積。若菩薩欲得淨土當淨其心。隨其",
    "T85n2777_001:0450b08": "心淨則佛土淨　肇曰。結成淨土義也。淨土",
    "T85n2777_001:0450b09": "蓋是心之影響耳。夫欲響順必和其聲。欲影",
    "T85n2777_001:0450b10": "端正正其形。此報應之大數也。",
    "T85n2777_001:0450b11": "爾時舍利弗承佛威神作是念。若菩薩心淨",
    "T85n2777_001:0450b12": "則佛土淨者。我世尊本為菩薩時意豈不淨。",
    "T85n2777_001:0450b13": "而是佛土不淨若此　上佛答二問。既不悟",
    "T85n2777_001:0450b14": "解故。次第二記緣生論文二。初身子生疑。後",
    "T85n2777_001:0450b15": "梵王見異。初中又四。一生疑。二質問。三",
    "T85n2777_001:0450b16": "奉對。四解釋。此初明聲聞不知真土穢淨。斯",
    "T85n2777_001:0450b17": "云應土穢淨。隨物謂佛實報丈六。六依報丘",
    "T85n2777_001:0450b18": "陵故示執果疑因。因若必淨土不應穢。如其",
    "T85n2777_001:0450b19": "穢也。不應成佛故疑問焉。肇曰。土之淨穢",
    "T85n2777_001:0450b20": "固非二乘之所能及也。如來將明佛土常淨",
    "T85n2777_001:0450b21": "美惡生彼故。以威神發其疑念。以生言端故",
    "T85n2777_001:0450b22": "言承也。",
    "T85n2777_001:0450b23": "佛知其念即告之言。於意云何日月豈不淨",
    "T85n2777_001:0450b24": "耶。而盲者不見　此二舉喻質問。",
    "T85n2777_001:0450b25": "對曰不也。世尊是盲者過過非日月咎　此",
    "T85n2777_001:0450b26": "三對以盲過也。",
    "T85n2777_001:0450b27": "舍利弗眾生罪故不見如來佛國嚴淨。非如",
    "T85n2777_001:0450b28": "來咎。舍利弗我此土淨而汝不見　此下四明",
    "T85n2777_001:0450b29": "解釋。肇曰。日月豈不明。不見自由瞽。佛土",
    "T85n2777_001:0450c01": "豈不淨。罪穢故不覩。豈唯凡夫不覩。身子二",
    "T85n2777_001:0450c02": "乘智眼亦不見。",
    "T85n2777_001:0450c03": "爾時螺髻梵王語舍利弗。勿作是意。謂此佛",
    "T85n2777_001:0450c04": "土以為不淨所以者何。我見釋迦牟尼佛土",
    "T85n2777_001:0450c05": "清淨。譬如自在天宮。此下二明螺髻見淨",
    "T85n2777_001:0450c06": "文三。此初梵王同天見淨。什曰。佛國清淨階",
    "T85n2777_001:0450c07": "差不同。或如四天乃至如六天。或如梵天乃",
    "T85n2777_001:0450c08": "至淨居。或有過淨居。唯補處菩薩生此國也。",
    "T85n2777_001:0450c09": "稱適眾心故現國不同。肇曰。佛土真淨超絕",
    "T85n2777_001:0450c10": "三界。豈直如天宮世淨而已哉。此蓋齊其所",
    "T85n2777_001:0450c11": "見而為言耳。舍利弗在人而見土石。梵王居",
    "T85n2777_001:0450c12": "天而見若天宮。自餘所見亦各不同。佛土殊",
    "T85n2777_001:0450c13": "應義存于此也。",
    "T85n2777_001:0450c14": "舍利弗言我見此土。丘陵坑坎荊蕀沙礫。土",
    "T85n2777_001:0450c15": "石諸山穢惡充滿　此二身子執穢。",
    "T85n2777_001:0450c16": "螺髻梵言。仁者心有高下。不依佛惠故。見此",
    "T85n2777_001:0450c17": "土為不淨耳。舍利弗。菩薩於一切眾生悉皆",
    "T85n2777_001:0450c18": "平等。深心清淨。依佛智慧則能見此佛土清",
    "T85n2777_001:0450c19": "淨　此三釋二見所以。先明身子。次辨梵王",
    "T85n2777_001:0450c20": "也。下文云。雖知諸佛國及與眾生空而常修",
    "T85n2777_001:0450c21": "淨土。教化於群生。身子不了淨穢。隨緣不依",
    "T85n2777_001:0450c22": "佛惠。忻淨厭穢心有高下。非真見也。大士了",
    "T85n2777_001:0450c23": "此淨穢應現名。依佛惠知生如幻故皆平等。",
    "T85n2777_001:0450c24": "既淨穢常一名真見也。",
    "T85n2777_001:0450c25": "於是佛以足指按地。即時三千大千世界若",
    "T85n2777_001:0450c26": "干百千珍寶嚴飾。譬如寶莊嚴佛無量功德",
    "T85n2777_001:0450c27": "寶莊嚴土。一切大眾歎未曾有。而皆自見坐",
    "T85n2777_001:0450c28": "寶蓮花。此三明如來現淨文四。此初指按",
    "T85n2777_001:0450c29": "現淨文有現淨況淨眾見也。前佛答二問身",
    "T85n2777_001:0451a01": "子生疑梵王啟論眾既不悟故。假現變使知",
    "T85n2777_001:0451a02": "淨穢無定。返權悟實矣　生曰。現此變者示",
    "T85n2777_001:0451a03": "無定相以遣封穢之情。使取為淨之旨。肇曰。",
    "T85n2777_001:0451a04": "寶莊土淨土之最故以為喻也。自見坐花可",
    "T85n2777_001:0451a05": "解。",
    "T85n2777_001:0451a06": "佛告舍利弗。汝且觀是佛土嚴淨　此二勸",
    "T85n2777_001:0451a07": "觀淨也。生曰。且觀且寄嚴淨以明無穢。於實",
    "T85n2777_001:0451a08": "乃無事淨土矣。",
    "T85n2777_001:0451a09": "舍利弗言。唯然世尊。本所不見。本所不聞。今",
    "T85n2777_001:0451a10": "佛國土嚴淨悉現　此三對佛昔在小乘法會",
    "T85n2777_001:0451a11": "不見淨土。亦不聞說。今屆茲會方見嚴淨。",
    "T85n2777_001:0451a12": "佛語舍利弗　我佛國土常淨若此為欲度斯",
    "T85n2777_001:0451a13": "下劣人故。示是眾惡不淨土耳　此下四釋。",
    "T85n2777_001:0451a14": "今昔淨穢所以也。文三。此初法說也。肇曰。自",
    "T85n2777_001:0451a15": "佛而言故常淨。若此外應下劣故不淨同彼",
    "T85n2777_001:0451a16": "也。",
    "T85n2777_001:0451a17": "譬如諸天共寶器食隨其福德飯色有異　此",
    "T85n2777_001:0451a18": "二喻也。肇曰。飯在器色一在乎。不同飯。豈有",
    "T85n2777_001:0451a19": "異。異自天耳。佛土不同。方此可知。故下文",
    "T85n2777_001:0451a20": "云。諸佛如來功德平等。為教化眾生故而現",
    "T85n2777_001:0451a21": "佛土不同。",
    "T85n2777_001:0451a22": "如是舍利弗。若人心淨便見此土功德莊嚴",
    "T85n2777_001:0451a23": "　三合文可見。",
    "T85n2777_001:0451a24": "當佛現此國土嚴淨之時。寶積所將五百長",
    "T85n2777_001:0451a25": "者子皆得無生法忍　此大段第四時眾得益",
    "T85n2777_001:0451a26": "□。大小二乘各有深淺二益也。此深悟無生",
    "T85n2777_001:0451a27": "也。大品即色明空。悟空色不二亦證無生法",
    "T85n2777_001:0451a28": "忍。法花壽量即伽耶短壽明長壽。悟法身非",
    "T85n2777_001:0451a29": "長非短亦悟無生忍。此經即識明淨□□等。",
    "T85n2777_001:0451b01": "悟淨穢不二亦得無生忍。以此而觀眾經殊",
    "T85n2777_001:0451b02": "唱會歸同致。肇曰。佛國之興其正為□無生",
    "T85n2777_001:0451b03": "忍。同上不起法忍也。",
    "T85n2777_001:0451b04": "八萬四千人發阿耨多羅三藐三菩提心　此",
    "T85n2777_001:0451b05": "淺者發心也。",
    "T85n2777_001:0451b06": "佛攝神足。於是世界還復如故。求聲聞乘三",
    "T85n2777_001:0451b07": "萬二千天及人。知有為法皆悉無常。遠塵離",
    "T85n2777_001:0451b08": "垢得法眼淨　此二小乘益既不悟淨穢。應",
    "T85n2777_001:0451b09": "緣故執實有為見無常也。肇曰。國土穢而可",
    "T85n2777_001:0451b10": "淨。淨而復穢。因悟無常故得法眼。法眼名須",
    "T85n2777_001:0451b11": "陀洹道也。始見道迹故得法眼。名塵垢八十",
    "T85n2777_001:0451b12": "八結也。",
    "T85n2777_001:0451b13": "八千比丘不受諸法漏盡意解　肇曰。無著",
    "T85n2777_001:0451b14": "之道於法無受無染漏盡　九十八結漏既盡",
    "T85n2777_001:0451b15": "故意得解脫成羅漢也。",
    "T85n2777_001:0451b16": "方便品第二",
    "T85n2777_001:0451b17": "此下第二淨名助佛闡揚淨土之化。九品經",
    "T85n2777_001:0451b18": "文大。分為二。初三品室外訶彈。後六品室內",
    "T85n2777_001:0451b19": "攝受。又先析仕庶。次訶聲聞。後訶菩薩。三品",
    "T85n2777_001:0451b20": "淺深之次也。此以歎淨□益物。方便□□品",
    "T85n2777_001:0451b21": "也。",
    "T85n2777_001:0451b22": "爾時毘那耶離大城中有長者名維摩詰　肇",
    "T85n2777_001:0451b23": "曰。此經之□起于淨名。其微言幽唱亦備之。",
    "T85n2777_001:0451b24": "後文出經者欲遠存其人以弘其道教。故此",
    "T85n2777_001:0451b25": "一品全序其德也。品文二。先歎德。次益物。初",
    "T85n2777_001:0451b26": "中歎本迹二身。法身十德本也。應身三業迹",
    "T85n2777_001:0451b27": "也。天台云。西方貴人稱為長者皆具十德。今",
    "T85n2777_001:0451b28": "淨名法身長者。十德亦然。十德如科文。已曾",
    "T85n2777_001:0451b29": "供養無量諸佛深殖善本　第一姓貴者。殖",
    "T85n2777_001:0451c01": "佛聞法從法化生也。肇曰。樹德先聖故善本",
    "T85n2777_001:0451c02": "深殖也。",
    "T85n2777_001:0451c03": "得無生忍　二證位高也。三賢業生。七地願",
    "T85n2777_001:0451c04": "生。八地已去法身無生名無生忍。此法身大",
    "T85n2777_001:0451c05": "士名龍象也。辯才無閡。遊戲神通逮諸總持",
    "T85n2777_001:0451c06": "　此三業德藏名大富也。辯才口業。神通身",
    "T85n2777_001:0451c07": "業。總持心業。曠劫積修三輪德滿功濟。庶物",
    "T85n2777_001:0451c08": "莫大於茲。",
    "T85n2777_001:0451c09": "獲無所畏降魔勞怨　四威勢。肇曰。菩薩四",
    "T85n2777_001:0451c10": "無畏也。四魔勞我為怨也。",
    "T85n2777_001:0451c11": "入深法門善於智度。通達方便大願成就。明",
    "T85n2777_001:0451c12": "了眾生心之所趣。又能分別諸根利鈍　五",
    "T85n2777_001:0451c13": "二智深也。實智深入智度圓滿。權智方便弘",
    "T85n2777_001:0451c14": "誓成就。此自行二智也。了眾生心同歸本覺",
    "T85n2777_001:0451c15": "見真也。分別利鈍隨根教化照俗也。此二化",
    "T85n2777_001:0451c16": "他二智也。",
    "T85n2777_001:0451c17": "久於佛道心已純淑決定大乘　六年耆百千",
    "T85n2777_001:0451c18": "僧祇積修妙智。八地法身決定真偽。此年耆",
    "T85n2777_001:0451c19": "也。",
    "T85n2777_001:0451c20": "諸有所作能善思量　七行無失。肇曰。身口",
    "T85n2777_001:0451c21": "意有所作智慧恒在前。故所作無失也。",
    "T85n2777_001:0451c22": "住佛威儀心大如海　八禮儀備也。肇曰。舉",
    "T85n2777_001:0451c23": "動進止不失。聖儀海有五德。一澄淨不受死",
    "T85n2777_001:0451c24": "屍。二多出妙寶。三大龍降雨渧如車軸受而",
    "T85n2777_001:0451c25": "不溢四風日不能竭。五淵深難測。大士心淨",
    "T85n2777_001:0451c26": "不受毀。戒之屍出惠。明之寶佛大法雨受而",
    "T85n2777_001:0451c27": "不溢。邪魔風日不能虧損。其智淵深莫能測",
    "T85n2777_001:0451c28": "者。故曰心大如海。",
    "T85n2777_001:0451c29": "諸佛咨嗟　九上人嗟歎。一念淨信為佛稱",
    "T85n2777_001:0452a01": "揚。況法身哉。",
    "T85n2777_001:0452a02": "弟子釋梵世主所敬　此十下人歸敬弟子聲",
    "T85n2777_001:0452a03": "聞也。釋帝釋也。梵梵王也。世護世四王也。主",
    "T85n2777_001:0452a04": "諸國主也。伏其首則群下從之。",
    "T85n2777_001:0452a05": "欲度人故以善方便居毘耶離　此下第二歎",
    "T85n2777_001:0452a06": "迹化之德文三。初標益物處。次列三業益物。",
    "T85n2777_001:0452a07": "後結歎。初標可見。",
    "T85n2777_001:0452a08": "資財無量攝諸貧民。奉戒清淨攝諸毀禁。以",
    "T85n2777_001:0452a09": "忍調行攝諸恚怒。以大精進攝諸懈怠。一心",
    "T85n2777_001:0452a10": "禪寂攝諸亂意。以決定惠攝諸無智　此第二",
    "T85n2777_001:0452a11": "列三業方便。初六度攝物心密方便。次白衣",
    "T85n2777_001:0452a12": "下十八事身密方便。後長者中尊下十一事",
    "T85n2777_001:0452a13": "口密方便。品目之作其在茲焉。初資財等六",
    "T85n2777_001:0452a14": "度者。肇曰。至人不現行六度。現行六度者為",
    "T85n2777_001:0452a15": "攝六蔽耳。此中非慳非施等法身本。布施奉",
    "T85n2777_001:0452a16": "戒等化物迹。非本不可以證真。非迹不可以",
    "T85n2777_001:0452a17": "化物。此初六度方便也。",
    "T85n2777_001:0452a18": "雖為白衣奉持沙門清淨律行　此下身密方",
    "T85n2777_001:0452a19": "便。雖現白衣之儀而不乖法身之本。法身寂",
    "T85n2777_001:0452a20": "滅即佛所持大沙門律行也　肇曰。秦言義訓",
    "T85n2777_001:0452a21": "勤行。勤行趣涅槃也。亦曰。休息。息生死往",
    "T85n2777_001:0452a22": "來也。",
    "T85n2777_001:0452a23": "雖處居家不著三界　三界生死之家知如幻",
    "T85n2777_001:0452a24": "故不著。",
    "T85n2777_001:0452a25": "示有妻子常修梵行　肇曰。梵行清淨無欲",
    "T85n2777_001:0452a26": "行也。又曰。患慾淤泥故。",
    "T85n2777_001:0452a27": "現有眷屬常樂遠離　肇曰。在眾若野。又曰。",
    "T85n2777_001:0452a28": "覺愛別離故。",
    "T85n2777_001:0452a29": "雖服寶飾而以相好嚴身　肇曰。外服俗飾而",
    "T85n2777_001:0452b01": "內修相好也。",
    "T85n2777_001:0452b02": "雖服飲食而以禪悅為味　肇曰。外食世饍",
    "T85n2777_001:0452b03": "而內甘禪悅。",
    "T85n2777_001:0452b04": "若至博弈戲處輒以度人　傳云。博弈圍碁",
    "T85n2777_001:0452b05": "也。空棄光陰無裨來業。肇曰。因戲止戲。",
    "T85n2777_001:0452b06": "受諸異道不毀正信　肇曰。同於異者欲令",
    "T85n2777_001:0452b07": "異同於我耳。豈正信之可毀。受謂受學道法",
    "T85n2777_001:0452b08": "也。",
    "T85n2777_001:0452b09": "雖明世典常樂佛法　肇曰。世典雖盡明所",
    "T85n2777_001:0452b10": "樂在真法。",
    "T85n2777_001:0452b11": "一切見敬為供養中最　肇曰。含齒無不敬。",
    "T85n2777_001:0452b12": "淨養無不供。故曰。為致養之最也。",
    "T85n2777_001:0452b13": "執持正法攝諸長幼　肇曰。外國諸部曲皆",
    "T85n2777_001:0452b14": "立三老。有德者為執法人。以決卿訟攝長幼",
    "T85n2777_001:0452b15": "也。淨名現執俗法因通道法也。",
    "T85n2777_001:0452b16": "一切治生諧偶雖獲俗利不以喜悅　貪生圖",
    "T85n2777_001:0452b17": "業有身皆患。世利稱心彌增流浪。大士誡之",
    "T85n2777_001:0452b18": "不以喜悅。",
    "T85n2777_001:0452b19": "遊諸四衢饒益眾生　肇曰。四衢要路人所交",
    "T85n2777_001:0452b20": "集。隨彼所須而為益焉。",
    "T85n2777_001:0452b21": "入治政法救護一切　肇曰。治政法律官也。",
    "T85n2777_001:0452b22": "導以正法。使民無偏枉。救護一切也。",
    "T85n2777_001:0452b23": "入講論處導以大乘　外道二乘執見異論。",
    "T85n2777_001:0452b24": "大士攝伏導以大乘令其解脫。",
    "T85n2777_001:0452b25": "入諸學堂誘開童蒙　肇曰。學堂童蒙書學",
    "T85n2777_001:0452b26": "堂也。誘開如太子入學現梵書比也。",
    "T85n2777_001:0452b27": "入諸婬舍示欲之過　肇曰。外國婬人別立",
    "T85n2777_001:0452b28": "聚落。凡預士流目不暫顧。大士同其欲然後",
    "T85n2777_001:0452b29": "示其過。",
    "T85n2777_001:0452c01": "入諸酒肆能立其志　肇曰。酒致失志開放",
    "T85n2777_001:0452c02": "逸門也。",
    "T85n2777_001:0452c03": "若在長者長者中尊為說勝法　此下三明口",
    "T85n2777_001:0452c04": "密益物。肇曰。凡人易以威順。難以理從。大士",
    "T85n2777_001:0452c05": "每處其尊以弘風靡之化。長者豪族望重多",
    "T85n2777_001:0452c06": "以世教自居不求出。世勝法永處輪迴。",
    "T85n2777_001:0452c07": "若在居士居士中尊斷其貪著　肇曰。積財",
    "T85n2777_001:0452c08": "一億入居士里寶貨彌殖。貪著自纏豈思出",
    "T85n2777_001:0452c09": "離。",
    "T85n2777_001:0452c10": "若在剎利剎利中尊教以忍辱　肇曰。剎利",
    "T85n2777_001:0452c11": "王者種也。秦言田主。劫初人食地味轉食自",
    "T85n2777_001:0452c12": "然粳米。後人情漸偽各有封殖。遂立有德處",
    "T85n2777_001:0452c13": "平分田。此王者之始也。其尊貴自在多強暴",
    "T85n2777_001:0452c14": "怒恣意傷害自取淪迴故教以和忍。",
    "T85n2777_001:0452c15": "若在婆羅門婆羅門中尊除其我慢　肇曰。",
    "T85n2777_001:0452c16": "秦言外意。以道學為業。或在家或出家。苦行",
    "T85n2777_001:0452c17": "多恃已道術。我慢自蔽沒生死流。",
    "T85n2777_001:0452c18": "若在大臣大臣中尊教以正法　肇曰。正法",
    "T85n2777_001:0452c19": "治正法也。教以正法。治國以道。□佐時亦令",
    "T85n2777_001:0452c20": "知身如泡。不保榮祿。",
    "T85n2777_001:0452c21": "若在王子王子中尊示以忠孝　為臣須忠為",
    "T85n2777_001:0452c22": "子應孝。肇曰。所承處重。宜以忠孝為先也。",
    "T85n2777_001:0452c23": "若在內官內官中尊化正宮女　什曰。外國法",
    "T85n2777_001:0452c24": "取歷世忠良耆長。有德為內官化正宮女。嗜",
    "T85n2777_001:0452c25": "色之業報以女身。若不正修豈能出離。",
    "T85n2777_001:0452c26": "若在庶民庶民中尊令興福力　肇曰。福力",
    "T85n2777_001:0452c27": "微淺故生庶民衣食尚乏。安能進道。",
    "T85n2777_001:0452c28": "若在梵天梵天中尊誨以勝惠　肇曰。梵天",
    "T85n2777_001:0452c29": "多有禪福不求出世勝惠。",
    "T85n2777_001:0453a01": "若在帝釋帝釋中尊示現無常　無常者滌欲",
    "T85n2777_001:0453a02": "愛之神湯。凡未離欲界者豈不銘心哉。什曰。",
    "T85n2777_001:0453a03": "梵垢薄而著淺故為說勝惠釋。愛重而著深",
    "T85n2777_001:0453a04": "故現無常也。",
    "T85n2777_001:0453a05": "若在護世中尊護諸眾生　護世四天王也。",
    "T85n2777_001:0453a06": "東方持國主。主二部揵闥婆毘舍闍。南方增",
    "T85n2777_001:0453a07": "長主。主二部鳩槃荼薜荔多。西方雜語主。主",
    "T85n2777_001:0453a08": "二部龍及富單那。北方多聞主。主二部夜叉",
    "T85n2777_001:0453a09": "羅剎。護諸世間也。",
    "T85n2777_001:0453a10": "長者維摩詰以如是等無量方便饒益眾生。",
    "T85n2777_001:0453a11": "此第三結歎也。肇曰。法身圓應其迹無端故",
    "T85n2777_001:0453a12": "稱無量。上略言之耳。",
    "T85n2777_001:0453a13": "其以方便現身有疾　此下第二現疾益物文",
    "T85n2777_001:0453a14": "四。一明方便現疾。二諸人參問。三因為說法。",
    "T85n2777_001:0453a15": "四聞法得益。此初也。肇曰。雖復變現殊方妙",
    "T85n2777_001:0453a16": "迹不一。然此經之起本于現疾故作者別序",
    "T85n2777_001:0453a17": "其事也。",
    "T85n2777_001:0453a18": "以其疾故。國王大臣長者居士婆羅門等。諸",
    "T85n2777_001:0453a19": "王子并餘官屬。無數千人皆往問疾　此下",
    "T85n2777_001:0453a20": "第二著。有眾生因集參問也。",
    "T85n2777_001:0453a21": "其往者。維摩詰因以身疾廣為說法　此三",
    "T85n2777_001:0453a22": "明因疾說法文二。初勸厭凡身。二勸求佛身。",
    "T85n2777_001:0453a23": "前文復二。前明緣理正觀。後辨緣事對治觀。",
    "T85n2777_001:0453a24": "此總標也。肇曰。同我者易信。異我者雖順故",
    "T85n2777_001:0453a25": "因其身疾明有身之患。什曰。欲明履道之身",
    "T85n2777_001:0453a26": "未免斯患。況於無德而可保耶。",
    "T85n2777_001:0453a27": "諸仁者是身無常無強無力無堅。速朽之法",
    "T85n2777_001:0453a28": "不可信也　此下次正說無常苦空無我四觀",
    "T85n2777_001:0453a29": "文也。此初無常觀。夫無常者悟身有為體性",
    "T85n2777_001:0453b01": "滅。此理無常也。阿階道果若四時代謝形變",
    "T85n2777_001:0453b02": "色衰。此是事轉非真悟也。肇曰。身之危脆強",
    "T85n2777_001:0453b03": "力不能保。孰能信其永固者。此無常義也。",
    "T85n2777_001:0453b04": "為苦為惱眾病所集。諸仁者如此身明智者",
    "T85n2777_001:0453b05": "所不怙　此二苦觀。法身常樂無漏因生則",
    "T85n2777_001:0453b06": "知漏因。生身性本自苦見此苦理道果從生。",
    "T85n2777_001:0453b07": "若待鞭撻傷害方見苦者非苦理也。病惱相",
    "T85n2777_001:0453b08": "仍明智不怙怙恃怙也。",
    "T85n2777_001:0453b09": "是身如聚沫不可撮摩　此下十喻明空觀。",
    "T85n2777_001:0453b10": "身者因是妄惑果是偽報。觀察此理名悟空",
    "T85n2777_001:0453b11": "也。復次四大虛偽不真故空亦非毀滅。代謝",
    "T85n2777_001:0453b12": "之空哉。肇曰。撮摩聚沫之無實。以喻觀身之",
    "T85n2777_001:0453b13": "虛偽。此下至電喻明空義也。",
    "T85n2777_001:0453b14": "是身如泡不得久立　肇曰。不久似明無常",
    "T85n2777_001:0453b15": "義。然水上泡以虛空中不實。故不久立猶空",
    "T85n2777_001:0453b16": "義也。",
    "T85n2777_001:0453b17": "是身如焰從渴愛生　肇曰。渴見陽焰惑以",
    "T85n2777_001:0453b18": "為水。愛見四大迷以為身。",
    "T85n2777_001:0453b19": "是身如芭蕉中無有堅　芭蕉之草唯葉無",
    "T85n2777_001:0453b20": "幹。",
    "T85n2777_001:0453b21": "是身如幻從顛倒起　肇曰。見幻為人。四大",
    "T85n2777_001:0453b22": "為身。皆顛倒也。",
    "T85n2777_001:0453b23": "是身如夢為虛妄見　妄心所計虛誑如夢。",
    "T85n2777_001:0453b24": "是身如影從業緣現是身如響屬諸因緣　肇",
    "T85n2777_001:0453b25": "曰。身之起乎。業因猶影響之生形聲。",
    "T85n2777_001:0453b26": "是身如浮雲須臾變滅。是身如電念念不住",
    "T85n2777_001:0453b27": "　肇曰。變滅不住似釋無常。然皆取其虛偽不",
    "T85n2777_001:0453b28": "真。故速滅不住猶釋空義也。",
    "T85n2777_001:0453b29": "是身無主為如地　此下六界觀無我也。肇",
    "T85n2777_001:0453c01": "曰。夫萬事萬形皆四大成。在外則為土石山",
    "T85n2777_001:0453c02": "河在。內則為四支百體聚。而為生散而為死。",
    "T85n2777_001:0453c03": "生則為內。死則為外。內外雖殊然其大不異",
    "T85n2777_001:0453c04": "故。以內外四大類明無我也外地古故。今相",
    "T85n2777_001:0453c05": "傳強者先宅故無主也。身亦示眾緣所成。緣",
    "T85n2777_001:0453c06": "合則起緣。散則離。何有真宰常主之者。主壽",
    "T85n2777_001:0453c07": "人即是一我。義立四名耳。地性能持妄計為",
    "T85n2777_001:0453c08": "主。",
    "T85n2777_001:0453c09": "是身無我為如火　火性炎上妄計為我。肇",
    "T85n2777_001:0453c10": "曰。縱任自由謂之我。而外火起滅由薪火不",
    "T85n2777_001:0453c11": "自在。不自在火無我也。外火既無我。內火類",
    "T85n2777_001:0453c12": "可知。",
    "T85n2777_001:0453c13": "是身無壽為如風　風息通命妄計為壽。肇",
    "T85n2777_001:0453c14": "曰。常存不變謂之壽。而外風積氣飄鼓動止",
    "T85n2777_001:0453c15": "無常動止。無常風無壽也。外風既無壽。內風",
    "T85n2777_001:0453c16": "類可知。",
    "T85n2777_001:0453c17": "是身無人為如水　水性隨物妄計為人。肇",
    "T85n2777_001:0453c18": "曰。貴於萬物而始終不改。謂之人。而外水善",
    "T85n2777_001:0453c19": "利。萬形方圓隨物窪隆異。遍而體無定。若",
    "T85n2777_001:0453c20": "體無定則水無人也。外水既無人。內水類可",
    "T85n2777_001:0453c21": "知。",
    "T85n2777_001:0453c22": "是身不實四大為家　此身骨肉等地大。血",
    "T85n2777_001:0453c23": "髓等水大。煖氣等火大。喘息等風大。不了",
    "T85n2777_001:0453c24": "四大妄計為身。假會為家。非實身也。",
    "T85n2777_001:0453c25": "是身為空離我我所　此五空界觀身之呻吟",
    "T85n2777_001:0453c26": "猶槖籥哉。聲動因空空無我所。既無我所。何",
    "T85n2777_001:0453c27": "以外空耶。",
    "T85n2777_001:0453c28": "是身無知如草木瓦礫　此六識界觀也。草",
    "T85n2777_001:0453c29": "木隨氣變化萬形。識身隨業受報非一。既緣",
    "T85n2777_001:0454a01": "變無常。知何異草木。又草木隨氣榮枯。識亦",
    "T85n2777_001:0454a02": "隨緣生滅。生滅無定知何異草木。肇曰。身雖",
    "T85n2777_001:0454a03": "能觸而無知。內識能知而無觸。自性而求二",
    "T85n2777_001:0454a04": "俱無知。既曰無知何異瓦礫。",
    "T85n2777_001:0454a05": "是身無作風力所轉　此破作者也。身隨業",
    "T85n2777_001:0454a06": "風巧拙異動無作者也。肇曰。舉動事為風力",
    "T85n2777_001:0454a07": "使。然誰作之者。",
    "T85n2777_001:0454a08": "是身不淨穢惡充滿　此下明緣事對治觀破",
    "T85n2777_001:0454a09": "思惟惑也。肇曰。三十六物充滿其體。此不淨",
    "T85n2777_001:0454a10": "想也。",
    "T85n2777_001:0454a11": "是身為虛偽雖假以澡浴衣食必歸磨滅　肇",
    "T85n2777_001:0454a12": "曰。雖復澡以香湯衣。以上服苟曰。非真。豈得",
    "T85n2777_001:0454a13": "久立此虛偽想也。",
    "T85n2777_001:0454a14": "是身為災百一病惱　肇曰。一大增損百一病",
    "T85n2777_001:0454a15": "生。此災患想也。",
    "T85n2777_001:0454a16": "是身如丘井為老所逼　丘井者故破村落。",
    "T85n2777_001:0454a17": "丘墟故井也。謂人物宮室移就新居。井不可",
    "T85n2777_001:0454a18": "改日見崩壞。人老亦然。盛力少色皆悉遷移",
    "T85n2777_001:0454a19": "衰老形骸留。此散壞此老壞想也。肇曰。神之",
    "T85n2777_001:0454a20": "處身為老死所逼。猶危人之在丘井為龍蛇",
    "T85n2777_001:0454a21": "所逼也。緣在他經。",
    "T85n2777_001:0454a22": "是身無定為要當死　死苦肇曰。壽夭雖無",
    "T85n2777_001:0454a23": "定不得不受死。此必死想也。",
    "T85n2777_001:0454a24": "是身如毒蛇如怨賊如空聚。陰界諸入所共",
    "T85n2777_001:0454a25": "合成　此總明不可樂想也。肇曰。四大喻四",
    "T85n2777_001:0454a26": "蛇五陰喻五賊。六情喻空聚。皆有成喻在地",
    "T85n2777_001:0454a27": "經。五陰十八界十二入三法假合成身。猶若",
    "T85n2777_001:0454a28": "空聚無可寄也。",
    "T85n2777_001:0454a29": "諸仁者此可患厭當樂佛身　此下第二勸求",
    "T85n2777_001:0454b01": "佛身文四。第一舉勸。第二徵勸。第三釋勸。第",
    "T85n2777_001:0454b02": "四結勸。此初舉厭勸忻。肇曰。吾等同有斯患。",
    "T85n2777_001:0454b03": "可厭久矣。宜共樂求佛身也。",
    "T85n2777_001:0454b04": "所以者何　此二徵勸意。肇曰。近見者謂佛",
    "T85n2777_001:0454b05": "身直是形之妙者未免生死寒暑之患。曷為",
    "T85n2777_001:0454b06": "而求將辨法身妙極之體。",
    "T85n2777_001:0454b07": "佛身者即法身也　此三釋勸文三。初辨果",
    "T85n2777_001:0454b08": "體。二明修因。此初也。肇曰。經云法身者虛空",
    "T85n2777_001:0454b09": "身也。無生而無不生。無形而無不形。超三界",
    "T85n2777_001:0454b10": "之表絕有心之境。陰入所不攝稱謂所不及。",
    "T85n2777_001:0454b11": "寒暑不能為其患。生死無以化其體。故其為",
    "T85n2777_001:0454b12": "物也。微妙無像不可為有。備應萬形不可為",
    "T85n2777_001:0454b13": "無。彌綸八極不可為小。細入無間不可為大。",
    "T85n2777_001:0454b14": "故能出生入死通洞乎。無窮之化變現殊方",
    "T85n2777_001:0454b15": "應無端之求。此二乘之所不議。補處之所未",
    "T85n2777_001:0454b16": "覿。況凡夫無因敢措思於其間哉聊依經誠",
    "T85n2777_001:0454b17": "言粗標其玄極耳。然則法身在天而天在人",
    "T85n2777_001:0454b18": "而人。豈復近捨丈六而遠求法身乎。",
    "T85n2777_001:0454b19": "從無量功德智慧生　此二明修因。肇曰。",
    "T85n2777_001:0454b20": "夫妙極之身必生乎。妙極之因功德智慧大",
    "T85n2777_001:0454b21": "士二業也。此二蓋是萬行之初門。泥洹之關",
    "T85n2777_001:0454b22": "要故唱言有之。",
    "T85n2777_001:0454b23": "從戒定惠解脫解脫知見生　肇曰。五分法",
    "T85n2777_001:0454b24": "身也。",
    "T85n2777_001:0454b25": "從慈悲喜捨生　四等也。",
    "T85n2777_001:0454b26": "從布施持戒忍辱柔和勤行精進禪定解脫三",
    "T85n2777_001:0454b27": "昧多聞智慧諸波羅蜜生　肇曰。禪四禪。定",
    "T85n2777_001:0454b28": "四空定。解脫八解脫。三昧三三昧。此皆禪度",
    "T85n2777_001:0454b29": "之別行。",
    "T85n2777_001:0454c01": "從方便生從六通生　肇曰。自非六通方便",
    "T85n2777_001:0454c02": "生其無方之化。無以成無極之體。",
    "T85n2777_001:0454c03": "從三明生　肇曰。天眼宿命智漏盡通為三",
    "T85n2777_001:0454c04": "明。",
    "T85n2777_001:0454c05": "從三十七道品生從止觀生　三十七品如",
    "T85n2777_001:0454c06": "下。什曰。始觀時係心處名。止靜極則明。明則",
    "T85n2777_001:0454c07": "惠。惠名觀。",
    "T85n2777_001:0454c08": "從十力四無所畏十八不共法生　名數如",
    "T85n2777_001:0454c09": "常。自非剋圓勝德何能證茲法身。",
    "T85n2777_001:0454c10": "從斷一切不善法集一切善法生　肇曰。必",
    "T85n2777_001:0454c11": "斷之志必集之情。此二心行之綱目也。",
    "T85n2777_001:0454c12": "從真實生從不放逸生　肇曰。真實善根所",
    "T85n2777_001:0454c13": "以生。不放逸功業所以成。此二心行之要",
    "T85n2777_001:0454c14": "也。",
    "T85n2777_001:0454c15": "從如是無量清淨法生如來身　此總結也。",
    "T85n2777_001:0454c16": "諸仁者。欲得佛身斷一切眾生病者。當發",
    "T85n2777_001:0454c17": "阿耨多羅三藐三菩提心　此四結勸起悲願",
    "T85n2777_001:0454c18": "也。肇曰。發無上心豈唯自除病亦濟群生病。",
    "T85n2777_001:0454c19": "如是長者維摩詰。為諸問疾者如應說法。令",
    "T85n2777_001:0454c20": "無數千人皆發阿耨多羅三藐三菩提心　此",
    "T85n2777_001:0454c21": "四結益也。",
    "T85n2777_001:0454c22": "弟子品第三",
    "T85n2777_001:0454c23": "此二明弟子因命問疾。寄宣呵辭挫小進大。",
    "T85n2777_001:0454c24": "故目品焉。",
    "T85n2777_001:0454c25": "爾時長者維摩詰自念寢疾于床　品文二。",
    "T85n2777_001:0454c26": "初自念疾。後佛命問疾。此初先自念也。生曰。",
    "T85n2777_001:0454c27": "自念寢疾者自傷念疾也。夫有身則有疾。此",
    "T85n2777_001:0454c28": "自世之常耳。達者體之何所傷哉。然毘耶離",
    "T85n2777_001:0454c29": "諸長者子皆觀佛聽法。維摩詰事應是同而",
    "T85n2777_001:0455a01": "礙疾不預。理在致傷。故託以崇法招佛問疾",
    "T85n2777_001:0455a02": "也。",
    "T85n2777_001:0455a03": "世尊大慈寧不垂愍　此念問。肇曰。世尊大",
    "T85n2777_001:0455a04": "慈必見垂問因。以弘道所濟良多。此現疾之",
    "T85n2777_001:0455a05": "本意也。",
    "T85n2777_001:0455a06": "佛知其意即告舍利弗。汝行詣維摩詰問疾",
    "T85n2777_001:0455a07": "　此二命問疾人。先別命十人。此初章也。文",
    "T85n2777_001:0455a08": "二。初命。後辭。此初命也。肇曰。至人懸心默",
    "T85n2777_001:0455a09": "通不先形言冥機潛應。故先勅也。如其知諸",
    "T85n2777_001:0455a10": "人不堪而猶命者將顯淨名無窮之德以生",
    "T85n2777_001:0455a11": "眾會悕仰之情耳。舍利此名。身其母名也。",
    "T85n2777_001:0455a12": "弗秦言子天竺多。以母名名子。",
    "T85n2777_001:0455a13": "舍利弗白佛言世尊。我不堪任詣彼問疾",
    "T85n2777_001:0455a14": "　此二辭也。文四。一奉辭不堪。二略出所以。三",
    "T85n2777_001:0455a15": "廣引彈事。四結辭不堪。此即初也。生曰。有以",
    "T85n2777_001:0455a16": "致辭非拒命也。託不拒命之辭以取權維摩",
    "T85n2777_001:0455a17": "詰義。",
    "T85n2777_001:0455a18": "所以者何。憶念我昔曾於林中宴坐樹下",
    "T85n2777_001:0455a19": "　此二所以下徵釋不堪所由也。宴安也。禪定",
    "T85n2777_001:0455a20": "安心故云宴坐。聲聞入定不過八地定及滅",
    "T85n2777_001:0455a21": "盡定。皆是厭下麁動忻於上定故。示隱身於",
    "T85n2777_001:0455a22": "林息亂於定。此非真宴寂。",
    "T85n2777_001:0455a23": "時維摩詰來謂我言。唯舍利弗。不必是坐為",
    "T85n2777_001:0455a24": "宴坐也　此三時維摩詰下引所彈事文三。",
    "T85n2777_001:0455a25": "總別結也。此初總呵。不必此坐為真坐也。",
    "T85n2777_001:0455a26": "夫心體離念性本寂滅體。此安住名真宴坐。",
    "T85n2777_001:0455a27": "豈同二乘厭亂忻定而為宴寂哉。",
    "T85n2777_001:0455a28": "夫宴坐者不於三界現身意。是為宴坐　此",
    "T85n2777_001:0455a29": "二。夫宴坐下別訶文六。此初訶形神不寂失。",
    "T85n2777_001:0455b01": "夫三界性空未甞不寂。身心如幻何時不定。",
    "T85n2777_001:0455b02": "豈有厭忻哉。肇曰。今舍利弗猶有世報生身",
    "T85n2777_001:0455b03": "及世報意根。故以人間為煩擾而宴坐林下。",
    "T85n2777_001:0455b04": "未能形神無迹故致斯呵。",
    "T85n2777_001:0455b05": "不起滅定而現諸威儀。是為宴坐　二呵寂",
    "T85n2777_001:0455b06": "用相乖失。小乘滅受想心名為滅定。故滅而",
    "T85n2777_001:0455b07": "無用也。菩薩體心性常寂滅名滅盡定故寂",
    "T85n2777_001:0455b08": "而常用。肇曰。小乘人入滅盡定則形猶枯木。",
    "T85n2777_001:0455b09": "無運用之能。大士入實相定心智寂滅而形",
    "T85n2777_001:0455b10": "充八極。順機而作應會無方。舉動進止不捨",
    "T85n2777_001:0455b11": "威儀。其為宴也。亦以極矣。",
    "T85n2777_001:0455b12": "不捨道法而現凡夫事。是為宴坐　三訶真",
    "T85n2777_001:0455b13": "俗異緣失。仁王云。雙照二諦平等。道照真故",
    "T85n2777_001:0455b14": "道法照俗。故凡事肇曰。小乘障隔生死故。不",
    "T85n2777_001:0455b15": "能和光大士美惡齊旨。道俗一觀故。終日凡",
    "T85n2777_001:0455b16": "夫。終日道法也。淨名之有居家即其事也。",
    "T85n2777_001:0455b17": "心不住內亦不在外。是為宴坐　四訶心住",
    "T85n2777_001:0455b18": "內外失。心生則內外相生。心寂則內外相滅。",
    "T85n2777_001:0455b19": "此無住為住也。肇曰。身為幻宅曷為住內。萬",
    "T85n2777_001:0455b20": "物斯虛曷為在外。小乘防念故繫心於內。凡",
    "T85n2777_001:0455b21": "夫多求故馳想於外。大士齊觀故內外無寄",
    "T85n2777_001:0455b22": "也。",
    "T85n2777_001:0455b23": "於諸見不動而修行三十七品。是為宴坐",
    "T85n2777_001:0455b24": "　五呵乖中起行失。肇曰。諸見六十二諸妄見",
    "T85n2777_001:0455b25": "也。夫以見為見者。要動捨諸見以修道品。",
    "T85n2777_001:0455b26": "大士觀諸見真性。即是道品故不近捨妄見",
    "T85n2777_001:0455b27": "而遠修道品也。如小乘觀身不淨破淨倒名",
    "T85n2777_001:0455b28": "見動。大士觀身性空非垢非淨名為不動。念",
    "T85n2777_001:0455b29": "處既爾。餘品例然。",
    "T85n2777_001:0455c01": "不斷煩惱而入涅槃。是為宴坐　六訶染淨",
    "T85n2777_001:0455c02": "未融失。肇曰。七使九結惱亂群生名為煩惱。",
    "T85n2777_001:0455c03": "煩惱真性即是涅槃。惠力強者觀煩惱即是",
    "T85n2777_001:0455c04": "入涅槃。不待斷而後入也。",
    "T85n2777_001:0455c05": "若能如是坐者佛所印可　此三結也。肇曰。",
    "T85n2777_001:0455c06": "此平等法坐佛所印可。豈若仁者有待之坐",
    "T85n2777_001:0455c07": "乎。",
    "T85n2777_001:0455c08": "時我世尊聞是語已默然而止不能加報。故",
    "T85n2777_001:0455c09": "我不任詣彼問疾　此四結不堪也。肇曰。理",
    "T85n2777_001:0455c10": "出意外莫知所對。",
    "T85n2777_001:0455c11": "佛告大目犍連。汝行詣維摩詰問疾　文二。",
    "T85n2777_001:0455c12": "此初命也。目連此云採菽性也。輔相之族。字",
    "T85n2777_001:0455c13": "拘律陀。此樹名也。禱樹求之因以名也。肇曰。",
    "T85n2777_001:0455c14": "弟子中神通第一。生曰。夫人才有長短所能",
    "T85n2777_001:0455c15": "不同。舍利弗自可不能。餘何必然。故不抑之",
    "T85n2777_001:0455c16": "而不告也。復得因以廣維摩詰之美。",
    "T85n2777_001:0455c17": "目連白佛言。世尊我不堪任詣彼問疾　二",
    "T85n2777_001:0455c18": "辭也。文四如前。此初也。",
    "T85n2777_001:0455c19": "所以者何。憶念我昔入毘耶大城。於里巷中",
    "T85n2777_001:0455c20": "為諸居士說法　此二不堪之由。此說小乘",
    "T85n2777_001:0455c21": "無常等法也。肇曰。當是說有為善法施戒之",
    "T85n2777_001:0455c22": "流也。",
    "T85n2777_001:0455c23": "時維摩詰來謂我言。唯大目連。為白衣居士",
    "T85n2777_001:0455c24": "說法。不當如仁者所說　此三辨所彈事。文",
    "T85n2777_001:0455c25": "三。初呵偽。次示真。後呵益。此初總呵不當。",
    "T85n2777_001:0455c26": "此順方言。應云仁者所說不當。法唯一實餘",
    "T85n2777_001:0455c27": "二非真故云不當。",
    "T85n2777_001:0455c28": "夫說法者當如法說　此示是真也。文二。初",
    "T85n2777_001:0455c29": "理本無說。二示說方軌前中。又三標釋結也。",
    "T85n2777_001:0456a01": "此初標也。肇曰。法謂一相真實法也。",
    "T85n2777_001:0456a02": "法無眾生離眾生垢故　二釋法。此初約無",
    "T85n2777_001:0456a03": "我明實相義。肇曰。自此下辨真法義也。夫存",
    "T85n2777_001:0456a04": "眾生則垢真法。若悟法無眾生則其垢自離。",
    "T85n2777_001:0456a05": "又解。此明法性本無眾生。不同二乘斷眾生",
    "T85n2777_001:0456a06": "相也。下三句類然。",
    "T85n2777_001:0456a07": "法無有我離我垢故　生曰。我者自在言主",
    "T85n2777_001:0456a08": "耳。",
    "T85n2777_001:0456a09": "法無壽命離生死故　肇曰。生死命之始終",
    "T85n2777_001:0456a10": "耳。始終既離則壽命斯無諸言。離者皆空之",
    "T85n2777_001:0456a11": "別名也。",
    "T85n2777_001:0456a12": "法無有人前後際斷故　肇曰。天生萬物以",
    "T85n2777_001:0456a13": "人為貴。始終不改。謂之人故外道以人名神。",
    "T85n2777_001:0456a14": "謂始終不變。若法前後際斷則新新不同。新",
    "T85n2777_001:0456a15": "新不同則無不變之者。無不變之者則無復",
    "T85n2777_001:0456a16": "人矣。",
    "T85n2777_001:0456a17": "法常寂然滅諸相故　此下約法空辨實相義",
    "T85n2777_001:0456a18": "也。法性常寂無生滅相也。不同小乘妄執。有",
    "T85n2777_001:0456a19": "為有生無滅相。",
    "T85n2777_001:0456a20": "法離於相無所緣故　肇曰。緣心緣也。相心",
    "T85n2777_001:0456a21": "之影響耳。夫有緣故有相。無緣故無相。",
    "T85n2777_001:0456a22": "法無名字言語斷故　名生於相。相空則名",
    "T85n2777_001:0456a23": "亡。肇曰。名生於言。言斷誰名。",
    "T85n2777_001:0456a24": "法無有說離覺觀故　執名相說從覺觀生。",
    "T85n2777_001:0456a25": "假名相說覺觀自離。肇曰。覺觀麁心言語之",
    "T85n2777_001:0456a26": "本。真法無相故覺觀自離。",
    "T85n2777_001:0456a27": "法無形相如虛空故　肇曰。萬法萬形萬形",
    "T85n2777_001:0456a28": "萬相。解曰。此明一法萬形無定形故無形。亦",
    "T85n2777_001:0456a29": "一體多相無定相故無相。",
    "T85n2777_001:0456b01": "法無戲論畢竟空故　肇曰。真境無言。凡有",
    "T85n2777_001:0456b02": "言論。皆是虛戲。妙絕言境畢竟空也。",
    "T85n2777_001:0456b03": "法無我所離我所故　肇曰。上真明無我。此",
    "T85n2777_001:0456b04": "明無我所。自我之外一切諸法皆名我所。",
    "T85n2777_001:0456b05": "法無分別離諸識故　妄法有相故識有分",
    "T85n2777_001:0456b06": "別。真法無相故智無分別。肇曰。分別生于",
    "T85n2777_001:0456b07": "識。",
    "T85n2777_001:0456b08": "法無有比無相待故　此下約絕待辨實相",
    "T85n2777_001:0456b09": "義。肇曰。諸法相待生猶長短比而形。",
    "T85n2777_001:0456b10": "法不屬因不在緣故　妄法有生故屬因緣。",
    "T85n2777_001:0456b11": "真法無生故不屬因緣。肇曰。前後相生因也。",
    "T85n2777_001:0456b12": "現相助成緣也。諸法要因緣相假。然後成立。",
    "T85n2777_001:0456b13": "若觀法不在緣則法不屬因也。",
    "T85n2777_001:0456b14": "法同法性入諸法故　隨事則相殊。悟理則",
    "T85n2777_001:0456b15": "同性。肇曰。諸法殊相誰能遍入。遍入諸法者",
    "T85n2777_001:0456b16": "其唯法性乎。",
    "T85n2777_001:0456b17": "法隨於如無所隨故　肇曰。法自無。法誰隨",
    "T85n2777_001:0456b18": "如者。以無所隨故名隨如也。",
    "T85n2777_001:0456b19": "法住實際諸邊不動故　肇曰。有邊故有動。",
    "T85n2777_001:0456b20": "無邊何所動。無邊之邊謂之實際。此真法之",
    "T85n2777_001:0456b21": "所住也。",
    "T85n2777_001:0456b22": "法無動搖不依六塵故　肇曰。情依六塵故",
    "T85n2777_001:0456b23": "有奔逸之動。法本無依故無動搖。",
    "T85n2777_001:0456b24": "法無去來常不住故　肇曰。法若常住則從",
    "T85n2777_001:0456b25": "未來到現在。從現在到過去。法一逕三世則",
    "T85n2777_001:0456b26": "有去來也。以法不常住故法無去來也。",
    "T85n2777_001:0456b27": "法順空隨無相應無作。法離好醜。法無增損。",
    "T85n2777_001:0456b28": "法無生滅。法無所歸　肇曰。同三空。又解。實",
    "T85n2777_001:0456b29": "相性離故不違三脫性。無分別故離好醜增",
    "T85n2777_001:0456c01": "損生滅等也。即體自真故無別歸趣。",
    "T85n2777_001:0456c02": "法過眼耳鼻舌身心。法無高下　肇曰。超出",
    "T85n2777_001:0456c03": "常境非六情之所及。法性平等故無高下。",
    "T85n2777_001:0456c04": "法常住不動　肇曰。真法常定賢聖不能移。",
    "T85n2777_001:0456c05": "法離一切觀行　肇曰。法本無相非觀行之",
    "T85n2777_001:0456c06": "所見。見之者其唯無觀乎。",
    "T85n2777_001:0456c07": "唯大目連法相如是。豈可說乎　此三結也。",
    "T85n2777_001:0456c08": "肇曰。心觀不能及。豈況於言乎。",
    "T85n2777_001:0456c09": "夫說法者無說無示。其聽法者無聞無得",
    "T85n2777_001:0456c10": "　此下第二示說方軌。文二。初安住無說。次為",
    "T85n2777_001:0456c11": "物故說。初文有法喻結。能說如幻故無說無",
    "T85n2777_001:0456c12": "示。聽者如幻故無聞無得。肇曰。無說豈曰不",
    "T85n2777_001:0456c13": "言。謂能無其所說。無聞豈曰不聽。謂能無其",
    "T85n2777_001:0456c14": "所聞。故終日聞而未嘗聞也。示謂說法示人",
    "T85n2777_001:0456c15": "得謂聞法所得。",
    "T85n2777_001:0456c16": "譬如幻士為幻人說法　喻也。",
    "T85n2777_001:0456c17": "當建是意而為說法　結也。",
    "T85n2777_001:0456c18": "當了眾生根有利鈍　此第二為物故說無名",
    "T85n2777_001:0456c19": "相中假名相說。文三。此初了根利鈍隨病而",
    "T85n2777_001:0456c20": "化。",
    "T85n2777_001:0456c21": "善於知見無所罣礙　二了法無相而隨物說",
    "T85n2777_001:0456c22": "相也。肇曰。說有不辨空者。由其於諸法無閡",
    "T85n2777_001:0456c23": "知見未悉善也。無閡知見即實相智也。",
    "T85n2777_001:0456c24": "以大悲心讚于大乘。念報佛恩不斷三寶。然",
    "T85n2777_001:0456c25": "後說法　三結說益也。肇曰。夫大悲所以建。",
    "T85n2777_001:0456c26": "大乘所以駕。佛恩所以報三寶所以隆。皆由",
    "T85n2777_001:0456c27": "明了人根善開實相。而目連備闕斯事故以",
    "T85n2777_001:0456c28": "誨之。",
    "T85n2777_001:0456c29": "維摩詰說是法時。八百居士發阿耨多羅三",
    "T85n2777_001:0457a01": "藐三菩提心　三聞呵得益。",
    "T85n2777_001:0457a02": "我無此辨是故不任詣彼問疾　第四結成不",
    "T85n2777_001:0457a03": "堪。",
    "T85n2777_001:0457a04": "佛告大迦葉汝行詣維摩詰問疾　文二同",
    "T85n2777_001:0457a05": "上。此初命也。迦葉此云龜。亦曰欽光。皆取其",
    "T85n2777_001:0457a06": "明義。肇曰。迦葉弟子中頭陀苦行第一。出婆",
    "T85n2777_001:0457a07": "羅門種姓迦葉也。",
    "T85n2777_001:0457a08": "迦葉白佛言。世尊我不堪任詣彼問疾　此",
    "T85n2777_001:0457a09": "下二奉辭文四。此初辭也。",
    "T85n2777_001:0457a10": "所以者何。憶念我昔於貧里而行乞食　二",
    "T85n2777_001:0457a11": "略明所以也。詣貧二意。一少欲故。二大悲故。",
    "T85n2777_001:0457a12": "亦以迦葉於弟子中此二最勝故呵也。生曰。",
    "T85n2777_001:0457a13": "大迦葉少欲行頭陀中第一也。得滅盡三昧",
    "T85n2777_001:0457a14": "亦最勝。凡得滅盡定者能為人作現世福田",
    "T85n2777_001:0457a15": "也。其以自業能使人得現法報。而貧有交切",
    "T85n2777_001:0457a16": "之苦。故以大悲心欲拔之也。乞食是其頭陀",
    "T85n2777_001:0457a17": "之業。又至貧里有會少欲之迹。",
    "T85n2777_001:0457a18": "時維摩詰來謂我言。唯大迦葉有慈悲心而",
    "T85n2777_001:0457a19": "不能普。捨豪富從貧乞　此下第三廣引彈",
    "T85n2777_001:0457a20": "事文三。初呵悲劣。二明頭陀不真。三捐伏。",
    "T85n2777_001:0457a21": "此初也。迦葉因苦生悲故不普。菩薩了生",
    "T85n2777_001:0457a22": "如幻苦樂一如等起大悲。而無緣念故能普",
    "T85n2777_001:0457a23": "也。",
    "T85n2777_001:0457a24": "迦葉住平等法應次行乞食　此二約乞食",
    "T85n2777_001:0457a25": "示真頭陀。明小乘頭陀不真。頭陀此云抖",
    "T85n2777_001:0457a26": "藪。小乘抖藪其心不著房舍臥具湯藥四事",
    "T85n2777_001:0457a27": "名為頭陀。大乘頭陀抖藪其心一切不著。不",
    "T85n2777_001:0457a28": "著生死。不住涅槃。生滅垢淨等廣如善住意。",
    "T85n2777_001:0457a29": "大子經明於中文五。一欲乞止貪法。二入",
    "T85n2777_001:0457b01": "聚離染法。三示正法食。四結成法食。五斥",
    "T85n2777_001:0457b02": "二乘也。此初四段檢乞食心。若為修定惠資",
    "T85n2777_001:0457b03": "長法身名真頭陀。若為愛養世報而乞食者",
    "T85n2777_001:0457b04": "非抖藪也。住平等者為求平等法身。而乞",
    "T85n2777_001:0457b05": "食者應觀無相。貧富一如。次第行乞不應取",
    "T85n2777_001:0457b06": "貧富相壞。真抖藪也。",
    "T85n2777_001:0457b07": "為不食故應行乞食　法身不食。肇曰。不食",
    "T85n2777_001:0457b08": "即涅槃法。涅槃無生死寒暑飢渴之患。其道",
    "T85n2777_001:0457b09": "平等。豈容分別。應以此平等心而行乞食。使",
    "T85n2777_001:0457b10": "因果不殊也。",
    "T85n2777_001:0457b11": "為壞和合相故應取摶食　壞五陰名法身。",
    "T85n2777_001:0457b12": "肇曰。五陰摶食俱和合相耳。壞五陰名為涅",
    "T85n2777_001:0457b13": "槃。應以此心而取摶食也。若然則終日摶食",
    "T85n2777_001:0457b14": "終日涅槃也。",
    "T85n2777_001:0457b15": "為不受故應受彼食　法身不受生死也。肇",
    "T85n2777_001:0457b16": "曰。不受亦涅槃法也。夫為涅槃而行乞者應",
    "T85n2777_001:0457b17": "以無受心而受彼食。若然則終日受而未嘗",
    "T85n2777_001:0457b18": "受。是乃受也。",
    "T85n2777_001:0457b19": "以空聚想入於聚落　此二入聚離染法。既為",
    "T85n2777_001:0457b20": "法身不受。毒身而乞食者。聚落六塵塵能傷",
    "T85n2777_001:0457b21": "正觀。入聚乞食何以獲全。故示聚落無相真",
    "T85n2777_001:0457b22": "空抖藪。文三。初觀外聚。次觀內根。三結真",
    "T85n2777_001:0457b23": "頭陀。此初也。肇曰。空聚亦涅槃相也。凡入聚",
    "T85n2777_001:0457b24": "落宜存此想。若然則終日聚落終日空聚也",
    "T85n2777_001:0457b25": "　所見色與盲等　此二觀內根頭陀也。見色",
    "T85n2777_001:0457b26": "如盲者。肇曰。二乘惡厭生死怖畏六塵。故誡",
    "T85n2777_001:0457b27": "以等觀也。盲謂不見美惡之異非。謂閉目也。",
    "T85n2777_001:0457b28": "所聞聲與響等　聲如幻也。肇曰。未有因谷",
    "T85n2777_001:0457b29": "響而致喜怒者也。",
    "T85n2777_001:0457c01": "所嗅香與風等　香如幻也。肇曰。香臭因風。",
    "T85n2777_001:0457c02": "風無香嗅也。",
    "T85n2777_001:0457c03": "所食味不分別　味如幻也。什曰。法無定性",
    "T85n2777_001:0457c04": "由分別取相。謂之為味。若不分別時則非味",
    "T85n2777_001:0457c05": "也。雖食當如本相也。",
    "T85n2777_001:0457c06": "受諸觸如智證　觸如幻也。肇曰。得盡智無",
    "T85n2777_001:0457c07": "生智。自證成道。舉身柔軟快樂而不生著。身",
    "T85n2777_001:0457c08": "受諸觸宜若此也。",
    "T85n2777_001:0457c09": "知諸法如幻相　法無定想隨心而變。故云",
    "T85n2777_001:0457c10": "如幻也。",
    "T85n2777_001:0457c11": "無自性無他性。本自不然。今則無滅　三結",
    "T85n2777_001:0457c12": "真頭陀。若能知此六塵無自無他。不然不滅。",
    "T85n2777_001:0457c13": "名真頭陀也。肇曰。諸法如幻。從因緣生。豈自",
    "T85n2777_001:0457c14": "他之可得也。",
    "T85n2777_001:0457c15": "迦葉若能不捨八邪入八解脫　此下三示正",
    "T85n2777_001:0457c16": "法食。既得食已應思禪悅法喜食也。又二。",
    "T85n2777_001:0457c17": "初示法食。後令施食。此初也。小乘捨八邪入",
    "T85n2777_001:0457c18": "八解脫為禪悅。大乘不捨而入也肇曰。八邪",
    "T85n2777_001:0457c19": "八解本性常一。善觀八邪即入八解。曷為捨",
    "T85n2777_001:0457c20": "邪。更求解乎。若能如是者名入解也。",
    "T85n2777_001:0457c21": "以邪相入正法　此法喜食也。小乘捨邪相",
    "T85n2777_001:0457c22": "入無相。大乘相無相不二。肇曰。若本性常一",
    "T85n2777_001:0457c23": "者則邪正相入不乖其相也。",
    "T85n2777_001:0457c24": "以一食施一切。供養諸佛及眾賢聖然。後可",
    "T85n2777_001:0457c25": "食　此明悲施。肇曰。因誨以無礙施法也。若",
    "T85n2777_001:0457c26": "能等邪正。又能以一食等心施一切。然後自",
    "T85n2777_001:0457c27": "食。若得法身則能實充足一切。如後一鉢飯",
    "T85n2777_001:0457c28": "也。",
    "T85n2777_001:0457c29": "如是食者非有煩惱。非離煩惱。非入定意。非",
    "T85n2777_001:0458a01": "起定意。非住世間。非住涅槃　四明法食已",
    "T85n2777_001:0458a02": "得法身益文二。此先明受施益。肇曰。有煩惱",
    "T85n2777_001:0458a03": "食凡夫也。離煩惱食二乘也。若能如上平等",
    "T85n2777_001:0458a04": "而食者則是法身之食。非有煩惱而食。非離",
    "T85n2777_001:0458a05": "煩惱而食也。又定亂一如。世出等平等法喜",
    "T85n2777_001:0458a06": "同資法身也。",
    "T85n2777_001:0458a07": "其有施者無大福無小福。不為益不為損",
    "T85n2777_001:0458a08": "　二能施益。肇曰。若能等心受食則有等教。既",
    "T85n2777_001:0458a09": "有等教則施主同獲平等。不計福之大小已",
    "T85n2777_001:0458a10": "之損益也。",
    "T85n2777_001:0458a11": "是為正入佛道不依聲聞。迦葉。若如是食為",
    "T85n2777_001:0458a12": "不空食人之施也　此五結斥也。肇曰。平等",
    "T85n2777_001:0458a13": "法食自利利人。故正入佛道不依聲聞。又名",
    "T85n2777_001:0458a14": "真應供。故不空施福也。",
    "T85n2777_001:0458a15": "時我世尊聞說是語得未曾有。即於一切菩",
    "T85n2777_001:0458a16": "薩深起敬心　此三捐伏。始知菩薩頭陀行",
    "T85n2777_001:0458a17": "勝也。",
    "T85n2777_001:0458a18": "復作是念。斯有家名辨才智慧乃能如是。其",
    "T85n2777_001:0458a19": "誰不發阿耨多羅三藐三菩提心　肇曰。時",
    "T85n2777_001:0458a20": "謂在家大士智辨尚爾。其誰不發無上心也。",
    "T85n2777_001:0458a21": "我從是來不復勸人以聲聞辟支佛行　肇",
    "T85n2777_001:0458a22": "曰。始知二乘之劣。不復以勸人也。是故不任",
    "T85n2777_001:0458a23": "詣彼問疾　四結不堪也。",
    "T85n2777_001:0458a24": "佛告須菩提。汝行詣維摩詰問疾　肇曰。秦",
    "T85n2777_001:0458a25": "言善吉。弟子中解空第一。文二。此初命也。",
    "T85n2777_001:0458a26": "須菩提白佛言。世尊。我不堪任詣彼問疾",
    "T85n2777_001:0458a27": "　二辭文四。此初辭也。",
    "T85n2777_001:0458a28": "所以者何。憶念。我昔入其舍從乞食　二略",
    "T85n2777_001:0458a29": "釋所以。生曰。須菩提得無諍三昧。人中第一",
    "T85n2777_001:0458b01": "也。維摩詰機辯難當。鮮有敢[門@視]其門者。而須",
    "T85n2777_001:0458b02": "菩提既有此定。又獨能詣之迹入恃定矣。便",
    "T85n2777_001:0458b03": "有恃定之迹而致詰者豈不有為然乎。又若",
    "T85n2777_001:0458b04": "善吉詣貧貧無物施心則有諍。今既詣富為",
    "T85n2777_001:0458b05": "施不難。故順無諍行也。",
    "T85n2777_001:0458b06": "時維摩詰取我鉢盛滿飯　此三廣引彈事文",
    "T85n2777_001:0458b07": "五。一取鉢。二呵詰。三置鉢。四安慰。五聞",
    "T85n2777_001:0458b08": "益。此初也。生曰。維摩詰迹在居士有悋惜",
    "T85n2777_001:0458b09": "之嫌。若未與食便詰之者。物或謂之然矣。",
    "T85n2777_001:0458b10": "故先取鉢盛滿飯也。而不授之者。恐須菩提",
    "T85n2777_001:0458b11": "得鉢便去。不盡言論勢也。",
    "T85n2777_001:0458b12": "謂我言。唯須菩提。若能於食等者諸法亦等。",
    "T85n2777_001:0458b13": "諸法等者於食亦等。如是行乞乃可取食。此",
    "T85n2777_001:0458b14": "下二明訶詰。善吉入四禪定不忤物心名",
    "T85n2777_001:0458b15": "為無諍。大士入實相定萬法平等名為無諍。",
    "T85n2777_001:0458b16": "又善吉捨有觀空名為解空。大士有空平等",
    "T85n2777_001:0458b17": "名為解空住。此平等名真福田。乃可取食。",
    "T85n2777_001:0458b18": "文中有四。一法食等。二染淨等。三邪正等。四",
    "T85n2777_001:0458b19": "損益等。此初也。小乘內心見生死涅槃苦樂",
    "T85n2777_001:0458b20": "不等。故外行乞食見於貧富亦不等也。大士",
    "T85n2777_001:0458b21": "內住實相苦樂平等故外化無緣大悲亦平等",
    "T85n2777_001:0458b22": "也。肇曰。萬法同相准一可知。善於食等者",
    "T85n2777_001:0458b23": "諸法亦等。諸法等者於食亦等。以此行乞乃",
    "T85n2777_001:0458b24": "可取食耳。曷為捨貧從富自生異相乎。",
    "T85n2777_001:0458b25": "若須菩提不斷婬怒癡。亦不與俱　此下二",
    "T85n2777_001:0458b26": "明染淨等文三。初約無生四諦問。二就人",
    "T85n2777_001:0458b27": "凡聖問。三結成可食。初文四句。此初了惑",
    "T85n2777_001:0458b28": "無生為集諦。肇曰。斷婬怒癡聲聞婬怒癡俱",
    "T85n2777_001:0458b29": "凡夫。大士觀婬怒癡。即是涅槃故不斷不俱。",
    "T85n2777_001:0458c01": "若能如是者乃可取食也。",
    "T85n2777_001:0458c02": "不壞於身而隨一相　二悟陰無相為苦諦",
    "T85n2777_001:0458c03": "也。肇曰。萬物齊旨。是非同觀一相也。然則身",
    "T85n2777_001:0458c04": "即一相。豈待壞身滅體然後謂之一相乎。身",
    "T85n2777_001:0458c05": "五陰身也。",
    "T85n2777_001:0458c06": "不滅癡愛起於明脫　三漏即無漏為是諦",
    "T85n2777_001:0458c07": "也。肇曰。聲聞以癡曀智故滅癡而明。師愛",
    "T85n2777_001:0458c08": "繫心故愛解而脫。大士觀癡愛真相。即是明",
    "T85n2777_001:0458c09": "脫故不滅癡愛而起明脫。",
    "T85n2777_001:0458c10": "以五逆相而得解脫亦不解不縛　四縛本不",
    "T85n2777_001:0458c11": "生。今則無滅為滅諦也。肇曰。五逆真相即是",
    "T85n2777_001:0458c12": "解脫。豈有縛脫之異耶。五逆罪之尤者解脫",
    "T85n2777_001:0458c13": "道之勝者。若能即五逆相而得解脫者。乃可",
    "T85n2777_001:0458c14": "取人之食。",
    "T85n2777_001:0458c15": "不見四諦。非不見諦。非得果。非不得果。非",
    "T85n2777_001:0458c16": "凡夫。非離凡夫法。非聖人。非不聖人　此下",
    "T85n2777_001:0458c17": "二就人凡聖問也。凡夫不見四諦初果見諦。",
    "T85n2777_001:0458c18": "大士無見無不見。見第一義諦也。二乘有證",
    "T85n2777_001:0458c19": "有得故得果。大士無所得故非得果也。此則",
    "T85n2777_001:0458c20": "凡聖一如豈有分別哉。",
    "T85n2777_001:0458c21": "雖成就一切法而離諸法相乃可取食　此三",
    "T85n2777_001:0458c22": "結真福田可食也。肇曰。不捨惡法而從善則",
    "T85n2777_001:0458c23": "一切諸法于何不成。諸法雖成而離其相。以",
    "T85n2777_001:0458c24": "離其相美惡斯成矣。若能備如上說乃可取",
    "T85n2777_001:0458c25": "食也。",
    "T85n2777_001:0458c26": "若須菩提。不見佛不聞法　此下三明邪正",
    "T85n2777_001:0458c27": "等文三。初總明背正。次別明同邪。後結令取",
    "T85n2777_001:0458c28": "食。此初也。肇曰。猶誨以平等也。夫願能齊。",
    "T85n2777_001:0458c29": "是非一好醜者。雖復上同如來不以為尊。下",
    "T85n2777_001:0459a01": "等六師不以為卑。何則天地一指萬物一觀。",
    "T85n2777_001:0459a02": "邪正雖殊其性不二。豈有如來獨尊而六師",
    "T85n2777_001:0459a03": "獨卑。若同彼六師不見佛不聞法。因其出家",
    "T85n2777_001:0459a04": "隨其所墮而不以為異者。乃可取食也。蓋窮",
    "T85n2777_001:0459a05": "理盡性極無方之說也。善惡反論而不為其",
    "T85n2777_001:0459a06": "常。邪正同辯而不衰其真。斯可謂乎平等正",
    "T85n2777_001:0459a07": "化莫二三道乎。天台意云。已前證真故可食。",
    "T85n2777_001:0459a08": "此敬田也。此下為同惡故食即悲田也。",
    "T85n2777_001:0459a09": "彼外道六師。富蘭那迦葉　此二明同六師。",
    "T85n2777_001:0459a10": "肇曰。姓迦葉字富蘭那。其人起邪見。謂一",
    "T85n2777_001:0459a11": "切法斷滅性空無君臣父子忠孝之道。",
    "T85n2777_001:0459a12": "末伽梨拘賖梨子　肇曰。末伽梨字也。拘賒",
    "T85n2777_001:0459a13": "梨其母名也。其人起邪見。謂眾生苦樂不因",
    "T85n2777_001:0459a14": "行得自然爾耳。",
    "T85n2777_001:0459a15": "那闍夜毘羅胝子　肇曰。那闍夜字也。毘羅",
    "T85n2777_001:0459a16": "胝其母名也。其人謂道不須求經。生死劫數",
    "T85n2777_001:0459a17": "苦盡自得如轉縷。丸於高山縷盡。自心何假",
    "T85n2777_001:0459a18": "求也。",
    "T85n2777_001:0459a19": "阿耆多翅舍欽婆羅　肇曰。阿耆多字也。翅",
    "T85n2777_001:0459a20": "舍欽婆羅麁弊衣名也。其人著弊衣。自拔髮",
    "T85n2777_001:0459a21": "五熱炙身以苦行為道。謂今身併受苦。後身",
    "T85n2777_001:0459a22": "常樂也。",
    "T85n2777_001:0459a23": "迦羅鳩馱迦旃延　肇曰。姓迦旃延。字迦羅",
    "T85n2777_001:0459a24": "鳩馱。其人謂。諸法亦有相亦無相也。",
    "T85n2777_001:0459a25": "尼揵陀若提子等是汝之師　肇曰。尼揵陀",
    "T85n2777_001:0459a26": "其出家總名也。如佛法出家名沙門。若提母",
    "T85n2777_001:0459a27": "名也。其人謂。罪福苦樂本有定因要當必受。",
    "T85n2777_001:0459a28": "非行道所能斷也。此六師佛未出世時皆道",
    "T85n2777_001:0459a29": "王天竺也。",
    "T85n2777_001:0459b01": "因其出家。彼師所墮汝亦隨墮。乃可取食。",
    "T85n2777_001:0459b02": "此三結取食也。肇曰。若能同彼六師不壞異",
    "T85n2777_001:0459b03": "想者乃可取食。",
    "T85n2777_001:0459b04": "若須菩提。入諸邪見不到彼岸　此下四明",
    "T85n2777_001:0459b05": "損益等也。文三。初明損益等。次明福非益性。",
    "T85n2777_001:0459b06": "後明罪非損性。此初也。肇曰。彼岸實相岸也。",
    "T85n2777_001:0459b07": "惑者以邪見為邪。彼岸為正。故捨此邪見適",
    "T85n2777_001:0459b08": "彼彼岸耳。邪見彼岸本性不殊。曷為捨邪而",
    "T85n2777_001:0459b09": "適彼岸乎。是以入諸邪見不到彼岸者。乃可",
    "T85n2777_001:0459b10": "取食也。自六師已下至乎不得滅度類生逆",
    "T85n2777_001:0459b11": "談以成大順。庶通心君子有以標其玄旨而",
    "T85n2777_001:0459b12": "遺其所以是也。",
    "T85n2777_001:0459b13": "住於八難不得無難　肇曰。夫見難為難。必",
    "T85n2777_001:0459b14": "捨難而求無難也。若能不以難為難故能住",
    "T85n2777_001:0459b15": "於難不以無難為無難故不得於無難",
    "T85n2777_001:0459b16": "　同於煩惱離清淨法　肇曰。夫能悟惱非惱",
    "T85n2777_001:0459b17": "雖惱而淨。若以淨為淨雖淨而惱。是以同惱",
    "T85n2777_001:0459b18": "而離淨者。乃所以常淨也。",
    "T85n2777_001:0459b19": "汝得無諍三昧一切眾生亦得是定。此下明",
    "T85n2777_001:0459b20": "福非益性。法性妙禪定亂一旨。善吉群生不",
    "T85n2777_001:0459b21": "容有二如不二也。則罪福無主。誰福非福",
    "T85n2777_001:0459b22": "孰墮不墮。故經云。非福田非不福田。非應",
    "T85n2777_001:0459b23": "供養非不應供養。肇曰。善吉之與群生性常",
    "T85n2777_001:0459b24": "自一。曷為善吉獨得而群生不得乎。此明本",
    "T85n2777_001:0459b25": "不偏也。",
    "T85n2777_001:0459b26": "其汝施者不名福田　肇曰。我受彼施令彼",
    "T85n2777_001:0459b27": "獲大福。故名福田耳。由大觀之彼我不異。誰",
    "T85n2777_001:0459b28": "為種者。誰為田者。",
    "T85n2777_001:0459b29": "供養汝者墮三惡道　肇曰。五逆之損供養",
    "T85n2777_001:0459c01": "之益大觀正齊。未覺其異。若五逆而可墮供",
    "T85n2777_001:0459c02": "養亦可墮也。為與眾魔共一手作諸勞侶。汝",
    "T85n2777_001:0459c03": "與眾魔及諸塵勞等無有異。此下三明罪非",
    "T85n2777_001:0459c04": "損性。魔王者誘人入生死也。法王者化人住",
    "T85n2777_001:0459c05": "涅槃也。若生死涅槃性平等者。魔佛二化同",
    "T85n2777_001:0459c06": "一手也。既曰。為同等無異也。肇曰。既為其",
    "T85n2777_001:0459c07": "侶安得有異又曰夫以無異欲能成其異也。",
    "T85n2777_001:0459c08": "於一切眾生而有怨心。謗諸佛毀於法　肇",
    "T85n2777_001:0459c09": "曰。怨親之心毀譽之意。美惡一致。孰云其異。",
    "T85n2777_001:0459c10": "苟曰不異亦何為同。",
    "T85n2777_001:0459c11": "不入眾數。終不得滅度。汝若如是乃可取食",
    "T85n2777_001:0459c12": "　夫見聖諦者入聖眾數。斷煩惱者得至滅",
    "T85n2777_001:0459c13": "度。實相無見無不見故不入眾數。寂滅無得。",
    "T85n2777_001:0459c14": "無不得故不得滅度。若能如是住真平等。此",
    "T85n2777_001:0459c15": "真應供。乃可取食。肇曰。夫捨惡從善人之常",
    "T85n2777_001:0459c16": "情耳。然是非經心。猶未免于累。是以等觀者",
    "T85n2777_001:0459c17": "以存善為患故捨善以求宗。以捨惡為累故。",
    "T85n2777_001:0459c18": "即惡而返本然則即惡有忘累之功。捨善有",
    "T85n2777_001:0459c19": "無染之勳。故知。同善未為得。同惡未為失。",
    "T85n2777_001:0459c20": "淨名言意似在此也。",
    "T85n2777_001:0459c21": "時我。世尊。聞此芒然不識是何言。不知以何",
    "T85n2777_001:0459c22": "答。便置鉢欲出其舍　此第三置鉢也。天台",
    "T85n2777_001:0459c23": "云。進非其敬退非其悲故置之也。肇曰。淨名",
    "T85n2777_001:0459c24": "言。逆而理順。善吉似未思其言故不識是何",
    "T85n2777_001:0459c25": "說。便置鉢而出也。",
    "T85n2777_001:0459c26": "維摩詰言。唯須菩提取鉢勿懼。於意云何。如",
    "T85n2777_001:0459c27": "來所作化人。若以是事詰寧有懼不　此下",
    "T85n2777_001:0459c28": "四淨名安慰文三。初慰問。次答。後釋。此初",
    "T85n2777_001:0459c29": "也。肇曰。淨名欲令善吉弘平等之道。無心以",
    "T85n2777_001:0460a01": "聽美惡斯順。而善吉本不思其言。迷其所說",
    "T85n2777_001:0460a02": "故復引喻以明也。",
    "T85n2777_001:0460a03": "我言不也　此二答也。",
    "T85n2777_001:0460a04": "維摩詰言。一切諸法如幻化相。汝今不應有",
    "T85n2777_001:0460a05": "所懼也。此三釋也。文三。初標。次釋。後重釋",
    "T85n2777_001:0460a06": "也。肇曰。君於弟子中解空第一。既知化之",
    "T85n2777_001:0460a07": "無。心亦知法之如化。以此而聽曷為而懼也。",
    "T85n2777_001:0460a08": "所以者何。一切言說不離是相　此二釋也。",
    "T85n2777_001:0460a09": "肇曰。是相即幻化相也。言說如化。聽亦如化。",
    "T85n2777_001:0460a10": "以化聽化。豈客如懼。",
    "T85n2777_001:0460a11": "至於智者不著文字。故無所懼　肇曰。夫文",
    "T85n2777_001:0460a12": "字之作生於惑。取法無可取則文相自離虛",
    "T85n2777_001:0460a13": "妄假名。智者不著。",
    "T85n2777_001:0460a14": "何以故。文字性離。無有文字。是則解脫。解脫",
    "T85n2777_001:0460a15": "相者則諸法也　三重釋也。肇曰。解脫謂無",
    "T85n2777_001:0460a16": "為。真解脫也。夫名生於不足。足則無名。故無",
    "T85n2777_001:0460a17": "有文字。是真解脫也。則諸法者。肇曰。名生於",
    "T85n2777_001:0460a18": "法。法生於名。名既解脫。故諸法同解也。",
    "T85n2777_001:0460a19": "維摩詰說是法時。二百天子得法眼淨　此",
    "T85n2777_001:0460a20": "五得益也。",
    "T85n2777_001:0460a21": "故我不任詣彼問疾　四結不堪也。",
    "T85n2777_001:0460a22": "佛告富樓那彌多羅尼子。汝行詣維摩詰問",
    "T85n2777_001:0460a23": "疾　文二此初命也。肇曰。富樓那字也。秦言",
    "T85n2777_001:0460a24": "滿願彌多羅尼其母名。秦言知識通名為字。",
    "T85n2777_001:0460a25": "弟子中辯才第一。",
    "T85n2777_001:0460a26": "富樓那白佛言。世尊。我不堪任詣彼問疾",
    "T85n2777_001:0460a27": "　此二辭文四。此初也。",
    "T85n2777_001:0460a28": "所以者何。憶念。我昔於大林中在一樹下。為",
    "T85n2777_001:0460a29": "諸新學比丘說法　二略釋也。",
    "T85n2777_001:0460b01": "時維摩詰來謂我言。唯富樓那。先當入定觀",
    "T85n2777_001:0460b02": "此人心。然後說法。無以穢食置於寶器　三",
    "T85n2777_001:0460b03": "廣引彈事前訶目連說不稱理。此訶滿願不",
    "T85n2777_001:0460b04": "識根性文七。一說法失機。二結過訶責。三令",
    "T85n2777_001:0460b05": "識宿命。四大志開發。五更為說法。六得不退",
    "T85n2777_001:0460b06": "轉。七尊者敬損。初文四別。此初勸觀心。本",
    "T85n2777_001:0460b07": "性淨不應。以小乘穢法污其本也。肇曰。大乘",
    "T85n2777_001:0460b08": "自法身已上得無礙真心。心智寂然未嘗不",
    "T85n2777_001:0460b09": "定。以心常定故能萬事普照不假推求。然後",
    "T85n2777_001:0460b10": "知也。小乘心有限礙。又不能常定。凡所觀察",
    "T85n2777_001:0460b11": "在定則見。出定不見。且聲聞定力深者見眾",
    "T85n2777_001:0460b12": "生根極八萬劫耳。定力淺者身數而已。大士",
    "T85n2777_001:0460b13": "所見及無窮。此新學比丘根在大乘應聞大",
    "T85n2777_001:0460b14": "道而為說小乘法故。論其入定也。又曰穢食",
    "T85n2777_001:0460b15": "充飢小乘法也盛無上寶大乘器也。",
    "T85n2777_001:0460b16": "當知是比丘心之所念。無以琉璃同彼水精",
    "T85n2777_001:0460b17": "　二勸觀心念念雖生滅而性無生滅。此真寶",
    "T85n2777_001:0460b18": "也。說生滅者偽寶也。肇曰。當識其心念之根",
    "T85n2777_001:0460b19": "本無令真偽不辨也。",
    "T85n2777_001:0460b20": "汝不能知眾生根原。無得發起。以小乘法。彼",
    "T85n2777_001:0460b21": "自無瘡。勿傷之也　三大乘信根稱本無瘡",
    "T85n2777_001:0460b22": "示。小乘法名為傷也。肇曰。彼大乘之體自",
    "T85n2777_001:0460b23": "無瘡疣。無以小乘之刺損瘡之也。",
    "T85n2777_001:0460b24": "欲行大道莫示小徑。無以大海內於牛跡。無",
    "T85n2777_001:0460b25": "以日光等彼螢火　四總舉喻也。肇曰。大物",
    "T85n2777_001:0460b26": "當置大處。曷為迴龍象於兔徑。注大海於牛",
    "T85n2777_001:0460b27": "跡乎。日光者。肇曰。明昧之殊其喻若此而欲",
    "T85n2777_001:0460b28": "等之者何耶。有說大道法性喻法身也。大海",
    "T85n2777_001:0460b29": "廣納喻般若也。日光破闇喻解脫也。",
    "T85n2777_001:0460c01": "富樓那此比丘久發大乘心。中忘此意。如何",
    "T85n2777_001:0460c02": "以小乘法而教道之。我觀小乘智慧微淺猶",
    "T85n2777_001:0460c03": "如盲。人不能分別一切眾生根之利鈍。此二",
    "T85n2777_001:0460c04": "富樓那下結過訶責也。肇曰。未得無生忍心",
    "T85n2777_001:0460c05": "皆有退忘。",
    "T85n2777_001:0460c06": "時維摩詰即入三昧。令此比丘自識宿命。曾",
    "T85n2777_001:0460c07": "於五百佛所殖眾德本。廻向阿耨多羅三藐",
    "T85n2777_001:0460c08": "三菩提　此三令識宿命。肇曰。淨名將開",
    "T85n2777_001:0460c09": "其本意故。以定力令諸比丘暫識宿命。自知",
    "T85n2777_001:0460c10": "曾於五百佛所殖眾得本。曾已迴此功德向",
    "T85n2777_001:0460c11": "無上道。此其本意。",
    "T85n2777_001:0460c12": "即時豁然還得本心。於是諸比丘稽首禮維",
    "T85n2777_001:0460c13": "摩詰足　此四大志開發感恩致敬也。",
    "T85n2777_001:0460c14": "時維摩詰因為說法　此五更為說法定力暫",
    "T85n2777_001:0460c15": "加事不可久欲令自悟。要因說法。",
    "T85n2777_001:0460c16": "於阿耨多羅三藐三菩提不復退轉　此六聞",
    "T85n2777_001:0460c17": "法悟理於無上道獲不退也。",
    "T85n2777_001:0460c18": "我念。聲聞不觀人根不應說法　此七自念",
    "T85n2777_001:0460c19": "敬伏也。",
    "T85n2777_001:0460c20": "是故不任詣彼問疾　此四結也。",
    "T85n2777_001:0460c21": "佛告摩訶迦旃延。汝行詣維摩詰問疾　肇",
    "T85n2777_001:0460c22": "曰。迦旃延南天竺婆羅門姓也。以本姓為名。",
    "T85n2777_001:0460c23": "弟子中解義第一。有說迦旃延。此云文飾也。",
    "T85n2777_001:0460c24": "又云剃髮種也。",
    "T85n2777_001:0460c25": "迦旃延白佛言。世尊。我不堪任詣彼門疾",
    "T85n2777_001:0460c26": "　二辭文四。此初辭也。",
    "T85n2777_001:0460c27": "所以者何。憶念。昔者佛為諸比丘略說法要",
    "T85n2777_001:0460c28": "　二略釋文二。此初佛先略說。肇曰。如來常",
    "T85n2777_001:0460c29": "略說。有為法無常苦空無我。無為法寂滅不",
    "T85n2777_001:0461a01": "動。此二言總一切法盡故言略也。生曰。為悟",
    "T85n2777_001:0461a02": "所津若出由戶也。",
    "T85n2777_001:0461a03": "我即於後敷演其義。謂無常義。苦義。空義。",
    "T85n2777_001:0461a04": "無我義。寂滅義　二迦旃延廣演。義者義。理",
    "T85n2777_001:0461a05": "小乘以無常等五為理。大乘以一實相為理。",
    "T85n2777_001:0461a06": "由悟此理證道。非餘故云要也。肇曰。如來言",
    "T85n2777_001:0461a07": "說未常有心。故其所說法未嘗有相。迦旃延",
    "T85n2777_001:0461a08": "不喻玄旨故於入室之後皆以相說也。何則",
    "T85n2777_001:0461a09": "如來去常故說無常。非謂是無常。去樂故言",
    "T85n2777_001:0461a10": "苦。非謂是苦。去實故言空。非謂是空。去我故",
    "T85n2777_001:0461a11": "言無我。非謂是無我。去相故言寂滅。非謂",
    "T85n2777_001:0461a12": "是寂滅。此五者可謂無言之教無相之談。而",
    "T85n2777_001:0461a13": "迦旃延造極不同聽隨心異聞無常。則取其",
    "T85n2777_001:0461a14": "流動至聞寂滅。亦取其滅相。此言同旨異。迦",
    "T85n2777_001:0461a15": "旃延所以惑也。生曰。存旨而不在辭故曰演",
    "T85n2777_001:0461a16": "其義也。",
    "T85n2777_001:0461a17": "時維摩詰來謂我言。唯迦旃延。無以生滅心",
    "T85n2777_001:0461a18": "行說實相法　此三廣引彈事。又三。初總呵。",
    "T85n2777_001:0461a19": "次示真。後得益。此初也。是法生滅小乘義",
    "T85n2777_001:0461a20": "也。悟生滅本不生滅實相義也。肇曰。心者何",
    "T85n2777_001:0461a21": "也。惑相所生行者何也。造用之名夫有形必",
    "T85n2777_001:0461a22": "有影。有相必有心。無形故無無影。無相故",
    "T85n2777_001:0461a23": "無心。然則心隨事轉。行因用起。見法生滅故",
    "T85n2777_001:0461a24": "心有生滅。悟法無生則心無生滅。迦旃延聞",
    "T85n2777_001:0461a25": "無常義。謂法有生滅之相。法有生滅之相故",
    "T85n2777_001:0461a26": "影響其心。同於生滅也。夫實相幽深妙絕常",
    "T85n2777_001:0461a27": "境非有心之所知。非辨者之能言。如何以生",
    "T85n2777_001:0461a28": "滅心行而欲說乎。",
    "T85n2777_001:0461a29": "迦旃延。諸法畢竟不生不滅。是無常義　此",
    "T85n2777_001:0461b01": "二示真實相義也。此下五義破執。名殊而實",
    "T85n2777_001:0461b02": "相之理一也。肇曰。小乘觀法生滅為無常義。",
    "T85n2777_001:0461b03": "大乘以不生不滅為無常義。無常名同而幽",
    "T85n2777_001:0461b04": "致超絕。生曰。夫言無常者據事滅驗之也。終",
    "T85n2777_001:0461b05": "苟有滅始無然乎。始若果然則生非定矣。生",
    "T85n2777_001:0461b06": "不定生滅熟定哉。",
    "T85n2777_001:0461b07": "五受陰洞達空無所起。是苦義　肇曰。有漏",
    "T85n2777_001:0461b08": "五陰受染生死名受陰也。小乘取受陰起則",
    "T85n2777_001:0461b09": "眾苦生為苦義。大乘通達受陰內外常空本",
    "T85n2777_001:0461b10": "自無起。誰生苦者。此真苦義。大經云。凡夫",
    "T85n2777_001:0461b11": "有苦無諦。二乘有苦有諦。菩薩解苦無苦。而",
    "T85n2777_001:0461b12": "有真諦。餘義例此可見。",
    "T85n2777_001:0461b13": "諸法究竟無所有。是空義　肇曰。小乘觀法",
    "T85n2777_001:0461b14": "緣起內無真主為空義。雖能觀空而於空未",
    "T85n2777_001:0461b15": "能都泯。故不究竟。大乘在有不有。在空不",
    "T85n2777_001:0461b16": "空。理無不極所以究竟義也。",
    "T85n2777_001:0461b17": "於我無我而不二。是無我義　肇曰。小乘以",
    "T85n2777_001:0461b18": "封我為累。故尊於無我。無我既尊則於我為",
    "T85n2777_001:0461b19": "二。大乘是非齊旨二者不殊為無我義也。又",
    "T85n2777_001:0461b20": "曰。諸義例此亦同不二為實相也。",
    "T85n2777_001:0461b21": "法本不然今則無滅。是寂滅義　肇曰。小乘",
    "T85n2777_001:0461b22": "以三界熾然滅之以求無為。夫熾然既形滅",
    "T85n2777_001:0461b23": "名以生。大乘觀法本自不然。今何所滅。不然",
    "T85n2777_001:0461b24": "不滅乃真寂滅也。",
    "T85n2777_001:0461b25": "說是法時彼諸比丘心得解脫　此三得益也。",
    "T85n2777_001:0461b26": "故我不任詣彼問疾　四結也。",
    "T85n2777_001:0461b27": "佛告阿那律。汝行詣維摩詰問疾　肇曰。阿",
    "T85n2777_001:0461b28": "那律秦言如意。剎利種也。弟子中天眼第一。",
    "T85n2777_001:0461b29": "又云無滅。一燈照佛九十劫來善根不滅。今",
    "T85n2777_001:0461c01": "得天眼第一。又常受如意報故生剎利種。乃",
    "T85n2777_001:0461c02": "至得道。",
    "T85n2777_001:0461c03": "阿那律白佛言。世尊。我不堪任詣彼問疾",
    "T85n2777_001:0461c04": "　二辭文四此初也。",
    "T85n2777_001:0461c05": "所以者何。憶念。我昔於一處經行。時有梵王。",
    "T85n2777_001:0461c06": "名曰嚴淨。與萬梵俱放淨光明。來詣我所稽",
    "T85n2777_001:0461c07": "首作禮問我言幾何阿那律天眼所見　二略",
    "T85n2777_001:0461c08": "釋。文二。此初梵王問也。阿那律修證天眼。",
    "T85n2777_001:0461c09": "梵王業報天眼。欲比其優劣故致問也。",
    "T85n2777_001:0461c10": "我即答言。仁者吾見此釋迦牟尼佛土三千",
    "T85n2777_001:0461c11": "大千世界。如觀掌中菴摩勒菓　二阿那律",
    "T85n2777_001:0461c12": "答也。肇曰。時手執此菓故即以為喻也。",
    "T85n2777_001:0461c13": "時維摩詰來謂我言。唯阿那律天眼所見為",
    "T85n2777_001:0461c14": "作相耶。無作相耶　此下三廣引。文五。一難",
    "T85n2777_001:0461c15": "偽。二受屈。三問真。四申述。五發心。初文二。",
    "T85n2777_001:0461c16": "先雙定。後雙難。此初定也。吳本云。為受相",
    "T85n2777_001:0461c17": "耶。無受相耶。此難意云。天眼所見為取相耶。",
    "T85n2777_001:0461c18": "為不取相耶。小乘依俗禪得天眼故取相見。",
    "T85n2777_001:0461c19": "大乘依實相定得天眼。故見而不相也。肇",
    "T85n2777_001:0461c20": "曰。三界報身六情諸根從結業起名為有作",
    "T85n2777_001:0461c21": "相也。法身出三界六情諸根不由結業生名",
    "T85n2777_001:0461c22": "為無作相。夫以有作故有所不作。以法身無",
    "T85n2777_001:0461c23": "作故無所不作。",
    "T85n2777_001:0461c24": "假使作相則與外道五通等　此二難也。二",
    "T85n2777_001:0461c25": "乘依四禪得五通。與外道等也。肇曰。外道修",
    "T85n2777_001:0461c26": "俗禪得五通。然不能出凡夫見聞之境也。此",
    "T85n2777_001:0461c27": "有作相也。欲等之乎。",
    "T85n2777_001:0461c28": "若無作相即是無為不應有見　若菩薩實相",
    "T85n2777_001:0461c29": "三昧得真天眼。所見十方皆是無為不應有",
    "T85n2777_001:0462a01": "分別之見。肇曰。若無作相即是法身無為之",
    "T85n2777_001:0462a02": "相。豈容見聞近遠之言。天台云。二乘依四禪",
    "T85n2777_001:0462a03": "得五通則與外道等。若觀四諦斷惑擇滅無",
    "T85n2777_001:0462a04": "為雖異外道則無有見。",
    "T85n2777_001:0462a05": "世尊。我時默然　二受屈也。肇曰。欲言作相",
    "T85n2777_001:0462a06": "則同外道。欲言無作則違前見意故不知所",
    "T85n2777_001:0462a07": "答。",
    "T85n2777_001:0462a08": "彼諸梵聞其言得未曾有。即為作禮而問曰。",
    "T85n2777_001:0462a09": "世執有真天眼者　此三梵王歎問。肇曰。",
    "T85n2777_001:0462a10": "諸梵謂天眼正以徹視遠見為理。而淨名致",
    "T85n2777_001:0462a11": "詰殊違本途疑有真異故致斯問者也。",
    "T85n2777_001:0462a12": "維摩詰言。有佛世尊得真天眼。常在三昧悉",
    "T85n2777_001:0462a13": "見諸佛國。不以二相　此四答真也。肇曰。真",
    "T85n2777_001:0462a14": "天眼謂如來法身無相之目也。幽燭微形巨",
    "T85n2777_001:0462a15": "細兼覩。萬色彌曠有若目前。未常不見而",
    "T85n2777_001:0462a16": "未常有見。故無眼色之二相。二乘在定則見。",
    "T85n2777_001:0462a17": "出定不見。如來未曾不見故常在三昧也。叡",
    "T85n2777_001:0462a18": "曰。如來天眼入佛眼中雖緣無緣故不以二",
    "T85n2777_001:0462a19": "相。有說不以淨穢二相。有說不以動寂二相",
    "T85n2777_001:0462a20": "也。",
    "T85n2777_001:0462a21": "於是嚴淨梵王及其眷屬。五百梵天。皆發阿",
    "T85n2777_001:0462a22": "耨多羅三藐三菩提心。禮維摩詰足已忽然",
    "T85n2777_001:0462a23": "不現　此五最勝發心。肇曰。其所發明成立",
    "T85n2777_001:0462a24": "若此。",
    "T85n2777_001:0462a25": "故我不任詣彼問疾　四結也。",
    "T85n2777_001:0462a26": "佛告優波離。汝行詣維摩詰問疾　秦言上",
    "T85n2777_001:0462a27": "首弟子中持律第一。",
    "T85n2777_001:0462a28": "優波離白佛言。世尊。我不堪任詣彼問疾",
    "T85n2777_001:0462a29": "　二辭文四。初辭也。",
    "T85n2777_001:0462b01": "所以者何。憶念昔者有二比丘。犯律行以",
    "T85n2777_001:0462b02": "為恥。不敢問佛。來問我言。唯優波離。我等犯",
    "T85n2777_001:0462b03": "律。誠以為恥。不敢問佛。願解疑悔得免斯咎",
    "T85n2777_001:0462b04": "　二略釋文二。初來問。後為解。此初也。肇",
    "T85n2777_001:0462b05": "曰。愧其所犯不敢問佛。以優波離持律第一",
    "T85n2777_001:0462b06": "故從問也。",
    "T85n2777_001:0462b07": "我即為其如法解說　二為解。持律有二。一",
    "T85n2777_001:0462b08": "法身性淨之律。二陰身身口之律。今優波離",
    "T85n2777_001:0462b09": "持身口之律。見罪生滅壞法身無相之律故",
    "T85n2777_001:0462b10": "為訶也。肇曰。如法。謂依戒律決其罪之輕重。",
    "T85n2777_001:0462b11": "示其悔過法也。",
    "T85n2777_001:0462b12": "時維摩詰來謂我言。唯優波離。無重增此二",
    "T85n2777_001:0462b13": "比丘罪。當直除滅。勿擾其心　此三廣引中",
    "T85n2777_001:0462b14": "文二。初彈呵。二二比丘歎伏。一初呵文六。",
    "T85n2777_001:0462b15": "初直呵勸。二解釋所以。三引證。四問答。五",
    "T85n2777_001:0462b16": "分別。六結成。此即初呵無重增兼勸直滅。小",
    "T85n2777_001:0462b17": "乘以犯戒為罪生。大乘以取相為罪生。既令",
    "T85n2777_001:0462b18": "見罪懺悔。是名重增。又二比丘迷於實相妄",
    "T85n2777_001:0462b19": "見罪生。今來懺悔。又見罪滅重增滅見故云",
    "T85n2777_001:0462b20": "重增。肇曰。二比丘既犯律行疑悔情深。方重",
    "T85n2777_001:0462b21": "結其罪則封累彌厚。封累彌厚則罪垢彌增。",
    "T85n2777_001:0462b22": "當直說法空令悟罪。不實封累情除則罪垢",
    "T85n2777_001:0462b23": "斯滅矣。天台云。懺悔法有三。一者戒門。依",
    "T85n2777_001:0462b24": "律法懺。是二功德門。謂禮佛誦經般舟方等",
    "T85n2777_001:0462b25": "道場法。是三無生門。令悟罪性空。若達罪性",
    "T85n2777_001:0462b26": "與福無異是也。今淨名示此無生懺也。",
    "T85n2777_001:0462b27": "所以者何。彼罪生不在內。不在外。不在中",
    "T85n2777_001:0462b28": "間　此二解釋也。肇曰。夫罪累之生因緣所",
    "T85n2777_001:0462b29": "成。求其實性不在。三處如殺因彼。我彼我即",
    "T85n2777_001:0462c01": "內外也。自我即非殺。自彼亦非殺。彼我既非。",
    "T85n2777_001:0462c02": "豈在中間。眾緣所成尋之悉虛也。",
    "T85n2777_001:0462c03": "如佛所說。心垢故眾生垢。心淨故眾生淨。心",
    "T85n2777_001:0462c04": "亦不在內不在外。不在中間。如其心然。罪垢",
    "T85n2777_001:0462c05": "亦然。諸法亦然。不出於如　此三引佛語證",
    "T85n2777_001:0462c06": "文。有引。有釋。有結。有類也。肇曰。逆知其本",
    "T85n2777_001:0462c07": "也。夫執本以知其末。守母以見其子。佛言。眾",
    "T85n2777_001:0462c08": "生垢淨皆由心起。求心之本不在。三處心既",
    "T85n2777_001:0462c09": "無在。罪垢可知也。諸法亦然者。肇曰。萬法云",
    "T85n2777_001:0462c10": "云。皆由心起。豈獨垢淨之然哉。故諸法亦然。",
    "T85n2777_001:0462c11": "不離於如。如謂如本相也。",
    "T85n2777_001:0462c12": "如優波離以心相得解脫時。寧有垢不　此",
    "T85n2777_001:0462c13": "四問答比小明大也。文有問答釋三。肇曰。得",
    "T85n2777_001:0462c14": "解脫時謂其初成羅漢得第九解脫。爾時心",
    "T85n2777_001:0462c15": "冥一義無復心相。欲以其心類明眾生心故",
    "T85n2777_001:0462c16": "先定其言也。",
    "T85n2777_001:0462c17": "我言不也　二答也。",
    "T85n2777_001:0462c18": "維摩詰言。一切眾生心相無垢亦復如是",
    "T85n2777_001:0462c19": "　三比釋也。肇曰。群生心相如心解相。生曰。眾",
    "T85n2777_001:0462c20": "生心相無垢理不得異。但見與不見為殊耳。",
    "T85n2777_001:0462c21": "唯優波離。妄想是垢。無妄想是淨　此五分",
    "T85n2777_001:0462c22": "別本性無垢文三。初明妄垢非垢。次明諸法",
    "T85n2777_001:0462c23": "不住。後明內心妄見。此初也。生曰。垢實無",
    "T85n2777_001:0462c24": "也。在妄想中是垢耳。若無妄想垢即淨也。妄",
    "T85n2777_001:0462c25": "想者妄分別之想也。",
    "T85n2777_001:0462c26": "顛倒是垢。無顛倒是淨　倒心見垢離倒則",
    "T85n2777_001:0462c27": "非垢生。曰見正轉也。見轉於內則妄分別外",
    "T85n2777_001:0462c28": "事也。",
    "T85n2777_001:0462c29": "取我是垢。不取我是淨　取我即著垢。離我",
    "T85n2777_001:0463a01": "則無垢也。肇曰。見罪則存我也。",
    "T85n2777_001:0463a02": "優波離。一切法生滅不住如幻。如電。諸法不",
    "T85n2777_001:0463a03": "相待。乃至一念不住　二明諸法不住故無",
    "T85n2777_001:0463a04": "自性。肇曰。成前無相常淨義也。諸法如電新",
    "T85n2777_001:0463a05": "新不停。一起一滅不相待也。彈指頃有六十",
    "T85n2777_001:0463a06": "念過。諸法乃至一念頃住。況欲久停無住",
    "T85n2777_001:0463a07": "則如幻如。幻則不實。不實則為空。空則常淨。",
    "T85n2777_001:0463a08": "然則物物斯淨。何有罪累於我哉。",
    "T85n2777_001:0463a09": "諸法皆妄見。如夢。如焰。如水中月。如鏡中",
    "T85n2777_001:0463a10": "像。以妄相生　此三明妄見也。肇曰。上明",
    "T85n2777_001:0463a11": "外法不住。此明內心妄見。俱辨空義。內外為",
    "T85n2777_001:0463a12": "異耳。夫以見妄故所見不實所見不實故無",
    "T85n2777_001:0463a13": "相常淨也。上二喻取其速滅。此四喻取其妄",
    "T85n2777_001:0463a14": "想也。",
    "T85n2777_001:0463a15": "其知此者是名奉律。其知此者是名善解",
    "T85n2777_001:0463a16": "　此六結也。若能悟罪無生知心不住。是名真",
    "T85n2777_001:0463a17": "解。奉持法身無相之律也。肇曰。若能知此乃",
    "T85n2777_001:0463a18": "名善解。不知此法而稱持律第一者何耶。今",
    "T85n2777_001:0463a19": "知優波離謬教意也。",
    "T85n2777_001:0463a20": "於此二比丘言。上智哉。是優波離所不及。持",
    "T85n2777_001:0463a21": "律之上而不能說　此下第二歎伏文三。初",
    "T85n2777_001:0463a22": "比丘歎二尊者伏過。三比丘發心。此初歎",
    "T85n2777_001:0463a23": "也。肇曰。二比丘悟罪常淨。無復疑悔故致斯",
    "T85n2777_001:0463a24": "歎。",
    "T85n2777_001:0463a25": "我答言。自捨如來未有聲聞及菩薩能制其",
    "T85n2777_001:0463a26": "樂說之辨。其智慧明達為若此也　二歎伏",
    "T85n2777_001:0463a27": "也。自佛已還無能制。其大乘妙辨況我持律",
    "T85n2777_001:0463a28": "哉。",
    "T85n2777_001:0463a29": "時二比丘疑悔即除。發阿耨多羅三藐三菩",
    "T85n2777_001:0463b01": "提心。作是願言。令一切眾生皆得是辨　三",
    "T85n2777_001:0463b02": "明除疑。發心法身妙律諸佛所持悟解除疑。",
    "T85n2777_001:0463b03": "因之發趣。什曰。有罪則憂怖自生。罪無則疑",
    "T85n2777_001:0463b04": "悔自滅。",
    "T85n2777_001:0463b05": "故我不任詣彼問疾　此四結也。",
    "T85n2777_001:0463b06": "佛告羅睺羅。汝行詣維摩詰問疾　肇曰。羅",
    "T85n2777_001:0463b07": "睺羅秦言覆障。六年為母胎所障。因以為名。",
    "T85n2777_001:0463b08": "弟子中持戒第一。又云。密行第一。故法華經",
    "T85n2777_001:0463b09": "云。羅睺羅密行唯我能證知。",
    "T85n2777_001:0463b10": "羅睺羅白佛言。世尊。我不堪任詣彼問疾",
    "T85n2777_001:0463b11": "　二辭文四。此初辭也。",
    "T85n2777_001:0463b12": "所以者何。憶念。我昔時毘耶離諸長者子來",
    "T85n2777_001:0463b13": "詣我所。稽首作禮問我言。唯羅睺羅。汝佛之",
    "T85n2777_001:0463b14": "子。捨轉輪王位出家為道。其出家者有何等",
    "T85n2777_001:0463b15": "利　此下二略釋文二。此初問也。諸長者子",
    "T85n2777_001:0463b16": "心慕出家。父母所制。覩羅睺羅捨轉輪王十",
    "T85n2777_001:0463b17": "善之化而剃落從道。必有大利勝在家修故",
    "T85n2777_001:0463b18": "從而問焉。",
    "T85n2777_001:0463b19": "我即如法為說出家功德之利　二答也。出",
    "T85n2777_001:0463b20": "家有二。一者深厭生死樂求涅槃。有證有得",
    "T85n2777_001:0463b21": "有利可說。名為小乘。二者悟三界如幻。無生",
    "T85n2777_001:0463b22": "無滅無證無得無利可說。此名大乘。今羅睺",
    "T85n2777_001:0463b23": "羅謬讚小乘涅槃之利。既有利可說。非密行",
    "T85n2777_001:0463b24": "也。未若大乘。不取不捨無得無證無利可",
    "T85n2777_001:0463b25": "說。真密行也。生曰。世榮雖樂難可久保。出",
    "T85n2777_001:0463b26": "家之理長樂無為。豈可同年悟其優劣哉。",
    "T85n2777_001:0463b27": "時維摩詰來為我言。唯羅睺羅。不應說出",
    "T85n2777_001:0463b28": "家功德之利　此下三廣引彈事文五。一呵",
    "T85n2777_001:0463b29": "不應說。二解釋所以。三示真出家。四詰真出",
    "T85n2777_001:0463c01": "家。五勸修真出家。此初總呵也。體本法身三",
    "T85n2777_001:0463c02": "界如幻不生不滅名為出家。此則損益兩云。",
    "T85n2777_001:0463c03": "無利可說故呵不應也。",
    "T85n2777_001:0463c04": "所以者何。無利無功德是為出家　二徵釋",
    "T85n2777_001:0463c05": "所以文二。此初略釋也。肇曰。夫出家之意妙",
    "T85n2777_001:0463c06": "存無為。無為之道豈容有功德利乎。",
    "T85n2777_001:0463c07": "有為法者可說有利有功德。夫出家者為無",
    "T85n2777_001:0463c08": "為法。無為法中無利無功德　次二廣釋也。",
    "T85n2777_001:0463c09": "第一義諦名法性無為。森羅萬像同歸此理。",
    "T85n2777_001:0463c10": "悟此理者無得無證。名真出家。非二乘擇滅。",
    "T85n2777_001:0463c11": "有得證者名出家也。肇曰。夫有無為之果必",
    "T85n2777_001:0463c12": "有無為之因。因果同相自然之道也。出家為",
    "T85n2777_001:0463c13": "無為。即無為之因也。無為無利無功德。當",
    "T85n2777_001:0463c14": "知。出家亦然矣。",
    "T85n2777_001:0463c15": "唯羅睺羅。夫出家者無彼無此。亦無中間",
    "T85n2777_001:0463c16": "　此三示真出家。肇曰。上真明出家之義。自",
    "T85n2777_001:0463c17": "下明出家之事。雖云其事然是無事事耳。則",
    "T85n2777_001:0463c18": "出家者以去累為志。無為無心。以心無為故",
    "T85n2777_001:0463c19": "所造眾德皆無為也。文三。此初內證德也。肇",
    "T85n2777_001:0463c20": "曰。偽出家者惡此生死尊彼涅槃故有中間",
    "T85n2777_001:0463c21": "三處之異。真出家者遣萬累忘彼。此豈有是",
    "T85n2777_001:0463c22": "非三處之殊哉。",
    "T85n2777_001:0463c23": "離六十二見處於涅槃　肇曰。既無彼此則",
    "T85n2777_001:0463c24": "離眾邪見同涅槃也。六十二見者。大品云。外",
    "T85n2777_001:0463c25": "道依過去計神及世間常無常等四見。依未",
    "T85n2777_001:0463c26": "來世計神及世間邊無邊等四見。依涅槃計",
    "T85n2777_001:0463c27": "有如來無如來等四見。依此十二見歷五陰",
    "T85n2777_001:0463c28": "成六十見。又計身與神一斷見。身與神異常",
    "T85n2777_001:0463c29": "見。為六十二見也。",
    "T85n2777_001:0464a01": "智者所受聖所行處　肇曰。賢智聞之而從",
    "T85n2777_001:0464a02": "眾聖履之而通可。謂真出家之道乎。",
    "T85n2777_001:0464a03": "降伏眾魔　此二約降魔顯德。見實相則蘊",
    "T85n2777_001:0464a04": "魔自空。蘊空則諸魔自伏。肇曰。眾魔者四魔",
    "T85n2777_001:0464a05": "也。正道既夷邪徑自塞。",
    "T85n2777_001:0464a06": "度五道　肇曰。五道非無為之路。又云。生死",
    "T85n2777_001:0464a07": "五道性是涅槃故名度。",
    "T85n2777_001:0464a08": "淨五眼得五力。立五根　體實相則垢[目*壹]永",
    "T85n2777_001:0464a09": "亡。[目*壹]亡則五眼自淨。五力五根亦自然增長。",
    "T85n2777_001:0464a10": "不惱於彼　肇曰。道超事外與物無逆。何惱",
    "T85n2777_001:0464a11": "之有。",
    "T85n2777_001:0464a12": "離眾雜惡　肇曰。俗善雖善由雜不善。道法",
    "T85n2777_001:0464a13": "真淨故純善不雜也。",
    "T85n2777_001:0464a14": "摧諸外道　三伏外道也。肇曰。日月不期去",
    "T85n2777_001:0464a15": "闇。而闇自除。出家不期摧外道。外道自消",
    "T85n2777_001:0464a16": "　超越假名　肇曰。萬事萬名虛假。以生道在",
    "T85n2777_001:0464a17": "真悟故超假名。",
    "T85n2777_001:0464a18": "出淤泥無繫著　肇曰。出生死愛見之淤泥。",
    "T85n2777_001:0464a19": "無出家受道之繫著。",
    "T85n2777_001:0464a20": "無我所無所受　肇曰。出家本乎。無我離著",
    "T85n2777_001:0464a21": "則諸受永亡。肇曰。無受也。欲受我受戒受見",
    "T85n2777_001:0464a22": "受。",
    "T85n2777_001:0464a23": "無擾亂內懷喜　肇曰。夫擾亂出于多求。憂",
    "T85n2777_001:0464a24": "苦生于不足。出家宣欲擾亂斯無。道法內充",
    "T85n2777_001:0464a25": "故懷喜有餘。",
    "T85n2777_001:0464a26": "護彼意隨禪定離眾過　住實相則不忤物",
    "T85n2777_001:0464a27": "心。不違禪定。生滅不起。焉有過患哉。",
    "T85n2777_001:0464a28": "若能如是是真出家　此四結真出家。肇曰。",
    "T85n2777_001:0464a29": "若能不違上說乃應出家之道非存利之所能",
    "T85n2777_001:0464b01": "也。",
    "T85n2777_001:0464b02": "於是維摩詰語諸長者子。汝等於正法中宜",
    "T85n2777_001:0464b03": "共出家　此五形既緣礙勸心出家也。文四。",
    "T85n2777_001:0464b04": "一勸。二辭。三釋勸意。四得意出家。此初勸悟",
    "T85n2777_001:0464b05": "理出家也。",
    "T85n2777_001:0464b06": "所以者何。佛世難值　肇曰。淨名知其不得",
    "T85n2777_001:0464b07": "出家而勸之者。欲發無上道心耳。",
    "T85n2777_001:0464b08": "諸長者子言。居士我聞。佛言。父母不聽不得",
    "T85n2777_001:0464b09": "出家。二不悟勸意辭有礙也。肇曰。非不欲",
    "T85n2777_001:0464b10": "出家。不敢違親耳。",
    "T85n2777_001:0464b11": "維摩詰言。然。汝等便發阿耨多羅三藐三菩",
    "T85n2777_001:0464b12": "提心。是即出家。是即具足　三釋勸意。肇曰。",
    "T85n2777_001:0464b13": "雖為白衣能發無上心者。便為出家具足戒",
    "T85n2777_001:0464b14": "行矣。",
    "T85n2777_001:0464b15": "爾時三十二長者子皆發阿耨多羅三藐三菩",
    "T85n2777_001:0464b16": "提心　四得意心發。",
    "T85n2777_001:0464b17": "故我不任詣彼問疾　此四結辭也。",
    "T85n2777_001:0464b18": "佛告阿難。汝行詣維摩詰問疾　肇曰。阿難",
    "T85n2777_001:0464b19": "秦言歡喜。弟子中總持第一。",
    "T85n2777_001:0464b20": "阿難白佛言。世尊我不堪任詣彼問疾　二",
    "T85n2777_001:0464b21": "辭文四。此初辭也。",
    "T85n2777_001:0464b22": "所以者何。憶念。昔時世尊身小有疾。當用牛",
    "T85n2777_001:0464b23": "乳。我即持鉢詣大婆羅門家門下立　此二",
    "T85n2777_001:0464b24": "略釋所以。叡曰。現身有疾者亦不可一途而",
    "T85n2777_001:0464b25": "論。特以淺識之流取信耳。因於如來身而起",
    "T85n2777_001:0464b26": "劣相故彰阿難不達使惑同眾人。淨名高呵",
    "T85n2777_001:0464b27": "以開法身之唱。使見形之徒悟應感難期無",
    "T85n2777_001:0464b28": "方莫惻。兼寄迹取乳除彼貪求。假過阿難以",
    "T85n2777_001:0464b29": "明小乘之劣。",
    "T85n2777_001:0464c01": "時維摩詰來謂我言。唯阿難。何為晨朝持鉢",
    "T85n2777_001:0464c02": "住此　此三廣引彈事文三。初問乞意。二呵",
    "T85n2777_001:0464c03": "彈。三恥媿。初中文二。此初問也。生曰。晨朝",
    "T85n2777_001:0464c04": "非乞食時必有以也。",
    "T85n2777_001:0464c05": "我言。居士世尊身小有疾。當用牛乳。故來至",
    "T85n2777_001:0464c06": "此　二答如來為物受生有疾用乳。阿難侍",
    "T85n2777_001:0464c07": "佛故行求乞。",
    "T85n2777_001:0464c08": "維摩詰言。止止。阿難莫作是語　此二彈呵",
    "T85n2777_001:0464c09": "文四。初略止二謗。二略顯真身。三廣止二",
    "T85n2777_001:0464c10": "謗。四廣顯真身。此初略止二謗也。天台云。無",
    "T85n2777_001:0464c11": "病言病增謗也。德圓言減損謗也。佛身無",
    "T85n2777_001:0464c12": "生應物現生。有身則有疾。小乘執實故云謗",
    "T85n2777_001:0464c13": "也。大乘知應故非謗也。豈復離此現疾別有",
    "T85n2777_001:0464c14": "不謗之法身哉。",
    "T85n2777_001:0464c15": "如來身者金剛之體。諸惡已斷眾善普會。當",
    "T85n2777_001:0464c16": "有何疾。當有何惱　二略顯真身。金剛體者",
    "T85n2777_001:0464c17": "喻不生不滅常住法身也。諸惡斷解脫也。眾",
    "T85n2777_001:0464c18": "善會般若也。肇曰。夫病患之生行業所為",
    "T85n2777_001:0464c19": "耳。如來善無不積。惡無不消。體若金剛何",
    "T85n2777_001:0464c20": "患之有。",
    "T85n2777_001:0464c21": "默往。阿難勿謗如來。莫使異人聞此麁言",
    "T85n2777_001:0464c22": "　三廣止二謗。先止增謗也。文三。初勸默也。",
    "T85n2777_001:0464c23": "謗佛麁言異人聞之必蔓說。故令默往。生",
    "T85n2777_001:0464c24": "曰。苟云是實為謗佛也。又曰。病為常近麁之",
    "T85n2777_001:0464c25": "極也。不達聞之必謂然矣。",
    "T85n2777_001:0464c26": "無令大威德諸天及他方淨土諸來菩薩得聞",
    "T85n2777_001:0464c27": "斯語　二智聞必哂威德諸天淨土菩薩以已",
    "T85n2777_001:0464c28": "福惠不受疾報。方於如來知應現也。生曰。以",
    "T85n2777_001:0464c29": "彼推己無疾必達佛矣。而此言實病不亦哂",
    "T85n2777_001:0465a01": "斯語之不得乎。",
    "T85n2777_001:0465a02": "阿難轉輪聖王以少福故尚得無病。豈況如",
    "T85n2777_001:0465a03": "來無量福會普勝者哉　三近事驗之。轉輪聖",
    "T85n2777_001:0465a04": "王乃不及欲界諸天。但以人中少福尚得無",
    "T85n2777_001:0465a05": "病。豈況如來普勝三界而有病哉。",
    "T85n2777_001:0465a06": "行矣。阿難勿使我等受斯恥也。外道梵志若",
    "T85n2777_001:0465a07": "聞此語。當作是念。何名為師。自疾不能救。",
    "T85n2777_001:0465a08": "而能救諸疾人。可密速。去勿使人聞　此下",
    "T85n2777_001:0465a09": "二明損謗也。苟執不去。非徒佛有斯謗我等",
    "T85n2777_001:0465a10": "亦受其恥。肇曰。正士聞則謂汝不達。邪士聞",
    "T85n2777_001:0465a11": "則謂佛實病。何名為法之良醫。身疾不能救。",
    "T85n2777_001:0465a12": "而欲救人心疾乎。",
    "T85n2777_001:0465a13": "當知。阿難諸如來身即是法身。非思欲身",
    "T85n2777_001:0465a14": "　此下四廣顯真身。初就四德顯真。此初無相",
    "T85n2777_001:0465a15": "法身大悲應現非思業。貪欲之所牽生。自在",
    "T85n2777_001:0465a16": "應物。是我德也。三界有待之形名思欲身也。",
    "T85n2777_001:0465a17": "生曰。如來身從實理中來起。不由彼應有何",
    "T85n2777_001:0465a18": "病耶。",
    "T85n2777_001:0465a19": "佛為世尊。過於三界　二明三界受生苦也。",
    "T85n2777_001:0465a20": "悟界如幻不受生故樂也。生曰。既以思欲為",
    "T85n2777_001:0465a21": "原。便不出三界。三界是病之境也。佛為悟",
    "T85n2777_001:0465a22": "理之體超越其域。應有何病也。",
    "T85n2777_001:0465a23": "佛身無漏。諸漏已盡　三明惑染生身漏也。",
    "T85n2777_001:0465a24": "智證法身無漏。無漏即性淨也。肇曰。夫法身",
    "T85n2777_001:0465a25": "虛微妙絕常境。情累不能染。心想不能議。故",
    "T85n2777_001:0465a26": "曰諸漏已盡。",
    "T85n2777_001:0465a27": "佛身無為。不墮諸數　四明有為之身。四相",
    "T85n2777_001:0465a28": "所遷數也。佛身無生離生滅相常也。肇曰。法",
    "T85n2777_001:0465a29": "身無為而無不為。無不為故現身有病。無為",
    "T85n2777_001:0465b01": "故不墮有數也。",
    "T85n2777_001:0465b02": "如此之身當有何疾　二結也。如此常樂我",
    "T85n2777_001:0465b03": "淨金剛法身當有何病。",
    "T85n2777_001:0465b04": "時我世尊實壞慚愧。得無近佛而謬聽耶",
    "T85n2777_001:0465b05": "　此下三明恥愧文三。初阿難慚愧。佛身理然",
    "T85n2777_001:0465b06": "不合有疾。奉命聞疾。應是謬聞近佛多聞。以",
    "T85n2777_001:0465b07": "此懷愧。肇曰。受使若此致譏。若彼進退懷愧",
    "T85n2777_001:0465b08": "惑謂謬聽也。",
    "T85n2777_001:0465b09": "即聞空中聲。曰。阿難如居士言。但為佛出五",
    "T85n2777_001:0465b10": "濁惡世現行斯法度脫眾生　二空聲舉應顯",
    "T85n2777_001:0465b11": "真疾身應物也。無為本真也。肇曰。以其愧",
    "T85n2777_001:0465b12": "惑故空聲正之如居士言。何有無漏之體嬰",
    "T85n2777_001:0465b13": "世之患。但為疾五濁群生故現斯疾。取乳勿",
    "T85n2777_001:0465b14": "慚也。五濁者劫濁眾生濁煩惱濁見濁命",
    "T85n2777_001:0465b15": "濁。",
    "T85n2777_001:0465b16": "行矣。阿難取乳勿慚　三若知權化現疾即",
    "T85n2777_001:0465b17": "非謗佛。取乳勿慚也。",
    "T85n2777_001:0465b18": "世尊。維摩詰智慧辨才為若此也　是故不",
    "T85n2777_001:0465b19": "任詣彼問疾。此四結辭也。",
    "T85n2777_001:0465b20": "如是五百大弟子。各各向佛說其本緣。稱述",
    "T85n2777_001:0465b21": "維摩詰所言。皆曰不任詣彼問疾　此二總",
    "T85n2777_001:0465b22": "述辭也。",
    "T85n2777_001:0465b23": "菩薩品第四",
    "T85n2777_001:0465b24": "此三明折伏方便菩薩令歸圓妙。前既聲聞",
    "T85n2777_001:0465b25": "致辭故。次命菩薩。然發菩提心總名菩薩。而",
    "T85n2777_001:0465b26": "根有利鈍。教有漸頓。或事修而未悟於理。或",
    "T85n2777_001:0465b27": "悟偏而未進於圓。或漸證而未極於頓。今將",
    "T85n2777_001:0465b28": "迴事以向理。折偏以進圓。斥漸而詣頓。故因",
    "T85n2777_001:0465b29": "命問疾以調伏之。皆菩薩佛事故名品。焉文",
    "T85n2777_001:0465c01": "二。先別明四大士。此初慈氏也。",
    "T85n2777_001:0465c02": "於是佛告彌勒菩薩。汝行詣維摩詰問疾",
    "T85n2777_001:0465c03": "　文二如前。此初命也。彌勒此云慈氏。肇曰。",
    "T85n2777_001:0465c04": "彌勒南天竺婆羅門姓出。此姓即以為名。五",
    "T85n2777_001:0465c05": "百弟子皆以不任故復命菩薩。將備顯淨",
    "T85n2777_001:0465c06": "名難酬之德也。",
    "T85n2777_001:0465c07": "彌勒白佛言。世尊。我不堪任詣彼問疾　此",
    "T85n2777_001:0465c08": "二辭文四。此初辭也。",
    "T85n2777_001:0465c09": "所以者何。憶念。我昔為兜率天王及其眷屬",
    "T85n2777_001:0465c10": "說不退轉地之行　此二略釋所以。什曰。此",
    "T85n2777_001:0465c11": "天以彌勒將上為天師。預懷宗敬故常來聽",
    "T85n2777_001:0465c12": "法也。又云。不退轉地者或六度行滿名為不",
    "T85n2777_001:0465c13": "退。或證初地名為不退。天王雖已發心然內",
    "T85n2777_001:0465c14": "有五欲。外有勝境恐其退轉。因以勸之。肇",
    "T85n2777_001:0465c15": "曰。下呵云。實無發心亦無退者。以此推之。",
    "T85n2777_001:0465c16": "似存不退之行勸發無上心也。雖曰勝期猶",
    "T85n2777_001:0465c17": "未免乎。累教迹不泯故致斯呵。然經云。補",
    "T85n2777_001:0465c18": "處大士心無不一。智無不周。應物而動。何闕",
    "T85n2777_001:0465c19": "之有。是由得失同懷修短迭。應利彼而動。",
    "T85n2777_001:0465c20": "無計諸已故彌勒假有以啟始。淨名居宗以",
    "T85n2777_001:0465c21": "濟終互為郢。匠器彼淳朴雖復迹同儒墨致",
    "T85n2777_001:0465c22": "教不一。然相成之美實存其中矣。",
    "T85n2777_001:0465c23": "時維摩詰來謂。我言彌勒世尊授。仁者記一",
    "T85n2777_001:0465c24": "生當得阿耨多羅三藐三菩提　此三廣引彈",
    "T85n2777_001:0465c25": "事文五。一先定得記。二破執授記。三舉例",
    "T85n2777_001:0465c26": "返破。四顯菩提相。五聞真得益。此初定也。",
    "T85n2777_001:0465c27": "生曰。阿耨多羅者無上也。三藐三者正遍也。",
    "T85n2777_001:0465c28": "菩提者彼語有之。此無名也。實即體極居終",
    "T85n2777_001:0465c29": "智慧也。一生者無復無量生。餘一生也。",
    "T85n2777_001:0466a01": "為用何生得授記乎。過去耶未來耶現在耶",
    "T85n2777_001:0466a02": "　此下二正破授記文三。初就生門彈。次就",
    "T85n2777_001:0466a03": "無生門彈。後就平等門彈。初中文三。一先",
    "T85n2777_001:0466a04": "定三世。二難破三世。三引證。此初定也。肇",
    "T85n2777_001:0466a05": "曰。發無上心修不退行。授記成道。彌勒致",
    "T85n2777_001:0466a06": "教之本意也。今將明平等大道。以無行為因。",
    "T85n2777_001:0466a07": "無上正覺以無得為果。故先質彌勒明無記",
    "T85n2777_001:0466a08": "無得。然後大齊群生一萬物之致以弘菩提。",
    "T85n2777_001:0466a09": "莫二之道也。夫有生即有記。無生即無記。故",
    "T85n2777_001:0466a10": "推[序-予+干]三世以何生而得記乎。",
    "T85n2777_001:0466a11": "若過去生過去生已滅　二難破也。肇曰。別",
    "T85n2777_001:0466a12": "推三世明無生也。過去生已滅法不可謂之",
    "T85n2777_001:0466a13": "生也。生曰。無復有也。",
    "T85n2777_001:0466a14": "若未來生未來生未至　肇曰。未來生未至。",
    "T85n2777_001:0466a15": "未至則無法。無法以何為生也。生曰。竟未有",
    "T85n2777_001:0466a16": "也。",
    "T85n2777_001:0466a17": "若現在生現在生無住　肇曰。現法流速不",
    "T85n2777_001:0466a18": "住。以何為生耶。若生滅一時二相俱壞。若生",
    "T85n2777_001:0466a19": "滅異時即生時無滅。生時無滅則法無三相。",
    "T85n2777_001:0466a20": "法無三相即非有為也。盡有三相。即有無",
    "T85n2777_001:0466a21": "窮之名。三世既無生。於何而得記乎。生曰。",
    "T85n2777_001:0466a22": "生時已去未始暫停。豈可得於中成佛耶",
    "T85n2777_001:0466a23": "　如佛所說。比丘汝今即時亦生亦老亦滅",
    "T85n2777_001:0466a24": "　三引證。肇曰。證無住義。生曰。新新生滅交臂",
    "T85n2777_001:0466a25": "已謝。豈待白首然後為變乎。",
    "T85n2777_001:0466a26": "若以無生得授記者。無生即是正位。於正位",
    "T85n2777_001:0466a27": "中亦無授記。亦無得阿耨多羅三藐三菩提。",
    "T85n2777_001:0466a28": "云何彌勒受一生記乎　此二約無生門彈文",
    "T85n2777_001:0466a29": "二。初約理破。二約行破。此初也。肇曰。上推",
    "T85n2777_001:0466b01": "有生無記。此推無生亦無無生。即七住無相",
    "T85n2777_001:0466b02": "真正法位也。此位為理無記。無成彌勒於何",
    "T85n2777_001:0466b03": "授一生記乎。",
    "T85n2777_001:0466b04": "為從如生得授記耶。為從如滅得授記耶",
    "T85n2777_001:0466b05": "　此二約行破。文二。此初雙定為見。如智生授",
    "T85n2777_001:0466b06": "記為見。如惑滅授記耶。肇曰。如雖無生滅",
    "T85n2777_001:0466b07": "而生滅不異如。然記別起于生滅冥會。獨",
    "T85n2777_001:0466b08": "于即真故假如之生滅以明記別之不殊也。",
    "T85n2777_001:0466b09": "什曰。夫授記要由得如。本未得而今得。似若",
    "T85n2777_001:0466b10": "有起。如起即累滅亦似有物於中滅。故先問",
    "T85n2777_001:0466b11": "其起滅以明無起滅也。",
    "T85n2777_001:0466b12": "若以如生得授記者如無有生。若以如滅得",
    "T85n2777_001:0466b13": "授記者如無有滅　二明雙破生滅。若見如",
    "T85n2777_001:0466b14": "智生如體不生智亦無生。若見如惑滅如體",
    "T85n2777_001:0466b15": "無滅惑亦不滅。智無生即本覺。惑無滅即",
    "T85n2777_001:0466b16": "寂滅。此不生不滅。豈有授記哉。肇曰。如非",
    "T85n2777_001:0466b17": "不生滅。非有生滅。非不生滅故假以言記。非",
    "T85n2777_001:0466b18": "有生滅以知無記。",
    "T85n2777_001:0466b19": "一切眾生皆如也。一切法亦如也。眾聖賢亦",
    "T85n2777_001:0466b20": "如也。至於彌勒亦如也　此三約平等　如",
    "T85n2777_001:0466b21": "破文二。初總舉平等也。一切眾生有情也。",
    "T85n2777_001:0466b22": "一切法無情也。眾聖賢二乘也。彌勒大乘也。",
    "T85n2777_001:0466b23": "肇曰。萬品雖殊未有不如。如者將齊。是非一",
    "T85n2777_001:0466b24": "愚智以成無記無得義也。",
    "T85n2777_001:0466b25": "若彌勒得授記者一切眾生亦應授記。所以",
    "T85n2777_001:0466b26": "者何。夫如者不二不異　此下二別約三德",
    "T85n2777_001:0466b27": "平等破也。此初約真如理等法身德破也。彌",
    "T85n2777_001:0466b28": "勒眾生理如無二會如授記。豈有得不得之",
    "T85n2777_001:0466b29": "二哉。肇曰。凡聖一如。豈有得失之殊哉。生",
    "T85n2777_001:0466c01": "曰。二者直二事也。異者二相殊也。",
    "T85n2777_001:0466c02": "若彌勒得阿耨多羅三藐三菩提者。一切眾",
    "T85n2777_001:0466c03": "生皆亦應得。所以者何。一切眾生即菩提相",
    "T85n2777_001:0466c04": "　二約本覺平等智德破也。菩提此云覺。亦",
    "T85n2777_001:0466c05": "云智。謂無相極智平等本覺也。若煩惱即菩",
    "T85n2777_001:0466c06": "提則一切眾生皆菩提相。豈彌勒獨得之耶。",
    "T85n2777_001:0466c07": "肇曰。無相之相是菩提相。生曰。菩提既是無",
    "T85n2777_001:0466c08": "相。理極之惠言。得之者得是菩提相也。",
    "T85n2777_001:0466c09": "若彌勒得滅度者。一切眾生亦當滅度。所以",
    "T85n2777_001:0466c10": "者何。諸佛知一切眾生畢竟寂滅。即涅槃相",
    "T85n2777_001:0466c11": "不復更滅　三約平等寂滅解脫德破。涅槃",
    "T85n2777_001:0466c12": "此云滅度。若法本不生。今即無滅為寂滅者。",
    "T85n2777_001:0466c13": "即一切眾生本來滅度。豈彌勒獨證之耶。肇",
    "T85n2777_001:0466c14": "曰。本性常滅。今復何滅。生曰。然終既至滅始",
    "T85n2777_001:0466c15": "滅驗矣。始若果滅終。豈滅哉。然知眾生即涅",
    "T85n2777_001:0466c16": "槃相不復更滅。是盡為滅而不滅也。",
    "T85n2777_001:0466c17": "是故彌勒無以此法誘諸天子。實無發阿耨",
    "T85n2777_001:0466c18": "多羅三藐三菩提心者。亦無退者　此下三",
    "T85n2777_001:0466c19": "舉例返破平等。菩提果尚無記。豈有初心及",
    "T85n2777_001:0466c20": "不退行耶。肇曰。平等之道實無發心。亦無",
    "T85n2777_001:0466c21": "退者而不退之行誘其發心。示其美記者何",
    "T85n2777_001:0466c22": "耶。",
    "T85n2777_001:0466c23": "彌勒當令此諸天子捨於分別菩提之見　四",
    "T85n2777_001:0466c24": "顯真菩提相文三。此初勸捨分別無相平等。",
    "T85n2777_001:0466c25": "是菩提相。若分別始終有退不退。是見分別",
    "T85n2777_001:0466c26": "非見菩提。肇曰。菩提以寂滅為相。生死同",
    "T85n2777_001:0466c27": "相。而諸天子卑生死尊菩提。雖白勝求更生",
    "T85n2777_001:0466c28": "塵累宜開以正路令捨分別。曷為示以道記",
    "T85n2777_001:0466c29": "增其見乎。",
    "T85n2777_001:0467a01": "所以者何。菩提者不可以身得。不可以心得",
    "T85n2777_001:0467a02": "　此二略徵釋。身心無所得相是菩提相也。",
    "T85n2777_001:0467a03": "肇曰。自此下大明菩提也。道之極者稱曰菩",
    "T85n2777_001:0467a04": "提。秦無言以釋之。菩提蓋是正覺。無相之",
    "T85n2777_001:0467a05": "真智乎。其道虛玄妙絕常境。聽者無以容其",
    "T85n2777_001:0467a06": "聽。智者無以運其智。辨者無以措其言。像",
    "T85n2777_001:0467a07": "者無以狀其儀。故其為道也。微妙無相不可",
    "T85n2777_001:0467a08": "為有用之。彌勒不可為無故能幽鑑萬物而",
    "T85n2777_001:0467a09": "不曜。玄軌超駕而弗夷。大包天地而罔寄",
    "T85n2777_001:0467a10": "曲。濟群惑而無私。至能道達殊方開物成務",
    "T85n2777_001:0467a11": "玄機必察。無思無慮。然則無知而無不知。無",
    "T85n2777_001:0467a12": "為而無不為。不為者唯菩提大覺之道也。",
    "T85n2777_001:0467a13": "此無名之法因非名也。不知所以言故強名",
    "T85n2777_001:0467a14": "曰菩提。斯無為之道。豈以身心而得乎。",
    "T85n2777_001:0467a15": "寂滅是菩提滅諸相故　此三歷法廣顯菩",
    "T85n2777_001:0467a16": "提相。亦可前。是能破。此是能立。又前破而",
    "T85n2777_001:0467a17": "不斷。此立而不常。又前破而不滅。此立而不",
    "T85n2777_001:0467a18": "生。又前會而不一。此別而不異。又前云。而不",
    "T85n2777_001:0467a19": "去此存而不來。斯妙道之無方也。觀夫聖人",
    "T85n2777_001:0467a20": "體極因物立名。所以教名悉檀。理窮實相。",
    "T85n2777_001:0467a21": "非夫久殖善本莫能究其深廣哉。是故前以",
    "T85n2777_001:0467a22": "無生滅故無菩提記。此以無生滅故證寂滅。",
    "T85n2777_001:0467a23": "名寂滅菩提。寂滅無緣故不觀。寂滅無念",
    "T85n2777_001:0467a24": "故不行。寂滅無見故斷。寂滅無妄想故離。寂",
    "T85n2777_001:0467a25": "滅無願求故障。寂滅無著故無入。寂滅即真",
    "T85n2777_001:0467a26": "如故順理。寂滅即法性故安住。寂滅返生滅",
    "T85n2777_001:0467a27": "之際故至實際。諸句例然不復廣說。肇曰。妙",
    "T85n2777_001:0467a28": "會真性滅諸法相故菩提之道與法俱寂",
    "T85n2777_001:0467a29": "　不觀是菩提。離諸緣故　肇曰。觀生於緣。離",
    "T85n2777_001:0467b01": "緣即無觀也。",
    "T85n2777_001:0467b02": "不行是菩提無憶念故　肇曰。行生於念。無",
    "T85n2777_001:0467b03": "念故無行。",
    "T85n2777_001:0467b04": "斷是菩提捨諸見故。離是菩提離諸妄想故",
    "T85n2777_001:0467b05": "　肇曰。諸見斷妄想離乃名菩提也。",
    "T85n2777_001:0467b06": "障是菩提障諸願故　肇曰。真道無欲障諸",
    "T85n2777_001:0467b07": "願求也。",
    "T85n2777_001:0467b08": "不入是菩提。無貪著故　肇曰。入謂受入可",
    "T85n2777_001:0467b09": "欲也。",
    "T85n2777_001:0467b10": "順是菩提順於如故住。是菩提住法性故。至",
    "T85n2777_001:0467b11": "是菩提至實際故　肇曰。不異三空菩提義",
    "T85n2777_001:0467b12": "也。隨順本相謂之如。故計之以順。常住不",
    "T85n2777_001:0467b13": "變謂之性。故計之以住。到實相彼岸謂之",
    "T85n2777_001:0467b14": "際。故計之以至也。",
    "T85n2777_001:0467b15": "不二是菩提離意法故　肇曰。意與法為二。",
    "T85n2777_001:0467b16": "菩提無心何法之有也。",
    "T85n2777_001:0467b17": "等是菩提等虛空故　肇曰。無心於等而無",
    "T85n2777_001:0467b18": "不等。故謂若虛空。",
    "T85n2777_001:0467b19": "無為是菩提無生住滅故。知是菩提了眾生",
    "T85n2777_001:0467b20": "心行故　肇曰。菩提不有故無生滅。菩提不",
    "T85n2777_001:0467b21": "無故了知眾生心也。",
    "T85n2777_001:0467b22": "不會是菩提諸入不會故　肇曰。諸入內外",
    "T85n2777_001:0467b23": "六入俱空故諸入不會。諸入不會即菩提相。",
    "T85n2777_001:0467b24": "不合是菩提離煩惱習故　肇曰。生死所以",
    "T85n2777_001:0467b25": "合煩惱之所纏離惱故無合。無合即菩提也",
    "T85n2777_001:0467b26": "　無處是菩提無形色故。假名是菩提名字空",
    "T85n2777_001:0467b27": "故　肇曰。外無形色之處。內無可名之實",
    "T85n2777_001:0467b28": "　如化是菩提無取捨故　肇曰。菩提無取捨。",
    "T85n2777_001:0467b29": "猶化人之無心也。",
    "T85n2777_001:0467c01": "無亂是菩提常自淨故　肇曰。內心既常靜。",
    "T85n2777_001:0467c02": "外亂無由生。",
    "T85n2777_001:0467c03": "普寂是菩提性清淨故　肇曰。性無不淨故",
    "T85n2777_001:0467c04": "寂無不善。寂謂善順寂滅常淨之道也。",
    "T85n2777_001:0467c05": "無取是菩提離攀緣故　肇曰。情有所取故",
    "T85n2777_001:0467c06": "攀於前緣。若離攀緣即無取也。",
    "T85n2777_001:0467c07": "無異是菩提諸法等故　肇曰。萬法同體是",
    "T85n2777_001:0467c08": "非一致。不異於異者其唯菩提乎。",
    "T85n2777_001:0467c09": "無比是菩提無可喻故　肇曰。第一大道無",
    "T85n2777_001:0467c10": "有正兩。獨絕群方故無以喻也。",
    "T85n2777_001:0467c11": "微妙是菩提諸法難知故　肇曰。諸幽遠難",
    "T85n2777_001:0467c12": "測。非有知之所知。以菩提無知故無所不知。",
    "T85n2777_001:0467c13": "無知而無不知者妙微之極也。",
    "T85n2777_001:0467c14": "世尊。維摩詰說是法時二百天子得無生法",
    "T85n2777_001:0467c15": "忍　此五明悟真記不記真得不得獲益也",
    "T85n2777_001:0467c16": "　故我不任詣彼問疾　此四結也。",
    "T85n2777_001:0467c17": "佛告光嚴童子。汝行詣維摩詰問疾　文二",
    "T85n2777_001:0467c18": "如前。此初命也。",
    "T85n2777_001:0467c19": "光嚴童子白佛言。世尊。我不堪任詣彼問",
    "T85n2777_001:0467c20": "疾　此二辭也。文四。此初辭也。",
    "T85n2777_001:0467c21": "所以者何。憶念。我昔出毘耶離大城　此二",
    "T85n2777_001:0467c22": "略釋所以也。光嚴接近故託閑林為道場。淨",
    "T85n2777_001:0467c23": "名詣理故諠靜一如為道場。出入之迹其在",
    "T85n2777_001:0467c24": "茲也。生曰。託在常出實有以也。",
    "T85n2777_001:0467c25": "時維摩詰方入城。我即為作禮而問言。居士",
    "T85n2777_001:0467c26": "從何所來　此下三明廣引彈事文五。一禮",
    "T85n2777_001:0467c27": "問。二略答。三重問。四廣答。五眾益。此初也。",
    "T85n2777_001:0467c28": "生曰。城門是人所湊處故得因廣化功也。作",
    "T85n2777_001:0467c29": "禮者迹同鄉黨現修長幼之禮而問。以取其",
    "T85n2777_001:0468a01": "來自有從也。",
    "T85n2777_001:0468a02": "答我言。吾從道場來　二略答。肇曰。閑宴",
    "T85n2777_001:0468a03": "修道之處謂之道場也。光嚴志好閑。獨每以",
    "T85n2777_001:0468a04": "靜處為心故出毘耶將求道場。淨名懸鑒故",
    "T85n2777_001:0468a05": "現從外來將示以真場。啟其封累故逆云。吾",
    "T85n2777_001:0468a06": "從道場來者。以明道無不之場無不在。若能",
    "T85n2777_001:0468a07": "懷道場於胸中遺萬累於身外者。雖復形處",
    "T85n2777_001:0468a08": "憒閙迹與事隣乘動所遊非無道場也。又",
    "T85n2777_001:0468a09": "曰。實相理遍為場。萬行通證為道。生曰。得佛",
    "T85n2777_001:0468a10": "之處也。",
    "T85n2777_001:0468a11": "我問。道場者何所是　三重問。肇曰。會其所",
    "T85n2777_001:0468a12": "求故尋問也。",
    "T85n2777_001:0468a13": "答曰。直心是道場無虛假故　此下三十句",
    "T85n2777_001:0468a14": "廣約諸法明道場。此初約心辨也。肇曰。修心",
    "T85n2777_001:0468a15": "進道無亂之境是道場耳。若能標心為主萬",
    "T85n2777_001:0468a16": "行為場。不越方寸道自修者乃真道場。曷為",
    "T85n2777_001:0468a17": "近捨閑境而遠求空地乎。直心者謂內心真",
    "T85n2777_001:0468a18": "直外無虛假。斯乃基萬行之本壇進道之場。",
    "T85n2777_001:0468a19": "自此已下備列諸行盡。是修心之閑地弘道",
    "T85n2777_001:0468a20": "之靜場也。又解。如世間和[麥*戈]之麥皆詣場",
    "T85n2777_001:0468a21": "鞭打。[麥*戈]去麥全。修道亦然。佛性精粹雜煩惱",
    "T85n2777_001:0468a22": "[麥*戈]。將修行者正見實相為場。對治萬行為鞭",
    "T85n2777_001:0468a23": "打。斷惑證真為颺篩。如直心以虛假為糠",
    "T85n2777_001:0468a24": "[麥*戈]。布施以慳貪為糠[麥*戈]。諸句例知。",
    "T85n2777_001:0468a25": "發行是道場能辨事故　肇曰。心既真直則",
    "T85n2777_001:0468a26": "能發迹造行發迹造行即事業斯辨者也。",
    "T85n2777_001:0468a27": "深心是道場增益功德故　肇曰。既能發行",
    "T85n2777_001:0468a28": "即樹心彌深。樹心彌深則功德彌增者也。",
    "T85n2777_001:0468a29": "菩提心是道場無錯謬故　肇曰。直心入行",
    "T85n2777_001:0468b01": "轉深則變為菩提心也。此心真正故所見不",
    "T85n2777_001:0468b02": "謬。凡知道者要始四心。四心既生則六度眾",
    "T85n2777_001:0468b03": "行無不成也。",
    "T85n2777_001:0468b04": "布施是道場不望報故　此下十六約行明住",
    "T85n2777_001:0468b05": "實相真場。行皆造極。肇曰。施不望報無相行",
    "T85n2777_001:0468b06": "也。夫言有不失。無言無不失。有有無異說而",
    "T85n2777_001:0468b07": "不乖其本者。其唯大乘道乎。然即萬行雖殊",
    "T85n2777_001:0468b08": "以無相為體。無而不無故。即有為實有而不",
    "T85n2777_001:0468b09": "有。故施戒為一。此經前後至於辯列眾行有",
    "T85n2777_001:0468b10": "無不同。苟能領其所同則無異而不同也。",
    "T85n2777_001:0468b11": "持戒是道場得願具故　肇曰。未有戒具而",
    "T85n2777_001:0468b12": "願不具者。",
    "T85n2777_001:0468b13": "忍辱是道場於諸眾生心無礙故　肇曰。懷",
    "T85n2777_001:0468b14": "忿則心礙。",
    "T85n2777_001:0468b15": "精進是道場不懈退故。禪定是道場心調柔",
    "T85n2777_001:0468b16": "故。智慧是道場現見諸法故　肇曰。萬法彌",
    "T85n2777_001:0468b17": "曠現若目前智慧之能也。又曰。即事見理為",
    "T85n2777_001:0468b18": "現見也。",
    "T85n2777_001:0468b19": "慈是道場等眾生故　肇曰。等心怨親欲其",
    "T85n2777_001:0468b20": "安樂慈行也。",
    "T85n2777_001:0468b21": "悲是道場忍疲苦故　肇曰。見苦必赴不避。",
    "T85n2777_001:0468b22": "湯炭悲行也。",
    "T85n2777_001:0468b23": "喜是道場悅樂法故　肇曰。以已法樂樂彼",
    "T85n2777_001:0468b24": "同悅喜行也。",
    "T85n2777_001:0468b25": "捨是道場憎愛斷故　肇曰。人慈生愛。愛生",
    "T85n2777_001:0468b26": "著。著生累。悲生憂。憂生惱。惱生憎。慈悲",
    "T85n2777_001:0468b27": "雖善而累相已生故。兩捨以平等觀謂之捨",
    "T85n2777_001:0468b28": "行。",
    "T85n2777_001:0468b29": "神通是道場成就六通故　四禪世定。但發",
    "T85n2777_001:0468c01": "五道實相真禪得漏盡也。",
    "T85n2777_001:0468c02": "解脫是道場能背捨故　解脫八解脫。二乘",
    "T85n2777_001:0468c03": "八解背捨八邪。大乘八解邪正俱背。深證實",
    "T85n2777_001:0468c04": "相背捨萬累也。",
    "T85n2777_001:0468c05": "方便是道場教化眾生故。四攝是道場攝眾",
    "T85n2777_001:0468c06": "生故　肇曰。方便起乎。弘化四攝生乎。來眾",
    "T85n2777_001:0468c07": "也。",
    "T85n2777_001:0468c08": "多聞是道場如聞行故　肇曰。聞不能行與",
    "T85n2777_001:0468c09": "禽獸同聽也。",
    "T85n2777_001:0468c10": "伏心是道場正觀諸法故　木非繩。不直心",
    "T85n2777_001:0468c11": "非理。不正故心之調也。必正觀實相。肇曰。",
    "T85n2777_001:0468c12": "心之性也。強梁即觀邪調伏。即觀正也。",
    "T85n2777_001:0468c13": "三十七品是道場捨有為法故　此下三科約",
    "T85n2777_001:0468c14": "法明道場。什曰。道品斷受生故名捨有為。肇",
    "T85n2777_001:0468c15": "曰。三十七品無為之因也。又曰。無為即涅槃",
    "T85n2777_001:0468c16": "也。",
    "T85n2777_001:0468c17": "諦是道場不誑世間故　什曰。小乘中說四",
    "T85n2777_001:0468c18": "諦。大乘中說一諦。今言諦。是即一諦實相",
    "T85n2777_001:0468c19": "也。",
    "T85n2777_001:0468c20": "緣起是道場無明乃至老死皆無盡故　緣",
    "T85n2777_001:0468c21": "起十二因緣相生起也。小乘觀十二緣。無",
    "T85n2777_001:0468c22": "明滅即行滅。非實相真場。大乘觀因緣。不生",
    "T85n2777_001:0468c23": "不滅。無無明亦無無明盡。此實相真場也。",
    "T85n2777_001:0468c24": "諸煩惱是道場知如實故。眾生是道場知無",
    "T85n2777_001:0468c25": "我故。一切法是道場知諸法空故　此三科",
    "T85n2777_001:0468c26": "約所治惑明道場。謂迷即眾惑。悟即真場。肇",
    "T85n2777_001:0468c27": "曰。煩惱之實性眾生之無我諸法之空義皆",
    "T85n2777_001:0468c28": "道之所由生。",
    "T85n2777_001:0468c29": "降魔是道場不傾動故。三界是道場無所取",
    "T85n2777_001:0469a01": "故。師子吼是道場無所畏故　此下諸科約",
    "T85n2777_001:0469a02": "佛果德明坐。菩提樹住寂滅場。不著三界。不",
    "T85n2777_001:0469a03": "惑四魔。能師子吼也。肇曰。降魔兵而不為所",
    "T85n2777_001:0469a04": "動。遊歷三界而不隨其趣。演無畏法音而無",
    "T85n2777_001:0469a05": "難。",
    "T85n2777_001:0469a06": "力無畏不共法是道場無諸過故。三明是道",
    "T85n2777_001:0469a07": "場無餘礙故　法身無過即眾德自顯。心無",
    "T85n2777_001:0469a08": "餘翳則惠明普照。肇曰。佛具三十二業而無",
    "T85n2777_001:0469a09": "一闕。明通達而無礙。斯皆大道之所由生",
    "T85n2777_001:0469a10": "也。",
    "T85n2777_001:0469a11": "一念知一切法是道場成就一切智故　什曰。",
    "T85n2777_001:0469a12": "二乘法以三十四心成道。大乘唯以一念則",
    "T85n2777_001:0469a13": "確然大悟具一切智也。肇曰。一切智者智之",
    "T85n2777_001:0469a14": "極也朗若晨曦眾冥俱照。澄若靜淵群像並",
    "T85n2777_001:0469a15": "鑒。無知而無所不知者。其唯一切智乎。何則",
    "T85n2777_001:0469a16": "天有心則有封。有封則有疆。封疆既形則其",
    "T85n2777_001:0469a17": "智有涯。其智有涯則所照不普。至人無心。",
    "T85n2777_001:0469a18": "無心則無封。無封則無疆。封疆既無則其智",
    "T85n2777_001:0469a19": "無涯。其智無涯則所照無際。故能以一念一",
    "T85n2777_001:0469a20": "時必知一切法也。一切智雖曰行標蓋亦萬",
    "T85n2777_001:0469a21": "行之一耳。會萬行之所成者其唯無上道乎。",
    "T85n2777_001:0469a22": "故所列眾法皆為道場也。生曰。一念無不知",
    "T85n2777_001:0469a23": "者始乎。大悟時也。以向諸行終得此事故以",
    "T85n2777_001:0469a24": "名。焉以直心為行初義。極一念知一切法。不",
    "T85n2777_001:0469a25": "亦是得佛之處乎。",
    "T85n2777_001:0469a26": "如是善男子菩薩若應諸波羅蜜教化眾生。",
    "T85n2777_001:0469a27": "諸有所作舉足下足。當知。皆從道場來住於",
    "T85n2777_001:0469a28": "佛法矣　此下三結成。肇曰。若能應上諸度",
    "T85n2777_001:0469a29": "以化天下者。其人行則遊道場。止則住佛",
    "T85n2777_001:0469b01": "法。舉動所之無非道場。",
    "T85n2777_001:0469b02": "說是法時五百天人皆發阿耨多羅三藐三菩",
    "T85n2777_001:0469b03": "提心　此五明得益也。",
    "T85n2777_001:0469b04": "故我不任詣彼問疾　四結也。",
    "T85n2777_001:0469b05": "佛告持世菩薩。汝行詣維摩詰問疾　文二。",
    "T85n2777_001:0469b06": "此初命也。",
    "T85n2777_001:0469b07": "持世白佛言。世尊。我不堪任詣彼問疾　二",
    "T85n2777_001:0469b08": "辭文四。此初也。",
    "T85n2777_001:0469b09": "所以者何。憶念。我昔住於靜室　此下二略",
    "T85n2777_001:0469b10": "釋文五。一住靜室。二魔來。三不識。四施女。",
    "T85n2777_001:0469b11": "五不受。此初持世避諠住靜捨惡化善。皆迹",
    "T85n2777_001:0469b12": "是方便軌之初學。",
    "T85n2777_001:0469b13": "時魔波旬從萬二千天女狀如帝釋。鼓樂弦",
    "T85n2777_001:0469b14": "歌來詣我所。與其眷屬稽首我足。合掌恭敬",
    "T85n2777_001:0469b15": "於一面立　此二魔作帝釋來也。肇曰。波旬",
    "T85n2777_001:0469b16": "秦名剎者。或名極惡。斷人善根因名殺者。",
    "T85n2777_001:0469b17": "違佛亂僧罪莫之大極惡也。什曰。帝釋是佛",
    "T85n2777_001:0469b18": "弟子。知其不疑故作釋形來也。持世不作意。",
    "T85n2777_001:0469b19": "觀他心故不見也。天台云。方便菩薩不知魔",
    "T85n2777_001:0469b20": "來。有三意。一未能魔佛二界一如等真故不",
    "T85n2777_001:0469b21": "知。二緣觀有出入之間故不知。三未能善惡",
    "T85n2777_001:0469b22": "齊化心有去取故不知也。",
    "T85n2777_001:0469b23": "我意謂是帝釋而語之言。善來憍尸迦。雖福",
    "T85n2777_001:0469b24": "應有不當自恣。當觀五欲無常。以求善本。於",
    "T85n2777_001:0469b25": "身命財而修堅法　此三持世不識謬為說",
    "T85n2777_001:0469b26": "法。誡之以自恣。厭之以無常。修之。以三堅",
    "T85n2777_001:0469b27": "生曰。從女弦歌是自恣法也。福有而自恣者。",
    "T85n2777_001:0469b28": "覆為罪之根者也。五欲者五情所欲也。用",
    "T85n2777_001:0469b29": "為自恣寶之。必深覺其無常。然後能以之求",
    "T85n2777_001:0469c01": "善本矣。肇曰。三堅法身命財寶也。若忘身命",
    "T85n2777_001:0469c02": "棄財寶去封累而修是者必獲無極之身無窮",
    "T85n2777_001:0469c03": "之命無盡之財。此三天地焚而不燒。劫數終",
    "T85n2777_001:0469c04": "而不盡。故名堅法。以天帝樂著五欲不慮無",
    "T85n2777_001:0469c05": "常故勸修堅法也。",
    "T85n2777_001:0469c06": "即語我言。正士受是萬二千天女可備掃灑",
    "T85n2777_001:0469c07": "　此四魔更施女為亂也。生曰。因其說法故可",
    "T85n2777_001:0469c08": "說以從善。實欲以女亂之矣。",
    "T85n2777_001:0469c09": "我言。憍尸迦無以此非法之物要我沙門釋",
    "T85n2777_001:0469c10": "子。此非我宜　此五不受女非順道之緣故",
    "T85n2777_001:0469c11": "捨而不受。若法身正觀萬品一如無非不順。",
    "T85n2777_001:0469c12": "肇曰。持世菩薩時為比丘也。",
    "T85n2777_001:0469c13": "所言未訖時。維摩詰來謂我言。非帝釋也。",
    "T85n2777_001:0469c14": "是為魔來嬈固汝耳　此三廣引彈事文中有",
    "T85n2777_001:0469c15": "八。一覺悟。二乞女。三欲隱。四勸捨。五魔捨。",
    "T85n2777_001:0469c16": "六說法。七誘女。八還女。此初淨名覺悟。肇",
    "T85n2777_001:0469c17": "曰。以持世不覺故發其狀也。",
    "T85n2777_001:0469c18": "即語魔言。是諸女等可以與我。如我應受",
    "T85n2777_001:0469c19": "　此二淨名索女。肇曰。將化諸女故現從其索",
    "T85n2777_001:0469c20": "我為白衣應受此女。曷為以與沙門釋子乎。",
    "T85n2777_001:0469c21": "魔即驚懼念。維摩詰將無惱我。欲隱形去而",
    "T85n2777_001:0469c22": "不能隱盡。其神力亦不得去　此三魔欲隱",
    "T85n2777_001:0469c23": "去。肇曰。淨名神力之所制也。",
    "T85n2777_001:0469c24": "即聞空中聲曰。波旬。以女與之乃可得去",
    "T85n2777_001:0469c25": "　四空聲勸捨女也。肇曰。淨名以魔迷固故化",
    "T85n2777_001:0469c26": "導之也。",
    "T85n2777_001:0469c27": "魔以畏故俛仰而與　此五魔捨女。生曰。推",
    "T85n2777_001:0469c28": "輕重留女故當勝自不得去也。",
    "T85n2777_001:0469c29": "爾時維摩詰語諸女言。魔以汝等與我。今汝",
    "T85n2777_001:0470a01": "皆當發阿耨多羅三藐三菩提心。即隨所應",
    "T85n2777_001:0470a02": "而為說法。令發道意　此六淨名為女說法",
    "T85n2777_001:0470a03": "也。文二。此初令發心也。肇曰。在魔故從欲",
    "T85n2777_001:0470a04": "在我。宜從道教。",
    "T85n2777_001:0470a05": "復言。汝等已發道意。有法樂可以自娛。不應",
    "T85n2777_001:0470a06": "復樂五欲樂也　此下二勸修行文三。一勸。",
    "T85n2777_001:0470a07": "二問。三答。此初勸樂法捨欲也。肇曰。女人之",
    "T85n2777_001:0470a08": "性唯欲。是樂以其初捨天樂故示以法樂。夫",
    "T85n2777_001:0470a09": "能以弘道為美積德為忻者。雖復經苦履難",
    "T85n2777_001:0470a10": "而不改。其樂天地所重無易。其忻以此自娛",
    "T85n2777_001:0470a11": "樂之極也。豈五欲之足存。自此已下備列諸",
    "T85n2777_001:0470a12": "行。以明超世之道至歡之所由生也。",
    "T85n2777_001:0470a13": "天女即問。何謂法樂　二不解故問也。",
    "T85n2777_001:0470a14": "答曰。樂常信佛。樂欲聽法。樂供養眾。樂離",
    "T85n2777_001:0470a15": "五欲　三淨名答文四。此初樂生四信。謂歸",
    "T85n2777_001:0470a16": "三寶及厭欲持戒。肇曰。信而後悅。莫若三寶",
    "T85n2777_001:0470a17": "樂。離五欲者。什曰。是信戒也。",
    "T85n2777_001:0470a18": "樂觀五陰如怨賊。樂觀四大如毒蛇。樂觀內",
    "T85n2777_001:0470a19": "入如空聚　此二樂厭苦報也。什曰。如方便",
    "T85n2777_001:0470a20": "品中說也。肇曰。善要必察何樂如之也。",
    "T85n2777_001:0470a21": "樂隨護道意。樂饒益眾生。樂敬養師　此三",
    "T85n2777_001:0470a22": "明樂修出道文三。此初內護道意。下益眾生",
    "T85n2777_001:0470a23": "上敬養師並行本也。肇曰。將護無上道心令",
    "T85n2777_001:0470a24": "無差失。",
    "T85n2777_001:0470a25": "樂廣行施。樂堅持戒。樂忍辱柔和。樂懃集",
    "T85n2777_001:0470a26": "善根。樂禪定不亂。樂離垢明惠。此二明六",
    "T85n2777_001:0470a27": "度正行也。什曰。世俗惠中不能生樂。要得無",
    "T85n2777_001:0470a28": "漏惠離塵垢。即至樂自生也。",
    "T85n2777_001:0470a29": "樂廣菩提心　此下三遍修萬行。肇曰。彼我",
    "T85n2777_001:0470b01": "兼得謂之廣也。",
    "T85n2777_001:0470b02": "樂降伏眾魔。樂斷諸煩惱　魔怨散而惑病",
    "T85n2777_001:0470b03": "消故樂也。",
    "T85n2777_001:0470b04": "樂淨佛國土。樂成就相好故修諸功德　依",
    "T85n2777_001:0470b05": "報淨而正報圓。何樂如也。",
    "T85n2777_001:0470b06": "樂莊嚴道場　嚴萬行之因場詣道樹之果場。",
    "T85n2777_001:0470b07": "樂聞深法不畏　什曰。心無近著心不邪疑。",
    "T85n2777_001:0470b08": "又能信諸佛有不思議法故能聞深法心不生",
    "T85n2777_001:0470b09": "畏也。肇曰。樂法之情不深者。聞深法必生畏",
    "T85n2777_001:0470b10": "也。",
    "T85n2777_001:0470b11": "樂三脫門不樂非時　肇曰。三脫空無相無",
    "T85n2777_001:0470b12": "作也。縛以之解謂之脫。三乘所由謂之門。",
    "T85n2777_001:0470b13": "二乘入三脫門不盡。其極而中路取證。謂之",
    "T85n2777_001:0470b14": "非時。此大士之所不樂也。",
    "T85n2777_001:0470b15": "樂近同學。樂於非同學中心無恚礙　肇曰。",
    "T85n2777_001:0470b16": "異我自彼。曷為生恚。非同學外道黨也。",
    "T85n2777_001:0470b17": "樂將護惡知識。樂近善知識　護惡不捨大",
    "T85n2777_001:0470b18": "悲。近善能成大智。",
    "T85n2777_001:0470b19": "樂心喜清淨　肇曰。清淨是實相真法喜。",
    "T85n2777_001:0470b20": "樂修無量道品之法　適化無方故道品無",
    "T85n2777_001:0470b21": "量。肇曰。法樂無量上略言之耳。",
    "T85n2777_001:0470b22": "是為菩薩法樂　此四結也。",
    "T85n2777_001:0470b23": "於是波旬告諸女言。我欲與汝俱還天宮　此",
    "T85n2777_001:0470b24": "下七波旬誘女也。文二。此初誘也。肇曰。",
    "T85n2777_001:0470b25": "先聞空中聲畏而言。與非其真心故欲俱還",
    "T85n2777_001:0470b26": "也。",
    "T85n2777_001:0470b27": "諸女言。以我等與此居士。有法樂。我等甚",
    "T85n2777_001:0470b28": "樂。不復樂五欲樂也　二女辭也。肇曰。已屬",
    "T85n2777_001:0470b29": "人矣。兼有法樂何由返也。",
    "T85n2777_001:0470c01": "魔言。居士可捨此女。一切所有施於彼者。是",
    "T85n2777_001:0470c02": "為菩薩　此八還女文五。一索女。二還女。三",
    "T85n2777_001:0470c03": "請法。四為說。五隨還。此初索也。肇曰。淨名",
    "T85n2777_001:0470c04": "化導既訖魔知其不悋故請也。菩薩之道一",
    "T85n2777_001:0470c05": "切無惜想。能見還也。",
    "T85n2777_001:0470c06": "維摩詰言。我已捨矣。汝便將去。令一切眾",
    "T85n2777_001:0470c07": "生得法願具足　二還女也。肇曰。因事與願",
    "T85n2777_001:0470c08": "菩薩常法也。以女還魔願具滿故因以生願",
    "T85n2777_001:0470c09": "一切眾生得法願具足。如魔之願滿也。",
    "T85n2777_001:0470c10": "於是諸女問維摩詰。我等云何止於魔宮",
    "T85n2777_001:0470c11": "　三弟子辭師故請法也。肇曰。昔在魔宮以五",
    "T85n2777_001:0470c12": "欲為樂。今在菩薩以法樂為樂。復還魔天當",
    "T85n2777_001:0470c13": "何所業耶。",
    "T85n2777_001:0470c14": "維摩詰言。諸姊有法門。名無盡燈。汝等當學",
    "T85n2777_001:0470c15": "　四大士為說無盡燈法文三。此初標名勸",
    "T85n2777_001:0470c16": "也。肇曰。將遠流大法之明以照魔宮癡冥之",
    "T85n2777_001:0470c17": "室故說此門也。",
    "T85n2777_001:0470c18": "無盡燈者譬如一燈然百千燈。冥者皆明。明",
    "T85n2777_001:0470c19": "終不盡。如是諸姊夫一菩薩開導百千眾生。",
    "T85n2777_001:0470c20": "令發阿耨多羅三藐三菩提心。於其道意亦",
    "T85n2777_001:0470c21": "不滅盡。隨所說法而自增益一切善法。是名",
    "T85n2777_001:0470c22": "無盡燈也　二釋勸法喻合可見。肇曰。自行",
    "T85n2777_001:0470c23": "化彼則功德彌增法光不絕。名無盡燈。",
    "T85n2777_001:0470c24": "汝等雖住魔宮。以是無盡燈令無數天子天",
    "T85n2777_001:0470c25": "女發阿耨多羅三藐三菩提心者。為報佛",
    "T85n2777_001:0470c26": "恩亦大饒益一切眾生　三結勸學也。肇曰。",
    "T85n2777_001:0470c27": "報恩之上莫先弘道。",
    "T85n2777_001:0470c28": "爾時天女頭面禮維摩詰足。隨魔還宮。忽然",
    "T85n2777_001:0470c29": "不現　五致禮辭還。",
    "T85n2777_001:0471a01": "世尊。維摩詰有如是自在神力智慧辯才。故",
    "T85n2777_001:0471a02": "我不任詣彼問疾　此四結辭不堪也。",
    "T85n2777_001:0471a03": "佛告長者子善得。汝行詣維摩詰問疾　文",
    "T85n2777_001:0471a04": "善。此初命也。梵云。須達多亦云善得。亦云",
    "T85n2777_001:0471a05": "二施。即給孤獨也。因緣如別。",
    "T85n2777_001:0471a06": "善得白佛言。世尊。我不堪任詣彼問疾　二",
    "T85n2777_001:0471a07": "辭文四。此初辭也。",
    "T85n2777_001:0471a08": "所以者何。憶念。我昔自於父舍設大施會。供",
    "T85n2777_001:0471a09": "養一切沙門婆羅門及諸外道。貧窮下賤孤",
    "T85n2777_001:0471a10": "獨乞人。期滿七日　二略釋也。在家大士故",
    "T85n2777_001:0471a11": "於父舍行施化同類也　生曰。婆羅門法七日",
    "T85n2777_001:0471a12": "祠梵天行大施期生彼也。言已承嫡繼業於",
    "T85n2777_001:0471a13": "父舍然也。奇之可以致明法施大矣。什曰。所",
    "T85n2777_001:0471a14": "以乃至第七日方來譏者。欲令其功德滿心",
    "T85n2777_001:0471a15": "淳熟也。",
    "T85n2777_001:0471a16": "時維摩詰來入會中謂我言。長者子。夫大施",
    "T85n2777_001:0471a17": "會不當如汝所設　此三廣引彈事文六。一",
    "T85n2777_001:0471a18": "彈呵。二請說。三略說。四重請。五廣說。六得",
    "T85n2777_001:0471a19": "益。此初彈也。肇曰。天竺大施會法於父舍開",
    "T85n2777_001:0471a20": "四門。立高幢告天下。諸有所須皆詣其舍於",
    "T85n2777_001:0471a21": "七日中傾家而施以求梵福時。淨名以其俗",
    "T85n2777_001:0471a22": "施既滿將進以法施故先譏其所設。以明為",
    "T85n2777_001:0471a23": "施之殊也。",
    "T85n2777_001:0471a24": "當為法施之會。何用是財施會為　肇曰。夫",
    "T85n2777_001:0471a25": "形必有所礙。財必有所窮。故會人以形者不",
    "T85n2777_001:0471a26": "可普集。施人以財不可周給。且施既不普財",
    "T85n2777_001:0471a27": "不益神未。若會群生於十方而即之本土。懷",
    "T85n2777_001:0471a28": "法施於胸中而惠無不普。以此而會會無不",
    "T85n2777_001:0471a29": "均。以此而施不遺人。曷為置殊方而集近賓",
    "T85n2777_001:0471b01": "捨心益而獨潤身乎。",
    "T85n2777_001:0471b02": "我言。居士何謂法施之會　此二請問也。",
    "T85n2777_001:0471b03": "法施會者無前無後。一時供養一切眾生。是",
    "T85n2777_001:0471b04": "名法施之會　此三略答也。什曰。若一起慈",
    "T85n2777_001:0471b05": "心即十方同緣。施中之等莫先於此故曰無",
    "T85n2777_001:0471b06": "前後也。肇曰。夫以方會人不可一息期。以財",
    "T85n2777_001:0471b07": "濟物不可一時周。是以會通無隅者彌綸而",
    "T85n2777_001:0471b08": "不漏法澤。冥披者不易時而同覆故能即",
    "T85n2777_001:0471b09": "無疆。為一會而道無不潤。虛心懷德而物自",
    "T85n2777_001:0471b10": "賓　曷為存濡沫之小惠。捨夫江海之大益置",
    "T85n2777_001:0471b11": "一時之法養。而設前後之俗施乎。",
    "T85n2777_001:0471b12": "何謂也　此四重問也。肇曰。群生無際而受",
    "T85n2777_001:0471b13": "化不俱欲無前無後一時而養者何謂也。",
    "T85n2777_001:0471b14": "謂以菩提起於慈心　此下五廣就萬行明法",
    "T85n2777_001:0471b15": "施文五。此初四等也。肇曰。夫財養養身法養",
    "T85n2777_001:0471b16": "養神養神之道存乎。冥益何則群生流轉以",
    "T85n2777_001:0471b17": "無窮為路。冥冥相承莫能自返。故大士建德",
    "T85n2777_001:0471b18": "不自為身一念之善皆為群生。以為群生故",
    "T85n2777_001:0471b19": "願行俱果行果則已功立願果則群生益已功",
    "T85n2777_001:0471b20": "立則有濟物之能群生益則有返流之分。然",
    "T85n2777_001:0471b21": "則菩薩始建德於內群生已蒙益於外矣。何",
    "T85n2777_001:0471b22": "必待哺養啟尊然後為益乎。菩提者弘濟之",
    "T85n2777_001:0471b23": "道也。是以為菩提而起慈者。一念一時所益",
    "T85n2777_001:0471b24": "無際矣。",
    "T85n2777_001:0471b25": "以救眾生起大悲心　肇曰。大悲之典救彼",
    "T85n2777_001:0471b26": "而起。所以悲生於我而天下同益也。",
    "T85n2777_001:0471b27": "以持正法起於喜心　肇曰。欲令彼我俱持",
    "T85n2777_001:0471b28": "正法喜以之生也。",
    "T85n2777_001:0471b29": "以攝智慧行於捨心　肇曰。小捨捨怨親。大",
    "T85n2777_001:0471c01": "捨捨萬有。捨萬有者正智之性也。",
    "T85n2777_001:0471c02": "以攝慳貪起檀波羅蜜。以化犯戒起尸波羅",
    "T85n2777_001:0471c03": "蜜。以無我法起羼提波羅蜜　此二明六度",
    "T85n2777_001:0471c04": "法施。大士以一毫之善普施眾生。永除六蔽",
    "T85n2777_001:0471c05": "圓滿六度。肇曰。忿生於我無我即無競。",
    "T85n2777_001:0471c06": "以離身心相起毘離耶波羅蜜　肇曰。精進",
    "T85n2777_001:0471c07": "之相起于身心而云離身心者。其唯無相精",
    "T85n2777_001:0471c08": "進乎。復次愛著身心不能精進。能精進者其",
    "T85n2777_001:0471c09": "在亡身心乎。",
    "T85n2777_001:0471c10": "以菩提相起禪波羅蜜　肇曰。菩提之相無",
    "T85n2777_001:0471c11": "定無亂。以此起禪亦同相也。",
    "T85n2777_001:0471c12": "以一切智起般若波羅蜜　肇曰。在佛名一",
    "T85n2777_001:0471c13": "切智。在菩薩名般若因果異名也。然一切智",
    "T85n2777_001:0471c14": "以無相為相。以此起般若。般若亦無相。因果",
    "T85n2777_001:0471c15": "雖異名其相不殊也。",
    "T85n2777_001:0471c16": "教化眾生而起於空　以三約三脫明法施。",
    "T85n2777_001:0471c17": "肇曰。存眾生則乖空義。存空義則捨眾生善",
    "T85n2777_001:0471c18": "通法相虛空。其懷者終日化眾生終日不乖",
    "T85n2777_001:0471c19": "空也。",
    "T85n2777_001:0471c20": "不捨有為法而起無相　肇曰。即有而無故",
    "T85n2777_001:0471c21": "能起無相。即無而有故能不捨。不捨故萬法",
    "T85n2777_001:0471c22": "兼備起無故美惡齊旨。",
    "T85n2777_001:0471c23": "示現受生而起無作　肇曰。作謂造作生死",
    "T85n2777_001:0471c24": "也。為彼受生者非作生而生也。是以大士受",
    "T85n2777_001:0471c25": "生常起無作。",
    "T85n2777_001:0471c26": "護持正法起方便力。以度眾生起四攝法",
    "T85n2777_001:0471c27": "　此四遍約萬行明法施。肇曰。非方便無以護",
    "T85n2777_001:0471c28": "正法。非四攝無以濟群生。",
    "T85n2777_001:0471c29": "以敬事一切起除慢法。於身命財起三堅法。",
    "T85n2777_001:0472a01": "於六念中起思念法。於六和敬起質直心",
    "T85n2777_001:0472a02": "　息諸慢以修敬。厭三偽而修三堅。內思六念",
    "T85n2777_001:0472a03": "外順六和。此之謂法施。六念者。肇曰。念佛",
    "T85n2777_001:0472a04": "法僧施戒天六念也。六和者。肇曰。以慈心起",
    "T85n2777_001:0472a05": "身口意業為三也。四得重養與人共之。五持",
    "T85n2777_001:0472a06": "戒淨。六修漏盡惠非直心無以具六法。非六",
    "T85n2777_001:0472a07": "法無以和群眾。群眾不和非敬順之道。",
    "T85n2777_001:0472a08": "正行善法起於淨命　肇曰。凡所行善不以",
    "T85n2777_001:0472a09": "邪心為命也。",
    "T85n2777_001:0472a10": "心淨歡喜起近賢聖。不憎惡人起調伏心",
    "T85n2777_001:0472a11": "　心淨者信也。信樂賢聖常近三寶。不憎惡人",
    "T85n2777_001:0472a12": "能調不善。肇曰。近賢聖生淨喜。見惡無憎",
    "T85n2777_001:0472a13": "心也。",
    "T85n2777_001:0472a14": "以出家法起於深心　厭患三界誓求菩提大",
    "T85n2777_001:0472a15": "事因緣。非小志之所為也。肇曰。出家之法非",
    "T85n2777_001:0472a16": "淺心所能弘也。",
    "T85n2777_001:0472a17": "以如說行起於多聞　肇曰　聞不能行非多",
    "T85n2777_001:0472a18": "聞也。",
    "T85n2777_001:0472a19": "以無諍法起空閑處　法性平等名為無淨",
    "T85n2777_001:0472a20": "棲心。此理是住空閑。肇曰。忿競生乎。眾聚無",
    "T85n2777_001:0472a21": "諍出乎空閑。",
    "T85n2777_001:0472a22": "趣向佛惠起於宴坐　肇曰。佛惠深遠非定",
    "T85n2777_001:0472a23": "不趣。",
    "T85n2777_001:0472a24": "解眾生縛起修行地　理圓無漸而解縛者必",
    "T85n2777_001:0472a25": "修之以次位。肇曰。已行不修安能解彼。",
    "T85n2777_001:0472a26": "以具相好及淨佛土起福德業。知一切眾生",
    "T85n2777_001:0472a27": "心念。如應說法起於智業　肇曰。大乘萬行",
    "T85n2777_001:0472a28": "分為二。業以智為行標故別立智業。諸行隨",
    "T85n2777_001:0472a29": "從故總立德業。凡所修立非一業所成。而眾",
    "T85n2777_001:0472b01": "經修相好淨土繫以德業。知念說法繫以智",
    "T85n2777_001:0472b02": "業。此蓋取其功用之所多耳。未始相無也。",
    "T85n2777_001:0472b03": "知一切法不取不捨。入一相門起於惠業",
    "T85n2777_001:0472b04": "　肇曰。決定審理謂之智。造心分別謂之惠。上",
    "T85n2777_001:0472b05": "決眾生念定諸法相。然後說法故繫之以智。",
    "T85n2777_001:0472b06": "今造心分別法相令入一門故繫之以惠也。",
    "T85n2777_001:0472b07": "斷一切煩惱一切障礙一切不善法。起一切",
    "T85n2777_001:0472b08": "善業　肇曰。無善不修故無惡不斷。",
    "T85n2777_001:0472b09": "以得一切智慧一切善法。起於一切助佛道",
    "T85n2777_001:0472b10": "法　肇曰。一切智慧智業也。一切善法即德",
    "T85n2777_001:0472b11": "業也。助佛道法大乘諸無漏法也。智德二業",
    "T85n2777_001:0472b12": "非有漏之所成。成之者必猶助佛道法。",
    "T85n2777_001:0472b13": "如是善男子。是為法施之會。若菩薩住是法",
    "T85n2777_001:0472b14": "施會者為大施主。亦為一切世間福田　此",
    "T85n2777_001:0472b15": "下五結成法施。肇曰。若能備上諸法則名閏",
    "T85n2777_001:0472b16": "無涯。其為會也。不止一方其為施也。不止形",
    "T85n2777_001:0472b17": "骸。不止形骸故妙存濟神。不止一方故其會",
    "T85n2777_001:0472b18": "彌綸。可謂大施。可謂大會矣。",
    "T85n2777_001:0472b19": "世尊。維摩詰說是法時。婆羅門眾中二百人。",
    "T85n2777_001:0472b20": "皆發阿耨多羅三藐三菩提心　此六明時眾",
    "T85n2777_001:0472b21": "得益文二。此初婆羅門發心也。",
    "T85n2777_001:0472b22": "我時心得清淨。歎未曾有。稽首禮維摩詰足。",
    "T85n2777_001:0472b23": "即解瓔珞價直百千以上之　二明　善得心",
    "T85n2777_001:0472b24": "淨。肇曰。心累悉除得清淨信也。文四。此初心",
    "T85n2777_001:0472b25": "悟上瓔珞也。生曰。七日施而此物在者最所",
    "T85n2777_001:0472b26": "重也。而以上維摩詰者現崇法施情也。",
    "T85n2777_001:0472b27": "不肯取　二讓不受。什曰。本意為說法故。亦",
    "T85n2777_001:0472b28": "為譏財施故。懷此二心所以不受。",
    "T85n2777_001:0472b29": "我言。居士願必納受隨意所與　三重請受",
    "T85n2777_001:0472c01": "隨施也。",
    "T85n2777_001:0472c02": "維摩詰乃受瓔珞分作二分。施此會中最下",
    "T85n2777_001:0472c03": "乞人。持一分奉彼難勝如來　四淨名受已",
    "T85n2777_001:0472c04": "迴施文四。初迴施二田也。肇曰。上直進以法",
    "T85n2777_001:0472c05": "施未等。致施之心故施極上窮下明施心平",
    "T85n2777_001:0472c06": "等。以成善得為施之意也。",
    "T85n2777_001:0472c07": "一切眾會皆見光明國土難勝如來。又見珠",
    "T85n2777_001:0472c08": "瓔在彼佛上變成四柱寶臺。四面嚴飾不相",
    "T85n2777_001:0472c09": "障蔽　二佛現化。生曰。分作二分者欲以明",
    "T85n2777_001:0472c10": "等也。現神力者驗法施也。變成四柱寶臺豈",
    "T85n2777_001:0472c11": "財施能為之乎。是法施會然也。故能無不周",
    "T85n2777_001:0472c12": "耳。",
    "T85n2777_001:0472c13": "維摩詰現神變已作是言。若施主等心施一最",
    "T85n2777_001:0472c14": "下乞人猶如如來福田之相　三勸令等心文",
    "T85n2777_001:0472c15": "二。一有相等。二無相等。此初也。施佛神通。",
    "T85n2777_001:0472c16": "若此施貧初無善事。施者未能亡於分別。故",
    "T85n2777_001:0472c17": "淨名示之以平等。什曰。施佛以地勝故心濃。",
    "T85n2777_001:0472c18": "施貧以地若故悲深。是以福田同相致報一",
    "T85n2777_001:0472c19": "也。",
    "T85n2777_001:0472c20": "無所分別。等于大悲不求果報。是則名為具",
    "T85n2777_001:0472c21": "足法施也　二無相等也。肇曰。若能齊尊卑",
    "T85n2777_001:0472c22": "一行報以平等悲而為施者。乃具足法施耳",
    "T85n2777_001:0472c23": "　城中一最下乞人見是神力聞其所說。皆發",
    "T85n2777_001:0472c24": "阿耨多羅三藐三菩提心　此四得益也。",
    "T85n2777_001:0472c25": "故我不任詣彼問疾　四結不堪。",
    "T85n2777_001:0472c26": "如是諸菩薩各各向佛說其本緣。稱述維摩",
    "T85n2777_001:0472c27": "詰所言。皆曰。不任詣彼問疾　此是大段第",
    "T85n2777_001:0472c28": "二總明諸菩薩奉辭。肇曰。三萬二千菩薩皆",
    "T85n2777_001:0472c29": "說不任之辭。文不備載之耳。",
    "T85n2777_001:0473a01": "淨名經關中疏卷上"
}