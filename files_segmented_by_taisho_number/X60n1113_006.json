{
    "X60n1113_006:0115c01": "律苑事規卷第六",
    "X60n1113_006:0115c02": "四明演忠律寺住持嗣祖比丘省悟編述",
    "X60n1113_006:0115c03": "歲　專使請住持",
    "X60n1113_006:0115c04": "凡住持補處公帖已定文命下寺庫司會兩班耆舊",
    "X60n1113_006:0115c05": "茶卜日通先書命製山門疏茶湯榜擇才德人用絹",
    "X60n1113_006:0115c06": "素製榜脩廣如法庫司送紙諸寮作書差能事行者",
    "X60n1113_006:0115c07": "老郎通書　請人充專使或上首知事耆舊後堂維",
    "X60n1113_006:0115c08": "那等和會已定若耆舊頭首充專使知事一人同去",
    "X60n1113_006:0115c09": "掌財議事具寫本寺該管田產什物須知迎接從儀",
    "X60n1113_006:0115c10": "一切畢備管待專使一行人至超程日詣諸寮人事",
    "X60n1113_006:0115c11": "帶行僕從聲喏大眾門送山門講茶湯禮上首知事",
    "X60n1113_006:0115c12": "去下首知事行禮頭首去上首知事行禮揖坐了燒",
    "X60n1113_006:0115c13": "香揖香了歸位點茶再起燒香揖香點湯収盞了便",
    "X60n1113_006:0115c14": "上轎行山門下釘挂面裏設位請兩班耆舊光伴專",
    "X60n1113_006:0115c15": "使到彼寺先見知客同到庫司接送安下備門狀見",
    "X60n1113_006:0115c16": "頭首草寮無門狀詣侍司詳稟來歷侍者令客頭寢",
    "X60n1113_006:0115c17": "堂鋪設卓袱安疏帖侍者入方丈呈門狀住持出專",
    "X60n1113_006:0115c18": "使問訊請趺坐住持廟立專使插香大片展具三拜",
    "X60n1113_006:0115c19": "進前云(某蒙山門使令攀屈尊嚴得奉尊顏下情不",
    "X60n1113_006:0115c20": "勝感激之至)又三拜詞云(即日孟夏謹時恭惟新命",
    "X60n1113_006:0115c21": "堂頭大和尚尊候起居多福)復三拜収具住持低身",
    "X60n1113_006:0115c22": "祗受(禪規各答一拜今不行者為觸禮妨衣也)詞云(叨膺請命有玷宗風且厪遠來不勝多感)",
    "X60n1113_006:0115c23": "專使呈疏帖住持領已侍者揖坐喫茶了送客位堂",
    "X60n1113_006:0115c24": "司行者鳴鐘首座領眾詣方丈申賀庫司送香首座",
    "X60n1113_006:0116a01": "知事各插香一片詞云(即日孟夏謹時恭惟某處堂",
    "X60n1113_006:0116a02": "上大和尚尊侯起居多福法門多幸伏喜榮選懽動叢",
    "X60n1113_006:0116a03": "林下情不勝感激之至)住持答云(自揆踈謬誤膺此",
    "X60n1113_006:0116a04": "選禮意過勤不勝多感)眾散知客領專使巡寮畢次",
    "X60n1113_006:0116a05": "第呈納本寺須知從儀什物如住持未允所請再三",
    "X60n1113_006:0116a06": "勸請允命行禮(同前)當晚特為湯罷藥石夜湯果皆",
    "X60n1113_006:0116a07": "請兩班耆舊光伴庫司排辨受請已次第煎點專使",
    "X60n1113_006:0116a08": "點對簿書交割什物卜日起程(禪規受請了次日昇座委曲上下提誨學",
    "X60n1113_006:0116a09": "者致謝專使也)。",
    "X60n1113_006:0116a10": "律　西堂頭首住持",
    "X60n1113_006:0116a11": "專使到寺先見知客同到侍者引見方丈插香展拜",
    "X60n1113_006:0116a12": "相看禮同喫茶送客位次詣諸寮人事了稟侍香同",
    "X60n1113_006:0116a13": "詣方丈咨稟(某)寺今請(某)人住持稟訖侍者同詣受",
    "X60n1113_006:0116a14": "請人寮中相見插香行禮(同前)如不允即詣方丈咨",
    "X60n1113_006:0116a15": "扣同伸勸請受請了方丈請新命及兩班耆舊茶新",
    "X60n1113_006:0116a16": "命送客位次第受賀巡寮人事當晚方丈請新命專",
    "X60n1113_006:0116a17": "使特為湯藥石湯果兩班光伴(禪規受請了專使拜請方丈和尚來日為",
    "X60n1113_006:0116a18": "新命和尚引座盖在勸請舉揚令法久住故也)。",
    "X60n1113_006:0116a19": "呂　頭首受請法嗣",
    "X60n1113_006:0116a20": "若頭首是嗣法弟子先誦侍司通稟住持請求法衣",
    "X60n1113_006:0116a21": "至日詣寢堂伺住持出問訊付法衣有法語新人受",
    "X60n1113_006:0116a22": "衣亦有語抽衣了却披法衣住持趺坐大展三拜已",
    "X60n1113_006:0116a23": "詞云(一生取辨仰愧先賢來請既勤難逃上命下情",
    "X60n1113_006:0116a24": "無任惶懼之至)又三拜詞云(即日　　謹時恭惟堂",
    "X60n1113_006:0116b01": "上本師大和尚尊候起居多福)又三拜収具進前問",
    "X60n1113_006:0116b02": "訊住持云(囊錐已露花雨難逃幸是當人伏惟懽慶)",
    "X60n1113_006:0116b03": "次拈疏帖各有語若例禪規住持引座座左設前住",
    "X60n1113_006:0116b04": "持位右排列疏帖下座了新命出住持前問訊付法",
    "X60n1113_006:0116b05": "衣有語受衣亦有語拈疏帖舉話有無不拘然亦在",
    "X60n1113_006:0116b06": "人行之。",
    "X60n1113_006:0116b07": "調　煎點住持當代",
    "X60n1113_006:0116b08": "專使先當與住持議定齋嚫輕重合禮兩班耆舊鄉",
    "X60n1113_006:0116b09": "人法眷辨事貽嚫齋料費用專使親送納庫司置齋",
    "X60n1113_006:0116b10": "至日專使詣方丈插香三拜請初展詞云(今辰午刻",
    "X60n1113_006:0116b11": "就雲堂特為伏望慈悲降重下情不勝感激之至)(禪規二展",
    "X60n1113_006:0116b12": "三禮今大展三拜也)兩班單寮方丈客頭同專使行者一一詣",
    "X60n1113_006:0116b13": "寮稟請挂牌僧堂鋪設主席知客板頭排專使位至",
    "X60n1113_006:0116b14": "齋時專使僧堂前伺住持入堂問訊接送歸位揖坐",
    "X60n1113_006:0116b15": "歸中問訊揖眾坐中爐上下間外堂燒香了往住持",
    "X60n1113_006:0116b16": "前問訊次堂內先上間次下間外堂先下間次上間",
    "X60n1113_006:0116b17": "問訊了中央問訊食徧燒香一炷下嚫了出外堂歸",
    "X60n1113_006:0116b18": "位齋了折水出鳴皷專使入堂燒香中爐上下間堂",
    "X60n1113_006:0116b19": "外已往住持前問訊上下間外堂了行茶徧如前問",
    "X60n1113_006:0116b20": "訊了収住持盞專使行禮三拜云(即日云云了此日",
    "X60n1113_006:0116b21": "水飯伏蒙和尚降重下情不勝感激之至)送住持出",
    "X60n1113_006:0116b22": "再歸堂燒香一炷大展三拜巡堂一迊并堂外歸中",
    "X60n1113_006:0116b23": "問訊収盞鳴皷三下退座專使詣庫司謝辨齋次請",
    "X60n1113_006:0116b24": "住持至晚藥石夜湯果皆當請兩班(耆舊光伴)。",
    "X60n1113_006:0116c01": "陽　煎點西堂頭首新命",
    "X60n1113_006:0116c02": "專使詣新命前議定方丈嚫施堂嚫貼嚫至日粥罷",
    "X60n1113_006:0116c03": "專使詣方丈插香稟請云(今辰午刻就雲堂備水飯",
    "X60n1113_006:0116c04": "特為新命和尚伏望慈悲俯垂降重)答云(謹遵來命)復詣",
    "X60n1113_006:0116c05": "新命前稟請同前禮方丈客頭同專使行者請諸寮",
    "X60n1113_006:0116c06": "齋時覆新命赴堂堂前俟住持同入堂問訊隨入先",
    "X60n1113_006:0116c07": "揖住持歸位次揖新命歸住持分手位燒香行禮並",
    "X60n1113_006:0116c08": "同前下食行嚫茶畢先収新命盞專使至前行禮並",
    "X60n1113_006:0116c09": "同前(即日云云了此日水飯特蒙和尚慈悲降重下情",
    "X60n1113_006:0116c10": "不勝感激之至)(禪規二展三禮)送新命出後門專使入住持",
    "X60n1113_006:0116c11": "前行禮(如上)展具三拜送住持出前門歸堂炷香展",
    "X60n1113_006:0116c12": "三拜巡堂一帀并外堂中間問訊収盞鳴皷三下退",
    "X60n1113_006:0116c13": "座晚湯果藥石光伴(同前)。",
    "X60n1113_006:0116c14": "雲　山門管待新命當代專使",
    "X60n1113_006:0116c15": "眾知事會議管待嚫禮食品如儀上首知事隔日詣",
    "X60n1113_006:0116c16": "新命前插香拜請次詣客位稟請專使令庫司客頭",
    "X60n1113_006:0116c17": "請兩班耆舊光伴詞語行禮並特為同釘挂寢堂鋪",
    "X60n1113_006:0116c18": "設住持廟位專使住持上首兩班住持左右耆舊對",
    "X60n1113_006:0116c19": "面侍者接知事下位遠接僕從麵飯當支犒勞。",
    "X60n1113_006:0116c20": "騰　西堂頭首受命管待",
    "X60n1113_006:0116c21": "亦就寢堂敷設住持主位新命對面位專使新命分",
    "X60n1113_006:0116c22": "手位兩班耆舊光伴左右位詞語行禮並同前。",
    "X60n1113_006:0116c23": "致　辭眾上座茶湯",
    "X60n1113_006:0116c24": "當代住持起離日上座(有退院法語)致謝兩班耆舊大眾",
    "X60n1113_006:0117a01": "下座鳴皷三下面法座立普與大眾問訊(禪規觸禮三拜)鳴",
    "X60n1113_006:0117a02": "樓鐘等法器送出僧眾門送兩班由近及遠行僕外",
    "X60n1113_006:0117a03": "排立候送山門首預當釘挂設庿位面裏坐西堂大",
    "X60n1113_006:0117a04": "耆舊分手光伴首座居主東西班兩邊朝坐首座行",
    "X60n1113_006:0117a05": "禮揖坐揖香歸位點茶収盞再起燒香揖香點湯湯",
    "X60n1113_006:0117a06": "罷便上轎兩班耆舊備轎遠送住持當力免之專使",
    "X60n1113_006:0117a07": "一行人先詣諸寮辭別鳴樓鐘俟住持轎隔遠方可",
    "X60n1113_006:0117a08": "止之。",
    "X60n1113_006:0117a09": "雨　見職首座辭眾",
    "X60n1113_006:0117a10": "須令專使詣方丈稟備法座上堂(有法語)辭眾座不敷",
    "X60n1113_006:0117a11": "設下座先辭住持次面座立普辭大眾問訊(禪規皆觸禮三",
    "X60n1113_006:0117a12": "拜)山門首設位講特為茶湯兩班耆舊光伴上首知",
    "X60n1113_006:0117a13": "事行禮鳴樓鐘送山門若西堂次頭首辭眾臨行先",
    "X60n1113_006:0117a14": "同專使上方丈插香稟辭(禪觸禮三拜)次巡方寮辭則山",
    "X60n1113_006:0117a15": "門首講茶湯兩班光伴行禮鳴大鐘送並同前禮。",
    "X60n1113_006:0117a16": "露　入院古法",
    "X60n1113_006:0117a17": "挑包頂笠而至如遇迎接下笠問訊或值官貴放包",
    "X60n1113_006:0117a18": "祗揖到山門首下包笠炷香(有法語)至僧堂前歇包後",
    "X60n1113_006:0117a19": "架濯足回僧堂前取衣披搭入堂有參隨人同進聖",
    "X60n1113_006:0117a20": "僧前大展三拜巡堂一迊參隨人先出維那送歸鉢",
    "X60n1113_006:0117a21": "位問訊(禪觸禮三拜)挂搭已到佛殿有語禮拜次土地堂",
    "X60n1113_006:0117a22": "祖堂有語知事請入方丈據室次開堂祝壽禪宗近",
    "X60n1113_006:0117a23": "代大川和尚赴淨慈笑翁和尚入育王後無所聞也。",
    "X60n1113_006:0117a24": "結　入院新法",
    "X60n1113_006:0117b01": "新命到來當看安泊處近遠近則眾往祇迎遠則兩",
    "X60n1113_006:0117b02": "班耆舊而已專使預當計稟批免勞眾兩班耆舊炷",
    "X60n1113_006:0117b03": "香人事罷光伴陽果至日入院庫司當一一排辨堂",
    "X60n1113_006:0117b04": "司行者隔宿挂牌至時鳴大鐘等器大眾門迎行僕",
    "X60n1113_006:0117b05": "列外新命到門炷香舉語至佛殿燒香法語大展三",
    "X60n1113_006:0117b06": "拜斂鐘歸僧堂挂搭眾入堂已新命入堂炷香大展",
    "X60n1113_006:0117b07": "三拜參隨人同展三拜維那引巡堂一迊(參隨先出)",
    "X60n1113_006:0117b08": "送歸鉢位挂搭(禪觸禮三拜)或有兩班送歸鉢位次土地",
    "X60n1113_006:0117b09": "堂祖堂炷香皆有法語入方丈據室侍者燒香一炷",
    "X60n1113_006:0117b10": "問訊了垂語知事先具狀備卓袱問訊行者呈寺記",
    "X60n1113_006:0117b11": "印新命看封付知事開封視篆訖就狀先僉押書日",
    "X60n1113_006:0117b12": "子打印過付衣鉢侍者収知事全班列前上首知事",
    "X60n1113_006:0117b13": "插香三拜云(即日云云茲蒙和尚光據法筵下情不",
    "X60n1113_006:0117b14": "勝感激之至答云叨據名藍下情愧悚)(禪規二展三禮)諸山",
    "X60n1113_006:0117b15": "各插香草賀(却當免香)首座領眾插香展賀耆舊各插香",
    "X60n1113_006:0117b16": "鄉人道舊法眷隨賀于后客頭揖請諸山兩班耆舊",
    "X60n1113_006:0117b17": "就座献湯次請官客諸山舛座前點心若前代別遷",
    "X60n1113_006:0117b18": "未赴或退作東堂據室之前講交代禮受賀了鳴僧",
    "X60n1113_006:0117b19": "堂前鐘新命躬送前代歸寮炷香人事次首座領大",
    "X60n1113_006:0117b20": "眾人事行僕眾皆三拜。",
    "X60n1113_006:0117b21": "　　　呈寺記狀式&;",
    "X60n1113_006:0117b22": "　當寺庫司比丘(某甲)寺印一顆&;",
    "X60n1113_006:0117b23": "　右謹申納　新命堂頭大和尚伏候　慈旨&;",
    "X60n1113_006:0117b24": "　　　年　月　日　當寺庫司比丘　(某甲)　狀&;",
    "X60n1113_006:0117c01": "為　庫司請新住持齋",
    "X60n1113_006:0117c02": "據室人事了知事預具狀備拌袱爐燭詣方丈插香",
    "X60n1113_006:0117c03": "請齋三拜云(即日云云午刻就雲堂備水飰祗迎伏",
    "X60n1113_006:0117c04": "望尊慈特埀降重下情不勝感激之至)(禪規二展三拜)呈狀",
    "X60n1113_006:0117c05": "方丈客頭収庫司客頭鋪設僧堂住持位(管待禮同)。",
    "X60n1113_006:0117c06": "　　　狀式&;",
    "X60n1113_006:0117c07": "　　　　　　　　　當寺庫司比丘　(某甲)&;",
    "X60n1113_006:0117c08": "　右(某甲)啟取今辰午刻就雲堂聊備水飯祗迎伏&;",
    "X60n1113_006:0117c09": "望　尊慈特垂　降重　謹狀&;",
    "X60n1113_006:0117c10": "　　　年　月　日　當寺庫司比丘　(某)等　狀&;",
    "X60n1113_006:0117c11": "　伏請　新命堂頭和尚大宗主(尊座前)&;",
    "X60n1113_006:0117c12": "　　　　　　　　　　具位　(某等)　謹封&;",
    "X60n1113_006:0117c13": "霜　開堂祝聖",
    "X60n1113_006:0117c14": "古者輦下列剎朝廷差官馳命敦請就(某)寺開堂官",
    "X60n1113_006:0117c15": "給錢料設齋近來開堂座下設位至時侍者分付客",
    "X60n1113_006:0117c16": "頭鋪設法座報寮挂牌覆陛座了巡寮具寫官員諸",
    "X60n1113_006:0117c17": "山名位預呈方丈專使分付座左鋪卓袱排疏帖和",
    "X60n1113_006:0117c18": "會宣讀人先送看過公文例係維那宣山門疏首座",
    "X60n1113_006:0117c19": "宣餘疏次頭首宣庫司備香送上方丈預請諸山白",
    "X60n1113_006:0117c20": "槌座前對面排官員位次裝香秉燭覆侍者次覆方",
    "X60n1113_006:0117c21": "丈鳴皷集眾禮與常法同侍者同專使入請住持行",
    "X60n1113_006:0117c22": "者鳴鈸花幡挑灯從引至法堂位前如受請時未拈",
    "X60n1113_006:0117c23": "衣當舉語披法衣次專使插香行禮三拜云(即日云",
    "X60n1113_006:0117c24": "云此日伏蒙和尚光據法筵下情不勝感激之至)(禪規",
    "X60n1113_006:0118a01": "二展三拜)先呈公文有法語付維那宣白行者拈疏次山",
    "X60n1113_006:0118a02": "門諸山江湖疏一一呈拈舉話宣讀若見任官疏請",
    "X60n1113_006:0118a03": "開堂官員須先親自呈疏次山門疏住持指座有語",
    "X60n1113_006:0118a04": "陞座拈香祝聖次拈府縣官寮香若建寺捨田大檀",
    "X60n1113_006:0118a05": "越當拈香(侍者逐一度香)惟法嗣香懷中拈出拈了自插爐",
    "X60n1113_006:0118a06": "中據坐侍者燒香下座兩班出班問訊畢侍者登座",
    "X60n1113_006:0118a07": "燒香問訊禮與常同座右白槌云(法筵龍象眾當觀",
    "X60n1113_006:0118a08": "第一義)提綱敘謝官員諸山云(開堂祝一人壽不敢",
    "X60n1113_006:0118a09": "讚德)專使兩班耆舊大眾略提過謝之結座白搥云",
    "X60n1113_006:0118a10": "(諦觀法王法法王法如是)下座諸山及官客略送一",
    "X60n1113_006:0118a11": "兩步知事接送客位管伴客頭行者即進爐燭一字",
    "X60n1113_006:0118a12": "排前先專使人事堂司行者喝云諸山人事次西堂",
    "X60n1113_006:0118a13": "人事(當免香禮)知事一班人事(三拜　禪規二展三拜)次首座耆舊",
    "X60n1113_006:0118a14": "諸寮大眾各插香人事(三拜)次莊庫庵塔法眷鄉人",
    "X60n1113_006:0118a15": "暫到先同眾行禮通用詞云(伏蒙和尚光據法筵下",
    "X60n1113_006:0118a16": "情不勝感激之至)(禪規觸禮三拜)答云(叨據名藍不勝愧悚)",
    "X60n1113_006:0118a17": "進罣罳掎子據坐侍者插香大展九拜小師插香大",
    "X60n1113_006:0118a18": "展九拜皆無詞語次諸山行者方丈行者親隨人六",
    "X60n1113_006:0118a19": "局次參頭領眾插香禮三拜轎番直斤莊甲作頭諸",
    "X60n1113_006:0118a20": "寮供過老郎寮主領頭參拜住持即往客位致謝官",
    "X60n1113_006:0118a21": "員諸山(以盡禮也)。",
    "X60n1113_006:0118a22": "金　新命巡寮",
    "X60n1113_006:0118a23": "諸寮舍敷陳香几位次爐燭香各具威儀次第俟巡",
    "X60n1113_006:0118a24": "寮方丈客頭先行通覆住持至諸寮頭首先於門前",
    "X60n1113_006:0118b01": "下手立迎入請趺坐插香住持答香略敘寒溫致謝",
    "X60n1113_006:0118b02": "送出听呌収香次第巡寮畢歸方丈照拂官客諸山。",
    "X60n1113_006:0118b03": "生　僧堂特為茶湯",
    "X60n1113_006:0118b04": "住持若要省事預批免茶湯榜庫司寫請狀備拌袱",
    "X60n1113_006:0118b05": "爐燭詣方丈插香行禮(禪規二展三拜)請云(齋退就雲堂點",
    "X60n1113_006:0118b06": "茶特為伏望慈悲降重)請已呈狀令客頭請兩班耆",
    "X60n1113_006:0118b07": "舊光伴挂牌報寮僧堂鋪設住持位齋時聞長板鳴",
    "X60n1113_006:0118b08": "炷香展拜巡堂請茶齋退鳴皷集眾上首知事揖住",
    "X60n1113_006:0118b09": "持入堂歸位揖坐燒香一炷住持前揖香中問訊立",
    "X60n1113_006:0118b10": "行茶畢瓶出往住持前揖茶退身龕右出炷香展三",
    "X60n1113_006:0118b11": "拜出堂引全班至住持前行禮謝茶詞語(即日云云如常)送",
    "X60n1113_006:0118b12": "出復歸堂炷香上下間問訊収盞退座若有榜當先",
    "X60n1113_006:0118b13": "安下處呈新命入院日挂僧堂前上下間茶湯只炷",
    "X60n1113_006:0118b14": "香稟請繼覆云請和尚湯罷就座藥石(此僧堂特為茶湯律院少",
    "X60n1113_006:0118b15": "曾講行於理甚當行在人否則亦當知其禮也)。",
    "X60n1113_006:0118b16": "　　　狀式&;",
    "X60n1113_006:0118b17": "　　　　　　　　　當寺庫司比丘　(某甲)&;",
    "X60n1113_006:0118b18": "　右(某甲)啟取今辰齋退就雲堂點茶用伸陳賀之&;",
    "X60n1113_006:0118b19": "　儀伏望　尊慈特垂　降重　謹狀&;",
    "X60n1113_006:0118b20": "　　　年　月　日　當寺庫司比丘　(某甲)　狀&;",
    "X60n1113_006:0118b21": "　　湯狀只改湯字餘並同&;",
    "X60n1113_006:0118b22": "　(可漏)端狀拜請　新命堂頭大和尚(尊座前)&;",
    "X60n1113_006:0118b23": "　　　　　　　　當寺庫司比丘　(某甲)　謹封&;",
    "X60n1113_006:0118b24": "麗　檀越諷經",
    "X60n1113_006:0118c01": "建寺捨田大檀越庫司差人嚴設祠堂備供養粥了",
    "X60n1113_006:0118c02": "集眾詣僧堂知事先到燒香點茶湯上供養住持至",
    "X60n1113_006:0118c03": "炷香歸位維那舉經回向。",
    "X60n1113_006:0118c04": "水　管待專使",
    "X60n1113_006:0118c05": "知事預稟住持專使厚嚫宣疏帖人嚫衣鉢閤備貼",
    "X60n1113_006:0118c06": "嚫重輕合節至日寢堂釘掛鋪設位次請兩班耆舊",
    "X60n1113_006:0118c07": "光伴中設專使特為位請客侍者躬請專使餘人則",
    "X60n1113_006:0118c08": "方丈客頭稟請禮與特為同。",
    "X60n1113_006:0118c09": "玉　留請兩班",
    "X60n1113_006:0118c10": "兩班俟管待專使畢午後俱詣方丈咨稟告退(首座報集",
    "X60n1113_006:0118c11": "西序都寺報集東序)方丈垂情委曲送出侍者令客頭備柈袱",
    "X60n1113_006:0118c12": "爐燭湯具住持同侍者一一詣寮點湯勉留客頭先",
    "X60n1113_006:0118c13": "報寮出門外右邊迎住持入門居主位分坐侍者燒",
    "X60n1113_006:0118c14": "香行湯収盞住持詳盡勸勉已送出門諸寮庫司同",
    "X60n1113_006:0118c15": "若職滿俟久亦當詣諸寮點湯勉留盡主禮也候住",
    "X60n1113_006:0118c16": "持齋後閑時再上稟辭次第進退。",
    "X60n1113_006:0118c17": "出　參放出入",
    "X60n1113_006:0118c18": "入院之先未參府縣官屬即當具門狀參見次謁檀",
    "X60n1113_006:0118c19": "越寄居官貴諸山亦用門狀合訪及處在知事逐一",
    "X60n1113_006:0118c20": "稟覆住持出門令行者傳語首座維那諸頭首知事",
    "X60n1113_006:0118c21": "當詣方丈候送庫司當探計住持歸斯令堂司掛牌",
    "X60n1113_006:0118c22": "報眾候入山鳴僧堂前鐘集眾門迎住持出轎問訊",
    "X60n1113_006:0118c23": "云(勿勞大眾)即往佛殿土地堂燒香首座領眾至方",
    "X60n1113_006:0118c24": "丈接已眾退客頭揖請兩班耆舊献湯略敘話而退",
    "X60n1113_006:0119a01": "方丈行者插香禮拜次參頭領眾禮拜住持須巡寮",
    "X60n1113_006:0119a02": "報禮城郭近便朝暮出入無[日*乏]不必講行凡公出遠",
    "X60n1113_006:0119a03": "歸首座領眾迎接住持傳語免詣方丈或密歸鉢位",
    "X60n1113_006:0119a04": "伴眾食挂鉢了方丈客頭喝云(方丈和尚巡堂人事)",
    "X60n1113_006:0119a05": "眾下地住持燒香一炷巡堂一迊出堂喝云(堂頭和",
    "X60n1113_006:0119a06": "尚傳語不煩訪及)繼上方丈或密回方丈兩班耆舊",
    "X60n1113_006:0119a07": "皆當詣方丈問起居當炷香献茶欵曲敘話而散。",
    "X60n1113_006:0119a08": "崑　交割什物",
    "X60n1113_006:0119a09": "方丈請兩班大耆舊茶詳說家務次至謝庫司茶眼",
    "X60n1113_006:0119a10": "同撿視御書寶器砧基物件先呈方丈次呈頭首耆",
    "X60n1113_006:0119a11": "舊逐一點對交割計筭財糓簿書分明見管若干具",
    "X60n1113_006:0119a12": "呈方丈參照須知諸莊佃戶換契住持備榜諸莊曉",
    "X60n1113_006:0119a13": "示諸方多於住持交換之際執事作弊苛取錢物後",
    "X60n1113_006:0119a14": "患非輕可不審諸庫司此日備點心。",
    "X60n1113_006:0119a15": "崗　方丈小座湯",
    "X60n1113_006:0119a16": "律院亦此行之不無少異禪規云前輩四節行禮惟",
    "X60n1113_006:0119a17": "結夏一次兄弟恃強位爭高下因而止之叢林蔑聞",
    "X60n1113_006:0119a18": "良可嘆也按式有三座第一座分二出東堂西堂首",
    "X60n1113_006:0119a19": "座光伴第二座四出兩班耆舊頭首一出頭首二出",
    "X60n1113_006:0119a20": "知事三出西班耆舊四出東班耆舊第三座分六出",
    "X60n1113_006:0119a21": "本山辨事諸方辨事首座光伴隨職高下分座職同",
    "X60n1113_006:0119a22": "者次之侍者預備草圖呈方丈議定略有差池各須",
    "X60n1113_006:0119a23": "容忍至日依名書照牌午後備卓袱作一二三座陳",
    "X60n1113_006:0119a24": "列寢堂下間東西堂前堂都寺請客侍者各詣寮請",
    "X60n1113_006:0119b01": "云(堂頭和尚請今晚就寢堂特為献湯)餘頭首諸寮",
    "X60n1113_006:0119b02": "方丈客頭行者請之寢堂釘挂排位秉燭裝香竟客",
    "X60n1113_006:0119b03": "頭行者覆侍者次覆方丈鳴皷　第一座客集侍者",
    "X60n1113_006:0119b04": "迎揖住持接敘寒溫入位立定侍者特為人前巡揖",
    "X60n1113_006:0119b05": "坐問訊坐已歸中燒香一炷往特為人前揖香問訊",
    "X60n1113_006:0119b06": "歸中立鳴板二下行湯復進特為人前揖湯問訊歸",
    "X60n1113_006:0119b07": "中燒香伴香鳴板一下収盞鳴鼓三下退座　第二",
    "X60n1113_006:0119b08": "座客至迎入位立兩侍者上下相望巡問訊揖坐燒",
    "X60n1113_006:0119b09": "香一炷分位頭巡揖香揖湯燒光伴香収盞鳴皷三",
    "X60n1113_006:0119b10": "下退座展具謝湯免則止之　第三座客集迎接行",
    "X60n1113_006:0119b11": "禮並同前此座位多分座頭巡問訊須要倫序庶雅。",
    "X60n1113_006:0119c01": "(禮法禪規四月十五日結制十四日參前請小座湯行禮)。",
    "X60n1113_006:0119c18": "律苑事規卷第六"
}