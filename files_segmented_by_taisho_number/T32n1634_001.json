{
    "T32n1634_001:0036a19": "No. 1634",
    "T32n1634_001:0036a20": "入大乘論卷上本無闕第一品名目",
    "T32n1634_001:0036a22": "堅意菩薩造",
    "T32n1634_001:0036a23": "北涼三藏法師道泰等譯",
    "T32n1634_001:0036a24": "1 義品今欲解入大乘義。問曰：何故說入大乘義？",
    "T32n1634_001:0036a25": "答曰：我為眾生欲遮苦因故，汝今當知。或復",
    "T32n1634_001:0036a26": "有人近惡知識，為惡所誤，偏執己法、專著邪",
    "T32n1634_001:0036a27": "見、顛倒思惟，不解實義、不順佛智，誹謗聖",
    "T32n1634_001:0036a28": "說、誹謗聖說者，則壞正法。壞正法者，得大",
    "T32n1634_001:0036a29": "罪報，如世尊說：謗法之罪，重於五逆，惡道長",
    "T32n1634_001:0036b01": "遠久受苦報。如偈說曰：",
    "T32n1634_001:0036b02": "「誹謗大乘法，　　決定趣惡道，",
    "T32n1634_001:0036b03": "此人受業報，　　實智之所說。",
    "T32n1634_001:0036b04": "生墮地獄中，　　大火熾然身，",
    "T32n1634_001:0036b05": "焚燒甚苦痛，　　業報罪信爾。",
    "T32n1634_001:0036b06": "熾然大鐵犁，　　具滿五百數，",
    "T32n1634_001:0036b07": "而耕其舌上，　　遍碎身苦惱。",
    "T32n1634_001:0036b08": "若從地獄出，　　復受餘惡報，",
    "T32n1634_001:0036b09": "諸根常缺漏，　　永不聞法音；",
    "T32n1634_001:0036b10": "設使得聞者，　　復生於謗法，",
    "T32n1634_001:0036b11": "以謗法因緣，　　還墮於地獄。」",
    "T32n1634_001:0036b12": "謗法眾生聞如是說，於大乘中便生疑心，如",
    "T32n1634_001:0036b13": "尊者提婆所說偈：",
    "T32n1634_001:0036b14": "「薄福之人，　　不生於疑；　　能生疑者，",
    "T32n1634_001:0036b15": "必破諸有。」",
    "T32n1634_001:0036b16": "若有疑者皆應聽法，聞已意解便得開悟，得",
    "T32n1634_001:0036b17": "開悟已即生信心，生信心已便生喜樂，生喜",
    "T32n1634_001:0036b18": "樂已如是次第生聞思修，乃至具足得一切",
    "T32n1634_001:0036b19": "種智。因謗大乘而墮惡道，亦由大乘起諸善",
    "T32n1634_001:0036b20": "業，如人因地故倒，還依地而起。又因於智",
    "T32n1634_001:0036b21": "趣菩提道，亦與眾生共和合有，若離眾生",
    "T32n1634_001:0036b22": "則無有得菩提道者。從眾生界出生一切諸",
    "T32n1634_001:0036b23": "佛菩提，如尊者龍樹所說偈：",
    "T32n1634_001:0036b24": "「不從虛空有，　　亦非地種生，",
    "T32n1634_001:0036b25": "但從煩惱中，　　而證成菩提。」",
    "T32n1634_001:0036b26": "問曰：汝說善入摩訶衍論。如是功德云何名",
    "T32n1634_001:0036b27": "為摩訶衍耶？答曰：菩薩藏處名摩訶衍。問曰：",
    "T32n1634_001:0036b28": "佛不說三乘亦摩訶衍乎？答曰：如是。此大乘",
    "T32n1634_001:0036b29": "中亦說三乘即名三藏。如《菩薩藏經》中說，佛",
    "T32n1634_001:0036c01": "告阿闍世王：族姓子！藏有三種。何等為三？謂",
    "T32n1634_001:0036c02": "聲聞藏、辟支佛藏、菩薩藏。族姓子！非以聲聞",
    "T32n1634_001:0036c03": "乘故名為三藏，亦非以辟支佛乘故名為三",
    "T32n1634_001:0036c04": "藏，唯諸菩薩所學大乘得名三藏。何以故？",
    "T32n1634_001:0036c05": "夫說法者具足三乘乃名三藏。以菩薩說法",
    "T32n1634_001:0036c06": "能具三乘故，是故我說名三藏耶。族姓子！有",
    "T32n1634_001:0036c07": "三種學人：聲聞學、辟支佛學、菩薩學。聲聞乘",
    "T32n1634_001:0036c08": "者不學辟支佛乘。何以故？非所解故。辟支佛",
    "T32n1634_001:0036c09": "乘者不學菩薩乘。何以故？亦非所解故。族姓",
    "T32n1634_001:0036c10": "子！唯諸菩薩雖學聲聞、辟支佛乘，而不證於",
    "T32n1634_001:0036c11": "聲聞、辟支佛道。學菩薩乘，深知菩薩所行之",
    "T32n1634_001:0036c12": "法，常樂隨順。以是義故，菩薩乘者名為三藏，",
    "T32n1634_001:0036c13": "非謂聲聞、辟支佛乘。於餘經中以具分別，是",
    "T32n1634_001:0036c14": "故我今但略說耳。如汝意謂非三藏者，汝今",
    "T32n1634_001:0036c15": "但以《增一阿含》、《中阿含》、《長阿含》、《雜阿含》百",
    "T32n1634_001:0036c16": "千等偈以為一藏，毘尼、阿毘曇二百千偈名",
    "T32n1634_001:0036c17": "為二藏，盡具修習，名為三藏。若如是說，不名",
    "T32n1634_001:0036c18": "三藏。所以者何？諸餘經等則非佛說，有如",
    "T32n1634_001:0036c19": "是過。阿含、毘尼、阿毘曇等亦是三藏。雜藏、",
    "T32n1634_001:0036c20": "舍頭羅經、胎經、諫王本生、辟支佛因緣，如是",
    "T32n1634_001:0036c21": "八萬四千法藏，尊者阿難從佛受持者，如是",
    "T32n1634_001:0036c22": "一切皆有非佛語過。若無過者，當知一切盡",
    "T32n1634_001:0036c23": "是佛說。如是所說若皆是藏，此則便有百千",
    "T32n1634_001:0036c24": "等藏。汝言三藏，是語自壞。復有阿難所不受",
    "T32n1634_001:0036c25": "者，佛成道二十年後方於僧中自言：我年老",
    "T32n1634_001:0036c26": "大，須供給人。若能為我作給侍者，當自言能。",
    "T32n1634_001:0036c27": "爾時大眾和合，即差阿難為佛侍者。阿難便",
    "T32n1634_001:0036c28": "語同梵行人：如來有八萬四千法聚，我今悉",
    "T32n1634_001:0036c29": "能受持。唯先二十年中，有二比丘所受持者，",
    "T32n1634_001:0037a01": "皆悉不了。以是義故，當知阿難所受持者，不",
    "T32n1634_001:0037a02": "名多聞。佛所說法中，阿難實有不任器者，如",
    "T32n1634_001:0037a03": "《中阿含》說，釋提桓因語欝多羅言：尊者！我",
    "T32n1634_001:0037a04": "得他心智，觀閻浮提一切眾生，無有盡能受",
    "T32n1634_001:0037a05": "持佛法；唯除尊者，餘不能了。以是因緣，當知",
    "T32n1634_001:0037a06": "阿難非悉能持一切佛法。聲聞弟子及以阿",
    "T32n1634_001:0037a07": "難不任法器，諸大乘經已具廣說。如《首楞嚴",
    "T32n1634_001:0037a08": "經》中，佛為淨月藏天子說：阿難所持少不足",
    "T32n1634_001:0037a09": "言，不受持者乃有無量。我所知法百千億分",
    "T32n1634_001:0037a10": "不說其一，阿難於我所說法中百千億分不",
    "T32n1634_001:0037a11": "持其一。善男子！我於一日一夜，十方世界梵、",
    "T32n1634_001:0037a12": "釋、四天王、天、龍、夜叉、乾闥婆及諸菩薩一",
    "T32n1634_001:0037a13": "切來集，為說智慧修多羅偈頌章句，眾生所",
    "T32n1634_001:0037a14": "行諸波羅蜜，及說聲聞辟支佛乘厭惡生死、",
    "T32n1634_001:0037a15": "讚歎涅槃、滿足諸波羅蜜，乃至為諸天子廣",
    "T32n1634_001:0037a16": "演說法一日一夜，假使滿閻浮提如微塵數",
    "T32n1634_001:0037a17": "多聞智慧皆如阿難，於一日一夜百千億分",
    "T32n1634_001:0037a18": "亦不能持具足一分。乃至復滿十方微塵世",
    "T32n1634_001:0037a19": "界皆如阿難，不能盡持亦復如是。處處經中",
    "T32n1634_001:0037a20": "亦說，阿難不任法器。以是義故，當知阿難",
    "T32n1634_001:0037a21": "不能盡持一切佛法。問曰：如來世尊不說阿",
    "T32n1634_001:0037a22": "難於多聞中為第一耶？答曰：佛於聲聞眾中",
    "T32n1634_001:0037a23": "假說阿難以為第一，非謂菩薩。又復汝等於",
    "T32n1634_001:0037a24": "阿難所持尚不盡聞，況於大乘具足深義！汝",
    "T32n1634_001:0037a25": "意若謂是聲聞乘即大乘者，此事不然。何以",
    "T32n1634_001:0037a26": "故？因果異故。若聲聞乘因與大乘因而不異",
    "T32n1634_001:0037a27": "者，果亦應不異。現見果異故，當知因亦異。",
    "T32n1634_001:0037a28": "何以故？聲聞學者但斷結障、觀無常行、從他",
    "T32n1634_001:0037a29": "聞法。菩薩所斷微細諸習，乃至空竟觀一切",
    "T32n1634_001:0037b01": "法，不從他聞得自然智、無師智。以是義故，",
    "T32n1634_001:0037b02": "非以聲聞乘同大乘也。問曰：佛不說解脫無",
    "T32n1634_001:0037b03": "異也。答曰：聲聞解脫時，頗能令使須彌山等",
    "T32n1634_001:0037b04": "盡向道場、悉皆曲躬，光明遍照十方世界，八",
    "T32n1634_001:0037b05": "十由旬一切魔眾悉來降不。菩薩解脫，如上",
    "T32n1634_001:0037b06": "所說悉能為之。以是義故，佛於餘經雖說解",
    "T32n1634_001:0037b07": "脫相等無異，大小實殊。猶如虫嚙芥子中",
    "T32n1634_001:0037b08": "空，雖有空名，當與十方世界中空得為一不？",
    "T32n1634_001:0037b09": "空雖不異，大小有別。又如熒火欲等日月，",
    "T32n1634_001:0037b10": "亦如蚊子比金翅鳥。如娑留枝比丘說佛",
    "T32n1634_001:0037b11": "本行偈：",
    "T32n1634_001:0037b12": "「一切諸光明，　　燈焰與掣電，",
    "T32n1634_001:0037b13": "星月照差別，　　日光最第一。",
    "T32n1634_001:0037b14": "飛行諸禽獸，　　蚊蟻及與蜂，",
    "T32n1634_001:0037b15": "眾鳥飛各異，　　金翅最不同。」",
    "T32n1634_001:0037b16": "以是故，雖少相似，大小有殊。當知因既有異，",
    "T32n1634_001:0037b17": "果豈同耶？汝言解脫無異，如是觀察解脫不",
    "T32n1634_001:0037b18": "同。聲聞解脫名愛盡解脫，非一切解脫，但為",
    "T32n1634_001:0037b19": "鈍根少智眾生假分別說；大乘解脫，斷煩惱",
    "T32n1634_001:0037b20": "習一切都盡，為利根菩薩廣分別說。如汝今",
    "T32n1634_001:0037b21": "說聲聞解脫即大乘解脫者，如來則非一切",
    "T32n1634_001:0037b22": "種智。有如是過。如佛小疾，遣目連詣耆毱所，",
    "T32n1634_001:0037b23": "當須何藥。是時耆毱已亡七日，生忉利天，",
    "T32n1634_001:0037b24": "目連即便詣彼天所。爾時耆毱將入後園，即",
    "T32n1634_001:0037b25": "便問言：如來有疾，當須何藥？答曰：用酥。如",
    "T32n1634_001:0037b26": "來身者猶如金剛，諸惡已滅豈有疾乎而問",
    "T32n1634_001:0037b27": "耆毱？如婆拘羅比丘，於九十劫前以一藥果",
    "T32n1634_001:0037b28": "施同梵行者，於九十劫中身常無病。於最後",
    "T32n1634_001:0037b29": "身，年至八十初無微病。正以此一訶梨勒",
    "T32n1634_001:0037c01": "果微施因緣尚得無病，況復如來億百千萬",
    "T32n1634_001:0037c02": "阿僧祇劫具足檀波羅蜜、備諸功德，乃至截",
    "T32n1634_001:0037c03": "身手足髓腦血肉而施病者，以是因緣豈得",
    "T32n1634_001:0037c04": "疾耶？如經所說則現如來非一切智。如來又",
    "T32n1634_001:0037c05": "時入城乞食，空鉢還歸。為度於提婆達多令",
    "T32n1634_001:0037c06": "使出家，如《枯樹經》說，見大火聚，爾時諸比丘",
    "T32n1634_001:0037c07": "中便有生退心者。為度馬師、滿宿故，數數罵",
    "T32n1634_001:0037c08": "婆羅門、奪賴闍。薩遮、尼乾。孫陀利等。於九十",
    "T32n1634_001:0037c09": "日中受食馬麥，目連、舍利弗入於陶室，乃有",
    "T32n1634_001:0037c10": "如是等事。汝意若謂有餘業者。此則不然。何",
    "T32n1634_001:0037c11": "以故？如來已盡一切諸惡、具滿一切無量功",
    "T32n1634_001:0037c12": "德。有餘惡業則有大過，汝曾不聞諸經中說",
    "T32n1634_001:0037c13": "如來永斷一切煩惱業結習耶？如摩陀遮離",
    "T32n1634_001:0037c14": "所說偈讚：",
    "T32n1634_001:0037c15": "「一切結習盡，　　唯有救世者，",
    "T32n1634_001:0037c16": "一切智所有，　　功德悉成滿。」",
    "T32n1634_001:0037c17": "有三種習，所謂業習、煩惱習、威儀習，此三種",
    "T32n1634_001:0037c18": "習如來永盡。以是因緣，若有餘業此則大",
    "T32n1634_001:0037c19": "過。汝今若謂是方便者，此亦不然。何以故？",
    "T32n1634_001:0037c20": "汝意先謂佛身是實，不言方便及與應化。汝",
    "T32n1634_001:0037c21": "常自言佛身是一，何得復有方便應化？汝於",
    "T32n1634_001:0037c22": "何經聞說方便及應化耶？汝經中說唯有後",
    "T32n1634_001:0037c23": "邊身，不言別有法身與應化方便身異。而我",
    "T32n1634_001:0037c24": "《十住經》中所說別有法身，不與方便應化身",
    "T32n1634_001:0037c25": "同。是故大乘經中說佛是一切智，則無有過；",
    "T32n1634_001:0037c26": "汝小乘中說一切智，則有大失。若謂聲聞",
    "T32n1634_001:0037c27": "乘即是大乘，此事不然。大乘者與聲聞乘",
    "T32n1634_001:0037c28": "則有差別，以廣大故。汝意若謂聲聞乘中顯",
    "T32n1634_001:0037c29": "示大乘，是亦不然。何以故？理相違故。聲聞乘",
    "T32n1634_001:0038a01": "者從他聞法，大仙之乘紹三寶種不斷絕",
    "T32n1634_001:0038a02": "故。如毘琉璃寶終不出於水精之中，體差別",
    "T32n1634_001:0038a03": "故。是故大乘微妙甚深，其心廣大。菩薩摩訶",
    "T32n1634_001:0038a04": "薩次第修學，始從初地乃至十地，具足一切",
    "T32n1634_001:0038a05": "功德智業，是故佛說名為摩訶衍乘。若聲聞",
    "T32n1634_001:0038a06": "乘從摩訶衍出，則有是理。是故菩薩修學十",
    "T32n1634_001:0038a07": "地，具滿一切諸波羅蜜故，能出生三乘善法。",
    "T32n1634_001:0038a08": "如《十地經》說，金剛藏菩薩語解脫月菩薩言：",
    "T32n1634_001:0038a09": "佛子！譬如字章，字本為初，一切文字皆出字",
    "T32n1634_001:0038a10": "本。如是佛子！一切佛法亦復如是，以地為初，",
    "T32n1634_001:0038a11": "亦從於地而得究竟成自然智。是故大乘名",
    "T32n1634_001:0038a12": "曰甚深，出生一切聲聞功德，非謂小乘能出",
    "T32n1634_001:0038a13": "大也。佛說十地，猶如金聚具足無失，云何不",
    "T32n1634_001:0038a14": "受？如來以慈悲力，為鈍根故說聲聞乘。而汝",
    "T32n1634_001:0038a15": "信受，便自偏執受行小法，不信大乘平等正",
    "T32n1634_001:0038a16": "教。是故當知佛說大乘名最吉勝。問曰：世尊",
    "T32n1634_001:0038a17": "昔說：於我滅後當來世中，多有眾生起諸",
    "T32n1634_001:0038a18": "諍論，此是佛說、此非佛說。是故如來以法印",
    "T32n1634_001:0038a19": "印之，若義入修多羅、隨順毘尼、不違法相，",
    "T32n1634_001:0038a20": "是名佛說。答曰：佛亦不言聲聞乘者非是我",
    "T32n1634_001:0038a21": "說，乃至菩薩大乘亦復如是。佛說不異，等一",
    "T32n1634_001:0038a22": "相故，以法印印。汝言入者，為是義入修多",
    "T32n1634_001:0038a23": "羅、為文字入耶？若以文字入者，無有是處。",
    "T32n1634_001:0038a24": "何以故？十二部經一切文偈章句各異，是故",
    "T32n1634_001:0038a25": "當知非文字入。若以義入，理不相違。義者，若",
    "T32n1634_001:0038a26": "順修多羅義，與法相相應其義顯現，是故名",
    "T32n1634_001:0038a27": "為順修多羅耶。若顯示聲聞法，名聲聞乘，隨",
    "T32n1634_001:0038a28": "順入修多羅。若顯示辟支佛法，名辟支佛乘，",
    "T32n1634_001:0038a29": "隨順入修多羅。若顯示菩薩法，名菩薩乘，隨",
    "T32n1634_001:0038b01": "順入修多羅。若我顯示十地功德、明菩薩行，",
    "T32n1634_001:0038b02": "是名真說，隨順入於大乘。但汝意偏黨，獨謂入",
    "T32n1634_001:0038b03": "小乘三藏。大乘三藏中我已說入，是故三藏",
    "T32n1634_001:0038b04": "即是大乘。何以故？十二部中說毘佛略即是",
    "T32n1634_001:0038b05": "大乘。如《中阿含》說，云何名丘丘？所謂知法，以",
    "T32n1634_001:0038b06": "能善解十二部經，修多羅乃至憂婆提舍。毘",
    "T32n1634_001:0038b07": "佛略者是摩訶衍。何以故？毘佛略經為諸眾",
    "T32n1634_001:0038b08": "生說修對治法故名毘佛略，亦有眾多乘故",
    "T32n1634_001:0038b09": "名毘佛略，亦以多莊嚴具故名毘佛略，亦能",
    "T32n1634_001:0038b10": "出生無量大果報故名毘佛略，非是稱量所",
    "T32n1634_001:0038b11": "能知故名毘佛略，除斷一切諸邪見故名毘",
    "T32n1634_001:0038b12": "佛略。若汝意謂，我聲聞法中廣說修多羅偈",
    "T32n1634_001:0038b13": "頌章句亦名毘佛略者，無有是處。何以故？汝",
    "T32n1634_001:0038b14": "依阿含說為毘佛略，但有言語。若但言語，此",
    "T32n1634_001:0038b15": "非可信。若《阿含經》中必有斯義，何處章句為",
    "T32n1634_001:0038b16": "聲聞說是毘佛略？若無定文，是故當知毘",
    "T32n1634_001:0038b17": "佛略者顯發大乘，非謂聲聞小乘說也。汝聲",
    "T32n1634_001:0038b18": "聞經一部所說，終無百千偈讚文句，況復當",
    "T32n1634_001:0038b19": "有億萬廣說。如來世尊教諸聲聞，唯示無常",
    "T32n1634_001:0038b20": "令厭生死，使知苦本速求涅槃。從初如是乃",
    "T32n1634_001:0038b21": "至奉行，句味尠少，則無甚深廣大之義。大乘",
    "T32n1634_001:0038b22": "經說菩薩所為，其事深廣。如《大喻經》、《賢劫三",
    "T32n1634_001:0038b23": "昧經》、《解脫經》、《華首經》如是等，悉是摩訶衍，",
    "T32n1634_001:0038b24": "皆名毘佛略。如《結解脫經》中，善財童子詣善",
    "T32n1634_001:0038b25": "知識海幢比丘所，十二年中入大海三昧，白",
    "T32n1634_001:0038b26": "海幢言：此三昧中深廣無邊，更有法門大此",
    "T32n1634_001:0038b27": "三昧不？說是語已，於大海三昧中見大蓮華，",
    "T32n1634_001:0038b28": "佛從中出，即以右手摩海幢頂，讚言：善哉善",
    "T32n1634_001:0038b29": "哉！善男子！更有普眼法門，汝當受持。海幢即",
    "T32n1634_001:0038c01": "受普眼法門章句，次第為他廣說，告善財言：",
    "T32n1634_001:0038c02": "善男子！我於一剎那頃所可受持普眼法門，",
    "T32n1634_001:0038c03": "用大海水盡以磨墨，積大紙聚猶如須彌山，",
    "T32n1634_001:0038c04": "天下草木持以為筆，三千世界水陸眾生悉",
    "T32n1634_001:0038c05": "為書師，於一剎那頃所受法門百千分中猶",
    "T32n1634_001:0038c06": "不能書盡其一分，況復一日一夜乃至十二",
    "T32n1634_001:0038c07": "年中所受甚深無量無邊大分要義。善財童",
    "T32n1634_001:0038c08": "子於一善知識所，從聞法已能如是無量無邊",
    "T32n1634_001:0038c09": "過億千數，況復諮問微塵世界諸佛等邊，及",
    "T32n1634_001:0038c10": "善知識所受教法。以是因緣，具足大乘名毘",
    "T32n1634_001:0038c11": "佛略，無量無邊非聲聞耶。此義甚深，是故",
    "T32n1634_001:0038c12": "一切聲聞所修行法悉入摩訶衍道，最為大",
    "T32n1634_001:0038c13": "吉，是名隨順修多羅義。今當復說隨順比",
    "T32n1634_001:0038c14": "尼。三乘聖道皆同斷貪欲、瞋恚、愚癡，名為比",
    "T32n1634_001:0038c15": "尼。修多羅者，分別因果。阿毘曇者，分別法",
    "T32n1634_001:0038c16": "相亦斷煩惱。摩訶衍者，亦說斷除貪欲瞋恚",
    "T32n1634_001:0038c17": "愚癡煩惱一切惡法。佛教聲聞淨己三業名",
    "T32n1634_001:0038c18": "為比尼。為菩薩說淨己三業，乃至成佛，兼及",
    "T32n1634_001:0038c19": "眾生滿足一切尸波羅蜜。菩薩所持是自性",
    "T32n1634_001:0038c20": "戒，發菩提心得真實果。是故當知摩訶衍者",
    "T32n1634_001:0038c21": "隨順比尼。不違法相者，三乘經說不違十二",
    "T32n1634_001:0038c22": "因緣，大乘亦不違十二因緣。善觀察者能知",
    "T32n1634_001:0038c23": "大乘即三法印，若不善觀察則無大乘亦不",
    "T32n1634_001:0038c24": "具三乘。若誹謗摩訶衍者是大過罪，汝今若",
    "T32n1634_001:0038c25": "言此是魔說，佛所不說。然諸經中實無此",
    "T32n1634_001:0038c26": "語，若但口言為大乘者，是魔所說終不可信。",
    "T32n1634_001:0038c27": "汝意若謂是佛說者，猶如師子身中生虫則",
    "T32n1634_001:0038c28": "還食師子。三乘皆爾，不獨大乘。是故當如摩",
    "T32n1634_001:0038c29": "訶衍者非魔所及，唯佛能說。問曰：汝非魔",
    "T32n1634_001:0039a01": "說，我是魔乎？答曰。我與汝等俱非魔耶。問",
    "T32n1634_001:0039a02": "曰：若謂我與汝等俱非魔，說言魔說者此",
    "T32n1634_001:0039a03": "則應遮。答曰：我大乘法利及與眾生、順於",
    "T32n1634_001:0039a04": "法相，故多魔事，是故如來於大乘中說言遮",
    "T32n1634_001:0039a05": "魔。汝小乘法唯能自度，魔不擾惱，何須遮",
    "T32n1634_001:0039a06": "乎？是以如來昔於《法華》及《般若經》中說，於當",
    "T32n1634_001:0039a07": "來世，多有眾生喜起嫉妬故遮誹謗，墮於惡",
    "T32n1634_001:0039a08": "趣。汝所誦習，於何部經中言摩訶衍是魔所",
    "T32n1634_001:0039a09": "說？若汝經中不言摩訶衍魔所說者，自言魔",
    "T32n1634_001:0039a10": "說此亦叵信。汝意若謂聲聞法中亦有遮斷，",
    "T32n1634_001:0039a11": "但事已久滅難可證據。此亦不然。何以故？",
    "T32n1634_001:0039a12": "非處所故。若假令遮，佛以神力則能守護此",
    "T32n1634_001:0039a13": "法，經劫亦不墜沒。是故當知汝言久者，但有",
    "T32n1634_001:0039a14": "言語。假令魔說，能除惑障、不違正法，雖曰",
    "T32n1634_001:0039a15": "魔說即是正法，與佛語不異。何以故？如佛所",
    "T32n1634_001:0039a16": "說依法不依於人，是以我今但從正理、不取",
    "T32n1634_001:0039a17": "名字。又我等所求能滅智障、煩惱障者，即",
    "T32n1634_001:0039a18": "是世尊，若實魔者終不能說菩薩之法。何以",
    "T32n1634_001:0039a19": "故？魔不能知菩薩從禪定生聞思修慧。厭離",
    "T32n1634_001:0039a20": "欲惡不善之法是大乘義，唯佛能說。從於初",
    "T32n1634_001:0039a21": "地乃至十地，如是次第，四禪、四無量心、四",
    "T32n1634_001:0039a22": "無色定、滅受想定、菩提心、諸波羅蜜，隨宜方",
    "T32n1634_001:0039a23": "便成熟攝眾生法。十善道、戒、聞、智慧、不放逸、",
    "T32n1634_001:0039a24": "離世八法、八聖道、轉法輪、堅持頭陀具足功",
    "T32n1634_001:0039a25": "德、苦空無常無我寂滅、十二因緣、出入諸禪、",
    "T32n1634_001:0039a26": "三解脫門、諸陀羅尼、三十七品助道之法、諸",
    "T32n1634_001:0039a27": "神通門、實諦四辯、禪智二輪以自莊嚴皆悉",
    "T32n1634_001:0039a28": "和合，遊戲諸法而於生死涅槃等中不背生",
    "T32n1634_001:0039a29": "死亦不向涅槃，心常厭惡，正觀諸地出離諸",
    "T32n1634_001:0039b01": "地，不墮聲聞、辟支佛地，淨佛國土，隨順法忍、",
    "T32n1634_001:0039b02": "無生法忍，不退轉地、受正位地，力、無畏、不",
    "T32n1634_001:0039b03": "共法、相好法身，為眾生故住於生死，順轉決",
    "T32n1634_001:0039b04": "定轉，隨順不轉決定不轉。如是等因果次第",
    "T32n1634_001:0039b05": "法、不共法、非覺法，魔不能說，非魔境界故。魔",
    "T32n1634_001:0039b06": "有四種，若言陰魔作是說者，我終不說佛有",
    "T32n1634_001:0039b07": "陰身。又復若言實是魔說，如斯語者，彌勒",
    "T32n1634_001:0039b08": "菩薩亦應遮止。又尊者賓頭盧、尊者羅睺",
    "T32n1634_001:0039b09": "羅如是等十六人諸大聲聞，散在諸渚，於餘",
    "T32n1634_001:0039b10": "經中亦說有九十九億大阿羅漢，皆於佛前",
    "T32n1634_001:0039b11": "取籌護法住壽於世界。東方弗婆提渚、麥",
    "T32n1634_001:0039b12": "渚、粟渚、師子渚、閻浮渚、大閻浮渚、跋提梨",
    "T32n1634_001:0039b13": "伽處、罽賓乃至阿耨大池，諸賢聖等皆住，守",
    "T32n1634_001:0039b14": "護佛法。若言摩訶衍是魔所說者，則為佛法",
    "T32n1634_001:0039b15": "之大患也，諸賢聖等悉應遮斷。是故當知言",
    "T32n1634_001:0039b16": "魔說者，皆是妄語，空作斯說。又大菩薩諸賢",
    "T32n1634_001:0039b17": "聖等皆護大乘，是摩訶衍紹三寶種不令斷",
    "T32n1634_001:0039b18": "絕。問曰：如汝所說，若摩訶衍是三寶種，皆悉",
    "T32n1634_001:0039b19": "擁護菩薩聲聞。如今云何於誹謗大乘者何",
    "T32n1634_001:0039b20": "不遮止，使斯人輩不墮地獄、不趣惡道、不",
    "T32n1634_001:0039b21": "壞佛法。答曰：業報決定，不可除斷。業有二種，",
    "T32n1634_001:0039b22": "一者決定增長、二者決定受報，非諸菩薩聲",
    "T32n1634_001:0039b23": "聞賢聖所能除滅。造作惡業決定受報，不可",
    "T32n1634_001:0039b24": "救止。如瞿迦離比丘誹謗摩訶衍經是魔所",
    "T32n1634_001:0039b25": "說，當知是人必墮地獄，無能拔者。問曰：汝",
    "T32n1634_001:0039b26": "言謗摩訶衍能入惡道。亦是麁語，我未信耶。",
    "T32n1634_001:0039b27": "答曰：汝言佛說摩訶衍是魔語者，即是誹謗",
    "T32n1634_001:0039b28": "三世諸佛，亦是一切眾生大怨。所言甚麁獷，",
    "T32n1634_001:0039b29": "當受惡口不善重報，如佛偈說：",
    "T32n1634_001:0039c01": "「人生於世間，　　如斧在口中，",
    "T32n1634_001:0039c02": "自斬害其身，　　斯皆由惡業。」",
    "T32n1634_001:0039c03": "汝謗摩訶衍，如是麁語非我所說。我今但欲",
    "T32n1634_001:0039c04": "令汝不起誹謗，為利益故便作是說。猶如病",
    "T32n1634_001:0039c05": "人食不應食，良醫瞻病，禁斷不聽，為憐愍汝",
    "T32n1634_001:0039c06": "妄作綺語，言摩訶衍是魔所說。過去諸佛已",
    "T32n1634_001:0039c07": "說摩訶衍、未來諸佛當說摩訶衍、現在諸佛",
    "T32n1634_001:0039c08": "今說摩訶衍，是名遮斷誹謗摩訶衍論。菩薩",
    "T32n1634_001:0039c09": "為斷誹謗大乘，是故演說初入摩訶衍論品。",
    "T32n1634_001:0039c10": "問曰：汝已遮他不令誹謗，今當云何入摩訶",
    "T32n1634_001:0039c11": "衍行？答曰：菩薩當先具種性，隨順善行，所解",
    "T32n1634_001:0039c12": "廣大、內心廣大、界分廣大、種性廣大。性既具",
    "T32n1634_001:0039c13": "足，其心調柔，漸損煩惱、少貪瞋癡，好修諸",
    "T32n1634_001:0039c14": "善、精勤誦習。如是眾生六根廣大，能發大",
    "T32n1634_001:0039c15": "願欲求佛道。種性相貌，如佛所說：下根、下",
    "T32n1634_001:0039c16": "性、下發道意，所願亦下；中根、中性、中發道",
    "T32n1634_001:0039c17": "意，所願亦中；上根、上性、上發道意，所願亦",
    "T32n1634_001:0039c18": "上。是故諸佛隨其根性，則以慈心分別教",
    "T32n1634_001:0039c19": "授。問曰：若諸眾生各有根性，云何應為隨根",
    "T32n1634_001:0039c20": "說法？答曰：上根眾生為說菩薩深妙法藏，以",
    "T32n1634_001:0039c21": "知根性堪菩薩行故說菩薩藏。問曰：為菩薩",
    "T32n1634_001:0039c22": "藏者當住何地？答曰：有十種行到解脫地。",
    "T32n1634_001:0039c23": "能聽菩薩藏時得十種法行，離解脫行便得",
    "T32n1634_001:0039c24": "入於菩薩之行。何等為十？一者修菩薩解脫",
    "T32n1634_001:0039c25": "行，若多若少皆悉修習。二者菩薩所有之法，",
    "T32n1634_001:0039c26": "若多若少皆悉書寫。三者菩薩藏法，若多若",
    "T32n1634_001:0039c27": "少皆悉供養。四者菩薩之法，若多若少皆",
    "T32n1634_001:0039c28": "悉轉讀。五者菩薩之法，若多若少皆悉聽受。",
    "T32n1634_001:0039c29": "六者菩薩之法，若多若少，皆悉受持。七者菩",
    "T32n1634_001:0040a01": "薩之法，若多若少皆悉習誦漸漸通利。八者",
    "T32n1634_001:0040a02": "菩薩之法，若多若少皆悉為他分別演說。九",
    "T32n1634_001:0040a03": "者菩薩之法，若多若少皆悉思惟善解義趣。",
    "T32n1634_001:0040a04": "十者菩薩之法，若多若少獨處思惟修集",
    "T32n1634_001:0040a05": "增明。是名菩薩十行。第八者是菩薩聞慧，第",
    "T32n1634_001:0040a06": "九者是菩薩思慧，第十者是菩薩修慧。問曰：",
    "T32n1634_001:0040a07": "菩薩得是聞思修已，當入何行？答曰：為得己",
    "T32n1634_001:0040a08": "地入解脫門，如是次第聞思修生。為見法界、",
    "T32n1634_001:0040a09": "得於己地，修三解脫門。問曰：何等名為三解",
    "T32n1634_001:0040a10": "脫門？答曰：行空、無相、無願。問曰：云何為空？",
    "T32n1634_001:0040a11": "答曰：觀我人眾生無有自體、性相常寂。問",
    "T32n1634_001:0040a12": "曰：云何解了？答曰：當入十二因緣。問曰：是",
    "T32n1634_001:0040a13": "空解脫異十二因緣法耶？答曰：空與十二因",
    "T32n1634_001:0040a14": "緣等無異相，空即十二因緣、十二因緣即是",
    "T32n1634_001:0040a15": "空。何以故？因緣假起無有自體。如尊者龍樹",
    "T32n1634_001:0040a16": "所說偈：",
    "T32n1634_001:0040a17": "「十二因緣空，　　我今欲解說，",
    "T32n1634_001:0040a18": "假名因緣法，　　此即是中道。」",
    "T32n1634_001:0040a19": "一切諸法悉皆空寂。何以故？皆屬因緣，無自",
    "T32n1634_001:0040a20": "性故。問曰：若一切法因緣生者，何故說言無",
    "T32n1634_001:0040a21": "體性耶？答曰：所言因緣，世諦故說。第一義諦",
    "T32n1634_001:0040a22": "則無體性亦無有生，既無有生亦無有滅，無",
    "T32n1634_001:0040a23": "生無滅即真寂滅，真寂滅者即是一切諸法",
    "T32n1634_001:0040a24": "寂滅，是故我說一切諸法無有體性。如《老母",
    "T32n1634_001:0040a25": "經》中世尊所說：姊！譬如因人因桴因鼓，眾緣",
    "T32n1634_001:0040a26": "和合便有聲出。如此之聲，不在三世，亦非內",
    "T32n1634_001:0040a27": "外及在中間。其性空寂，無生無滅。姊今當知",
    "T32n1634_001:0040a28": "一切諸法體性亦然。《老母經》中佛自說空，是",
    "T32n1634_001:0040a29": "故菩薩於無量劫，修集福德、禪定、智慧，悉入",
    "T32n1634_001:0040b01": "三解脫法門。善觀生滅皆悉空寂，猶如幻、炎、",
    "T32n1634_001:0040b02": "乾闥婆城，皆同夢化。如佛說言：",
    "T32n1634_001:0040b03": "「初覺十二緣，　　眾生皆悉空，",
    "T32n1634_001:0040b04": "剎那頃所得，　　幻炎乾闥城。」",
    "T32n1634_001:0040b05": "如是次第入空解脫門，其心快樂，逮得義",
    "T32n1634_001:0040b06": "利。問曰：外道各著我見，云何遮斷？答曰：如",
    "T32n1634_001:0040b07": "是外道，於內外色皆生染著，取我我所、順",
    "T32n1634_001:0040b08": "生死流。彼著我者，我能施與飲食財利。如",
    "T32n1634_001:0040b09": "是種種依止我見、眾生等見。彼我我所者，我",
    "T32n1634_001:0040b10": "之造作是我，瓶物如是等名依止我所。彼",
    "T32n1634_001:0040b11": "所作業，若一、若異、若一異、若不一不異，取",
    "T32n1634_001:0040b12": "著偏執，但以言語誑惑於世及以己身。以",
    "T32n1634_001:0040b13": "是義故流轉生死，不解因緣諸法性空。問曰：",
    "T32n1634_001:0040b14": "是諸外道不解因緣而起四執，何者為過？答",
    "T32n1634_001:0040b15": "曰：僧佉所說，有計一過。作與作者一、相與相",
    "T32n1634_001:0040b16": "者一、分與有分一，如是等皆名為一。優樓佉",
    "T32n1634_001:0040b17": "計異，尼健陀計一異，若提子計非一非異，",
    "T32n1634_001:0040b18": "一切外道及摩他羅等異計，皆悉不離如是",
    "T32n1634_001:0040b19": "四種。問曰：僧佉人言作與作者一，有何過？答",
    "T32n1634_001:0040b20": "曰：語有二故，不名為一。作是因、作者名果，",
    "T32n1634_001:0040b21": "是事不同，云何說一？若實異言一，此則顛倒。",
    "T32n1634_001:0040b22": "何以故？以作者即是作故。作與作者前後時",
    "T32n1634_001:0040b23": "異，云何為一？問曰：前後一用，如種生芽。時",
    "T32n1634_001:0040b24": "雖前後，但相似相續故名為一。答曰：此亦有",
    "T32n1634_001:0040b25": "過。若作在先、作者在後，生、未生異，云何為",
    "T32n1634_001:0040b26": "一？譬如有瓶終不得並，如牛角不相因生，作",
    "T32n1634_001:0040b27": "以作者亦復如是。復次所以作與作者不得",
    "T32n1634_001:0040b28": "為一，聲別義別、因緣別時別、字別體別。若如",
    "T32n1634_001:0040b29": "是者，則有多過。若但一者，不應二名；聲義體",
    "T32n1634_001:0040c01": "相先後異故，不得為一。若作與作者一，如取",
    "T32n1634_001:0040c02": "泥團，陶師、輪繩、酥酪等物皆悉應得。以不得",
    "T32n1634_001:0040c03": "故，當知非一。如我心不得為一，若是一者，心",
    "T32n1634_001:0040c04": "無常故我亦應無常。以是故作與作者、相與",
    "T32n1634_001:0040c05": "相者、量與量者、分與分者悉同是破，有一瓶",
    "T32n1634_001:0040c06": "等亦應破遮。如色與瓶一，及白㲲青葉、長",
    "T32n1634_001:0040c07": "短方圓，如是等物作悉應遮。問曰：比舍師計",
    "T32n1634_001:0040c08": "異，有何過耶？答曰：若作與作者異，亦有大過。",
    "T32n1634_001:0040c09": "問曰：云何為過？唯願說之。答曰：若瓶與泥",
    "T32n1634_001:0040c10": "異，作瓶時應取縷、作㲲時應取泥。以作瓶不",
    "T32n1634_001:0040c11": "取縷故，當知不異。復次泥團因微塵成，瓶因",
    "T32n1634_001:0040c12": "泥團成。若瓶異泥團者，瓶則無體。泥團成瓶",
    "T32n1634_001:0040c13": "故，不得為異。泥團於微塵為作者、於瓶為作，",
    "T32n1634_001:0040c14": "若作與作者異，泥於微塵瓶但名異，不應有",
    "T32n1634_001:0040c15": "二。以是故作與作者不得為異。因縷成㲲、",
    "T32n1634_001:0040c16": "因蒲成席，皆亦同是說。復次若有一瓶異，則",
    "T32n1634_001:0040c17": "一切法壞。何以故？若有一非瓶，離應有瓶。若",
    "T32n1634_001:0040c18": "有一是瓶，則為多瓶。有一非故，異亦應非，",
    "T32n1634_001:0040c19": "是則無瓶。以是義故，汝計異者即壞一切法。",
    "T32n1634_001:0040c20": "問曰：如此說者非壞一切法。何以故？有一依",
    "T32n1634_001:0040c21": "瓶立，是故有一瓶等皆成。答曰：若有一與瓶",
    "T32n1634_001:0040c22": "合，有一應是瓶。若瓶與有一合，瓶亦應名有",
    "T32n1634_001:0040c23": "一，以有一合故不得為異。復次有一異者，猶",
    "T32n1634_001:0040c24": "如白㲲，此亦有過。何以故？白則非㲲、㲲亦非",
    "T32n1634_001:0040c25": "白，白與㲲異，餘物亦然。如燒㲲時白不應",
    "T32n1634_001:0040c26": "燒，若㲲燒時白亦燒者，不得為異。汝今以",
    "T32n1634_001:0040c27": "言物異相異，此事不然。汝先言六事各異，此",
    "T32n1634_001:0040c28": "則應遮。問曰：尼健陀先言一異，有何過耶？",
    "T32n1634_001:0040c29": "答曰：汝所謂一異者，或說作以作者一，或說",
    "T32n1634_001:0041a01": "作以作者異，此亦多過。問曰：有何過耶？答曰：",
    "T32n1634_001:0041a02": "若作即是作者，事則不成。若作與作者異，事",
    "T32n1634_001:0041a03": "亦不成。何以故？因果各異，云何為一？以眾緣",
    "T32n1634_001:0041a04": "成果故，不得為異。作相作者相亦皆如是。",
    "T32n1634_001:0041a05": "問曰：如瓶相破而體不破，以體不破故，亦得",
    "T32n1634_001:0041a06": "為異，以見體在而相破故。若破瓶時，本成",
    "T32n1634_001:0041a07": "體無，不得為異。答曰：若言一，同僧佉破。若",
    "T32n1634_001:0041a08": "言異，同比舍師破。如葉青㲲白，亦皆俱破。問",
    "T32n1634_001:0041a09": "曰：若提子計不一不異，有何過耶？答曰：前三",
    "T32n1634_001:0041a10": "計者各有所執。汝說不一，應當是異；若說不",
    "T32n1634_001:0041a11": "異，即應是一。何所執故而言不一不異？若無",
    "T32n1634_001:0041a12": "所執妄有所說則壞法相。問曰：汝說大乘",
    "T32n1634_001:0041a13": "亦無所執，汝亦應壞一切法相。答曰：我之所",
    "T32n1634_001:0041a14": "執，世間現見是因緣法。汝之所說，但是顛倒",
    "T32n1634_001:0041a15": "不順法相故。問曰：何者是法相，而說我壞法",
    "T32n1634_001:0041a16": "相耶？答曰：無體相者即是體相。問曰：云何",
    "T32n1634_001:0041a17": "無體相為體相耶？答曰：空名無體相。問曰：",
    "T32n1634_001:0041a18": "云何名空？以有為空、以無為空耶？答曰：我不",
    "T32n1634_001:0041a19": "以有義故名空，亦不以無義故名空，以離於",
    "T32n1634_001:0041a20": "有無故名為空。如尊者龍樹所說偈：",
    "T32n1634_001:0041a21": "「執有名為常，　　計無則為斷，",
    "T32n1634_001:0041a22": "若離於有無，　　是名真實空。」",
    "T32n1634_001:0041a23": "復次如龍樹《中論》中說偈：",
    "T32n1634_001:0041a24": "「執有取體相，　　執無著無體，",
    "T32n1634_001:0041a25": "不存於有無，　　是名真實觀。」",
    "T32n1634_001:0041a26": "以是故，以離有無名空，離斷常故名為中道。",
    "T32n1634_001:0041a27": "若能覺悟如是法相，故名為佛。是故十二因",
    "T32n1634_001:0041a28": "緣義，名之為空。問曰：十二因緣以何為證",
    "T32n1634_001:0041a29": "而知為空？答曰：譬如瓶，泥團輪繩及以陶師",
    "T32n1634_001:0041b01": "眾緣和合，然後成瓶。非即泥團是瓶，亦非",
    "T32n1634_001:0041b02": "離泥團有瓶。但假名說瓶，屬眾因緣，無有體",
    "T32n1634_001:0041b03": "相。無體相故無生，無生故體相寂滅。因緣所",
    "T32n1634_001:0041b04": "成，是故無體。若諸法定有自體、不假因緣，",
    "T32n1634_001:0041b05": "則無是處，以無自相故無瓶，瓶無故一切法",
    "T32n1634_001:0041b06": "亦無。如尊者提婆所說偈：",
    "T32n1634_001:0041b07": "「一法若有體，　　諸法亦復然，",
    "T32n1634_001:0041b08": "一切法本無，　　因緣皆悉空。",
    "T32n1634_001:0041b09": "真實觀一法，　　諸法不二相，",
    "T32n1634_001:0041b10": "諦了是空已，　　則見一切空。」",
    "T32n1634_001:0041b11": "問曰：因緣生法即是體相。答曰：是事不然。何",
    "T32n1634_001:0041b12": "以故？若有體相、若無體相，非汝所及。如汝所",
    "T32n1634_001:0041b13": "說，以因緣為體相者，因緣從他生故，云何有",
    "T32n1634_001:0041b14": "體？言體相者，自性而起，不屬因緣。若屬因",
    "T32n1634_001:0041b15": "緣則無自性，譬如假借非自有也。是故因",
    "T32n1634_001:0041b16": "緣假他而成，無有自體。如尊者龍樹所說",
    "T32n1634_001:0041b17": "偈：",
    "T32n1634_001:0041b18": "「因緣所生法，　　是即無自性，",
    "T32n1634_001:0041b19": "若無自性者，　　云何有體相？」",
    "T32n1634_001:0041b20": "問曰：諸法體相，世間現見。云何無耶？答曰：",
    "T32n1634_001:0041b21": "是事不然。凡愚妄見，此非可信。生滅之法",
    "T32n1634_001:0041b22": "皆悉是空，生滅流速無暫停時，相似相續故",
    "T32n1634_001:0041b23": "妄見為實，猶如燈炎念念生滅，凡夫愚人謂",
    "T32n1634_001:0041b24": "為一炎，亦如駃流、影、響、幻、炎。如佛所說，幻及",
    "T32n1634_001:0041b25": "幻者都無所有，而妄見者謂之為實。若是實",
    "T32n1634_001:0041b26": "者，餓鬼不應見水為火、沙石膿血。而諸眾生",
    "T32n1634_001:0041b27": "以善惡故，隨業所見，若有淨心利根眾生",
    "T32n1634_001:0041b28": "則能見空，夜叉餓鬼遠見其水近則見火。便",
    "T32n1634_001:0041b29": "生疑惑：若物有實，不應二見。以二見故，則知",
    "T32n1634_001:0041c01": "非實，但妄見故。當知一切諸法皆無體相，以",
    "T32n1634_001:0041c02": "無體相故都無生滅。問曰：若一切法無生無",
    "T32n1634_001:0041c03": "滅，云何得有來去計、斷常過？答曰：以見種子",
    "T32n1634_001:0041c04": "故便計來去，若得法空則離斷常。如因種子",
    "T32n1634_001:0041c05": "有芽莖枝葉花果，次第而見芽生故種子滅，",
    "T32n1634_001:0041c06": "是以不斷。乃至果生故花滅，亦無常過。如尊",
    "T32n1634_001:0041c07": "者提婆所說偈：",
    "T32n1634_001:0041c08": "「諸法相續有，　　則非是斷滅；",
    "T32n1634_001:0041c09": "因滅故果生，　　不得名為常。」",
    "T32n1634_001:0041c10": "以是故，見因緣空即離斷常。問曰：癡因緣",
    "T32n1634_001:0041c11": "行，云何而得離於斷常？答曰：因無明故有",
    "T32n1634_001:0041c12": "善惡行，乃至因生故有老死。凡夫不解因緣",
    "T32n1634_001:0041c13": "相續，妄計為實。無明體空故行亦體空，乃",
    "T32n1634_001:0041c14": "至生體空故老死體空，以世間假名有相續",
    "T32n1634_001:0041c15": "故無斷滅過，念念不住無有常過，以凡夫眾",
    "T32n1634_001:0041c16": "生死此生彼相似相續故。如佛所說，第一義",
    "T32n1634_001:0041c17": "中無有眾生死此生彼，但以世諦假名說故。",
    "T32n1634_001:0041c18": "識為種子，行業為田，以慢土覆，無明為糞，愛",
    "T32n1634_001:0041c19": "水為潤，父母精氣，眾緣和合生名色芽，是故",
    "T32n1634_001:0041c20": "名色無有自體，猶如床脚相假而用。初名歌",
    "T32n1634_001:0041c21": "羅羅，二名安浮陀，三名肉段，四名堅實，五",
    "T32n1634_001:0041c22": "名諸炮開張，六名為觸，生法次第相假而",
    "T32n1634_001:0041c23": "有，不名為斷。菩薩善解因緣法故即知其空，",
    "T32n1634_001:0041c24": "以因緣空故一切法空，解法空故無斷常過。",
    "T32n1634_001:0041c25": "如《出胎經》中佛所說偈：",
    "T32n1634_001:0041c26": "「隨假名字，　　而得諸法；　　名中無法，",
    "T32n1634_001:0041c27": "是則真實。」",
    "T32n1634_001:0041c28": "以是故，非言說故有法。若隨名字有諸法",
    "T32n1634_001:0041c29": "者，法則多體。猶如空法，無一、無多。問曰：若",
    "T32n1634_001:0042a01": "一切法無體，汝言有過，現見有故。答曰：若法",
    "T32n1634_001:0042a02": "是有，言無則過。法既非有，云何言過？以是",
    "T32n1634_001:0042a03": "故，諸法如初，後亦復然。若諸法定有體相，後",
    "T32n1634_001:0042a04": "涅槃時應是斷滅。若先非是空，後言空者，則",
    "T32n1634_001:0042a05": "是邪見，壞於正法亦無解脫。如尊者提婆所",
    "T32n1634_001:0042a06": "說偈：",
    "T32n1634_001:0042a07": "「不空而見空，　　我應得涅槃；",
    "T32n1634_001:0042a08": "邪見非涅槃，　　如來之所說。」",
    "T32n1634_001:0042a09": "諸法本空故恒見是空，如過去佛所見空相，",
    "T32n1634_001:0042a10": "今亦復然。是故我說因緣法空，是則無過。如",
    "T32n1634_001:0042a11": "是先立第一義諦，後分別世諦，我及眾生、作",
    "T32n1634_001:0042a12": "與作者，乃至一異，則無過失。如尊者龍樹所",
    "T32n1634_001:0042a13": "說偈：",
    "T32n1634_001:0042a14": "「不說分別諦，　　不得於實諦，",
    "T32n1634_001:0042a15": "若不得實諦，　　則無得涅槃。」",
    "T32n1634_001:0042a16": "復次說偈：",
    "T32n1634_001:0042a17": "「諸佛演說法，　　常依於二諦，",
    "T32n1634_001:0042a18": "分別於世諦，　　及與第一義。",
    "T32n1634_001:0042a19": "若不能分別，　　真俗二聖諦，",
    "T32n1634_001:0042a20": "如是則不知，　　佛法甚深義。」",
    "T32n1634_001:0042a21": "是故因緣法空，名為真如、法性、實際，是名修",
    "T32n1634_001:0042a22": "習第一義禪。見因緣空，即是空解脫門。若見",
    "T32n1634_001:0042a23": "空者，則不見諸法相，是名無相解脫門。見無",
    "T32n1634_001:0042a24": "相故，無所願求，是名無願解脫門。安住如是",
    "T32n1634_001:0042a25": "三解脫門，識種子於三界內則更不生名色",
    "T32n1634_001:0042a26": "等芽。識無取著，滅三有苦。三有滅故，得寂",
    "T32n1634_001:0042a27": "滅涅槃。如尊者提婆所說偈：",
    "T32n1634_001:0042a28": "「識是種子義，　　遊行於六處；",
    "T32n1634_001:0042a29": "若見諸塵空，　　有芽則斷滅。」",
    "T32n1634_001:0042b01": "問曰：菩薩度空出於生死，云何能得勝於聲",
    "T32n1634_001:0042b02": "聞？答曰：菩薩得世間利、出世間利，度爾炎地",
    "T32n1634_001:0042b03": "故，雖出世間，能住世間教化眾生。聲聞不",
    "T32n1634_001:0042b04": "然，怖畏生死，求速滅度，以出世間道見於",
    "T32n1634_001:0042b05": "法界，見法界已到涅槃岸。菩薩不爾。何以",
    "T32n1634_001:0042b06": "故？菩薩見眾生苦，起大悲心，為欲度彼堅住",
    "T32n1634_001:0042b07": "莊嚴，於阿僧祇劫修行出世間道，於一念頃",
    "T32n1634_001:0042b08": "觀一切法界。觀法界已，眾生緣故，不取果證，",
    "T32n1634_001:0042b09": "乃能度脫。如佛《阿耨大池經》中說，譬如二人",
    "T32n1634_001:0042b10": "欲墮山頂，一人有力、善巧方便，以巧便故，雖",
    "T32n1634_001:0042b11": "墮還起，得昇山頂。一人力少復無方便，即住",
    "T32n1634_001:0042b12": "退墮，不能復起。菩薩於無為法中不證不",
    "T32n1634_001:0042b13": "著，如善巧人得昇山頂。聲聞之人以證著無",
    "T32n1634_001:0042b14": "為故，如少方便者墮而不起。譬如長者唯有",
    "T32n1634_001:0042b15": "一子，以飢儉故遠至他國，經數十年。長者後",
    "T32n1634_001:0042b16": "時住一大城，其家巨富多積珠珍，漸得傭力",
    "T32n1634_001:0042b17": "故還來本國。菩薩有無量無邊阿僧祇功德，",
    "T32n1634_001:0042b18": "到爾炎地，向於涅槃，以愍眾生故還入生死，",
    "T32n1634_001:0042b19": "於阿僧祇劫久受勤苦。菩薩摩訶薩乘大苦",
    "T32n1634_001:0042b20": "乘，求無上果不可思議，出過一切聲聞、辟支",
    "T32n1634_001:0042b21": "佛上，具足一切功德智慧，是故超度爾炎之地。",
    "T32n1634_001:0042b22": "云何菩薩乘大苦乘？譬如有人乘船入海，遇",
    "T32n1634_001:0042b23": "大惡風濤波如山，有如是等無量眾難。諸伴",
    "T32n1634_001:0042b24": "心急，生大恐怖。是時船師巧持帆故，能度眾",
    "T32n1634_001:0042b25": "難。有福德人得度難已，獲大珍寶。菩薩摩訶",
    "T32n1634_001:0042b26": "薩處生死海亦復如是，為惡知識不信所難，",
    "T32n1634_001:0042b27": "趣向惡道。第一阿僧祇劫修治淨地行，求淨",
    "T32n1634_001:0042b28": "解脫；第二阿僧祇劫修淨禪定行；第三阿僧",
    "T32n1634_001:0042b29": "祇劫修淨智慧行，除爾炎地障。是故菩薩名",
    "T32n1634_001:0042c01": "乘苦乘。滿足十地，得無礙無障一切行具",
    "T32n1634_001:0042c02": "足故，得阿耨多羅三藐三菩提，是故以爾炎",
    "T32n1634_001:0042c03": "智得成大果。",
    "T32n1634_001:0042c04": "入大乘論卷上"
}