{
    "T21n1404_001:0920c12": "No. 1404",
    "T21n1404_001:0920c13": "佛說如意寶總持王經",
    "T21n1404_001:0920c15": "西天譯經三藏朝散大夫試鴻臚少卿",
    "T21n1404_001:0920c16": "傳法大師臣施護奉　詔譯",
    "T21n1404_001:0920c17": "如是我聞。一時佛在覩史多天宮中。與妙住",
    "T21n1404_001:0920c18": "等無數千菩薩摩訶薩俱。是諸菩薩摩訶薩。",
    "T21n1404_001:0920c19": "皆得具足諸法轉不退輪。一生當得無上正",
    "T21n1404_001:0920c20": "等正覺。是時復有無量天眾并諸營從亦來",
    "T21n1404_001:0920c21": "集會。",
    "T21n1404_001:0920c22": "爾時世尊在大眾中處大寶座顧視眾會欲說",
    "T21n1404_001:0920c23": "妙法。時妙住菩薩摩訶薩。從座而起詣世尊",
    "T21n1404_001:0920c24": "前。五輪著地禮已白言。世尊有彼善男子。得",
    "T21n1404_001:0920c25": "此如意寶總持章句一心受持於過去見在",
    "T21n1404_001:0920c26": "未來世尊。不見不聞亦不值遇者。是事云何",
    "T21n1404_001:0920c27": "當有何因。唯願如來普為我等一一開說。乃",
    "T21n1404_001:0920c28": "至未來一切眾生使無疑惑。說是語已顒然",
    "T21n1404_001:0920c29": "而住。爾時世尊告妙住菩薩言。汝大方便能",
    "T21n1404_001:0921a01": "問斯事。汝當諦聽為汝宣說。",
    "T21n1404_001:0921a02": "佛言妙住彼善男子。受持此如意寶總持章",
    "T21n1404_001:0921a03": "句者。而於過去見在及彼未來。雖行利益常",
    "T21n1404_001:0921a04": "住福業。又復於此總持章句疑未斷故。妙住",
    "T21n1404_001:0921a05": "此雖受持而非受持。所以者何此人住有為",
    "T21n1404_001:0921a06": "心。無善巧智無方便故。若彼善男子於此總",
    "T21n1404_001:0921a07": "持章句。心無疑惑決定專注。是則名為真受",
    "T21n1404_001:0921a08": "持者。是則名為知過去未來及以見在說法",
    "T21n1404_001:0921a09": "師名。是則名為見過去未來及以見在說法",
    "T21n1404_001:0921a10": "師相。亦復得見過去未來及以見在正遍知",
    "T21n1404_001:0921a11": "者。何以故妙住是人於總持門而妙解故。又",
    "T21n1404_001:0921a12": "復於信不信而不住故。又復了知無去無來。",
    "T21n1404_001:0921a13": "不生不滅。非空非不空。無瑞相非無瑞相。無",
    "T21n1404_001:0921a14": "願求非無願求。亦復於如是法無取著故。妙",
    "T21n1404_001:0921a15": "住彼善男子。能如是積行住無所住。是則名",
    "T21n1404_001:0921a16": "住是得涅盤。是名受持供養此如意寶總持",
    "T21n1404_001:0921a17": "章句。是名得無趣無壞之義。是名得無疑",
    "T21n1404_001:0921a18": "力。是名得尸羅清淨。是名得一切法平等究",
    "T21n1404_001:0921a19": "竟成佛見所說法。無自無他非和合非不和",
    "T21n1404_001:0921a20": "合。妙住彼善男子。若恒修是行即得自無染。",
    "T21n1404_001:0921a21": "若得無染亦得無縛。若自無縛令他無縛。若",
    "T21n1404_001:0921a22": "自他無縛亦不住解脫。妙住若彼不染不縛",
    "T21n1404_001:0921a23": "不住解脫。是則名為得如意寶總持。又於如",
    "T21n1404_001:0921a24": "來族名知過去佛最上之明。亦名知未來佛",
    "T21n1404_001:0921a25": "最上之明。亦名知見在佛最上之明。妙住此",
    "T21n1404_001:0921a26": "如意寶總持章句。乃是過去未來見在佛母。",
    "T21n1404_001:0921a27": "何因緣故為住過去未來見在得利益故。妙",
    "T21n1404_001:0921a28": "住若菩薩摩訶薩。受持此如意寶總持章句",
    "T21n1404_001:0921a29": "者。當知得名供養稱讚無數諸佛。亦復得名",
    "T21n1404_001:0921b01": "於無數佛聞無上法。又復得無數佛稱讚護",
    "T21n1404_001:0921b02": "念。亦得佛無量福智生故。妙住若受持此如",
    "T21n1404_001:0921b03": "意寶總持章句者。凡有所求無不獲得。求聰",
    "T21n1404_001:0921b04": "明得聰明。求總持得總持。求七寶得七寶。妙",
    "T21n1404_001:0921b05": "住若善男子於如是事有人求者。當須於半",
    "T21n1404_001:0921b06": "月中。清淨志心以乳為食。於我佛族作大供",
    "T21n1404_001:0921b07": "養。然持誦此如意寶總持章句。一心專注而",
    "T21n1404_001:0921b08": "無間斷。凡所求事無不獲得。妙住若有受持",
    "T21n1404_001:0921b09": "如是總持章句者。以此總持章句威德之力。",
    "T21n1404_001:0921b10": "設使有恒河沙數世界之中。所有天龍阿修",
    "T21n1404_001:0921b11": "羅迦樓羅緊曩羅摩睺羅伽鳩槃茶乃至人",
    "T21n1404_001:0921b12": "非人等。如是之眾有極惡之心無能惱亂。以",
    "T21n1404_001:0921b13": "至星宿及尾也二合拏等亦不能惱害。何以",
    "T21n1404_001:0921b14": "故以法力所加護故。又有賢愛菩薩大金剛",
    "T21n1404_001:0921b15": "手菩薩等而擁護故。而此菩薩於此知足天。",
    "T21n1404_001:0921b16": "乃至色究竟天而常擁護。何況於人間持誦",
    "T21n1404_001:0921b17": "之者。妙住非唯此菩薩等。諸佛之心亦恒護",
    "T21n1404_001:0921b18": "念。何以故為受持此如意寶總持章句故。",
    "T21n1404_001:0921b19": "爾時世尊說是法已。妙住菩薩及會中無數",
    "T21n1404_001:0921b20": "千菩薩。及天眾并諸營從等。得聞法已歡喜",
    "T21n1404_001:0921b21": "踊躍禮佛而退。",
    "T21n1404_001:0921b22": "佛說如意寶總持王經"
}