{
    "X78n1556_028:0809a15": "建中靖國續燈錄卷第二十八　　　〔宋磻〕",
    "X78n1556_028:0809a17": "東京法雲禪寺住持傳法佛國禪師(臣)惟白集",
    "X78n1556_028:0809a18": "頌古門",
    "X78n1556_028:0809a19": "明州雪竇山重顯明覺禪師(二十則)",
    "X78n1556_028:0809a20": "舉。梁武帝問達磨大師。如何是聖諦第一義。達磨",
    "X78n1556_028:0809a21": "云。廓然無聖。帝曰。對朕者誰。達磨云。不識。帝不契。",
    "X78n1556_028:0809a22": "遂渡江至魏。武帝舉問志公。志公云。陛下還識此",
    "X78n1556_028:0809a23": "人否。帝曰。不識。志公云。此是觀音大士傳佛心印",
    "X78n1556_028:0809a24": "帝悔。遂遣使取。志公云。莫道陛下發使去取。闔國",
    "X78n1556_028:0809b01": "人去。他亦不回。",
    "X78n1556_028:0809b02": "聖諦廓然。何當辨的。對朕者誰。還云不識。因茲暗渡",
    "X78n1556_028:0809b03": "江。豈免生深棘。闔國人追不再來。千古萬古空相憶。",
    "X78n1556_028:0809b04": "休相憶。清風帀地有何極。師顧視左右云。遮裏還有",
    "X78n1556_028:0809b05": "祖師麼。自云。有。喚來與老僧洗脚。",
    "X78n1556_028:0809b06": "舉。趙州示眾云。至道無難。唯嫌揀擇。纔有語言。是",
    "X78n1556_028:0809b07": "揀擇。是明白。老僧不在明白裏。是汝諸人還護惜",
    "X78n1556_028:0809b08": "也無。時有僧問云。既不在明白裏。護惜箇什麼。州",
    "X78n1556_028:0809b09": "云。我亦不知。僧云。和尚既不知。為什麼道不在明",
    "X78n1556_028:0809b10": "白裏。州云。問事即得。禮拜了退。",
    "X78n1556_028:0809b11": "至道無難。言端語端。一有多種。二無兩般。天際日上",
    "X78n1556_028:0809b12": "月下。檻前山深水寒。髑髏識盡喜何立。枯木龍吟消",
    "X78n1556_028:0809b13": "未乾。難。難。揀擇明白君自看。",
    "X78n1556_028:0809b14": "舉。雲門大師垂語云。十五日已前不問汝。十五日",
    "X78n1556_028:0809b15": "已後道將一句來。自代云。日日是好日。",
    "X78n1556_028:0809b16": "去却一。拈得七。上下四維無等匹。徐行踏斷流水聲。",
    "X78n1556_028:0809b17": "縱觀寫出飛禽跡。草茸茸。煙冪冪。空生巖畔花狼籍。",
    "X78n1556_028:0809b18": "彈指堪悲舜若多。莫動著。動著三十棒。",
    "X78n1556_028:0809b19": "舉。肅宗帝問忠國師。百年後所須何物。國師云。與",
    "X78n1556_028:0809b20": "老僧作箇無縫塔。帝曰。請師墖樣。國師良久云。會",
    "X78n1556_028:0809b21": "麼。帝曰。不會。國師云。吾有付法弟子耽源却諳此",
    "X78n1556_028:0809b22": "事。請詔問之。國師遷化後。肅宗帝詔耽源問此意",
    "X78n1556_028:0809b23": "如何。源云。湘之南。潭之北。(師云獨掌不浪鳴)中有黃金充",
    "X78n1556_028:0809b24": "一國(山形拄杖子)無影樹下合同船。(海晏河清)琉璃殿上無",
    "X78n1556_028:0809c01": "知識。(拈了也)。",
    "X78n1556_028:0809c02": "無縫塔。見還難。澄潭不許蒼龍蟠。層落落。影團團。千",
    "X78n1556_028:0809c03": "古萬古與人看。",
    "X78n1556_028:0809c04": "舉。龍牙問翠微。如何是祖師西來意。微云。與我過",
    "X78n1556_028:0809c05": "禪板來。牙取禪板與翠微。微接得便打。牙云。打即",
    "X78n1556_028:0809c06": "任打。要且無祖師意。又問臨濟。如何是祖師西來",
    "X78n1556_028:0809c07": "意。濟云。與我過蒲團來。牙取蒲團與臨濟。濟接得",
    "X78n1556_028:0809c08": "便打。牙云。打即任打。要且無祖師意。",
    "X78n1556_028:0809c09": "龍牙山裏龍無眼。死水何曾振古風。禪板蒲團不能",
    "X78n1556_028:0809c10": "用。祇應分付與盧公。",
    "X78n1556_028:0809c11": "復云。遮老漢亦未勦絕在。",
    "X78n1556_028:0809c12": "盧公付了亦何憑。坐倚休將繼祖燈。堪對暮雲歸未",
    "X78n1556_028:0809c13": "合。遠山無限碧層層。",
    "X78n1556_028:0809c14": "舉。雪峯示眾云。南山有一條鼈鼻蛇。汝等諸人切",
    "X78n1556_028:0809c15": "須好看。長慶出云。今日堂中大有人喪身失命。僧",
    "X78n1556_028:0809c16": "舉似玄沙。沙云。須是稜兄始得。然雖如此。我即不",
    "X78n1556_028:0809c17": "與麼。僧曰。和尚作麼生。沙云。用南山作麼。雲門以",
    "X78n1556_028:0809c18": "拄杖攛(倉巒切)向雪峯面前。作怕勢。",
    "X78n1556_028:0809c19": "象骨岩高人不到。到者須是弄蛇手。稜師備師不奈",
    "X78n1556_028:0809c20": "何。喪身失命有多少。韶陽知。重撥草。南北東西無處",
    "X78n1556_028:0809c21": "討。忽然突出拄杖頭。拋向雪峯大張口。大張口兮同",
    "X78n1556_028:0809c22": "閃電。剔起眉毛還不見。如今藏在乳峯前。來者一一",
    "X78n1556_028:0809c23": "看方便。師高聲喝云。看脚下。",
    "X78n1556_028:0809c24": "舉。僧問雲門。樹凋葉落時如何。門云。體露金風。",
    "X78n1556_028:0810a01": "問既有宗。答亦攸同。三句可辨。一鏃遼空。大野兮涼",
    "X78n1556_028:0810a02": "飇颯颯。長天兮疎雨濛濛。君不見少林久坐未歸客。",
    "X78n1556_028:0810a03": "靜依熊耳一叢叢。",
    "X78n1556_028:0810a04": "舉。南泉參百丈涅槃和尚。丈問。從上諸聖還有不",
    "X78n1556_028:0810a05": "為人說底法麼。泉云。有。丈云。作麼生是不為人說",
    "X78n1556_028:0810a06": "底法。泉云。不是心。不是佛。不是物。丈云。說了也。泉",
    "X78n1556_028:0810a07": "云。某甲祗與麼。和尚作麼生。丈云。我又不是善知",
    "X78n1556_028:0810a08": "識。爭知有說不說。泉云。某甲不會。丈云。我大殺為",
    "X78n1556_028:0810a09": "汝說也。",
    "X78n1556_028:0810a10": "古佛從來不為人。衲僧今古競頭走。明鏡當臺列象",
    "X78n1556_028:0810a11": "殊。一一面南看北斗。斗柄垂。無處討。拈得鼻孔失却",
    "X78n1556_028:0810a12": "口。",
    "X78n1556_028:0810a13": "舉。定上座問臨濟。如何是佛法大意。濟下繩床擒",
    "X78n1556_028:0810a14": "住。與一掌便托開。定佇立。傍僧云。定上座。何不禮",
    "X78n1556_028:0810a15": "拜。定方禮拜。忽然大悟。",
    "X78n1556_028:0810a16": "斷濟全機繼後蹤。持來何必在從容。巨靈擡手無多",
    "X78n1556_028:0810a17": "子。分破華山千萬重。",
    "X78n1556_028:0810a18": "舉。槃山垂語云。三界無法。何處求心。",
    "X78n1556_028:0810a19": "三界無法。何處求心。白雲為蓋。流泉作琴。一曲兩曲",
    "X78n1556_028:0810a20": "無人會。雨過夜塘秋水深。",
    "X78n1556_028:0810a21": "舉。僧問雲門。如何是清淨法身。門云。花藥欄。僧云。",
    "X78n1556_028:0810a22": "便與麼去時如何。門云。金毛師子。",
    "X78n1556_028:0810a23": "華藥欄。莫顢頇。星在稱兮不在盤。便與麼。太無端。金",
    "X78n1556_028:0810a24": "毛師子大家看。",
    "X78n1556_028:0810b01": "舉。陸亘大夫與南泉話次。云。肇法師道。天地同根。",
    "X78n1556_028:0810b02": "萬物一體。也甚奇怪。南泉指庭前華召大夫云。時",
    "X78n1556_028:0810b03": "人見此一株華。如夢相似。",
    "X78n1556_028:0810b04": "聞見覺知非一一。山河不在鏡中觀。霜天月落夜將",
    "X78n1556_028:0810b05": "半。誰共澄潭照影寒。",
    "X78n1556_028:0810b06": "舉。僧問洞山和尚。寒暑到來。如何回避。山云。何不",
    "X78n1556_028:0810b07": "向無寒暑處去。僧云。如何是無寒暑處。山云。寒時",
    "X78n1556_028:0810b08": "寒殺闍梨。熱時熱殺闍梨。",
    "X78n1556_028:0810b09": "垂手還同萬仞崖。正偏何必在安排。琉璃古殿照明",
    "X78n1556_028:0810b10": "月。忍俊韓獹空上階。",
    "X78n1556_028:0810b11": "舉。鏡清問僧。門外什麼聲。僧云。雨滴聲。清云。眾生",
    "X78n1556_028:0810b12": "顛倒。迷己逐物。僧云。和尚作麼生。清云。洎不迷己。",
    "X78n1556_028:0810b13": "僧云。洎不迷己。意旨如何。清云。出身猶可易。脫體",
    "X78n1556_028:0810b14": "道應難。",
    "X78n1556_028:0810b15": "虗堂雨滴聲。作者難詶對。若謂曾入流。依前還不會。",
    "X78n1556_028:0810b16": "會不會。南山北山轉霶霈。",
    "X78n1556_028:0810b17": "舉。馬大師與百丈行次。見野鴨子飛過。大師云。是",
    "X78n1556_028:0810b18": "什麼。丈云。野鴨子。大師云。什麼處去也。丈云。飛過",
    "X78n1556_028:0810b19": "去也。大師遂扭百丈鼻頭。丈作忍痛聲。大飛云。何",
    "X78n1556_028:0810b20": "曾飛去。",
    "X78n1556_028:0810b21": "野鴨子。知何許。馬祖見來相共語。話盡山雲海月情。",
    "X78n1556_028:0810b22": "依前不會還飛去。欲飛去。却把住。道。道。",
    "X78n1556_028:0810b23": "舉。外道問佛。不問有言。不問無言。世尊良久。外道",
    "X78n1556_028:0810b24": "讚歎云。世尊大慈大悲。開我迷雲。令我得入。外道",
    "X78n1556_028:0810c01": "去後。阿難問佛云。外道有何所證而言得入。佛云。",
    "X78n1556_028:0810c02": "如世良馬。見鞭影而行。",
    "X78n1556_028:0810c03": "機輪曾未轉。轉必兩頭走。明鏡忽臨臺。當下分妍醜。",
    "X78n1556_028:0810c04": "妍醜分兮迷雲開。慈門何所生塵埃。因思良馬窺鞭",
    "X78n1556_028:0810c05": "影。千里追風喚得回。喚得回。鳴指三下。",
    "X78n1556_028:0810c06": "舉。鹽官一日喚侍者。與我將犀牛扇子來。侍者云。",
    "X78n1556_028:0810c07": "扇子破也。官云。扇子既破。還我犀牛兒來。侍者無",
    "X78n1556_028:0810c08": "對。投子云。不辭將出。恐頭角不全。師拈云。我要不",
    "X78n1556_028:0810c09": "全底頭角。石霜云。若還和尚即無也。師拈云。犀牛",
    "X78n1556_028:0810c10": "兒猶在。資福畫一圓相。於中書一牛字。師拈云。適",
    "X78n1556_028:0810c11": "來為什麼不將出。保福云。和尚年尊。別請人好。師",
    "X78n1556_028:0810c12": "拈云。可惜勞而無功。",
    "X78n1556_028:0810c13": "犀牛扇子用多時。問著元來總不知。無限清風與頭",
    "X78n1556_028:0810c14": "角。盡同雲雨去難追。師復云。若要清風再覆。頭角重",
    "X78n1556_028:0810c15": "生。請禪客下一轉語。問云。扇子既破。我還我犀牛兒",
    "X78n1556_028:0810c16": "來。時有僧出云。大眾。參堂去。師云。拋鈎釣鯤鯨。釣得",
    "X78n1556_028:0810c17": "箇蝦蟆。",
    "X78n1556_028:0810c18": "舉。世尊一日陞座。文殊白槌云。諦觀法王法。法王",
    "X78n1556_028:0810c19": "法如是。世尊便下座。",
    "X78n1556_028:0810c20": "列眾叢中作者知。法王法令不如斯。會中若有仙陀",
    "X78n1556_028:0810c21": "客。何必文殊下一槌。",
    "X78n1556_028:0810c22": "舉趙州示眾三轉語。",
    "X78n1556_028:0810c23": "泥佛不度水。神光照天地。立雪如未休。何人不雕偽。",
    "X78n1556_028:0810c24": "金佛不度爐。人來訪紫胡。牌中數箇子。清風何處無。",
    "X78n1556_028:0811a01": "木佛不度火。常思破竈墮。杖子忽擊著。方知孤負我。",
    "X78n1556_028:0811a02": "舉。肅宗帝問忠國師。如何是十身調御。師云。檀越",
    "X78n1556_028:0811a03": "踏毗盧頂上行。帝云。寡人不會。師云。莫認自己作",
    "X78n1556_028:0811a04": "清淨法身。",
    "X78n1556_028:0811a05": "一國之師亦彊名。南陽獨許振嘉聲。大唐扶得真天",
    "X78n1556_028:0811a06": "子。曾踏毗盧頂上行。",
    "X78n1556_028:0811a07": "鐵鎚擊碎黃金骨。天地之間更何物。三千剎海夜澄",
    "X78n1556_028:0811a08": "澄。不知誰入蒼龍窟。",
    "X78n1556_028:0811a09": "潭州石霜楚圓慈明禪師(三則)",
    "X78n1556_028:0811a10": "舉。僧問雲門。如何是超佛越祖之談。門云。餬餅。",
    "X78n1556_028:0811a11": "超佛越祖若何宣。充齋餬餅恣情飡。湖南展鉢新羅",
    "X78n1556_028:0811a12": "齩。大食波斯索渡船。",
    "X78n1556_028:0811a13": "舉。僧問。如何是佛。明云。水出高源。",
    "X78n1556_028:0811a14": "水出高源也大奇。禪人不會眼麻彌。若也未明泥水",
    "X78n1556_028:0811a15": "句。燈籠露柱笑怡怡。",
    "X78n1556_028:0811a16": "舉。僧問趙州。如何是祖師西來意。州云。庭前栢樹",
    "X78n1556_028:0811a17": "子。",
    "X78n1556_028:0811a18": "趙州庭前栢。天下走禪客。養子莫教大。大了作家賊。",
    "X78n1556_028:0811a19": "洪州黃龍慧南禪師三則",
    "X78n1556_028:0811a20": "舉。臺山路上有一婆子。凡有遊僧問。臺山路什麼",
    "X78n1556_028:0811a21": "處去。婆以手指云。驀直去。僧方去。又云。好箇師僧。",
    "X78n1556_028:0811a22": "又恁麼去。趙州聞舉。云。來日上堂。我已勘破遮婆",
    "X78n1556_028:0811a23": "子。",
    "X78n1556_028:0811a24": "傑出叢林是趙州。老婆勘破有來由。而今四海清如",
    "X78n1556_028:0811b01": "鏡。行人莫與路為讎。",
    "X78n1556_028:0811b02": "舉。忠國師三喚侍者。侍者三應。師云。將為吾孤負",
    "X78n1556_028:0811b03": "汝。元來汝孤負吾。",
    "X78n1556_028:0811b04": "國師三喚侍者。打草秖要蛇驚。誰知澗底青松。下有",
    "X78n1556_028:0811b05": "千年茯苓。",
    "X78n1556_028:0811b06": "國師有語不虗施。侍者三喚無消息。平生心膽向人",
    "X78n1556_028:0811b07": "傾。相識不如不相識。",
    "X78n1556_028:0811b08": "舉。趙州問僧。曾到此間麼。僧云。曾到。州云。喫茶去。",
    "X78n1556_028:0811b09": "又問僧。曾到此間麼。僧云。不曾到。州云。喫茶去。",
    "X78n1556_028:0811b10": "趙州驗人端的處。等閑開口便知音。覿面若無青白",
    "X78n1556_028:0811b11": "眼。宗風爭得到如今。",
    "X78n1556_028:0811b12": "相逢相問知來歷。不揀親疎便與茶。翻憶憧憧往來",
    "X78n1556_028:0811b13": "者。忙忙誰辨滿甌華。",
    "X78n1556_028:0811b14": "東京智海慕喆真如禪師(二則)",
    "X78n1556_028:0811b15": "舉。溈山和尚示眾云。老僧百年後向山下作一頭",
    "X78n1556_028:0811b16": "水牯牛。左脇書五字云。溈山僧某甲。此時喚作溈",
    "X78n1556_028:0811b17": "山僧。又是水牯牛。喚作水牯牛。又云溈山僧。喚作",
    "X78n1556_028:0811b18": "什麼即得。",
    "X78n1556_028:0811b19": "蹄角分明觸處周。不勞管帶不勞收。但知不犯佗苗",
    "X78n1556_028:0811b20": "稼。水草隨時得自由。",
    "X78n1556_028:0811b21": "舉。岩頭漢陽作渡子。江南江北各懸木板。索渡者",
    "X78n1556_028:0811b22": "扣板一下。一日。婆子抱一孩兒扣板索渡。岩頭於",
    "X78n1556_028:0811b23": "草舍中舞棹而出。婆便問。呈橈舞棹即不問。婆婆",
    "X78n1556_028:0811b24": "手中一子甚處得來。岩頭以棹便打。婆云。婆生七",
    "X78n1556_028:0811c01": "子。六箇不遇知音。祇遮一箇。也不消得。遂拋向水",
    "X78n1556_028:0811c02": "中。",
    "X78n1556_028:0811c03": "親兒棄了更無親。撒手歸家罷問津。呈橈舉棹波中",
    "X78n1556_028:0811c04": "客。休向江頭覓渡人。",
    "X78n1556_028:0811c05": "筠州洞山真淨文禪師(一則)",
    "X78n1556_028:0811c06": "舉雲門大師抽顧。",
    "X78n1556_028:0811c07": "雲門抽顧。自有來由。不點不到。休休休休。",
    "X78n1556_028:0811c08": "舒州海會守端禪師(二則)",
    "X78n1556_028:0811c09": "舉。僧問洞山。如何是佛。山云。麻三斤。",
    "X78n1556_028:0811c10": "斤兩分明不負君。眼中瞳子莫生嗔。百年三萬六千",
    "X78n1556_028:0811c11": "日。得欣欣處且欣欣。",
    "X78n1556_028:0811c12": "舉。僧問楊岐。少林面壁。意旨如何。岐云。西天人不",
    "X78n1556_028:0811c13": "會唐言。",
    "X78n1556_028:0811c14": "天高地迥人離見。水闊山重不易論。萬古八風吹不",
    "X78n1556_028:0811c15": "入。西天人不會唐言。",
    "X78n1556_028:0811c16": "廬山東林常總照覺禪師(一則)",
    "X78n1556_028:0811c17": "舉船子和尚接夾山後。踏覆船。",
    "X78n1556_028:0811c18": "夾山橈下悟心休。何患身名踏覆舟。今古華亭垂釣",
    "X78n1556_028:0811c19": "者。烟波江上使人愁。",
    "X78n1556_028:0811c20": "江寧府保寧仁勇禪師(五則)",
    "X78n1556_028:0811c21": "舉。六祖問讓和尚。甚處來。讓云。嵩山安和尚處來。",
    "X78n1556_028:0811c22": "六祖云。什麼物恁麼來。讓云。說似一物即不中。六",
    "X78n1556_028:0811c23": "祖云。還假修證否。讓云。修證即不無。污染即不得。",
    "X78n1556_028:0811c24": "六祖云。即此不污染。是諸佛之護念。吾亦如是。汝",
    "X78n1556_028:0812a01": "亦如是。西天二十七祖般若多羅讖佛法從汝邊",
    "X78n1556_028:0812a02": "去。已後出一馬駒。蹈殺天下人去在。",
    "X78n1556_028:0812a03": "戴角披毛恁麼來。鐵圍山嶽盡衝開。閻浮踏殺人無",
    "X78n1556_028:0812a04": "數。驀鼻深穿拽不回。",
    "X78n1556_028:0812a05": "舉。龐居士問馬祖。不昧本來身。請師高著眼。馬祖",
    "X78n1556_028:0812a06": "直上覰。居士云。一種勿絃琴。唯師彈得妙。馬祖直",
    "X78n1556_028:0812a07": "下覰。居士禮拜。馬祖歸方丈。居士隨後云。弄巧得",
    "X78n1556_028:0812a08": "拙。",
    "X78n1556_028:0812a09": "浩浩擎山戴岳來。撑天拄地勢崔嵬。從教弄巧翻成",
    "X78n1556_028:0812a10": "拙。撒手前行更不回。",
    "X78n1556_028:0812a11": "舉。南泉示眾云。道非物外。物外非道。趙州出問。如",
    "X78n1556_028:0812a12": "何是物外道。南泉便打。趙州接住云。和尚莫打某",
    "X78n1556_028:0812a13": "甲。已後錯打人去在。南泉擲下拄杖云。龍蛇易辨。",
    "X78n1556_028:0812a14": "衲子難瞞。",
    "X78n1556_028:0812a15": "輭纏藏鋒入陣來。畫時擒下眼瞠開。死生一決英雄",
    "X78n1556_028:0812a16": "士。文武雙行將相才。",
    "X78n1556_028:0812a17": "舉。石頭問長髭。甚處來。長髭云。嶺南來。石頭云。大",
    "X78n1556_028:0812a18": "庾嶺頭一鋪功德。成就也未。長髭云。成就久矣。祇",
    "X78n1556_028:0812a19": "欠點眼。石頭云。莫要點眼否。長髭云。便請。石頭垂",
    "X78n1556_028:0812a20": "下一足。長髭便禮拜。頭云。見箇什麼。長髭云。如紅",
    "X78n1556_028:0812a21": "爐上一點雪。",
    "X78n1556_028:0812a22": "一鋪大悲千手眼。十分圓就未開光。君看筆下神通",
    "X78n1556_028:0812a23": "現。更有靈蹤在上方。",
    "X78n1556_028:0812a24": "舉。芭蕉示眾云。儞有拄杖子。我即與儞拄杖子。儞",
    "X78n1556_028:0812b01": "無拄杖子。我即奪儞拄杖子。",
    "X78n1556_028:0812b02": "儞有面前拈取去。儞無背后奪將來。可憐黑漆光生",
    "X78n1556_028:0812b03": "底。擊著千門萬戶開。",
    "X78n1556_028:0812b04": "蘇州定慧超信海印禪師(七則)",
    "X78n1556_028:0812b05": "舉。石霜普會遷化。眾定首座住持。虔侍者曰。首座",
    "X78n1556_028:0812b06": "若會先師意。方可住此。先師道。休去．歇去．一念萬",
    "X78n1556_028:0812b07": "年去．古廟裏香爐去．如一條白練去。且道先師意",
    "X78n1556_028:0812b08": "作麼生。座曰。祇是明一色邊事。侍者曰。首座不會",
    "X78n1556_028:0812b09": "先師意。座曰。裝香來。香烟斷處。我若不脫去。即不",
    "X78n1556_028:0812b10": "會先師意。香烟纔絕。首座便脫去。侍者於背上拊",
    "X78n1556_028:0812b11": "一下。曰。去即不無。要且不會先師意。",
    "X78n1556_028:0812b12": "張家養得數箇兒。大者斆爺冶家業。中有一男藝最",
    "X78n1556_028:0812b13": "精。氣宇如王威猛烈。別。別。踏翻海底。不顧驪龍珠。喝",
    "X78n1556_028:0812b14": "散白雲。豈羨長天月。",
    "X78n1556_028:0812b15": "舉。太原孚上座參雪峯。至方丈前。顧視雪峯。便下",
    "X78n1556_028:0812b16": "看知事。來日。入方丈云。昨日觸忤和尚。峯云。知是",
    "X78n1556_028:0812b17": "般事便休。",
    "X78n1556_028:0812b18": "李廣將軍。古今無對。深入虜庭。全身遠害。不動干戈",
    "X78n1556_028:0812b19": "贏小捷。到今邊塞嘉聲在。",
    "X78n1556_028:0812b20": "舉。臨濟辭黃蘗。蘗問。什麼處去。濟曰。不是河南。便",
    "X78n1556_028:0812b21": "是河北。蘗便打。濟約住棒。遂打一掌。蘗大笑。喚侍",
    "X78n1556_028:0812b22": "者。將先師禪板．拂子來。濟云。侍者將火來。蘗云。雖",
    "X78n1556_028:0812b23": "然如此。汝但將去。已后坐却天下舌頭去在。",
    "X78n1556_028:0812b24": "師資敘別意非遙。禪板持來命火燒。佛祖己靈猶不",
    "X78n1556_028:0812c01": "重。信行餘長孰擎挑。",
    "X78n1556_028:0812c02": "舉。瑯瑘廣照問舉和尚。近離甚處。舉云。兩浙。照云。",
    "X78n1556_028:0812c03": "船來。陸來。舉云。船來。照云。船在甚處。舉云。胡步。照",
    "X78n1556_028:0812c04": "云。且坐喫茶。舉云。喏。喏。",
    "X78n1556_028:0812c05": "漁翁蕭灑任東西。蘆管橫吹和不齊。夜靜月明魚不",
    "X78n1556_028:0812c06": "食。扁舟臥入武陵溪。",
    "X78n1556_028:0812c07": "舉。溈山示眾云。有句無句。如藤倚樹。後疎山問云。",
    "X78n1556_028:0812c08": "樹倒藤枯時如何。山呵呵大笑。歸方丈。",
    "X78n1556_028:0812c09": "樹倒藤枯伸一問。呵呵大笑有來由。羚羊掛角無尋",
    "X78n1556_028:0812c10": "處。直到如今笑未休。",
    "X78n1556_028:0812c11": "舉。僧問舉和尚。如何是佛。舉云。蘆芽穿膝。",
    "X78n1556_028:0812c12": "信手拈來如掣電。全機大用疾如風。放行一句通消",
    "X78n1556_028:0812c13": "息。後夜猿啼在亂峯。",
    "X78n1556_028:0812c14": "舉。耽源辭國師曰。某甲往南方。忽有人問極則事。",
    "X78n1556_028:0812c15": "如何祇對。師云。幸自可憐生。須要箇護身符子作",
    "X78n1556_028:0812c16": "什麼。",
    "X78n1556_028:0812c17": "不重己靈猶未可。護身符子更那堪。為君旨外通消",
    "X78n1556_028:0812c18": "息。秋月無雲落碧潭。",
    "X78n1556_028:0812c19": "東京慧林德遜佛陀禪師(二則)",
    "X78n1556_028:0812c20": "舉。趙州問僧。喫粥了也未。僧云。了也。州云。洗鉢盂",
    "X78n1556_028:0812c21": "去。",
    "X78n1556_028:0812c22": "粥了令教洗鉢盂。初心往往更心麤。直饒到此分明",
    "X78n1556_028:0812c23": "了。已是平生不丈夫。",
    "X78n1556_028:0812c24": "舉。僧問雲門。不起一念。還有過也無。門云。須彌山。",
    "X78n1556_028:0813a01": "問答隨機或淺深。雲門終是飽叢林。如今競逐須彌",
    "X78n1556_028:0813a02": "走。無限平人被陸沉。",
    "X78n1556_028:0813a03": "舒州投子山義青禪師(四則)",
    "X78n1556_028:0813a04": "舉。僧問洞山。如何是祖師西來意。山云。待洞水逆。",
    "X78n1556_028:0813a05": "即向汝道。",
    "X78n1556_028:0813a06": "古源無水有何聲。滿岸西風一派新。葱嶺罷詢熊耳",
    "X78n1556_028:0813a07": "夢。雪庭休說少林春。",
    "X78n1556_028:0813a08": "舉。僧問石霜。如何是石霜深深所。霜云。無鑐銷子",
    "X78n1556_028:0813a09": "兩頭搖。",
    "X78n1556_028:0813a10": "三更月落兩山明。古道程遙苔蘚生。金鎻搖時無手",
    "X78n1556_028:0813a11": "把。碧波心月兔常行。",
    "X78n1556_028:0813a12": "舉。僧問夾山。如何是夾山境。山云。猨抱子歸青嶂",
    "X78n1556_028:0813a13": "後。鳥銜華落碧岩前。",
    "X78n1556_028:0813a14": "月皎青松鶴夢長。碧雲丹柱挂羚羊。高岩壁仞千峯",
    "X78n1556_028:0813a15": "雪。石笋生條半夜霜。",
    "X78n1556_028:0813a16": "舉。僧問曹山。佛未出世時如何。山云。曹山不如。僧",
    "X78n1556_028:0813a17": "曰。出世後如何。山云。不如曹山。",
    "X78n1556_028:0813a18": "月隱青山瑞氣高。梧藏丹鳳覰無遼。無端石馬潭中",
    "X78n1556_028:0813a19": "過。驚怒泥龍翻海潮。",
    "X78n1556_028:0813a20": "東京智海本逸正覺禪師(六則)",
    "X78n1556_028:0813a21": "舉。雲門一日僧堂前見直歲喫餬餅次。乃問。喫得",
    "X78n1556_028:0813a22": "幾箇餬餅。歲云。五箇。門云。露柱喫得幾箇。歲云。請",
    "X78n1556_028:0813a23": "和尚茶堂裏喫茶。門便歸方丈。",
    "X78n1556_028:0813a24": "韶陽門下足英明。直歲之才又哲英。雲華堂前凹凸",
    "X78n1556_028:0813b01": "處。不勞心力一齊平。",
    "X78n1556_028:0813b02": "舉。外道問佛。今日說何法。佛云。說定法。來日又問。",
    "X78n1556_028:0813b03": "今日說何法。佛云。說不定法。外道云。昨日定。今日",
    "X78n1556_028:0813b04": "為什麼不定。佛云。昨日定。今日不定。",
    "X78n1556_028:0813b05": "靈山會上如來禪。問答何曾別是玄。今日不定昨日",
    "X78n1556_028:0813b06": "定。借婆裙子拜婆年。",
    "X78n1556_028:0813b07": "舉。昔日有老宿經夏不為師僧說話。有一僧歎云。",
    "X78n1556_028:0813b08": "我秖麼空過一夏。不敢望和尚說佛法。得聞正因",
    "X78n1556_028:0813b09": "兩字也得。老宿聊聞。告云。闍梨莫[斯/言]速。若論正因",
    "X78n1556_028:0813b10": "一字也無。漝麼道了。自扣齒云。適來無端漝麼道。",
    "X78n1556_028:0813b11": "隣壁老宿聞之。云。好一釜羹。被兩顆鼠糞污却也。",
    "X78n1556_028:0813b12": "一夏調和一釜羹。傅巖猶未許爭衡。莫言污了無人",
    "X78n1556_028:0813b13": "見。鄰壁禪翁隻眼明。",
    "X78n1556_028:0813b14": "舉。二祖于少林立雪斷臂而問。諸佛法印。可得聞",
    "X78n1556_028:0813b15": "乎。林云。諸佛法印。匪從人得。祖云。我心未寧。乞師",
    "X78n1556_028:0813b16": "與安。林云。將心來。與汝安。祖云。覓心了不可得。林",
    "X78n1556_028:0813b17": "云。為汝安心竟。",
    "X78n1556_028:0813b18": "斷臂難於立雪難。覓心無處始心安。誰知萬頃蘆華",
    "X78n1556_028:0813b19": "境。一一漁翁把釣竿。",
    "X78n1556_028:0813b20": "舉。僧問香林。如何是衲衣下事。林云。臘月火燒山。",
    "X78n1556_028:0813b21": "僧問衣下事。師云。火燒山。佛手遮不得。人心似等閑。",
    "X78n1556_028:0813b22": "舉。僧問佛岩。如何佛向上事。岩云。螺是髻子。如何",
    "X78n1556_028:0813b23": "是佛向下事。岩云。蓮華座。",
    "X78n1556_028:0813b24": "螺紋頂髻蓮華座。香象嚬呻師子吼。流落人間三百",
    "X78n1556_028:0813c01": "年。塞斷天下衲僧口。",
    "X78n1556_028:0813c02": "太平州隱靜山守儼禪師(二則)",
    "X78n1556_028:0813c03": "舉。藥山和尚初參石頭。密領玄旨。一日座次。石頭",
    "X78n1556_028:0813c04": "見。汝在遮裏作什麼。山云。一切不為。頭云。恁麼則",
    "X78n1556_028:0813c05": "閑座也。山云。閑座即為。頭云。汝道不為。不為箇什",
    "X78n1556_028:0813c06": "麼。山云。千聖亦不識。",
    "X78n1556_028:0813c07": "石頭打草要蛇驚。密護玄機絕彚情。迅句追風須辨",
    "X78n1556_028:0813c08": "的。報云千聖不知名。",
    "X78n1556_028:0813c09": "舉。溈山一日坐次。仰山與香嚴侍立。溈山云。如今",
    "X78n1556_028:0813c10": "總恁麼者少。不恁麼者多。香嚴從東過西。仰山從",
    "X78n1556_028:0813c11": "西過東。溈山云。遮箇因緣。三十年後如金擲地相",
    "X78n1556_028:0813c12": "似。仰云。也須和尚提唱始得。香嚴云。即今亦不少。",
    "X78n1556_028:0813c13": "溈山云。合取口。",
    "X78n1556_028:0813c14": "溈山垂語辨龍蛇。一對驪珠絕點瑕。師子窟中無異",
    "X78n1556_028:0813c15": "獸。嘉聲動地徧天涯。",
    "X78n1556_028:0813c16": "雲居山了元佛印禪師(四則)",
    "X78n1556_028:0813c17": "舉。僧問六祖。黃梅意旨什麼人得。祖云。會佛法人",
    "X78n1556_028:0813c18": "得。僧云。師還得也無。祖云。我不得。僧云。和尚為甚",
    "X78n1556_028:0813c19": "不得。祖云。我不會佛法。",
    "X78n1556_028:0813c20": "當日黃梅傳意旨。會佛法人如竹葦。麟龍頭角盡成",
    "X78n1556_028:0813c21": "空。盧老無能較些子。",
    "X78n1556_028:0813c22": "舉。思禪師問六祖。當何所務得不落階級。祖云。曾",
    "X78n1556_028:0813c23": "作什麼。思云。聖諦亦不為。祖云。落何階級。思云。聖",
    "X78n1556_028:0813c24": "諦尚不為。何處有階級。祖云。如是。如是。汝善護",
    "X78n1556_028:0814a01": "持。",
    "X78n1556_028:0814a02": "聖諦從來尚不為。更無階級可修持。至今盧大猶舂",
    "X78n1556_028:0814a03": "米。和穀和穅付與誰。",
    "X78n1556_028:0814a04": "舉。僧問南泉和尚。百年后遷化向什麼處去。泉云。",
    "X78n1556_028:0814a05": "山前檀越家作一頭水牯牛去。僧曰。學人隨去得",
    "X78n1556_028:0814a06": "也無。泉云。儞若來。銜一枝草來。",
    "X78n1556_028:0814a07": "行履從來異類中。不知頭角與誰同。若銜水草來相",
    "X78n1556_028:0814a08": "見。擺尾搖頭四野風。",
    "X78n1556_028:0814a09": "舉。僧問龍牙和尚。十二時中如何著力。牙云。如無",
    "X78n1556_028:0814a10": "手人行拳始得。",
    "X78n1556_028:0814a11": "無手人拳力最多。龍牙曾打杜禪和。直饒用得工夫",
    "X78n1556_028:0814a12": "盡。不似陶家壁上梭。",
    "X78n1556_028:0814a13": "虔州慈雲圓照禪師(二則)",
    "X78n1556_028:0814a14": "舉。白馬和尚尋常呌快活。臨終時呌苦苦。院主問。",
    "X78n1556_028:0814a15": "和尚尋常呌快活。如今何得如此。和尚拈起枕頭",
    "X78n1556_028:0814a16": "云。汝道當時是。如今是。院主無語。",
    "X78n1556_028:0814a17": "甜甜徹帶甜。苦苦連根苦。拈起枕頭時。新羅夜打鼓。",
    "X78n1556_028:0814a18": "舉。僧問趙州。如何是祖師西來意。州云。欄中失却",
    "X78n1556_028:0814a19": "牛。",
    "X78n1556_028:0814a20": "欄中失却牛。有問即有詶。更若求玄妙。猢猻築氣毬。",
    "X78n1556_028:0814a21": "東京淨因惟岳佛日禪師(二則)",
    "X78n1556_028:0814a22": "舉。僧問投子。如何是第一月。子云。孟春猶寒。如何",
    "X78n1556_028:0814a23": "是第二月。子云。仲春漸暄。",
    "X78n1556_028:0814a24": "孟春猶寒第一月。仲春漸暄第二月。若無閑事掛心",
    "X78n1556_028:0814b01": "頭。便是人間好時節。好時節。江南并兩浙。春寒又秋",
    "X78n1556_028:0814b02": "熱。",
    "X78n1556_028:0814b03": "舉。僧問雲門。如何是祖師西來意。門云。日裏看山。",
    "X78n1556_028:0814b04": "日裏看山好。清風掃白雲。夜來何處火。燒出古人墳。",
    "X78n1556_028:0814b05": "福州大中智德禪師(四則)",
    "X78n1556_028:0814b06": "舉。僧問岩頭。孤帆不掛時如何。頭云。後園驢喫草。",
    "X78n1556_028:0814b07": "孤帆不掛事如何。後圃驢兒喫草多。直至如今閑放",
    "X78n1556_028:0814b08": "下。誰知平地有殽訛。",
    "X78n1556_028:0814b09": "舉。僧問雲門。如何是大修行底人。門云。一榼在手。",
    "X78n1556_028:0814b10": "手中一榼絕痕瑕。道聽途傳轉見賖。作者至今拈不",
    "X78n1556_028:0814b11": "起。依前獨自挈歸家。",
    "X78n1556_028:0814b12": "舉。僧問報慈。情生智隔。想變體殊。情未生時如何。",
    "X78n1556_028:0814b13": "慈云。隔。僧曰。祇如情未生。隔箇什麼。慈云。梢子。儞",
    "X78n1556_028:0814b14": "未遇人在。",
    "X78n1556_028:0814b15": "隔。青天無雲轟霹靂。叢林衲子如稻麻。不知幾箇仙",
    "X78n1556_028:0814b16": "陀客。",
    "X78n1556_028:0814b17": "舉。僧問玄沙。如何是學人自己。沙云。是汝自己。",
    "X78n1556_028:0814b18": "是汝自己。莫相鈍置。衲子兩兩三三。祇道早眠晏起。",
    "X78n1556_028:0814b19": "岳陽乾明慧覺禪師(二則)",
    "X78n1556_028:0814b20": "舉。僧問。鴈過長空。影沉寒水。水無沈影之心。鴈無",
    "X78n1556_028:0814b21": "遺蹤之意。意旨如何。師云。事向無心得。",
    "X78n1556_028:0814b22": "鴈過長空豈遺影。影沉寒水水無心。但能體得無心",
    "X78n1556_028:0814b23": "處。不用無心自道深。",
    "X78n1556_028:0814b24": "舉。僧問投子。如何是露地白牛。子云。叱。叱。僧曰。飲",
    "X78n1556_028:0814c01": "噉何物。子云。喫喫。",
    "X78n1556_028:0814c02": "露地白牛起問端。隨機叱叱齒牙寒。不知飲噉是何",
    "X78n1556_028:0814c03": "物。喫喫直教滄海乾。",
    "X78n1556_028:0814c04": "越州天章元善禪師(一則)",
    "X78n1556_028:0814c05": "舉。雲居和尚聞僧誦維摩經。問云。念什麼經。僧曰。",
    "X78n1556_028:0814c06": "維摩經。師云。不問儞維摩經。念底是什麼。其僧有",
    "X78n1556_028:0814c07": "省。",
    "X78n1556_028:0814c08": "問經不問念維摩。念底分明見也麼。欲入塵沙法門",
    "X78n1556_028:0814c09": "海。一言演出不須多。",
    "X78n1556_028:0814c10": "湖州上方日益禪師(三則)",
    "X78n1556_028:0814c11": "舉。楊岐在九峯受請。陞座罷。九峯勤和尚把住云。",
    "X78n1556_028:0814c12": "今日喜得箇同參。岐云。同參底事作麼生。峯云。九",
    "X78n1556_028:0814c13": "峰牽犁。楊岐拽把。岐云。正當恁麼時。揚岐在前。九",
    "X78n1556_028:0814c14": "峯在前峯。擬議。岐拓開云。將謂同參。元來不是。",
    "X78n1556_028:0814c15": "一拽杷。一牽犁。平田淺地且相隨。恰到飢時無草料。",
    "X78n1556_028:0814c16": "放開頭角便東西。老楊岐。老楊岐。盡道從來解弄蹄。",
    "X78n1556_028:0814c17": "舉。大隨菴前有一龜。僧指問。一切眾生皮褁骨。遮",
    "X78n1556_028:0814c18": "箇眾生為什麼骨褁皮。大隨脫一隻鞋安龜背上。",
    "X78n1556_028:0814c19": "骨在外。皮在裏。靈於人兮不靈己。直饒背上卦分明。",
    "X78n1556_028:0814c20": "九九翻成八十二。",
    "X78n1556_028:0814c21": "舉。僧問忠國師。如何是本身盧舍那。國師云。與老",
    "X78n1556_028:0814c22": "僧過淨缾來。僧將缾來。國師云。安舊處著。僧復問。",
    "X78n1556_028:0814c23": "如何是本身盧舍那。國師云。古佛過去久矣。",
    "X78n1556_028:0814c24": "兩手分明過淨瓶。不知身已在隍城。直饒便具金剛",
    "X78n1556_028:0815a01": "眼。也較溈山半月程。",
    "X78n1556_028:0815a03": "建中靖國續燈錄卷第二十八"
}