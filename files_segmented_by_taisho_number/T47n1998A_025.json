{
    "T47n1998A_025:0916b10": "大慧普覺禪師書卷第二十五",
    "T47n1998A_025:0916b12": "宋徑山能仁禪院住持嗣法",
    "T47n1998A_025:0916b13": "慧日禪師臣蘊聞　上進",
    "T47n1998A_025:0916b14": "答曾侍郎(天游)○(問書附)",
    "T47n1998A_025:0916b15": "開頃在長沙。得圜悟老師書。稱公晚歲相",
    "T47n1998A_025:0916b16": "從所得甚是奇偉。念之再三。今八年矣。常",
    "T47n1998A_025:0916b17": "恨未獲親聞緒餘。惟切景仰。開自幼年發",
    "T47n1998A_025:0916b18": "心。參禮知識扣問此事。弱冠之後。即為婚",
    "T47n1998A_025:0916b19": "宦所役。用工夫不純。因循至今老矣。未有",
    "T47n1998A_025:0916b20": "所聞常自愧歎。然而立志發願。實不在淺",
    "T47n1998A_025:0916b21": "淺知見之問。以為不悟則已。悟則須直到",
    "T47n1998A_025:0916b22": "古人親證處方為大休歇之地。此心雖未",
    "T47n1998A_025:0916b23": "嘗一念退屈。自覺工夫終未純一。可謂志",
    "T47n1998A_025:0916b24": "願大而力量小也。向者。痛懇圜悟老師。老",
    "T47n1998A_025:0916b25": "師示以法語六段。其初直示此事。後舉雲",
    "T47n1998A_025:0916b26": "門趙州放下著須彌山兩則因緣。令下鈍",
    "T47n1998A_025:0916b27": "工。常自舉覺。久久必有入處。老婆心切",
    "T47n1998A_025:0916b28": "如此。其奈鈍滯太甚。今幸私家塵緣都畢。",
    "T47n1998A_025:0916b29": "閑居無他事。政在痛自鞭策以償初志。第",
    "T47n1998A_025:0916c01": "恨未得親炙教誨耳。一生敗闕己一一呈",
    "T47n1998A_025:0916c02": "似。必能洞照此心。望委曲提警。日用當如",
    "T47n1998A_025:0916c03": "何做工夫。庶幾不涉他途。徑與本地相契",
    "T47n1998A_025:0916c04": "也。如此說話。敗闕亦不少。但方投誠自",
    "T47n1998A_025:0916c05": "難隱逃。良可愍故。至扣。",
    "T47n1998A_025:0916c06": "承敘及。自幼年至仕宦參禮諸大宗匠。中間",
    "T47n1998A_025:0916c07": "為科舉婚宦所役。又為惡覺惡習所勝。未能",
    "T47n1998A_025:0916c08": "純一做工夫。以此為大罪。又能痛念無常世",
    "T47n1998A_025:0916c09": "間種種虛幻無一可樂。專心欲究此一段大",
    "T47n1998A_025:0916c10": "事因緣。甚愜病僧意。然既為士人仰祿為生。",
    "T47n1998A_025:0916c11": "科舉婚宦。世間所不能免者。亦非公之罪也。",
    "T47n1998A_025:0916c12": "以小罪而生大怖懼。非無始曠大劫來承事",
    "T47n1998A_025:0916c13": "真善知識熏習般若種智之深。焉能如此。而",
    "T47n1998A_025:0916c14": "公所謂大罪者。聖賢亦不能免。但知虛幻非",
    "T47n1998A_025:0916c15": "究竟法。能回心此箇門中。以般若智水。滌",
    "T47n1998A_025:0916c16": "除垢染之穢。清淨自居。從脚下去一刀兩段。",
    "T47n1998A_025:0916c17": "更不起相續心足矣。不必思前念後也。既曰",
    "T47n1998A_025:0916c18": "虛幻。則作時亦幻。受時亦幻。知覺時亦幻。迷",
    "T47n1998A_025:0916c19": "倒時亦幻。過去現在未來皆悉是幻。今日知",
    "T47n1998A_025:0916c20": "非。則以幻藥復治幻病。病瘥藥除。依前只是",
    "T47n1998A_025:0916c21": "舊時人。若別有人有法。則是邪魔外道見解",
    "T47n1998A_025:0916c22": "也。公深思之。但如此崖將去。時時於靜勝中。",
    "T47n1998A_025:0916c23": "切不得忘了須彌山放下著兩則語但從脚下",
    "T47n1998A_025:0916c24": "著實做將去。己過者不須怖畏。亦不必思量。",
    "T47n1998A_025:0916c25": "思量怖畏即障道矣。但於諸佛前。發大誓願。",
    "T47n1998A_025:0916c26": "願此心堅固。永不退失。仗諸佛加被。遇善知",
    "T47n1998A_025:0916c27": "識一言之下。頓亡生死。悟證無上正等菩提。",
    "T47n1998A_025:0916c28": "續佛慧命。以報諸佛莫大之恩。若如此則久",
    "T47n1998A_025:0916c29": "久無有不悟之理。不見善財童子從文殊發",
    "T47n1998A_025:0917a01": "心。漸次南行過一百一十城。參五十三善知",
    "T47n1998A_025:0917a02": "識。末後於彌勒一彈指頃。頓亡前來諸善知",
    "T47n1998A_025:0917a03": "識所得法門。復依彌勒教思欲奉覲文殊。於",
    "T47n1998A_025:0917a04": "是文殊遙伸右手。過一百一十由旬。按善財",
    "T47n1998A_025:0917a05": "頂曰。善哉善哉。善男子。若離信根。心劣憂",
    "T47n1998A_025:0917a06": "悔。功行不具。退失精勤。於一善根心生住著。",
    "T47n1998A_025:0917a07": "於少功德便以為足。不能善巧發起行願。不",
    "T47n1998A_025:0917a08": "為善知識之所攝護。乃至不能了知如是法",
    "T47n1998A_025:0917a09": "性。如是理趣。如是法門。如是所行。如是境",
    "T47n1998A_025:0917a10": "界。若周遍知。若種種知。若盡源底。若解了。",
    "T47n1998A_025:0917a11": "若趣入。若解說。若分別。若證知。若獲得。皆",
    "T47n1998A_025:0917a12": "悉不能。文殊如是宣示善財。善財於言下成",
    "T47n1998A_025:0917a13": "就阿僧祇法門。具足無量大智光明。入普賢",
    "T47n1998A_025:0917a14": "門。於一念中悉見三千大千世界微塵數諸",
    "T47n1998A_025:0917a15": "善知識。悉皆親近。恭敬承事。受行其教。得",
    "T47n1998A_025:0917a16": "不忘念智。莊嚴藏解脫。以至入普賢毛孔剎。",
    "T47n1998A_025:0917a17": "於一毛孔行一步。過不可說不可說佛剎微",
    "T47n1998A_025:0917a18": "塵數世界。與普賢等。諸佛等。剎等行等。及解",
    "T47n1998A_025:0917a19": "脫自在悉皆同等。無二無別。當恁麼時。始能",
    "T47n1998A_025:0917a20": "回三毒為三聚淨戒。回六識為六神通。回煩",
    "T47n1998A_025:0917a21": "惱為菩提。回無明為大智。如上這一絡索。",
    "T47n1998A_025:0917a22": "只在當人末後一念真實而已。善財於彌勒",
    "T47n1998A_025:0917a23": "彈指之間。尚能頓亡諸善知識所證三昧。況",
    "T47n1998A_025:0917a24": "無始虛偽惡業習氣耶。若以前所作底罪為",
    "T47n1998A_025:0917a25": "實則現今目前境界。皆為實有。乃至官職富",
    "T47n1998A_025:0917a26": "貴恩愛。悉皆是實。既是實。則地獄天堂亦實。",
    "T47n1998A_025:0917a27": "煩惱無明亦實。作業者亦實。受報者亦實。所",
    "T47n1998A_025:0917a28": "證底法門亦實。若作這般見解。則盡未來際。",
    "T47n1998A_025:0917a29": "更無有人趣佛乘矣。三世諸佛諸代祖師。種",
    "T47n1998A_025:0917b01": "種方便。翻為妄語矣。承公發書時。焚香對諸",
    "T47n1998A_025:0917b02": "聖。及遙禮菴中而後遣。公誠心至切如此。相",
    "T47n1998A_025:0917b03": "去雖不甚遠。未得面言。信意信手。不覺忉怛",
    "T47n1998A_025:0917b04": "如許。雖若繁絮。亦出誠至之心。不敢以一言",
    "T47n1998A_025:0917b05": "一字相欺。苟欺公則是自欺耳。又記得。善財",
    "T47n1998A_025:0917b06": "見最寂靜婆羅門。得誠語解脫。過去現在未",
    "T47n1998A_025:0917b07": "來諸佛菩薩。於阿耨菩提。無已退無現退",
    "T47n1998A_025:0917b08": "無當退。凡有所求莫不成滿。皆由誠至所及",
    "T47n1998A_025:0917b09": "也。公既與竹椅蒲團為侶。不異善財見最",
    "T47n1998A_025:0917b10": "寂靜婆羅門。又發雲門書。對諸聖遙禮而後",
    "T47n1998A_025:0917b11": "遣。只要雲門信許。此誠至之劇也。但相聽。",
    "T47n1998A_025:0917b12": "只如此做工夫。將來於阿耨菩提成滿無疑",
    "T47n1998A_025:0917b13": "矣。",
    "T47n1998A_025:0917b14": "又。",
    "T47n1998A_025:0917b15": "公處身富貴。而不為富貴所折困。非夙植般",
    "T47n1998A_025:0917b16": "若種智。焉能如是。但恐中忘此意。為利根",
    "T47n1998A_025:0917b17": "聰明所障。以有所得心在前頓放。故不能於",
    "T47n1998A_025:0917b18": "古人直截徑要處一刀兩段直下休歇。此病",
    "T47n1998A_025:0917b19": "非獨賢士大夫。久參衲子亦然。多不肯退步",
    "T47n1998A_025:0917b20": "就省力處做工夫。只以聰明意識計較思量。",
    "T47n1998A_025:0917b21": "向外馳求。乍聞知識向聰明意識思量計較",
    "T47n1998A_025:0917b22": "外示以本分草料。多是當面蹉過。將謂從上",
    "T47n1998A_025:0917b23": "古德。有實法與人。如趙州放下著雲門須彌",
    "T47n1998A_025:0917b24": "山之類是也。巖頭曰。却物為上。逐物為下。",
    "T47n1998A_025:0917b25": "又曰。大統綱宗。要須識句。甚麼是句。百不思",
    "T47n1998A_025:0917b26": "時喚作正句。亦云居頂。亦云得住。亦云歷",
    "T47n1998A_025:0917b27": "歷。亦云惺惺。亦云恁麼時。將恁麼時等破一",
    "T47n1998A_025:0917b28": "切是非。纔恁麼便不恁麼。是句亦剗。非句亦",
    "T47n1998A_025:0917b29": "剗。如一團火相似。觸著便燒。有甚麼向傍處。",
    "T47n1998A_025:0917c01": "今時士大夫。多以思量計較為窟宅。聞恁麼",
    "T47n1998A_025:0917c02": "說話。便道莫落空否。喻似舟未翻先自跳下",
    "T47n1998A_025:0917c03": "水去。此深可憐愍。近至江西見呂居仁。居",
    "T47n1998A_025:0917c04": "仁留心此段因緣甚久。亦深有此病。渠豈不",
    "T47n1998A_025:0917c05": "是聰明。宗杲嘗問之曰。公怕落空。能知怕",
    "T47n1998A_025:0917c06": "者是空耶。是不空耶。試道看。渠佇思欲計較",
    "T47n1998A_025:0917c07": "祗對。當時便與一喝。至今茫然。討巴鼻不",
    "T47n1998A_025:0917c08": "著。此蓋以求悟證之心。在前頓放。自作障",
    "T47n1998A_025:0917c09": "難。非干別事。公試如此做工夫。日久月深。",
    "T47n1998A_025:0917c10": "自然築著磕著。若欲將心待悟將心待休歇。",
    "T47n1998A_025:0917c11": "從脚下參。到彌勒下生。亦不能得悟。亦不",
    "T47n1998A_025:0917c12": "能得休歇。轉加迷悶耳。平田和尚曰。神光",
    "T47n1998A_025:0917c13": "不昧。萬古徽猷。入此門來。莫存知解。又古德",
    "T47n1998A_025:0917c14": "曰。此事不可以有心求。不可以無心得。不",
    "T47n1998A_025:0917c15": "可以語言造。不可以寂默通。此是第一等入",
    "T47n1998A_025:0917c16": "泥入水。老婆說話。往往參禪人。只恁麼念",
    "T47n1998A_025:0917c17": "過。殊不子細。看是甚道理。若是箇有筋骨底。",
    "T47n1998A_025:0917c18": "聊聞舉著。直下將金剛王寶劍。一截截斷此",
    "T47n1998A_025:0917c19": "四路葛藤。則生死路頭亦斷。凡聖路頭亦斷。",
    "T47n1998A_025:0917c20": "計較思量亦斷。得失是非亦斷。當人脚跟下。",
    "T47n1998A_025:0917c21": "淨裸裸赤灑灑沒可把。豈不快哉。豈不暢哉。",
    "T47n1998A_025:0917c22": "不見。昔日灌谿和尚初參臨濟。濟見來便下",
    "T47n1998A_025:0917c23": "繩床。驀胸擒住。灌谿便云。領領。濟知其已",
    "T47n1998A_025:0917c24": "徹。即便推出。更無言句與之商量。當恁麼",
    "T47n1998A_025:0917c25": "時。灌谿如何思量計較祗對得。古來幸有如",
    "T47n1998A_025:0917c26": "此牓樣。如今人總不將為事。只為麁心。灌",
    "T47n1998A_025:0917c27": "谿當初若有一點待悟待證待休歇底心在前",
    "T47n1998A_025:0917c28": "時。莫道被擒住便悟。便是縛却手脚。遶四",
    "T47n1998A_025:0917c29": "天下拕一遭。也不能得悟。也不能得休歇。",
    "T47n1998A_025:0918a01": "尋常計較安排底是識情。隨生死遷流底亦",
    "T47n1998A_025:0918a02": "是識情。怕怖慞惶底亦是識情。而今參學之",
    "T47n1998A_025:0918a03": "人。不知是病。只管在裏許。頭出頭沒。教中",
    "T47n1998A_025:0918a04": "所謂隨識而行不隨智。以故昧却本地風光",
    "T47n1998A_025:0918a05": "本來面目。若或一時放得下。百不思量計較。",
    "T47n1998A_025:0918a06": "忽然失脚蹋著鼻孔。即此識情。便是真空妙",
    "T47n1998A_025:0918a07": "智。更無別智可得。若別有所得。別有所證。",
    "T47n1998A_025:0918a08": "則又却不是也。如人迷時喚東作西。及至悟",
    "T47n1998A_025:0918a09": "時即西便是東。無別有東。此真空妙智。與",
    "T47n1998A_025:0918a10": "太虛空齊壽。只這太虛空中。還有一物礙得",
    "T47n1998A_025:0918a11": "他否。雖不受一物礙。而不妨諸物於空中往",
    "T47n1998A_025:0918a12": "來。此真空妙智亦然。生死凡聖垢染。著一",
    "T47n1998A_025:0918a13": "點不得。雖著不得。而不礙生死凡聖於中往",
    "T47n1998A_025:0918a14": "來。如此信得及見得徹。方是箇出生入死得",
    "T47n1998A_025:0918a15": "大自在底漢。始與趙州放下著雲門須彌山。",
    "T47n1998A_025:0918a16": "有少分相應。若信不及放不下。却請擔取一",
    "T47n1998A_025:0918a17": "座須彌山。到處行脚。遇明眼人。分明舉似。",
    "T47n1998A_025:0918a18": "一笑。",
    "T47n1998A_025:0918a19": "又。",
    "T47n1998A_025:0918a20": "老龐云。但願空諸所有。切勿實諸所無。只了",
    "T47n1998A_025:0918a21": "得這兩句。一生參學事畢。今時有一種剃頭",
    "T47n1998A_025:0918a22": "外道。自眼不明。只管教人死獦狙地休去歇",
    "T47n1998A_025:0918a23": "去。若如此休歇。到千佛出世。也休歇不得。",
    "T47n1998A_025:0918a24": "轉使心頭迷悶耳。又教人隨緣管帶忘情默",
    "T47n1998A_025:0918a25": "照。照來照去帶來帶去。轉加迷悶無有了期。",
    "T47n1998A_025:0918a26": "殊失祖師方便。錯指示人。教人一向虛生浪",
    "T47n1998A_025:0918a27": "死。更教人是事莫管。但只恁麼歇去。歇得",
    "T47n1998A_025:0918a28": "來情念不生。到恁麼時。不是冥然無知。直",
    "T47n1998A_025:0918a29": "是惺惺歷歷。這般底更是毒害。瞎却人眼。不",
    "T47n1998A_025:0918b01": "是小事。雲門尋常見此輩。不把做人看待。彼",
    "T47n1998A_025:0918b02": "既自眼不明。只管將冊子上語。依樣教人。這",
    "T47n1998A_025:0918b03": "箇作麼生教得。若信著這般底。永劫參不得。",
    "T47n1998A_025:0918b04": "雲門尋常。不是不教人坐禪向靜處做工夫。",
    "T47n1998A_025:0918b05": "此是應病與藥。實無恁麼指示人處。不見黃",
    "T47n1998A_025:0918b06": "檗和尚云。我此禪宗。從上相承以來。不曾",
    "T47n1998A_025:0918b07": "教人求知求解。只云學道。早是接引之辭。",
    "T47n1998A_025:0918b08": "然道亦不可學。情存學道。却成迷道。道無",
    "T47n1998A_025:0918b09": "方所。名大乘心。此心不在內外中間。實無",
    "T47n1998A_025:0918b10": "方所。第一不得作知解。只是說汝而今情量",
    "T47n1998A_025:0918b11": "處為道。情量若盡心無方所。此道天真本無",
    "T47n1998A_025:0918b12": "名字。只為世人不識迷在情中。所以諸佛出",
    "T47n1998A_025:0918b13": "來。說破此事。恐爾不了。權立道名。不可守名",
    "T47n1998A_025:0918b14": "而生解也。前來所說。瞎眼漢。錯指示人。皆是",
    "T47n1998A_025:0918b15": "認魚目作明殊。守名而生解者。教人管帶。此",
    "T47n1998A_025:0918b16": "是守目前鑑覺而生解者。教人硬休去歇去。",
    "T47n1998A_025:0918b17": "此是守忘懷空寂。而生解者。歇到無覺無知。",
    "T47n1998A_025:0918b18": "如土木瓦石相似。當恁麼時。不是冥然無",
    "T47n1998A_025:0918b19": "知。又是錯認方便解縛語。而生解者。教人隨",
    "T47n1998A_025:0918b20": "緣照顧。莫教惡覺現前。這箇又是認著髑髏",
    "T47n1998A_025:0918b21": "情識。而生解者。教人但放曠任其自在莫管",
    "T47n1998A_025:0918b22": "生心動念。念起念滅本無實體。若執為實。則",
    "T47n1998A_025:0918b23": "生死心生矣。這箇又是守自然體為究竟法。",
    "T47n1998A_025:0918b24": "而生解者。如上諸病。非干學道人事。皆由瞎",
    "T47n1998A_025:0918b25": "眼宗師錯指示耳。公既清淨自居。存一片真",
    "T47n1998A_025:0918b26": "實堅固向道之心。莫管工夫純一不純一。但",
    "T47n1998A_025:0918b27": "莫於古人言句上只管如疊塔子相似。一層",
    "T47n1998A_025:0918b28": "了又一層。枉用工夫無有了期。但只存心於",
    "T47n1998A_025:0918b29": "一處。無有不得底。時節因緣到來。自然築",
    "T47n1998A_025:0918c01": "著礚著。噴地省去耳。不起一念。還有過也",
    "T47n1998A_025:0918c02": "無。云須彌山。一物不將來時如何。云放下",
    "T47n1998A_025:0918c03": "著。這裏疑不破。只在這裏參。更不必自生",
    "T47n1998A_025:0918c04": "枝葉也。若信得雲門及。但恁麼參。別無佛",
    "T47n1998A_025:0918c05": "法指示人。若信不及。一任江北江南問王",
    "T47n1998A_025:0918c06": "老。一狐疑了一狐疑。",
    "T47n1998A_025:0918c07": "又。",
    "T47n1998A_025:0918c08": "細讀來書。乃知。四威儀中無時間斷。不為公",
    "T47n1998A_025:0918c09": "冗所奪。於急流中常自猛省。殊不放逸。道",
    "T47n1998A_025:0918c10": "心愈久愈堅固。深愜鄙懷。然世間塵勞。如",
    "T47n1998A_025:0918c11": "火熾然。何時是了。正在鬧中。不得忘却竹",
    "T47n1998A_025:0918c12": "椅蒲團上事。平昔留心靜勝處。正要鬧中",
    "T47n1998A_025:0918c13": "用。若鬧中不得力。却似不曾在靜中做工夫",
    "T47n1998A_025:0918c14": "一般。承有前緣駁雜今受此報之歎。獨不敢",
    "T47n1998A_025:0918c15": "聞命。若動此念。則障道矣。古德云。隨流認",
    "T47n1998A_025:0918c16": "得性。無喜亦無憂。淨名云。譬如高原陸地不",
    "T47n1998A_025:0918c17": "生蓮華。卑濕淤泥乃生此華。老胡示。真如",
    "T47n1998A_025:0918c18": "不守自性。隨緣成就一切事法。又云。隨緣赴",
    "T47n1998A_025:0918c19": "感靡不周。而常處此。菩提座。豈欺人哉。若以",
    "T47n1998A_025:0918c20": "靜處為是。鬧處為非。則是壞世間相。而求實",
    "T47n1998A_025:0918c21": "相。離生滅而求寂滅。好靜惡鬧時正好著力。",
    "T47n1998A_025:0918c22": "驀然鬧裏撞翻靜時消息。其力能勝竹椅蒲",
    "T47n1998A_025:0918c23": "團上千萬億倍。但相聽。決不相誤。又承。以",
    "T47n1998A_025:0918c24": "老龐兩句。為行住坐臥之銘箴。善不可加。若",
    "T47n1998A_025:0918c25": "正鬧時生厭惡。則乃是自擾其心耳。若動念",
    "T47n1998A_025:0918c26": "時只以老龐兩句提撕。便是熱時一服清涼",
    "T47n1998A_025:0918c27": "散也。公具決定信。是大智慧人。久做靜中工",
    "T47n1998A_025:0918c28": "夫。方敢說這般話。於他人分上則不可。若向",
    "T47n1998A_025:0918c29": "業識茫茫增上慢人前如此說。乃是添他惡",
    "T47n1998A_025:0919a01": "業擔子。禪門種種病痛。已具前書。不識。曾",
    "T47n1998A_025:0919a02": "子細理會否。",
    "T47n1998A_025:0919a03": "又。",
    "T47n1998A_025:0919a04": "承諭。外息諸緣。內心無喘。可以入道。是方",
    "T47n1998A_025:0919a05": "便門。借方便門以入道則可。守方便而不捨",
    "T47n1998A_025:0919a06": "則為病。誠如來語。山野讀之不勝歡喜。踊",
    "T47n1998A_025:0919a07": "躍之至。今諸方漆桶輩。只為守方便而不捨。",
    "T47n1998A_025:0919a08": "以實法指示人。以故瞎人眼不少。所以山野",
    "T47n1998A_025:0919a09": "作辯邪正說以救之。近世魔彊法弱。以湛入",
    "T47n1998A_025:0919a10": "合湛為究竟者。不可勝數。守方便不捨為宗",
    "T47n1998A_025:0919a11": "師者。如麻似粟。山野近嘗與衲子輩。舉此",
    "T47n1998A_025:0919a12": "兩段。正如來書所說。不差一字。非左右留",
    "T47n1998A_025:0919a13": "心般若中念念不間斷。則不能洞曉從上諸",
    "T47n1998A_025:0919a14": "聖諸異方便也。公已捉著杷柄矣。既得杷柄",
    "T47n1998A_025:0919a15": "在手。何慮不捨方便門而入道耶。但只如此",
    "T47n1998A_025:0919a16": "做工夫。看經教并古人語錄。種種差別言句。",
    "T47n1998A_025:0919a17": "亦只如此做工夫。如須彌山。放下著。狗子無",
    "T47n1998A_025:0919a18": "佛性話。竹篦子話。一口吸盡西江水話。庭前",
    "T47n1998A_025:0919a19": "柏樹子話。亦只如此做工夫。更不得別生異",
    "T47n1998A_025:0919a20": "解別求道理別作伎倆也。公能向急流中。時",
    "T47n1998A_025:0919a21": "時自如此提掇。道業若不成就。則佛法無靈",
    "T47n1998A_025:0919a22": "驗矣。記取記取。承夜夢焚香入山僧之室甚",
    "T47n1998A_025:0919a23": "從容。切不得作夢會。須知是真入室。不見舍",
    "T47n1998A_025:0919a24": "利弗問須菩提。夢中說六波羅蜜。與覺時同",
    "T47n1998A_025:0919a25": "別。須菩提云。此義幽深。吾不能說。此會有",
    "T47n1998A_025:0919a26": "彌勒大士。汝往彼問。咄漏逗不少。雪竇云。",
    "T47n1998A_025:0919a27": "當時若不放過。隨後與一剳。誰名彌勒。誰",
    "T47n1998A_025:0919a28": "是彌勒者。便見氷消瓦解。咄雪竇亦漏逗",
    "T47n1998A_025:0919a29": "不少。或有人問。只如曾待制夜夢入雲門之",
    "T47n1998A_025:0919b01": "室。且道。與覺時同別。雲門即向他道。誰是入",
    "T47n1998A_025:0919b02": "室者。誰是為入室者。誰是作夢者。誰是說",
    "T47n1998A_025:0919b03": "夢者。誰是不作夢會者。誰是真入室者。咄亦",
    "T47n1998A_025:0919b04": "漏逗不少。",
    "T47n1998A_025:0919b05": "又。",
    "T47n1998A_025:0919b06": "來書細讀數過。足見辦鐵石心立決定志不",
    "T47n1998A_025:0919b07": "肯草草。但只如此崖。到臘月三十日。亦能",
    "T47n1998A_025:0919b08": "與閻家老子廝抵。更休說豁開頂門眼。握金",
    "T47n1998A_025:0919b09": "剛王寶劍。坐毘盧頂上也。宗杲嘗謂方外道",
    "T47n1998A_025:0919b10": "友曰。今時學道之士。只求速效。不知錯了也。",
    "T47n1998A_025:0919b11": "却謂。無事省緣。靜坐體究。為空過時光不",
    "T47n1998A_025:0919b12": "如看幾卷經。念幾聲佛。佛前多禮幾拜。懺悔",
    "T47n1998A_025:0919b13": "平生所作底罪過。要免閻家老子手中鐵棒。",
    "T47n1998A_025:0919b14": "此是愚人所為。而今道家者流。全以妄想心。",
    "T47n1998A_025:0919b15": "想日精月華。吞霞服氣。尚能留形住世。不被",
    "T47n1998A_025:0919b16": "寒暑所逼。況回此心此念。全在般若中耶。先",
    "T47n1998A_025:0919b17": "聖明明有言。喻如太末蟲。處處皆泊。唯不能",
    "T47n1998A_025:0919b18": "泊於火焰之上。眾生亦爾。處處能緣。唯不能",
    "T47n1998A_025:0919b19": "緣於般若之上。苟念念不退初心。把自家心",
    "T47n1998A_025:0919b20": "識緣世間塵勞底。回來抵在般若上。雖今生",
    "T47n1998A_025:0919b21": "打未徹。臨命終時。定不為惡業所牽流落惡",
    "T47n1998A_025:0919b22": "道。來生出頭。隨我今生願力。定在般若中。現",
    "T47n1998A_025:0919b23": "成受用。此是決定底事。無可疑者。眾生界中",
    "T47n1998A_025:0919b24": "事不著學。無始時來習得熟。路頭亦熟。自然",
    "T47n1998A_025:0919b25": "取之左右逢其原。須著撥置。出世間學般若",
    "T47n1998A_025:0919b26": "心。無始時來背違。乍聞知識說著。自然理會",
    "T47n1998A_025:0919b27": "不得。須著立決定志與之作頭抵。決不兩立。",
    "T47n1998A_025:0919b28": "此處若入得深。彼處不著排遣。諸魔外道自",
    "T47n1998A_025:0919b29": "然竄伏矣。生處放教熟。熟處放教生。政為此",
    "T47n1998A_025:0919c01": "也。日用做工夫處。捉著杷柄。漸覺省力時。便",
    "T47n1998A_025:0919c02": "是得力處也。",
    "T47n1998A_025:0919c03": "答李參政(漢老)○(問書附)",
    "T47n1998A_025:0919c04": "邴近扣籌室。伏蒙激發蒙滯。忽有省入。顧",
    "T47n1998A_025:0919c05": "惟。根識暗鈍。平生學解盡落情見。一取一",
    "T47n1998A_025:0919c06": "捨。如衣壞絮行草棘中適自纏繞。今一笑",
    "T47n1998A_025:0919c07": "頓釋。欣幸可量。非大宗匠委曲垂慈。何以",
    "T47n1998A_025:0919c08": "致此。自到城中。著衣喫飯。抱子弄孫。色色",
    "T47n1998A_025:0919c09": "仍舊。既亡拘滯之情。亦不作奇特之想。其",
    "T47n1998A_025:0919c10": "餘夙習舊障。亦稍輕微。臨別叮嚀之語。不",
    "T47n1998A_025:0919c11": "敢忘也。重念。始得入門。而大法未明。應機",
    "T47n1998A_025:0919c12": "接物觸事未能無礙。更望有以提誨。使卒",
    "T47n1998A_025:0919c13": "有所至。庶無玷於法席矣。",
    "T47n1998A_025:0919c14": "示諭。自到城中。著衣喫飯。抱子弄孫。色色仍",
    "T47n1998A_025:0919c15": "舊。既亡拘滯之情。亦不作奇特之想。宿習舊",
    "T47n1998A_025:0919c16": "障亦稍輕微。三復斯語。歡喜躍躍。此乃學佛",
    "T47n1998A_025:0919c17": "之驗也。儻非過量大人於一笑中百了千當。",
    "T47n1998A_025:0919c18": "則不能知吾家果有不傳之妙。若不爾者。疑",
    "T47n1998A_025:0919c19": "怒二字法門。盡未來際終不能壞。使太虛空",
    "T47n1998A_025:0919c20": "為雲門口。草木瓦石皆放光明助說道理。亦",
    "T47n1998A_025:0919c21": "不柰何。方信此段因緣不可傳不可學。須是",
    "T47n1998A_025:0919c22": "自證自悟自肯自休方始徹頭。公今一笑。頓",
    "T47n1998A_025:0919c23": "亡所得。夫復何言。黃面老子曰。不取眾生所",
    "T47n1998A_025:0919c24": "言說。一切有為虛妄事。雖復不依言語道。亦",
    "T47n1998A_025:0919c25": "復不著無言說。來書所說。既亡拘滯之情。亦",
    "T47n1998A_025:0919c26": "不作奇特之想。暗與黃面老子所言契合。即",
    "T47n1998A_025:0919c27": "是說者名為佛說。離是說者即波旬說。山野",
    "T47n1998A_025:0919c28": "平昔有大誓願。寧以此身代一切眾生受地",
    "T47n1998A_025:0919c29": "獄苦。終不以此口將佛法以為人情瞎一切",
    "T47n1998A_025:0920a01": "人眼。公既到恁麼田地。自知此事不從人",
    "T47n1998A_025:0920a02": "得。但且仍舊更不須問。大法明未明。應機礙",
    "T47n1998A_025:0920a03": "不礙。若作是念。則不仍舊矣。承過夏後方可",
    "T47n1998A_025:0920a04": "復出。甚愜病僧意。若更熱荒馳求不歇。則不",
    "T47n1998A_025:0920a05": "相當也。前日見公歡喜之甚。以故不敢說破。",
    "T47n1998A_025:0920a06": "恐傷言語。今歡喜既定。方敢指出此事。極不",
    "T47n1998A_025:0920a07": "容易。須生慚愧始得。往往利根上智者。得",
    "T47n1998A_025:0920a08": "之不費力。遂生容易心。便不修行。多被目前",
    "T47n1998A_025:0920a09": "境界奪將去。作主宰不得。日久月深迷而不",
    "T47n1998A_025:0920a10": "返。道力不能勝業力。魔得其便。定為魔所",
    "T47n1998A_025:0920a11": "攝持。臨命終時亦不得力。千萬記取。前日",
    "T47n1998A_025:0920a12": "之語。理則頓悟乘悟併銷。事則漸除因次第",
    "T47n1998A_025:0920a13": "盡。行住坐臥切不可忘了。其餘古人種種差",
    "T47n1998A_025:0920a14": "別言句。皆不可以為實。然亦不可以為虛。久",
    "T47n1998A_025:0920a15": "久純熟。自然默默契自本心矣。不必別求殊",
    "T47n1998A_025:0920a16": "勝奇特也。昔水潦和尚於採藤處問馬祖。如",
    "T47n1998A_025:0920a17": "何是祖師西來意。祖云。近前來向爾道。水",
    "T47n1998A_025:0920a18": "潦纔近前。馬祖攔胸一蹋蹋倒。水潦不覺起",
    "T47n1998A_025:0920a19": "來拍手呵呵大笑。祖曰。汝見箇甚麼道理便",
    "T47n1998A_025:0920a20": "笑。水潦曰。百千法門無量妙義。今日於一",
    "T47n1998A_025:0920a21": "毛頭上。盡底識得根源去。馬祖便不管他。雪",
    "T47n1998A_025:0920a22": "峯知皷山緣熟。一日忽然驀胸擒住曰。是",
    "T47n1998A_025:0920a23": "甚麼。皷山釋然了悟。了心便亡。唯微笑舉",
    "T47n1998A_025:0920a24": "手搖曳而已。雪峯曰。子作道理耶。皷山復",
    "T47n1998A_025:0920a25": "搖手曰。和尚何道理之有。雪峯便休去。蒙山",
    "T47n1998A_025:0920a26": "道明禪師。趁盧行者至大庾嶺奪衣鉢。盧公",
    "T47n1998A_025:0920a27": "擲於石上曰。此衣表信。可力爭耶。任公將",
    "T47n1998A_025:0920a28": "去。明舉之不動。乃曰。我求法。非為衣鉢也。",
    "T47n1998A_025:0920a29": "願行者開示。盧公曰。不思善不思惡正當恁",
    "T47n1998A_025:0920b01": "麼時。那箇是上座本來面目。明當時大悟。通",
    "T47n1998A_025:0920b02": "身汗流。泣淚作禮曰。上來密語密意外。還",
    "T47n1998A_025:0920b03": "更有意旨否。盧公曰。我今為汝說者。即非",
    "T47n1998A_025:0920b04": "密意。汝若返照自己面目。密却在汝邊。我",
    "T47n1998A_025:0920b05": "若說得。即不密也。以三尊宿三段因緣。較",
    "T47n1998A_025:0920b06": "公於一笑中釋然。優劣何如。請自斷看還更",
    "T47n1998A_025:0920b07": "別有奇特道理麼。若更別有。則却似不曾釋",
    "T47n1998A_025:0920b08": "然也。但知作佛。莫愁佛不解語。古來得道",
    "T47n1998A_025:0920b09": "之士。自己既充足。推己之餘。應機接物。如",
    "T47n1998A_025:0920b10": "明鏡當臺明珠在掌。胡來胡現漢來漢現。非",
    "T47n1998A_025:0920b11": "著意也。若著意則有實法與人矣。公欲大法",
    "T47n1998A_025:0920b12": "明應機無滯。但且仍舊。不必問人。久久自",
    "T47n1998A_025:0920b13": "點頭矣。臨行面稟之語。請書於座右。此外",
    "T47n1998A_025:0920b14": "別無說。縱有說。於公分上盡成剩語矣。葛藤",
    "T47n1998A_025:0920b15": "太多。姑置是事。",
    "T47n1998A_025:0920b16": "又。",
    "T47n1998A_025:0920b17": "邴比蒙誨答。備悉深旨。邴自有驗者三。一",
    "T47n1998A_025:0920b18": "事無逆順。隨緣即應。不留胸中。二宿習濃",
    "T47n1998A_025:0920b19": "厚。不加排遣。自爾輕微。三古人公案。舊",
    "T47n1998A_025:0920b20": "所茫然。時復瞥地。此非自昧者。前書大法",
    "T47n1998A_025:0920b21": "未明之語。蓋恐得少為足。當擴而充之。豈",
    "T47n1998A_025:0920b22": "別求勝解耶。淨除現流。理則不無。敢不銘",
    "T47n1998A_025:0920b23": "佩。",
    "T47n1998A_025:0920b24": "信後益增瞻仰。不識日來隨緣放曠如意自",
    "T47n1998A_025:0920b25": "在否。四威儀中不為塵勞所勝否。寤寐二邊",
    "T47n1998A_025:0920b26": "得一如否。於仍舊處無走作否。於生死心不",
    "T47n1998A_025:0920b27": "相續否。但盡凡情別無聖解。公既一笑。豁",
    "T47n1998A_025:0920b28": "開正眼。消息頓亡。得力不得力。如人飲水冷",
    "T47n1998A_025:0920b29": "煖自知矣。然日用之間。當依黃面老子所言。",
    "T47n1998A_025:0920c01": "刳其正性。除其助因。違其現業。此乃了事漢。",
    "T47n1998A_025:0920c02": "無方便中真方便。無修證中真修證。無取捨",
    "T47n1998A_025:0920c03": "中真取捨也。古德云。皮膚脫落盡。唯一真",
    "T47n1998A_025:0920c04": "實在。又如栴檀繁柯脫落盡唯真栴檀在。斯",
    "T47n1998A_025:0920c05": "違現業除助因刳正性之極致也。公試思之。",
    "T47n1998A_025:0920c06": "如此說話。於了事漢分上。大似一柄臘月扇",
    "T47n1998A_025:0920c07": "子。恐南地寒暄不常也。少不得。一笑。◎",
    "T47n1998A_025:0920c08": "大慧普覺禪師書卷第二十五"
}