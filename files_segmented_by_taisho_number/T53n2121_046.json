{
    "T53n2121_046:0238c02": "經律異相卷第四十六(鬼神部)",
    "T53n2121_046:0238c04": "梁沙門僧旻寶唱等集",
    "T53n2121_046:0238c05": "阿修羅一乾闥婆二緊那羅三",
    "T53n2121_046:0238c06": "雜鬼四",
    "T53n2121_046:0238c07": "阿修羅第一",
    "T53n2121_046:0238c08": "羅呵王瞋忉利諸天行其頭上興兵大戰一",
    "T53n2121_046:0238c09": "毘摩質多有女以妻帝釋為女嫉興兵二",
    "T53n2121_046:0238c10": "往昔阿修羅與天戰見帝釋迴車而散三",
    "T53n2121_046:0238c11": "羅睺羅有女帝釋強求起兵攻戰四",
    "T53n2121_046:0238c12": "阿修羅先身厭為水漂願得長大形五",
    "T53n2121_046:0238c13": "羅呵王瞋忉利諸天行其頭上興兵大戰",
    "T53n2121_046:0238c14": "一",
    "T53n2121_046:0238c15": "大阿修羅王(長阿鋡經云阿須輪)名曰羅呵。住須彌山",
    "T53n2121_046:0238c16": "北大海之底。水懸在宮上為四風所持(樓炭經云隨",
    "T53n2121_046:0238c17": "風所持)城郭縱廣八萬由旬。內外七重高三千",
    "T53n2121_046:0238c18": "由旬金城銀門園池清涼眾鳥和鳴。去須彌",
    "T53n2121_046:0238c19": "山一萬由旬。身長二萬八千里(餘須輪實形長一由旬衣長二由旬",
    "T53n2121_046:0238c20": "廣一由旬重六銖)亦食揣食洗浴衣服為細滑食。月十",
    "T53n2121_046:0238c21": "五日。入海中央。化其形體。下水著臍上[門@視]須",
    "T53n2121_046:0238c22": "彌指覆日月。日月天子。見其醜形皆大恐懼。",
    "T53n2121_046:0238c23": "無復光明。遊矚之時有自然風。吹門開閉吹",
    "T53n2121_046:0238c24": "地令淨。吹華分散。有五大臣。一名捉持。二名",
    "T53n2121_046:0238c25": "雄力。三名武夷。四名頭首。五名摧伏。侍衛左",
    "T53n2121_046:0239a01": "右。忽自念言。我有威德神力如是。而置忉利",
    "T53n2121_046:0239a02": "王及日月諸天行我頭上。誓取日月以為耳",
    "T53n2121_046:0239a03": "璫。漸大瞋忿加欲捶之。即念。舍摩黎毘摩質",
    "T53n2121_046:0239a04": "多二阿須輪王。及諸大臣各辦兵仗往與天",
    "T53n2121_046:0239a05": "戰。時難陀跋難陀二大龍王。身遶須彌周圍",
    "T53n2121_046:0239a06": "七匝。山動雲布以尾打水。大海湧波上冠",
    "T53n2121_046:0239a07": "須彌。忉利天曰。須輪欲戰矣。海中諸龍迦",
    "T53n2121_046:0239a08": "樓羅鬼持華常樂。二鬼神等各持兵眾從次",
    "T53n2121_046:0239a09": "交鬪。若不如皆奔。四天王宮嚴駕攻伐。先白",
    "T53n2121_046:0239a10": "帝釋。帝釋告上諸天。時炎摩以上遠至他化。",
    "T53n2121_046:0239a11": "無數天眾及諸龍鬼前後圍遶。帝釋命曰。我",
    "T53n2121_046:0239a12": "軍若勝以五繫縛。縛毘摩質多。將還善法",
    "T53n2121_046:0239a13": "堂。我欲觀之。須輪亦曰。我眾若勝以五繫縛。",
    "T53n2121_046:0239a14": "縛帝釋還七葉堂。我欲觀之。一時大戰兵刃",
    "T53n2121_046:0239a15": "交接兩不相傷。但觸身體生於痛惱。帝釋現",
    "T53n2121_046:0239a16": "身乃有千眼。執金剛杵頭出煙焰。須輪見之",
    "T53n2121_046:0239a17": "眾乃退敗。即擒毘摩質多係縛將還。遙見",
    "T53n2121_046:0239a18": "帝釋便肆惡口。帝釋答曰。我欲共汝講說道",
    "T53n2121_046:0239a19": "義耳。壽天千歲少出多減。惡心好鬪而不破",
    "T53n2121_046:0239a20": "戒。大修布施故受此身(出長阿含第二十卷樓炭華嚴大智論略同)。",
    "T53n2121_046:0239a21": "毘摩質多有女以妻帝釋為女嫉興兵",
    "T53n2121_046:0239a22": "二",
    "T53n2121_046:0239a23": "毘摩質多者。昔在劫初。諸天入水身生觸樂。",
    "T53n2121_046:0239a24": "精流其中自然成卵。卵生一女其形青黑。入",
    "T53n2121_046:0239a25": "大海中拍水自樂。水精入體即覺有身。乃生",
    "T53n2121_046:0239a26": "一男。九頭頭有千眼口中出火。有九百九十",
    "T53n2121_046:0239a27": "九手八脚。踞于海中食噉淤藍及藕根。取香",
    "T53n2121_046:0239a28": "山乾闥婆神女為妻。容姿美妙色踰白玉。後",
    "T53n2121_046:0239a29": "生一女。端正挺特天地無比。憍尸迦遣使求",
    "T53n2121_046:0239b01": "索。阿修羅言。若能使我乘七寶宮當以相與。",
    "T53n2121_046:0239b02": "帝釋即脫寶冠擬十善報。使阿修羅得坐勝",
    "T53n2121_046:0239b03": "殿。乘六種寶臺而往迎之。置於善法堂上。更",
    "T53n2121_046:0239b04": "為立名曰悅意。諸天輔臣莫不歡喜。後帝釋",
    "T53n2121_046:0239b05": "遊歡喜園。共諸婇女入池遊戲。悅意嫉妬。遣",
    "T53n2121_046:0239b06": "五夜叉還啟其父。父即大瞋。興四種兵往攻",
    "T53n2121_046:0239b07": "帝釋。立大海中踞須彌頂。九百九十九手同",
    "T53n2121_046:0239b08": "時俱作。[打丁+慼]喜見城搖動須彌。四大海水一時",
    "T53n2121_046:0239b09": "波浪。釋提桓因驚怖惶恐靡知所趣。時宮有",
    "T53n2121_046:0239b10": "神。白天王言。過去佛說。般若波羅蜜呪王當",
    "T53n2121_046:0239b11": "誦持。鬼兵自碎。時天帝釋於善法殿集眾",
    "T53n2121_046:0239b12": "燒名香發大誓願。般若波羅蜜是大明呪是",
    "T53n2121_046:0239b13": "無上呪是無等等呪審實不虛。我持此法當",
    "T53n2121_046:0239b14": "成佛道。令阿修羅自然退散。作是語時。虛空",
    "T53n2121_046:0239b15": "中有四大刀輪。自然而下當阿修羅。耳鼻手",
    "T53n2121_046:0239b16": "足一時墮落。令大海水赤如絳珠。時阿修羅",
    "T53n2121_046:0239b17": "即大驚怖。遁走無處入藕孔中(出觀佛三昧經第一卷)。",
    "T53n2121_046:0239b18": "往昔阿修羅與天戰見帝釋迴車而散三",
    "T53n2121_046:0239b19": "昔者阿修羅。興兵與天帝共戰。釋提桓因不",
    "T53n2121_046:0239b20": "如。乘千輻寶車怖懼而退。中路見腅娑羅",
    "T53n2121_046:0239b21": "樹。鳥巢有兩子。即勅御者。此樹有二鳥。汝可",
    "T53n2121_046:0239b22": "迴車避之。寧使來害我。勿傷此也。即便迴車。",
    "T53n2121_046:0239b23": "須輪遙見即相謂言。帝釋迴車必欲還戰。不",
    "T53n2121_046:0239b24": "可當也。即便退散天乃得勝(雜阿含經云叢林有金翅鳥巢謂是來戰大怖",
    "T53n2121_046:0239b25": "而走)須輪三事過閻浮提。一者宮殿高廣。二者",
    "T53n2121_046:0239b26": "宮殿莊嚴。三者宮殿清淨(出長阿含經第二十一卷)。",
    "T53n2121_046:0239b27": "羅睺羅有女帝釋強求起兵攻戰四",
    "T53n2121_046:0239b28": "過去世時。有阿修羅王。名羅睺羅。生於一女。",
    "T53n2121_046:0239c01": "殊特端正。女德六十四種。無不具足。口吐言",
    "T53n2121_046:0239c02": "氣如優鉢羅華。身出牛頭旃檀之香。面色紅",
    "T53n2121_046:0239c03": "白見者愛樂。時釋提桓因作是念言。此宮諸",
    "T53n2121_046:0239c04": "女多有端正。比須輪女而皆不及。今我集兵",
    "T53n2121_046:0239c05": "往伐取之給我驅使。即召諸天具言此事。諸",
    "T53n2121_046:0239c06": "天啟曰。行可遣執樂神等。手執九十一絃琉",
    "T53n2121_046:0239c07": "璃之琴(胎經云九十九絃)歌我天人受福快樂。即勅執樂",
    "T53n2121_046:0239c08": "天子般遮翼等。嚴駕樂器到婆私呵前彈琴。",
    "T53n2121_046:0239c09": "現意言曰。欲得婆私呵與我給使。若不與者",
    "T53n2121_046:0239c10": "當以兵取。須輪大瞋。我亦有力足相擬逆。",
    "T53n2121_046:0239c11": "般遮翼等即報帝釋。時須輪集兵到須彌山",
    "T53n2121_046:0239c12": "側。壞曲脚天宮。次壞風天宮馬宮莊嚴等諸",
    "T53n2121_046:0239c13": "天宮。乃至四門。帝釋憶本所誦而呪之。須輪",
    "T53n2121_046:0239c14": "兵眾漸漸却退。引四種軍入拘郗羅池藕莖",
    "T53n2121_046:0239c15": "孔中。有一士夫見之。自念。我狂失性謬覩異",
    "T53n2121_046:0239c16": "事。佛告比丘。此真實也。時釋提桓因集諸天",
    "T53n2121_046:0239c17": "眾從四門出。但見刀鎧弓箭在地。不見須輪",
    "T53n2121_046:0239c18": "眾。轉前進直入阿須輪宮殿。見婆私呵女數",
    "T53n2121_046:0239c19": "千萬眾。不見阿須輪。將諸女眾歸詣忉利宮。",
    "T53n2121_046:0239c20": "時諸阿須輪等求哀歸命。向釋提桓因言。我",
    "T53n2121_046:0239c21": "等愚惑不識佛弟子神力巍巍。我等先祖信",
    "T53n2121_046:0239c22": "奉如來。聞佛有戒不取他物。今天王釋將我",
    "T53n2121_046:0239c23": "眷屬盡填天宮。非佛弟子之所應行。帝釋聞",
    "T53n2121_046:0239c24": "之悵然不樂。我寧當奉禁不犯偷盜。即還諸",
    "T53n2121_046:0239c25": "女。時阿須輪王以最可愛女奉上帝釋。帝釋",
    "T53n2121_046:0239c26": "即以甘露為報。須輪與天和好。共持如來三",
    "T53n2121_046:0239c27": "歸八戒(出胎經及出譬喻經下卷)。",
    "T53n2121_046:0239c28": "阿修羅先身厭為水漂願得長大形五",
    "T53n2121_046:0239c29": "阿修羅前世時。曾為貧人。居近河邊常渡河",
    "T53n2121_046:0240a01": "擔薪。時河水深流復駛疾。此人數為水所漂。",
    "T53n2121_046:0240a02": "既亡所持。身又沒溺。隨流殆死得出。時有辟",
    "T53n2121_046:0240a03": "支佛。作沙門形詣舍乞食。貧人歡喜即施飯",
    "T53n2121_046:0240a04": "食。食訖擲鉢空中飛軒而去。貧人見之因以",
    "T53n2121_046:0240a05": "發願。願我後生身形長大。一切深水無過膝",
    "T53n2121_046:0240a06": "者。以是因緣得極大身。四大海水不能過膝。",
    "T53n2121_046:0240a07": "立大海中身過須彌。手據山頂下觀忉利天",
    "T53n2121_046:0240a08": "(出雜譬喻經第四卷)。",
    "T53n2121_046:0240a09": "乾闥婆第二",
    "T53n2121_046:0240a10": "乾闥婆王。住雪山右城。名毘舍離。世界初成",
    "T53n2121_046:0240a11": "有風輪起。名曰莊嚴。造此宮城。城北有七黑",
    "T53n2121_046:0240a12": "山。山北復有香山。在十寶山間。常有伎樂之",
    "T53n2121_046:0240a13": "聲(大智論云是天樂神)山有二窟。一名晝。二名善晝。七寶",
    "T53n2121_046:0240a14": "所成柔軟香潔。猶如天衣。乾闥婆王。從五百",
    "T53n2121_046:0240a15": "乾闥婆止住其中。佛在毘陀山(出在摩竭國北)。釋提桓",
    "T53n2121_046:0240a16": "因告執樂神。般遮翼持瑠璃琴於佛前歌。佛",
    "T53n2121_046:0240a17": "曰。汝能以琴歌稱讚如來。悲和哀婉感動人",
    "T53n2121_046:0240a18": "心。於此聲中云。欲縛淨行沙門涅槃眾義備",
    "T53n2121_046:0240a19": "有。帝釋顧語之曰。當以汝補汝父位。於其類",
    "T53n2121_046:0240a20": "中為最上。以女妻之(出長阿含經大智論)。",
    "T53n2121_046:0240a21": "緊那羅三",
    "T53n2121_046:0240a22": "緊那羅(亦云甄那羅也)住須彌山北。過小鐵圍有大黑",
    "T53n2121_046:0240a23": "山。亦在十寶山間。無有佛法日月星辰。由昔",
    "T53n2121_046:0240a24": "布施之力。今居七寶宮殿。壽命甚長。此王本",
    "T53n2121_046:0240a25": "在人中。有大長者興造佛塔。此緊那羅施一",
    "T53n2121_046:0240a26": "剎柱成辦寺廟。復以淨食施於工匠。壽盡作",
    "T53n2121_046:0240a27": "胸臆神。在兩山間。先在人中為大長者居財",
    "T53n2121_046:0240a28": "無量。有一沙門乞食。婦擎飯施之。乃大瞋怒",
    "T53n2121_046:0240a29": "云。此何乞人瞻視我婦。當令此人手脚斷壞。",
    "T53n2121_046:0240b01": "壽終以後受此醜形。八十四劫常無手足。諸",
    "T53n2121_046:0240b02": "天宴會皆悉與乾闥婆分番上下。天欲奏樂。",
    "T53n2121_046:0240b03": "而其腋下污流。便自上天也。有一緊那羅。",
    "T53n2121_046:0240b04": "名頭婁磨琴。歌諸法實相以讚世尊。時須彌",
    "T53n2121_046:0240b05": "山及諸林樹皆悉振動。迦葉在座不能自安。",
    "T53n2121_046:0240b06": "五百仙人心生狂醉。失其神足一時墮地(出菩薩胎",
    "T53n2121_046:0240b07": "經及大智論)。",
    "T53n2121_046:0240b08": "雜鬼神四",
    "T53n2121_046:0240b09": "鬼神皆依所止為名一餓鬼果報二",
    "T53n2121_046:0240b10": "鬼沽酒語主人令湖中取死人金銀三",
    "T53n2121_046:0240b11": "金床女裸形著衣火然四二鬼負屍拔出",
    "T53n2121_046:0240b12": "手足頭脅從人易之形改心存遇佛得道五",
    "T53n2121_046:0240b13": "金色神指流為甘露并資生物以給行人六",
    "T53n2121_046:0240b14": "毘沙惡鬼食噉人民遇佛悟解七鬼子母",
    "T53n2121_046:0240b15": "先食人民佛藏其子然後受化八屈摩夜",
    "T53n2121_046:0240b16": "叉請佛設房及燈明九魔王嬈目連為說",
    "T53n2121_046:0240b17": "先身為魔事十鬼得他心害怨女人十一",
    "T53n2121_046:0240b18": "波旬嬈固文殊十二餓鬼請問目連所因",
    "T53n2121_046:0240b19": "得苦十三惡鬼見帝釋形稍醜減十四",
    "T53n2121_046:0240b20": "鬼還鞭其故屍十五",
    "T53n2121_046:0240b21": "鬼神皆依所止為名一",
    "T53n2121_046:0240b22": "有四大天神一者地。二者水。三者風。四者火。",
    "T53n2121_046:0240b23": "地神自念云。地無水火風。佛曰。地中有水",
    "T53n2121_046:0240b24": "火風。但地大多故得名耳。水火風神皆各同",
    "T53n2121_046:0240b25": "然。佛為說法。皆受五戒為優婆夷。一切人民",
    "T53n2121_046:0240b26": "所居舍宅。皆有鬼神無有空者。街巷道陌屠",
    "T53n2121_046:0240b27": "會市肆及諸山塚。皆有鬼神無有空處。凡諸",
    "T53n2121_046:0240b28": "鬼神皆隨所依即以為名(樓炭經云樹高七尺圍一尺有鬼神)若人",
    "T53n2121_046:0240b29": "初生皆有鬼神隨逐擁護。若人欲死鬼收精",
    "T53n2121_046:0240c01": "氣。行十惡人若百若千共一神護。猶如國王",
    "T53n2121_046:0240c02": "以百千人侍衛一臣(出長阿合經第二十卷)。",
    "T53n2121_046:0240c03": "餓鬼果報二",
    "T53n2121_046:0240c04": "若有眾生生餓鬼中。常飢渴故目陷髮長。東",
    "T53n2121_046:0240c05": "西亂走或食嘔吐脂肉膿血屎尿涕唾盪滌",
    "T53n2121_046:0240c06": "餘汁。壽命無量百千萬歲。初不曾聞醬水之",
    "T53n2121_046:0240c07": "名。設復眼見急往趣之。變成猛火膿血。或時",
    "T53n2121_046:0240c08": "不變多人執仗不令得前。或夏降雨至身成",
    "T53n2121_046:0240c09": "火名惡果報。恒河水邊有諸餓鬼。其數五百。",
    "T53n2121_046:0240c10": "於無量歲初不見水。雖至河邊純見流火。飢",
    "T53n2121_046:0240c11": "渴所逼發聲號哭。餓鬼白佛。我等飢渴命將",
    "T53n2121_046:0240c12": "不久。佛言。恒河流水。鬼言。如來見水我常見",
    "T53n2121_046:0240c13": "火。佛言。除汝顛倒令得見水。廣說慳貪過。鬼",
    "T53n2121_046:0240c14": "言。我今渴久雖聞法言都不入心。先可入河",
    "T53n2121_046:0240c15": "恣意飲之。以佛力故即得飲水。佛為說法悉",
    "T53n2121_046:0240c16": "發菩提心。捨諸鬼形。或有餓鬼常被火燒。如",
    "T53n2121_046:0240c17": "劫盡時諸山出火。或有羸瘦狂走毛髮蓬亂",
    "T53n2121_046:0240c18": "以覆其身。或立廁溷邊伺求不淨。或有常求",
    "T53n2121_046:0240c19": "產婦餘血飲之。形如燒樹咽孔如針。若與水",
    "T53n2121_046:0240c20": "飲千歲不飽。或有自破其頭取腦而舐。或有",
    "T53n2121_046:0240c21": "形如黑山鐵鎖鎖頸。叩頭求哀歸命獄卒。或",
    "T53n2121_046:0240c22": "有先世惡口好以麁言加他眾人憎惡見之",
    "T53n2121_046:0240c23": "如讐。以此罪故墮餓鬼中。如是罪報受苦無",
    "T53n2121_046:0240c24": "量(出涅槃大智論)。",
    "T53n2121_046:0240c25": "鬼沽酒語主人令湖中取死人金銀三",
    "T53n2121_046:0240c26": "有人以沽酒為業。鬼現來飲酒未雇錢。而告",
    "T53n2121_046:0240c27": "主人言。明日當有一人持花上下白衣帶青",
    "T53n2121_046:0240c28": "縢。縢中有金銀千斤。當於湖中浴卒死不出。",
    "T53n2121_046:0240c29": "汝往取金銀保後無憂。明日主人伺候。見人",
    "T53n2121_046:0241a01": "來入水洗浴上岸著衣洗足却躄地而死。酒",
    "T53n2121_046:0241a02": "師往取得金銀如數。後日鬼來。主人作食出",
    "T53n2121_046:0241a03": "酒白神言。我見人著衣欲去乃死。何不於水",
    "T53n2121_046:0241a04": "中殺之使得上岸乎。鬼言。我不能殺人病人。",
    "T53n2121_046:0241a05": "我知人壽命衰耗時耳。師曰。天上天下鬼",
    "T53n2121_046:0241a06": "神。知人壽命罪福當至未至。不能活人不能",
    "T53n2121_046:0241a07": "殺人。不能使人富貴貧賤。但欲使人作惡犯",
    "T53n2121_046:0241a08": "殺。因人衰耗而往亂之。語其禍福令人向之",
    "T53n2121_046:0241a09": "設祠祀耳(出十卷譬喻經第六卷)。",
    "T53n2121_046:0241a10": "金床女裸形著衣火然四",
    "T53n2121_046:0241a11": "迦夷國王名梵摩達。時出遊獵於曠野。見有",
    "T53n2121_046:0241a12": "一屋(福報經云山邊樹下)即往趣之。中有一女。從求飲食",
    "T53n2121_046:0241a13": "無索不得。王請相見。女都裸形。王解衣與之",
    "T53n2121_046:0241a14": "著體便然。如是至三。王以問女。女答。昔為王",
    "T53n2121_046:0241a15": "妻。王飯沙門又施衣。時諫。但施飯足不復須",
    "T53n2121_046:0241a16": "衣(福報經云割施沙門)故受此罪。王欲令我得著衣者。為",
    "T53n2121_046:0241a17": "我作衣先施沙門及明經者。王求沙門又",
    "T53n2121_046:0241a18": "不能得。可施五戒賢者。賢者呪願云。願令金",
    "T53n2121_046:0241a19": "床女得福無量得著王衣。王問女言。女是何",
    "T53n2121_046:0241a20": "神。答曰。我勝於人。小不及天。故在鬼神道",
    "T53n2121_046:0241a21": "中。捨此命後當生第一天上(出譬喻經出福報經)。",
    "T53n2121_046:0241a22": "二鬼負屍拔出手足頭脅從人易之形改心",
    "T53n2121_046:0241a23": "存遇佛得道五",
    "T53n2121_046:0241a24": "昔人遠行獨宿空舍。夜中有鬼擔一死人來",
    "T53n2121_046:0241a25": "著其前。復有一鬼逐來瞋罵。死人我物汝忽",
    "T53n2121_046:0241a26": "擔來。先鬼言。是我物我自持來後鬼言。是死",
    "T53n2121_046:0241a27": "人實我擔來。二鬼各捉一足一手爭之。前鬼",
    "T53n2121_046:0241a28": "言。此有人可問。後鬼即問。是死人誰擔來。是",
    "T53n2121_046:0241a29": "人思惟。此二鬼力大。若實若妄俱不免死。語",
    "T53n2121_046:0241b01": "言。前鬼擔來。後鬼大瞋。捉其人手拔出著地。",
    "T53n2121_046:0241b02": "前鬼取死人一臂柎之。即著如是。兩臂兩脚",
    "T53n2121_046:0241b03": "頭脅舉身皆易。於是二鬼共食所易人身。拭",
    "T53n2121_046:0241b04": "口而去。其人思惟。我父母生身。眼見二鬼食",
    "T53n2121_046:0241b05": "盡。今我此身悉是他肉。我今定有身耶為無",
    "T53n2121_046:0241b06": "身耶。行到佛塔問諸比丘。廣說上事。諸比丘",
    "T53n2121_046:0241b07": "言。從本已來恒自無我。但以四大和合故計",
    "T53n2121_046:0241b08": "為我身。如汝本身與今。無異。諸比丘度之為",
    "T53n2121_046:0241b09": "道。得阿羅漢(出大智論第十二卷)。",
    "T53n2121_046:0241b10": "金色神指流為甘露并資生物以給行人",
    "T53n2121_046:0241b11": "六",
    "T53n2121_046:0241b12": "有一鬼神。身體極大有金色手。五指常流甘",
    "T53n2121_046:0241b13": "露。若有行人所須。飲食資生之具。盡從指出",
    "T53n2121_046:0241b14": "恣而與之。目連問言。汝是何天。福報功德奇",
    "T53n2121_046:0241b15": "特乃爾。我非天王梵天王。我是鬼神。乃依某",
    "T53n2121_046:0241b16": "國大城住。為遊行觀看故來至此。目連問言。",
    "T53n2121_046:0241b17": "汝作何善得如此報。答言。彼國大城名曰羅",
    "T53n2121_046:0241b18": "樓。我昔在中作貧女人。又織毛縷囊賣以自",
    "T53n2121_046:0241b19": "活。居計轉貧屋舍壞盡。遂至陌頭。近一大富",
    "T53n2121_046:0241b20": "好施長者家織縷自活。日欲中時。若有沙門",
    "T53n2121_046:0241b21": "婆羅門。持鉢乞食。問我言。某長者家為在何",
    "T53n2121_046:0241b22": "處。我心真實無有虛妄。歡喜舉手指示其家",
    "T53n2121_046:0241b23": "言。往彼處去。日時欲過勿復餘求(出雜藏經)。",
    "T53n2121_046:0241b24": "毘沙惡鬼食噉人民遇佛悟解七",
    "T53n2121_046:0241b25": "跋祇國界有鬼。名為毘沙(承事勝已經云阿羅婆)極為兇暴。",
    "T53n2121_046:0241b26": "殺民無量。日恒數十人。皆共集而作是說。可",
    "T53n2121_046:0241b27": "避此國遠至他界。鬼知人心便語彼人曰。汝",
    "T53n2121_046:0241b28": "等莫離此處至他邦土。終不免吾手。卿日日",
    "T53n2121_046:0241b29": "持一人祠吾便不擾汝。時跋祇人日取一人",
    "T53n2121_046:0241c01": "祠。彼惡鬼。是鬼噉人骨滿溪谷。時有長者",
    "T53n2121_046:0241c02": "子名曰善覺。在彼住止饒財多寶。兒名那優",
    "T53n2121_046:0241c03": "羅。唯有一子。有此限制。兒那優羅應祠是鬼。",
    "T53n2121_046:0241c04": "父母沐浴此小兒竟。與著好衣至彼鬼所。啼",
    "T53n2121_046:0241c05": "哭喚呼不可稱計。並作是說。諸鬼地神皆共",
    "T53n2121_046:0241c06": "證明。我此一子願擁此兒使得免濟。釋提桓",
    "T53n2121_046:0241c07": "因及梵天王。諸如來弟子漏盡阿羅漢及辟",
    "T53n2121_046:0241c08": "支佛。乃至如來最尊最上良祐福田。無有出",
    "T53n2121_046:0241c09": "如來上者。當鑒察之。願如來當照此至心。以",
    "T53n2121_046:0241c10": "兒付鬼便退而去。爾時世尊以天眼耳徹聽",
    "T53n2121_046:0241c11": "聞見。以神足力至雪山北。入鬼住處結跏趺",
    "T53n2121_046:0241c12": "坐。是時小兒至鬼住處。遙見如來光色炳然。",
    "T53n2121_046:0241c13": "三十二相八十種好莊嚴其身。發歡喜心向",
    "T53n2121_046:0241c14": "於如來。謂是惡鬼隨意食之。是時世尊告曰。",
    "T53n2121_046:0241c15": "那優羅如汝所言。我今是如來至真等正覺。",
    "T53n2121_046:0241c16": "故來救汝及降此鬼。那優羅歡喜頭面禮足。",
    "T53n2121_046:0241c17": "時世尊與說妙義。即於座上諸塵垢盡得法",
    "T53n2121_046:0241c18": "眼淨。彼已見法歸佛法聖眾而受五戒。惡鬼",
    "T53n2121_046:0241c19": "還本處遙見世尊端坐不動。便興恚怒。雨雷",
    "T53n2121_046:0241c20": "電霹靂或雨刀劍。未墮地頃。如來化作優鉢",
    "T53n2121_046:0241c21": "蓮華。復雨種種神力如來隨而降之。沙門衣",
    "T53n2121_046:0241c22": "毛不動我今當往問其深義。設不能報我者",
    "T53n2121_046:0241c23": "當持汝兩脚擲著海南。佛言。若人非人無能",
    "T53n2121_046:0241c24": "持我兩脚擲海南者。欲問便問。時鬼問曰。何",
    "T53n2121_046:0241c25": "等是故行新行及行滅。世尊告曰。當知眼是",
    "T53n2121_046:0241c26": "故行。曩時所造緣病成行。耳鼻口身意此是",
    "T53n2121_046:0241c27": "故行。今身所造身三口四意三此是新行當",
    "T53n2121_046:0241c28": "知故行滅盡。更不興起復不造行。能取此行",
    "T53n2121_046:0241c29": "永已不生永盡無餘。是謂行滅。鬼白佛言。我",
    "T53n2121_046:0242a01": "今極飢歸我小兒。世尊告曰。昔我為菩薩時。",
    "T53n2121_046:0242a02": "有鴿投我我尚不惜身命救彼鴿厄。況今已",
    "T53n2121_046:0242a03": "成如來。能捨此兒令汝食噉。汝迦葉佛時曾",
    "T53n2121_046:0242a04": "作沙門。修持梵行後復犯戒。生此惡鬼。爾時",
    "T53n2121_046:0242a05": "惡鬼承佛威神。便憶曩昔所造諸行。即至世",
    "T53n2121_046:0242a06": "尊所。頭面禮足。我今愚惑不別真偽。乃生此",
    "T53n2121_046:0242a07": "心向於如來。唯願世尊受我懺悔。如是三四。",
    "T53n2121_046:0242a08": "世尊告曰。聽汝悔過。為說妙法。時彼惡鬼手",
    "T53n2121_046:0242a09": "擎數千兩金奉上世尊。我今以此山谷。施招",
    "T53n2121_046:0242a10": "提僧。唯願世尊與我受之。世尊即受。便說此",
    "T53n2121_046:0242a11": "偈。",
    "T53n2121_046:0242a12": "　園果施清淨　　及作木橋梁",
    "T53n2121_046:0242a13": "　設能造大船　　及諸養生具",
    "T53n2121_046:0242a14": "　晝夜無懈怠　　獲福不可量",
    "T53n2121_046:0242a15": "　法義戒成就　　終後生天上",
    "T53n2121_046:0242a16": "鬼曰更有何教。世尊告曰。捨汝本形著三法",
    "T53n2121_046:0242a17": "衣而作沙門。入跋祇城處處教令。如來出世",
    "T53n2121_046:0242a18": "不度者度。令得解脫。最尊最上良祐福田。",
    "T53n2121_046:0242a19": "今度那優羅小兒。及降毘沙惡鬼。汝等可往",
    "T53n2121_046:0242a20": "至彼受化。時毘沙鬼於跋祇國。唱如是言。是",
    "T53n2121_046:0242a21": "時長者善覺。聞此語已喜躍不勝。將八萬四",
    "T53n2121_046:0242a22": "千人民之眾。至世尊所(出增一阿含第八卷)。",
    "T53n2121_046:0242a23": "鬼子母先食人民佛藏其子然後受化八",
    "T53n2121_046:0242a24": "昔有一母人。甚多子息。性惡無慈。喜盜人子",
    "T53n2121_046:0242a25": "殺而噉之。亡子家不知誰取。行巷涕哭如",
    "T53n2121_046:0242a26": "是非一。阿難出行輒見涕哭。還已共議。傷亡",
    "T53n2121_046:0242a27": "子家。佛知故問。眾何等議。阿難白佛言。向行",
    "T53n2121_046:0242a28": "分衛見人涕哭。問之皆云。生亡我子不知屍",
    "T53n2121_046:0242b01": "處。佛便為阿難說。是國中盜人子者非凡人。",
    "T53n2121_046:0242b02": "是鬼子母。今生作人喜盜人子。是母有千子。",
    "T53n2121_046:0242b03": "五百子在天上。五百子在人間。千子皆為鬼",
    "T53n2121_046:0242b04": "王。一王者從數萬鬼。如是五百鬼王在天上",
    "T53n2121_046:0242b05": "嬈諸天。五百鬼王在世間嬈帝王人民。如是",
    "T53n2121_046:0242b06": "五百鬼王天亦無奈何。阿難言。鬼子母在是",
    "T53n2121_046:0242b07": "國中。寧可勅令不盜人子耶。佛言大善。阿難",
    "T53n2121_046:0242b08": "言。用何方便。佛語阿難。到是母所伺其出已。",
    "T53n2121_046:0242b09": "斂取其子著精舍中。即往伺斂得十數子逃",
    "T53n2121_046:0242b10": "精舍中。母來不見便捨他子不敢復殺。行索",
    "T53n2121_046:0242b11": "其子遍不知處。行道啼哭如是十日。母便自",
    "T53n2121_046:0242b12": "擗自撲仰天大呼不復飲食。佛遣沙門往問。",
    "T53n2121_046:0242b13": "即報沙門言。亡多子故哭耳。沙門又言。汝欲",
    "T53n2121_046:0242b14": "得子不。報言欲得。沙門言。汝審欲得者可往",
    "T53n2121_046:0242b15": "問佛可得汝子。母聞是語。歡喜意解便到佛",
    "T53n2121_046:0242b16": "所。為佛作禮。佛即問母。何為啼哭。母報言。",
    "T53n2121_046:0242b17": "亡我子故。佛問。汝捨汝子。至何所而亡汝子。",
    "T53n2121_046:0242b18": "母即默然。如是至三。母知盜人子為惡。即",
    "T53n2121_046:0242b19": "起作禮。我愚癡故。佛復問言。汝有子愛之不",
    "T53n2121_046:0242b20": "母言。我有子坐起常欲著我傍。佛復問曰。汝",
    "T53n2121_046:0242b21": "有子知愛之。何以日行盜他人子。他人有子",
    "T53n2121_046:0242b22": "亦如汝愛之。亡子之家亦行道啼哭如汝。汝",
    "T53n2121_046:0242b23": "反盜人子殺噉之。死後當入太山地獄。汝寧",
    "T53n2121_046:0242b24": "欲得汝子不。母即頭面著地。願佛哀我。佛言。",
    "T53n2121_046:0242b25": "汝子若在汝寧能自悔不。若能自悔當還汝",
    "T53n2121_046:0242b26": "子。母言。我能自悔。佛言。汝能自悔當作何等",
    "T53n2121_046:0242b27": "自悔。母言。聽佛教戒當隨佛語。佛還我子",
    "T53n2121_046:0242b28": "佛言。審如汝語。授以五戒。汝有千子皆為說",
    "T53n2121_046:0242b29": "名。五百子在天上。五百子在世間。嬈諸天",
    "T53n2121_046:0242c01": "人。汝子作鬼王將數萬鬼。如是不可勝數。或",
    "T53n2121_046:0242c02": "稱樹木神地神水神及船車。舍宅闇冥夢寤",
    "T53n2121_046:0242c03": "恐怖怪異種種之神。如是矯稱令人祠祀。烹",
    "T53n2121_046:0242c04": "殺飲食不能護活人命。但增益罪。是愚癡人",
    "T53n2121_046:0242c05": "不知坐思貧窮。鬼子母聞佛說。一心自悔。即",
    "T53n2121_046:0242c06": "得須陀洹道。長跪白佛言。願佛哀我。欲止佛",
    "T53n2121_046:0242c07": "精舍傍。我欲呼千子。我欲使與佛結要。我欲",
    "T53n2121_046:0242c08": "報彼天上天下人恩。佛言善哉。如汝有是意",
    "T53n2121_046:0242c09": "大善。佛言。便止佛精舍邊。其國中人民無子",
    "T53n2121_046:0242c10": "者。來求子當與之子自在所願。我當勅子往",
    "T53n2121_046:0242c11": "使隨護人。不得復妄嬈之。欲從鬼子母求願",
    "T53n2121_046:0242c12": "者。名浮陀摩尼鉢。姊名炙匿。天上天下鬼屬",
    "T53n2121_046:0242c13": "是摩尼鉢主。四海內船車治生有財產皆屬",
    "T53n2121_046:0242c14": "摩尼鉢。摩尼鉢與佛結要受戒。主護人財物。",
    "T53n2121_046:0242c15": "炙匿主人若有產生當往救之(出鬼子母經)。",
    "T53n2121_046:0242c16": "屈摩夜叉請佛設房及燈明九",
    "T53n2121_046:0242c17": "時屈摩夜叉鬼。來詣佛所稽首佛足退住一",
    "T53n2121_046:0242c18": "面。時屈摩鬼白佛言。世尊。今請世尊與諸大",
    "T53n2121_046:0242c19": "眾。於此夜宿。世尊默然。是時屈摩化作五百",
    "T53n2121_046:0242c20": "重閤房舍臥具坐床踞床。俱執褥枕各五百",
    "T53n2121_046:0242c21": "具。又化作五百燈明。無諸烟焰(出雜阿含第四十九卷)。",
    "T53n2121_046:0242c22": "魔王嬈目連為說先身為魔事十",
    "T53n2121_046:0242c23": "爾時目連夜冥經行。弊魔自化徹影入目連",
    "T53n2121_046:0242c24": "腹。目連入三昧觀察其原。即語弊魔。且出",
    "T53n2121_046:0242c25": "且出。莫嬈佛弟子。長夜獲苦。魔心念言。今此",
    "T53n2121_046:0242c26": "沙門未會見我。橫造妄語。正使其師尚不知",
    "T53n2121_046:0242c27": "吾。況其弟子。目連報曰。吾復知卿即心所念。",
    "T53n2121_046:0242c28": "魔即恐懼已覺我矣。即化徹身出住其前。目",
    "T53n2121_046:0242c29": "連告魔。過去之世拘樓秦佛時。我曾為魔。號",
    "T53n2121_046:0243a01": "曰瞑恨。吾有一姊。名曰黤黑。汝為作子。以是",
    "T53n2121_046:0243a02": "知之是吾姊子。時佛出世。有二弟子。一曰洪",
    "T53n2121_046:0243a03": "音。二曰知想。何故名曰洪音。住於梵天磬",
    "T53n2121_046:0243a04": "咳出聲。聞于三千。知想者獨處閑居坐山樹",
    "T53n2121_046:0243a05": "下。三昧正受牧牛羊人擔薪負草。各相謂",
    "T53n2121_046:0243a06": "言。此已命過共闍維之。知想從三昧起入城",
    "T53n2121_046:0243a07": "分衛(出弊魔試目連經又出中阿含經第二十七卷)。",
    "T53n2121_046:0243a08": "鬼得他心害怨女人十一",
    "T53n2121_046:0243a09": "曾有一女人。為餓鬼所持。即以呪術而問鬼",
    "T53n2121_046:0243a10": "言。何以惱他女人。鬼答之言。此女人者是我",
    "T53n2121_046:0243a11": "怨家。五百世中而常殺我。我亦五百世中。斷",
    "T53n2121_046:0243a12": "其命根。若彼能捨舊怨之心。我亦能捨。爾時",
    "T53n2121_046:0243a13": "女人作如是言。我今已捨怨心。鬼觀女人雖",
    "T53n2121_046:0243a14": "口言捨。而心不放。即斷其命(出抄毘婆沙經第八卷)。",
    "T53n2121_046:0243a15": "波旬嬈固文殊十二",
    "T53n2121_046:0243a16": "魔設供饍。化作四萬比丘。著垢弊敗衣執持",
    "T53n2121_046:0243a17": "破鉢。胸背悉露面貌醜惡。跛蹇痤僂心懷遑",
    "T53n2121_046:0243a18": "懅。受種種食。文殊令諸化人鉢食常滿。揣食",
    "T53n2121_046:0243a19": "在口饐不得納。身體不安自然躄地問於魔",
    "T53n2121_046:0243a20": "言。比丘何故不食。魔曰。是欲死矣。文殊曰。",
    "T53n2121_046:0243a21": "無毒之人豈復行垢毒耶。有婬怒癡人是則",
    "T53n2121_046:0243a22": "為毒。因為說法我無是毒。五百諸天從魔來",
    "T53n2121_046:0243a23": "者。發菩提心(出文殊現寶藏經下卷)。",
    "T53n2121_046:0243a24": "餓鬼請問目連所因得苦十三",
    "T53n2121_046:0243a25": "目連至恒河邊。見五百餓鬼群來趣水有守",
    "T53n2121_046:0243a26": "水鬼。鐵杖驅逐令不得近。於是諸鬼逕詣目",
    "T53n2121_046:0243a27": "連。禮目連足各問其罪。一鬼曰。我受此身常",
    "T53n2121_046:0243a28": "患熱渴。先聞恒河水清且涼。歡喜趣之沸熱",
    "T53n2121_046:0243a29": "壞身。試飲一口。五藏燋爛臭不可當。何因",
    "T53n2121_046:0243b01": "緣故受如此罪。目連曰。汝先世時作相師。相",
    "T53n2121_046:0243b02": "人吉凶。少實多虛。或毀或譽。自稱審諦以動",
    "T53n2121_046:0243b03": "人心。詐惑欺誑以求財利。迷惑眾生失如意",
    "T53n2121_046:0243b04": "事。",
    "T53n2121_046:0243b05": "復有一鬼言。我常為大狗利牙赤白來噉我",
    "T53n2121_046:0243b06": "肉遺有骨在。風來吹起。肉續復生。狗復來",
    "T53n2121_046:0243b07": "噉。此苦何因。目連答言。汝前世時作天祠主。",
    "T53n2121_046:0243b08": "常教眾生殺羊以血祠天。汝自食肉。是故今",
    "T53n2121_046:0243b09": "日以肉償之。",
    "T53n2121_046:0243b10": "復有一鬼言。我常身上有糞周遍塗漫。亦復",
    "T53n2121_046:0243b11": "噉之。是罪何因。目連答曰。汝前世時作婆羅",
    "T53n2121_046:0243b12": "門。惡邪不信。道人乞食取鉢盛滿糞以飯著",
    "T53n2121_046:0243b13": "上持與道人。道人持還以手食飯。糞污其手。",
    "T53n2121_046:0243b14": "是故今日受如此罪。",
    "T53n2121_046:0243b15": "復有一鬼言。我腹極大如甕。咽喉手脚其細",
    "T53n2121_046:0243b16": "如針。不得飲食。何因此苦。目連答言。汝前世",
    "T53n2121_046:0243b17": "時作聚落主。自恃豪貴。飲食縱橫輕欺餘",
    "T53n2121_046:0243b18": "人。奪其飲食飢困眾生。",
    "T53n2121_046:0243b19": "復有一鬼言。我常趣溷欲噉食糞。有大群鬼",
    "T53n2121_046:0243b20": "捉杖驅我不得近廁。中爛臭飢困無賴。何因",
    "T53n2121_046:0243b21": "如此。目連答言。汝前世時作佛圖主。有諸白",
    "T53n2121_046:0243b22": "衣供養眾僧供辦食具。汝以麁供設客僧。細",
    "T53n2121_046:0243b23": "者自食。",
    "T53n2121_046:0243b24": "復有一鬼言。我身上遍滿生舌。斧來斫舌。",
    "T53n2121_046:0243b25": "斷續復生如此不已。何因故爾。目連答言。汝",
    "T53n2121_046:0243b26": "前世時作道人。眾僧差作蜜漿。石蜜塊大難",
    "T53n2121_046:0243b27": "消。以斧斫之。盜心噉一口。以是因緣故還斫",
    "T53n2121_046:0243b28": "舌也。",
    "T53n2121_046:0243b29": "復有一鬼言。我常有七枚熱鐵丸直入我口。",
    "T53n2121_046:0243c01": "入腹五藏燋爛。出還復入。何因故受此罪。目",
    "T53n2121_046:0243c02": "連答言。汝前世時作沙彌。行果瓜子到其",
    "T53n2121_046:0243c03": "師所。敬其師故偏心多與實長七枚。",
    "T53n2121_046:0243c04": "復有一鬼言。常有二熱鐵輪。在我兩腋下。轉",
    "T53n2121_046:0243c05": "身體燋爛。何因故爾。目連答曰。汝前世時。與",
    "T53n2121_046:0243c06": "眾僧作餅。盜心取兩幡俠兩腋底。",
    "T53n2121_046:0243c07": "復有一餓鬼言。我丸極大如甕。行時擔著肩",
    "T53n2121_046:0243c08": "上。住則坐上進止患苦。何因故爾。目連答",
    "T53n2121_046:0243c09": "曰。汝前世時作市令。常以輕秤小斗與。重",
    "T53n2121_046:0243c10": "秤大斗取。常自欲得大利於己侵剋餘人。",
    "T53n2121_046:0243c11": "復有一鬼言。我常兩肩有眼。胸有口鼻。常無",
    "T53n2121_046:0243c12": "有頭。何因故爾。目連答言。汝前世時恒作魁",
    "T53n2121_046:0243c13": "膾。弟子若殺罪人時。汝常有歡喜心。以繩著",
    "T53n2121_046:0243c14": "結挽之。",
    "T53n2121_046:0243c15": "復有一鬼言。我常有熱鐵針。入出我身受苦",
    "T53n2121_046:0243c16": "無賴。何因故爾。目連答言。汝前世時作調馬",
    "T53n2121_046:0243c17": "師。或作調象。馬難制。汝以鐵針刺脚。又時",
    "T53n2121_046:0243c18": "牛遲亦以針刺。復有一鬼言。我身常有火出",
    "T53n2121_046:0243c19": "燃懊惱。何因故爾。目連答言。汝前世時作國",
    "T53n2121_046:0243c20": "王夫人。更一夫人王甚幸愛。常生妬心伺欲",
    "T53n2121_046:0243c21": "危害。值王臥起去。時所愛夫人眠猶未起著",
    "T53n2121_046:0243c22": "衣。即生惡心正值作餅。有熱麻油即以灌其",
    "T53n2121_046:0243c23": "腹。腹爛即死。",
    "T53n2121_046:0243c24": "復有一鬼言。常有旋風迴轉我身。不得自在",
    "T53n2121_046:0243c25": "隨意東西。心常惱悶。何因故爾。目連答言。汝",
    "T53n2121_046:0243c26": "前世時常作卜師。或時實語或時妄語。迷惑",
    "T53n2121_046:0243c27": "人心不得隨意。",
    "T53n2121_046:0243c28": "復有一鬼言。我身常如塊肉。無有脚眼耳鼻",
    "T53n2121_046:0243c29": "等。恒為蟲鳥所食。罪苦難堪。何因緣故。答",
    "T53n2121_046:0244a01": "言。汝前世時常與他藥墮他兒胎。",
    "T53n2121_046:0244a02": "復有一鬼言。常有熱鐵籠。籠絡我身。燋熱懊",
    "T53n2121_046:0244a03": "惱。何因受此。目連答言。汝前世時常以羅網",
    "T53n2121_046:0244a04": "掩捕魚鳥。",
    "T53n2121_046:0244a05": "復有一鬼言。我以物自蒙籠頭。亦常畏人來",
    "T53n2121_046:0244a06": "殺我。心常怖懼不可堪忍。何因故爾。答言。汝",
    "T53n2121_046:0244a07": "前世時婬犯外色常畏人見。或畏其夫捉縛",
    "T53n2121_046:0244a08": "打殺。或畏官法戮之都市。恐怖相續。",
    "T53n2121_046:0244a09": "復有一鬼問曰。我受此身。肩上常有銅瓶滿",
    "T53n2121_046:0244a10": "中洋銅。手捉一杓取自灌頭。舉體燋爛。如",
    "T53n2121_046:0244a11": "是受苦無數無量。有何罪咎。答言。汝前世",
    "T53n2121_046:0244a12": "時出家為道。僧典飲食。以一蘇瓶私著餘",
    "T53n2121_046:0244a13": "處。有客道人來者不與之。去已出蘇行與舊",
    "T53n2121_046:0244a14": "僧。此蘇是招提僧物一切有分。此人藏隱雖",
    "T53n2121_046:0244a15": "與不等。由是緣故受此罪也(出雜藏經)。",
    "T53n2121_046:0244a16": "惡鬼見帝釋形稍醜滅十四",
    "T53n2121_046:0244a17": "釋提桓因在普集講堂。與玉女共相娛樂。是",
    "T53n2121_046:0244a18": "時有天子白帝釋言。瞿翼當知。今有惡鬼在",
    "T53n2121_046:0244a19": "尊座上。今三十三天極懷恚怒鬼轉端正顏貌",
    "T53n2121_046:0244a20": "勝常。釋提桓因便作是念。此鬼必是神妙",
    "T53n2121_046:0244a21": "之鬼。往至鬼所相去不遠。自稱姓名。吾是釋",
    "T53n2121_046:0244a22": "提桓因諸天之主。惡鬼轉醜可惡。稍稍滅",
    "T53n2121_046:0244a23": "(出增一阿含經第二十七卷)。",
    "T53n2121_046:0244a24": "鬼還鞭其故屍十五",
    "T53n2121_046:0244a25": "昔外國有人死。魂還自鞭其屍。傍人問曰。是",
    "T53n2121_046:0244a26": "人已死何以復鞭。報曰。此是我故身。為我作",
    "T53n2121_046:0244a27": "惡。見經戒不讀。偷盜欺詐犯人婦女。不孝父",
    "T53n2121_046:0244a28": "母兄弟。惜財不肯布施。今死令我墮惡道中。",
    "T53n2121_046:0244a29": "勤苦毒痛不可復言。是故來鞭之耳(出譬喻經)。",
    "T53n2121_046:0244b01": "經律異相卷第四十六"
}