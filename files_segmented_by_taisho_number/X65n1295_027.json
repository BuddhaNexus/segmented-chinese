{
    "X65n1295_027:0640b03": "禪宗頌古聯珠通集卷第二十七",
    "X65n1295_027:0640b05": "宋池州報恩光孝禪寺沙門法應　集",
    "X65n1295_027:0640b06": "元紹興天衣萬壽禪寺沙門普會續集",
    "X65n1295_027:0640b07": "　　祖師機緣",
    "X65n1295_027:0640b08": "六祖下第六世之二(南嶽下第五世之餘)",
    "X65n1295_027:0640b09": "晉州霍山景通禪師(嗣仰山)初參仰山。山閉目",
    "X65n1295_027:0640b10": "坐。師翹起右足曰。如是如是。西天二十八祖亦",
    "X65n1295_027:0640b11": "如是。中華六祖亦如是。和尚亦如是。景通亦如",
    "X65n1295_027:0640b12": "是。山起來打四藤條。師因此自稱集雲峯下四",
    "X65n1295_027:0640b13": "藤條天下大禪佛　師曾到霍山和尚處。自稱",
    "X65n1295_027:0640b14": "集雲峯下四藤條天下大禪佛參。霍山喚維那",
    "X65n1295_027:0640b15": "打鐘著。師驟步而去(歸宗下亦有大禪佛名智通住五臺)。　頌曰。",
    "X65n1295_027:0640b16": "集雲峯下四藤條。幾險當時打折腰。堪笑後來稱猛",
    "X65n1295_027:0640b17": "將。只知空說霍嫖姚。(野軒遵)。",
    "X65n1295_027:0640b18": "竺國支那咸印定。更無毫髮可參差。眼橫鼻直喧天",
    "X65n1295_027:0640b19": "下。一頓殘羮永不飢。(保寧勇)。",
    "X65n1295_027:0640b20": "當場翹足有來由。四下藤條未足酬。又向霍山門下",
    "X65n1295_027:0640b21": "去。見機雖足未風流。(地藏恩)。",
    "X65n1295_027:0640b22": "集雲峯下四藤蒿。打破潼關路一條。似鶴似雲天地",
    "X65n1295_027:0640b23": "外。如龍如鳳在烟霄。(圓通僊　二)。",
    "X65n1295_027:0640b24": "藤條喫了任閒遊。未到牢關未肯休。打鼓打鐘俱是",
    "X65n1295_027:0640c01": "令。知機識變有誰儔。",
    "X65n1295_027:0640c02": "【續收】子陵灘水急如絃。摸得黃魚縮項鯿。提向市中頻",
    "X65n1295_027:0640c03": "索價。他家不直半文錢。(佛心才)。",
    "X65n1295_027:0640c04": "強盜遭逢惡抵家。賊贓纔敗別無他。山藤徹骨令甘",
    "X65n1295_027:0640c05": "伏。反與渠儂貼面花。(或菴體)。",
    "X65n1295_027:0640c06": "千年萬歲老枯樁。鐵杵銅槌任擊撞。且在爛泥堆裡",
    "X65n1295_027:0640c07": "立(咄)。(寶葉源)。",
    "X65n1295_027:0640c08": "【增收】霍山因行者問。如何是佛法大意。師乃禮拜。者",
    "X65n1295_027:0640c09": "曰。和尚為甚麼禮俗人。師曰。汝不見道。尊重弟",
    "X65n1295_027:0640c10": "子。　頌曰。",
    "X65n1295_027:0640c11": "黃金打作鍮石筯。白玉碾出象牙梳。黑漆崑崙多伎",
    "X65n1295_027:0640c12": "倆。海中拾得夜明珠。(慈受深)。",
    "X65n1295_027:0640c13": "【增收】袁州仰山南塔光湧禪師(嗣仰山)因僧問。曹溪",
    "X65n1295_027:0640c14": "意旨如何。師曰。一鏁入寒空。　頌曰。",
    "X65n1295_027:0640c15": "重峯層仞插寒空。塔鎻深雲勢莫窮。千古松聲來有",
    "X65n1295_027:0640c16": "韻。萬年溪水去無蹤。(投子青)。",
    "X65n1295_027:0640c17": "【增收】南塔湧向火次。有僧來參。師曰。一言說盡山河。",
    "X65n1295_027:0640c18": "僧便問。如何是一言。師以火筯插向爐邊。却收",
    "X65n1295_027:0640c19": "舊處。　頌曰。",
    "X65n1295_027:0640c20": "一句稱提萬象分。摩竭空自掩重門。當初衲子微開",
    "X65n1295_027:0640c21": "眼。插筯爐邊當火焚。(投子青)。",
    "X65n1295_027:0640c22": "杭州無著文喜禪師。(嗣仰山)往五臺華嚴寺。至",
    "X65n1295_027:0640c23": "金剛窟禮謁。遇老翁牽牛行。邀師入寺。翁曰。近",
    "X65n1295_027:0640c24": "自何來。師曰。南方。曰南方佛法如何住持。師曰。",
    "X65n1295_027:0641a01": "末法比丘少奉戒律。曰多少眾。師曰。或三百或",
    "X65n1295_027:0641a02": "五百。師却問。此間佛法如何住持。曰龍蛇混雜",
    "X65n1295_027:0641a03": "凡聖同居。師曰。多少眾。曰前三三後三三。日晚。",
    "X65n1295_027:0641a04": "遂問翁。擬投一宿得否。曰汝有執心在。不得宿。",
    "X65n1295_027:0641a05": "師曰。文喜無執心。曰汝曾受戒否。師曰。受戒久",
    "X65n1295_027:0641a06": "矣。曰汝若無執心。何用受戒。師辭退。翁令童子",
    "X65n1295_027:0641a07": "相送。師問童子。前三三後三三是多少。童召大",
    "X65n1295_027:0641a08": "德。師應諾。童曰。是多少。師復問。此為何處。曰此",
    "X65n1295_027:0641a09": "金剛窟般若寺也。師悽然悟彼翁者是文殊也",
    "X65n1295_027:0641a10": "不可再見。即稽首童子。願乞一言為別。童說偈",
    "X65n1295_027:0641a11": "曰。面上無瞋供養具。口裏無瞋吐妙香。心裏無",
    "X65n1295_027:0641a12": "瞋是珍寶。無垢無染是真常。言訖。均提童子與",
    "X65n1295_027:0641a13": "寺俱隱。　頌曰。",
    "X65n1295_027:0641a14": "廓周沙界聖伽藍。滿目文殊接話談。言下不知開佛",
    "X65n1295_027:0641a15": "眼。回頭只見翠山巖。(明招謙)。",
    "X65n1295_027:0641a16": "顧問南方住若何。對云三五眾非多。吉祥自述龍蛇",
    "X65n1295_027:0641a17": "混。三三之說告和和。無著未明重話會。均提為指不",
    "X65n1295_027:0641a18": "仙陀。金剛背後看名字。滿目荒山不奈何。(汾陽昭)。",
    "X65n1295_027:0641a19": "千峯盤屈色如藍。誰謂文殊是對談。堪咲清涼多少",
    "X65n1295_027:0641a20": "眾。前三三與後三三。(雪竇顯)。",
    "X65n1295_027:0641a21": "堪咲前三與後三。當初相對語喃喃。却因無著分明",
    "X65n1295_027:0641a22": "見。從此清涼沒可參。(佛印元　二)。",
    "X65n1295_027:0641a23": "樓臺雖有額全無。試問頑童起剏初。忽指金剛看背",
    "X65n1295_027:0641a24": "後。年衰多被鬼揶&#;。",
    "X65n1295_027:0641b01": "前後三三問若干。應機召發轉顢頇。如今大有如斯",
    "X65n1295_027:0641b02": "者。負鉢腰囊到處摶。(正覺逸　三)。",
    "X65n1295_027:0641b03": "積翠千峯倚半空。龍蛇凡聖混其中。其中凡聖知多",
    "X65n1295_027:0641b04": "少。前後三三數莫窮。",
    "X65n1295_027:0641b05": "寺額突然耀指端。大悲千眼莫能觀。自從一覰金剛",
    "X65n1295_027:0641b06": "背。直至如今作野盤。",
    "X65n1295_027:0641b07": "前後三三是多少。大事光輝明皎皎。回頭不見解空",
    "X65n1295_027:0641b08": "人。滿目白雲臥荒草。(道吾真)。",
    "X65n1295_027:0641b09": "聖者由來不可陪。相逢相問豈安排。三三前後輝今",
    "X65n1295_027:0641b10": "古。一句無私振九垓。(照覺總)。",
    "X65n1295_027:0641b11": "前三三與後三三。筭過籌量卒未諳。芳草萋萋烟景",
    "X65n1295_027:0641b12": "裏。鷓鴣啼處是江南。(地藏恩)。",
    "X65n1295_027:0641b13": "文殊前後答三三。獨泛輕舟過海南。洪浪波心看水",
    "X65n1295_027:0641b14": "勢。一輪明月印寒潭。(雲溪恭)。",
    "X65n1295_027:0641b15": "青山門外白雲飛。綠水溪邊引客歸。莫怪坐來頻勸",
    "X65n1295_027:0641b16": "酒。自從別後見君稀。(龍門遠)。",
    "X65n1295_027:0641b17": "【續收】三三之旨極幽深。老漢當牙下一針。為報禪徒應",
    "X65n1295_027:0641b18": "諦聽。船乃隨流石乃沉。(般若柔)。",
    "X65n1295_027:0641b19": "前後三三不失宗。逈超千聖數難窮。金剛腦後全軒",
    "X65n1295_027:0641b20": "露。疊疊青山鎻翠空。(丹霞淳)。",
    "X65n1295_027:0641b21": "無著文殊不易逢。相逢各自問家風。清涼海眾知多",
    "X65n1295_027:0641b22": "少。前後三三數莫窮。(本覺一)。",
    "X65n1295_027:0641b23": "腰金上太行。賊眼盡驚慞不因遭毒手。誰肎夜燒香。",
    "X65n1295_027:0641b24": "(月堂昌　二)。",
    "X65n1295_027:0641c01": "寬鞋著瘦脚。短袖入長臂。竿木既隨身。逢場還作戲。",
    "X65n1295_027:0641c02": "前三三後三三。一時堆在檐頭擔。到得家中重點檢。",
    "X65n1295_027:0641c03": "目前包裹露毿毿。",
    "X65n1295_027:0641c04": "前後三三。謝師指南。龍蛇躍躍。虎視躭躭。擬數看數。",
    "X65n1295_027:0641c05": "欲談何談。均提謾有垂鞭意。象王蹴踏亦奚堪。(投",
    "X65n1295_027:0641c06": "子舒)。",
    "X65n1295_027:0641c07": "陌路相逢眼裡塵。低頭禮拜昧天真。起來不見文殊",
    "X65n1295_027:0641c08": "現。打破大唐無一人。(秀巖瑞)。",
    "X65n1295_027:0641c09": "前三三與後三三。不可承當不可參。更問清涼多少",
    "X65n1295_027:0641c10": "眾。月移松影落寒潭。(月林觀)。",
    "X65n1295_027:0641c11": "佛法初無北與南。何須對面立玄談。文殊固是能機",
    "X65n1295_027:0641c12": "變。前後分踈落二三。(雲納慶)。",
    "X65n1295_027:0641c13": "無著因老翁邀師入寺。命坐對談。翁呼童子致",
    "X65n1295_027:0641c14": "茶。并進酥酪。師納其味。心意欲然。翁拈起玻璃",
    "X65n1295_027:0641c15": "盞問曰南方還有這箇否。師曰無。曰尋常將甚",
    "X65n1295_027:0641c16": "麼喫茶。師無對。　頌曰。",
    "X65n1295_027:0641c17": "文殊大士托玻瓈。遂問南方有箇奇。無著忽言無這",
    "X65n1295_027:0641c18": "箇。誤他多少老闍黎。至今猶未知端的。擡手拈茶不",
    "X65n1295_027:0641c19": "用疑。(汾陽昭)。",
    "X65n1295_027:0641c20": "自別南方涉路岐。喫茶處處用玻瓈。如何恰到清涼",
    "X65n1295_027:0641c21": "寺。問著元來總不知。(正覺逸)。",
    "X65n1295_027:0641c22": "南方不可離須臾。無著因何却道無。寄語後來禪子",
    "X65n1295_027:0641c23": "道。喫茶拈起莫生踈。(佛印元)。",
    "X65n1295_027:0641c24": "【續收】玻瓈寶盞對君擎。茶味雖濃夢不醒。更問三三多",
    "X65n1295_027:0642a01": "少眾。爭教人不辨輸嬴。(象田卿)。",
    "X65n1295_027:0642a02": "五臺凝坐思遲遲。白日青天被鬼迷。最苦一般難理",
    "X65n1295_027:0642a03": "會。玻瓈盞子喫茶時。(象潭泳)。",
    "X65n1295_027:0642a04": "【增收】無著因參仰山。頓了心契。令充典座。文殊甞現",
    "X65n1295_027:0642a05": "於粥鑊上。師以攪粥篦便打曰。文殊自文殊。文",
    "X65n1295_027:0642a06": "喜自文喜。文殊乃說偈曰。苦瓠連根苦。甜瓜徹",
    "X65n1295_027:0642a07": "蒂甜。修行三大劫却被老僧嫌。　頌曰。",
    "X65n1295_027:0642a08": "爍迦羅眼頂門開。悟了不須師更來。打落粥鍋休說",
    "X65n1295_027:0642a09": "偈。修行須信禍為胎。(象田卿)。",
    "X65n1295_027:0642a10": "六祖下第六世之三(清源下第五世之一)",
    "X65n1295_027:0642a11": "【增收】潭州大光山居誨禪師(嗣石霜)因僧問。祇如達",
    "X65n1295_027:0642a12": "磨是祖否。師曰。不是祖。曰既不是祖。又來作甚",
    "X65n1295_027:0642a13": "麼。師曰。祇為汝不薦。曰薦後如何。師曰。方知不",
    "X65n1295_027:0642a14": "是祖。　頌曰。",
    "X65n1295_027:0642a15": "少林續燄事堪奇。臘夜梅開雪後枝。黃蘗昔年曾有",
    "X65n1295_027:0642a16": "語。大唐國裏沒禪師。(丹霞淳)。",
    "X65n1295_027:0642a17": "覿面全提少室令。當機不薦過新羅。清風樓上逢知",
    "X65n1295_027:0642a18": "己。撥動烟塵不奈何。(足庵鑒)。",
    "X65n1295_027:0642a19": "【增收】瑞州九峯道虔禪師(嗣石霜)因僧問。祖祖相傳",
    "X65n1295_027:0642a20": "復傳何事。師曰。釋迦慳迦葉富。曰如何是釋迦",
    "X65n1295_027:0642a21": "慳。師曰。無物與人。曰如何是迦葉富。師曰。國內",
    "X65n1295_027:0642a22": "孟甞君。曰畢竟傳底事作麼生。師曰。百歲老人",
    "X65n1295_027:0642a23": "分夜燈。　頌曰。",
    "X65n1295_027:0642a24": "寂光影裏現全身。貴異天然逈出倫。家富兒奴偏得",
    "X65n1295_027:0642b01": "力。夜分燈火照西隣。(丹霞淳)。",
    "X65n1295_027:0642b02": "【增收】九峯因僧問。如何是學人自己。師曰。更問阿誰。",
    "X65n1295_027:0642b03": "曰便恁麼承當時如何。師曰。須彌還更戴須彌。",
    "X65n1295_027:0642b04": "　頌曰。",
    "X65n1295_027:0642b05": "自家冷暖自家知。祖意西來更問誰。全體承當全體",
    "X65n1295_027:0642b06": "是。須彌頂上戴須彌。(石溪月)。",
    "X65n1295_027:0642b07": "【增收】九峯因僧問。西天坐夏。以蠟人為驗。多有得道",
    "X65n1295_027:0642b08": "果者。未審此間如何。師曰。頭戴午夜月。脚踏黃",
    "X65n1295_027:0642b09": "金地。曰此人還轉也無。師曰。爭得不轉。曰如何",
    "X65n1295_027:0642b10": "轉。師曰。今世已聞龍退骨。　頌曰。",
    "X65n1295_027:0642b11": "午夜山房月色深。十分明白墮功勛。撥開向上通天",
    "X65n1295_027:0642b12": "竅。烟嶂重重不見人。(自得暉)。",
    "X65n1295_027:0642b13": "【增收】九峯因僧問。十二時中如何合道。師曰。無心合",
    "X65n1295_027:0642b14": "道。曰畢竟如何。師曰。土上覓泥猶自可。波中求",
    "X65n1295_027:0642b15": "水實堪悲。　頌曰。",
    "X65n1295_027:0642b16": "牽驢飲江水。鼻吹波浪起。岸下蹄踏蹄。水中觜連觜。",
    "X65n1295_027:0642b17": "(方庵顯)。",
    "X65n1295_027:0642b18": "【增收】九峰因僧問。如何是不壞身。師曰。正是。曰學人",
    "X65n1295_027:0642b19": "不會。請師直指。師曰。適來曲多少。　頌曰。",
    "X65n1295_027:0642b20": "不壞身正是。正是不壞身。適來曲多少。搊得鼻頭辛。",
    "X65n1295_027:0642b21": "(石溪月)。",
    "X65n1295_027:0642b22": "九峯因石霜遷化。眾請首座住持。師時為侍者。",
    "X65n1295_027:0642b23": "白眾問首座曰。先師道。休去。歇去。冷啾啾去。一",
    "X65n1295_027:0642b24": "條白練去。古廟香爐去。一念萬年去。明什麼邊",
    "X65n1295_027:0642c01": "事。會得即住持。會不得不可。首座對曰。明一色",
    "X65n1295_027:0642c02": "邊事。師曰。與麼則不會先師意在。座曰。但裝香",
    "X65n1295_027:0642c03": "來。香烟斷處若去得。即會先師意。若去不得即",
    "X65n1295_027:0642c04": "不會。師遂焚香。香炷未斷。座遂脫去。師拊首座",
    "X65n1295_027:0642c05": "背曰。坐脫立亡即不無。先師意未夢見在。　頌",
    "X65n1295_027:0642c06": "曰。",
    "X65n1295_027:0642c07": "張家養得數個兒。大者効爺治家業。中有一男藝最",
    "X65n1295_027:0642c08": "精。氣宇如王威德別。別別。踏翻滄海兮不顧驪龍。喝",
    "X65n1295_027:0642c09": "散白雲兮不羨明月。(海印信)。",
    "X65n1295_027:0642c10": "石霜繼嗣擇高才。上座貪程去不回。只愛寒天無燄",
    "X65n1295_027:0642c11": "起。豈知枯木放花開。虔侍者實堪哀。先師大意雖明",
    "X65n1295_027:0642c12": "得。未免長拖破草鞋。(佛慧泉)。",
    "X65n1295_027:0642c13": "世間何事最堪悲。無孔由來是鐵鎚。爐冶不能烹得",
    "X65n1295_027:0642c14": "破。任教千古與風吹。(保寧勇)。",
    "X65n1295_027:0642c15": "坐亡立脫數如麻。幾箇於茲路不差。翻憶石霜曾有",
    "X65n1295_027:0642c16": "語。不光華處盡光華。(智海清)。",
    "X65n1295_027:0642c17": "一片虗空亘古今。麟龍頭角競踈親。坐亡立脫知多",
    "X65n1295_027:0642c18": "少。鐵樹花開別是春。(開福寧)。",
    "X65n1295_027:0642c19": "帶角披毛異類身。寒灰枯木眼中塵。雖然未曾先師",
    "X65n1295_027:0642c20": "意。爭柰臨行一著親。(丹霞淳)。",
    "X65n1295_027:0642c21": "枯木堂中第一人。坐觀成敗枉精神。可憐明一色邊",
    "X65n1295_027:0642c22": "事。直至而今沒眼筋。(寶峯照)。",
    "X65n1295_027:0642c23": "雖然一箭定天山。百戰場中出手難。莫道古祠香火",
    "X65n1295_027:0642c24": "斷。神前自有酒臺盤。(上方益)。",
    "X65n1295_027:0643a01": "座元脫去有生機。侍者因何不肯伊。若謂石霜明一",
    "X65n1295_027:0643a02": "色。似將掃帚畫蛾眉。(地藏恩)。",
    "X65n1295_027:0643a03": "香烟淡淡風飄處。首座凝凝坐脫時。不是久參虔侍",
    "X65n1295_027:0643a04": "者。石霜巴鼻有誰知。(張無盡)。",
    "X65n1295_027:0643a05": "本分漁人一釣舟。千波萬浪裏遨遊。兒孫不慣風濤",
    "X65n1295_027:0643a06": "惡。走入蘆花不轉頭。(慈受深)。",
    "X65n1295_027:0643a07": "脫去還如臂屈伸。先師旨趣得來親。貪他一粒多年",
    "X65n1295_027:0643a08": "粟。失却家中萬斛珍。義重天倫虔侍者。平生肝膽若",
    "X65n1295_027:0643a09": "為論。芳草渡頭輕舉步。等閑身在杏花村。(佛燈珣)。",
    "X65n1295_027:0643a10": "石霜一宗。親傳九峯。香消脫去。正脉難通。月巢鶴作",
    "X65n1295_027:0643a11": "千年夢。雪屋人迷一色功。坐斷十方猶點額。密移一",
    "X65n1295_027:0643a12": "步看飛龍。(天童覺)。",
    "X65n1295_027:0643a13": "涅槃城裏未為親。帶角披毛始是真。相逢盡道休官",
    "X65n1295_027:0643a14": "去。林下何曾見一人。(大洪遂)。",
    "X65n1295_027:0643a15": "一片虗凝絕謂情。白雲消散彩霞橫。行人莫怪貪程",
    "X65n1295_027:0643a16": "速。坐守寒巖異草青。(雲巖因)。",
    "X65n1295_027:0643a17": "【續收】石人不怕師子吼。須彌頂上反筋斗。滄溟竭盡正",
    "X65n1295_027:0643a18": "三更。生鐵崑崙雲外走。(雪竇宗)。",
    "X65n1295_027:0643a19": "死中得活人無數。活中得死古來稀。只知枯木回春",
    "X65n1295_027:0643a20": "早。蹉過寒灰再燄時。虔侍者也是癡。雖然會得先師",
    "X65n1295_027:0643a21": "意。未免全身陷虎機。(圓悟勤)。",
    "X65n1295_027:0643a22": "萬丈寒潭徹底清。霜天午夜欲生氷。釣魚要擲金鱗",
    "X65n1295_027:0643a23": "餌。撥轉蘆蓬向月明。(正堂辯)。",
    "X65n1295_027:0643a24": "【增收】九峯因僧問。人人盡道請益。未審師還拯濟也",
    "X65n1295_027:0643b01": "無。師曰。汝道巨岳還曾乏寸土麼。曰四海參尋",
    "X65n1295_027:0643b02": "當為何事。師曰。演若迷頭心自狂。曰還有不狂",
    "X65n1295_027:0643b03": "者麼。師曰有。曰如何是不狂者。師曰。突曉途中",
    "X65n1295_027:0643b04": "眼不開。　頌曰。",
    "X65n1295_027:0643b05": "寒谷生洪律。全超拯濟功。園林變花柳。何必待春風。",
    "X65n1295_027:0643b06": "(方菴顯)。",
    "X65n1295_027:0643b07": "巨岳何曾乏寸土。演若迷頭狂未回。參尋喜有得力",
    "X65n1295_027:0643b08": "句。突曉途中眼未開。且居門外。(石溪月)。",
    "X65n1295_027:0643b09": "【增收】九峯因僧問。如何是把定乾坤眼。師曰。乾坤在",
    "X65n1295_027:0643b10": "裏許。曰乾坤眼何在。師曰。正是乾坤眼。曰適來",
    "X65n1295_027:0643b11": "為什麼道乾坤在裏許。師曰。若不恁麼。髑髏前",
    "X65n1295_027:0643b12": "見鬼無數。(五燈會元稍異)。　頌曰。",
    "X65n1295_027:0643b13": "識問不亂答。識答不亂問。問答有來由。直下明知見。",
    "X65n1295_027:0643b14": "果然明得破。不被髑髏換。奉勸參學人。子細參詳看。",
    "X65n1295_027:0643b15": "(大圓智)。",
    "X65n1295_027:0643b16": "一拳拳倒黃鶴樓。一趯趯反鸚鵡洲。有意氣時添意",
    "X65n1295_027:0643b17": "氣。不風流處也風流。(虗堂愚)。",
    "X65n1295_027:0643b18": "【增收】九峯因僧問。古人道。因真立妄。從妄顯真。是否。",
    "X65n1295_027:0643b19": "師曰是。曰如何是真心。師曰不雜食是。曰如何",
    "X65n1295_027:0643b20": "是妄心。師曰。攀緣起倒是。曰離此二途。如何是",
    "X65n1295_027:0643b21": "本體。師曰。本體不離。曰為甚麼不離。師曰。不敬",
    "X65n1295_027:0643b22": "功德天。誰嫌黑暗女。　頌曰。",
    "X65n1295_027:0643b23": "是真是妄。披金擇沙。同門出入。宿世冤家。(方菴顯)。",
    "X65n1295_027:0643b24": "【增收】九峯示眾曰。常住法身不生不滅。僧問既是不",
    "X65n1295_027:0643c01": "生不滅。為什麼六道輪迴。師曰。為有心故。曰以",
    "X65n1295_027:0643c02": "何方便當證法身。師曰。以虗空心合虗空理。曰",
    "X65n1295_027:0643c03": "證後如何。師曰。任從三界轉。徒聽四生奔。復曰。",
    "X65n1295_027:0643c04": "會麼。曰不會。師曰。禮拜著。　頌曰。",
    "X65n1295_027:0643c05": "精金須百鍊。百鍊色不回。轉道貴無心。無心道即恢。",
    "X65n1295_027:0643c06": "更深秋夜月。古廟香爐灰。法身無一物。山岳空崔嵬。",
    "X65n1295_027:0643c07": "(南堂興)。",
    "X65n1295_027:0643c08": "【增收】鳳翔府石柱禪師。(嗣石霜)師遊方時到洞山。時",
    "X65n1295_027:0643c09": "虔和尚埀語曰。有四種人。一人說過佛祖。一步",
    "X65n1295_027:0643c10": "行不得。一人行過佛祖。一句說不得。一人說得",
    "X65n1295_027:0643c11": "行得。一人說不得行不得。阿那個是其人。師出",
    "X65n1295_027:0643c12": "眾曰。一人說過佛祖行不得者。祇是無舌不許",
    "X65n1295_027:0643c13": "行。一人行過佛祖一句說不得者。祗是無足不",
    "X65n1295_027:0643c14": "許說。一人說得行得者。祇是函蓋相稱。一人說",
    "X65n1295_027:0643c15": "不得行不得者。如斷命求活。此是石女兒。擔枷",
    "X65n1295_027:0643c16": "帶鎻。山曰。闍黎分上作麼生。師曰。該通分上卓",
    "X65n1295_027:0643c17": "卓寧彰。山曰。祇如海上明公秀又作麼生。師曰",
    "X65n1295_027:0643c18": "幻人相逢拊掌呵呵。　頌曰。",
    "X65n1295_027:0643c19": "海底泥牛耕白月。雲中木馬驟清風。胡僧懶捧西乾",
    "X65n1295_027:0643c20": "鉢。半夜乘舟過海東。(丹霞淳)。",
    "X65n1295_027:0643c21": "【增收】台州湧泉景欣禪師(嗣石霜)因僧問。如何是相",
    "X65n1295_027:0643c22": "傳底事。師曰。龍吐長生水。魚吞無盡漚。曰請師",
    "X65n1295_027:0643c23": "挑硩。師曰。擂鼓轉船頭。棹穿波底月。　頌曰。",
    "X65n1295_027:0643c24": "依依半月沉寒水。耿耿三星落碧巑。昔日雲巖曾漏",
    "X65n1295_027:0644a01": "泄。金輪王子寶花冠。(丹霞淳)。",
    "X65n1295_027:0644a02": "【增收】湧泉欣。因唐武宗廢教。在院看牛。時有彊德二",
    "X65n1295_027:0644a03": "禪客到。於路次見師騎牛。不識乃云。蹄角甚分",
    "X65n1295_027:0644a04": "明。爭奈騎者不識。師驟牛而去。二禪客相次憩",
    "X65n1295_027:0644a05": "於樹下煎茶。師回下牛。近前問訊。與坐喫茶。師",
    "X65n1295_027:0644a06": "乃問。二禪客近離甚處。云那邊。師曰。那邊事作",
    "X65n1295_027:0644a07": "麼生。禪客提起茶盞。師曰。此猶是這邊。那邊事",
    "X65n1295_027:0644a08": "作麼生。二人無對。師曰。莫道騎牛者不識好。",
    "X65n1295_027:0644a09": "　頌曰。",
    "X65n1295_027:0644a10": "芳草漫漫豈變秋。牧童白牯恣優游。異中有路人難",
    "X65n1295_027:0644a11": "見。却謂騎牛不識牛。(丹霞淳)。",
    "X65n1295_027:0644a12": "【增收】潭州雲蓋山志元禪師。(嗣石霜)因僧問石霜。萬。",
    "X65n1295_027:0644a13": "戶俱閉即不問。萬戶俱開時如何。霜曰。堂中事",
    "X65n1295_027:0644a14": "作麼生。僧無對。經半年方始下一轉語曰。無人",
    "X65n1295_027:0644a15": "接得渠。霜曰。道即太殺道。祇道得八成。曰和尚",
    "X65n1295_027:0644a16": "又且如何。霜曰。無人識得渠。師聞知乃禮拜乞",
    "X65n1295_027:0644a17": "為舉。霜不肯。師乃抱霜上方丈曰。和尚若不道。",
    "X65n1295_027:0644a18": "打和尚去在。霜曰得在。師頻禮拜。霜曰。無人識",
    "X65n1295_027:0644a19": "得渠。師於言下頓省。　頌曰。",
    "X65n1295_027:0644a20": "古殿巖開月鎻松。霜凝雪露韻無窮。星前人臥千峯",
    "X65n1295_027:0644a21": "室。佛祖無因識得儂。(投子青)。",
    "X65n1295_027:0644a22": "無人接得渠。遺逼馬相如。果來橋上也。記得柱頭書。",
    "X65n1295_027:0644a23": "(天童覺　二)。",
    "X65n1295_027:0644a24": "無人識得渠。棋局醉樵夫。回頭斧柯爛。大海亦成枯。",
    "X65n1295_027:0644b01": "接得與識得。誰復較錙銖。若問堂中事。堂中事轉踈。",
    "X65n1295_027:0644b02": "只如雲蓋悟去又作麼。蘇嚕蘇嚕。(最菴印)。",
    "X65n1295_027:0644b03": "【增收】福州覆船山洪薦禪師(嗣石霜)因僧問。抱璞投",
    "X65n1295_027:0644b04": "師。師還接否。師以手拍香臺。僧禮拜。師曰。禮拜",
    "X65n1295_027:0644b05": "則不無。其中事作麼生。僧却拍香臺。師曰。舌頭",
    "X65n1295_027:0644b06": "不出口。　頌曰。",
    "X65n1295_027:0644b07": "舌頭不出口。三三成九九。筭到香臺還。彼此落人後。",
    "X65n1295_027:0644b08": "(月堂昌)。",
    "X65n1295_027:0644b09": "【增收】張拙秀才。(見石霜)因禪月大師指參石霜。霜問",
    "X65n1295_027:0644b10": "何姓。曰姓張名拙。霜曰。覓巧了不可得。拙自何",
    "X65n1295_027:0644b11": "來。公忽有省。呈偈曰。光明寂照徧河沙。凡聖含",
    "X65n1295_027:0644b12": "靈共我家。一念不生全體現。六根纔動被雲遮。",
    "X65n1295_027:0644b13": "斷除煩惱重增病。趣向真如亦是邪。隨順世緣",
    "X65n1295_027:0644b14": "無罣礙。涅槃生死等空華。　頌曰。",
    "X65n1295_027:0644b15": "老倒石霜無忌諱。當頭一句曾提起。只因當日老婆",
    "X65n1295_027:0644b16": "心。千古寥寥掛唇齒。(佛鑑懃)。",
    "X65n1295_027:0644b17": "臚傳不羨擅嘉聲。錯認山河作眼睛。巧拙一時俱裂",
    "X65n1295_027:0644b18": "破。斷除煩惱病重增。(笑翁堪)。",
    "X65n1295_027:0644b19": "進前峭壁三千丈。退後懸崖幾萬重。珍重大唐張拙",
    "X65n1295_027:0644b20": "老。鐵鎚無孔舞春風。(寶葉源)。",
    "X65n1295_027:0644b21": "澧州洛浦山元安禪師。(嗣夾山)久為臨濟侍者。",
    "X65n1295_027:0644b22": "一日辭去。濟陞堂曰。臨濟門下有箇赤梢鯉魚。",
    "X65n1295_027:0644b23": "搖頭擺尾向南方去。不知向誰家虀甕裏淹殺。",
    "X65n1295_027:0644b24": "師游歷罷。直往夾山卓菴。經年不訪夾山。山修",
    "X65n1295_027:0644c01": "書令僧馳往。師接得便坐却。再展手索。僧無對。",
    "X65n1295_027:0644c02": "師便打曰。歸去舉似和尚。僧回舉似。山曰。這僧",
    "X65n1295_027:0644c03": "若開書。三日內必來。若不開書。斯人救不得也。",
    "X65n1295_027:0644c04": "師果三日後至。見山不禮拜。乃當面叉手而立。",
    "X65n1295_027:0644c05": "山曰。雞棲鳳巢非其同類出去。師曰。自遠趨風。",
    "X65n1295_027:0644c06": "請師一接。山曰。目前無闍黎。此間無老僧。師便",
    "X65n1295_027:0644c07": "喝。山曰。住住。且莫草草怱怱。雲月是同溪山各",
    "X65n1295_027:0644c08": "異。截斷天下人舌頭即不無闍黎。爭教無舌人",
    "X65n1295_027:0644c09": "解語。師佇思。山便打。因茲服膺　興化代云。但",
    "X65n1295_027:0644c10": "知作佛。莫愁眾生。　頌曰。",
    "X65n1295_027:0644c11": "無伴石人夜入山。雪籠紅頂綠衣寒。喝開劫肇三峯",
    "X65n1295_027:0644c12": "頂。捧出金襴對日看。(投子青)。",
    "X65n1295_027:0644c13": "喝下承當草已深。却來蘭浦訪知音。溪山雲月何甞",
    "X65n1295_027:0644c14": "異。今古誰人鑑此心。(枯木成)。",
    "X65n1295_027:0644c15": "執侍巾瓶二十年。搖頭擺尾出林泉。悠悠直往南方",
    "X65n1295_027:0644c16": "去。虀甕淹來得穩眠。(雲居祐)。",
    "X65n1295_027:0644c17": "搖頭擺尾赤梢鱗。徹底無依解轉身。截斷舌頭饒有",
    "X65n1295_027:0644c18": "術。拽回鼻孔妙通神。夜明簾外兮風月如晝。枯木巖",
    "X65n1295_027:0644c19": "前兮花水長春。無舌人無舌人。正令全提一句新。獨",
    "X65n1295_027:0644c20": "步寰中明了了。任從天下樂欣欣。(天童覺)。",
    "X65n1295_027:0644c21": "洛浦因僧問。供養百千諸佛。不如供養一箇無",
    "X65n1295_027:0644c22": "心道人。未審百千諸佛有何過。無心道人有何",
    "X65n1295_027:0644c23": "德。師曰。一片白雲橫谷口。幾多歸鳥盡迷巢。",
    "X65n1295_027:0644c24": "　頌曰。",
    "X65n1295_027:0645a01": "拾得疎慵非覺曉。寒山懶墮不知歸。聲前一句圓音",
    "X65n1295_027:0645a02": "美。物外三山片月輝。(丹霞淳)。",
    "X65n1295_027:0645a03": "是佛由來尚涉功。明心方與道相同。花開花落緣何",
    "X65n1295_027:0645a04": "事。盡屬無私造化中。(枯木成)。",
    "X65n1295_027:0645a05": "百千諸佛眉彎曲。無證無修眼搭癡。踏著未消連底",
    "X65n1295_027:0645a06": "凍。一時認作碧琉璃。(佛智裕)。",
    "X65n1295_027:0645a07": "【續收】故山岌岌鎻寒烟。未肯將心輕授傳。玉女夜尋無",
    "X65n1295_027:0645a08": "字印。石人遙指月明前。(自得暉)。",
    "X65n1295_027:0645a09": "【增收】洛浦因僧問。學人擬歸鄉時如何。師曰。家破人",
    "X65n1295_027:0645a10": "亡。子歸何處。曰恁麼則不歸去也。師曰。庭前殘",
    "X65n1295_027:0645a11": "雪日輪消。室內游塵遣誰掃。乃有偈曰。決志歸",
    "X65n1295_027:0645a12": "鄉去。乘船渡五湖。舉篙星月隱。停棹日輪孤。解",
    "X65n1295_027:0645a13": "䌫離邪岸。張帆出正途。到來家蕩盡。免作屋中",
    "X65n1295_027:0645a14": "愚。　頌曰。",
    "X65n1295_027:0645a15": "太平鄉國路空賒。歸興悠悠思莫涯。撒手到家何所",
    "X65n1295_027:0645a16": "有。琉璃寶殿鎻空華。(丹霞淳)。",
    "X65n1295_027:0645a17": "【增收】洛浦因僧問。如何是一大藏教收不得者。師曰。",
    "X65n1295_027:0645a18": "雨滋三草秀。片玉本來輝。　頌曰。",
    "X65n1295_027:0645a19": "畢鉢巖前曉帶春。香風時結鷲峯層。須知玉像瓶中",
    "X65n1295_027:0645a20": "塔。別有輝天照地燈。(投子青)。",
    "X65n1295_027:0645a21": "【增收】洛浦因僧問。一毫吞盡巨海。於中更復何言。師",
    "X65n1295_027:0645a22": "曰。家有白澤之圖。亦無如是妖怪　保福別云。",
    "X65n1295_027:0645a23": "家無白澤之圖。必無如是妖怪。　頌曰。",
    "X65n1295_027:0645a24": "巖前雖有雲千頃。戶內殊無半夜燈。極目危巒今古",
    "X65n1295_027:0645b01": "宿。暮天斜照碧層層。(丹霞淳)。",
    "X65n1295_027:0645b02": "【增收】洛浦因僧問。如何是祖師西來意。師曰。青嵐覆",
    "X65n1295_027:0645b03": "處出就藏鋒。白月輝時碧潭無影。　頌曰。",
    "X65n1295_027:0645b04": "羣花未發梅先折。萬木彫零栢轉奇。雲淡不彰篩月",
    "X65n1295_027:0645b05": "影。烟輕那露引風枝。(丹霞淳)。",
    "X65n1295_027:0645b06": "【增收】洛浦因龐居士禮拜起曰。仲夏毒熱。孟冬薄寒。",
    "X65n1295_027:0645b07": "師曰。莫錯。曰龐公年老。師曰。何不寒時道寒。熱",
    "X65n1295_027:0645b08": "時道熱。曰患聾作麼。師曰。放你三十棒。曰啞却",
    "X65n1295_027:0645b09": "我口。塞却你眼。　頌曰。",
    "X65n1295_027:0645b10": "直下啞却我口。分明塞却你眼。由來洛浦龐公。未出",
    "X65n1295_027:0645b11": "睦州擔板。覿面全提照古今。冬寒夏熱憑誰揀。(靈",
    "X65n1295_027:0645b12": "源清)。",
    "X65n1295_027:0645b13": "【增收】洛浦因僧問。祖意教意是同是別。師曰。日月並",
    "X65n1295_027:0645b14": "輪輝。誰家別有路。曰恁麼則顯晦殊途。事非一",
    "X65n1295_027:0645b15": "槩。師曰。但自不亡羊。何須泣岐路。　頌曰。",
    "X65n1295_027:0645b16": "月篩松影高低樹。日照池心上下天。赫赫災空非卓",
    "X65n1295_027:0645b17": "午。團團秋夜不知圓。(丹霞淳)。",
    "X65n1295_027:0645b18": "【增收】洛浦因僧問。如何是佛法大意。師曰。雲覆孤峯",
    "X65n1295_027:0645b19": "峯不白。雨滋石筍筍初生。　頌曰。",
    "X65n1295_027:0645b20": "海底龍吟雲雨潤。林中虎嘯谷風清。莫言滿路生荊",
    "X65n1295_027:0645b21": "棘。況是貧家少送迎。(丹霞淳)。",
    "X65n1295_027:0645b22": "【增收】洛浦因蛤溪道者相訪。師問。自從犂溪相別。今",
    "X65n1295_027:0645b23": "得幾年。曰和尚猶記得昔時事。師曰。見說道者",
    "X65n1295_027:0645b24": "總忘却年月也。曰和尚住持事繁。且容子細看。",
    "X65n1295_027:0645c01": "師曰。打即打會禪漢。曰某甲消得。師曰。道者住",
    "X65n1295_027:0645c02": "山事繁。　頌曰。",
    "X65n1295_027:0645c03": "這般消息不尋常。蟾桂枝枝有遠香。昨夜姮娥呈巧",
    "X65n1295_027:0645c04": "妙。眼睛直上綉鴛鴦。(丹霞淳)。",
    "X65n1295_027:0645c05": "【增收】洛浦因僧問。眾手淘金。誰是得者。師曰。拳中舊",
    "X65n1295_027:0645c06": "寶不揀披沙。曰恁麼則展手不逢也。師曰。莫將",
    "X65n1295_027:0645c07": "鶴唳擬作鶯啼。　頌曰。",
    "X65n1295_027:0645c08": "淘金豈假披沙得。石觸波瀾猶費力。露柱三更忽放",
    "X65n1295_027:0645c09": "光。此時未審何人識。(丹霞淳)。",
    "X65n1295_027:0645c10": "【增收】洛浦示疾。十二月一日告眾曰。吾非明即後也。",
    "X65n1295_027:0645c11": "今有一事問汝等。若道這箇是。即頭上安頭。若",
    "X65n1295_027:0645c12": "道不是。即斬頭求活。第一座對曰。青山不舉足。",
    "X65n1295_027:0645c13": "日下不挑燈。師曰。是甚麼時節。作這箇語話。時",
    "X65n1295_027:0645c14": "有彥從上座對曰。離此二途。請和尚不問。師曰。",
    "X65n1295_027:0645c15": "未在更道。曰彥從道不盡。師曰。我不管汝盡不",
    "X65n1295_027:0645c16": "盡。曰彥從無侍者抵對和尚。師便休。至夜令侍",
    "X65n1295_027:0645c17": "者喚從。問曰。闍黎今日抵對甚有道理。汝合體",
    "X65n1295_027:0645c18": "得先師意。先師道。目前無法。意在目前。不是目",
    "X65n1295_027:0645c19": "前法。非耳目之所到。且道。那句是賓。那句是主。",
    "X65n1295_027:0645c20": "若擇得出。分付鉢袋子。曰彥從不會。師曰。汝合",
    "X65n1295_027:0645c21": "會。曰彥從實不會。師喝出。乃曰。苦苦　玄覺云。",
    "X65n1295_027:0645c22": "且道。從上座實不會。是怕見鉢袋子粘著伊。",
    "X65n1295_027:0645c23": "　頌曰。",
    "X65n1295_027:0645c24": "餌雲鈎月釣清津。年老心孤未得鱗。一曲離騷歸去",
    "X65n1295_027:0646a01": "後。汨羅江上獨醒人。(天童覺)。",
    "X65n1295_027:0646a02": "紙衣下事不假胞胎。懸崖撒手襁褓嬰孩。涅槃會上",
    "X65n1295_027:0646a03": "道場開。單傳直指狀元來。(南堂興)。",
    "X65n1295_027:0646a04": "【增收】洛京韶山寰普禪師(嗣夾山)因僧問。如何是韶",
    "X65n1295_027:0646a05": "山境。師曰。古今猿鳥呌。翠色薄烟籠。曰如何是",
    "X65n1295_027:0646a06": "境中人。師曰。退後看。　頌曰。",
    "X65n1295_027:0646a07": "最好韶山境。烟籠翠色輕。欲描描未就。猿鳥一聲聲。",
    "X65n1295_027:0646a08": "(石溪月)。",
    "X65n1295_027:0646a09": "【增收】韶山因遵布衲訪師。在山下相見。遵問。韶山路",
    "X65n1295_027:0646a10": "向甚麼處去。師以手指曰。嗚那青青黯黯處去。",
    "X65n1295_027:0646a11": "遵近前把住曰。久嚮韶山。莫便是否。師曰。是即",
    "X65n1295_027:0646a12": "是。闍黎有甚麼事。遵曰。擬伸一問。師還答否。師",
    "X65n1295_027:0646a13": "曰。看君不是金牙作。爭解彎弓射蔚遲。曰鳳凰",
    "X65n1295_027:0646a14": "直入烟霄去。誰怕林間野雀兒。師曰。當軒畫鼓",
    "X65n1295_027:0646a15": "從君擊。試展家風似老僧。曰一句逈超千聖外。",
    "X65n1295_027:0646a16": "松蘿不與月輪齊。師曰。饒君直出威音外。猶較",
    "X65n1295_027:0646a17": "韶山半月程。曰過在甚處。師曰。倜儻之辭時人",
    "X65n1295_027:0646a18": "知有。曰恁麼則真玉泥中異。不撥萬機塵。師曰。",
    "X65n1295_027:0646a19": "魯般門下徒施巧。曰學人則恁麼。未審師意如",
    "X65n1295_027:0646a20": "何。師曰。玉女夜拋梭。織錦於西舍。曰莫便是和",
    "X65n1295_027:0646a21": "尚家風也無。師曰。耕夫裂玉漏。不是行家作。曰",
    "X65n1295_027:0646a22": "此猶是文言。如何是和尚家風。師曰。橫身當宇",
    "X65n1295_027:0646a23": "宙。誰是出頭人。遵無語。師遂同歸山。纔人事了。",
    "X65n1295_027:0646a24": "師召近前曰。闍黎有衝天之氣。老僧有入地之",
    "X65n1295_027:0646b01": "謀。闍黎橫吞巨海。老僧背負須彌。闍黎按劒上",
    "X65n1295_027:0646b02": "來。老僧掗鎗相待。向上一路速道速道。曰明鏡",
    "X65n1295_027:0646b03": "當臺。請師一鑒。師曰。不鑒。曰為甚不鑒。師曰。水",
    "X65n1295_027:0646b04": "淺無魚徒勞下釣。遵無語。師便打。　頌曰。",
    "X65n1295_027:0646b05": "趨時適變。隨物窮通。鴻鵠之志。誰辨雌雄。韓侯未遇。",
    "X65n1295_027:0646b06": "布衲家風。三秦席卷非無計。忠義何勞憶蒯通。(方",
    "X65n1295_027:0646b07": "庵顯)。",
    "X65n1295_027:0646b08": "【增收】韶山因僧問。是非不到處。還有句也無。師曰有。",
    "X65n1295_027:0646b09": "曰是甚麼句。師曰。一片白雲不露醜。　頌曰。",
    "X65n1295_027:0646b10": "一片孤雲不露醜。白雲兒倚青山父。鶴巢靈滴夢初",
    "X65n1295_027:0646b11": "回。新月半鈎升萬戶。(自得暉)。",
    "X65n1295_027:0646b12": "獨向滄溟截眾流。等閒舞棹擲金鈎。白雲不露烟波",
    "X65n1295_027:0646b13": "闊。橫笛一聲天地秋。(木庵永)。",
    "X65n1295_027:0646b14": "【增收】韶山因僧問。如何是和尚家風。師曰。絕頂無根",
    "X65n1295_027:0646b15": "草。無風葉自搖。　頌曰。",
    "X65n1295_027:0646b16": "妙峯孤頂偏肥膩。天產靈苗不觸地。翠葉無風常自",
    "X65n1295_027:0646b17": "搖。清香那逐春光媚。(丹霞淳)。",
    "X65n1295_027:0646b18": "【增收】韶山因僧到參。禮拜起立。師曰。大才藏拙戶。僧",
    "X65n1295_027:0646b19": "過一邊立。師曰。喪却棟梁材。　頌曰。",
    "X65n1295_027:0646b20": "叉手須知已隔津。更重進步轉漂淪。頑銅若作黃金",
    "X65n1295_027:0646b21": "貨。祇可瞞他無眼人。(丹霞淳)卷第二十七"
}