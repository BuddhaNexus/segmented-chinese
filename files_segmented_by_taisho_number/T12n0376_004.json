{
    "T12n0376_004:0875c25": "大般泥洹經卷第四",
    "T12n0376_004:0875c27": "東晉平陽沙門法顯譯",
    "T12n0376_004:0875c28": "四依品第九",
    "T12n0376_004:0875c29": "佛復告迦葉：「有四種人，於此《大般泥洹經》，能",
    "T12n0376_004:0876a01": "趣正法護持正法能為四依，多所度脫多所",
    "T12n0376_004:0876a02": "饒益出於世間。何等為四？一者、凡夫，未離煩",
    "T12n0376_004:0876a03": "惱出於世間，多所度脫多所饒益。二者、得須",
    "T12n0376_004:0876a04": "陀洹、斯陀含果。三者、得阿那含。四者、得阿羅",
    "T12n0376_004:0876a05": "漢。是四種人為真實依，多所度脫多所饒",
    "T12n0376_004:0876a06": "益。彼凡夫人者，自持戒德威儀具足，為護法",
    "T12n0376_004:0876a07": "城於如來所聽受正法，誦持義味廣為人說",
    "T12n0376_004:0876a08": "能自少欲，復為人說大人八念，化諸犯戒悉",
    "T12n0376_004:0876a09": "令悔過，善知眾生種種語言，習行菩薩護法",
    "T12n0376_004:0876a10": "功德，是名第一凡夫菩薩；此諸凡夫未為如",
    "T12n0376_004:0876a11": "來之所記別為菩薩位。彼須陀洹、斯陀含者，",
    "T12n0376_004:0876a12": "已得正法離諸疑惑，不為人說非法經書、離",
    "T12n0376_004:0876a13": "佛契經世間歌頌文飾記論、畜養奴婢非法",
    "T12n0376_004:0876a14": "等物，是名須陀洹菩薩；雖未得第二第三菩",
    "T12n0376_004:0876a15": "薩住地，已為諸佛面前授記。阿那含者，已",
    "T12n0376_004:0876a16": "得正法離諸狐疑，不為人說非法典籍、離佛契",
    "T12n0376_004:0876a17": "經世間歌頌文飾記論、受畜奴婢非法等物，",
    "T12n0376_004:0876a18": "未起諸結能即覺知，過去諸結永不復縛，有",
    "T12n0376_004:0876a19": "所說法不斷佛性，德行清淨身無外病，四大",
    "T12n0376_004:0876a20": "毒蛇依起諸病所不能中；善說非我度我見",
    "T12n0376_004:0876a21": "者，離世間我而行方便隨順世間，常大乘化",
    "T12n0376_004:0876a22": "不說餘道，身中無有八萬戶虫無量災患，心",
    "T12n0376_004:0876a23": "離愛欲無惡夢想，離一切有生死恐怖，行如",
    "T12n0376_004:0876a24": "是者，是為第三阿那含人。不復還有名阿那",
    "T12n0376_004:0876a25": "含；習諸德本久遠過惡所不能染，名阿那含；",
    "T12n0376_004:0876a26": "是名阿那含菩薩發心受決；發心受決者，其",
    "T12n0376_004:0876a27": "人不久當成佛道。阿羅漢者，煩惱已盡離諸",
    "T12n0376_004:0876a28": "重擔，所作已作具足十地，已得記別甚深法",
    "T12n0376_004:0876a29": "忍，一切色像悉能化現，於諸方面隨意所欲，",
    "T12n0376_004:0876b01": "為如來應供等正覺，如是功德皆悉具足，名",
    "T12n0376_004:0876b02": "阿羅漢。是為四種人於此《大般泥洹經》多所",
    "T12n0376_004:0876b03": "度脫多所饒益出於世間，為天人師，如諸如",
    "T12n0376_004:0876b04": "來，是四種人為真實依。」迦葉菩薩白佛言：「世",
    "T12n0376_004:0876b05": "尊！是四種人為真實依，不可信也。所以者何？",
    "T12n0376_004:0876b06": "如世尊為長者瞿師羅說：『若天魔梵現身為",
    "T12n0376_004:0876b07": "佛，三十二相八十種好，圓光一尋現眉間相，",
    "T12n0376_004:0876b08": "來詣汝者，汝當覺知令彼降伏。我今聽汝伏",
    "T12n0376_004:0876b09": "彼弊魔。所以然者，非阿羅漢而自稱羅漢故。",
    "T12n0376_004:0876b10": "若使弊魔坐臥空中，左脇出火右脇出水，或",
    "T12n0376_004:0876b11": "舉身烔然而出煙雲種種變化，又復能說九",
    "T12n0376_004:0876b12": "部契經，猶不可信，是故汝當伏彼弊魔莫生疑",
    "T12n0376_004:0876b13": "惑。譬如有人於夜冥中賊狗入舍，其人覺知",
    "T12n0376_004:0876b14": "賊狗入舍，便即罵言：「賊狗出去，莫令我今須",
    "T12n0376_004:0876b15": "臾殺汝。」於是賊狗便疾走出不敢復還，弊魔",
    "T12n0376_004:0876b16": "波旬亦復如是。變化來者，汝當以我五繫之",
    "T12n0376_004:0876b17": "法而繫縛之，被五繫已弊魔波旬馳走恐怖，",
    "T12n0376_004:0876b18": "譬如賊狗。』如是佛為瞿師羅長者說：『汝今若",
    "T12n0376_004:0876b19": "能降弊魔者，漸近泥洹。』以何等故，世尊今日",
    "T12n0376_004:0876b20": "說四種人為真實依，是故我今不生信心。」佛",
    "T12n0376_004:0876b21": "告迦葉：「如是，善男子！我說是法皆因聲聞諸",
    "T12n0376_004:0876b22": "肉眼輩說應降伏，非為受行摩訶衍者。諸聲",
    "T12n0376_004:0876b23": "聞中雖有天眼，我說是等為肉眼數。正使肉",
    "T12n0376_004:0876b24": "眼信摩訶衍者，我說是等為佛眼數。所以者",
    "T12n0376_004:0876b25": "何？是人能持摩訶衍經為佛乘故。復次，善男",
    "T12n0376_004:0876b26": "子！猶如大將善知兵法，教怯劣者學其武術，",
    "T12n0376_004:0876b27": "語其人言：『汝應如是執持刀劍鬪戰之具，當",
    "T12n0376_004:0876b28": "正其心如火熾然慎莫反顧。及至臨陣，各執",
    "T12n0376_004:0876b29": "器仗攘臂大呼，猶如猛火賊兵必退。』世雄",
    "T12n0376_004:0876c01": "導師為三界將，教諸聲聞降伏眾魔亦復如",
    "T12n0376_004:0876c02": "是。復次，善男子！譬如有人種性勇猛，承習戰",
    "T12n0376_004:0876c03": "法無有怯劣，於諸戰士最為先首。如是，善男",
    "T12n0376_004:0876c04": "子習學大乘聞摩訶衍甚深契經微密之教",
    "T12n0376_004:0876c05": "不生恐怖，當知是人已曾供養無量諸佛，受",
    "T12n0376_004:0876c06": "學大乘信根堅固，億百千魔種種現化終無恐",
    "T12n0376_004:0876c07": "怖，亦不於彼起豪髮想；而彼魔眾見有",
    "T12n0376_004:0876c08": "人學摩訶衍者，則生恐怖如怯劣夫。譬如毒",
    "T12n0376_004:0876c09": "蛇見諸呪藥則生恐怖，天魔波旬亦復如是，",
    "T12n0376_004:0876c10": "億百千魔得聞如是摩訶衍經音聲香氣光明",
    "T12n0376_004:0876c11": "所照，離諸憍慢貢高自大。復次，善男子！猶",
    "T12n0376_004:0876c12": "如有人若見惡龍毒蛇師子虎豹豺狼皆悉恐",
    "T12n0376_004:0876c13": "怖，或聞其聲亦生恐怖，或復有人能伏惡獸；",
    "T12n0376_004:0876c14": "如彼丈夫見彼惡獸生恐怖者，當知一切聲",
    "T12n0376_004:0876c15": "聞緣覺亦復如是，若見諸魔便生恐畏，則為",
    "T12n0376_004:0876c16": "諸魔之所得便，如彼丈夫能伏惡獸，當知是",
    "T12n0376_004:0876c17": "學摩訶衍者亦復如是，能伏眾魔。既降伏已",
    "T12n0376_004:0876c18": "而為說法，如彼毒獸，魔波旬輩心已調伏便",
    "T12n0376_004:0876c19": "作是言：『我從今日於佛正法生信樂心，不復",
    "T12n0376_004:0876c20": "嬈亂。』當知聲聞故有煩惱習氣恐怖，摩訶衍",
    "T12n0376_004:0876c21": "者恐怖永斷；摩訶衍者大精進力，是故我說",
    "T12n0376_004:0876c22": "諸聲聞輩應當降伏莫生恐怖。如是，善男子！",
    "T12n0376_004:0876c23": "此摩訶衍《大般泥洹經》甚為希有，若聞是經",
    "T12n0376_004:0876c24": "如來長存，能信受者奇哉希有，如優曇鉢花",
    "T12n0376_004:0876c25": "難得值遇，此大乘經亦復如是，奇哉希有。我",
    "T12n0376_004:0876c26": "泥洹已遇此大乘經亦復如是，奇哉希有。我",
    "T12n0376_004:0876c27": "泥洹已，諸眾生等聞此經者，亦甚希有。何",
    "T12n0376_004:0876c28": "其怪哉，善男子！當來之世，當有眾生謗斯經",
    "T12n0376_004:0876c29": "者。」迦葉菩薩白佛言：「世尊！久如當有諸眾生",
    "T12n0376_004:0877a01": "等謗斯經者，為何等人於當來世護持此法？」",
    "T12n0376_004:0877a02": "佛告迦葉：「我滅度後四十年中此法流布，然",
    "T12n0376_004:0877a03": "後便沒。善男子！譬如世間甘蔗粳米酥油乳",
    "T12n0376_004:0877a04": "酪以為飲食，有諸眾生服食此食而更生病，",
    "T12n0376_004:0877a05": "反食麁澁草木果實，如彼粳糧酥油美食等。",
    "T12n0376_004:0877a06": "摩訶衍經不欲聽聞，反食麁澁草木果實，諸",
    "T12n0376_004:0877a07": "聲聞乘永捨如是《大般泥洹經》法美食不欲聽",
    "T12n0376_004:0877a08": "聞。",
    "T12n0376_004:0877a09": "「復次，善男子！譬如有王居深山中，無有粳糧",
    "T12n0376_004:0877a10": "酥油等食，其諸人民有諸美食皆送奉王，自",
    "T12n0376_004:0877a11": "食麁澁草木果實，其有諸人親近王者，承王",
    "T12n0376_004:0877a12": "力故，初未曾見斯等食比而得食之。如是，善",
    "T12n0376_004:0877a13": "男子！彼四種人於佛法中為勇猛將，彼諸",
    "T12n0376_004:0877a14": "菩薩摩訶薩中，若有一人出興于世在所至",
    "T12n0376_004:0877a15": "處，以《大般泥洹》摩訶衍經教化眾生，便自書",
    "T12n0376_004:0877a16": "持，若教人書，書其經卷施諸眾生；或有眾",
    "T12n0376_004:0877a17": "生於彼菩薩摩訶薩邊，聞般泥洹大乘法食，",
    "T12n0376_004:0877a18": "皆是菩薩光明神力故，使得聞此未曾有法",
    "T12n0376_004:0877a19": "文字句義乃至一字，如彼眾生蒙王力故得",
    "T12n0376_004:0877a20": "諸美食。是故，善男子！《大般泥洹》摩訶衍經在",
    "T12n0376_004:0877a21": "所至處，當知此地悉為金剛，其有眾生聞此",
    "T12n0376_004:0877a22": "法者，書持誦說乃至一字，當知舉身亦是金",
    "T12n0376_004:0877a23": "剛；其諸眾生薄德少福，而此大乘摩訶衍經，",
    "T12n0376_004:0877a24": "於自國土正法流布而不聽受，如彼眾生自",
    "T12n0376_004:0877a25": "國土出種種上味而不得食。哀哉眾生，聞真",
    "T12n0376_004:0877a26": "實義而不聽受。」迦葉菩薩復白佛言：「世尊！如",
    "T12n0376_004:0877a27": "來滅後四十年中此法興世，然後便沒，其後",
    "T12n0376_004:0877a28": "久如復當流布？」佛告迦葉：「善男子！我後正",
    "T12n0376_004:0877a29": "法欲沒之餘八十年在，此大乘經當復流布",
    "T12n0376_004:0877b01": "於閻浮提，經四十年此經復沒。」迦葉菩薩復",
    "T12n0376_004:0877b02": "白佛言：「如世尊說，此《大般泥洹經》法欲滅時",
    "T12n0376_004:0877b03": "當復興世，當爾之時持戒者少犯戒者多，正",
    "T12n0376_004:0877b04": "法欲滅正趣損減，何等人能聽受此法，能持",
    "T12n0376_004:0877b05": "能讀能誦能供養能解說能自書能教人書？",
    "T12n0376_004:0877b06": "唯願世尊分別解說，令一切眾生因此得度，",
    "T12n0376_004:0877b07": "有諸菩薩樂學深法，聞世尊說當隨其教。」佛",
    "T12n0376_004:0877b08": "告迦葉：「善哉！善哉！善男子！若有眾生於熙連",
    "T12n0376_004:0877b09": "河沙等數諸如來所發菩提心，是等眾生能",
    "T12n0376_004:0877b10": "於正法欲沒之時起菩薩心，雖未決定於無",
    "T12n0376_004:0877b11": "上道，能不誹謗此方等經。一恒河沙諸如來",
    "T12n0376_004:0877b12": "所發菩提心，能於正法欲滅之時，於此方等",
    "T12n0376_004:0877b13": "不起誹謗得信樂心，而未能為眾生廣說。",
    "T12n0376_004:0877b14": "二恒河沙諸如來所發菩提心，能於正法欲",
    "T12n0376_004:0877b15": "滅之時，於方等經不起誹謗身自受學，亦復",
    "T12n0376_004:0877b16": "未能為人廣說。三恒河沙諸如來所發菩提",
    "T12n0376_004:0877b17": "心，能於正法欲滅之時，於方等經不起誹謗，",
    "T12n0376_004:0877b18": "能受能說能書，而未能解義。四恒河沙",
    "T12n0376_004:0877b19": "諸如來所發菩提心，能於正法欲滅之時，於",
    "T12n0376_004:0877b20": "方等經不起誹謗，能受能說解深法義十",
    "T12n0376_004:0877b21": "六分之一。五恒河沙諸如來所發菩提心，",
    "T12n0376_004:0877b22": "能於正法欲滅之時，於方等經不起誹謗，能",
    "T12n0376_004:0877b23": "受能說能書能持，解深法義八分之一。六恒",
    "T12n0376_004:0877b24": "河沙諸如來所發菩提心，能於正法欲滅之",
    "T12n0376_004:0877b25": "時，於方等經不起誹謗，能受能說能書能",
    "T12n0376_004:0877b26": "持，解深法義四分之一。七恒河沙諸如來",
    "T12n0376_004:0877b27": "所發菩提心，能於正法欲滅之時，於方等經",
    "T12n0376_004:0877b28": "不起誹謗，能受能說能書教人書能持，解",
    "T12n0376_004:0877b29": "深法義二分之一。八恒河沙諸如來所發菩",
    "T12n0376_004:0877c01": "提心，能於正法欲滅之時，於方等經不起誹",
    "T12n0376_004:0877c02": "謗，能受能書教人書，能持能讀誦說能轉，",
    "T12n0376_004:0877c03": "能善隱密亦能守護亦能顯示，哀愍世間，",
    "T12n0376_004:0877c04": "普令恭敬供養經卷，轉教他人令其供養，智",
    "T12n0376_004:0877c05": "慧滿足解深要義，善知如來是常住法，非變",
    "T12n0376_004:0877c06": "易法非磨滅法，安隱快樂，善解眾生各各自",
    "T12n0376_004:0877c07": "分有如來性，普為開發，是諸菩薩歷事過去",
    "T12n0376_004:0877c08": "無量諸佛，故能護持如來正法。若復今日",
    "T12n0376_004:0877c09": "發菩提心者，彼於來世亦當堪能護持正法，",
    "T12n0376_004:0877c10": "此等及餘諸眾生輩，汝善男子！當作是觀，",
    "T12n0376_004:0877c11": "於今現在及未來世，其有樂法發菩提心，當",
    "T12n0376_004:0877c12": "知是人為護法者。「又善男子！有諸外道為利",
    "T12n0376_004:0877c13": "養故，聞佛泥洹呼謂長死，而不憂慼反更歡",
    "T12n0376_004:0877c14": "喜。有當來世假被袈裟，於我法中出家學道",
    "T12n0376_004:0877c15": "懶惰懈怠，誹謗斯等方等契經，當知此等皆",
    "T12n0376_004:0877c16": "是今日諸異道輩。如是無量功德成就，信此",
    "T12n0376_004:0877c17": "方等大般泥洹樂深法者，正使是善男子，過",
    "T12n0376_004:0877c18": "去曾作無量諸罪種種惡業，是諸罪報頭痛",
    "T12n0376_004:0877c19": "則除，或被輕易，或形狀醜陋，衣服不足飲食",
    "T12n0376_004:0877c20": "麁踈，求財不利，生貧賤家及邪見家，或遭王",
    "T12n0376_004:0877c21": "難及餘種種人間苦報，現世輕受，斯由護法",
    "T12n0376_004:0877c22": "功德力故。善男子！譬如霜雪，日未出時凝積",
    "T12n0376_004:0877c23": "不減，日光既出皆悉消盡；如是眾生造無量",
    "T12n0376_004:0877c24": "惡，此《大般泥洹經》日光未出，無量惡報凝積",
    "T12n0376_004:0877c25": "不減，此大般泥洹日光出已，無量惡報皆",
    "T12n0376_004:0877c26": "悉消滅。復次，善男子！譬如有人出家學道，",
    "T12n0376_004:0877c27": "雖不持戒得與如來大眾共俱，在在處處假",
    "T12n0376_004:0877c28": "被袈裟受人供養，名字得入如來僧數；如是",
    "T12n0376_004:0877c29": "善男子，若有菩薩摩訶薩十地成滿，及諸外",
    "T12n0376_004:0878a01": "道能信受此摩訶衍經一言歷耳，斯等皆入",
    "T12n0376_004:0878a02": "如來菩薩大眾之數。正使利養為名譽故，讀",
    "T12n0376_004:0878a03": "誦此經但不誹謗，如是等輩，皆悉當成如來、",
    "T12n0376_004:0878a04": "應供、等正覺道，是故我說彼四種人為真四",
    "T12n0376_004:0878a05": "依。彼四人中但使一人能自決定，不以世俗",
    "T12n0376_004:0878a06": "外道記論名如來說，是故名為真實四依，當",
    "T12n0376_004:0878a07": "加供養受學護法。云何供養？若有此人於摩",
    "T12n0376_004:0878a08": "訶衍經能受持者，應隨是人盡其形壽受學",
    "T12n0376_004:0878a09": "護法，從其學已增加供養。是故我說此偈：",
    "T12n0376_004:0878a10": "「若知正法者，　　不問其長幼，",
    "T12n0376_004:0878a11": "　盡心加供養，　　如人事火法。",
    "T12n0376_004:0878a12": "　若人知法者，　　不問其長幼，",
    "T12n0376_004:0878a13": "　盡心恭敬禮，　　如天奉帝釋。」",
    "T12n0376_004:0878a14": "迦葉菩薩白佛言：「世尊！如佛所說，於諸師長",
    "T12n0376_004:0878a15": "應加恭敬禮事供養，假使長老從少者學，亦",
    "T12n0376_004:0878a16": "應恭敬為作禮不？若復長老雖知經法不持",
    "T12n0376_004:0878a17": "禁戒，年少弟子能持戒行，當敬禮不？又復白",
    "T12n0376_004:0878a18": "衣善知經法，出家之人從其受學，恭敬承事",
    "T12n0376_004:0878a19": "法應云何？」佛告迦葉：「其出家人於白衣所不",
    "T12n0376_004:0878a20": "應禮拜，非福田故；其出家人凡是長老一切",
    "T12n0376_004:0878a21": "福田，應當敬禮；若犯戒者是所不應。所以者",
    "T12n0376_004:0878a22": "何？長養草穢害穀苗故。」迦葉菩薩復白佛言：",
    "T12n0376_004:0878a23": "「如世尊說，盡心恭敬禮，如天奉帝釋，如是二",
    "T12n0376_004:0878a24": "偈與義相違。若當一切禮敬長老者，諸持",
    "T12n0376_004:0878a25": "戒比丘多有犯罪，云何世尊，而說是偈？又復",
    "T12n0376_004:0878a26": "如來於此契經說犯戒者應當降伏。」佛告迦",
    "T12n0376_004:0878a27": "葉：「我為當來菩薩故說，至心恭敬禮，如天",
    "T12n0376_004:0878a28": "奉帝釋，此二偈說為菩薩故非為聲聞。善男",
    "T12n0376_004:0878a29": "子！我般泥洹後，如來正法欲滅之時，持戒",
    "T12n0376_004:0878b01": "眾減犯戒眾增，其諸清淨得解脫者皆悉潛",
    "T12n0376_004:0878b02": "隱，諸出家者受非法財畜養奴婢。當爾之時",
    "T12n0376_004:0878b03": "四種人中，若有一人出興於世，信家非家出",
    "T12n0376_004:0878b04": "家學道，亦現同彼受非法財畜養奴婢；然是",
    "T12n0376_004:0878b05": "人者自能分別是法非法是律非律，悉知他",
    "T12n0376_004:0878b06": "人不持戒行，亦知自己所犯輕重，能知如來",
    "T12n0376_004:0878b07": "所應行處，解知時節方土法用，誦讀如來九",
    "T12n0376_004:0878b08": "部經典。時有誦習九部經典犯戒違律，是",
    "T12n0376_004:0878b09": "人雖知彼犯重罪，為護法故方便默然不說",
    "T12n0376_004:0878b10": "其過，而自謙卑從彼受學，於護法心而無所",
    "T12n0376_004:0878b11": "壞，當知是人為護法故出現於世。善男子！",
    "T12n0376_004:0878b12": "譬如有國其王命終，王子幼弱未能治國，有",
    "T12n0376_004:0878b13": "一野人旃陀羅種，以強力故為彼國王。時諸",
    "T12n0376_004:0878b14": "長者婆羅門等而作是念：『今旃陀羅主領此",
    "T12n0376_004:0878b15": "國，我等何緣往返承順？』便捨逃走外奔他國。",
    "T12n0376_004:0878b16": "彼旃陀羅王遣人追逐斷其徑路，旃陀羅王",
    "T12n0376_004:0878b17": "擊鼓宣令，告諸長者婆羅門等：『汝等莫去，我",
    "T12n0376_004:0878b18": "當與汝分國半治。』國中人民有不走者，王",
    "T12n0376_004:0878b19": "復語言：『諸婆羅門！汝等各各轉相告語，言：「却",
    "T12n0376_004:0878b20": "後七日，婆羅門等及諸士人，為旃陀羅王施",
    "T12n0376_004:0878b21": "設大會，當共相與往詣王所，與彼國王及其",
    "T12n0376_004:0878b22": "親族旃陀羅輩飲食宿止。」若有一人不從教",
    "T12n0376_004:0878b23": "者，我當苦治。』又復語言：『我家中有三十三",
    "T12n0376_004:0878b24": "天甘露之藥，其服食者能令不死，并有方論",
    "T12n0376_004:0878b25": "當持相與。』爾時有一縈髮梵志，專修淨行，",
    "T12n0376_004:0878b26": "聞王教已來詣王所，頭面禮足而白王言：『大",
    "T12n0376_004:0878b27": "王！當知能行不忍天下大惡則我是也，王當",
    "T12n0376_004:0878b28": "與我官爵奉祿，我能唱令。』王即聽許。時彼",
    "T12n0376_004:0878b29": "梵志，即受王命唱令國內。是時國中諸婆羅",
    "T12n0376_004:0878c01": "門，皆悉瞋恚呵責罵之，然其梵志猶與彼王",
    "T12n0376_004:0878c02": "共知國事。至於後時，大臣梵志便白王言：『我",
    "T12n0376_004:0878c03": "與大王共同國事至於今日，猶未體信而不",
    "T12n0376_004:0878c04": "見教學一術法。』王告梵志：『我當徐徐教汝",
    "T12n0376_004:0878c05": "術法，今我家有先王之餘甘露味藥，當共汝",
    "T12n0376_004:0878c06": "食。』即便以此甘露味藥，并其方術與彼梵志。",
    "T12n0376_004:0878c07": "梵志大臣得此甘露及方術已，為彼王合隨食",
    "T12n0376_004:0878c08": "之藥，王服彼藥即便命終。時梵志大臣即立",
    "T12n0376_004:0878c09": "先王太子還紹王位，護持先王正法治化。如",
    "T12n0376_004:0878c10": "是梵志大臣，非捨婆羅門法習旃陀羅法，故",
    "T12n0376_004:0878c11": "是梵志修行菩薩拯濟之業。國土人民歎言：",
    "T12n0376_004:0878c12": "『善哉！此婆羅門護持王法。』是時菩薩持正",
    "T12n0376_004:0878c13": "法故，為婆羅門作諸方便，立彼王子以為國",
    "T12n0376_004:0878c14": "王，宮中內外及諸大臣皆受正法；旃陀羅王",
    "T12n0376_004:0878c15": "妻子眷屬，皆與毒藥令其迷悶，然後驅出。",
    "T12n0376_004:0878c16": "菩薩摩訶薩亦復如是，現犯戒相畜養奴婢",
    "T12n0376_004:0878c17": "受非法財，詣彼犯戒惡比丘所，承事受學書",
    "T12n0376_004:0878c18": "其經卷，書經卷已轉來教授持戒者故，與彼",
    "T12n0376_004:0878c19": "惡人同其止宿，周旋飲食自手作食人不授",
    "T12n0376_004:0878c20": "食，護正法故便作方便，以諸八種非法之事",
    "T12n0376_004:0878c21": "而降伏之令其迷悶，不復與彼同其自恣布",
    "T12n0376_004:0878c22": "薩和合。降伏一切諸犯戒者，與諸清淨和合",
    "T12n0376_004:0878c23": "之眾布薩自恣，以摩訶衍方等術法廣為人",
    "T12n0376_004:0878c24": "說，安隱濟度無量眾生，是為菩薩護持正法。",
    "T12n0376_004:0878c25": "我為是等而說斯偈。若有比丘聞我所說，無",
    "T12n0376_004:0878c26": "護法心而欲方便效彼菩薩起諸過者，佛所",
    "T12n0376_004:0878c27": "不聽。自言菩薩而實寬縱作過惡者，我說是",
    "T12n0376_004:0878c28": "等為懈怠輩，我此方便微密之教，為護法菩",
    "T12n0376_004:0878c29": "薩故說此偈：",
    "T12n0376_004:0879a01": "「若知正法者，　　不問其長幼，",
    "T12n0376_004:0879a02": "　盡心加供養，　　如人事火法。",
    "T12n0376_004:0879a03": "　若人知法者，　　不問其長幼，",
    "T12n0376_004:0879a04": "　盡心恭敬禮，　　如天奉帝釋。」",
    "T12n0376_004:0879a05": "迦葉菩薩白佛言：「世尊！如是菩薩慢縱懈怠，",
    "T12n0376_004:0879a06": "於具足戒得清淨不？」佛告迦葉：「善男子！彼具",
    "T12n0376_004:0879a07": "足戒若懺悔者當言清淨。善男子！譬如坡塘",
    "T12n0376_004:0879a08": "破壞其水流出。所以者何？不懃修故。然善",
    "T12n0376_004:0879a09": "男子！坡塘破壞更修治者，其水還復。彼懈",
    "T12n0376_004:0879a10": "怠者亦復如是，於具足戒布薩自恣所破壞",
    "T12n0376_004:0879a11": "處戒水流出。所以者何？精進損減懈怠增",
    "T12n0376_004:0879a12": "故。然是比丘戒行損減應更修治，從彼護法",
    "T12n0376_004:0879a13": "諸菩薩所，改勵懺悔令得清淨。」迦葉菩薩白",
    "T12n0376_004:0879a14": "佛言：「猶如世尊《阿摩勒果喻經》所說：『持戒犯",
    "T12n0376_004:0879a15": "戒其相難知。』云何分別？」佛告迦葉：「善男子！",
    "T12n0376_004:0879a16": "持戒犯戒欲知其相，依《大般泥洹經》能善分",
    "T12n0376_004:0879a17": "別。善男子！譬如田夫種植五穀，除麁草穢",
    "T12n0376_004:0879a18": "名為淨田，故有[禾*秀]稗似善穀苗，至其成實草",
    "T12n0376_004:0879a19": "穀各異，後後方知真偽有別。護法菩薩亦復",
    "T12n0376_004:0879a20": "如是修田之法，先除八種麁惡罪行，除麁過",
    "T12n0376_004:0879a21": "已名為肉眼清淨眾僧，良福田數乃至聖果，",
    "T12n0376_004:0879a22": "肉眼之外名清淨僧，但除八種毒蛇大過，名",
    "T12n0376_004:0879a23": "為眾僧良福田數，雖未都淨已為天人之所",
    "T12n0376_004:0879a24": "供養為良福田，況復終成賢聖妙果清淨福",
    "T12n0376_004:0879a25": "田，出彼肉眼所見之表。復次，善男子！譬如國",
    "T12n0376_004:0879a26": "中有二果樹，一名迦留，二名沾牟。迦留樹",
    "T12n0376_004:0879a27": "者是苦果樹，沾牟樹者是甜果樹，華葉果實",
    "T12n0376_004:0879a28": "狀類相似。有人不識雜取其果，詣市賣之食",
    "T12n0376_004:0879a29": "者多死。時有智人疑是毒果，便往問之：『汝",
    "T12n0376_004:0879b01": "等何處取是果來。』答言：『某方。』便語彼人：『此必",
    "T12n0376_004:0879b02": "雜毒故多殺人，宜速棄之。』如是，善男子！懈",
    "T12n0376_004:0879b03": "怠之僧成就八惡。時有持戒在其中者，如彼",
    "T12n0376_004:0879b04": "甜果在毒樹林，護法菩薩教令棄捨，不令信",
    "T12n0376_004:0879b05": "心諸弟子等，禮拜供養恭敬親近，斷慧命根",
    "T12n0376_004:0879b06": "墮地獄中。是故信心優婆塞等當善分別，莫",
    "T12n0376_004:0879b07": "見形服便相習近，當悉問之，彼為成就八種",
    "T12n0376_004:0879b08": "法不？自恣布薩為和合不？若彼已離八種惡",
    "T12n0376_004:0879b09": "法，如是等僧世尊亦受哀眾生故，於祇桓",
    "T12n0376_004:0879b10": "林與共和合如真金聚，當知是等所應供養。",
    "T12n0376_004:0879b11": "若言不受不共和合布薩自恣，當知是等非",
    "T12n0376_004:0879b12": "是天人所應供養，是諸比丘不應與共布薩",
    "T12n0376_004:0879b13": "自恣；若其問訊猶不能知，當依如來真實契",
    "T12n0376_004:0879b14": "經而分別之。若使愚夫不善分別而便恭敬，",
    "T12n0376_004:0879b15": "供施所須與相習近，我說是等當墮惡道。復",
    "T12n0376_004:0879b16": "次，善男子！譬如雪山有好甜藥，時諸商人合",
    "T12n0376_004:0879b17": "持諸藥遊行而賣。時有一人不識諸藥，問彼",
    "T12n0376_004:0879b18": "商人：『汝有雪山甜藥草不？』答言：『我有。』便從其",
    "T12n0376_004:0879b19": "買，而彼商人輒與苦藥，其買藥者求甜藥故",
    "T12n0376_004:0879b20": "反得苦藥。清淨眾者如雪山藥，與彼懈怠犯",
    "T12n0376_004:0879b21": "戒比丘而共和合，其信心者供養禮事；當知",
    "T12n0376_004:0879b22": "是等肉眼凡夫，猶如彼人不識甜藥，清淨犯",
    "T12n0376_004:0879b23": "戒其相難知，凡夫肉眼不能分別，唯天眼者",
    "T12n0376_004:0879b24": "乃能別知。是故成就八種惡法，雖著法服，不",
    "T12n0376_004:0879b25": "應受人禮拜供養，若能改悔除八種過，名清",
    "T12n0376_004:0879b26": "淨僧。」迦葉菩薩白佛言：「善哉！善哉！世尊！快說",
    "T12n0376_004:0879b27": "斯法，我當頂受是金剛寶。」爾時迦葉菩薩復",
    "T12n0376_004:0879b28": "白佛言：「如世尊說，告諸比丘有四依法。何",
    "T12n0376_004:0879b29": "等為四依？於法不依人，依決定說不依未",
    "T12n0376_004:0879c01": "定，依於智慧不依於識，依於義不依文字；",
    "T12n0376_004:0879c02": "我等信此為四種依，不信四人為真實依。」佛",
    "T12n0376_004:0879c03": "告迦葉：「其名法者，即是如來大般泥洹，一切",
    "T12n0376_004:0879c04": "諸佛皆同此法；諸佛如來得此法已，常住不",
    "T12n0376_004:0879c05": "變非磨滅法。若於如來作無常想者，我說斯",
    "T12n0376_004:0879c06": "等非知法人為不可信。如我所說四種人者，",
    "T12n0376_004:0879c07": "善解如來方便密教，知諸如來是常住法，非",
    "T12n0376_004:0879c08": "變易法非磨滅法，諸佛如來亦復在彼。四種",
    "T12n0376_004:0879c09": "人數及餘眾生，於如來常住方便密教善解",
    "T12n0376_004:0879c10": "其義，我說斯等為根本依，當知可信。以是義",
    "T12n0376_004:0879c11": "故，說四種人為真實依。依於法者，是諸聲",
    "T12n0376_004:0879c12": "聞大德智慧，於正法中心不失念。其正法者",
    "T12n0376_004:0879c13": "如來常住，於此正法精勤方便，名為依法。不",
    "T12n0376_004:0879c14": "依人者，若當此人犯戒貪濁，復說如來是無",
    "T12n0376_004:0879c15": "常法，彼非可信，是故我說不依於人。「依決定",
    "T12n0376_004:0879c16": "義，決定義者是菩薩也，諸聲聞等於此如",
    "T12n0376_004:0879c17": "來方便密教疑惑不信，大乘智海令其決定",
    "T12n0376_004:0879c18": "離諸疑惑。又決定者，是大乘智永離諸礙，",
    "T12n0376_004:0879c19": "礙者是聲聞智，其諸菩薩能以決定大乘智",
    "T12n0376_004:0879c20": "慧，解諸如來是常住法，是故菩薩所言可信。",
    "T12n0376_004:0879c21": "未決定者，是聲聞智，言諸如來穢食之身",
    "T12n0376_004:0879c22": "泥洹滅盡，譬如火滅則不可信，所以如來說",
    "T12n0376_004:0879c23": "斯等經，方便教化如或二道諸眾生輩。聲聞",
    "T12n0376_004:0879c24": "智者，是則有餘為非決定，是故諸聲聞名",
    "T12n0376_004:0879c25": "不決定數，以彼智慧不了如來大聖尊說，是",
    "T12n0376_004:0879c26": "故說彼為不可信，是故佛說決定義者是真",
    "T12n0376_004:0879c27": "四依。「依於智慧。其智慧者，即是如來法身可",
    "T12n0376_004:0879c28": "信，方便身者則不可信。云何但見如來方便",
    "T12n0376_004:0879c29": "身已，而謂實有陰界諸入；若其無者，為何處",
    "T12n0376_004:0880a01": "來而今現有舍利積聚？以有舍利現於世故，",
    "T12n0376_004:0880a02": "謂其法身是穢食身，妄作是想，以是之故識",
    "T12n0376_004:0880a03": "不可信。識不可信故作識想者，當知其人亦",
    "T12n0376_004:0880a04": "不可信。「依於義者，義者正義；正者滿義；滿",
    "T12n0376_004:0880a05": "者不消減義；不消減者如來常義；如來常者",
    "T12n0376_004:0880a06": "是法常義；其法常者眾僧常義；是則佛說",
    "T12n0376_004:0880a07": "名為依義。若有諂曲凡夫，得蒙如來慈心蔭",
    "T12n0376_004:0880a08": "覆出家學道，而便懈怠放捨禁戒，言佛聽我",
    "T12n0376_004:0880a09": "受畜奴婢諸非法財，若飢儉時言我諸弟子",
    "T12n0376_004:0880a10": "莫自苦困，我聽受畜奴婢錢財金銀寶物牛",
    "T12n0376_004:0880a11": "馬穀米買賣生利。彼作如是種種文辭，說經",
    "T12n0376_004:0880a12": "律者皆不可信，信是說者當知其人亦不可",
    "T12n0376_004:0880a13": "信，以是義故說名依義。其非義者，言此三法",
    "T12n0376_004:0880a14": "是皆無常變易磨滅，是名非義，是名文字，是",
    "T12n0376_004:0880a15": "故說言依義不依文字。正使外道所說經義",
    "T12n0376_004:0880a16": "合摩訶衍者，是皆可信非為文字，是故四依",
    "T12n0376_004:0880a17": "乃至肉眼，四種人數為真實依。善男子！是為",
    "T12n0376_004:0880a18": "四依，當作是學。」",
    "T12n0376_004:0880a19": "大般泥洹經分別邪正品第十",
    "T12n0376_004:0880a20": "佛告迦葉：「有四種法，有魔說經，有佛說經，有",
    "T12n0376_004:0880a21": "諸眾生隨魔教者，隨佛教者。」迦葉菩薩白佛",
    "T12n0376_004:0880a22": "言：「世尊！我當云何而分別知？願欲聞之。」佛告",
    "T12n0376_004:0880a23": "迦葉：「善男子！我般泥洹七百歲後，如來教法",
    "T12n0376_004:0880a24": "從此漸滅，魔作比丘壞亂正法，為獵師相而",
    "T12n0376_004:0880a25": "自覆藏，作比丘像、比丘尼像、優婆塞像、優婆",
    "T12n0376_004:0880a26": "夷像、須陀洹像、斯陀含像、阿那含像、阿羅漢",
    "T12n0376_004:0880a27": "像，及作佛像；是魔波旬，作離俗相而行俗",
    "T12n0376_004:0880a28": "法壞亂我教。波旬說言：『如來從兜率天沒，降",
    "T12n0376_004:0880a29": "神來下淨飯王家，摩耶夫人愛欲和合而從",
    "T12n0376_004:0880b01": "彼生，若言不從愛欲生者，無有是處。同人",
    "T12n0376_004:0880b02": "間法，而為諸天世人阿修羅等恭敬供養。所",
    "T12n0376_004:0880b03": "以者何？以其宿世殖眾德本，自身妻子種種",
    "T12n0376_004:0880b04": "施與，故得為佛。』如是相貌，當知是為魔說",
    "T12n0376_004:0880b05": "經律。所以者何？如來、應供、等正覺化眾生故",
    "T12n0376_004:0880b06": "出現於世，非為如來從其父母習愛欲生，現",
    "T12n0376_004:0880b07": "斯相行隨順世間；如是相貌，當知是為佛說",
    "T12n0376_004:0880b08": "經律。若有眾生於魔經律從而信者，當知是",
    "T12n0376_004:0880b09": "輩為隨魔教；若於如來所說經律從而信者，",
    "T12n0376_004:0880b10": "當知菩薩。又說如來出生於世，周向十方各",
    "T12n0376_004:0880b11": "行七步，非為示現言示現者是不可信，是等",
    "T12n0376_004:0880b12": "經律當知魔說；若言如來初生於世周向十",
    "T12n0376_004:0880b13": "方各行七步，是則如來方便示現，是等經律",
    "T12n0376_004:0880b14": "當知佛說。魔說經律從而信者，當知是輩為",
    "T12n0376_004:0880b15": "隨魔教；佛說經律從而信者，當知菩薩。又說",
    "T12n0376_004:0880b16": "如來往詣天廟恭敬禮拜，非是天神禮拜菩",
    "T12n0376_004:0880b17": "薩。所以者何？天神在前如來在後故，如是當",
    "T12n0376_004:0880b18": "知魔說經律；如來方便現入天廟，諸天釋梵",
    "T12n0376_004:0880b19": "皆悉恭敬禮侍菩薩，如是相貌為如來說。魔",
    "T12n0376_004:0880b20": "說經律從而信者，當知是輩為隨魔教；佛說",
    "T12n0376_004:0880b21": "經，律從而信者，當知菩薩。又說如來為王太",
    "T12n0376_004:0880b22": "子，宮人婇女五欲自娛，當知是為魔說經律；",
    "T12n0376_004:0880b23": "言彼如來現處深宮婇女娛樂，如棄涕唾捨",
    "T12n0376_004:0880b24": "家學道，如是說者當知是為如來經律。魔說",
    "T12n0376_004:0880b25": "經律從而信者，當知是輩為隨魔教；佛說經",
    "T12n0376_004:0880b26": "律從而信者，當知菩薩。「又說如來、應供、等正",
    "T12n0376_004:0880b27": "覺，在於祇樹給孤獨園，受畜錢財金銀寶物",
    "T12n0376_004:0880b28": "奴婢，象馬牛羊鷄狗猫狸狖鼠，銅鐵琉璃",
    "T12n0376_004:0880b29": "真珠珂貝，金銀寶玉珊瑚虎珀，種種雜物",
    "T12n0376_004:0880c01": "種種田宅，種種販賣，畜養男女積聚穀米，如",
    "T12n0376_004:0880c02": "此諸物哀愍世間故皆悉受之，如是像類當",
    "T12n0376_004:0880c03": "知魔說。如來、應供、等正覺，哀愍一切諸眾生",
    "T12n0376_004:0880c04": "類，住那羅林，為彌羅耆羅婆羅門及波斯匿",
    "T12n0376_004:0880c05": "王說言：『大王！我諸弟子受非法物，無有是",
    "T12n0376_004:0880c06": "處。若畜金銀奴婢象馬牛羊鷄狗猫狸狖鼠，",
    "T12n0376_004:0880c07": "銅鐵琉璃金銀真珠珂貝玉石珊瑚虎珀，種",
    "T12n0376_004:0880c08": "種雜物種種田宅種種販賣，畜養男女積聚",
    "T12n0376_004:0880c09": "穀米，自熟教熟學相學呪學眾鳥語，推步盈",
    "T12n0376_004:0880c10": "虛日月博蝕，仰觀歷數，學結華鬘工巧木",
    "T12n0376_004:0880c11": "作，學書占夢六十四術，服諸消食治脣齒藥，",
    "T12n0376_004:0880c12": "花鬘塗身諂曲徐步，現知足相而實無厭，戲",
    "T12n0376_004:0880c13": "笑談話，貪味飲食魚肉餚饍，合諸毒藥合諸",
    "T12n0376_004:0880c14": "香油，作諸樂器革屣繖蓋，竹作織作刻畫",
    "T12n0376_004:0880c15": "文繡，服種種藥合和諸香，學造王家談語",
    "T12n0376_004:0880c16": "坐起言笑宴默，學作女人華嚴飾具調戲語",
    "T12n0376_004:0880c17": "言，雜色衣服造金樓閣，入酒會處及婬女家，",
    "T12n0376_004:0880c18": "如是種種非法之物，或作或受或持施人；如",
    "T12n0376_004:0880c19": "是，大王！是諸像類我所不聽。所以者何？此等",
    "T12n0376_004:0880c20": "非法，猶如草穢害善穀苗，我聽苦治驅擯令",
    "T12n0376_004:0880c21": "出。』如是說者，當知是為如來經律。魔說經律",
    "T12n0376_004:0880c22": "從而信者，當知是輩為隨魔教；佛說經律從",
    "T12n0376_004:0880c23": "而信者，當知菩薩。「又言如來不能示現入於",
    "T12n0376_004:0880c24": "天廟，亦復不能降伏於彼諸天人輩，亦復不",
    "T12n0376_004:0880c25": "能於九十六種道中出家，不能現劫成敗，",
    "T12n0376_004:0880c26": "不學一切諸醫方術，亦不能現為人僕使男女",
    "T12n0376_004:0880c27": "藥樹若王大臣，若使如來為是事者，非為如",
    "T12n0376_004:0880c28": "來是邪見輩；如來平等塗割處中，無怨無愛",
    "T12n0376_004:0880c29": "亦非有此。如是相貌，當知是為魔說經律。現",
    "T12n0376_004:0881a01": "入一切諸天神廟，於九十六種而現出家，現",
    "T12n0376_004:0881a02": "劫成敗，入諸呪術學書之堂，現為僕使為男",
    "T12n0376_004:0881a03": "為女，或為藥草國王大臣，現入婬舍，或為長",
    "T12n0376_004:0881a04": "者居士梵志貧窮男女及諸不男，周遍一切",
    "T12n0376_004:0881a05": "二十五有種種現化，不為彼彼之所惑亂，猶",
    "T12n0376_004:0881a06": "如蓮華不著塵水，當知化度諸眾生故，隨順",
    "T12n0376_004:0881a07": "世間，如是相貌，當知如來所說經律。魔說經",
    "T12n0376_004:0881a08": "律從而信者，當知是輩為隨魔教；佛說經律",
    "T12n0376_004:0881a09": "從而信者，當知菩薩。「言我經律世尊所說，是",
    "T12n0376_004:0881a10": "罪是惡是輕是重，是名麁罪，是為性罪，是為",
    "T12n0376_004:0881a11": "制罪，我說戒律為是真實，汝說為實，寧捨",
    "T12n0376_004:0881a12": "我說取汝說乎？汝謂此律世俗論耶？我此經",
    "T12n0376_004:0881a13": "律如來所說，九部契經已印封竟。九部印中",
    "T12n0376_004:0881a14": "我未曾聞有方等經一句一字片言之音，如",
    "T12n0376_004:0881a15": "來說經有十部耶？方等經者其部無量，當知",
    "T12n0376_004:0881a16": "皆是調達所作，壞一切義而作虛說。言方等",
    "T12n0376_004:0881a17": "經出意妄造，我所不信。」佛告迦葉：「如是說者",
    "T12n0376_004:0881a18": "亂我法教，誹謗如來方等契經，如是說者，當",
    "T12n0376_004:0881a19": "知是為魔說經律。當來之世有如是輩，各各",
    "T12n0376_004:0881a20": "自言我有經律，邪說經律而共諍論。有諸比",
    "T12n0376_004:0881a21": "丘於九部經，表知我別說此摩訶衍方等大",
    "T12n0376_004:0881a22": "經，有信向心，不於戒律執著邪見，不淨威儀",
    "T12n0376_004:0881a23": "悉能捨離，於我法律清淨具足，猶如滿月。知",
    "T12n0376_004:0881a24": "一一經一一法律一一戒行，其數恒沙不可",
    "T12n0376_004:0881a25": "稱計，真實之義種種之義皆是佛說。若言我",
    "T12n0376_004:0881a26": "經律無有是戒，當知是戒非佛所說，言我限",
    "T12n0376_004:0881a27": "數持是戒者，當知是等為犯戒人。其有經",
    "T12n0376_004:0881a28": "說少欲清素合於佛語，當知此義皆是摩訶",
    "T12n0376_004:0881a29": "衍經之所宣說。若言如來安隱濟度一切眾",
    "T12n0376_004:0881b01": "生，故說如此大乘泥洹方等經者，當知此等",
    "T12n0376_004:0881b02": "是我弟子。其有異者，我非彼師，不於我所出",
    "T12n0376_004:0881b03": "家學道，皆是邪見外道弟子。如是相貌當知",
    "T12n0376_004:0881b04": "是為佛說經律。魔說經律從而信者，當知是",
    "T12n0376_004:0881b05": "輩為隨魔教；若於如來所說經律從而信者，",
    "T12n0376_004:0881b06": "當知菩薩。如來成就無量功德得空無慧，為",
    "T12n0376_004:0881b07": "眾生說苦空非我，今已無常入於泥洹，亦不",
    "T12n0376_004:0881b08": "示現隨順世間；如是說者當知魔教。當知如",
    "T12n0376_004:0881b09": "來不可思議，無量無數功德成就為佛世尊，",
    "T12n0376_004:0881b10": "是常住法非變易法，非是一切如截多羅樹，",
    "T12n0376_004:0881b11": "而世尊說四不度法如截多羅樹，復說一一",
    "T12n0376_004:0881b12": "不度猶如析石，說過人法者無間等上，是過",
    "T12n0376_004:0881b13": "人法未得言得故，有一比丘少欲知足又多",
    "T12n0376_004:0881b14": "知識，若王大臣及餘世人見皆恭敬，而說偈",
    "T12n0376_004:0881b15": "頌讚彼比丘種種功德，言是尊者，捨此身已",
    "T12n0376_004:0881b16": "當成佛道。比丘聞已便作是言：『汝等莫於未",
    "T12n0376_004:0881b17": "得果人以道果讚歎，是多欲名字佛所不許。",
    "T12n0376_004:0881b18": "汝等默然，莫盡形壽為我樂法之人作多欲",
    "T12n0376_004:0881b19": "名字，未得道果我自知之。』而彼國王及諸大",
    "T12n0376_004:0881b20": "臣語比丘言：『今汝尊者便為是佛舉世悉聞，",
    "T12n0376_004:0881b21": "皆從汝學律經記論。』當知彼王及諸大臣，偈",
    "T12n0376_004:0881b22": "頌讚歎功德無量。然彼比丘修持梵行無所",
    "T12n0376_004:0881b23": "違犯，非為不度，不犯自稱得過人法。復有比",
    "T12n0376_004:0881b24": "丘廣說如來藏經，言一切眾生皆有佛性，在",
    "T12n0376_004:0881b25": "於身中無量煩惱悉除滅已，佛便明顯，除一",
    "T12n0376_004:0881b26": "闡提。時有國王及諸大臣問比丘言：『汝當作",
    "T12n0376_004:0881b27": "佛不作佛耶？汝等身中皆有佛性。』彼比丘言：",
    "T12n0376_004:0881b28": "『不知我當得作佛不？然我身中實有佛性。』",
    "T12n0376_004:0881b29": "復語比丘：『汝今莫作一闡提輩，而自計數我",
    "T12n0376_004:0881c01": "當作佛。』比丘言：『爾！但我身中實有佛性。』然彼",
    "T12n0376_004:0881c02": "比丘雖作是說，非為自稱得過人法，實有佛",
    "T12n0376_004:0881c03": "性施戒生故。復有比丘作是思惟：『我當成佛",
    "T12n0376_004:0881c04": "決定無疑。』作是思惟，雖未得道果其福無量，",
    "T12n0376_004:0881c05": "以是義故，一切比丘皆應修行是思惟法。所",
    "T12n0376_004:0881c06": "以者何？八十億種不清淨法從是得離，清淨",
    "T12n0376_004:0881c07": "少欲悉得成就，如來真性由斯顯現，逮得百",
    "T12n0376_004:0881c08": "千諸法寶藏。大悲世尊而作是說。如是相貌",
    "T12n0376_004:0881c09": "當知如來所說經律。魔說經律從而信者，當",
    "T12n0376_004:0881c10": "知是輩為隨魔教；佛說經律從而信者，當",
    "T12n0376_004:0881c11": "知菩薩。「又復說言，亦無四墮、十三僧殘、三十",
    "T12n0376_004:0881c12": "捨法、九十一墮法、眾多學法、四悔過法、二",
    "T12n0376_004:0881c13": "不定法、七滅諍法，無越比尼亦無麁罪，亦無",
    "T12n0376_004:0881c14": "五逆無謗經法，無一闡提，亦無犯此諸戒果",
    "T12n0376_004:0881c15": "報墮泥犁中，其諸比丘及與外道皆當生天。",
    "T12n0376_004:0881c16": "然佛世尊恐怖人故說斯戒律，若欲恣心極",
    "T12n0376_004:0881c17": "世樂者，當捨法服還受五欲，厭五欲已悔過",
    "T12n0376_004:0881c18": "修善。如來在世亦有比丘，受習五欲得生天",
    "T12n0376_004:0881c19": "上亦得解脫。古今有是，非我獨造，犯四墮法",
    "T12n0376_004:0881c20": "乃至五戒，及諸一切不淨律儀，受非法物皆",
    "T12n0376_004:0881c21": "得解脫。若作是說越比尼罪，如忉利天日月",
    "T12n0376_004:0881c22": "歲數，八萬四千歲墮泥犁中，諸餘篇罪差降",
    "T12n0376_004:0881c23": "轉重，是諸律師虛誑妄說假稱佛教是不可",
    "T12n0376_004:0881c24": "信。如是相貌，當知是為魔說經律。越比尼",
    "T12n0376_004:0881c25": "罪最為微細，若有比丘犯此一一微細律儀，",
    "T12n0376_004:0881c26": "知而藏覆如龜藏六，當知是輩不可習近。如",
    "T12n0376_004:0881c27": "我說偈：",
    "T12n0376_004:0881c28": "「若犯微細罪，　　默然妄語者；",
    "T12n0376_004:0881c29": "　不計於後世，　　無惡而不為。",
    "T12n0376_004:0882a01": "「斯等皆是如來教誡決定之說，況犯麁罪，戒",
    "T12n0376_004:0882a02": "無麁細當堅固持，為佛性故。若言九部不說",
    "T12n0376_004:0882a03": "眾生皆有佛性，又方等經亦說非我，是為誹",
    "T12n0376_004:0882a04": "謗九部契經。云何不起眾生見耶？九部經中",
    "T12n0376_004:0882a05": "一切眾生皆有佛性，未所曾聞我當何取？或",
    "T12n0376_004:0882a06": "能自稱說過人法，當知是等如言大海無種",
    "T12n0376_004:0882a07": "種寶，彼雖受學九部契經，方等要藏摩訶衍",
    "T12n0376_004:0882a08": "海種種法寶非彼境界。然佛所說法非為一",
    "T12n0376_004:0882a09": "切聲聞緣覺，悉非其境界。見佛所說因緣",
    "T12n0376_004:0882a10": "相貌，亦復能知一切眾生有如來性，不壞吾",
    "T12n0376_004:0882a11": "我壽命之相，心存中道言我身中皆有佛性",
    "T12n0376_004:0882a12": "我當得佛。我今但當盡諸煩惱。如是說者是",
    "T12n0376_004:0882a13": "我聲聞，若異此者名為自稱有過人法。又復",
    "T12n0376_004:0882a14": "說言，我已作佛我已見法住於佛地，是為自",
    "T12n0376_004:0882a15": "說得過人法。其不爾者，是等不久當成佛道。",
    "T12n0376_004:0882a16": "如是決定甚深佛教，而諸比丘於中自說得",
    "T12n0376_004:0882a17": "過人法，為利養故諂曲徐步現行乞食。愚癡",
    "T12n0376_004:0882a18": "犯戒未得道果，而言得果向人稱說，普共聞",
    "T12n0376_004:0882a19": "知恭敬承事，轉增貪著伺望供養，不修法念",
    "T12n0376_004:0882a20": "示現威儀取悅人意，我說是輩為自稱說得",
    "T12n0376_004:0882a21": "過人法。復有比丘，護持正法故現求利養貪",
    "T12n0376_004:0882a22": "著名聲，作是思惟：『當令一切人所知識，稱歎善",
    "T12n0376_004:0882a23": "哉恭敬承事，我當因是降伏外道諸犯戒者，",
    "T12n0376_004:0882a24": "光揚如來天尊之德，廣宣《方等般泥洹經》開",
    "T12n0376_004:0882a25": "導眾生，善解如來所說經律及律眷屬，長養",
    "T12n0376_004:0882a26": "自身如來種子，速令佛性開發顯現，無量結",
    "T12n0376_004:0882a27": "患一時除滅。』告諸眾生汝等皆成如來之性。",
    "T12n0376_004:0882a28": "滅諸煩惱，心在護法而作是說。我說斯等為",
    "T12n0376_004:0882a29": "菩薩也，以護法故無有自稱得過人法。越比",
    "T12n0376_004:0882b01": "尼罪，如忉利天數八萬四千歲在泥犁中，何",
    "T12n0376_004:0882b02": "況麁罪。其摩訶衍有麁罪者皆當驅出，有所",
    "T12n0376_004:0882b03": "取者便是麁罪；人所受護塔物取如芥子，及",
    "T12n0376_004:0882b04": "不問主而取經卷者皆是麁罪；賊心壞塔，亦",
    "T12n0376_004:0882b05": "犯麁罪，悉應驅出。若王大臣有故塔寺，欲作",
    "T12n0376_004:0882b06": "供養為舍利故，或恭敬故立一比丘為經營主",
    "T12n0376_004:0882b07": "付其錢物，而彼比丘輒取自用令主呵責，是",
    "T12n0376_004:0882b08": "等比丘亦應驅出；正使不男及二根者皆應驅",
    "T12n0376_004:0882b09": "出。所以者何？越五戒故。乃至蟻子皆當慈心",
    "T12n0376_004:0882b10": "施以無畏，是沙門法。設有酒香亦隨遠離，",
    "T12n0376_004:0882b11": "是沙門法。正使夢中猶不妄語，是沙門法。夢",
    "T12n0376_004:0882b12": "中不與女人同處，是沙門法。若於夢中與共",
    "T12n0376_004:0882b13": "同處，雖不犯戒，如香華等令人寬縱，心起放",
    "T12n0376_004:0882b14": "逸，皆由晝見心隨生故則有夢想，彼夢覺已",
    "T12n0376_004:0882b15": "亦增亂念，以食子想而行乞食。云何而令恣",
    "T12n0376_004:0882b16": "心得生？夢中生心應速除滅。如是相貌當知",
    "T12n0376_004:0882b17": "是為如來經律。魔說經律從而信者，當知是",
    "T12n0376_004:0882b18": "輩為隨魔教；佛說經律從而信者，當知菩薩。",
    "T12n0376_004:0882b19": "「言如來聽受大人坐法，行止威儀受不言法，",
    "T12n0376_004:0882b20": "投巖飲毒斷食殺生，繫縛眾生自治身體，作",
    "T12n0376_004:0882b21": "茂羅業呪術蠱道，旃陀羅等不男二根支節",
    "T12n0376_004:0882b22": "不具皆聽出家；愍眾生故，乳蜜綿繒珂貝",
    "T12n0376_004:0882b23": "皮革諸穀米等悉不服食；於諸草木作壽命",
    "T12n0376_004:0882b24": "想，慈悲心故；泥洹長滅；如是相貌，當知是為",
    "T12n0376_004:0882b25": "魔說經律。除大人坐四種威儀，若言我聽飲",
    "T12n0376_004:0882b26": "毒入火斷食投巖殘殺眾生，作茂羅業呪術",
    "T12n0376_004:0882b27": "蠱道，乳蜜綿繒珂貝穀米作熟肉想，一切草",
    "T12n0376_004:0882b28": "木作壽命想，如是說者我所不聽。作是說者，",
    "T12n0376_004:0882b29": "當知是輩外道弟子；隨我所聽而能行者，是",
    "T12n0376_004:0882c01": "我弟子。不說四大有壽命想，如是說者，當知",
    "T12n0376_004:0882c02": "是為佛說經律。如是比說眾多無量。魔說經",
    "T12n0376_004:0882c03": "律從而信者，當知是輩為隨魔教；佛說經律",
    "T12n0376_004:0882c04": "從而信者，當知菩薩。善男子！如是所說是為",
    "T12n0376_004:0882c05": "魔所說經、佛所說經差別之相，當分別知。」迦",
    "T12n0376_004:0882c06": "葉菩薩白佛言：「善哉！世尊！我等今日始解如",
    "T12n0376_004:0882c07": "來甚深之說。」佛告迦葉：「善哉！善哉！善男子！當",
    "T12n0376_004:0882c08": "作是學，是為黠慧。」",
    "T12n0376_004:0882c09": "大般泥洹經卷第四"
}