{
    "X67n1307_001:0461a05": "萬松老人評唱天童覺和尚拈古請",
    "X67n1307_001:0461a06": "益錄序",
    "X67n1307_001:0461a08": "最初。威音王以前。早有箇無孔鐵鎚。大悲通身八萬",
    "X67n1307_001:0461a09": "四千姥陀羅臂。摸索不著。洞山之後。有無手人。上天",
    "X67n1307_001:0461a10": "童山頂。拋向九霄雲外。下長蘆岸邊。沈在千尋海底。",
    "X67n1307_001:0461a11": "是可忍也。於是百般拈弄。遂成百則。百年之後。湛然",
    "X67n1307_001:0461a12": "居士。斷送萬松。再呈醜拙。萬松曰。雪巖先師。亦曾於",
    "X67n1307_001:0461a13": "王山頂上。滏水岸邊。舉洞山示眾云。初秋夏末。兄弟",
    "X67n1307_001:0461a14": "或東或西。直須向萬里無寸草處去。良久云。祇如萬",
    "X67n1307_001:0461a15": "里無寸草處。又作麼生去。石霜云。出門便是草。大陽",
    "X67n1307_001:0461a16": "云。直饒不出門。亦是草漫漫地。師拈云。三箇老漢。雖",
    "X67n1307_001:0461a17": "然異口同音。未免撞頭磕額。何也。一人大開口了合",
    "X67n1307_001:0461a18": "不得。一人高擡脚了放不下。一人緊閉門了出不去。",
    "X67n1307_001:0461a19": "王山即不然。遍十方界非外。全在一微塵。在一微塵",
    "X67n1307_001:0461a20": "非內。遍十方界。祇這一微塵許。也須及盡不可得。向",
    "X67n1307_001:0461a21": "那裏安門。甚麼入草。還會麼。休侵洞嶺初秋草。請看",
    "X67n1307_001:0461a22": "疎山臘月蓮。萬松忝授緒餘。義無牢讓。自庚寅九月",
    "X67n1307_001:0461a23": "旦請益。纔廿七日。不覺伎倆已盡。撩人笑話。老不歇",
    "X67n1307_001:0461a24": "心。激我雲仍。少當努力。他後失笑。無孔竅生鐵團。幾",
    "X67n1307_001:0461b01": "曾動著絲毫。方知萬松野老。從來不犯手勢。二十八",
    "X67n1307_001:0461b02": "日序。",
    "X67n1307_001:0461b03": "萬松請益百則。老骨董。其詞源滾滾。放肆汪洋。開",
    "X67n1307_001:0461b04": "合卷舒。具大自在。然雖如是。不無他指鹿為馬。證",
    "X67n1307_001:0461b05": "龜成鱉。奈有傍不肯的在。爭似山野。無禪可參。無",
    "X67n1307_001:0461b06": "說可說。免使諸人。生愛憎取捨也。",
    "X67n1307_001:0461b07": "萬歷丁未仲冬　　少室後參　覺虗一　識",
    "X67n1307_001:0461b10": "請益錄目錄",
    "X67n1307_001:0461b12": "卷上",
    "X67n1307_001:0461b13": "(一)文殊過夏(二)臥輪伎倆(三)百丈上堂",
    "X67n1307_001:0461b14": "(四)南泉圓相(五)洞山尊貴(六)法燈開堂",
    "X67n1307_001:0461b15": "(七)香嚴上樹(八)風穴離微(九)玄沙過患",
    "X67n1307_001:0461b16": "(十)蓮華不住(十一)雪峰飯羅(十二)智門蓮華",
    "X67n1307_001:0461b17": "(十三)雲盖萬戶(十四)睦州在我(十五)法眼如來",
    "X67n1307_001:0461b18": "(十六)馬祖圓相(十七)廣德靈利(十八)雪峯普請",
    "X67n1307_001:0461b19": "(十九)漸源捲簾(二十)保福光境(二一)乾峯三病",
    "X67n1307_001:0461b20": "(二二)溈山問仰(二三)趙州有無(二四)臨濟賓主",
    "X67n1307_001:0461b21": "(二五)洞山賓主(二六)雲門佛法(二七)溈仰摘茶",
    "X67n1307_001:0461b22": "(二八)楞嚴推心(二九)長慶有望(三十)石霜出世",
    "X67n1307_001:0461b23": "(三一)雪峯古澗(三二)國師侍者(三三)韶山是非",
    "X67n1307_001:0461b24": "(三四)臨濟禍事(三五)洞山體佛(三六)脩山凡夫",
    "X67n1307_001:0461c01": "(三七)石梯問去(三八)法眼聲色(三九)夾山目前",
    "X67n1307_001:0461c02": "(四十)趙州把定(四一)靈雲露柱(四二)石鞏弓箭",
    "X67n1307_001:0461c03": "(四三)雲門法身(四四)曹山父子(四五)白水沙水",
    "X67n1307_001:0461c04": "(四六)參同回互(四七)芭蕉拄杖(四八)香嚴枯木",
    "X67n1307_001:0461c05": "(四九)三藏他心(五十)陸亘坐臥",
    "X67n1307_001:0461c06": "卷下",
    "X67n1307_001:0461c07": "(五一)文殊出定(五二)雪峯古鏡(五三)長慶示眾",
    "X67n1307_001:0461c08": "(五四)盤山心佛(五五)金峯分院(五六)曹山出世",
    "X67n1307_001:0461c09": "(五七)雲門無滯(五八)乾峯一二(五九)巖頭辭山",
    "X67n1307_001:0461c10": "(六十)南泉水牯(六一)黃蘗問事(六二)仰山問僧",
    "X67n1307_001:0461c11": "(六三)三聖逢人(六四)聲明玄沙(六五)長沙轉物",
    "X67n1307_001:0461c12": "(六六)灌溪二杓(六七)僧問睦州(六八)南園撫掌",
    "X67n1307_001:0461c13": "(六九)雲門前後(七十)壽聖釣錐(七一)曹山死貓",
    "X67n1307_001:0461c14": "(七二)大慈識病(七三)雪峯三下(七四)雲巖石室",
    "X67n1307_001:0461c15": "(七五)南泉翫月(七六)玄沙無縫塔(七七)古德道場",
    "X67n1307_001:0461c16": "(七八)龍牙烏龜(七九)欽山三關(八十)趙州闘劣",
    "X67n1307_001:0461c17": "(八一)玄沙三病(八二)大慈合伴(八三)僧問石霜",
    "X67n1307_001:0461c18": "(八四)三平見聞(八五)大隨普賢(八六)玄沙圓相",
    "X67n1307_001:0461c19": "(八七)雪竇砂水(八八)密師把針(八九)陳操勘僧",
    "X67n1307_001:0461c20": "(九十)雪峰淘米(九一)芭蕉好惡(九二)大慈行說",
    "X67n1307_001:0461c21": "(九三)水潦大悟(九四)古德法身(九五)布袋彌勒",
    "X67n1307_001:0461c22": "(九六)趙州揀擇(九七)睦州毛端(九八)南泉至莊",
    "X67n1307_001:0461c23": "(九九)洞山鉢袋",
    "X67n1307_001:0461c24": "請益錄目錄(終)",
    "X67n1307_001:0462a05": "萬松老人評唱天童覺和尚拈古請",
    "X67n1307_001:0462a06": "益錄卷第一",
    "X67n1307_001:0462a08": "後學性一閱生生道人梓",
    "X67n1307_001:0462a09": "第一則文殊過夏",
    "X67n1307_001:0462a10": "舉世尊因自恣日。文殊三處過夏。(大人得自在)迦葉欲",
    "X67n1307_001:0462a11": "擯出文殊(小縣多官防)纔近椎。乃見百千萬億文殊。(更有",
    "X67n1307_001:0462a12": "文殊。是文殊者)迦葉盡其神力。椎不能舉。(大庾嶺頭。不似今日)世尊",
    "X67n1307_001:0462a13": "遂問。汝擯那箇文殊。(打云這箇)迦葉無對。(早知今日成閒管。悔不當",
    "X67n1307_001:0462a14": "時用好心)天童拈云。金色頭陀。有心無膽。(慚惶銅面具。尀耐蠟愴頭)",
    "X67n1307_001:0462a15": "當時盡令而行。(和尚禪床。不多穩便)莫道百千萬億文殊。祇",
    "X67n1307_001:0462a16": "這黃面瞿曇。也與擯出。(珍重天童與萬松)若能如是。不唯",
    "X67n1307_001:0462a17": "壁立真風。(是甚汗臭氣)亦令後人知我衲僧門下。著你",
    "X67n1307_001:0462a18": "閑佛祖不得(知君眼窄)。",
    "X67n1307_001:0462a19": "師云。梵語曼殊室利。此云妙吉祥。一曰濡首。或曰妙",
    "X67n1307_001:0462a20": "德。或稱童真。一曰法王子。葢教中謂。信首文殊為小",
    "X67n1307_001:0462a21": "男。位後普賢為長子。梵語迦葉。此云飲光。一曰大龜",
    "X67n1307_001:0462a22": "氏。或號摩訶迦葉。揀異優樓頻螺。伽耶。那提。三迦葉",
    "X67n1307_001:0462a23": "波。此二大士。雖示菩薩聲聞。一是七祖佛師。一是宗",
    "X67n1307_001:0462a24": "門鼻祖。所為自恣日者。非謂夏末自縱放逸。律中恣",
    "X67n1307_001:0462b01": "舉見聞疑罪。文殊三處過夏。一月在王宮。一月婬舍。",
    "X67n1307_001:0462b02": "一月小童學。迦葉既掌叢林規矩。見伊破夏敗羣。不",
    "X67n1307_001:0462b03": "可放過。佛果道。大象不遊兔徑。燕雀安知鴻鵠。法華",
    "X67n1307_001:0462b04": "道。乃至於王後宮。現為女身。而說是經。乃至虎穴魔",
    "X67n1307_001:0462b05": "宮。正好神通遊戲。一等自了漢。東行不見西行利。巧",
    "X67n1307_001:0462b06": "兒做處拙兒孫。二祖所謂我自調心。非干汝事。迦葉",
    "X67n1307_001:0462b07": "內祕外現。舉椎欲罰。乃見百億文殊。盡其神力。椎不",
    "X67n1307_001:0462b08": "能舉。直饒踢倒靜樁。大似打破戽斗。誣人之罪。以罪",
    "X67n1307_001:0462b09": "加之。正賊走了。邏蹤人喫棒。所以世尊道。汝擯那箇",
    "X67n1307_001:0462b10": "文殊。萬松道。來說是非者。便是是非人。迦葉飲氣吞",
    "X67n1307_001:0462b11": "聲。大似銜冤負屈。贏得天童道。金色頭陀。有心無膽。",
    "X67n1307_001:0462b12": "金色者。昔有貧女。得一金珠。倩鍛金師。補佛像面。皆",
    "X67n1307_001:0462b13": "報金色。映奪天光。故號飲光。弊服五錢。乞食貧里。小",
    "X67n1307_001:0462b14": "乘律中。行十二事。梵網經中。用十八物。故號頭陀。亦",
    "X67n1307_001:0462b15": "曰杜多。亦言抖擻。葢振衣彈冠之義。天童點伊鵰心",
    "X67n1307_001:0462b16": "鴈爪。能做不能當。當道掘坑。路見不平。所謂矢到弦",
    "X67n1307_001:0462b17": "上。不可不發。也把瞿曇一時擯出。且留迦葉看堂。既",
    "X67n1307_001:0462b18": "圖壁立真風。亦合權留佛祀。不見道。花又不損。蜜又",
    "X67n1307_001:0462b19": "得成。",
    "X67n1307_001:0462b20": "第二則臥輪伎倆",
    "X67n1307_001:0462b21": "舉臥輪禪師偈云。臥輪有伎倆。(少賣弄)能斷百思想。",
    "X67n1307_001:0462b22": "(吾不如汝)對境心不起。(言清行濁漢)菩提日日長。(穿過天。窗拄起屋脊)",
    "X67n1307_001:0462b23": "六祖聞云。慧能無伎倆。(已太多生)不斷百思想。(有甚閒工夫)",
    "X67n1307_001:0462b24": "對境心數起。(自罵自招)菩提作麼長。(尊鑑不錯)天童拈云。葵",
    "X67n1307_001:0462c01": "花向日。(李陵持漢節)柳絮隨風(潘閬倒騎驢)。",
    "X67n1307_001:0462c02": "師云。臥輪禪師。不入祖燈。向今時生死路頭。且作箇",
    "X67n1307_001:0462c03": "小歇場。即不無他。本色衲子正眼覷著。祇是箇驢前",
    "X67n1307_001:0462c04": "馬後漢。其奈人無小使。不成君子。且少他不得。一等",
    "X67n1307_001:0462c05": "守默癡禪。鈍猫守窟。養得如癡似訥。把些子笨功。貼",
    "X67n1307_001:0462c06": "在額上道。臥輪有伎倆。能斷百思想。近日有全真道",
    "X67n1307_001:0462c07": "士。懇求教言道。弟子三十餘年。打疊妄心不下。萬松",
    "X67n1307_001:0462c08": "道。我有四問。舉似全真輩。一問妄心。有來多少時也。",
    "X67n1307_001:0462c09": "二問元來有妄心不。三問妄心作麼生斷。四問妄心",
    "X67n1307_001:0462c10": "斷即是。不斷即是。其人拜謝去不再來。黃山趙文孺",
    "X67n1307_001:0462c11": "親覲圓通善國師。嘗作頌曰。妄想元來本自真。除時",
    "X67n1307_001:0462c12": "又起一重塵。言思動靜承誰力。子細看來無別人。公",
    "X67n1307_001:0462c13": "每遇先亡追薦之辰。手書佛經。篤信君子。近代無處",
    "X67n1307_001:0462c14": "其右者。他雖是箇俗士。一期出語。頓超臥輪三十年",
    "X67n1307_001:0462c15": "笨功。所以天台智者道。加工減悟。腫不益肥。頓悟漸",
    "X67n1307_001:0462c16": "修。日劫相倍。圓覺經道。於諸妄心。亦不息滅。又道。末",
    "X67n1307_001:0462c17": "世眾生。說病為法。是故名為可憐愍者。一僧久參未",
    "X67n1307_001:0462c18": "徹。向萬松舉同參道。見色如空華。聞聲如谷響。自謂",
    "X67n1307_001:0462c19": "了事衲僧。某以為不然。內若不應。外不能為。一心不",
    "X67n1307_001:0462c20": "生。萬緣俱息。同參物虗。某甲神靜。二者孰愈。萬松道。",
    "X67n1307_001:0462c21": "徐六擔板。各見一邊。臥輪道。對境心不起。正與久參",
    "X67n1307_001:0462c22": "未徹者僻見一般。忠國師謂南方禪客曰。我這裏身",
    "X67n1307_001:0462c23": "心一如。身外無餘。菩提非根生。云何更增長。六祖聞",
    "X67n1307_001:0462c24": "而斥之乃曰。此偈未明心地。若依行。是加繫縛。因和",
    "X67n1307_001:0463a01": "之曰。慧能無伎倆。不斷百思想。慧能。是祖之法諱。且",
    "X67n1307_001:0463a02": "對前偈。道無伎倆。雖云稱性之談。未出斷常二見。正",
    "X67n1307_001:0463a03": "如北宗時時勤拂拭。莫使惹塵埃。祖和曰。本來無一",
    "X67n1307_001:0463a04": "物。何處惹塵埃。敵體對證。救弊之談。磁州老師。頌靈",
    "X67n1307_001:0463a05": "苗瑞草。野父愁耘道。為報農夫休費力。等閒鋤殺濟",
    "X67n1307_001:0463a06": "人禾。所以不斷百思想。永明道。妄想興而涅槃現。塵",
    "X67n1307_001:0463a07": "勞起而佛道成。對境心數起。一上神通。不同小小。三",
    "X67n1307_001:0463a08": "祖道。圓同太虗。無欠無餘。忽然撑破虗空。也是一場",
    "X67n1307_001:0463a09": "奇怪。且道菩提作麼生長。休得也。",
    "X67n1307_001:0463a10": "第三則百丈上堂",
    "X67n1307_001:0463a11": "舉百丈上堂。(伎倆已盡)大眾方集。(圖箇什麼)以拄杖一時打",
    "X67n1307_001:0463a12": "去。(因誰致得)復召云。大眾。(却好報讐)眾回首。(生銕面皮)丈云。是什",
    "X67n1307_001:0463a13": "麼。(果然不識)黃蘗上堂。(六月日頭到處熱)大眾方集。(趂慣豕隊)復召",
    "X67n1307_001:0463a14": "云。大眾。(大人得自在)眾回首。(家家觀世音)蘗云。月似彎弓。少",
    "X67n1307_001:0463a15": "雨多風。(休道山僧不道來)雪竇云。若是雪竇集眾。以拄杖",
    "X67n1307_001:0463a16": "打散便休。(更有收人在後頭)天童拈云。下媒求鴿。(終日覓不得)",
    "X67n1307_001:0463a17": "直鈎釣魚。(有時還自來)各有接物利生底手段。(離是善因。而招",
    "X67n1307_001:0463a18": "惡報)若是牢籠不住。呼喚不回底漢。又作麼生。(正落萬松",
    "X67n1307_001:0463a19": "圈裏)以拄杖擊香臺一下(幾乎放過)。",
    "X67n1307_001:0463a20": "師云。睦州示眾道。我見百丈。不識好惡。大眾方集。以",
    "X67n1307_001:0463a21": "柱杖一時打去。復召云。大眾。眾回首。丈云。是甚麼。有",
    "X67n1307_001:0463a22": "甚共語處。不露鋒骨句。未語先分付。進步口喃喃。知",
    "X67n1307_001:0463a23": "君太罔措。溈山問仰山。忽有人問。一切眾生但有業",
    "X67n1307_001:0463a24": "識茫茫。無本可據。子作麼生驗。仰云。若有僧來即召",
    "X67n1307_001:0463b01": "云某甲。僧回首。乃云。是甚麼。待伊擬議。向道非唯業",
    "X67n1307_001:0463b02": "識茫茫。亦乃無本可據。溈云。善哉。大丞相舒王道。我",
    "X67n1307_001:0463b03": "得雪峰一句語。做宰相。這老漢常向人道。是甚麼。萬",
    "X67n1307_001:0463b04": "松道。疑則別參。黃蘗道。月似彎弓。少雨多風。南方人",
    "X67n1307_001:0463b05": "祈雨。以此占之。又云。月如仰瓦。不求自下。此歷日家",
    "X67n1307_001:0463b06": "上弦下弦。黃蘗舉此示眾。如外科取牙。不犯手勢。睦",
    "X67n1307_001:0463b07": "州[占*支]斤邈兩道。猶較些子。谷隱聰云。前來甚是奇特。",
    "X67n1307_001:0463b08": "後來龍頭蛇尾。萬松道。沒量大尊宿。語脉裏轉却。天",
    "X67n1307_001:0463b09": "聖泰云。殺人須見血。萬松道。要且無活人劍。雪竇道。",
    "X67n1307_001:0463b10": "說甚猶較。直是未在。雖道不犯手勢。奈何骨血生離。",
    "X67n1307_001:0463b11": "雪竇趂散便休。也好折折柱杖。又道。或有箇無孔鐵",
    "X67n1307_001:0463b12": "鎚。為眾竭力。善能擔荷。祇園洗足跏趺坐。大地山河",
    "X67n1307_001:0463b13": "鐵打成。孤迥迥。圓陀陀。無棱縫。針劄不入。早是起模",
    "X67n1307_001:0463b14": "畫樣了也。又道。可以籠罩古今。乾坤把斷。又驀拈拄",
    "X67n1307_001:0463b15": "杖云。放過一著。萬松道。草本不勞拈出。天童拈云。下",
    "X67n1307_001:0463b16": "媒求鴿。直鈎釣魚。直鈎釣獰龍。曲鈎釣蝦蟆。雪竇覿",
    "X67n1307_001:0463b17": "面全提。猶較華亭百步。他道垂絲千尺。意在深潭。離",
    "X67n1307_001:0463b18": "鈎三寸。子何不道。萬松嘗舉雲峰悅參大愚芝。未放",
    "X67n1307_001:0463b19": "告香入室。且令化炭化米。復充堂司。引篾觸盆。忽然",
    "X67n1307_001:0463b20": "大悟。方見芝公為人處。天童道。各有接物利生底手",
    "X67n1307_001:0463b21": "段。我眼本正。因師故邪。淨眼撒沙。他還甘麼。玄沙道。",
    "X67n1307_001:0463b22": "牢籠不肯住。呼喚不回頭。古聖不安排。至今無處所。",
    "X67n1307_001:0463b23": "所以萬松道。海為龍世界。天是鶴家鄉。金剛圈子一",
    "X67n1307_001:0463b24": "任[跳-兆+孛]跳。天童柱杖擊香臺。聖僧髑髏百襍碎。珍重諸",
    "X67n1307_001:0463c01": "人。各請穩便。",
    "X67n1307_001:0463c02": "第四則南泉圓相",
    "X67n1307_001:0463c03": "舉南泉。歸宗。麻谷。禮拜忠國師。(這山望着那山高)泉於路",
    "X67n1307_001:0463c04": "上畫一圓相云。道得即去。(三人同行。必有我師)宗於圓相中",
    "X67n1307_001:0463c05": "坐。(欺敵者亡)谷作女人拜。(不負初心)泉云。恁麼則不去也。(何不",
    "X67n1307_001:0463c06": "早道)宗云。是何心行。(悔不慎當初)天童拈云。我當時若見。",
    "X67n1307_001:0463c07": "便與撥却圓相。(看脚下)不唯打破南泉窠窟。(欽師猶被馬師",
    "X67n1307_001:0463c08": "惑)亦乃教歸宗無著身處。(萬松軒裏。海納百川)麻谷呈伎倆",
    "X67n1307_001:0463c09": "不得。(不妨省力)泉云恁麼則不去也。(未出三門。已打退鼓)果然果",
    "X67n1307_001:0463c10": "然(五更侵早起。更有夜行人)。",
    "X67n1307_001:0463c11": "師云。蒲州麻谷寶徹禪師。平欺臨濟攙奪禪床。互換",
    "X67n1307_001:0463c12": "之機。叢林標榜。黃蘗道。馬祖出八十餘員大善知識。",
    "X67n1307_001:0463c13": "箇箇阿轆轆地。唯歸宗却較些子。馬祖道。經入藏。禪",
    "X67n1307_001:0463c14": "歸海。唯有普願。獨超物外。普願。南泉法諱也。三人同",
    "X67n1307_001:0463c15": "參馬祖。紹讓祖為孫。禮國師為祖。泉於路上畫一圓",
    "X67n1307_001:0463c16": "相。直饒脫體傳神。爭似一迴親見。歸宗高步毗盧頂",
    "X67n1307_001:0463c17": "[寧*頁]。坐斷報化佛頭。要且無出身之路。麻谷狸奴拜鴈。",
    "X67n1307_001:0463c18": "向天津橋上。瓜州渡頭。大耳三藏。鼻尖上。眼睛裏。已",
    "X67n1307_001:0463c19": "相見了。南泉藏身計穩。陷虎機深。一舉萬全。自為得",
    "X67n1307_001:0463c20": "策。其奈天童有先見之明。使探馬扼其歸路。眾中道。",
    "X67n1307_001:0463c21": "萬松判這公案。說假三分相似。但向道。孫劉不入曹",
    "X67n1307_001:0463c22": "公手。典午無由得坐朝(舊本作晴)。",
    "X67n1307_001:0463c23": "第五則洞山尊貴",
    "X67n1307_001:0463c24": "舉洞山到北巖。(道曠無涯。逢人不盡)巖問什麼處來。(老老大大。來處",
    "X67n1307_001:0464a01": "也不知)山云。湖南來。(公驗分明)巖云。觀察使姓什麼。(和尚萆宗)",
    "X67n1307_001:0464a02": "山云。不得姓。(未聞家譜)巖云。名什麼。(切忌當頭)山云。不得名。",
    "X67n1307_001:0464a03": "(已是觸諱)巖云。還理事也無。(未見出廳)山云。自有廊幕在。([(白-日+田)/廾]不",
    "X67n1307_001:0464a04": "動尊)巖云。還出入不。(某甲特來參見)山云。不出入。(脚下烟生)巖云。",
    "X67n1307_001:0464a05": "豈不出入。(誣人之罪。以罪加之)山拂袖出去。(話不投機一句多)巖來",
    "X67n1307_001:0464a06": "日侵早入堂。召洞山云。昨日問上座話。不稱老僧",
    "X67n1307_001:0464a07": "意。一夜不安。(駟不及舌)今請上座別下一轉語。若愜老",
    "X67n1307_001:0464a08": "僧意。便開粥相伴過夏。(禮下於人。必有所告)山云。却請和尚",
    "X67n1307_001:0464a09": "問。(當仁不讓)巖云。不出入事如何。(不恥下問)山云。太尊貴生。",
    "X67n1307_001:0464a10": "(仰望不及。讚歎有分)巖乃開粥同過夏。(特為過茶。未為分外)天童拈云。",
    "X67n1307_001:0464a11": "主張門戶。自有傍來。(袖手仰成)拱默威嚴。誰敢正視。(覷着",
    "X67n1307_001:0464a12": "則瞎)借功施設。(採汲不虛施)轉位提持。(却又恁麼來)全成左右",
    "X67n1307_001:0464a13": "分權。(孤輪匪運。隻翼難沖)不犯尊貴一路。(識法者懼)還知尊貴處",
    "X67n1307_001:0464a14": "麼。(密室不通風)寶殿無人不侍立。(退假免參)不種梧桐免鳳",
    "X67n1307_001:0464a15": "來(萬般祥瑞不如無)。",
    "X67n1307_001:0464a16": "師云。鄂州北巖明哲禪師。或曰栢巖。傳為栢顏。訛也。",
    "X67n1307_001:0464a17": "今中山府。栢巖山。塔寺俱存。在唐縣界。師嘗有頌曰。",
    "X67n1307_001:0464a18": "野寺絕依念。空山曾遍行。老來披衲重。病起讀經生。",
    "X67n1307_001:0464a19": "乞食嫌村遠。尋溪愛路平。多年栢巖住。不記栢巖名。",
    "X67n1307_001:0464a20": "閬仙賈島哭師詩曰。苔覆石牀新。吾師占幾春。寫留",
    "X67n1307_001:0464a21": "行道影。焚却坐禪身。塔院關松雪。僧堂鎖隙塵。自慚",
    "X67n1307_001:0464a22": "雙泪下。不是解空人。頌詩刻石具在。高僧詩。謂前篇",
    "X67n1307_001:0464a23": "乃清塞贈栢巖所作。此方既號栢巖。鄂州宜號北巖。",
    "X67n1307_001:0464a24": "師居兩處。故有二名。無盡辯誤云。栢巖有二。一定州",
    "X67n1307_001:0464b01": "出馬祖。一鄂州出藥山。鄂又名栢顏。與馬祖無由緣。",
    "X67n1307_001:0464b02": "故今除定從鄂。諸錄無此頌詩。萬松錄出。學者應知。",
    "X67n1307_001:0464b03": "燈錄洞山。密師伯。同訪北巖。天童略之。不害正意。巖",
    "X67n1307_001:0464b04": "問觀察姓名。洞山善能迴互。理事出入。不傷風化。北",
    "X67n1307_001:0464b05": "巖道。豈不出入。出言如箭。邪不可發。入耳無根。深不",
    "X67n1307_001:0464b06": "可拔。降尊就卑。請洞山代語。放此話行。不妨公器。天",
    "X67n1307_001:0464b07": "童得當家針線。順手鉆鎚。便道主張門戶。自有傍來。",
    "X67n1307_001:0464b08": "與後借功施設。左右分權。總明廊幙邊事。拱默威嚴。",
    "X67n1307_001:0464b09": "誰敢正視。總明尊貴邊事。王山法祖和尚云。既有尊",
    "X67n1307_001:0464b10": "貴之位。須明尊貴底人。須知尊貴底人。不處尊貴之",
    "X67n1307_001:0464b11": "位。方明尊貴。不落階級。忽若偏正互縱橫。兩頭俱坐",
    "X67n1307_001:0464b12": "斷。又作麼生。不見雲巖舉掃箒云。這箇是第幾月。便",
    "X67n1307_001:0464b13": "見一椎兩當。還知天童向上尊貴一路麼。漁歌驚起",
    "X67n1307_001:0464b14": "沙汀鷺。飛出蘆花不見踪。",
    "X67n1307_001:0464b15": "第六則法燈開堂",
    "X67n1307_001:0464b16": "舉法燈開堂謂眾曰。(劈破面皮。解開布袋)山僧本欲跧棲巖",
    "X67n1307_001:0464b17": "竇。(柢是自家把不定)又緣清凉老人有不了底公案。(刁狡不良。",
    "X67n1307_001:0464b18": "教唆詞訟)今日出來為他分析。(曹司易勘。一欵便招)僧云。如何是",
    "X67n1307_001:0464b19": "不了底公案。(把髻投衙。替人償命)燈便打云。祖禰不了。殃及",
    "X67n1307_001:0464b20": "兒孫。(隨狀陳首。所供是實)僧云。過在什麼處。(你秪管喫棒)燈云。過",
    "X67n1307_001:0464b21": "在我殃及你。(車不橫推。理無曲斷)天童拈云。這僧若是箇漢。",
    "X67n1307_001:0464b22": "出來便與掀倒禪牀。(眼自爭先得)不唯自己有出身之",
    "X67n1307_001:0464b23": "路。(籌因打劫贏)亦免見祖禰不了殃及兒孫(有智無智。十萬八千)。",
    "X67n1307_001:0464b24": "師云。金陵府。清涼法燈禪師。諱泰欽。性豪逸。不事事。",
    "X67n1307_001:0464c01": "眾易之。獨法眼偉其器。眼問眾。虎項上金鈴。甚人解",
    "X67n1307_001:0464c02": "得。眾無對。燈適至。眼問之。燈曰。繫者解得。眼順世。燈",
    "X67n1307_001:0464c03": "奉旨住清涼。開堂謂眾云。山僧本欲跧棲巖竇。又緣",
    "X67n1307_001:0464c04": "清涼老人有不了底公案。今日出來為他分析。法燈",
    "X67n1307_001:0464c05": "先自帶三百斤鐵枷。猶自便爭好鬬。論州嚇縣。太煞",
    "X67n1307_001:0464c06": "不顧危亡。李後主為鄭王時。先參法眼。問燈。先師有",
    "X67n1307_001:0464c07": "甚不了底公案。燈云。現分析底。主吐舌。可謂識法者",
    "X67n1307_001:0464c08": "恐。這僧問如何是不了底公案。與刑人腐夫爭衡。著",
    "X67n1307_001:0464c09": "甚來由。燈便打。黃狗作罪。黑狗受殃。推過不是好手。",
    "X67n1307_001:0464c10": "謝他却不謾人道。祖禰不了。殃及兒孫。忽若兒孫不",
    "X67n1307_001:0464c11": "了。殃及祖禰。這棒本合法燈倒招。累他法眼上梁不",
    "X67n1307_001:0464c12": "正。這僧既當斷不斷。更問過在什麼處。抱贓呌屈。再",
    "X67n1307_001:0464c13": "犯不容。法燈自合盡令而行。更道過在我。殃及你。如",
    "X67n1307_001:0464c14": "來禪即不無。祖師禪未夢見在。翠巖芝道。為眾竭力。",
    "X67n1307_001:0464c15": "禍出私門。可謂切中其病。雲峰悅道。這老漢一期與",
    "X67n1307_001:0464c16": "奪。也似絕後光前。及乎拶著。又却龍頭蛇尾。如今莫",
    "X67n1307_001:0464c17": "有為清涼作主底麼。萬松道。念和尚年尊。天童拈云。",
    "X67n1307_001:0464c18": "這僧若是箇漢。出來便與掀倒禪牀。不唯自己有出",
    "X67n1307_001:0464c19": "身之路。亦免見祖禰不了殃及兒孫。法燈分析。這僧",
    "X67n1307_001:0464c20": "掀倒禪牀。天童分析。也合照顧脚下。萬松席下。忽有",
    "X67n1307_001:0464c21": "箇出來。大棒趂出三門外。還見後主吐舌處麼。險。",
    "X67n1307_001:0464c22": "第七則香嚴上樹",
    "X67n1307_001:0464c23": "舉香嚴垂語云。(切忌掩耳)如人上樹。(著甚死急)口銜樹枝。(開口)",
    "X67n1307_001:0464c24": "手不攀枝。(撒手)脚不踏枝。(放脚)下有人問西來意。(便答)若",
    "X67n1307_001:0465a01": "不對。違他所問。(教你便答)若對又喪身失命。(你但對。我管償命)",
    "X67n1307_001:0465a02": "正當恁麼時作麼生即是。(青天白日。說甚是不是)有虎頭招",
    "X67n1307_001:0465a03": "上座云。樹上即不問。未上樹請和尚道。(省人多少心力)香",
    "X67n1307_001:0465a04": "嚴呵呵大笑。(却不喪身失命)雪竇云。樹上道即易。(關)樹下",
    "X67n1307_001:0465a05": "道即難。(與虎頭同參)老僧上樹也。致將一問來。(大[目*掌]着眼。秪管",
    "X67n1307_001:0465a06": "說夢)天童拈云。虎頭上座。是箇惡賊。(香嚴師首。和尚窩家)用無",
    "X67n1307_001:0465a07": "義手。打不妨家。(賊偷賊物。減死一等)直饒本色作家。往往做",
    "X67n1307_001:0465a08": "手脚不辦。(若是萬松。即時擒下)雪竇是別機宜識休咎底漢。",
    "X67n1307_001:0465a09": "(秪為同火下)到這裏亦祗得藏身露影。(賊兒膽底虗。映山曲[((┐@一)/一/(暴-(日/共)))*見]脊)還",
    "X67n1307_001:0465a10": "會香嚴做處麼。(弄巧成拙。有甚難見)三千劍客今何在。(點即不到)",
    "X67n1307_001:0465a11": "獨許莊周見太平(到即不點)。",
    "X67n1307_001:0465a12": "師云。翠巖芝道。問者對者。不免喪身失命。如今衲僧",
    "X67n1307_001:0465a13": "作麼生。古人高高山頂立。嶮峻處却平易。深深海底",
    "X67n1307_001:0465a14": "行。平易處却嶮峻。他道如今衲子作麼生。萬松祗管",
    "X67n1307_001:0465a15": "看。如人在千尺井中。不假寸繩便出。陸亘瓶鵝。不呼",
    "X67n1307_001:0465a16": "在外。便見香嚴為人手段。佛果道。諸方老漢得箇見",
    "X67n1307_001:0465a17": "處。直得千方萬計。提起為人。更不囊藏被葢。立箇喻",
    "X67n1307_001:0465a18": "令人易曉。却成難曉。何故。為慈悲深厚。令人轉生情",
    "X67n1307_001:0465a19": "解。若是慈悲較淺。却較些子。你若纔生樹上樹下。對",
    "X67n1307_001:0465a20": "與不對。轉生義路。墮在常情。卒難透得。又道看他得",
    "X67n1307_001:0465a21": "底人迥別。便知落處。香嚴纔舉虎頭招上座便出云。",
    "X67n1307_001:0465a22": "樹上即不問。未上樹請和尚道。此與雪竇。樹上道即",
    "X67n1307_001:0465a23": "易。樹下道即難。更無兩樣。怎不教香嚴呵呵大笑。若",
    "X67n1307_001:0465a24": "是萬松作虎頭上座。纔見垂語。便與呵呵大笑。看你",
    "X67n1307_001:0465b01": "面皮厚多少。佛果又道。如今山僧是上樹是不上樹。",
    "X67n1307_001:0465b02": "是對是不對。你且道佛果是直捷相為那。為復別有",
    "X67n1307_001:0465b03": "機關。天童道。虎頭上座是箇惡賊。萬松不是迴機倒",
    "X67n1307_001:0465b04": "[竺-二+宁]道。香嚴是箇惡賊。白拈巧偷。當面換人眼睛。豈止",
    "X67n1307_001:0465b05": "做手脚不辦。雪竇別機宜。識休咎。祗解掩耳偷鈴。掩",
    "X67n1307_001:0465b06": "鼻偷香。總被萬松并贓捉獲。天童道。還會香嚴做處",
    "X67n1307_001:0465b07": "麼。萬松道。生為盜跖。死見宋江。天童末後云。三千劍",
    "X67n1307_001:0465b08": "客今何在。獨許莊周見太平。萬松道。撥亂烟塵也不",
    "X67n1307_001:0465b09": "少。如何是萬松定乾坤底劍。臨崕伐却香嚴樹。覿面",
    "X67n1307_001:0465b10": "相呈請益時。",
    "X67n1307_001:0465b11": "第八則風穴離微",
    "X67n1307_001:0465b12": "舉僧問風穴。(這孟婆起也)語默涉離微。如何通不犯。(禍不",
    "X67n1307_001:0465b13": "單行)穴云。常憶江南三月裏。鷓鴣啼處百花香。(言滿天下",
    "X67n1307_001:0465b14": "無口過)雪竇云。劈腹剜心。(當言不避截舌)天童拈云。露躶躶。",
    "X67n1307_001:0465b15": "圓陀陀。直是無稜縫。(開也)且道風穴無稜縫。何似雪",
    "X67n1307_001:0465b16": "竇無稜縫。(白洪崖打赤洪崖)還會麼。和光惹事。(花從愛惜落)刮",
    "X67n1307_001:0465b17": "篤成家(草逐棄嫌生)。",
    "X67n1307_001:0465b18": "師云。風穴應小釋迦讖。無盡居士。謂仰山後身。如投",
    "X67n1307_001:0465b19": "子為慈濟再來。雪竇號雲門重顯。語錄行世。號眾吼",
    "X67n1307_001:0465b20": "集。有僧問語默涉離微。如何通不犯。語是謗。默是誑。",
    "X67n1307_001:0465b21": "語默向上有事在。外道問佛。不問有言。不問無言。世",
    "X67n1307_001:0465b22": "尊良久。外道禮謝云。世尊大慈大悲。開我迷雲。令我",
    "X67n1307_001:0465b23": "得入。肇法師寶藏論。離微體妙品。其出微。其入離。知",
    "X67n1307_001:0465b24": "入離。外塵無所依。知出微。內心無所為。內心無所為。",
    "X67n1307_001:0465c01": "諸見不能移。外塵無所依。萬有不能羈。葢語涉於微。",
    "X67n1307_001:0465c02": "默涉於離。故云語默涉離微。又問如何通不犯。勝默",
    "X67n1307_001:0465c03": "和尚以此語勘僧。謂之誑謗關。凡有三重。單雙不犯。",
    "X67n1307_001:0465c04": "法眼洞明者。纔舉便知落處。風穴道。常憶江南三月",
    "X67n1307_001:0465c05": "裏。鷓鴣啼處百花香。香。一作鮮。二字皆可。此三關之",
    "X67n1307_001:0465c06": "一也。佛果在五祖為元座。有僧請益風穴語默涉離",
    "X67n1307_001:0465c07": "微。如何通不犯因緣。偶佛鑑來。果曰。懃兄可為頌出",
    "X67n1307_001:0465c08": "布施他。鑑即頌曰。彩雲影裏仙人現。手把紅羅扇遮",
    "X67n1307_001:0465c09": "面。急須著眼看仙人。莫看仙人手中扇。果深喜之。雪",
    "X67n1307_001:0465c10": "竇道。劈腹剜心又作麼生。萬松道。麤言及細語。皆歸",
    "X67n1307_001:0465c11": "第一義。又道。因風吹火。別是一家。傷鱉恕龜。少應有",
    "X67n1307_001:0465c12": "主。雪竇風穴。文武兼濟。將相雙權。闕一不可。天童拈",
    "X67n1307_001:0465c13": "云。露躶躶。圓陀陀。直是無稜縫。萬松道。天童點破。七",
    "X67n1307_001:0465c14": "華八裂了也。更道風穴無稜縫。何似雪竇無稜縫。萬",
    "X67n1307_001:0465c15": "松道。芍藥花開菩薩面。椶櫚樹長夜叉頭。天童道。和",
    "X67n1307_001:0465c16": "光惹事。刮篤成家。更無百端軟語。作頌德之辭。祗有",
    "X67n1307_001:0465c17": "三尺神鋒。為報恩之物。",
    "X67n1307_001:0465c18": "第九則玄沙過患",
    "X67n1307_001:0465c19": "舉玄沙問鏡清。(伯牙與子期。不是閒相識)古人道。不見一法。是",
    "X67n1307_001:0465c20": "大過患。(銷鎔頓入不思議)你且道。不見甚麼法。(學人從來不眼華)",
    "X67n1307_001:0465c21": "清指露柱云。莫是這箇法麼。(逢人且說三分話)沙云。浙中",
    "X67n1307_001:0465c22": "清水白米從你喫。佛法未夢見在。(將謂無人證明)天童拈",
    "X67n1307_001:0465c23": "云。鏡清當時恁麼答。玄沙末後恁麼道。還相契也",
    "X67n1307_001:0465c24": "無。(讚之雙美。毀之兩傷)然則鏡清。久不作佛法夢也。(空遊山水。百無",
    "X67n1307_001:0466a01": "所能)須是玄沙。同參始得(是精識精)。",
    "X67n1307_001:0466a02": "師云。福州玄沙師備禪師。衲帔芒鞋。雪峰稱備頭陀",
    "X67n1307_001:0466a03": "再來人也。杭州龍冊道怤禪師。嘗住越州鏡湖三十",
    "X67n1307_001:0466a04": "年。故號鏡清。與玄沙同嗣雪峰。華嚴普賢菩薩云。我",
    "X67n1307_001:0466a05": "不見一法。為大過失。毒於瞋者。佛果道。六根本中。唯",
    "X67n1307_001:0466a06": "瞋最毒。玄沙錯此經問。勘辨鏡清。古人道。不見一法。",
    "X67n1307_001:0466a07": "為大過患。你且道。不見甚麼法。若依經旨。祗合道一",
    "X67n1307_001:0466a08": "念瞋心起。百萬障門開。鏡清深辨來風。撥轉機輪。却",
    "X67n1307_001:0466a09": "指露柱道。莫是這箇法麼。萬松道。莫道這箇。那箇也",
    "X67n1307_001:0466a10": "走作。天童以普賢為古人。不害大意。佛果又作涅槃",
    "X67n1307_001:0466a11": "經。未知何據。因辨於此。學者應知。玄沙用衲僧巴鼻",
    "X67n1307_001:0466a12": "道。浙中清水白米許你喫。佛法未夢見在。鏡清嘗住",
    "X67n1307_001:0466a13": "鏡湖。本溫州人。住龍冊寺。故指浙中清水白米。這佛",
    "X67n1307_001:0466a14": "法未夢見在。有褒有貶。有殺有活。惠安顗和尚勘僧",
    "X67n1307_001:0466a15": "曰。上座信心也不具。好言語往往錯會。佛果於不見",
    "X67n1307_001:0466a16": "一法為大過患著語云。和尚自屎不覺臭。一則公案。",
    "X67n1307_001:0466a17": "不出此句。入理深談。最為極唱。雪竇拈云。大小鏡清。",
    "X67n1307_001:0466a18": "被玄沙熱謾。萬松道。切忌以己方人。雪竇代云。我當",
    "X67n1307_001:0466a19": "時若見。但向他道。靈山授記未到如此。萬松道。便重",
    "X67n1307_001:0466a20": "不便輕。天童拈道。鏡清當時恁麼答。玄沙末後恁麼",
    "X67n1307_001:0466a21": "道。還相契也無。萬松道。會得途中受用。不會世諦流",
    "X67n1307_001:0466a22": "布。天童末後道。然則鏡清。久不作佛法夢也。須是玄",
    "X67n1307_001:0466a23": "沙同參始得。萬松道。父為子隱。直在其中。具眼底辨取。",
    "X67n1307_001:0466a24": "第十則蓮華不住",
    "X67n1307_001:0466b01": "舉蓮華庵主。拈拄杖示眾云。(奪取便打)古人到這裏。為",
    "X67n1307_001:0466b02": "什麼不肯住。(客僧不合作寺主)眾無語。(羞殺拄杖)自代云。為他",
    "X67n1307_001:0466b03": "途路不得力。(遠客歸去來。在家貧亦好)復云。畢竟如何。(折做八截。燒灰",
    "X67n1307_001:0466b04": "颺却)又自云。楖[木*栗]橫擔不顧人。直入千峯萬峰去。(借師",
    "X67n1307_001:0466b05": "拄杖。暫出山門)天童拈云。負入不負出。本色住山人。(且無刀斧",
    "X67n1307_001:0466b06": "痕)思大吞盡諸佛。(要且吐不出)普眼不見普賢。(瞎)且道",
    "X67n1307_001:0466b07": "病在什麼處。(必死之疾。難為針艾)驀拈拄杖卓一下云。(且作死馬",
    "X67n1307_001:0466b08": "醫)官不容針。私通車馬(不但登山兼打狗)。",
    "X67n1307_001:0466b09": "師云。江州廬山蓮華峰祥庵主。嗣奉先深禪師。雲門",
    "X67n1307_001:0466b10": "嫡孫。知見甚高。氣壓諸方。履踐分明。非常情所測。師",
    "X67n1307_001:0466b11": "臨終上堂。舉拄杖問眾曰。汝道古佛到這裏。為什麼",
    "X67n1307_001:0466b12": "不肯住。萬松道。生怕枯樁繫鈍驢。石室行者。善道禪",
    "X67n1307_001:0466b13": "師時遭沙汰。常以拄杖示眾曰。過去諸佛也恁麼。未",
    "X67n1307_001:0466b14": "來諸佛也恁麼。現在諸佛也恁麼。萬松道。歷代祖師",
    "X67n1307_001:0466b15": "不恁麼。不見道。丈夫自有沖天志。不向如來行處行。",
    "X67n1307_001:0466b16": "雪峰一日僧堂前拈拄杖示眾云。這箇祗為中下根",
    "X67n1307_001:0466b17": "人。時有僧出問云。忽遇上上人來時如何。峰拈拄杖",
    "X67n1307_001:0466b18": "便去。雲門云。我即不似雪峯。打破狼藉。僧問未審和",
    "X67n1307_001:0466b19": "尚如何。雲門便打。萬松道。狼藉不少。駙馬都尉李文",
    "X67n1307_001:0466b20": "和公。公主貴降。命三大宗師同日陞座。末後葉縣。橫",
    "X67n1307_001:0466b21": "拄杖就膝上。抝作兩截。便下座。公曰。老作家手段終",
    "X67n1307_001:0466b22": "別。縣云。都尉也不得無過。庵主舉此話示眾。臨終散",
    "X67n1307_001:0466b23": "場。大作佛事。眾竟無語。一曲離騷歸去後。汨羅江上",
    "X67n1307_001:0466b24": "獨醒人。自代云。為他途路不得力。萬松恁麼舉。諸人",
    "X67n1307_001:0466c01": "恁麼聽。若無得力處。彼各圖箇什麼。却道途路不得",
    "X67n1307_001:0466c02": "力。葢色見聲求。是行邪道。忘聲泯色。是斷滅相。途路",
    "X67n1307_001:0466c03": "之樂。終不到家。燈錄廣本。更有一句。復問作麼生得",
    "X67n1307_001:0466c04": "力去。萬松道。臨行之際。撒手還家。指出路頭。還須拄",
    "X67n1307_001:0466c05": "杖。燈錄復有橫拄杖於肩上曰。楖[木*栗]橫擔不顧人。却",
    "X67n1307_001:0466c06": "入千峰萬峰去。天童作直入。各有理在。嚴陽尊者。路",
    "X67n1307_001:0466c07": "逢一僧。拈拄杖云。是什麼。僧云不識。嚴云。拄杖一條",
    "X67n1307_001:0466c08": "也不識。嚴復以拄杖地上劄一下云。還識麼。僧云。不",
    "X67n1307_001:0466c09": "識。嚴云。土窩箇也不識。嚴復拈拄杖擔云。會麼。僧云。",
    "X67n1307_001:0466c10": "不會。嚴云。楖[木*栗]橫擔不顧人。直入千峯萬峰去。便見",
    "X67n1307_001:0466c11": "蓮峰末後轉身吐氣。羅籠不住。呼喚不回。紅塵擾擾",
    "X67n1307_001:0466c12": "道常在。何況碧山深更深。天童拈道。負入不負出。本",
    "X67n1307_001:0466c13": "色住山人。祗有受璧心。而無割城意。羅什道。有非真",
    "X67n1307_001:0466c14": "要。時復蹔游。空為理宗。以為常宅。華嚴普眼入百千",
    "X67n1307_001:0466c15": "三昧。終不見普賢。亦猶大通智勝佛。十劫坐道場。竟",
    "X67n1307_001:0466c16": "不成佛道。梁誌公。遣僧傳語南岳思大和尚云。何不",
    "X67n1307_001:0466c17": "下山教化眾生。向山頭目視雲漢作麼。思大云。三世",
    "X67n1307_001:0466c18": "諸佛。被我一口吞盡。何處更有眾生可度。天童密罰",
    "X67n1307_001:0466c19": "却道病在甚麼處。不見道。莫守寒巖異草青。坐著白",
    "X67n1307_001:0466c20": "雲宗不妙。任是深山更深處。也應無處避征徭。風穴",
    "X67n1307_001:0466c21": "拈云。若立一塵。家國興盛。故天童拈起拄杖卓一下",
    "X67n1307_001:0466c22": "云。官不容針。私通車馬。古人以向上路為本分事。以",
    "X67n1307_001:0466c23": "建化門頭曲為今時。慈覺道。有為雖偽。棄之則功行",
    "X67n1307_001:0466c24": "不成。無為雖真。趣之則聖果難尅。天童經事多矣。",
    "X67n1307_001:0467a01": "第十一則雪峰飯羅",
    "X67n1307_001:0467a02": "舉雪峰云。飯羅邊坐地。餓死人無數。(秖是不肯動手)海水",
    "X67n1307_001:0467a03": "邊坐地。渴殺人無數。(秖是不肯動口)玄沙云。飯羅裏坐。餓",
    "X67n1307_001:0467a04": "死人無數。(秖是手不肯擡)海水沒頭。渴殺人無數。(祇是口不肯開)",
    "X67n1307_001:0467a05": "雲門云。通身是飯。通身是水。(口便是飯。口便是水。開口也是。合口也是。",
    "X67n1307_001:0467a06": "手便是飯。手便是水。翻手也是。覆手也是)天童拈云。我即不然。(已較雲門半月",
    "X67n1307_001:0467a07": "程)飯羅裏坐脹殺人無數。(不由我不食)海水沒頭浸殺",
    "X67n1307_001:0467a08": "人無數。(不由我不飲)以前傷乎不吞。(是他不曾飢)以後失乎",
    "X67n1307_001:0467a09": "不吐。(是他不曾飽)祇如雲門道。通身是飯。通身是水。到",
    "X67n1307_001:0467a10": "這裏無你吞吐處(不妨省力)。",
    "X67n1307_001:0467a11": "師云。雪峯有玄沙雲門。豈止家有爭子。直得證父攘",
    "X67n1307_001:0467a12": "羊。臨機不讓。雪峰一日開爐示眾云。三世諸佛向火",
    "X67n1307_001:0467a13": "燄裏轉大法輪。雲門別云。火燄與三世諸佛說法。三",
    "X67n1307_001:0467a14": "世諸佛立地聽。可謂見過於師。方堪傳授。玄沙點云。",
    "X67n1307_001:0467a15": "近日官中令嚴。峰云。作麼生。沙云。不許人攙行奪市。",
    "X67n1307_001:0467a16": "峰乃吐舌。可謂識法者恐。恰與這公案相似。一人箭",
    "X67n1307_001:0467a17": "中紅心。一人劈筈奪窩。一人續放連珠。一人側身囓",
    "X67n1307_001:0467a18": "鏃。雪峰道。盡大地是箇解脫門。把手拽不入。雲居便",
    "X67n1307_001:0467a19": "道。盡大地是箇塵勞門。把手拽不出。若塵勞即解脫。",
    "X67n1307_001:0467a20": "何消拽出拽入。天童道。到這裏無你吞吐處。萬松道。",
    "X67n1307_001:0467a21": "通身一句作麼生道。他還有口麼。",
    "X67n1307_001:0467a22": "第十二則智門蓮華",
    "X67n1307_001:0467a23": "舉僧問智門。蓮華未出水時如何。(點溪荷葉疊青錢)門云。",
    "X67n1307_001:0467a24": "蓮花。(趂口快)僧云。出水後如何。(藕根依舊在青泥)門云。荷葉。",
    "X67n1307_001:0467b01": "(且就對)天童拈云。靈龜無卦兆。空殻不勞鑽。(杜撰巡官)復",
    "X67n1307_001:0467b02": "舉僧問淨眾。蓮華未出水時如何。(鈍滯殺人)眾云。菡萏",
    "X67n1307_001:0467b03": "滿池流。(隱而彌彰)僧云。出水後如何。(不妨慶快)眾云。葉落不",
    "X67n1307_001:0467b04": "知秋。(顯而不露)天童拈云。李陵持漢節。(列士恥莊周)潘閬倒",
    "X67n1307_001:0467b05": "騎驢(梵志翻著韈)。",
    "X67n1307_001:0467b06": "師云。隋州智門光祚禪師。嗣香林遠。雲門孫也。祚出",
    "X67n1307_001:0467b07": "雪竇。光大雲門一宗。自普安道禪師。發明三句迅雷",
    "X67n1307_001:0467b08": "之辨。不及掩耳。所謂言無展事。語不投機。荷葉蓮華。",
    "X67n1307_001:0467b09": "寧拘出入。往往壓沙覓油。鉢盂上安柄。向出水未出",
    "X67n1307_001:0467b10": "時定斷。智門祇將蓮華荷葉奉他。左右逢原。無不可",
    "X67n1307_001:0467b11": "者。鑽龜打瓦。一任卜度。天童覷破伊底蘊。便道靈龜",
    "X67n1307_001:0467b12": "無卦兆。空殻不勞鑽。若向爻象未分時便了。禍不入",
    "X67n1307_001:0467b13": "慎家之門。擬議不來。吉凶自兆。又有益州淨眾歸信",
    "X67n1307_001:0467b14": "禪師。嗣鳳翔府青峰傅楚禪師。洛浦孫也。依前問蓮",
    "X67n1307_001:0467b15": "華未出水時如何。淨眾答道。菡萏滿池流。進云。出水",
    "X67n1307_001:0467b16": "後如何。答道。葉落不知秋。若道與前話全同。天童不",
    "X67n1307_001:0467b17": "合兩次拈出。若道全異。眼腦雙(去聲)生相似。雲門下迅",
    "X67n1307_001:0467b18": "雷之辨。洛浦下無舌人解語。同出湖南一派。持節李",
    "X67n1307_001:0467b19": "陵。銜一鳥不歸之恨。倒鞍潘閬。入同州看華之圖。雪",
    "X67n1307_001:0467b20": "竇道。問既有宗。答亦攸同。還會麼。荷葉蓮華中供佛。",
    "X67n1307_001:0467b21": "李陵潘閬快吟詩。",
    "X67n1307_001:0467b22": "第十三則雲盖萬戶",
    "X67n1307_001:0467b23": "舉雲葢。問石霜。萬戶俱開。即不問。萬戶俱閉時如",
    "X67n1307_001:0467b24": "何。(開也)霜云。堂中事作麼生。(外方不敢論量。已是天機漏泄)葢無語。",
    "X67n1307_001:0467c01": "(劉晨阮肇。悞入桃源)經半年方乃云。無人接得渠。(腦後見腮)霜云。",
    "X67n1307_001:0467c02": "道即大煞道。祇道得八成。(更有靈蹤在上方)葢云。和尚作",
    "X67n1307_001:0467c03": "麼。(理長即就)霜云。無人識得渠。(是何面目)天童拈云。穩密田",
    "X67n1307_001:0467c04": "地。忌墮功勳。(坐着即不堪)貼體衣裳。會須脫却。(不掛寸絲。赤骨",
    "X67n1307_001:0467c05": "立在)宗中辨的。(紅心心裏射紅心)量外轉機。(退位位中仍退位)須仔",
    "X67n1307_001:0467c06": "細始得。(祖師眼睛。斗量不盡)同中之異。酌然尚帶依俙。(易分雪裏",
    "X67n1307_001:0467c07": "粉)異中之異。直是難臻妙極(所以重洗面)還到石霜父",
    "X67n1307_001:0467c08": "子轉側處麼。(狹路相逢。卒難回避)獨曉玉人初破夢。(有覺非為覺)",
    "X67n1307_001:0467c09": "夜寒青女未登機(無功已墮功)。",
    "X67n1307_001:0467c10": "師云。漳州石霜山慶諸禪師。置枯木堂。故有座元烟",
    "X67n1307_001:0467c11": "斷脫去之話。時齊己。貫休。泰布衲等。以詩筆為佛事。",
    "X67n1307_001:0467c12": "唯泰布衲悟心。入祖師圖。佛印垂誡云。教門衰弱要",
    "X67n1307_001:0467c13": "人扶。好慕禪宗莫學儒。祇見悟心成佛道。未聞行脚",
    "X67n1307_001:0467c14": "讀詩書。若教孔子超生死。爭表瞿曇是丈夫。齊己貫",
    "X67n1307_001:0467c15": "休聲動地。誰將排上祖師圖。張拙秀才。偶與三僧道",
    "X67n1307_001:0467c16": "話曰。三師中何不選一人為長老。意少石霜。不善詩",
    "X67n1307_001:0467c17": "筆。泰曰。先輩失言也。堂頭和尚肉身菩薩。會下一千",
    "X67n1307_001:0467c18": "五百人。如我輩者七百餘人。如九峯。雲葢。大光。覆船。",
    "X67n1307_001:0467c19": "湧泉等。諸大宗師。皆在參學位中。勝我輩者七百餘",
    "X67n1307_001:0467c20": "人。張拙愧服。同上拜見。霜問先輩何姓。對曰。拙姓張。",
    "X67n1307_001:0467c21": "霜曰。覓巧了不可得。拙自何來。拙有省。乃獻詩曰。光",
    "X67n1307_001:0467c22": "明寂照遍河沙。凡聖含靈共我家。一念不生全體現。",
    "X67n1307_001:0467c23": "六根纔動被雲遮。斷除煩惱重增病。趣向真如亦是",
    "X67n1307_001:0467c24": "邪。隨順眾緣無罣礙。涅槃生死是空華。裴相國一日",
    "X67n1307_001:0468a01": "訪霜。因取笏而問曰。在官人手中為笏。在老僧手中。",
    "X67n1307_001:0468a02": "喚作什麼。裴無對。乃為留下。永鎮山門。潭州雲葢第",
    "X67n1307_001:0468a03": "一代志元禪師。初參雲居問。志元不奈何時如何。雲",
    "X67n1307_001:0468a04": "居云。祗為功不到。師不禮拜。直造石霜。纔到。便問志",
    "X67n1307_001:0468a05": "元不奈何時如何。霜云。非但闍黎。老僧亦不奈何。葢",
    "X67n1307_001:0468a06": "云。和尚為什麼亦不奈何。霜云。老僧若何奈。拈過你",
    "X67n1307_001:0468a07": "不奈何。葢乃拜入室。正宗集。石霜上堂。僧問萬戶俱",
    "X67n1307_001:0468a08": "開即不問。萬戶俱閉時如何。有本便作雲葢問。開即",
    "X67n1307_001:0468a09": "明不越戶。閉即穴不棲巢。故石霜道。堂中事作麼生。",
    "X67n1307_001:0468a10": "不知者往往喚作倒問。僧問報劬。如何是第一義。劬",
    "X67n1307_001:0468a11": "曰。如何是第一義。僧曰。學人請益。師何以倒問。劬曰",
    "X67n1307_001:0468a12": "汝適來請益什麼。僧曰。第一義。劬曰。汝喚倒問耶。莫",
    "X67n1307_001:0468a13": "道這僧。雲葢被此一問。拈取下韻不來。經半年。葢下",
    "X67n1307_001:0468a14": "得一轉語云。無人接得渠。如有人遍身紅爛。臥在荊",
    "X67n1307_001:0468a15": "棘林中。沒你近傍處。湧泉四十年走作。永嘉一宿曹",
    "X67n1307_001:0468a16": "溪。一念古今。半年未曉。石霜目機銖兩道。祗道得八",
    "X67n1307_001:0468a17": "成。這裏便是計利害處。前百丈不落因果。墮五百世",
    "X67n1307_001:0468a18": "野狐。後百丈不昧因果。脫野狐身。一字之功。有如此",
    "X67n1307_001:0468a19": "者。葢問。和尚又如何。還我十成處來。霜云。無人識得",
    "X67n1307_001:0468a20": "渠。我且問你。石霜還識渠麼。若也識得。半面之交。若",
    "X67n1307_001:0468a21": "也不識。全身獨露。天童拈道。穩密田地。忌墮功勳。釋",
    "X67n1307_001:0468a22": "迦老子道。選擇眾善業。涅槃最安樂。萬松道。長安雖",
    "X67n1307_001:0468a23": "樂。不是久居。有位則必賞成功。是故功成而不處。直",
    "X67n1307_001:0468a24": "須卸下天王甲。拈却寶華冠。宗中辨的。臣退位以朝",
    "X67n1307_001:0468b01": "君。量外轉機。子全身而合父。永嘉道。決擇之次。如履",
    "X67n1307_001:0468b02": "輕冰。得旨宗師。尚道怎敢喚他作臣。怎敢喚他作君。",
    "X67n1307_001:0468b03": "外紹王種姓。內紹王種名。麤中之細。人牛不見處。正",
    "X67n1307_001:0468b04": "是月明時。細中之細。今年錐也無。豈見錐頭利。且道",
    "X67n1307_001:0468b05": "石霜父子轉側處。與子全身合父。是有交涉沒交涉。",
    "X67n1307_001:0468b06": "要識玉人愁病酒。青女懶拈梭處麼。天童終日拈提。",
    "X67n1307_001:0468b07": "不道十成一句。",
    "X67n1307_001:0468b08": "第十四則睦州在我",
    "X67n1307_001:0468b09": "舉睦州示眾云。(有蒲鞋覓一緉)裂開也在我。揑聚也在我。",
    "X67n1307_001:0468b10": "(鼻孔却在萬松手裏)僧問。如何是裂開。(撩撥巨靈神)州云。三九二",
    "X67n1307_001:0468b11": "十七。菩提涅槃。真如解脫。即心即佛。我且恁麼道。",
    "X67n1307_001:0468b12": "汝又作麼生。(祇這箇更別有)僧云。某甲不與麼。(支解了也不識痛痒)",
    "X67n1307_001:0468b13": "州云。盞子落地。楪子成八片。(和尚不如胡釘〔較〕)僧云。如何",
    "X67n1307_001:0468b14": "是揑聚。(險忘了話頭)州斂手而坐。(龜毛索子。衲僧冤害)天童拈云。",
    "X67n1307_001:0468b15": "睦州用處。直是長三短五。七縱八橫。(醉漢口。沒量斗)撒在",
    "X67n1307_001:0468b16": "面前。拋在腦後。(三家村裏祇我大)不妨奇特。(得恁麼眼皮薄)然則",
    "X67n1307_001:0468b17": "門庭施設。自是一家。(夾山處索強)入理深談。不啻百步",
    "X67n1307_001:0468b18": "(石霜處納敗)。",
    "X67n1307_001:0468b19": "師云。睦州陳尊宿。指教臨濟參黃蘗。接得雲門嗣雪",
    "X67n1307_001:0468b20": "峰。諸方皆推為尊宿。製蒲屨養親。又號陳蒲鞋。佛果",
    "X67n1307_001:0468b21": "讚云。辛辛辣辣。喍喍啀啀。穿臨濟為大樹。推雲門墮",
    "X67n1307_001:0468b22": "險崕。言如枯柴。理不可階。是之為陣蒲鞋。陳操同宗。",
    "X67n1307_001:0468b23": "親炙供養。諸方避諱。久忘其名。萬松偶閱古錄。乃諱",
    "X67n1307_001:0468b24": "道明。因出於此。學者應知。一日示眾云。裂開也在我。",
    "X67n1307_001:0468c01": "揑聚也在我。諸方道。把定真金失色。放行瓦礫生光。",
    "X67n1307_001:0468c02": "謂之有擒有縱。能殺能活。洞上宗風。斥為話作兩橛。",
    "X67n1307_001:0468c03": "決針斷線。不見道。恁麼相續也大難。直須當存而正",
    "X67n1307_001:0468c04": "泯。在卷而亦舒。鈎鎖連環。謂之血脉不斷。然後雙遮",
    "X67n1307_001:0468c05": "雙照。更有遮照同時。遮照不立。直得帝網交羅重重",
    "X67n1307_001:0468c06": "無盡。始是圓頓一乘。於衲僧門下。天地懸殊。更買草",
    "X67n1307_001:0468c07": "鞋行脚。如常啼東請。善財南參。尚云。道曠無涯。逢人",
    "X67n1307_001:0468c08": "不盡。雪竇道。偷得隣家些子光。用作千燈擬流布。阿",
    "X67n1307_001:0468c09": "呵呵。地久天長爭奈何。僧問睦州。如何是放一線道。",
    "X67n1307_001:0468c10": "州云。量才補聀。僧云。如何是不放一線道。州云。伏惟",
    "X67n1307_001:0468c11": "尚饗。裂開便提起一落索。揑聚便斂手而坐。雖然收",
    "X67n1307_001:0468c12": "放自如。大似被他使喚。故天童道。睦州用處。不妨奇",
    "X67n1307_001:0468c13": "特。然則門庭施設。自是一家。萬松參勝默師伯。舉潭",
    "X67n1307_001:0468c14": "柘開山答話道。我是侯家兒。或云。掛塔。這僧在露柱",
    "X67n1307_001:0468c15": "裏者。此話大行。和尚以為如何。勝默道。高臺上坐。拾",
    "X67n1307_001:0468c16": "下半筐甎瓦。來底抧。(仄蟹切)與一箇。有甚難。僧問雲門。",
    "X67n1307_001:0468c17": "樹凋葉落時如何。門云。體露金風。不唯投機。更與他",
    "X67n1307_001:0468c18": "出眼。應時納祜。血脉不斷。所以雲門大師。僧中王也。",
    "X67n1307_001:0468c19": "潭柘睦州。門庭施設。自是一家。勝默雲門。入理深談。",
    "X67n1307_001:0468c20": "不啻百步。不見夾山道。門庭施設。不如老僧。入理深",
    "X67n1307_001:0468c21": "談。猶較石霜百步。天童於石霜公案後。舉睦州家風。",
    "X67n1307_001:0468c22": "厥有旨哉。",
    "X67n1307_001:0468c23": "第十五則法眼如來",
    "X67n1307_001:0468c24": "舉經云。若見諸相非相。即見如來。(撥出眼中沙。添入黃金屑)法",
    "X67n1307_001:0469a01": "眼云。若見諸相非相。即不見如來。(金鎞傷手處。神水頓枯睛)天",
    "X67n1307_001:0469a02": "童拈云。世尊說如來禪。(臘月蘿蔔頭。不免窖裏)法眼說祖師",
    "X67n1307_001:0469a03": "禪。(不覺口乾舌縮)會得甚奇特。(猶有這箇在)不會也相許(展諫平人。",
    "X67n1307_001:0469a04": "除你不怕)。",
    "X67n1307_001:0469a05": "師云。此段經文。出金剛般若第五如理實見分。天親",
    "X67n1307_001:0469a06": "科為求佛行施住相疑。意謂不住相布施為因。何以",
    "X67n1307_001:0469a07": "求成佛身相之果。行無相因。求有相果。鑽冰取火。果",
    "X67n1307_001:0469a08": "不稱因也。佛斷疑曰。果亦無相。稱無相因。智起惑亡。",
    "X67n1307_001:0469a09": "斷疑生信。故經云。凡所有相。皆是虗妄。若見諸相非",
    "X67n1307_001:0469a10": "相。即見如來。昭明太子科此分經。智冥無相法身。故",
    "X67n1307_001:0469a11": "號如理實見。仰山道。如來禪許師兄會。祖師禪。未夢",
    "X67n1307_001:0469a12": "見在。法眼道。若見諸相非相。即不見如來。釋迦道東。",
    "X67n1307_001:0469a13": "法眼說西。古來有拈古。頌古。徵古。代古。別古。誰知法",
    "X67n1307_001:0469a14": "眼。更添憋古。丈夫自有冲天志。不向如來行處行。雖",
    "X67n1307_001:0469a15": "然法眼用得太過。過猶不及。蚌鷸相持。俱落漁人之",
    "X67n1307_001:0469a16": "手。萬松昔住邢州淨土時。門人寫萬松夢宅。求萬松",
    "X67n1307_001:0469a17": "自讚云。凡所有相。皆是虗妄。若見諸相非相。即見眉",
    "X67n1307_001:0469a18": "毛眼上。不費半星氣力。向釋迦法眼分疆列界處。方",
    "X67n1307_001:0469a19": "便講和。一統天下。豈非好事。天童如來禪。祖師禪。更",
    "X67n1307_001:0469a20": "不敢妄生分別。會得奇特即且置。他既不會。為甚也",
    "X67n1307_001:0469a21": "相許不見道。打破大唐國。覓箇不會底不得。",
    "X67n1307_001:0469a22": "第十六則馬祖圓相",
    "X67n1307_001:0469a23": "舉馬祖見僧來。便畫一圓相。(便好以脚擦却)云入也打。不",
    "X67n1307_001:0469a24": "入也打。(打云。謹依來命)僧便入。(著甚來由)祖便打。(不曾放過)僧云。和",
    "X67n1307_001:0469b01": "尚打某甲不得。(倚官挾勢)祖靠却柱杖便休。(大似欺軟怕硬)天",
    "X67n1307_001:0469b02": "童拈云。跨門之機。(左着右着。轉開走作)室中之意。(社鼠城狐。占姧把穩)",
    "X67n1307_001:0469b03": "具眼者分明辨取(你恰問着箇瞎漢)。",
    "X67n1307_001:0469b04": "師云。六祖謂讓和尚曰。汝向後出一馬駒。踏殺天下",
    "X67n1307_001:0469b05": "人去在。清源謂石頭曰。眾角雖多。一麟足矣。雪竇道。",
    "X67n1307_001:0469b06": "十影神駒立海涯。五色祥麟步天岸。江西主馬祖神",
    "X67n1307_001:0469b07": "駒。湖南主石頭祥麟。歧分五派。於今洋洋。馬祖一日",
    "X67n1307_001:0469b08": "見僧來。便畫一圓相。溈仰下或畫圓相。以境智接人。",
    "X67n1307_001:0469b09": "馬祖借來作耀眼鏡。大岳雪竇同到五祖戒處。大岳",
    "X67n1307_001:0469b10": "獨見戒。岳便畫一圓相。戒云。是甚麼。岳云胡餅。戒云。",
    "X67n1307_001:0469b11": "趁爐竈熱。更搭一箇。岳擬議。戒以杖打出三門。岳謂",
    "X67n1307_001:0469b12": "雪竇曰。這沒人情漢。休去見好。且道與溈山境智。是",
    "X67n1307_001:0469b13": "同是別。馬祖見這僧來。便畫圓相云。入也打。不入也",
    "X67n1307_001:0469b14": "打。雙下兩關。使伊進退無門。這僧見義勇為。當仁不",
    "X67n1307_001:0469b15": "讓。蹈湯赴火。慣戰作家。祖便打。當時若是萬松。接住",
    "X67n1307_001:0469b16": "拄杖。猛與一推。看他馬祖有何方便。却喫棒了。供欵",
    "X67n1307_001:0469b17": "道。和尚打某甲不得。賴有此耳。馬祖秉殺活機。靠却",
    "X67n1307_001:0469b18": "拄杖便休。急流勇退。興盡而歸。雪竇拈云。二俱不了。",
    "X67n1307_001:0469b19": "和尚打某甲不得。靠却拄杖。擬議不來。劈脊便棒。佛",
    "X67n1307_001:0469b20": "果道。祇為靠却拄杖休去。惹得雪竇許多葛藤。萬松",
    "X67n1307_001:0469b21": "道。馬祖有當斷不斷不招其亂底劍。放過更好。天童",
    "X67n1307_001:0469b22": "道跨門之機。室中之意。且道那箇是跨門之機。外道",
    "X67n1307_001:0469b23": "手握活雀兒問佛。手中雀兒為死為活。世尊以足跨",
    "X67n1307_001:0469b24": "門限云。你道我欲入欲出。又有一外道插一莖草於",
    "X67n1307_001:0469c01": "地上云。此是世界中心。世尊乃移草插於傍云。此是",
    "X67n1307_001:0469c02": "世界中心。馬祖道入也打。不入也打。此語占田地寬。",
    "X67n1307_001:0469c03": "及至見僧入圓相中作主。靠却拄杖便休。犬銜赦書。",
    "X67n1307_001:0469c04": "諸侯避路。雪竇道。二俱不了。祇見跨門之機。不見室",
    "X67n1307_001:0469c05": "中之意。是以天童道。具眼底辨取。還見麼。糞掃堆中",
    "X67n1307_001:0469c06": "清淨土。干戈叢裏太平基。",
    "X67n1307_001:0469c07": "第十七則廣德靈利",
    "X67n1307_001:0469c08": "舉僧問廣德。如何是靈利底人。(未舉先知。汝當自答)德云。維",
    "X67n1307_001:0469c09": "摩不離方丈室。文殊未到早先知。(自病不解治)又問。如",
    "X67n1307_001:0469c10": "何是靈利底人。(不索問他人)德云。垢膩汗衫皂角洗。(未出",
    "X67n1307_001:0469c11": "常情)又問。如何是靈利底人。(恰問著呆漢)德云。古墓毒蛇",
    "X67n1307_001:0469c12": "頭戴角。(頻煩則亂)天童拈云。一句子把定要關。(未免私通車馬)",
    "X67n1307_001:0469c13": "一句子不存軌則。(揮開十字關)一句子體用雙照。(當言不避",
    "X67n1307_001:0469c14": "截舌)若人會得。許你靈利。(幾箇似天童)還端的麼。(却又疑著)枯",
    "X67n1307_001:0469c15": "龜妙在孫賓手。(雖是死蛇)一灼爻分十字文(解弄也活)。",
    "X67n1307_001:0469c16": "師云。襄州石門慧徹機緣。天童作廣德。今辨於此。學",
    "X67n1307_001:0469c17": "者應知。僧問如何是靈利底人。豈知世智辯聰。返成",
    "X67n1307_001:0469c18": "為難。靈利不如癡。然祖師門下以無師自然智參識",
    "X67n1307_001:0469c19": "心見性禪。不同守默之癡禪。迥異尋文之狂慧。華塔",
    "X67n1307_001:0469c20": "湍和尚道。活鱍鱍地。非常靈利。維摩居士自念寢疾",
    "X67n1307_001:0469c21": "於床。令文殊師利。與諸大眾俱來。即以神力。空其室",
    "X67n1307_001:0469c22": "內。除去諸有。及諸侍者。唯置一床。以疾而臥。廣德將",
    "X67n1307_001:0469c23": "此意答他。似有說話分。再問再答。早難摸[打-丁+索]也。第三",
    "X67n1307_001:0469c24": "全用衲僧巴鼻。所以天童逆次點出道。若人會得。許",
    "X67n1307_001:0470a01": "你靈利。恁麼則萬松道。某甲謹退。還端的麼。萬松道。",
    "X67n1307_001:0470a02": "和尚在上不錯。孫賓者。善天文遁甲鑽龜之法。爆則",
    "X67n1307_001:0470a03": "成兆。十字文開。不消一灼。天童嘗道。靈龜無卦兆。空",
    "X67n1307_001:0470a04": "殻不勞鑽。今日為甚麼七十二鑽無遺筴。若知禍福",
    "X67n1307_001:0470a05": "皆由我。始信陰陽不順情。",
    "X67n1307_001:0470a06": "第十八則雪峯普請",
    "X67n1307_001:0470a07": "舉雪峰問僧什麼處去。(如和尚去。我也恁麼去)僧云。普請去。",
    "X67n1307_001:0470a08": "(不可別道)峰云。去。(諾得法旨)天童拈云。莫動著。(和尚手碎)動著三",
    "X67n1307_001:0470a09": "十棒。(巡人犯夜)雲門云。隨語識人。(從苗辨地)又是為蛇畫足",
    "X67n1307_001:0470a10": "(更添爪距)。",
    "X67n1307_001:0470a11": "師云。福州雪峰義存禪師。慈和善巧。退己讓人。萬世",
    "X67n1307_001:0470a12": "典型。令人畏仰如三聖道。一千五百人善知識。話頭",
    "X67n1307_001:0470a13": "也不識。祇奉箇老僧住持事繁。禮拜巖頭云。今日始",
    "X67n1307_001:0470a14": "是鰲山成道。推讚諸方。令法久住。雪巖先師。事勝默",
    "X67n1307_001:0470a15": "師伯。跪受呵斥。或問其故。曰。今諸方或有師資法屬。",
    "X67n1307_001:0470a16": "諍訟招譏。獅子身中蟲。自食肉也。萬松仰效。萬一不",
    "X67n1307_001:0470a17": "可得也。雪峰一日問僧甚麼處去。云普請去。問處莾",
    "X67n1307_001:0470a18": "鹵。答處顢頇。打作一團。已見破綻。雪峰道。去。忙拈補",
    "X67n1307_001:0470a19": "綴針線。轉見縫罅披離。天童拈云。莫動著。惠安顗和",
    "X67n1307_001:0470a20": "尚聞有註趙州十二時謌者。乃曰。趙州十二時謌。如",
    "X67n1307_001:0470a21": "一堆臭屎。豈可更用棘枝挑剔。天童道。動著三十棒。",
    "X67n1307_001:0470a22": "萬松道。和尚上梁不正。怪他下柱參差。閻羅王不吞",
    "X67n1307_001:0470a23": "銕丸。諸鬼不伏。這三十棒。和尚先喫始得。雲門道。因",
    "X67n1307_001:0470a24": "語識人。也祇是依俙彷彿。天童道。為蛇畫足。灰骨裏",
    "X67n1307_001:0470b01": "認得雲門。忽有人問萬松。和尚還識天童麼。向道你",
    "X67n1307_001:0470b02": "這一隊。攢簇萬松。圖箇什麼。",
    "X67n1307_001:0470b03": "第十九則漸源捲簾",
    "X67n1307_001:0470b04": "舉漸源因寶葢來相看。(仁義道中)源乃捲簾入方丈坐。",
    "X67n1307_001:0470b05": "(賊來須打。客來須待)葢下却簾。(更好灰圍三道)歸客位。(各把疆界)源令侍",
    "X67n1307_001:0470b06": "者傳語云。遠涉不易。猶隔津在。(相見了也)纔語了。葢便",
    "X67n1307_001:0470b07": "打一掌。(莫是猶隔津在)者云。有堂頭和尚在。莫打某甲。(帶累",
    "X67n1307_001:0470b08": "堂頭何啻隔津)葢云。祇為有和尚在。所以打你。(兩回放過好還兩掌)",
    "X67n1307_001:0470b09": "者回舉似源。(直打出三門外始得)源云。猶隔津在。(相見了也)天童",
    "X67n1307_001:0470b10": "拈云。酌然猶隔津在。(相見了也)然則各各彼彼。自是一",
    "X67n1307_001:0470b11": "家。(分貝曰貧)且作麼生。得同生同死。共命連枝去。(同田曰富)",
    "X67n1307_001:0470b12": "暗裏抽橫骨。(相見了也)明中坐舌頭(猶隔津在)。",
    "X67n1307_001:0470b13": "師云。潭州漸源仲興禪師。始為道吾典座。或云侍者。",
    "X67n1307_001:0470b14": "一日參隨檀越家弔喪。源拊棺問吾曰。生邪死邪。吾",
    "X67n1307_001:0470b15": "曰。生也不道。死也不道。源曰。為什麼不道。吾曰。不道",
    "X67n1307_001:0470b16": "不道。迴至中路。源曰。和尚快與某甲道。若不道。打和",
    "X67n1307_001:0470b17": "尚去也。吾曰。打即任打。道即不道。源便打吾數拳。吾",
    "X67n1307_001:0470b18": "歸院。謂源曰。汝宜發去。恐知事知不便。源遂去。寄村",
    "X67n1307_001:0470b19": "院中三年。一日。聞童子誦法華經。至應以比丘身得",
    "X67n1307_001:0470b20": "度者。即現比丘身。忽然有歡喜處。欲迴道吾。聞吾已",
    "X67n1307_001:0470b21": "化。遂見石霜。舉前話。請益其旨。霜曰。生也不道。死也",
    "X67n1307_001:0470b22": "不道。源曰。為什麼不道。霜曰。不道不道。源乃言下有",
    "X67n1307_001:0470b23": "省。乃禮石霜懺悔。石霜證之。同嗣道吾。潭州寶葢約",
    "X67n1307_001:0470b24": "禪師。嗣石霜。漸源姪也。一日參覲漸源法叔。源見來。",
    "X67n1307_001:0470c01": "捲簾而坐待之。老龐頌曰。有人嫌龐老。龐老不嫌他。",
    "X67n1307_001:0470c02": "開門待知識。知識不來過。葢下却簾。何不道草賊大",
    "X67n1307_001:0470c03": "敗。是他便歸客位。若是萬松作漸源。却到客位。拽下",
    "X67n1307_001:0470c04": "簾子。便歸方丈。不見萬歲和尚。與保壽是同參。歲一",
    "X67n1307_001:0470c05": "日去見壽。壽坐不起。歲展坐具。壽下禪床。歲便坐却",
    "X67n1307_001:0470c06": "禪床。壽便歸方丈。閉却門。歲坐不起。主事云。和尚閉",
    "X67n1307_001:0470c07": "却門。請庫下喫茶。歲便歸院。壽明日却去復禮。歲還",
    "X67n1307_001:0470c08": "坐不起。壽展坐具。歲亦下禪床。壽乃坐却禪床。歲遂",
    "X67n1307_001:0470c09": "歸方丈閉却門。壽於侍者寮。取灰圍方丈門三道。便",
    "X67n1307_001:0470c10": "歸。歲開門見云。我不與麼。他却與麼。且道是相見了",
    "X67n1307_001:0470c11": "也。是猶隔津在。源令侍者傳語云。遠涉不易。猶隔津",
    "X67n1307_001:0470c12": "在。黃口衲子。隨言定旨。逐句分宗。見漸源道。猶隔津",
    "X67n1307_001:0470c13": "在。道又不曾展坐具。敘寒溫。可知是猶隔津在。萬松",
    "X67n1307_001:0470c14": "却道。是相見了也。又作麼生。莫是望州亭。烏石嶺。僧",
    "X67n1307_001:0470c15": "堂前底時節麼。恁麼則寶葢何用親來拽下簾歸客",
    "X67n1307_001:0470c16": "位。寶葢等侍者纔傳示了。便打一掌。萬松道。上覆和",
    "X67n1307_001:0470c17": "尚謝傳法誨。者云。有堂頭和尚在。莫打某甲。再犯不",
    "X67n1307_001:0470c18": "容。可惜放過。葢云。祇為有堂頭和尚在。所以打你。龍",
    "X67n1307_001:0470c19": "鬬魚傷。未為分外。者回舉似源。猶自說兵機。源云。猶",
    "X67n1307_001:0470c20": "隔津在。三寸得恁麼密。大小大天童。祇解順水推船",
    "X67n1307_001:0470c21": "道。酌然猶隔津在。萬松四處別語道。相見了也。與漸",
    "X67n1307_001:0470c22": "源天童。覿體相違。是以天童道。各各彼彼。自是一家。",
    "X67n1307_001:0470c23": "翻覆看來。正與三大宗師同死同生。連枝共命。還見",
    "X67n1307_001:0470c24": "天童暗裏抽橫骨。明中坐舌頭處麼。侍者攔腮徹骨",
    "X67n1307_001:0471a01": "痛。師擘眼云。莫道猶隔津在。",
    "X67n1307_001:0471a02": "第二十則保福光境",
    "X67n1307_001:0471a03": "舉保福問長慶。(耳朵不離腮)盤山道。光境俱亡。復是何",
    "X67n1307_001:0471a04": "物。(有這箇在。所以不識)洞山云。光境未亡。復是何物。(祇為面熟。所以",
    "X67n1307_001:0471a05": "不識)據二老總未勦絕在。(三箇也有)作麼生得勦絕去。(劈口",
    "X67n1307_001:0471a06": "便摑)慶良久。(喚作良久即不可)福云。情知你向鬼窟裏作活",
    "X67n1307_001:0471a07": "計。(陰山背後。永不托生)慶云。汝又作麼生。(打人還似喫拳時)福云。兩",
    "X67n1307_001:0471a08": "手扶犁水過膝。(鬼市裏賣搐氣袋)天童拈云。俱亡未亡。奪",
    "X67n1307_001:0471a09": "人奪境。(錯下名言。不但今日)為什麼保福不肯長慶。(長慶還背保福",
    "X67n1307_001:0471a10": "麼)太平本是將軍致。不許將軍見太平(若信蒯通言寧落婦",
    "X67n1307_001:0471a11": "人手)。",
    "X67n1307_001:0471a12": "師云。漳州保福院。從展禪師。一日雪峰忽召曰。還會",
    "X67n1307_001:0471a13": "麼。福欲近前。峰以杖柱之。福當下冥契。作拜而退。又",
    "X67n1307_001:0471a14": "以古今方便。詢於長慶稜。稜深許之。所以道。參師不",
    "X67n1307_001:0471a15": "如參友。參友不如參板頭聖僧。葢師即難見。友則易",
    "X67n1307_001:0471a16": "逢。參師擇友。意在斯焉。福州長慶慧稜禪師。幼稟湻",
    "X67n1307_001:0471a17": "澹。初參雪峰。峰以默然示之。慶禮拜了退。峰微笑。而",
    "X67n1307_001:0471a18": "慶懷疑。遂晝夜不睡。歲久。坐破七箇蒲團。亦無入作。",
    "X67n1307_001:0471a19": "一日堂前捲簾。忽然大悟。即作頌呈雪峰曰。也大差",
    "X67n1307_001:0471a20": "也大差。捲起簾來見天下。有人問我解何宗。拈起拂",
    "X67n1307_001:0471a21": "子驀口打。峰可之。謂玄沙曰。此子徹也。沙曰。未在。恐",
    "X67n1307_001:0471a22": "是意識著述。須更勘過始得。至次日。眾上堂問訊。峰",
    "X67n1307_001:0471a23": "謂慶曰。備頭陀未肯汝在。汝實證悟。對眾舉來。慶呈",
    "X67n1307_001:0471a24": "頌曰。萬象之中獨露身。唯人自肯乃方親。昔時謬向",
    "X67n1307_001:0471b01": "途中覓。今日看來火裏氷。峰謂沙曰。不可更是意識",
    "X67n1307_001:0471b02": "著述也。慶與保福。同參同證。機緣甚多。一日。保福問",
    "X67n1307_001:0471b03": "長慶。盤山道。光境俱亡。復是何物。盤山上堂曰。夫心",
    "X67n1307_001:0471b04": "月孤圓。光含萬象。光非照境。境亦非存。光境俱亡。復",
    "X67n1307_001:0471b05": "是何物。禪德譬如擲劍揮空。莫論及之不及。斯乃空",
    "X67n1307_001:0471b06": "輪無迹。劍刃無虧。若能如是。心心無知。全心即佛。全",
    "X67n1307_001:0471b07": "佛即人。人佛無異。始為道矣。保福見洞山別語道。光",
    "X67n1307_001:0471b08": "境未亡。復是何物。點檢將來。二俱不了道。據二老宿。",
    "X67n1307_001:0471b09": "總未勦絕在。作麼生得勦絕去。一箇壞世間相。一箇",
    "X67n1307_001:0471b10": "樁立前塵。要長慶判斷道。作麼生得勦絕去。慶幼稟",
    "X67n1307_001:0471b11": "湻澹。初見雪峰。峰又默然示之。常時默坐。廢七蒲團。",
    "X67n1307_001:0471b12": "以淨名杜口答之。錯會者認為良久。寶峰照云。芙蓉",
    "X67n1307_001:0471b13": "先師。內猶暖在。空劫大事。化為鬼窟。保福誡後。故云。",
    "X67n1307_001:0471b14": "情知你向鬼窟裏作活計。僧問新羅陌巖禪師。如何",
    "X67n1307_001:0471b15": "是禪。巖云。古塚不為家。古塚為家。豈非鬼窟活計。非",
    "X67n1307_001:0471b16": "但良久默然。鹽官道。思而知。慮而解。是鬼家活計。長",
    "X67n1307_001:0471b17": "慶道。我且是鬼窟裏作活計。汝又作麼生。保福道。兩",
    "X67n1307_001:0471b18": "手扶犁水過膝。天童頌道。及時節。力耕犁。誰怕春疇",
    "X67n1307_001:0471b19": "沒脛泥。拖犁拽擺。入泥入水。屈為今時也。通理大師。",
    "X67n1307_001:0471b20": "梵行直釋。屢舉此話。理極深玄。不通註釋。天童拈云。",
    "X67n1307_001:0471b21": "俱亡未亡。奪人奪境。俱亡。盤山也。未亡。洞山也。人境",
    "X67n1307_001:0471b22": "俱奪。長慶也。天童祇知保福不肯長慶。爭奈萬松不",
    "X67n1307_001:0471b23": "肯保福。智覺壽禪師唯心訣。或鬬奇特。而但故出身。",
    "X67n1307_001:0471b24": "俄沈識海。或著淨潔。而唯求寂默。返墮陰城。忽有人",
    "X67n1307_001:0471c01": "道。保福長慶。豈有此事。萬松道。舉一明三者。不妨刢",
    "X67n1307_001:0471c02": "利。恁麼則盤山洞山。豈有總未勦絕。長慶豈作鬼窟",
    "X67n1307_001:0471c03": "活計。萬松豈有不肯保福。太平本是將軍亂。不得將",
    "X67n1307_001:0471c04": "軍不太平。",
    "X67n1307_001:0471c05": "第二十一則乾峯三病",
    "X67n1307_001:0471c06": "舉乾峰示眾云。(別處人事)法身有三種病。(怨他河曲[((┐@一)/一/(暴-(日/共)))*見])二種",
    "X67n1307_001:0471c07": "光。(弄鬼眼睛)須是一一透得。(過也)更有照用同時。(和聲便打)向",
    "X67n1307_001:0471c08": "上一竅在。(脚根下薦取)雲門出云。庵內人為什麼不知",
    "X67n1307_001:0471c09": "庵外事。(早是隔窗相眼)峰呵呵大笑。(黠兒落節遭他毒手)門云。猶是",
    "X67n1307_001:0471c10": "學人疑處。(題破廟門)峰云。子是甚麼心行。(學人罪過)門云。也",
    "X67n1307_001:0471c11": "要和尚相委悉。(事發首身)峰云。直須恁麼始得穩坐地。",
    "X67n1307_001:0471c12": "(切忌生根)門云。喏喏。(未敢相保)天童拈云。坐著病在膏肓。(正要",
    "X67n1307_001:0471c13": "人扶策)用著光不透脫。(切忌詐明頭)直饒縱橫十字。(莫即走)",
    "X67n1307_001:0471c14": "圓轉一機。(有勞神用)也未知有向上一竅在。(休得也)還得",
    "X67n1307_001:0471c15": "穩坐地麼。(誰家床榻)到頭霜夜月。任運落前溪(浮生空自忙)。",
    "X67n1307_001:0471c16": "師云。乾峰曹山疎山。皆洞山之子。雲門皆有機緣。唯",
    "X67n1307_001:0471c17": "乾峰數則話行。乾峰一日示眾云。舉一不得舉二。放",
    "X67n1307_001:0471c18": "過一著。落在第二。雲門出曰。昨日有人從天台來。却",
    "X67n1307_001:0471c19": "往徑山去。峰曰。明日不得普請。便下座。馬祖當時上",
    "X67n1307_001:0471c20": "堂。要展大機大用。不意百丈捲却拜席。馬祖便吞聲",
    "X67n1307_001:0471c21": "飲氣。乾峰舉法身三種病二種光。照用同時。向上一",
    "X67n1307_001:0471c22": "竅。大鋪陣勢。被雲門羽扇綸巾。折衝於樽爼之上。後",
    "X67n1307_001:0471c23": "來雲門示眾。却用乾峰陣勢。既無敵手。由他疋馬縱",
    "X67n1307_001:0471c24": "橫。雲門示眾云。光不透脫有兩般病。一切處不明。面",
    "X67n1307_001:0472a01": "前有物是一。透得一切法空。隱隱地似有箇物相似。",
    "X67n1307_001:0472a02": "亦是光不透脫。又法身亦有兩般病。得到法身。為法",
    "X67n1307_001:0472a03": "執不忘。己見猶存。墮在法身邊是一。直饒透得。放過",
    "X67n1307_001:0472a04": "即不可。子細點檢將來。有甚麼氣息。亦是病。乾峰示",
    "X67n1307_001:0472a05": "眾畢。雲門出眾來。便合問如何是三種病。二種光。照",
    "X67n1307_001:0472a06": "用同時。向上一竅。恁麼則雲門纔是初機請益底人。",
    "X67n1307_001:0472a07": "是他得官不念閒文字。却論併根桑棗樹。濶角水黃",
    "X67n1307_001:0472a08": "牛。誰共你之乎者也。乾峰覺知這裏使不著。不免陪",
    "X67n1307_001:0472a09": "笑賣楂梨。葢覆將來。雲門放憨道。猶是學人疑處。乾",
    "X67n1307_001:0472a10": "峰恕己道。子是什麼心行。彼此敗露道。也要和尚相",
    "X67n1307_001:0472a11": "委悉。多虗不如少實道。恁麼始得穩坐地。乾峰汝頴",
    "X67n1307_001:0472a12": "之士利如錐。雲門幽冀之士鈍如鎚。以錐刺鎚。以鎚",
    "X67n1307_001:0472a13": "挫錐。亦當摧矣雪竇道。若明得褒貶句。未必善因而",
    "X67n1307_001:0472a14": "招惡果。萬松道。祇取你口辯。天童拈云。坐著病在膏",
    "X67n1307_001:0472a15": "肓。用著光不透脫。開口了合不得。合口了開不得。似",
    "X67n1307_001:0472a16": "這般有甚用處。直饒你縱橫十字。圓轉一機。也是我",
    "X67n1307_001:0472a17": "尋常用底。未知有向上一竅在。不因一事。不長一智。",
    "X67n1307_001:0472a18": "若非天童。幾乎忘却。還得穩坐地麼。炕猶未煖。官事",
    "X67n1307_001:0472a19": "當行。法眼道。理極忘情謂。如何有喻齊。到頭霜夜月。",
    "X67n1307_001:0472a20": "任運落前溪。天童善能用之。爭奈弄巧成拙。",
    "X67n1307_001:0472a21": "第二十二則溈山問仰",
    "X67n1307_001:0472a22": "舉溈山問仰山。(休作外)子一夏不見上來。在下面作",
    "X67n1307_001:0472a23": "何所務。(白日休閒過。青春不再來)仰云。某甲鋤得一片畬。下得",
    "X67n1307_001:0472a24": "一籮種。(深談實相。善說〔要法〕)溈云。子今夏不虗過。(心邪不覺口喎)仰",
    "X67n1307_001:0472b01": "云。和尚今夏作什麼。(下不論上)溈云。日中一飯。夜後一",
    "X67n1307_001:0472b02": "寢。(佛事門中。有勞神用)仰云。和尚今夏亦不虗過。(當官不讓父)仰",
    "X67n1307_001:0472b03": "山道了乃吐舌。(見過於師。氷寒於水)溈云。寂子何得自傷己",
    "X67n1307_001:0472b04": "命。(證父攘羊。家醜外揚)天童拈云。少當努力。(有鋤有钁。且掊且斷)老合",
    "X67n1307_001:0472b05": "歇心。(管帶神情。救死不暇)這一夏總不虗過。(爭奈時人不自知)為什",
    "X67n1307_001:0472b06": "麼仰山道了吐舌。(冐法而險。為而不知)若點檢得出。(清官易斷。不謾",
    "X67n1307_001:0472b07": "易筭)禍不入慎家之門(守法而安。知而不為)。",
    "X67n1307_001:0472b08": "師云。欲知佛性義。當觀時節因緣。萬松常愛溈仰家",
    "X67n1307_001:0472b09": "風。父子投機。水乳和合。溈山一日餧鵶生飯次。回頭",
    "X67n1307_001:0472b10": "見仰山。乃云。今日為伊上堂一上。仰云。某甲隨例得",
    "X67n1307_001:0472b11": "聞。溈曰。聞底事作麼生。仰曰。鵶作鵶鳴。鵲作鵲噪。溈",
    "X67n1307_001:0472b12": "云。你爭奈聲色何。仰曰。和尚適來道什麼。溈云。我祇",
    "X67n1307_001:0472b13": "道為伊上堂一上。仰曰。為什麼喚作聲色。溈云。雖然",
    "X67n1307_001:0472b14": "如此。驗過也無妨。仰曰。大事因緣作麼生驗。溈山竪",
    "X67n1307_001:0472b15": "起拳。仰曰。終是指東畫西。溈曰。子適來問什麼。仰曰。",
    "X67n1307_001:0472b16": "問和尚大事因緣。溈曰。為什麼喚作指東畫西。仰曰。",
    "X67n1307_001:0472b17": "為著聲色故。某甲所以問過。溈曰。並未曉了此事。仰",
    "X67n1307_001:0472b18": "曰。如何得曉了此事。溈曰。寂子聲色。老僧東西。仰曰。",
    "X67n1307_001:0472b19": "一月千江。體不分水。溈曰。應須與麼始得。仰曰。如金",
    "X67n1307_001:0472b20": "與金。終無異色。豈有異名。溈曰。作麼生是無異名底",
    "X67n1307_001:0472b21": "道理。仰曰。瓶盤釵釧劵。(盂盆)溈曰。寂子說禪。如獅子吼。",
    "X67n1307_001:0472b22": "驚散狐狼野犴之屬。以至溈山寢興。試令原夢。仰山",
    "X67n1307_001:0472b23": "度水。香嚴過茶。二子智慧神通。過於目連鶖子。溈山",
    "X67n1307_001:0472b24": "問仰山。久不上來。當何所務。三日不相見。莫將故眼",
    "X67n1307_001:0472c01": "看。仰嶠以鋤畬下種對之。溈山賞其功行。楊無為問",
    "X67n1307_001:0472c02": "芙蓉楷。數年不見。參禪來。辦道來。蓉云。不打這鼓笛。",
    "X67n1307_001:0472c03": "楊云。恁麼則空遊山水。百無所能也。蓉云。相別未久。",
    "X67n1307_001:0472c04": "善能高鑑。溈仰當行買賣。已是成交。欲令牙保分明。",
    "X67n1307_001:0472c05": "須要合同文契。咨和尚日用如何。溈山以中食夜寢",
    "X67n1307_001:0472c06": "對之。仰山道。亦不空過。鋤畬下種。道不空過即得。中",
    "X67n1307_001:0472c07": "食夜寢。道不空過即難。仰山覺斧鑿太深。回首吐舌",
    "X67n1307_001:0472c08": "懲悔。此處無金二兩。俗人沽酒三斤。溈山道。寂子何",
    "X67n1307_001:0472c09": "得自傷己命。靈龜曳尾。拂跡成痕。吐墨海魚。欲隱彌",
    "X67n1307_001:0472c10": "露。天童拈云。少當努力。老合歇心。為復是佛法商量。",
    "X67n1307_001:0472c11": "為復是世諦流布。若點檢得出。一夏總不虗過。師吐",
    "X67n1307_001:0472c12": "舌云。口是禍門。",
    "X67n1307_001:0472c13": "第二十三則趙州有無",
    "X67n1307_001:0472c14": "舉趙州云。有佛處不得住。(帶累平人)無佛處急走過。(恐無",
    "X67n1307_001:0472c15": "利益)天童拈云。沉空滯跡。(墮坑落塹)犯手傷鋒。(撞頭磕額)俱未",
    "X67n1307_001:0472c16": "是衲僧去就。(一坑埋却)直須莫入人行市。(怯戰不勝)坐他床",
    "X67n1307_001:0472c17": "榻。(著甚來由)正不立玄。(恐成賍濫)偏不附物。(怕惹官防)方能把住",
    "X67n1307_001:0472c18": "放行。(這邊那邊)有自由分(無可不可)。",
    "X67n1307_001:0472c19": "師云。無盡燈錄。僧辭趙州。州問什麼處去。僧云。學人",
    "X67n1307_001:0472c20": "擬向南方學佛法去。天童不敘來原。這僧擬往南方",
    "X67n1307_001:0472c21": "學佛法去。責情棒。早合喫三十。所以趙州竪起拂子",
    "X67n1307_001:0472c22": "道。有佛處不得住。又恐怕掉這僧在無事界裏。打淨",
    "X67n1307_001:0472c23": "潔毬子。所以又道。無佛處急走過。天童拈到這恰好",
    "X67n1307_001:0472c24": "處便休。本錄更有語在。三千里外。逢人莫得錯舉。萬",
    "X67n1307_001:0473a01": "松道。未發足以前。早已蹉過。僧云。恁麼則不去也。萬",
    "X67n1307_001:0473a02": "松道。是何心行。何不早恁麼道。趙州道。去也由你。不",
    "X67n1307_001:0473a03": "去也由你。得恁麼自由性。所以趙州道。摘楊花。摘楊",
    "X67n1307_001:0473a04": "花。諸方晚進。多以折柳送行人。古樂府意。彷彿趙州。",
    "X67n1307_001:0473a05": "忽若院主問趙州。曾到底喫茶去。不曾到底為甚也",
    "X67n1307_001:0473a06": "喫茶去。趙州呼院主。主應喏。州云。喫茶去。又作麼生",
    "X67n1307_001:0473a07": "彷彿趙州意。天童拈趙州意。先識病證。次設治方。然",
    "X67n1307_001:0473a08": "後但除其病。不除其法。所以道。沈空滯迹。犯手傷鋒。",
    "X67n1307_001:0473a09": "俱未是衲僧去就。這僧擬往南方學佛法。趙州先診",
    "X67n1307_001:0473a10": "出兩般病。然後對證設藥。直須不入人行市。不坐他",
    "X67n1307_001:0473a11": "床榻。正不立玄。偏不附物。所以趙州道。有佛處不得",
    "X67n1307_001:0473a12": "住。無佛處即走過。雖治其沈空滯迹。立玄附物之病",
    "X67n1307_001:0473a13": "而不除。把定放行。隨流得妙游戲神通自在之法。還",
    "X67n1307_001:0473a14": "會麼。為甚如此。病多諳藥性。經効敢傳方。",
    "X67n1307_001:0473a15": "第二十四則臨濟賓主",
    "X67n1307_001:0473a16": "舉臨濟兩堂首座齊下喝。(蝦蟆呌)僧問濟還有賓主",
    "X67n1307_001:0473a17": "也無。(問取蝦蟆)濟云。賓主歷然。(咄)天童拈云。殺人刀活",
    "X67n1307_001:0473a18": "人劍。在臨濟手裏。(天童萬松。豈可無分)雖然如是。當時便與",
    "X67n1307_001:0473a19": "一喝。(咄云。即今亦不遲)直饒大騁神通。也祇得同聲相應",
    "X67n1307_001:0473a20": "(豈止在臨濟手裏)。",
    "X67n1307_001:0473a21": "師云。風穴參雪峰。嘗問此話。峰敘與巖頭欽山進途。",
    "X67n1307_001:0473a22": "而值臨濟已逝。不及參見。則曰汝欲會。當問取他子",
    "X67n1307_001:0473a23": "孫可耳。穴後見南院顒。舉雪峰之意。院曰。雪峰古佛",
    "X67n1307_001:0473a24": "也。承天宗道。臨濟此語。走殺天下衲僧。我即不然。當",
    "X67n1307_001:0473b01": "時見僧舉。但云一對無孔銕鎚。萬松咄云。百雜碎。臨",
    "X67n1307_001:0473b02": "濟一日問洛浦。一人行棒。一人行喝。那箇親。浦云。總",
    "X67n1307_001:0473b03": "不親。濟云。作麼生得親。浦便喝。濟便打。葢臨濟宗風。",
    "X67n1307_001:0473b04": "當陽獨露。全機大用。不貴言說。當時若問萬松。兩堂",
    "X67n1307_001:0473b05": "首座齊喝。還有賓主也無。咄云。賓主歷然。臨濟有語",
    "X67n1307_001:0473b06": "無喝。天童有喝無語。如今殺人刀。活人劍。在萬松手",
    "X67n1307_001:0473b07": "裏。忽有人問。那箇是賓。那箇是主。咄云。具眼底辨取。",
    "X67n1307_001:0473b08": "第二十五則洞山賓主",
    "X67n1307_001:0473b09": "舉洞山問隱山。(此回蹉過。他後難逢)如何是主中主。(這話)隱云。",
    "X67n1307_001:0473b10": "長年不出戶。(出也)洞云。如何是主中賓。(特來參見和尚)隱云。",
    "X67n1307_001:0473b11": "青山覆白雲。(去離不得)洞云。賓主相去幾何。(一有多種)隱云。",
    "X67n1307_001:0473b12": "長江水上波。(二無兩般)洞云。賓主相見。有何言說。(兩口同一",
    "X67n1307_001:0473b13": "舌)隱云。清風拂白月。(不動唇皮善舉揚)天童拈云。主也雲",
    "X67n1307_001:0473b14": "藏頂相。(仰望不及)賓也雪壓眉稜。(父少兒子老。舉世所不信)相去也",
    "X67n1307_001:0473b15": "門司有限。(王入深宮。臣歸私室)言說也玉振金聲。(他日如何舉似人)",
    "X67n1307_001:0473b16": "我此四句。且道與隱山是同是別。(因修者易。創立者難)叢林",
    "X67n1307_001:0473b17": "具眼者試請辨看(有名不在鐫頑石)。",
    "X67n1307_001:0473b18": "師云。潭州龍山禪師。參馬祖。得道。隱潭州龍山。無人",
    "X67n1307_001:0473b19": "知者。山行迷路。或到之。一僧至。隱問自何而來。僧曰。",
    "X67n1307_001:0473b20": "某老宿處來。隱曰。老宿有何言句。僧曰。他云。說則千",
    "X67n1307_001:0473b21": "句萬句。不說則一字也無。隱曰。恁麼則蠅子放卵也。",
    "X67n1307_001:0473b22": "僧作拜。隱打之。洞山悟本。與密師伯到山前。見流水",
    "X67n1307_001:0473b23": "中有菜葉。撥草行六七里。忽見隱在庵前。便問此山",
    "X67n1307_001:0473b24": "無路。闍黎輩向何處來。洞曰。無路且置。和尚自何而",
    "X67n1307_001:0473c01": "入。隱曰。我不曾雲水。洞曰。和尚住此山多少時也。隱",
    "X67n1307_001:0473c02": "曰。春秋不涉。洞曰。此山先住。和尚先住。隱曰。不知。洞",
    "X67n1307_001:0473c03": "曰。何謂不知。隱曰。我不從人天來。洞山良久。方問此",
    "X67n1307_001:0473c04": "話。隱山答畢。又問和尚見箇甚麼道理。便住此山。隱",
    "X67n1307_001:0473c05": "曰。我見兩箇泥牛鬬入海。直到如今無消息。隱因有",
    "X67n1307_001:0473c06": "頌示之曰。三間茅屋從來住。一道神光萬境閒。莫把",
    "X67n1307_001:0473c07": "是非來辯我。浮生穿鑿不相關。隱自是焚庵。遁入深",
    "X67n1307_001:0473c08": "山幽寂之處。不知所在。猶自號隱山焉。無盡燈。主中",
    "X67n1307_001:0473c09": "主。作賓中主。為對下句主中賓。然失洞上四賓主血",
    "X67n1307_001:0473c10": "脉。僧問洞山如何是主中主。山云。闍黎自道取。僧曰。",
    "X67n1307_001:0473c11": "某道得底是客中主。如何是主中主。山曰。與麼道則",
    "X67n1307_001:0473c12": "易。相續也大難。故天童作主中主。與答辭長年不出",
    "X67n1307_001:0473c13": "戶。不失血脉。洞問如何是主中賓。隱云。青山覆白雲。",
    "X67n1307_001:0473c14": "洞山嘗云。青山白雲父。白雲青山兒。白雲終日倚。青",
    "X67n1307_001:0473c15": "山總不知。洞云。賓主相去幾何。待相去即向你道。隱",
    "X67n1307_001:0473c16": "云。長江水上波。正與法界觀中海波喻合。或問恁麼",
    "X67n1307_001:0473c17": "則禪不出教意。向道教還出得禪意麼。或曰。禪教相",
    "X67n1307_001:0473c18": "去幾何。恰道長江水上波。何得忘却。洞問賓主相見。",
    "X67n1307_001:0473c19": "萬松道。還有眼麼。有何言說。還有口麼。隱云。清風拂",
    "X67n1307_001:0473c20": "白月。且道是何章句。賓向主說。則清風拂白月。主向",
    "X67n1307_001:0473c21": "賓言。則白月照清風。此猶是主中賓。賓中主邊事。若",
    "X67n1307_001:0473c22": "是主中主。賓中賓。了沒交涉。天童拈道。主也雲藏頂",
    "X67n1307_001:0473c23": "相。且道與前青山覆白雲。還相濫不。前句先山後雲。",
    "X67n1307_001:0473c24": "若作青山起白雲。意更穩順。今言覆者。好雲無事不",
    "X67n1307_001:0474a01": "離山也。天童雲藏頂相。不必是山。投子頌云。無見頂",
    "X67n1307_001:0474a02": "露雲攢急。既是無見頂相。明主邊事。更用雲攢。明主",
    "X67n1307_001:0474a03": "中主也。洞山道。道無心合人。人無心合道。欲識箇中",
    "X67n1307_001:0474a04": "意。一老一不老。雪壓眉稜。主中賓也。天童道。絲綸降。",
    "X67n1307_001:0474a05": "號令分。寰中天子。塞外將軍。中外君臣。各安其分。門",
    "X67n1307_001:0474a06": "司。有限也。或謂玉振金聲。梵音深妙也。你且道清風",
    "X67n1307_001:0474a07": "拂白月。有多少音響。竹林海巨川頌風鈴云。銅唇銕",
    "X67n1307_001:0474a08": "舌太尖新。樓角懸來不記春。言外百千三昧法。因風",
    "X67n1307_001:0474a09": "說與箇中人。且道他道甚來。善學柳下惠。終不師其",
    "X67n1307_001:0474a10": "迹。天童四句與隱山何別。更聽風鈴。子細分辨。",
    "X67n1307_001:0474a11": "第二十六則雲門佛法",
    "X67n1307_001:0474a12": "舉雲門云。(龍王善降)佛法大煞有。(擔取來填枯井)祇是舌頭短。",
    "X67n1307_001:0474a13": "(爭奈口門寬)復自云長也。(非但上至梵天。遍覆剎塵世界)天童拈云。雲",
    "X67n1307_001:0474a14": "門大師。雖然自起自倒。(天使其人不自由)要且車不橫推。",
    "X67n1307_001:0474a15": "理無曲斷(明亷暗察。審錄難瞞)。",
    "X67n1307_001:0474a16": "師舉烏石靈觀禪師云。若言我不道。即啞却我口。若",
    "X67n1307_001:0474a17": "言我道。即禿却我舌。覺範道。佛法大有。祇是牙痛。雲",
    "X67n1307_001:0474a18": "門首身。免掛後人唇齒。早有天童。放伊不過。祇見螳",
    "X67n1307_001:0474a19": "蜋之前攫。不覺彈丸之後隨。雲門舌長。天童點檢了",
    "X67n1307_001:0474a20": "也。更有一箇。且待別時。",
    "X67n1307_001:0474a21": "第二十七則溈仰摘茶",
    "X67n1307_001:0474a22": "舉溈山與仰山摘茶次。(大眾普請宜先到)溈云。終日祇聞",
    "X67n1307_001:0474a23": "子聲。不見子形。(茶樹焉能鬲得伊)仰便撼茶樹。(覿面相呈不較多)",
    "X67n1307_001:0474a24": "溈云。子祇得其用。(祇道得一半)仰云。未審和尚如何。(非但",
    "X67n1307_001:0474b01": "聞聲。亦見其形)溈良久。(到退三千)仰云。和尚祇得其體。(六月債負熱廝",
    "X67n1307_001:0474b02": "還)溈云。放子三十棒。(早來三十。替和尚喫)天童拈云。溈山仰",
    "X67n1307_001:0474b03": "山。父父子子。(夜半潑墨。日午點燈)叢林盡道各得一橛。(誰信道這",
    "X67n1307_001:0474b04": "橛是那橛。那橛是這橛)殊不知天共白雲曉。水和明月秋(莫逆",
    "X67n1307_001:0474b05": "之友。休分彼此)。",
    "X67n1307_001:0474b06": "師舉首山念云。夫為宗師。須具擇法眼始得。當時不",
    "X67n1307_001:0474b07": "是溈山。便是扶籬摸壁。萬松道。酒不醉君子。棒不打",
    "X67n1307_001:0474b08": "好人。瑯琊云。五更侵早起。更有夜行人。萬松道。澤廣",
    "X67n1307_001:0474b09": "藏山理能伏豹。瑯琊又云。若不是溈山。洎合打破蔡",
    "X67n1307_001:0474b10": "州。萬松道。倒得田單七十城。玄覺謂三十棒云。且道",
    "X67n1307_001:0474b11": "過在什麼處。萬松道。再犯不容。和聲便打。佛鑑云。張",
    "X67n1307_001:0474b12": "公乍與李公友。待罰李公一盃酒。倒被李公罰一盞。",
    "X67n1307_001:0474b13": "好手手中無好手。萬松道。某甲喫米。不似和尚喫鹽",
    "X67n1307_001:0474b14": "多。溈仰父子。相見不對面。對面不相見。一人得用。令",
    "X67n1307_001:0474b15": "不孤行。一人得體。道無不在。仰山克己復禮。卑不動",
    "X67n1307_001:0474b16": "尊。溈山正令當行。殺人見血。念法華。瑯琊覺。羨溈山",
    "X67n1307_001:0474b17": "父子。舉臨濟家風。佛鑑服手搰了。難逢快便。不是天",
    "X67n1307_001:0474b18": "童拈出。沈埋洞上宗風。最好是父父子子。不同君君",
    "X67n1307_001:0474b19": "臣臣。三綱五常。世諦流布。仰山得用。溈山得體。諸方",
    "X67n1307_001:0474b20": "皆為各得一橛。而不劈開兩破。富那夜奢問馬鳴曰。",
    "X67n1307_001:0474b21": "鋸義者何。鳴曰。與師平出。鳴問木義者何。奢曰。汝被",
    "X67n1307_001:0474b22": "我解。還會天童雲天水月麼。穴細金針纔露鼻。芒長",
    "X67n1307_001:0474b23": "玉線妙投關。",
    "X67n1307_001:0474b24": "第二十八則楞嚴推心",
    "X67n1307_001:0474c01": "舉楞嚴會上世尊告眾云。若能推底是汝心。則認",
    "X67n1307_001:0474c02": "賊為子。(換了屋樑)修山主云。若能推底不是汝心。則認",
    "X67n1307_001:0474c03": "子為賊。(忍為絕後計)天童拈云。如今推也。是子是賊。(即在",
    "X67n1307_001:0474c04": "人心反覆間)買帽相頭。(莫使直中直)食魚去骨(須防人不人)。",
    "X67n1307_001:0474c05": "師舉楞嚴經云。阿難言。如來現今徵心所在。而我以",
    "X67n1307_001:0474c06": "心推窮尋逐。即能推者。我將為心。佛言。咄。阿難。此非",
    "X67n1307_001:0474c07": "汝心。阿難矍然。避座合掌。起立白佛。此非我心。當名",
    "X67n1307_001:0474c08": "何等。佛告阿難。此是前塵虗妄相想。惑汝真性。由汝",
    "X67n1307_001:0474c09": "無始。至於今生。認賊為子。失汝元常。故受輪轉。唐唯",
    "X67n1307_001:0474c10": "慤法師。科此經名八處徵心。一神湯內瀉。二靈膏返",
    "X67n1307_001:0474c11": "熁。三針治內障。四火角返搜。五神呪鞭治。六金刀坼",
    "X67n1307_001:0474c12": "腦。七針骸補助。此科第八名膏肓出鬼。天童略舉云。",
    "X67n1307_001:0474c13": "若能推底是汝心。則認賊為子。衲僧門下。謂之認奴",
    "X67n1307_001:0474c14": "作郎。昔陶淵明藍輿。一子與[仁-二+業]舁之。指[仁-二+業]諭子曰。此",
    "X67n1307_001:0474c15": "亦人子也。善待之。長者之言也。世諺有云。寧憐有力",
    "X67n1307_001:0474c16": "之奴。不愛無力之子。與前淵明之言。暗合吾宗。即妄",
    "X67n1307_001:0474c17": "即真。點化之旨。安國瑫云。得之於心。伊蘭作栴檀之",
    "X67n1307_001:0474c18": "樹。失之於旨。甘露乃蒺蔾之園。修山主道。若能推底",
    "X67n1307_001:0474c19": "不是汝心。則認子為賊。白玉碾作象牙梳。黃金打作",
    "X67n1307_001:0474c20": "鍮石筯。弄巧成拙。有如此者。天台智者道。有人幼離",
    "X67n1307_001:0474c21": "鄉。年長血氣方剛。聞父在鄉中為惡少年所欺。含恨",
    "X67n1307_001:0474c22": "還鄉。圖雪父恥。路人相伴。將至父舍。忽逢其讐。同伴",
    "X67n1307_001:0474c23": "戲之。指為其父。歸人拜跪。鳴抱感泣。同伴笑曰。實汝",
    "X67n1307_001:0474c24": "父仇。歸人欲打。手不能舉。及至見父亦不感泣。此諭",
    "X67n1307_001:0475a01": "無作四諦。苦即是滅。集即是道。無滅道可修。無苦集",
    "X67n1307_001:0475a02": "可斷。上生經道。不修禪定。不斷煩惱。佛記此人。成佛",
    "X67n1307_001:0475a03": "無疑。近歲陳秀玉學士。嘗問萬松。彌勒菩薩。為什麼",
    "X67n1307_001:0475a04": "不修禪定。不斷煩惱。萬松道。真心本靜。故不修禪定。",
    "X67n1307_001:0475a05": "妄想本空。故不斷煩惱。士復問香山大潤和尚。山曰。",
    "X67n1307_001:0475a06": "禪心已定。不須更修。斷盡煩惱。不須更斷。復問竹林",
    "X67n1307_001:0475a07": "海巨川。川曰。本無禪定煩惱。士曰。唯此為快耳。楞嚴",
    "X67n1307_001:0475a08": "認賊為子。山主認子為賊。不是則業識茫茫。是則神",
    "X67n1307_001:0475a09": "通妙用。智覺禪師唯心訣云。癡愛成解脫真源。貪瞋",
    "X67n1307_001:0475a10": "運菩提大用。妄想興而涅槃現。塵勞起而佛道成。天",
    "X67n1307_001:0475a11": "童道。如今推也是子是賊。一般麵草。由人做造。相頭",
    "X67n1307_001:0475a12": "買帽。比脚栽靴。他家自有兒孫。將來使用恰好。喫飯",
    "X67n1307_001:0475a13": "防噎。食魚去骨。常作賊心。莫拈他物(參)。",
    "X67n1307_001:0475a14": "第二十九則長慶有望",
    "X67n1307_001:0475a15": "舉長慶云。總似今日老胡有望。(自從胡亂後。鹽醋更豐饒)保福",
    "X67n1307_001:0475a16": "云。總似今日老胡絕望。(社歌醉舞。帶累平人)天童拈云。富嫌",
    "X67n1307_001:0475a17": "千口少。(得之本有)窮恨一身多(失之本無)。",
    "X67n1307_001:0475a18": "師云。無盡燈。作總似今夜有望。絕望。圓通善國師。見",
    "X67n1307_001:0475a19": "玄悟玉。香山彝。言涉嘲謔。責曰。總似汝輩。佛法豈到",
    "X67n1307_001:0475a20": "今日。有以見先德憂念叢林之切矣。達磨西來。九年",
    "X67n1307_001:0475a21": "面壁。始遇知音。今長慶保福。列剎相望。鐘梵交鳴。長",
    "X67n1307_001:0475a22": "慶一千五百人。保福七百餘人。大弘雪峰之道。儀型",
    "X67n1307_001:0475a23": "禪苑清規。祖述少林。老胡有望也。洪州武寧慧安禪",
    "X67n1307_001:0475a24": "師。與圓通秀鐵壁。同參天衣懷為法屬。性皆剛直。安",
    "X67n1307_001:0475b01": "苦硬恬潔。非秀公若也。安居武寧荒村破院。單丁三",
    "X67n1307_001:0475b02": "十年。而圓通應詔住法雲。其威光烜然。可以引致法",
    "X67n1307_001:0475b03": "友。而昇青雲。或時以書致安。安未嘗拆而棄之。侍者",
    "X67n1307_001:0475b04": "不解其意。問之。安曰。吾始以秀有精彩。今知其癡也。",
    "X67n1307_001:0475b05": "夫出家兒。塚間樹下。辦那事。如救頭然。無故於八達",
    "X67n1307_001:0475b06": "衢頭。架大屋。養數百閒漢。此真開眼尿牀。吾何復對",
    "X67n1307_001:0475b07": "語哉。然吾宗自此益微矣。汝輩猶能見之。今保福七",
    "X67n1307_001:0475b08": "百餘人。武寧所謂吾宗自此益微矣。故云老胡絕望",
    "X67n1307_001:0475b09": "也。此猶是門庭施設邊事。若也入理深談。天童道。窮",
    "X67n1307_001:0475b10": "恨一身多。武寧單丁。猶為分外。不見道。若立一塵。家",
    "X67n1307_001:0475b11": "國興盛。野老顰蹙。不立一塵。家國喪亡。野老謳謌。且",
    "X67n1307_001:0475b12": "道那箇底是。碧岫峰頭思大口。紅塵堆裏誌公心。",
    "X67n1307_001:0475b13": "第三十則石霜出世",
    "X67n1307_001:0475b14": "舉僧問石霜。真身還出世也無。(世還出真身也無)霜云。不",
    "X67n1307_001:0475b15": "出世。(還入世也無)僧曰。爭奈真身何。(是出是入)霜云。琉璃瓶",
    "X67n1307_001:0475b16": "子口。(是世是身)天童拈云。通身及盡。(綿綿不漏絲)徹底無功。",
    "X67n1307_001:0475b17": "(了了忘擔荷)撒手興來。(雲尚無心能出岫)隨處得用。(賣盡風流不著錢)",
    "X67n1307_001:0475b18": "還識石霜老漢麼。(左右覓便)當堂無影迹。(窮便窮如范丹)遍界",
    "X67n1307_001:0475b19": "不曾藏(富便富如石崇)。",
    "X67n1307_001:0475b20": "師云。將為石霜祇會枯木死株。內紹外紹。今日負急",
    "X67n1307_001:0475b21": "臨危。便道琉璃瓶子口。洞山道。此是一千五百人善",
    "X67n1307_001:0475b22": "知識語。於斯見矣。這僧知而故問道。真身還出世也",
    "X67n1307_001:0475b23": "無。石霜一往泛然而答道不出世。今諸方教乘師德。",
    "X67n1307_001:0475b24": "推讓禪老。為出世間人。將謂高超三界。首出萬靈也。",
    "X67n1307_001:0475c01": "昔王山法祖。侍磁州大明。勠力十年。躬為侍者。秘重",
    "X67n1307_001:0475c02": "深嚴。不見參學。一旦抽單。罔不疑怪。或問大明。侍者",
    "X67n1307_001:0475c03": "何往。明曰。諸方來諸方去。何介意哉。又問參學何似。",
    "X67n1307_001:0475c04": "明曰。道有參學。栽他頭角。道無參學。減他威光。一眾",
    "X67n1307_001:0475c05": "方疑或蒙印許。其後久隱西山太原府。府運兩衙。請",
    "X67n1307_001:0475c06": "住王山。創建禪席。皆號開堂出世也。萬松謂此非出",
    "X67n1307_001:0475c07": "世間。真入世間也。這僧問真身還出世也無。此問真",
    "X67n1307_001:0475c08": "身無相。還能出現說法利生也無。此非問出塵世。正",
    "X67n1307_001:0475c09": "問入廛垂手時節也。石霜常舉君臣父子。至尊嚴烈。",
    "X67n1307_001:0475c10": "深處禁宮。故云不出世也。這僧也奇怪。便拏麤揢細。",
    "X67n1307_001:0475c11": "拈他空(去聲)處道。爭奈真身何。一則赤諱白誺。二則私",
    "X67n1307_001:0475c12": "竊欺公。兩陣夾攻。決無活路。不意石霜。門欲闔一拶",
    "X67n1307_001:0475c13": "便開。船欲沈一篙便轉。奉箇琉璃瓶子口。便那裏得",
    "X67n1307_001:0475c14": "來。所以天童道。撒手興來。隨處得用。為什麼適來却",
    "X67n1307_001:0475c15": "道不出世。不見天童道。當堂無影迹。既無影迹。為什",
    "X67n1307_001:0475c16": "麼道隨處得用。不見天童道。遍界不曾藏。諸仁者為",
    "X67n1307_001:0475c17": "什麼難會。此猶是喻。且道如何是法。周遍十方心。不",
    "X67n1307_001:0475c18": "在一切處。",
    "X67n1307_001:0475c19": "第三十一則雪峯古澗",
    "X67n1307_001:0475c20": "舉僧問雪峰。古澗寒泉時如何。(為甚無風浪起)峰云。瞪目",
    "X67n1307_001:0475c21": "不見底。(許你眼明)僧云。飲者如何。(甘露洋銅。有利有害)峰云。不從",
    "X67n1307_001:0475c22": "口入。(玉液華池納百川)僧舉似趙州。(出一人口。入萬民耳)州云。不可",
    "X67n1307_001:0475c23": "從鼻孔裏入。(盡從這裏流出)僧却問州。古澗寒泉時如何。",
    "X67n1307_001:0475c24": "(閩山遠接太行山)州云苦。(裂舌不堪嚐)僧云。飲者如何。(著甚來由)州",
    "X67n1307_001:0476a01": "云。死。(一坑埋却)雪峰聞云。趙州古佛。(善哉甘口鼠。食人不害疼)從此",
    "X67n1307_001:0476a02": "不答話。(陰蛆內胃)天童拈云。扶豎宗乘。須還大匠。(久嚮天童)",
    "X67n1307_001:0476a03": "雪峰辨一千五百人善知識身心。(為人如為己)趙州用",
    "X67n1307_001:0476a04": "一百二十歲老作家手段。(黨理不黨親)不妨奇怪。(萬松慣見",
    "X67n1307_001:0476a05": "似尋常)如今眾中隨言定旨。(癡人面前。不得說夢)亂作貶剝。(舌頭",
    "X67n1307_001:0476a06": "壓殺人)深屈古人。(死無對證)然則相席打令。似有知音。(易開",
    "X67n1307_001:0476a07": "終始口)鏤骨銘心。罕逢明鑑(難保歲寒心)。",
    "X67n1307_001:0476a08": "師云。南院禮雪峰為古佛。雪峰禮趙州為古佛。當時",
    "X67n1307_001:0476a09": "雪峰法道大行。睦州讓雲門以嗣之。玄沙為法眼之",
    "X67n1307_001:0476a10": "祖。兩派之源。出於門下。趙州當燕趙亂罹之際。口如",
    "X67n1307_001:0476a11": "吹火。流俗薄之。及乎道力攝二王講和。擕手見師。禪",
    "X67n1307_001:0476a12": "床不下。時人方云。口似含珠。隱山所謂莫作是非來",
    "X67n1307_001:0476a13": "辯我。浮生穿鑿不相關。雪峰以其南泉之子。長沙之",
    "X67n1307_001:0476a14": "兄。以白眉尊宿待之。一日趙州問僧。自何處來。僧曰。",
    "X67n1307_001:0476a15": "雪峰來。州曰。雪峰有何言句示人。僧曰。和尚尋常道。",
    "X67n1307_001:0476a16": "盡十方世界是沙門一隻眼。你等諸人向什麼處屙。",
    "X67n1307_001:0476a17": "州云。闍棃若迴。寄箇鍬子去。僧問雪峰古澗寒泉時",
    "X67n1307_001:0476a18": "如何。動若雲行。靜如止水。正是湛不流處。死水裏活",
    "X67n1307_001:0476a19": "計。這僧工夫到此。拈來呈似雪峰。若是萬松門下。祇",
    "X67n1307_001:0476a20": "道乾曝曝地。一滴也無。這僧問以蹄涔。雪峰答以巨",
    "X67n1307_001:0476a21": "海道。瞪目不見底。何曾辜負他。這僧忻然。披襟當之",
    "X67n1307_001:0476a22": "道。飲者如何。你參透古澗寒泉。祇汝便是浮幢剎海。",
    "X67n1307_001:0476a23": "通身是水。誰吐誰吞。雪峰答箇不從口入。大煞手親",
    "X67n1307_001:0476a24": "眼辨。若論順水推船。雪峰門下即得。其或逆風把柁。",
    "X67n1307_001:0476b01": "趙州門下不然。這僧疑根不斷。再買草鞋。不遠數千",
    "X67n1307_001:0476b02": "里。復舉前話問趙州。至不從口入。州云。不可從鼻孔",
    "X67n1307_001:0476b03": "裏入也。便用衲僧巴鼻。復問古澗寒泉時如何。州云。",
    "X67n1307_001:0476b04": "苦。這僧便合禮謝而退。不顧危亡。踏步向前。更問飲",
    "X67n1307_001:0476b05": "者如何。州云。死。沒人情漢。一向盡法。不管無民。僧問",
    "X67n1307_001:0476b06": "如何是玄中玄。州云。汝玄來多少時也。僧云。玄之久",
    "X67n1307_001:0476b07": "矣。州云。若不遇老僧。幾乎玄殺。趙州與睦州出語。毒",
    "X67n1307_001:0476b08": "如德山臨濟痛棒。雪峰後聞此語遙禮云。趙州古佛。",
    "X67n1307_001:0476b09": "峰從此不答話。此語疑殺天下人。你道以前還曾答",
    "X67n1307_001:0476b10": "話麼。後來何曾持不語戒。天童拈道。扶豎宗乘。須還",
    "X67n1307_001:0476b11": "大匠。大慧杲宗門武庫首篇云。王荊公一日問張文",
    "X67n1307_001:0476b12": "定公曰。孔子去世百年。生孟子亞聖。後絕無人何耶。",
    "X67n1307_001:0476b13": "文定公曰。豈無人。亦有過孔孟者。公曰。誰。文定公曰。",
    "X67n1307_001:0476b14": "江西馬大師。坦然禪師。汾陽無業禪師。雪峰巖頭。丹",
    "X67n1307_001:0476b15": "霞雲門。荊公意不甚解。乃問曰。何謂也。文定曰。儒門",
    "X67n1307_001:0476b16": "淡薄。收拾不住。皆歸釋氏焉。公欣然嘆服。後舉似無",
    "X67n1307_001:0476b17": "盡。無盡撫几賞曰。達人之論也。遂援筆以紀之。故王",
    "X67n1307_001:0476b18": "荊公嘗云。三代以前。聖賢多生吾儒中。三代以降。聖",
    "X67n1307_001:0476b19": "賢多生吾佛中。近代老青州。潭柘開山性和尚。韓相",
    "X67n1307_001:0476b20": "國。昉施學士宜生。曰二老若非事佛出家。皆王覇之",
    "X67n1307_001:0476b21": "器。是知顏孟之時。佛法未至。倘能事佛。必馬鳴龍樹",
    "X67n1307_001:0476b22": "之儔也。故雪峰辨一千五百人善知識身心。趙州用",
    "X67n1307_001:0476b23": "一百二十歲老作家手段。不妨奇怪。碁逢敵手。琴遇",
    "X67n1307_001:0476b24": "知音。如今眾中。隨言定旨。亂作貶剝深屈古人。矮子",
    "X67n1307_001:0476c01": "看戲。隨人上下。然則相席打令。似有知音。便道趙州",
    "X67n1307_001:0476c02": "逢賤即貴。雪峰遇剛即柔。若存得失勝負。成何宗旨。",
    "X67n1307_001:0476c03": "鏤骨銘心罕逢明鑑這僧一問。二老各出一隻手。提",
    "X67n1307_001:0476c04": "起示人。與萬世為龜為鑑。豈同參鐵騎禪者。爭鋒競",
    "X67n1307_001:0476c05": "銳。還會天童出身句麼。臨危知己少。閒話赤心多。",
    "X67n1307_001:0476c06": "第三十二則國師侍者",
    "X67n1307_001:0476c07": "舉國師三喚侍者。(老不歇心)侍者三應。(少不努力)國師云。將",
    "X67n1307_001:0476c08": "為吾辜負汝。(落花有意隨流水)誰知汝辜負吾。(流水無心送落花)",
    "X67n1307_001:0476c09": "天童拈云。仁義道中。(不得不呼)得資分上。(不得不應)再呼能",
    "X67n1307_001:0476c10": "再應。(獨掌不浪鳴)論實不論虗。(我喚君須應)且道有辜負無",
    "X67n1307_001:0476c11": "辜負。(行說好話)皓玉無瑕。雕文喪德(劈破面皮)。",
    "X67n1307_001:0476c12": "師云。僧舉前話問玄沙意旨如何。沙云。却是侍者會。",
    "X67n1307_001:0476c13": "萬松道。不得動箸。玄覺徵問僧。那裏是侍者會處。僧",
    "X67n1307_001:0476c14": "云。若不會。爭解恁麼應。玄覺云。汝少會在。萬松道。垛",
    "X67n1307_001:0476c15": "根衲子。有甚麼限。又云。若於這裏商量得去。便見玄",
    "X67n1307_001:0476c16": "沙。萬松道。且歸林下去。趙州云。如人暗中書字。字雖",
    "X67n1307_001:0476c17": "不成。文彩已彰。萬松道。明眼人難瞞。玄沙舉處。以己",
    "X67n1307_001:0476c18": "方人。渾淪無孔鐵鎚。穿鑿千窓百孔。若是萬松見侍",
    "X67n1307_001:0476c19": "者三喚三應。祇向道。輔弼宗師。不廢光彩。許大忠國",
    "X67n1307_001:0476c20": "師。著甚死急道。將為吾辜負汝。侍者當時見道。誰知",
    "X67n1307_001:0476c21": "汝辜負吾。好道和尚年尊。別請人好。可惜放過。被玄",
    "X67n1307_001:0476c22": "沙贓誣道。却是侍者會。以至玄覺問僧道。若不會。爭",
    "X67n1307_001:0476c23": "解恁麼應。特舍漢。胡張三。黑李四。與汝同參。所以玄",
    "X67n1307_001:0476c24": "覺道。汝少會在。玄覺到此便合休去。又道。若於這裏",
    "X67n1307_001:0477a01": "商量得去。便見玄沙。所謂第三句薦得。自救不了。據",
    "X67n1307_001:0477a02": "實論之。若道這僧會。國師道。誰知汝辜負吾。若道這",
    "X67n1307_001:0477a03": "僧不會。爭解恁麼應。所以趙州道。字雖不成。文彩已",
    "X67n1307_001:0477a04": "彰。一鎚兩當。須是這老漢始得。天童拈處。一向裁長",
    "X67n1307_001:0477a05": "補短。就下平高。頗怪國師妄加穿鑿道。皓玉無瑕。雕",
    "X67n1307_001:0477a06": "文喪德。大小大天童。呆漢作保。忽有人問萬松又作",
    "X67n1307_001:0477a07": "麼生。向道祇恐不是玉。是玉也大奇。",
    "X67n1307_001:0477a08": "第三十三則韶山是非",
    "X67n1307_001:0477a09": "舉僧問韶山。是非不到處。還有句也無。(掩耳偷鈴漢)山",
    "X67n1307_001:0477a10": "云有。(可知禮也)僧云。是甚麼句。(是非到處)山云。一片孤雲不",
    "X67n1307_001:0477a11": "露醜。(無眼人見)天童拈云。通身迴互。不觸尊嚴。(識法者恐)退",
    "X67n1307_001:0477a12": "位傍提。要當宛轉。(誰敢當頭)還見韶山相為處麼。(兒孫得力)",
    "X67n1307_001:0477a13": "盡力推爺向裏頭(室內不知)。",
    "X67n1307_001:0477a14": "師云。雒京韶山寰普禪師。嗣夾山。當時遵布衲。機辯",
    "X67n1307_001:0477a15": "冠眾。與山往復詞多不錄。佛果云。遵布衲如虎帶角。",
    "X67n1307_001:0477a16": "凜凜威風。爭奈韶山。解據虎頭。收虎尾。直得步步登",
    "X67n1307_001:0477a17": "高。聲聲相應。還知二老落處麼。好手手中誇好手。紅",
    "X67n1307_001:0477a18": "心心裏射紅心。諸方競傳韶山降遵布衲。挫白頭因。",
    "X67n1307_001:0477a19": "而不知深得洞上深細血脉。一日僧問如何是本來",
    "X67n1307_001:0477a20": "面目。山云。甎鏡臺前不露顏。天童不辜負他。對眾拈",
    "X67n1307_001:0477a21": "出。一日僧問是非不到處。還有句也無。永嘉道。是非",
    "X67n1307_001:0477a22": "之惑。綿微難見。神清慮靜。細而研之。言之興也。是非",
    "X67n1307_001:0477a23": "所以成。其實是非不到處。言思路絕。分別意窮。天童",
    "X67n1307_001:0477a24": "却道。堂堂坐斷舌頭路。應笑毗耶老古錐。若是無舌",
    "X67n1307_001:0477b01": "人解語。借路能來。洞山道。但能莫觸當今諱。也勝前",
    "X67n1307_001:0477b02": "朝斷舌才。道箇一片孤雲不露醜又何妨。洞山所謂",
    "X67n1307_001:0477b03": "胡家曲子。不墮五音。韻出清霄。任君吹唱。恁麼看來。",
    "X67n1307_001:0477b04": "韶山道。有又何妨。但能句不落言思。曲不犯宮商。雲",
    "X67n1307_001:0477b05": "不露醜拙。言滿天下。無口過也。所以天童道。通身迴",
    "X67n1307_001:0477b06": "互。不觸尊嚴。與不犯宮商。不較多也。退位傍提。要當",
    "X67n1307_001:0477b07": "宛轉。此是善財於別峰參見德雲。迴互正位底時節",
    "X67n1307_001:0477b08": "也。還會盡力推爺向裏頭麼。僧問九峰虔侍者。如何",
    "X67n1307_001:0477b09": "是外紹。峰云。不借別人家裏事。僧云。如何是內紹。峰",
    "X67n1307_001:0477b10": "云。推爺向裏頭。天童更加盡力兩字。喚作全身擔荷。",
    "X67n1307_001:0477b11": "徹底承當。忽遇趙州十八上破家散宅。又作麼生。到",
    "X67n1307_001:0477b12": "來家蕩盡。免作屋中愚。",
    "X67n1307_001:0477b13": "第三十四則臨濟禍事",
    "X67n1307_001:0477b14": "舉僧問臨濟。如何是吹毛劍。(鬼擘口)濟云。禍事禍事。",
    "X67n1307_001:0477b15": "(滅門殆戶)僧禮拜。(強鬼出現)濟便打。(急急如律令)僧問巴陵。如何",
    "X67n1307_001:0477b16": "是吹毛劍。(賴是巴陵)陵云。珊瑚枝枝撑著月。(寧可截舌)天童",
    "X67n1307_001:0477b17": "拈云。殺人刀。一毛不度。(西天令嚴)活人劍。一毫不傷。(恕卿",
    "X67n1307_001:0477b18": "無罪)有意氣時添意氣。(刑過無小)不風流處也風流(宥過無大)。",
    "X67n1307_001:0477b19": "師云。鎮州臨濟義玄禪師道。我於先師處。三頓喫六",
    "X67n1307_001:0477b20": "十棒。如蒿枝拂相似。故家風號全提真吼。這僧是箇",
    "X67n1307_001:0477b21": "亡命沒興漢。引頸受刃道。如何是吹毛劍。此謂之索",
    "X67n1307_001:0477b22": "劍喫。臨濟道。禍事禍事。如拔劍一揮。且貸汝殘生。這",
    "X67n1307_001:0477b23": "僧不看陣勢。尚敢禮拜。殺人可恕。情理難容。濟便打。",
    "X67n1307_001:0477b24": "盡令而行。笤箒也須三段。前車已覆。後車改轍。業重",
    "X67n1307_001:0477c01": "衲僧。尚問巴陵如何是吹毛劍。賴是巴陵有收有放。",
    "X67n1307_001:0477c02": "能縱能奪。陵諱顥鑑。始見雲門。門舉雪峰曰。開却門。",
    "X67n1307_001:0477c03": "達磨來也。汝意作麼生。陵曰。築著和尚鼻孔。門曰。修",
    "X67n1307_001:0477c04": "羅王惡發。打須彌山一摑。[跳-兆+孛]跳上梵天報帝釋。你為",
    "X67n1307_001:0477c05": "甚麼却向日本國裏藏身。陵曰。莫與麼心行好。門曰。",
    "X67n1307_001:0477c06": "汝道築著鼻孔。又作麼生。陵後住岳州巴陵新開寺。",
    "X67n1307_001:0477c07": "僧問祖意教意。是同是別。陵云。鷄寒上樹。鴨寒入水。",
    "X67n1307_001:0477c08": "問如何是提婆宗。陵云。銀椀裏盛雪。這僧問如何是",
    "X67n1307_001:0477c09": "吹毛劍。陵曰珊瑚枝枝撑著月。陵告眾曰。吾答此三",
    "X67n1307_001:0477c10": "轉語。已報雲門恩了也。自此不作忌齋。十洲記。南海",
    "X67n1307_001:0477c11": "底盤石上生珊瑚樹。有枝無皮。如玉紅潤。感月而生。",
    "X67n1307_001:0477c12": "故枝頭皆有月暈。巴陵以此語答吹毛劍。豈可以識",
    "X67n1307_001:0477c13": "情卜度。真雲門子。睦州孫。故天童道。殺人刀。一毛不",
    "X67n1307_001:0477c14": "度。活人劍。一毫不傷。衲僧七事隨身。遠圓鑑。令青華",
    "X67n1307_001:0477c15": "嚴頌此在十六題。夾山會下一僧到石霜。入門。便道",
    "X67n1307_001:0477c16": "不審。霜曰。不必闍黎。僧曰。與麼則珍重。又到巖頭。如",
    "X67n1307_001:0477c17": "前。巖乃噓兩聲。僧曰。與麼則珍重。纔回步。頭曰。雖是",
    "X67n1307_001:0477c18": "後生。亦能管帶。僧歸。舉似夾山。山明日上堂。乃喚石",
    "X67n1307_001:0477c19": "霜巖頭歸這僧出來。如法舉似前話。僧舉了。山曰。大",
    "X67n1307_001:0477c20": "眾還會麼。若無人道。老僧不惜兩莖眉毛道去也。乃",
    "X67n1307_001:0477c21": "曰。石霜雖有殺人刀。且無活人劍。巖頭且有殺人刀。",
    "X67n1307_001:0477c22": "亦有活人劍。且殺人刀一毛不度。吹毛度刃。尚為兩",
    "X67n1307_001:0477c23": "段。刜鍾利劍。誰敢當鋒。活人劍。一毫不傷。天下人恩",
    "X67n1307_001:0477c24": "歸有地。意氣不從天地得。風流豈是刻雕成。不見道。",
    "X67n1307_001:0478a01": "傷鱉恕龜。殺活在我。",
    "X67n1307_001:0478a02": "第三十五則洞山體佛",
    "X67n1307_001:0478a03": "舉洞山垂語云。體得佛向上人。方有說話。(方無說話分)",
    "X67n1307_001:0478a04": "僧問如何是佛向上人。(有說話分。快說快說)山云。非佛。(借得口來)",
    "X67n1307_001:0478a05": "法眼云。方便呼為佛。(大似壓良為賤)天童拈云。二老宿相",
    "X67n1307_001:0478a06": "去多少。(料掉沒交涉)直是刀刁相似。(毫釐有差)奈何魚魯參",
    "X67n1307_001:0478a07": "差。(天地懸隔)到這裏轉劫外機。(洞山宗旨)放風前箭。(法眼家風)橫",
    "X67n1307_001:0478a08": "身擔荷。(法眼麤心)撒手承當。(洞山細意)具這般眼目始得。(洞山",
    "X67n1307_001:0478a09": "左眼半斤。法眼右上八兩)還辨得麼。(變蹌劈臉。改頭換面)易分雪裏粉。(一有",
    "X67n1307_001:0478a10": "多種)難辨墨中煤(二無兩般)。",
    "X67n1307_001:0478a11": "師云。洞山垂語。要體得佛向上人。方有說話分。萬松",
    "X67n1307_001:0478a12": "道。體得佛向上人。方無說話分。洞山已過犯彌天。萬",
    "X67n1307_001:0478a13": "松更彌天過犯。更有箇不識好惡底僧。問如何是佛",
    "X67n1307_001:0478a14": "向上人。此喚作望空啟告。洞山道。非佛。此喚作傳言",
    "X67n1307_001:0478a15": "送語。我且問你。佛向上人。還解問答麼。張無盡。舉傅",
    "X67n1307_001:0478a16": "大士頌曰。空手把鋤頭。步行騎水牛。人從橋上過。橋",
    "X67n1307_001:0478a17": "流水不流。皓布裩曰。此即頌得法身邊事。頌不得法",
    "X67n1307_001:0478a18": "身向上事。無盡曰。請和尚頌。皓曰。昨夜雨霶烹。打倒",
    "X67n1307_001:0478a19": "蒲萄棚。知事普請行者人力。拄底拄。撑底撑。撑撑拄",
    "X67n1307_001:0478a20": "拄到天明。依舊可憐生。雲居膺初見洞山。山問闍黎",
    "X67n1307_001:0478a21": "名什麼。居曰。道膺。山曰。向上更道。居曰。向上則不名",
    "X67n1307_001:0478a22": "道膺。山云。與吾在雲巖時祇對一般。這箇喚作識尊",
    "X67n1307_001:0478a23": "卑。分貴賤。法眼道。方便呼為佛。大似奴郎不辨。賓主",
    "X67n1307_001:0478a24": "不分。所以天童道。二老宿相去多少。直是刀刁相似。",
    "X67n1307_001:0478b01": "柰何魚魯參差。我且問你。洞山道。非佛。法眼道。方便",
    "X67n1307_001:0478b02": "呼為佛。如何是刀刁魚魯處。洞山轉劫外機。法眼放",
    "X67n1307_001:0478b03": "風前箭。一箇是全提那畔。一箇是曲為今時。洞山是",
    "X67n1307_001:0478b04": "撒手承當。法眼是橫身擔荷。具這般眼目始得。水中",
    "X67n1307_001:0478b05": "擇乳。還辨得麼。須是鵞王。易分雪裏粉。幸遇洞山。難",
    "X67n1307_001:0478b06": "辨墨中煤。皆因法眼。鏡清道。毗盧有師。法身有主。雲",
    "X67n1307_001:0478b07": "門嘗云。矢上加尖。法眼道。形興未質。名起未名。諸方",
    "X67n1307_001:0478b08": "皆謂如水作波。波即是水。雪粉各異。墨煤性同。不是",
    "X67n1307_001:0478b09": "天童。分疎不下。忽若圭峰道。鎔瓶盤釵釧為一金。攪",
    "X67n1307_001:0478b10": "酥酪醍醐為一味。又作麼生。也不如石頭道。衲被蒙",
    "X67n1307_001:0478b11": "頭萬事休。此時山僧都不會。",
    "X67n1307_001:0478b12": "第三十六則脩山凡夫",
    "X67n1307_001:0478b13": "舉修山主垂語云。具足凡夫法。(少一物不成世界)凡夫不",
    "X67n1307_001:0478b14": "知。(當局者迷)具足聖人法。(眼中添屑)聖人不會。(身賢不覺賢)聖人",
    "X67n1307_001:0478b15": "若會。即同凡夫。(但有纖毫即是塵)凡夫若知。即是聖人。(一念",
    "X67n1307_001:0478b16": "迴光。便同本得)天童拈云。收得安南。(及盡凡情)又憂塞北。(猶存聖解)",
    "X67n1307_001:0478b17": "到這裏十成底事。(半是私房半是賊賍)一時颺却。(公私得濟)始得",
    "X67n1307_001:0478b18": "穩坐地。(更須趕起)還端的麼。(更須了細)一等平壞(兩既不成)泯然",
    "X67n1307_001:0478b19": "自盡(一何有爾)。",
    "X67n1307_001:0478b20": "師云。撫州龍濟山主。紹修禪師。始與法眼輩。同參地",
    "X67n1307_001:0478b21": "藏。謂己已臻其極。暨辭至建陽途中談法次。眼忽問",
    "X67n1307_001:0478b22": "長慶道。萬象之中獨露身。是撥萬象。不撥萬象。修曰。",
    "X67n1307_001:0478b23": "不撥。眼曰。說甚撥不撥。修懵然。却回地藏。地藏曰。子",
    "X67n1307_001:0478b24": "去未久。却回何為。修曰。有事未決。豈憚跋涉。藏曰。汝",
    "X67n1307_001:0478c01": "跋涉許多山川。也還不惡。修不諭。乃問。古人道。萬象",
    "X67n1307_001:0478c02": "之中獨露身。意旨如何。藏曰。汝道撥萬象不撥萬象。",
    "X67n1307_001:0478c03": "修曰。不撥。藏曰。兩箇也。修駭然。沈思。乃曰。未審古人",
    "X67n1307_001:0478c04": "撥不撥。藏曰。汝喚甚麼作萬象。修方省悟。即辭追見",
    "X67n1307_001:0478c05": "法眼。眼語意與地藏如一。眼既住崇壽。修隨眾淘汰",
    "X67n1307_001:0478c06": "言句。放曠游處。後唐永和初。十數禪人堅請令住龍。",
    "X67n1307_001:0478c07": "濟山之寶峰巖。修雖不務聚徒。而徒自至。提訓之暇。",
    "X67n1307_001:0478c08": "作諸章句。盛行於世。一日上堂道。具足凡夫法。凡夫",
    "X67n1307_001:0478c09": "不知。凡夫背覺合塵。迷己逐物。法眼道。微言滯於心",
    "X67n1307_001:0478c10": "首。恒為緣慮之場。實際居於目前。翻成名相之境。虗",
    "X67n1307_001:0478c11": "生浪死。不自覺知。修公打草驚蛇。貴要迴光返照。忽",
    "X67n1307_001:0478c12": "然自肯直下承當。本自圓成。不勞修證。眼不見眼。心",
    "X67n1307_001:0478c13": "不知心。於無了知。不辨真實。智證雙亡。打成一片。故",
    "X67n1307_001:0478c14": "曰。聖人不會。情存一念悟。寧越昔時迷。故曰。聖人若",
    "X67n1307_001:0478c15": "會。即同凡夫。終日圓覺。而未嘗圓覺。故曰。凡夫若知。",
    "X67n1307_001:0478c16": "即同聖人。宋孝宗皇帝注圓覺經。賜徑山慈辯禪師。",
    "X67n1307_001:0478c17": "寶印作序。序中有曰。裴相云。終日圓覺而未嘗圓覺",
    "X67n1307_001:0478c18": "者。凡夫也。具足圓覺而住持圓覺者。如來也。印乃倒",
    "X67n1307_001:0478c19": "其說曰。具足圓覺。住持圓覺者。凡夫也。終日圓覺。未",
    "X67n1307_001:0478c20": "嘗圓覺者。如來也。萬松道。正合修山主意。本錄中更",
    "X67n1307_001:0478c21": "有語。天童略之。錄云。此兩語。一理二義。萬松道。一句",
    "X67n1307_001:0478c22": "是凡。一句是聖。不知不會是一。有迷有悟是二。所以",
    "X67n1307_001:0478c23": "天童道。收得安南。又憂塞北。不見玄沙道。諦當甚諦",
    "X67n1307_001:0478c24": "當。敢保老兄未徹在。藏盡楚天月。猶存漢地星。更須",
    "X67n1307_001:0479a01": "將十成底事。對眾颺却。祇如適來道。真空為緣慮。即",
    "X67n1307_001:0479a02": "同凡夫。三祖信心銘道。莫逐有緣。勿住空忍。一種平",
    "X67n1307_001:0479a03": "懷。泯然自盡。天童以一種為一等更佳。但略前兩句。",
    "X67n1307_001:0479a04": "即前一理二義。故不重出。萬松撮來完成四句。使三",
    "X67n1307_001:0479a05": "祖與修山相見。天童與萬松同參。後生可畏。焉知來",
    "X67n1307_001:0479a06": "者。不如今也。",
    "X67n1307_001:0479a07": "第三十七則石梯問去",
    "X67n1307_001:0479a08": "舉石梯問侍者什麼處去。(不覆堂頭。便屬偷暇)者云。上堂齋",
    "X67n1307_001:0479a09": "去。(不可別道)梯云。我豈不知汝上堂齋去。(何須更問)者云。除",
    "X67n1307_001:0479a10": "此之外。別道什麼。(文不加點)梯云。我祇問汝本分事。(早是",
    "X67n1307_001:0479a11": "分外)者云。若問本分事。某甲實是上堂齋去。(幾不問過)梯",
    "X67n1307_001:0479a12": "云。不謬為吾侍者。(和尚大善知識)天童拈云。放過即不可。",
    "X67n1307_001:0479a13": "(和尚照顧禪床)如今直與扭得鼻孔痛。(便好下手)打得骨頭出",
    "X67n1307_001:0479a14": "始得。(暫借和尚拄杖)免見瞎驢趂大隊。(牽來拽磨)所以道平地",
    "X67n1307_001:0479a15": "上死人無數。(此病最難醫)透得荊棘林是好手。(劈口掌云。透也",
    "X67n1307_001:0479a16": "有甚難)且道適來這僧透得也未。(更要第二摑)多虗不如",
    "X67n1307_001:0479a17": "少實(逆水撑舟。不離舊處)。",
    "X67n1307_001:0479a18": "師云。石梯法嗣鄂州茱萸。師資皆亡其名。萸嗣南泉。",
    "X67n1307_001:0479a19": "梯。泉孫也。一日侍者請梯入浴。梯曰。既不洗塵。亦不",
    "X67n1307_001:0479a20": "洗垢。浴作什麼。者云。和尚先去。某將皂角後來。梯乃",
    "X67n1307_001:0479a21": "笑。佛鑑拈云。石梯年老。侍者年少。雖然老少不同。其",
    "X67n1307_001:0479a22": "奈頭腦相似。天童拈這公案。便覺佛鑑能判而不能",
    "X67n1307_001:0479a23": "斷。一日石梯問侍者什麼處去。本分宗師。常以本分",
    "X67n1307_001:0479a24": "事為人。侍者却道我上堂齋去。若總恁麼。胡張三。黑",
    "X67n1307_001:0479b01": "李四。也合罷參。祇恐不是玉。是玉也大奇。梯云。我豈",
    "X67n1307_001:0479b02": "不知汝上堂齋去。水浸麻繩。一股股緊。者云。除此之",
    "X67n1307_001:0479b03": "外。道什麼。火燒竹筒。一節節熱。這老漢著甚死急。我",
    "X67n1307_001:0479b04": "問汝本分事。且道是侍者不本分。石梯不本分。洞山",
    "X67n1307_001:0479b05": "聰嘗自負柴上山。路逢一僧。問山上有柴。何故更將",
    "X67n1307_001:0479b06": "上去。聰便放下柴於地云。會麼。僧云。不會。聰云。我要",
    "X67n1307_001:0479b07": "燒。侍者也甚奇怪道。若問本分事。某甲實是上堂齋",
    "X67n1307_001:0479b08": "去。佛事人情。一時周足。石梯無奈之何。滿口許他道。",
    "X67n1307_001:0479b09": "不謬為吾侍者。石梯既許他。天童為甚却道放過即",
    "X67n1307_001:0479b10": "不可。更要扭得鼻痛。打得骨出。天童前來拈雪峰問",
    "X67n1307_001:0479b11": "僧甚麼處去。僧云。普請去。峰云。去。拈道動著三十棒。",
    "X67n1307_001:0479b12": "恐人一向學平實禪。這裏却道免見瞎驢趂大隊。曹",
    "X67n1307_001:0479b13": "溪波浪如相似。無限平人被陸沈。所以道平地上死",
    "X67n1307_001:0479b14": "人無數。天童引入荊棘林中道。透得底是好手。侍者",
    "X67n1307_001:0479b15": "且置。忽有人問萬松。這荊棘林作麼生透。向道今日",
    "X67n1307_001:0479b16": "實是從希家齋來。不見道。多虗不如少實。",
    "X67n1307_001:0479b17": "第三十八則法眼聲色",
    "X67n1307_001:0479b18": "舉僧問法眼。聲色兩字如何透得。(莫錯認)眼云。大眾",
    "X67n1307_001:0479b19": "若會這僧問處。透聲色也不難。(實是聲色端的難透)天童拈",
    "X67n1307_001:0479b20": "云。從前不了。(滿眼滿耳)祇為家賊難防。(識得不為冤)直下分",
    "X67n1307_001:0479b21": "明。(見聞不昧)且向草庵止宿(這客作漢)。",
    "X67n1307_001:0479b22": "師云。無盡燈僧問法眼。聲色兩字。甚麼人透得。眼謂",
    "X67n1307_001:0479b23": "眾曰。且道這箇僧透得也未。若會此僧問處。透聲色",
    "X67n1307_001:0479b24": "即不難。天童略之道。僧問法眼聲色兩字。如何透得。",
    "X67n1307_001:0479c01": "這箇喚作當陽顯露。這僧恁麼來。莫作色會。這僧恁",
    "X67n1307_001:0479c02": "麼問。莫作聲會。所以白水道。山僧不欲向聲前句後。",
    "X67n1307_001:0479c03": "鼓弄人家男女。何故。為他聲不是聲。色不是色。僧問",
    "X67n1307_001:0479c04": "壽州資壽院圓澄巖禪師。一大藏教中。還有奇特事",
    "X67n1307_001:0479c05": "也無。巖云。恐汝不信。僧云。如何是奇特事。巖云。黃底",
    "X67n1307_001:0479c06": "是紙。黑底是墨。恁麼會得。莫去言句上咬嚼。聞聲見",
    "X67n1307_001:0479c07": "色。直透那邊有甚麼難。纔入言思。影響礙却。卒難領",
    "X67n1307_001:0479c08": "會。赤窮官長。使偷錢奴。上陣將軍。騎齧人馬。誰知頑",
    "X67n1307_001:0479c09": "[仁-二+業]劣馬。解用成功。得力兒孫。不紹家業。長者審知是",
    "X67n1307_001:0479c10": "子。客作自為賤人。縱能跨色騎聲。不離驢前馬後。要",
    "X67n1307_001:0479c11": "識宅中長者麼轉身就父無標的。拈却花冠不得名。",
    "X67n1307_001:0479c12": "第三十九則夾山目前",
    "X67n1307_001:0479c13": "舉夾山云。目前無法。(背後底聻)意在目前。(莫錯認)他不是",
    "X67n1307_001:0479c14": "目前法。(是你眼睛)非耳目之所到。(聲色縱然。見聞不昧)天童拈云。",
    "X67n1307_001:0479c15": "夾山老子解開布袋頭。(財不著身。痛不著己)將差珍異寶(山材",
    "X67n1307_001:0479c16": "野物)撒向諸人面前了也。(見者有分)正當恁麼時作麼生",
    "X67n1307_001:0479c17": "(任情取捨)路不拾遺。君子稱美(不義之財。於我如浮雲)。",
    "X67n1307_001:0479c18": "師云。北院通禪師問夾山。目前無法。意在目前。他不",
    "X67n1307_001:0479c19": "是目前法。非耳目之所到。豈不是和尚語。夾曰。是。通",
    "X67n1307_001:0479c20": "乃掀倒禪床叉手立。夾起來打一拄杖。通便下去。法",
    "X67n1307_001:0479c21": "眼云。且他掀倒禪床。何不便去。須待他打了纔去。意",
    "X67n1307_001:0479c22": "在什麼處。萬松道。我當時見道豈不是和尚語。驀面",
    "X67n1307_001:0479c23": "唾云。咬屎橛漢。拽棒打出。北院也好有後手。法眼拈",
    "X67n1307_001:0479c24": "出令後人見。可謂為眾竭力。禍出私門。洛浦嘗舉此",
    "X67n1307_001:0480a01": "話問彥從上座。那句是賓。那句是主。也權借此問以",
    "X67n1307_001:0480a02": "為影草。今天童特舉此話。著實為人。王婆嬭子行人",
    "X67n1307_001:0480a03": "事。紫羅帳裏撒珍珠若是識便宜底。其珠遍地。目覩",
    "X67n1307_001:0480a04": "如泥。僧問圓通秀鐵壁。知師久蘊囊中寶。今日筵前",
    "X67n1307_001:0480a05": "略借看。壁道君子愛財。取之有道。還知天童路不拾",
    "X67n1307_001:0480a06": "遺處麼。滿船珍寶沈江去。誰羨芒繩十陌錢。",
    "X67n1307_001:0480a07": "第四十則趙州把定",
    "X67n1307_001:0480a08": "舉趙州云。把定乾坤眼。(眉毛有幾莖)綿綿不漏絲毫。(老賊",
    "X67n1307_001:0480a09": "何消強出頭)我要你會。(見我見你。眼裏眼外)你又作麼生會。(問取乾坤",
    "X67n1307_001:0480a10": "眼)天童拈云。還端的也未。(疑則別參)直饒你這裏會得",
    "X67n1307_001:0480a11": "七穿八穴。(空使童人。下鍬下钁)我也知你出趙州棬繢不得",
    "X67n1307_001:0480a12": "(為什麼却在萬松眼窩裏)。",
    "X67n1307_001:0480a13": "師云。僧問九峰虔禪師。如何是乾坤眼。峰曰。乾坤在",
    "X67n1307_001:0480a14": "裏許。僧曰。乾坤眼何在。峰曰。正是乾坤眼。僧曰。還照",
    "X67n1307_001:0480a15": "燭也無。峰曰。不借三光勢。僧曰。既不借三光勢。憑何",
    "X67n1307_001:0480a16": "照燭。喚作乾坤眼。峰曰。若不如是。髑髏前見鬼人無",
    "X67n1307_001:0480a17": "數。所以趙州把定乾坤眼。綿綿不漏絲毫。又道若有",
    "X67n1307_001:0480a18": "一絲毫。即是一絲毫。所謂但有纖毫即是塵。又道一",
    "X67n1307_001:0480a19": "法若存。翳入眼睛。眼睛不明。世界崢嶸。尚有人道。山",
    "X67n1307_001:0480a20": "河大地。豈不磕破眼睛。有底見道。盡大地是沙門一",
    "X67n1307_001:0480a21": "隻眼。那裏放鼻孔。萬松道。盡大地是沙門鼻孔。何處",
    "X67n1307_001:0480a22": "著眼。直饒你互奪互存。雙收雙放。我更問你耳朵向",
    "X67n1307_001:0480a23": "什麼處著。所以趙州道。我要你會。天童道。還端的也",
    "X67n1307_001:0480a24": "無。又道直饒你這裏會得七穿八穴。我也知你出趙",
    "X67n1307_001:0480b01": "州棬繢不得。天童恁麼道。是眼內語。眼外語。爭如[翟*支]",
    "X67n1307_001:0480b02": "瞎趙州眼。方見眉毛向上人。",
    "X67n1307_001:0480b03": "第四十一則靈雲露柱",
    "X67n1307_001:0480b04": "舉鏡清問靈雲。混沌未分時如何。(誰教汝鑿竅)雲曰。露",
    "X67n1307_001:0480b05": "柱懷胎。(暗中書字。文彩已彰)清云。分後如何。(許多時甚處去來)雲曰。",
    "X67n1307_001:0480b06": "如片雲點太清。(話作兩橛)清云。祇如太清還受點也無。",
    "X67n1307_001:0480b07": "(事無一向)雲不對。(何不早道)清云。恁麼則含生不來也。(將頭不猛)",
    "X67n1307_001:0480b08": "雲亦不對。(重說偈言)清云。直得純清絕點時如何。(猶有這箇",
    "X67n1307_001:0480b09": "在)雲曰。猶是真常流注。(合口了却開得)清曰。如何是真常",
    "X67n1307_001:0480b10": "流注。(無風起浪作麼)雲曰。似鏡常明。(猶為剩法)清云。向上更有",
    "X67n1307_001:0480b11": "事不。(不可即這裏坐殺)雲曰。有。(何不道無)清曰。如何是向上事。",
    "X67n1307_001:0480b12": "(乞聞一聲)雲曰。打破鏡來與子相見。(有甚麼眼)天童拈云。分",
    "X67n1307_001:0480b13": "與未分。(已築界墻)玉機夜動。(踏飜關捩)點與不點。(帶累晴空)金梭",
    "X67n1307_001:0480b14": "暗拋。(已彰文彩)直是一色純清。(黃河上源濁)未得十成安穩。",
    "X67n1307_001:0480b15": "(店司安下)且道打破鏡來。向什麼處相見。(慚惶殺人)還會麼。",
    "X67n1307_001:0480b16": "(是何心行)清秋老兔吞光後。(誰共澄潭照影寒)湛水蒼龍蛻骨",
    "X67n1307_001:0480b17": "時(高出層霄望不窮)。",
    "X67n1307_001:0480b18": "師云。首楞嚴道。如急流水。望為恬靜。流急不見。非為",
    "X67n1307_001:0480b19": "無流。靈雲喚作真常流注。圓覺經道。潛續如命。為壽",
    "X67n1307_001:0480b20": "者相。諸方謂之命根不斷。一條紅線掌中牽。分與未",
    "X67n1307_001:0480b21": "分。點與不點。是衲僧家常茶飯。最好是打破鏡底時",
    "X67n1307_001:0480b22": "節。命根斷處。妄識銷鎔。流注枯乾。無壽者相。正恁麼",
    "X67n1307_001:0480b23": "時。向甚麼處與靈雲相見。天地黯黑。如一錠墨相似。",
    "X67n1307_001:0480b24": "喚作衲僧奪胎換骨。轉身一路。吹殘劫燒灰飛後。突",
    "X67n1307_001:0480c01": "出虗空未兆前。",
    "X67n1307_001:0480c02": "第四十二則石鞏弓箭",
    "X67n1307_001:0480c03": "舉石鞏上堂。乃張弓架箭。(各自念得佛堂經)三平擘開胸",
    "X67n1307_001:0480c04": "當之。(宿世冤家。因緣聚會)鞏云。一張弓。兩隻箭。祇射得半箇",
    "X67n1307_001:0480c05": "聖人。(未拈弓箭。好箇圓全長老)天童拈云。石鞏習氣不除。(却不酸醋",
    "X67n1307_001:0480c06": "氣)三平相席打令。(恰似箇丈夫兒)却云。三十年一張弓。兩",
    "X67n1307_001:0480c07": "隻箭。祇射得半箇聖人。(天不降全)豈不是以己方人。(仁者",
    "X67n1307_001:0480c08": "見之謂之仁)大都不入驚人浪。(却解折折弓箭)到了難尋稱意",
    "X67n1307_001:0480c09": "魚(人心難滿)。",
    "X67n1307_001:0480c10": "師云。無盡燈具云。撫州石鞏慧藏禪師。本弋獵人。逐",
    "X67n1307_001:0480c11": "鹿至馬祖庵。機緣契會。投祖出家。住院。凡見僧執弓",
    "X67n1307_001:0480c12": "架箭以示之。三平至。鞏曰。看箭。平撥開胸曰。此是殺",
    "X67n1307_001:0480c13": "人箭。活人箭又如何。鞏扣弦三下。平便展拜。鞏曰。三",
    "X67n1307_001:0480c14": "十年。舉一張弓。架兩隻箭。祇射得半箇聖人。遂折折",
    "X67n1307_001:0480c15": "弓箭。平後見大顛。舉似之。顛曰。既是活人箭。為甚向",
    "X67n1307_001:0480c16": "弦上辨。平無對。顛曰。三十年後。要人舉此話也難得。",
    "X67n1307_001:0480c17": "萬松道。今日幸遇和尚。雲門問長慶。如何道。免得云",
    "X67n1307_001:0480c18": "作半箇聖人。長慶云。若不還價。爭辨真偽。門云。入水",
    "X67n1307_001:0480c19": "見長人。萬松道。真鍮不換金。首山云。人人盡道三平",
    "X67n1307_001:0480c20": "中的。莫屈他也無。良久云。機關不是韓光作。莫把胸",
    "X67n1307_001:0480c21": "襟當等閒。萬松道。切忌詐明頭。姜山愛云。射虎不真。",
    "X67n1307_001:0480c22": "徒勞沒羽。萬松道。不見道半箇聖人。佛鑑云。大小三",
    "X67n1307_001:0480c23": "平。元來祇是死漢。若非死漢。又覓甚麼活人箭。石鞏",
    "X67n1307_001:0480c24": "龍頭蛇尾。矢在弦上。又却不發。當時若便與一箭。那",
    "X67n1307_001:0481a01": "裏得來。更要大顛作死馬醫。醫之不瘥。從他掘地深",
    "X67n1307_001:0481a02": "埋。且如智海恁麼批判古今。還有過也無。乃云。細雨",
    "X67n1307_001:0481a03": "洒花千點淚。淡烟籠竹一堆愁。萬松道。煩惱皆因強",
    "X67n1307_001:0481a04": "出頭。法燈頌云。古有石鞏師。架弓箭而坐。如斯三十",
    "X67n1307_001:0481a05": "年。知音無一箇。三平中的來。父子相投和。子細返思",
    "X67n1307_001:0481a06": "量。元伊是射垛。萬松道。靈山授記。未似今日。天童略",
    "X67n1307_001:0481a07": "之云。石鞏上堂。乃張弓架箭。三平擘開胸當之。鞏云。",
    "X67n1307_001:0481a08": "一張弓。兩隻箭。三十年祇射得半箇聖人。俱胝因天",
    "X67n1307_001:0481a09": "龍一指頭禪。一生受用不盡。故凡有所問。祇竪一指。",
    "X67n1307_001:0481a10": "石鞏因張弓架箭而悟。故常以張弓架箭示人。雲頂",
    "X67n1307_001:0481a11": "敷道。道吾舞笏同人會。石鞏張弓作者諳。三平擘胸",
    "X67n1307_001:0481a12": "當之。一等是弄粥飯氣。不妨應時及節。佛果引三平",
    "X67n1307_001:0481a13": "頌云。解擘當胸箭。如何祇半人。為從途路得。所以不",
    "X67n1307_001:0481a14": "全身。這般說話。大似減人光彩。萬松即不然。受箭張",
    "X67n1307_001:0481a15": "弓處。師資本一人。不離華下路。便見洞中春。天童道。",
    "X67n1307_001:0481a16": "張弓底習氣不除。受箭底相席打令。所以躭源交拳。",
    "X67n1307_001:0481a17": "仰山女拜。為復是全提作用。為復是時節因緣。却道",
    "X67n1307_001:0481a18": "三十年張弓架箭。祇射得半箇聖人。萬松道。石鞏示",
    "X67n1307_001:0481a19": "不全之肯。天童真以己方人。還知石鞏信彩處麼。祇",
    "X67n1307_001:0481a20": "將日月為香餌。應手華鱗忽上鈎。",
    "X67n1307_001:0481a21": "第四十三則雲門法身",
    "X67n1307_001:0481a22": "舉僧問雲門如何是清淨法身。(不是目前機)門云。花藥",
    "X67n1307_001:0481a23": "欄。(開口斯當)僧云。便恁麼去時如何。(莫錯認)門云。金毛師",
    "X67n1307_001:0481a24": "子。(一手擡一手捺)雪竇著語云。太無端。(一箭射兩垛)天童拈云。",
    "X67n1307_001:0481b01": "賊來須打。(泥裏著棘針)客來須待。(苦口是良藥)雲門。雪竇。二",
    "X67n1307_001:0481b02": "俱作家。(祇會待客。不解打賊)這裏莫有便恁麼去者麼。(唆猫入枯",
    "X67n1307_001:0481b03": "井)切忌撞頭磕額(暮故瞎茅廣)。",
    "X67n1307_001:0481b04": "師云。萬松昔在大慶壽玄悟席下。一年入室兩度。經",
    "X67n1307_001:0481b05": "半年。纔得告香入室。室中舉問玄沙如何是清淨法",
    "X67n1307_001:0481b06": "身。沙云。膿滴滴。此是玄悟之師。高郵定和尚悟處。今",
    "X67n1307_001:0481b07": "日看來這清淨法身話。玄沙答得最強。高郵悟處更",
    "X67n1307_001:0481b08": "的。雲門答花藥欄。權實並舉。道金毛師子。褒貶雙行。",
    "X67n1307_001:0481b09": "這僧道。便恁麼去。雪竇道。太無端。可謂賊來須打。客",
    "X67n1307_001:0481b10": "來須待。雪竇道。花藥欄。莫顢頇。星在稱兮不在盤。恐",
    "X67n1307_001:0481b11": "人錯認一機一境。不薦普天帀地一段大事。便是撞",
    "X67n1307_001:0481b12": "著露柱。磕破燈籠。喚作撞頭磕額。此猶可恕。忽然向",
    "X67n1307_001:0481b13": "花藥欄上絆番。金毛師子上磕倒。也大煞麤心。不見",
    "X67n1307_001:0481b14": "保福因僧侍立。福曰。你得與麼麤心。僧曰。甚處是某",
    "X67n1307_001:0481b15": "麤心處。福拈一塊土度與曰。拋向門外著。僧拋了却",
    "X67n1307_001:0481b16": "來曰。甚處是某麤心。福曰。我見你築著磕著。所以道",
    "X67n1307_001:0481b17": "你麤心。雪竇拈云。然則這僧被熱謾。爭奈真不掩偽。",
    "X67n1307_001:0481b18": "曲不藏直。雪竇將今視古。於理不甘。你這一隊漢。或",
    "X67n1307_001:0481b19": "僧堂裏來。寮舍內出。築著磕著。亦乃不知。近來麤心",
    "X67n1307_001:0481b20": "轉盛。我若放過。便見諸方撿責。卓拄杖下座。天童道",
    "X67n1307_001:0481b21": "撞頭磕額。保福道。築著磕著。且道是同是別。雪竇道",
    "X67n1307_001:0481b22": "這僧被熱謾。且道雲門何似保福。難甘放不過。雪竇",
    "X67n1307_001:0481b23": "何似天童。保福門下。昔日麤心尚多。萬松門下。近日",
    "X67n1307_001:0481b24": "麤心更甚。何也。覓箇築著磕著底也不可得。",
    "X67n1307_001:0481c01": "第四十四則曹山父子",
    "X67n1307_001:0481c02": "舉僧問曹山。子歸就父。為什麼父全不顧。(下不論上)山",
    "X67n1307_001:0481c03": "云。理合如斯。(清官易斷)僧云。父子之恩何在。(粉骨難酬)山云。",
    "X67n1307_001:0481c04": "始成父子之恩。(至化無私)僧云。如何是父子之恩。(大功不宰)",
    "X67n1307_001:0481c05": "山云。刀斧斫不開。(甚處下手)天童拈云。翡翠簾垂。絲綸",
    "X67n1307_001:0481c06": "未降。(樞密不得旨)紫羅帳合。視聽難通。(尊嚴不露顏)犯動毛",
    "X67n1307_001:0481c07": "頭。月昇夜戶。(照不失虗)密移一步。鶴出銀籠。(穿開碧落天)還",
    "X67n1307_001:0481c08": "知麼。(這裏使不著)脫身一色無遺影。(太平本是將軍致)不坐同",
    "X67n1307_001:0481c09": "風落大功(不許將軍見太平)。",
    "X67n1307_001:0481c10": "師云。禮記緇衣子曰。王言如絲。其出如綸。王言如綸。",
    "X67n1307_001:0481c11": "其出如綍洪覺範天覺奏號圓明寶覺禪師。其深機",
    "X67n1307_001:0481c12": "妙智。真不忝所賜。嘗云。機貴迴互。使不犯正位。語忌",
    "X67n1307_001:0481c13": "十成。使不落今時。溈仰父子。曹洞師資。為兩派之源。",
    "X67n1307_001:0481c14": "洞山法付曹山曰。子真法器。吾久知之。我於先師處",
    "X67n1307_001:0481c15": "親傳寶鏡三昧。事窮的要。今付授汝。仍以綱要。三頌。",
    "X67n1307_001:0481c16": "三滲漏。付之。山徧禮祖塔。因擬曹溪之號。所至以曹",
    "X67n1307_001:0481c17": "名其居。故號曹山。曹洞正宗。於今鼎盛。僧問子歸就",
    "X67n1307_001:0481c18": "父。為什麼父全不顧。這僧久參洞上。將深密威嚴處。",
    "X67n1307_001:0481c19": "置箇問端。曹山識法者恐。不敢犯令泄機。祇答理合",
    "X67n1307_001:0481c20": "如斯。這僧要窮堂奧。深入虎穴道。父子之恩何在。曹",
    "X67n1307_001:0481c21": "山不傷風化。不動音容。答道。始成父子之恩。這僧放",
    "X67n1307_001:0481c22": "無底末。更問如何是父子之恩。曹山盡力提持。罄囊",
    "X67n1307_001:0481c23": "分付。道。刀斧斫不開。此退位朝君。轉身就父處。不道",
    "X67n1307_001:0481c24": "同。祇是無別。天童於夜明簾外。空王殿中。借無舌人",
    "X67n1307_001:0482a01": "傳宣。敕無耳人承旨。此猶是月昇夜戶邊事。鶴出銀",
    "X67n1307_001:0482a02": "籠一句。作麼生道。九皋纔翥翼。千里漫追風。",
    "X67n1307_001:0482a03": "第四十五則白水沙水",
    "X67n1307_001:0482a04": "舉白水垂語云。眼裏著沙不得。(喚甚作沙)耳裏著水不",
    "X67n1307_001:0482a05": "得。(喚甚作水)僧便問如何是眼裏著沙不得。(又撒一把)水云。",
    "X67n1307_001:0482a06": "應真無比。(從來不眼花)僧云。如何是耳裏著水不得。(更灌",
    "X67n1307_001:0482a07": "一杓)水云。白淨無垢。(不曾挑耳塞)天童拈云。白水老人。可",
    "X67n1307_001:0482a08": "謂大而無外。(綿綿不漏絲)小而無內。(關掃不容塵)具足千變",
    "X67n1307_001:0482a09": "萬化。(不借別人家裏事)祇箇赤手空身。(將無作有旋支梧)不受一",
    "X67n1307_001:0482a10": "滴塵。(失之本無)直是滿眼滿耳。(得之本有)還見麼。(却恁麼去)立足",
    "X67n1307_001:0482a11": "無閒地。(看脚下)知心有幾人(不道無。祇是少)。",
    "X67n1307_001:0482a12": "師云。筠州高安白水院本仁禪師。參洞山。問。未有之",
    "X67n1307_001:0482a13": "言。請師示誨。山以不諾無人肯答之。水得旨後。昭宗",
    "X67n1307_001:0482a14": "天福。止洪井白水。眾盈三百。上堂曰。老僧尋常不欲",
    "X67n1307_001:0482a15": "向聲前句後。鼓弄人家男女。何故聲不是聲。色不是",
    "X67n1307_001:0482a16": "色。僧問如何是聲不是聲。水曰。喚作色得麼。僧曰。如",
    "X67n1307_001:0482a17": "何是色不是色。水曰。喚作聲得麼。僧作禮。水曰。且道",
    "X67n1307_001:0482a18": "為汝說。答汝話。若人辨得。有箇入處。萬松嘗教人看",
    "X67n1307_001:0482a19": "此話。雖明劫外機。不壞世間相。所以道他參活句。不",
    "X67n1307_001:0482a20": "參死句。今日將聲色話鼓弄人家男女。又道眼裏著",
    "X67n1307_001:0482a21": "沙不得。耳裏著水不得。雪竇亦曾舉此兩句。後却番",
    "X67n1307_001:0482a22": "案云。眼裏著得須彌山。耳裏著得大海水。白水雖無",
    "X67n1307_001:0482a23": "後段。暗中打做一團。這僧問如何是眼裏著沙不得。",
    "X67n1307_001:0482a24": "水曰。應真無比。又問如何是耳裏著水不得。水曰。白",
    "X67n1307_001:0482b01": "淨無垢。和雪竇收拾了也。佛鑑拈云。遠觀山有色。近",
    "X67n1307_001:0482b02": "聽水無聲。此一聯語。是題山水畫圖。佛鑑拈來出一",
    "X67n1307_001:0482b03": "隻眼。遠山有色。時人知有。近水無聲。令人疑著。所以",
    "X67n1307_001:0482b04": "天童道。雖大而無外。小而無內。千變萬化不彰形。滿",
    "X67n1307_001:0482b05": "眼滿耳無一點。盡大地是沙門一隻脚。正好移身換",
    "X67n1307_001:0482b06": "步。勝默老師道。地藉不履而能行。心賴無知而展照。",
    "X67n1307_001:0482b07": "天童却道。立足無閒地。萬松道。正好移身換步。又作",
    "X67n1307_001:0482b08": "麼生。肚裏覰破脚。",
    "X67n1307_001:0482b09": "第四十六則參同回互",
    "X67n1307_001:0482b10": "舉參同契云。回互不回互。(大人得自在)僧問雲門。如何",
    "X67n1307_001:0482b11": "是回互。(不合恁麼問)門指板頭云。不可喚作板頭。(切忌觸諱)",
    "X67n1307_001:0482b12": "僧云。如何是不回互。(正好恁麼問)門云。這箇是板頭。(親言",
    "X67n1307_001:0482b13": "出親口)天童拈云。石頭舌頭無骨。(甚不得道)雲門眼裏有",
    "X67n1307_001:0482b14": "筯。(覰透心肝)千古之下。聲光赫揚。(也要天童舉覺)如今要把手",
    "X67n1307_001:0482b15": "共行。直須恁麼。始解不恁麼。(得恁麼無碑記)然後沒交涉。",
    "X67n1307_001:0482b16": "(可煞有禪)還相委悉麼。(卒客無卒主)少年曾決龍蛇陣。(三十年久",
    "X67n1307_001:0482b17": "嚮天童)潦倒還聽稚子歌(今日錯為人下注脚)。",
    "X67n1307_001:0482b18": "師舉參同契云。門門一切境。回互不回互。回而更相",
    "X67n1307_001:0482b19": "涉。不爾依位住。大慧杲上堂云。今朝又是五月五。大",
    "X67n1307_001:0482b20": "鬼拍手小鬼舞。驀然撞著桃符神。兩手椎。胸呌冤苦。",
    "X67n1307_001:0482b21": "艾人云。休呌苦。遂拈拄杖卓一下云。祇有一處堪回",
    "X67n1307_001:0482b22": "互。回互不回互。回而更相涉。擲下云。不爾依位住。參",
    "X67n1307_001:0482b23": "萬松道。祇有一處堪回互。雲門道。喚甚麼作板頭。鍾",
    "X67n1307_001:0482b24": "馗桃符走入大慧拄杖裏去也。回互不回互。回而更",
    "X67n1307_001:0482c01": "相涉。大鬼小鬼向艾人鼻孔裏藏身。擲下拄杖云。不",
    "X67n1307_001:0482c02": "爾依位住。雲門道這。箇是板頭。僧問雲門。如何是一",
    "X67n1307_001:0482c03": "切智智清淨。此問出大般若初分難信解品。八十餘",
    "X67n1307_001:0482c04": "科。若一切智智清淨。更互相涉。無二無二分。無別無",
    "X67n1307_001:0482c05": "斷故。雲門答云。僧堂走入佛殿裏去也。雲門常用此",
    "X67n1307_001:0482c06": "機。人多難解。萬松頌出。佛殿入燈籠。牛皮鞔露柱。無",
    "X67n1307_001:0482c07": "二無二分。無別無斷故。天童要與石頭雲門把臂共",
    "X67n1307_001:0482c08": "行。直須恁麼。始解不恁麼。正是回互不回互。喚甚麼",
    "X67n1307_001:0482c09": "作板頭時節。又道然後沒交涉。不爾依位住。這箇是",
    "X67n1307_001:0482c10": "板頭時節。此喚作決龍蛇陣。作麼生是聽稚子歌處。",
    "X67n1307_001:0482c11": "萬松沒去著。與人說公案。",
    "X67n1307_001:0482c12": "第四十七則芭焦拄杖",
    "X67n1307_001:0482c13": "舉芭蕉示眾云。你有拄杖子。我與你拄杖子。(骨堆上添",
    "X67n1307_001:0482c14": "土)你無拄杖子。我奪你拄杖子。(出土處掘坑)天童拈云。",
    "X67n1307_001:0482c15": "你有則一切有。(人人具足)你無則一切無。(脫體全空)有無自",
    "X67n1307_001:0482c16": "是當人。(圓同太虗。無欠無餘)與奪關芭蕉甚事。(良由取捨。所以不如)正",
    "X67n1307_001:0482c17": "恁麼時。作麼生是你拄杖子(和聲便打)。",
    "X67n1307_001:0482c18": "師云。郢州芭蕉山慧清禪師。嗣南塔光湧。湧嗣仰山。",
    "X67n1307_001:0482c19": "蕉乃溈山重孫也。上堂曰。我二十八到仰山。見南塔",
    "X67n1307_001:0482c20": "上堂曰。汝等諸人。若是箇漢。纔出母胎。便作師子吼",
    "X67n1307_001:0482c21": "解。豈不快哉。當時我於這下歇得身心。便依之五載。",
    "X67n1307_001:0482c22": "蕉示眾曰。你有拄杖子。我與你拄杖子。萬松道。祖師",
    "X67n1307_001:0482c23": "不西來。少林傳妙訣。何須達磨直指人心。又道你無",
    "X67n1307_001:0482c24": "拄杖子。我奪你拄杖子。直饒一物不將來。更須放下",
    "X67n1307_001:0483a01": "始得。大溈喆云。大溈即不然。你有拄杖子。我奪你拄",
    "X67n1307_001:0483a02": "杖子。你無拄杖子。我與你拄杖子。大溈既如是。諸人",
    "X67n1307_001:0483a03": "還用得也未。若人用得。德山先鋒。臨濟合後。若用不",
    "X67n1307_001:0483a04": "得。且還本主。萬松道。順水推船。時人知有。天童拈出。",
    "X67n1307_001:0483a05": "大丈夫兒。有無在己。不受芭蕉處分。這箇從上來。喚",
    "X67n1307_001:0483a06": "作衲僧拄杖子。天童恐當人諱却更道。正恁麼時作",
    "X67n1307_001:0483a07": "麼生是你拄杖子。直饒拈得出。莫教萬松見。折做八",
    "X67n1307_001:0483a08": "截。燒灰颺却。萬松老矣。留得也好。何也。有時扶過斷",
    "X67n1307_001:0483a09": "橋水。幾度伴歸明月村。",
    "X67n1307_001:0483a10": "第四十八則香嚴枯木",
    "X67n1307_001:0483a11": "舉僧問香嚴如何是道。(看脚下)嚴云。枯木裏龍吟。(不因",
    "X67n1307_001:0483a12": "墻外底。爭得到長安)僧云。如何是道中人。(解行巇嶮路。不在繫行纏)嚴云。",
    "X67n1307_001:0483a13": "髑髏裏眼睛。(貪尋芳草路。迷却故園春)僧舉問石霜。如何是枯",
    "X67n1307_001:0483a14": "木裏龍吟。(這啞漢何不高聲問)霜云。猶帶喜在。(蒼天蒼天)僧云。如",
    "X67n1307_001:0483a15": "何是髑髏裏眼睛。(這瞎漢還見山僧麼)霜云。猶帶識在。(莫錯認)",
    "X67n1307_001:0483a16": "天童拈云。王居門裏。(穴不栖巢)臣不出門(明不越戶)。",
    "X67n1307_001:0483a17": "師云。鄧州南陽香嚴寺智閒禪師。依大溈究涅槃之",
    "X67n1307_001:0483a18": "理。溈曰。我不問汝平生卷冊上記得底學解。汝未出",
    "X67n1307_001:0483a19": "母胞胎。東西不辨時。何者是汝自己。師懵然。久之進",
    "X67n1307_001:0483a20": "數語。溈並不許。嚴曰。却請和尚道。溈曰。吾道於汝何",
    "X67n1307_001:0483a21": "益。限二日道得。契。則記汝。嚴歸堂徧閱所集。無一語",
    "X67n1307_001:0483a22": "堪對。嘆曰。畫餅不充飢。遂焚之曰。此生不學佛法。且",
    "X67n1307_001:0483a23": "作箇長行粥飯僧。免役心神。泣辭而去。一僧問何往。",
    "X67n1307_001:0483a24": "嚴舉前話云。下山歇去。僧曰南陽香嚴寺古基在。兄",
    "X67n1307_001:0483b01": "可結茅。吾化米給汝。嚴後治基芟草。聞瓦礫擊竹作",
    "X67n1307_001:0483b02": "聲。大悟。熏沐遙禮謝云。和尚大慈。恩逾日月。當時若",
    "X67n1307_001:0483b03": "為我說。何有今日耶。住時。後僧問如何是道。道之一",
    "X67n1307_001:0483b04": "字。猶是強名。洞山道。龍吟枯木。異響難聞。萬松嘗問",
    "X67n1307_001:0483b05": "僧如何是異響。僧云。不會。萬松道。善解龍吟。香嚴答",
    "X67n1307_001:0483b06": "枯木裏龍吟。何異強名曰道。無盡燈作僧云不會。嚴",
    "X67n1307_001:0483b07": "云。髑髏裏眼睛。天童道。僧再問如何是道中人。驢事",
    "X67n1307_001:0483b08": "未了。馬事到來。道既強名。人從何立。故嚴答云。髑髏",
    "X67n1307_001:0483b09": "裏眼睛。這僧不會。舉問石霜。如何是枯木裏龍吟。石",
    "X67n1307_001:0483b10": "霜隨手點破道。猶帶喜在。又問如何是髑髏裏眼睛",
    "X67n1307_001:0483b11": "霜云。猶帶識在。有道則有喜。有人則有識。這僧展轉",
    "X67n1307_001:0483b12": "不會。又問曹山。山以偈示之曰。枯木龍吟真見道。髑",
    "X67n1307_001:0483b13": "髏無識眼初明。喜識盡時消息盡。當人那辨濁中清。",
    "X67n1307_001:0483b14": "僧再問。如何是枯木裏龍吟。山曰。血脉不斷。僧曰。如",
    "X67n1307_001:0483b15": "何是髑髏裏眼睛。山曰。乾不盡。僧曰。未審還有得聞",
    "X67n1307_001:0483b16": "者不。山曰。盡大地未有一箇不聞者。僧曰。未審龍吟",
    "X67n1307_001:0483b17": "是何章句。山曰。不知是何章句。聞者皆喪。有本頌在",
    "X67n1307_001:0483b18": "後。玄沙別師之初句云。龍藏枯木。佛果云。念不異。心",
    "X67n1307_001:0483b19": "不差。圓融五位君臣。跳出無為三毒。便可向枯木上",
    "X67n1307_001:0483b20": "生花。寒嚴中吹律。看他三箇老宿。一人透語滲漏。一",
    "X67n1307_001:0483b21": "人透情滲漏。一人透見滲漏。若善參詳。便可玄關獨",
    "X67n1307_001:0483b22": "步。還委悉麼。莫守寒巖異草青。坐著白雲宗不妙。這",
    "X67n1307_001:0483b23": "香嚴公案。勘會移臺。引惹詞訟。天童舉綱要。祇以兩",
    "X67n1307_001:0483b24": "句斷之道。王居門裏。臣不出門。能以無量法門作一",
    "X67n1307_001:0483c01": "句說。有時一字法門。海墨書而不盡。還識天童安家",
    "X67n1307_001:0483c02": "樂業處麼。獨鶴有時常伴水。好雲無事不離山。",
    "X67n1307_001:0483c03": "第四十九則三藏他心",
    "X67n1307_001:0483c04": "舉大耳三藏得他心通。朝見肅宗帝。帝命忠國師",
    "X67n1307_001:0483c05": "驗之。藏見國師便禮拜。側立於右。國師云。汝得他",
    "X67n1307_001:0483c06": "心通是不。藏云。不敢。國師云。汝道老僧祇今在什",
    "X67n1307_001:0483c07": "麼處。(當面諱却)藏云。和尚是一國之師。何得在西川看",
    "X67n1307_001:0483c08": "競渡船。(莫錯認)國師再問。汝道老僧即今在什麼處。",
    "X67n1307_001:0483c09": "(幾曾動著)藏云。和尚是一國之師。何得在天津橋上看",
    "X67n1307_001:0483c10": "弄猢猻。(且道渡頭是。橋上是)國師第三次問。老僧即今在什",
    "X67n1307_001:0483c11": "麼處。(一在力作)藏罔知去處。(許你親見)國師叱云。這野狐精。",
    "X67n1307_001:0483c12": "他心通在什麼處。(大小國師也不知下落)天童拈云。三藏不",
    "X67n1307_001:0483c13": "見國師則且置。你道國師自知下落處麼。(一任卜度)若",
    "X67n1307_001:0483c14": "謂自知。則百鳥銜花。諸天供養。未有休日(醋酸聚蚋。肉臭",
    "X67n1307_001:0483c15": "來蠅)且道正當恁麼時。落在什麼處(扭鼻頭云在這裏)。",
    "X67n1307_001:0483c16": "師舉僧問仰山。大耳三藏第三番。為甚不見國師。山",
    "X67n1307_001:0483c17": "云。前兩度是涉境心。後入自受用三昧。所以不見。萬",
    "X67n1307_001:0483c18": "松道。仰山却具他心通。又僧問趙州。州云。在三藏鼻",
    "X67n1307_001:0483c19": "孔上。萬松道。迴避不及。僧又問玄沙。既在鼻孔上。為",
    "X67n1307_001:0483c20": "什麼不見。沙云。祇為太近。萬松道。猶隔津在。後僧問",
    "X67n1307_001:0483c21": "海會端。端曰。國師若在三藏鼻孔上。有甚難見。殊不",
    "X67n1307_001:0483c22": "知國師在三藏眼睛裏。萬松道。若在眼睛裏。有甚難",
    "X67n1307_001:0483c23": "見。殊不知三藏通身是國師。恁麼道始得一半。若要",
    "X67n1307_001:0483c24": "全道。三藏未離西天時。已與國師相見了也。故天童",
    "X67n1307_001:0484a01": "道。三藏不見則且置。你道國師自知落處麼。若謂自",
    "X67n1307_001:0484a02": "知。百鳥銜花。諸天供養。未有休日。萬松別云。若謂自",
    "X67n1307_001:0484a03": "知。不唯三藏覷見。國師祇具妖通。天童道。正當恁麼",
    "X67n1307_001:0484a04": "時。國師落在什麼處。萬松道。當時三藏對面不見國",
    "X67n1307_001:0484a05": "師。而今相隔五百餘年。為什麼常在萬松眼底。諸人",
    "X67n1307_001:0484a06": "還見麼。背後底聻。",
    "X67n1307_001:0484a07": "第五十則陸亘坐臥",
    "X67n1307_001:0484a08": "舉陸亘大夫問南泉。弟子家中有一片石。有時坐。",
    "X67n1307_001:0484a09": "有時臥。欲鐫作佛得不。(客聽主裁。兵隨印轉)泉云得。(符到奉行)陸",
    "X67n1307_001:0484a10": "云莫不得不。(却又疑着)泉云。不得。(隨邪。撲簸箕)雲巖云。坐則",
    "X67n1307_001:0484a11": "佛。(韓信甘投胯)不坐則非佛。(淵明懶折腰)洞山云。不坐則佛。",
    "X67n1307_001:0484a12": "(背去還成奉)坐則非佛。(親來越轉疎)天童拈云。轉功就位。(但得",
    "X67n1307_001:0484a13": "雪消去)轉位就功。(自然春到來)還他洞上父子。(肐腰不外屈)且",
    "X67n1307_001:0484a14": "道南泉意作麼生。(不打這鼓笛)直是針錐不得(穿鑿不少)。",
    "X67n1307_001:0484a15": "師云。宣州節度使。陸亘大夫。初問南泉曰。弟子家內",
    "X67n1307_001:0484a16": "缾中養一鵝。鵝漸長大。出缾不得。如今不得毀缾。不",
    "X67n1307_001:0484a17": "得損鵝。和尚作何方出得。南泉召曰。大夫。陸應喏。南",
    "X67n1307_001:0484a18": "泉曰。出也。陸從此有開解。陸一日問南泉。弟子家中",
    "X67n1307_001:0484a19": "有一片石。有時坐。有時臥。欲鐫作佛得不。泉云。得。陸",
    "X67n1307_001:0484a20": "曰。莫不得不。泉云。不得。五祖演云。大眾。夫為善知識。",
    "X67n1307_001:0484a21": "須明決擇。為什麼他人道得。也道得。他人道不得。也",
    "X67n1307_001:0484a22": "道不得。還知南泉落處麼。白雲不惜眉毛。與汝註破。",
    "X67n1307_001:0484a23": "得又是誰道來。不得又是誰道來。汝若更不會。老僧",
    "X67n1307_001:0484a24": "今夜為汝作箇樣子。乃舉手云。將三界二十八天作",
    "X67n1307_001:0484b01": "箇佛頭。金輪水際作箇佛脚。四大神州作箇佛身。雖",
    "X67n1307_001:0484b02": "然作此佛兒子了。汝諸人又却在那裏安身立命。大",
    "X67n1307_001:0484b03": "眾還會也未。老僧作第二箇樣子去也。東弗于逮作",
    "X67n1307_001:0484b04": "一箇佛。南贍部州作一箇佛。西瞿耶尼作一箇佛。北",
    "X67n1307_001:0484b05": "鬱單越作一箇佛。草木叢林是佛。蠢動含靈是佛。既",
    "X67n1307_001:0484b06": "恁麼。又喚什麼作眾生。還會也未。不如東弗于逮。還",
    "X67n1307_001:0484b07": "他東弗于逮。南贍部州。還他南贍部州。西瞿耶尼。還",
    "X67n1307_001:0484b08": "他西瞿耶尼。北鬱單越。還他北鬱單越。草木叢林。還",
    "X67n1307_001:0484b09": "他草木叢林。蠢動含靈。還他蠢動含靈。所以道。是法",
    "X67n1307_001:0484b10": "住法位。世間相常住。既恁麼。汝喚甚作佛。還會麼。忽",
    "X67n1307_001:0484b11": "有箇漢出來道。白雲休寱語。大眾記取這一轉。若於",
    "X67n1307_001:0484b12": "世諦因果門中作像供養。豈非好事。所以云。得。若以",
    "X67n1307_001:0484b13": "此石觸穢踐踏。污辱像材。莫不得麼。泉道不得。是知",
    "X67n1307_001:0484b14": "善惡罪福果報。皆由心造。得與不得。速如影響。為什",
    "X67n1307_001:0484b15": "麼天童拈南泉意。直是針錐不得。情知不是這箇道",
    "X67n1307_001:0484b16": "理。陸亘問得週遮。南泉答得轉換。若道是世法。五經",
    "X67n1307_001:0484b17": "三史。還有這般說話麼。若道是佛法。三藏五乘。還有",
    "X67n1307_001:0484b18": "這般說話麼。雲巖洞山父子。以當家針線。番覆相成。",
    "X67n1307_001:0484b19": "天童以借功明位。借位明功。若合符節。道南泉意。直",
    "X67n1307_001:0484b20": "是針錐不得。萬松今欲結識。南泉以為當家不見。陸",
    "X67n1307_001:0484b21": "大夫問南泉和尚何姓。泉曰姓王。陸曰。王還有眷屬",
    "X67n1307_001:0484b22": "也無。泉曰。四臣不昧。陸曰。王居何位。泉曰。玉殿苔生。",
    "X67n1307_001:0484b23": "祇如天童。道直是針錐不得。還入宗旨也。無背風。無",
    "X67n1307_001:0484b24": "巧拙。雷火爍難追。",
    "X67n1307_001:0484c01": "萬松老人評唱天童覺和尚拈古請益錄卷上",
    "X67n1307_001:0484c03": "請益錄上卷音義",
    "X67n1307_001:0484c04": "笨(蒲本切不慧也)　敁(音顛稱量也)　典午(晉史〡〡不兢謂司馬氏也)　跧(莊鸞莊緣",
    "X67n1307_001:0484c05": "二切說文云蹴也)　椶櫚(上祖東切下立居切〡〡也赤曰〡[木*笄]〡栟[(白-日+田)/廾]名切)　帔(披偽切在",
    "X67n1307_001:0484c06": "肩背也又披也)　怤(方俱切註悅也喜樂也)　憋(裨列匹列二切急速貌)　詢(息遵切咨也)",
    "X67n1307_001:0484c07": "　畬(與居式車二切田之三歲也)　搰丫(上胡沒切下於如切象物開之形也)　勠(力竹切削",
    "X67n1307_001:0484c08": "也)　刜(扶弗孚弗二切砍也擊也斷也)　[翟*支](丑角切刺也)　弋(夷力切橛也所以挂物也)　綍",
    "X67n1307_001:0484c09": "(音弗)　[戲-戈+支](側加切以手按物也)"
}