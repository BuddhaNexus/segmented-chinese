{
    "T31n1599_001:0451a02": "  [ ;   ]",
    "T31n1599_001:0451a03": "中邊分別論卷上",
    "T31n1599_001:0451a05": "天親菩薩造",
    "T31n1599_001:0451a06": "陳天竺三藏真諦譯",
    "T31n1599_001:0451a07": "相品第一",
    "T31n1599_001:0451a08": "　恭敬善行子　　能造此正論",
    "T31n1599_001:0451a09": "　為我等宣說　　今當顯此義",
    "T31n1599_001:0451a10": "初立論體。",
    "T31n1599_001:0451a11": "　相障及真實　　研習對治道",
    "T31n1599_001:0451a12": "　修住而得果　　無上乘唯爾",
    "T31n1599_001:0451a13": "此七義是論所說。何者為七。一相二障三真",
    "T31n1599_001:0451a14": "實四研習對治五修住六得果七無上乘。今",
    "T31n1599_001:0451a15": "依相說此偈言。",
    "T31n1599_001:0451a16": "　虛妄分別有　　彼處無有二",
    "T31n1599_001:0451a17": "　彼中唯有空　　於此亦有彼",
    "T31n1599_001:0451a18": "此中虛妄分別者。謂分別能執所執。有者。但",
    "T31n1599_001:0451a19": "有分別。彼處者。謂虛妄分別。無有二者。謂能",
    "T31n1599_001:0451a20": "執所執此二永無。彼中者。謂分別中。唯有空",
    "T31n1599_001:0451a21": "者。謂但此分別離能執所執故。唯有空於此",
    "T31n1599_001:0451a22": "者。謂能所空中。亦有彼者。謂有虛妄分別。若",
    "T31n1599_001:0451a23": "法是處無。由此法故是處空。其所餘者則名",
    "T31n1599_001:0451a24": "為有。若如是知即於空相智無顛倒。次說偈言。",
    "T31n1599_001:0451a25": "　故說一切法　　非空非不空",
    "T31n1599_001:0451a26": "　有無及有故　　是名中道義",
    "T31n1599_001:0451a27": "一切法者。謂有為名虛妄分別。無為名空。非",
    "T31n1599_001:0451a28": "空者。謂由空由虛妄分別。非不空者。謂由能",
    "T31n1599_001:0451a29": "執所執故。有者。謂虛妄分別有故。無者。謂",
    "T31n1599_001:0451b01": "能所執無故。及有者。謂於虛妄中有真空",
    "T31n1599_001:0451b02": "故。於真空中亦有虛妄分別故。是名中道義",
    "T31n1599_001:0451b03": "者。謂一切法非一向空。亦非一向不空。如是",
    "T31n1599_001:0451b04": "等文不違般若波羅蜜等。如經說一切法非",
    "T31n1599_001:0451b05": "空非不空。如是已說虛妄分別有相無相竟。",
    "T31n1599_001:0451b06": "今當次說其自體相。故說偈言。",
    "T31n1599_001:0451b07": "　塵根我及識　　本識生似彼",
    "T31n1599_001:0451b08": "　但識有無彼　　彼無故識無",
    "T31n1599_001:0451b09": "似塵者。謂本識顯現相似色等。似根者。謂識",
    "T31n1599_001:0451b10": "似五根於自他相續中顯現。似我者。謂意識",
    "T31n1599_001:0451b11": "與我見無明等相應故。似識者。謂六種識。本",
    "T31n1599_001:0451b12": "識者。謂阿黎耶識。生似彼者。謂似塵等四物。",
    "T31n1599_001:0451b13": "但識有者。謂但有亂識。無彼者。謂無四物。",
    "T31n1599_001:0451b14": "何以故。似塵似根非實形識故。似我似識顯",
    "T31n1599_001:0451b15": "現不如境故。彼無故識無者。謂塵既是無識",
    "T31n1599_001:0451b16": "亦是無。是識所取四種境界。謂塵根我及識",
    "T31n1599_001:0451b17": "所攝實無體相。所取既無能取亂識亦復是",
    "T31n1599_001:0451b18": "無。如是說體相已。今當顯名義。故說偈言。",
    "T31n1599_001:0451b19": "　亂識虛妄性　　由此義得成",
    "T31n1599_001:0451b20": "　非實有無故　　滅彼故解脫",
    "T31n1599_001:0451b21": "亂識虛妄性由此義得成者。謂一切世間但",
    "T31n1599_001:0451b22": "唯亂識。此亂識云何名虛妄。由境不實故。由",
    "T31n1599_001:0451b23": "體散亂故。非實有者。謂顯現似四物。四物永",
    "T31n1599_001:0451b24": "無故。非實無故者。謂非一切永無。由亂識生",
    "T31n1599_001:0451b25": "故。云何不許亂識永無。故偈言滅彼故解脫。",
    "T31n1599_001:0451b26": "若執永無繫縛解脫皆不成就。則起邪見撥",
    "T31n1599_001:0451b27": "淨不淨品。如是說虛妄體相已。今當次說虛",
    "T31n1599_001:0451b28": "妄攝相。若言唯是虛妄。云何能攝三性。故說",
    "T31n1599_001:0451b29": "偈言。",
    "T31n1599_001:0451c01": "　分別及依他　　真實唯三性",
    "T31n1599_001:0451c02": "　由塵與亂識　　及二無故說",
    "T31n1599_001:0451c03": "分別性者。謂是六塵永不可得。猶如空華依",
    "T31n1599_001:0451c04": "他性者。謂唯亂識有非實故。猶如幻物。真實",
    "T31n1599_001:0451c05": "性者。謂能取所取二無所有。真實有無故。猶",
    "T31n1599_001:0451c06": "如虛空。說虛妄攝相已。今當說入虛妄無所",
    "T31n1599_001:0451c07": "有方便相。故說偈言。",
    "T31n1599_001:0451c08": "　由依唯識故　　境無體義成",
    "T31n1599_001:0451c09": "　以塵無有體　　本識即不生",
    "T31n1599_001:0451c10": "一切三界但唯有識。依如此義外塵體相決",
    "T31n1599_001:0451c11": "無所有。此智得成。由所緣境無有體故。能緣",
    "T31n1599_001:0451c12": "唯識亦不得生。以是方便即得入於能取所",
    "T31n1599_001:0451c13": "取無所有相。",
    "T31n1599_001:0451c14": "　是故識成就　　非識為自性",
    "T31n1599_001:0451c15": "所識諸塵既無有體。是故識性無理得成。",
    "T31n1599_001:0451c16": "　不識及與識(疏本云應知識不識)　　由是義平等",
    "T31n1599_001:0451c17": "不識者。由自性不成就。是故非識。此法真實",
    "T31n1599_001:0451c18": "無所有性。而能顯現似非實塵。故說為識。說",
    "T31n1599_001:0451c19": "入虛妄無所有方便相已。今當顯虛妄總相。",
    "T31n1599_001:0451c20": "故說偈言。",
    "T31n1599_001:0451c21": "　虛妄總類者　　三界心心法(不識者疏本無不字)",
    "T31n1599_001:0451c22": "虛妄者。若約界立。謂欲色無色界。若約生立。",
    "T31n1599_001:0451c23": "謂心及心法是總類相。說總相已。別相今當",
    "T31n1599_001:0451c24": "說。",
    "T31n1599_001:0451c25": "　唯塵智名心　　差別名心法",
    "T31n1599_001:0451c26": "心者但了別塵通相。若了塵別相說名為心",
    "T31n1599_001:0451c27": "法。謂受想行等。說總別相已。次顯生起相。",
    "T31n1599_001:0451c28": "　第一名緣識　　第二是用識",
    "T31n1599_001:0451c29": "　於塵受分別　　引行謂心法",
    "T31n1599_001:0452a01": "緣識者。謂阿黎耶識。餘識生緣故。用識者。",
    "T31n1599_001:0452a02": "謂因黎耶識於塵中起名為用識。於塵受者。",
    "T31n1599_001:0452a03": "謂領塵苦等說名受陰。分別者謂選擇塵差",
    "T31n1599_001:0452a04": "別是名想陰。引行者。能令心捨此取彼。謂欲",
    "T31n1599_001:0452a05": "思惟及作意等名為行陰。如是受等名為心",
    "T31n1599_001:0452a06": "法。說生起相已。當說虛妄染污相。故說偈",
    "T31n1599_001:0452a07": "言。",
    "T31n1599_001:0452a08": "　覆藏及安立　　將導與攝持",
    "T31n1599_001:0452a09": "　圓滿三分成　　領觸并牽引",
    "T31n1599_001:0452a10": "　執著及現前　　苦故惱世間",
    "T31n1599_001:0452a11": "　三種二種難　　亦七由虛妄",
    "T31n1599_001:0452a12": "覆藏者。由無明能障如實見故。安立者。由諸",
    "T31n1599_001:0452a13": "行能安立業熏習於本識中故。將導者。由本",
    "T31n1599_001:0452a14": "識及意識能令眾生往受生處故。攝持者。謂",
    "T31n1599_001:0452a15": "由色能攝持自體五聚故。圓滿者。謂由六入",
    "T31n1599_001:0452a16": "能生長故。三分成者。依根塵識諸觸成故。領",
    "T31n1599_001:0452a17": "觸者。由樂苦等為損益故。牽引者。由貪愛令",
    "T31n1599_001:0452a18": "業能牽後生故。執著者。由四取能令諸識染",
    "T31n1599_001:0452a19": "著欲等四處隨從得生故。現前者。由業有謂",
    "T31n1599_001:0452a20": "已作諸業趣向來生為與果報故。苦者。由生",
    "T31n1599_001:0452a21": "老死故。惱世間者。謂三界由無明乃至老死",
    "T31n1599_001:0452a22": "等所逼惱。恒受苦難故。三種二種難亦七由",
    "T31n1599_001:0452a23": "虛妄者。三種難者。謂煩惱業生等。煩惱難",
    "T31n1599_001:0452a24": "者。謂無明貪愛取。業難者。謂行及有。生難",
    "T31n1599_001:0452a25": "者。謂所餘七分。二種難者。所謂因果。因難",
    "T31n1599_001:0452a26": "者。謂煩惱業分。果難者。謂所餘分。七難者。",
    "T31n1599_001:0452a27": "謂七種因。一顛倒因。謂無明。二牽引因。謂",
    "T31n1599_001:0452a28": "諸行。三將因。謂本意二識。四攝因。謂名色",
    "T31n1599_001:0452a29": "六入。五受用因。謂觸受。六引出因。謂愛取",
    "T31n1599_001:0452b01": "有。七厭怖因。謂生老死。由虛妄者。如是苦",
    "T31n1599_001:0452b02": "難從虛妄生。集虛妄義有九種相。所謂有相",
    "T31n1599_001:0452b03": "無相自相攝相入無相方便相差別相眾名相",
    "T31n1599_001:0452b04": "生緣相染相。義現於前。",
    "T31n1599_001:0452b05": "說虛妄已。當說方便為顯空義。由此相應故。",
    "T31n1599_001:0452b06": "說偈言。",
    "T31n1599_001:0452b07": "　體相及眾名　　其義與分別",
    "T31n1599_001:0452b08": "　成立理應知　　略解空如是",
    "T31n1599_001:0452b09": "云何應知空相。偈言。",
    "T31n1599_001:0452b10": "　無二有此無　　是二名空相",
    "T31n1599_001:0452b11": "　故非有非無　　不異亦不一",
    "T31n1599_001:0452b12": "無二者。謂無所取能取。有此無者。謂但有所",
    "T31n1599_001:0452b13": "取能取無。是二名空相者。謂無及有無是名",
    "T31n1599_001:0452b14": "空相。此顯真空無有二相。是法以二無為性。",
    "T31n1599_001:0452b15": "不可說有不可說無。云何非有。是二無故。云",
    "T31n1599_001:0452b16": "何非無。是二無有故。故偈言非有非無。是名",
    "T31n1599_001:0452b17": "真空相。不異亦不一者。與虛妄分別不異相",
    "T31n1599_001:0452b18": "亦不一相。若異者。謂法性與法異。是義不然。",
    "T31n1599_001:0452b19": "譬如五陰與無常性及苦性。若一者。清淨境",
    "T31n1599_001:0452b20": "界智及通相不成就。如是道理顯現空與虛",
    "T31n1599_001:0452b21": "妄離一異相。是故說不有非不有非一非異",
    "T31n1599_001:0452b22": "相。",
    "T31n1599_001:0452b23": "云何眾名。應知。",
    "T31n1599_001:0452b24": "　如如及實際　　無相與真實",
    "T31n1599_001:0452b25": "　法界法身等　　略說空眾名",
    "T31n1599_001:0452b26": "云何眾名義。應知。",
    "T31n1599_001:0452b27": "　非變異不到　　相滅聖境界",
    "T31n1599_001:0452b28": "　聖法因及依　　是眾名義次",
    "T31n1599_001:0452b29": "無異為義故。是故名如如。恒如是不捨故。無",
    "T31n1599_001:0452c01": "顛倒為義故。說實際。非顛倒種類及境界故。",
    "T31n1599_001:0452c02": "相滅為義故。說無相。離一切相故。無分別。",
    "T31n1599_001:0452c03": "聖智境界故。第一義智為體故。說真實。聖法",
    "T31n1599_001:0452c04": "因為義故。是故說法界。聖法依此境生。此中",
    "T31n1599_001:0452c05": "因義是界義。攝持法身為義故說法身。如是",
    "T31n1599_001:0452c06": "空眾名義已顯。云何空分別。應知。",
    "T31n1599_001:0452c07": "　亦染亦清淨　　如是空分別",
    "T31n1599_001:0452c08": "何處位空不淨。何處位空淨。",
    "T31n1599_001:0452c09": "有垢亦無垢。",
    "T31n1599_001:0452c10": "若在此位中是諸垢法。未得出離與共相",
    "T31n1599_001:0452c11": "應是位處說不淨。若在此位出離諸垢。此位",
    "T31n1599_001:0452c12": "處說淨。若已與垢相應後時無垢。不離變異",
    "T31n1599_001:0452c13": "法故。云何不無常。為此問故答。",
    "T31n1599_001:0452c14": "　水界金空靜　　法界淨如是",
    "T31n1599_001:0452c15": "客塵故離滅故不是自性變異故。復有分別。",
    "T31n1599_001:0452c16": "此空有十六。一內空。二外空。三內外空。四大",
    "T31n1599_001:0452c17": "空。五空空。六第一義空。七有為空。八無為",
    "T31n1599_001:0452c18": "空。九畢竟空。十無前後空。十一不捨空。十",
    "T31n1599_001:0452c19": "二性空。十三相空。十四一切法空。十五非有",
    "T31n1599_001:0452c20": "空。十六非有性空。如是略說空。應知。",
    "T31n1599_001:0452c21": "　食者所食空　　身及依處空",
    "T31n1599_001:0452c22": "　能見及如理　　所求至得空",
    "T31n1599_001:0452c23": "此中能食空者。依內根故說。所食空者。依外",
    "T31n1599_001:0452c24": "塵故說。身者是能食。所食者依處。是重空",
    "T31n1599_001:0452c25": "故說內外空。大空者。世器遍滿故故說名",
    "T31n1599_001:0452c26": "大。此空說大空。內入身及世器。此法是空。無",
    "T31n1599_001:0452c27": "分別智能見此空。此無分別智空故名空空。",
    "T31n1599_001:0452c28": "如道理依第一義相觀此法空。是名第一義",
    "T31n1599_001:0452c29": "空。為得此菩薩修行空。是此法空為何修行。",
    "T31n1599_001:0453a01": "為至得二善。一有為善。二無為善。此空是名",
    "T31n1599_001:0453a02": "有為無為空。為常利益他。為一向恒利益他",
    "T31n1599_001:0453a03": "故。修此空故說畢竟空。為不捨生死。此生死",
    "T31n1599_001:0453a04": "無前後。諸眾生不見其空。疲厭故捨離生死。",
    "T31n1599_001:0453a05": "此空是名無前後空。為善無窮盡諸佛入無",
    "T31n1599_001:0453a06": "餘涅槃。因此空不捨他利益事。是名不捨空。",
    "T31n1599_001:0453a07": "為清淨界性性義者種類義自然得故。故立",
    "T31n1599_001:0453a08": "名性。此空名性空。為得大相好。是大人相及",
    "T31n1599_001:0453a09": "小相。為得此二相修行此空。是名相空。為清",
    "T31n1599_001:0453a10": "淨佛法故。菩薩行彼十力四無畏等諸佛不",
    "T31n1599_001:0453a11": "共法。為清淨令出菩薩修此空。是名一切法",
    "T31n1599_001:0453a12": "空。如是十四種空已安立。應知分別此相。是",
    "T31n1599_001:0453a13": "十四中何法名空。",
    "T31n1599_001:0453a14": "　人法二皆無　　此中名為空",
    "T31n1599_001:0453a15": "　彼無非是無　　此中有別空",
    "T31n1599_001:0453a16": "人法二無有是法名空。是無有法決定有亦",
    "T31n1599_001:0453a17": "空。如上說。能食等十四處。此二法是名空。為",
    "T31n1599_001:0453a18": "顯空真實相故。是故最後安立二空。一非有",
    "T31n1599_001:0453a19": "空。二非有性空。立二空何所為。為離人法增",
    "T31n1599_001:0453a20": "益。為離人法空毀謗。如次第如是空分別應",
    "T31n1599_001:0453a21": "知。云何空成立義。應知。",
    "T31n1599_001:0453a22": "　若言不淨者　　眾生無解脫",
    "T31n1599_001:0453a23": "　若言無垢者　　功用無所施",
    "T31n1599_001:0453a24": "若諸法空對治未起時。為客塵不染故自然",
    "T31n1599_001:0453a25": "清淨。煩惱障無故。不因功力一切眾生應得",
    "T31n1599_001:0453a26": "解脫。若對治已起自性故不淨。為得解脫修",
    "T31n1599_001:0453a27": "道功用無果報故。作如是果。故說。",
    "T31n1599_001:0453a28": "　不染非不染　　非淨非不淨",
    "T31n1599_001:0453a29": "　心本清淨故　　煩惱客塵故",
    "T31n1599_001:0453b01": "云何不染非不染。心本自性清淨故。云何",
    "T31n1599_001:0453b02": "非淨非不淨。煩惱客塵故。如是空分別略說",
    "T31n1599_001:0453b03": "已。安立空眾義者。應知有二種。一為體相。二",
    "T31n1599_001:0453b04": "為安立。何者為體相。為有相故。無有相故。是",
    "T31n1599_001:0453b05": "有相者。離有離無相。離一離異相。安立者。眾",
    "T31n1599_001:0453b06": "名等四義。應知分別。中邊論相品為解釋",
    "T31n1599_001:0453b07": "偈已究竟。",
    "T31n1599_001:0453b08": "障品第二",
    "T31n1599_001:0453b09": "　遍及一方重　　平等及取捨",
    "T31n1599_001:0453b10": "　今說二種障",
    "T31n1599_001:0453b11": "此中遍障者。煩惱障及一切智障。為菩薩種",
    "T31n1599_001:0453b12": "性諸人二障圓滿故。一方障者。煩惱障。為聲",
    "T31n1599_001:0453b13": "聞性等諸人。重障者。是前諸人欲等諸行中",
    "T31n1599_001:0453b14": "隨一麁煩惱。平等障者。平等諸行中隨行中",
    "T31n1599_001:0453b15": "隨一生死。取捨障者。菩薩性諸人為障無住",
    "T31n1599_001:0453b16": "處涅槃故。如理相應。二種人障已說。一菩薩",
    "T31n1599_001:0453b17": "性人。二聲聞等性人。復有煩惱相九種。",
    "T31n1599_001:0453b18": "　九結名惑障",
    "T31n1599_001:0453b19": "九種諸惑結此中說煩惱障。此諸煩惱障為",
    "T31n1599_001:0453b20": "障誰。",
    "T31n1599_001:0453b21": "　厭離及除捨　　實見",
    "T31n1599_001:0453b22": "愛欲結者障厭離心心堅礙障者。障除捨心。",
    "T31n1599_001:0453b23": "因此惑違逆。礙境界中不能生捨除心。諸餘",
    "T31n1599_001:0453b24": "結者覆障真實見。云何起障是諸煩惱次第。",
    "T31n1599_001:0453b25": "　及身見",
    "T31n1599_001:0453b26": "　身見所依法　　滅道三寶障",
    "T31n1599_001:0453b27": "　利養恭敬等　　輕財知止足",
    "T31n1599_001:0453b28": "是諸餘煩惱是此五處障。我慢障者。欲滅離",
    "T31n1599_001:0453b29": "身見時障對正觀智有異品無異品。無異品",
    "T31n1599_001:0453c01": "我慢數行故。此身見不得滅。無明結者。欲遠",
    "T31n1599_001:0453c02": "離身見依處時為真實見障。因此不得遠離",
    "T31n1599_001:0453c03": "取陰故。見結者。欲通達滅諦時為作障。身見",
    "T31n1599_001:0453c04": "及邊見於滅諦生怖畏故。邪見於滅諦起誹",
    "T31n1599_001:0453c05": "謗故。取結者。是通達道諦時為作障。依別道",
    "T31n1599_001:0453c06": "理思擇求得清淨故。疑結者。欲通達三寶時",
    "T31n1599_001:0453c07": "為作障。不信受三寶功德故。嫉妬結者。欲遠",
    "T31n1599_001:0453c08": "離利養恭敬時為作障。不見此過失故。慳悋",
    "T31n1599_001:0453c09": "結者。欲行輕財知足時為作障。令貪著財物",
    "T31n1599_001:0453c10": "等故。",
    "T31n1599_001:0453c11": "善法障復十復有別障十種善法等處應知。",
    "T31n1599_001:0453c12": "何者為十處。",
    "T31n1599_001:0453c13": "　不行非處所　　所行不如理",
    "T31n1599_001:0453c14": "　不生不思量　　資糧不具足",
    "T31n1599_001:0453c15": "　性友不相稱　　心疲故厭離",
    "T31n1599_001:0453c16": "　修行不相稱　　惡怨人共住",
    "T31n1599_001:0453c17": "　麁惑三隨一　　般若不成就",
    "T31n1599_001:0453c18": "　自性重煩惱　　懈怠與放逸",
    "T31n1599_001:0453c19": "　著有及欲塵　　下劣心亦爾",
    "T31n1599_001:0453c20": "　不信無願樂　　如言思量義",
    "T31n1599_001:0453c21": "　不敬法重利　　於眾生無悲",
    "T31n1599_001:0453c22": "　聞災及少聞　　三昧資糧減",
    "T31n1599_001:0453c23": "如是諸障何者為善法。",
    "T31n1599_001:0453c24": "　善菩提攝取　　有智無迷障",
    "T31n1599_001:0453c25": "　迴向不怖嫉　　自在善等十",
    "T31n1599_001:0453c26": "如是善等諸法中。何者被障。何者為障。應知",
    "T31n1599_001:0453c27": "答。",
    "T31n1599_001:0453c28": "　此十各三障　　十事中應知",
    "T31n1599_001:0453c29": "善法有三障。一者不修行。二非處修行。三修",
    "T31n1599_001:0454a01": "行不如理。",
    "T31n1599_001:0454a02": "菩提有三種障。一者不生善。二不生正思量。",
    "T31n1599_001:0454a03": "三資糧不圓滿。",
    "T31n1599_001:0454a04": "攝取菩提者。發菩提心是名攝取菩提。此心",
    "T31n1599_001:0454a05": "有三種。一與性不相應行。二朋友不相應。三",
    "T31n1599_001:0454a06": "心疲極厭離。有智者。是菩薩體性。為知此法",
    "T31n1599_001:0454a07": "有三障。一修行不相稱。二惡友人共住。三與",
    "T31n1599_001:0454a08": "惡怨人共住。此中惡人者。愚癡凡人。惡怨人",
    "T31n1599_001:0454a09": "者。礙菩薩功德觀菩薩過失。無迷者。心不散",
    "T31n1599_001:0454a10": "亂有三障。一顛倒麁失。二煩惱等。三障中隨",
    "T31n1599_001:0454a11": "一有餘三令成熟。解脫般若未熟未滿。無障",
    "T31n1599_001:0454a12": "者。滅離諸障是名無障。此有三障。一自性",
    "T31n1599_001:0454a13": "麁惑。二懈怠。三放逸。菩提迴向有三障。令心",
    "T31n1599_001:0454a14": "迴向餘處不得一向迴向無上菩提。一貪著",
    "T31n1599_001:0454a15": "諸有。二貪著有資糧法。三下劣品心。無怖畏",
    "T31n1599_001:0454a16": "有三障。一於人不生信重心。二於正法中不",
    "T31n1599_001:0454a17": "生願欲。三如名字言語思量諸義。樂嫉妬",
    "T31n1599_001:0454a18": "者有三障一不尊重正法。二尊重利養恭敬。",
    "T31n1599_001:0454a19": "三於眾生中不起大悲心。不自在者有三障。",
    "T31n1599_001:0454a20": "因此三不得自在。一無聞慧無聞者生起業",
    "T31n1599_001:0454a21": "惑正法災故。二聞慧少弱。三者三昧事不成",
    "T31n1599_001:0454a22": "熟。還復是此障善等諸法中十種隨一分作",
    "T31n1599_001:0454a23": "因。依此義故應知障中何者為十因。第一生",
    "T31n1599_001:0454a24": "因。譬如眼入為眼識作生因。二住因。譬如四",
    "T31n1599_001:0454a25": "種食為一切眾生。三持因。如所持能攝持。譬",
    "T31n1599_001:0454a26": "器世界為眾生生世界。四明了因。如光明為",
    "T31n1599_001:0454a27": "色。五變異因。如火等為成熟等諸事。六相離",
    "T31n1599_001:0454a28": "因。如鎌等為刈等。七迴轉因。如金銀師為",
    "T31n1599_001:0454a29": "迴轉諸金銀令成鐶釧。八必比因。譬如烟為",
    "T31n1599_001:0454b01": "火等必比知。九令信因。譬如立證因分為所",
    "T31n1599_001:0454b02": "立義。十至得因。如道等為涅槃等諸果作因。",
    "T31n1599_001:0454b03": "如是生障善處應知。此應令生故。住障者。菩",
    "T31n1599_001:0454b04": "提處此不應壞動故。持障者。菩提攝取處。菩",
    "T31n1599_001:0454b05": "提心能持故。明了障者。有智處。此應顯了故。",
    "T31n1599_001:0454b06": "變異障者。無迷處。迷轉滅故有變異。相離障",
    "T31n1599_001:0454b07": "者。無障處。此障相離為體故。迴轉障者。迴向",
    "T31n1599_001:0454b08": "處。菩提心迴向為體相故。必比障者。無怖畏",
    "T31n1599_001:0454b09": "處。為不信故怖畏。令信障者無嫉妬處。於法",
    "T31n1599_001:0454b10": "不嫉妬令人信故。至得障者。自在處。無所繫",
    "T31n1599_001:0454b11": "屬至得為體相故。",
    "T31n1599_001:0454b12": "　助道十度地　　復有餘別障",
    "T31n1599_001:0454b13": "助道品法處者。",
    "T31n1599_001:0454b14": "　處不明懈怠　　三昧少二種",
    "T31n1599_001:0454b15": "　不種及羸弱　　諸見麁惡過",
    "T31n1599_001:0454b16": "念處者依處不明了為障。四正勤處懈怠。四",
    "T31n1599_001:0454b17": "如意足處禪定少。二種為不圓滿。欲精進心",
    "T31n1599_001:0454b18": "思量四種。隨一不具足。為修習不具足成。",
    "T31n1599_001:0454b19": "資糧八法隨一不具故。五根處不下解脫分",
    "T31n1599_001:0454b20": "善法種子故。力處是五根羸弱與非助道相",
    "T31n1599_001:0454b21": "雜起故。覺分處諸見過失見道所顯故。道分",
    "T31n1599_001:0454b22": "處麁惡過失。此修道所顯現故。波羅蜜障者。",
    "T31n1599_001:0454b23": "　富貴及善道　　不捨眾生障",
    "T31n1599_001:0454b24": "　增減功德失　　令諸眾生入",
    "T31n1599_001:0454b25": "　解脫無盡量　　令善無有間",
    "T31n1599_001:0454b26": "　所作常決定　　同用令他熟",
    "T31n1599_001:0454b27": "此十種波羅蜜能生此法。此法是波羅蜜果。",
    "T31n1599_001:0454b28": "為障波羅蜜果故。是故顯說障波羅蜜。檀波",
    "T31n1599_001:0454b29": "羅蜜者何法為障。自在增上障。尸羅波羅蜜",
    "T31n1599_001:0454c01": "者。障善道為障。羼提波羅蜜障不捨離眾生。",
    "T31n1599_001:0454c02": "毘梨耶波羅蜜障。增益功德損減過失。禪波",
    "T31n1599_001:0454c03": "羅蜜者。障受化眾生令入正位(四十心正位)。般若波",
    "T31n1599_001:0454c04": "羅蜜者。障令他解脫漚惒拘舍羅波羅蜜障。",
    "T31n1599_001:0454c05": "檀等波羅蜜無盡無減。為迴向菩提故。諸波",
    "T31n1599_001:0454c06": "羅蜜無盡無減。波抳陀那波羅蜜者。障一切",
    "T31n1599_001:0454c07": "生處善法中無間生起。依願力故。能攝持隨",
    "T31n1599_001:0454c08": "從善法。生處波羅波羅蜜者障善法決定事。",
    "T31n1599_001:0454c09": "思擇修習力弱故。不能折伏非助道故。闍那",
    "T31n1599_001:0454c10": "波羅蜜者障自身及他同用法樂。及成熟兩",
    "T31n1599_001:0454c11": "處不如聞言通達義故。於十種地中復有次",
    "T31n1599_001:0454c12": "第障。",
    "T31n1599_001:0454c13": "　遍滿最勝義　　勝流第一義",
    "T31n1599_001:0454c14": "　無所繫屬義　　身無差別義",
    "T31n1599_001:0454c15": "　無染清淨義　　法門無異義",
    "T31n1599_001:0454c16": "　不減不增義　　四自在依義",
    "T31n1599_001:0454c17": "　此法界無明　　此染是十障",
    "T31n1599_001:0454c18": "　非十地扶助　　諸地是對治",
    "T31n1599_001:0454c19": "法界中十種義。遍一切處等無染濁無明。此",
    "T31n1599_001:0454c20": "無明十種菩薩地中次第應知。是障非地。助",
    "T31n1599_001:0454c21": "道故。法界中何者為十種義。一者遍滿義。依",
    "T31n1599_001:0454c22": "菩薩初地。法界義遍滿一切處。菩薩入觀得",
    "T31n1599_001:0454c23": "通達。因此通達得見自他平等一分。二者最",
    "T31n1599_001:0454c24": "勝義。依第二地觀此法已。作是思惟。若依他",
    "T31n1599_001:0454c25": "共平等出離。一切種治淨出離應化勤行。三",
    "T31n1599_001:0454c26": "者勝流義。因三地法界傳流知所聞正法。第",
    "T31n1599_001:0454c27": "一為得此法。廣量三千大千世界火坑能自",
    "T31n1599_001:0454c28": "擲其中。四無所繫屬義。因此四地因此觀法",
    "T31n1599_001:0454c29": "愛一向不生。五身無差別義因第五地十種",
    "T31n1599_001:0455a01": "心樂清淨平等。六無染清淨義。因第六地十",
    "T31n1599_001:0455a02": "二生因處。無有一法可染可淨。如此通達故。",
    "T31n1599_001:0455a03": "七法門無異義。因第七地無相故。修多羅等",
    "T31n1599_001:0455a04": "法別異相不行不顯故。八不減不增義。因八",
    "T31n1599_001:0455a05": "地得滿足無生法忍故。若不淨淨品中不見",
    "T31n1599_001:0455a06": "一法有減有增故。",
    "T31n1599_001:0455a07": "此中復有四種自在。何者為四。一無分別自",
    "T31n1599_001:0455a08": "在。二淨土自在。三智自在。四業自在。此中法",
    "T31n1599_001:0455a09": "界是第一第二自在依處。八地中通達智自",
    "T31n1599_001:0455a10": "在依義。因九地得四無礙辯故。業自在依義。",
    "T31n1599_001:0455a11": "因十地如意欲變化。作眾生利益事。復有略",
    "T31n1599_001:0455a12": "說。",
    "T31n1599_001:0455a13": "　已說煩惱障　　及一切智障",
    "T31n1599_001:0455a14": "　是攝一切障　　盡彼得解脫",
    "T31n1599_001:0455a15": "此二種障滅盡無餘故。得出離解脫一切障。",
    "T31n1599_001:0455a16": "障總義者。一大障是遍滿故。二小障者一方",
    "T31n1599_001:0455a17": "障故。三修行障者重惑。四至得障平等煩惱。",
    "T31n1599_001:0455a18": "五至得勝負障取捨障。六正行障者是九種",
    "T31n1599_001:0455a19": "煩惱結。七因障善等處由十種因義故。八入",
    "T31n1599_001:0455a20": "真實障者是助道障。九無上善障者十波羅",
    "T31n1599_001:0455a21": "蜜障。十勝負捨離障。十地障攝集障略說有",
    "T31n1599_001:0455a22": "二種。一解脫障。二一切智障。中邊分別論",
    "T31n1599_001:0455a23": "障品第二竟。",
    "T31n1599_001:0455a24": "真實品第三",
    "T31n1599_001:0455a25": "此品真實應說。何者真實。",
    "T31n1599_001:0455a26": "　根本相真實　　無顛倒真實",
    "T31n1599_001:0455a27": "　果因俱真實　　細麁等真實",
    "T31n1599_001:0455a28": "　成就清淨境　　攝取分破實",
    "T31n1599_001:0455a29": "　勝智實十種　　為對治我見",
    "T31n1599_001:0455b01": "如是十種真實。何者為十。一根本真實。二相",
    "T31n1599_001:0455b02": "真實。三無顛倒真實。四果因真實。五細麁真",
    "T31n1599_001:0455b03": "實。六成就真實。七清淨境界真實。八攝取真",
    "T31n1599_001:0455b04": "實。九分破真實十勝智真實。勝智又十種真",
    "T31n1599_001:0455b05": "實。為對治十種我執應知。何者為十。一陰勝",
    "T31n1599_001:0455b06": "智。二界勝智。三入勝智。四生緣勝智。五處非",
    "T31n1599_001:0455b07": "處勝智。六根勝智。七世勝智。八諦勝智。九乘",
    "T31n1599_001:0455b08": "勝智。十有為無為勝智。",
    "T31n1599_001:0455b09": "此中何者根本真實。三種自性。一分別自性。",
    "T31n1599_001:0455b10": "二依他自性。三真實自性。一切餘真實此中",
    "T31n1599_001:0455b11": "所立故。三性中何法名真實可信受。",
    "T31n1599_001:0455b12": "　性三一恒無　　二有不真實",
    "T31n1599_001:0455b13": "　三有無真實　　此三本真實",
    "T31n1599_001:0455b14": "分別性相者。恒常不有。此相分別性中是真",
    "T31n1599_001:0455b15": "實無顛倒故。依他性相者。有不實。唯有散亂",
    "T31n1599_001:0455b16": "執起故。此相依他性中是真實性。真實性相",
    "T31n1599_001:0455b17": "者有無真實。此相真實性中是真實。何者",
    "T31n1599_001:0455b18": "相真實。",
    "T31n1599_001:0455b19": "　增益損減謗　　於法於人中",
    "T31n1599_001:0455b20": "　所取及能取　　有無中諸見",
    "T31n1599_001:0455b21": "　知常見不生　　是真實寂相",
    "T31n1599_001:0455b22": "人等及法等。有增益謗見。有損減謗見不得",
    "T31n1599_001:0455b23": "起。為知見此法故。此法分別性中是真實相。",
    "T31n1599_001:0455b24": "能執所執增益損減謗見不得起。為知見此",
    "T31n1599_001:0455b25": "法故。此法依他性中是真實相。有中無中增",
    "T31n1599_001:0455b26": "益損減見不得起。為知見此法故。此法真實",
    "T31n1599_001:0455b27": "性中是真實相。如是根本真實相。說名相真",
    "T31n1599_001:0455b28": "實無顛倒真實。無顛倒真實者。為對治常等",
    "T31n1599_001:0455b29": "顛倒故。有四種。一無常二苦三空四無我。此",
    "T31n1599_001:0455c01": "四云何。根本真實所立。此中無常云何。應",
    "T31n1599_001:0455c02": "知。",
    "T31n1599_001:0455c03": "　無常義有三　　無義生滅義",
    "T31n1599_001:0455c04": "　有垢無垢義　　本實中次第",
    "T31n1599_001:0455c05": "根本真實中有三種性。此性中次第應知三",
    "T31n1599_001:0455c06": "種無常義。一無有物為義故說無常。二生滅",
    "T31n1599_001:0455c07": "為義。三有垢無垢為義。",
    "T31n1599_001:0455c08": "　苦三一取苦　　二相三相應",
    "T31n1599_001:0455c09": "根中真實中次第三種苦。一取苦。人法執著",
    "T31n1599_001:0455c10": "所取故。相苦者。三受三苦為相故。相應苦者。",
    "T31n1599_001:0455c11": "與有為相應故。為有為法通相故。此三苦於",
    "T31n1599_001:0455c12": "次第性中應立。",
    "T31n1599_001:0455c13": "　無空不如空　　性空合三種",
    "T31n1599_001:0455c14": "分別性者。無別道理。令有無有物是其空。依",
    "T31n1599_001:0455c15": "他性相者。無有如所分別。不一向無此法。不",
    "T31n1599_001:0455c16": "如有是空。真實性相者。二空自性。是故說名",
    "T31n1599_001:0455c17": "自性空。",
    "T31n1599_001:0455c18": "　無相及異相　　自相三無我",
    "T31n1599_001:0455c19": "分別性者相體無有。是故此無相是其無我。",
    "T31n1599_001:0455c20": "依他性者有相不如所分別。不如相者是其",
    "T31n1599_001:0455c21": "無我。真實性者是二無我。是故自體是其無",
    "T31n1599_001:0455c22": "我。如是三種根本真實中。顯說。",
    "T31n1599_001:0455c23": "有三種無常。一無物無常。二生滅無常。三有",
    "T31n1599_001:0455c24": "垢無垢無常。",
    "T31n1599_001:0455c25": "三種苦。一取苦。二相苦。三相應苦。三種空。",
    "T31n1599_001:0455c26": "一無有空。二不如空。三自性空。三種無我。一",
    "T31n1599_001:0455c27": "無相無我。二異相無我。三自性無我。果因真",
    "T31n1599_001:0455c28": "實。此根本真實中應立何者果因。苦諦集諦",
    "T31n1599_001:0455c29": "滅諦道諦。云何根本真實得立。",
    "T31n1599_001:0456a01": "苦相等已說。苦諦如前說。無倒真實中如三",
    "T31n1599_001:0456a02": "苦三無常等。因此四無倒應知苦諦。三種集",
    "T31n1599_001:0456a03": "諦應知。何者為三。",
    "T31n1599_001:0456a04": "　集諦復有三　　熏習與發起",
    "T31n1599_001:0456a05": "　及不相離等",
    "T31n1599_001:0456a06": "熏習集諦者。執著分別性。熏習發起集諦",
    "T31n1599_001:0456a07": "者。煩惱及業。不相離集諦者。如如與惑障不",
    "T31n1599_001:0456a08": "相離。三種滅義故應知滅諦。何者為三。",
    "T31n1599_001:0456a09": "　體滅二種滅　　垢淨前後滅",
    "T31n1599_001:0456a10": "自性無生能執所執二法不生。垢寂滅二種。",
    "T31n1599_001:0456a11": "一數緣滅二法如如。是三種滅。一無體滅。二",
    "T31n1599_001:0456a12": "二滅。三自性滅。道諦有三。於三根本真實中",
    "T31n1599_001:0456a13": "云何得安立。",
    "T31n1599_001:0456a14": "　觀智及除滅　　證至道有三",
    "T31n1599_001:0456a15": "說道諦如是。一者觀察分別性。二為觀察除",
    "T31n1599_001:0456a16": "滅依他性。三為觀察證至真實性。如是此中",
    "T31n1599_001:0456a17": "為觀察為除滅為證至故。安立道諦應知。麁",
    "T31n1599_001:0456a18": "細真實者。俗諦及真諦。此二諦根本真實中",
    "T31n1599_001:0456a19": "云何得立。",
    "T31n1599_001:0456a20": "　麁義有三種　　立名及取行",
    "T31n1599_001:0456a21": "　顯了名俗諦",
    "T31n1599_001:0456a22": "俗諦有三種。一立名俗諦。二取行俗諦。三顯",
    "T31n1599_001:0456a23": "了俗諦。因此三義根本真實中。應安立三種",
    "T31n1599_001:0456a24": "俗諦。次第應知。",
    "T31n1599_001:0456a25": "　真諦三中一",
    "T31n1599_001:0456a26": "勝境諦者。一真實性中應知此勝境。云何真",
    "T31n1599_001:0456a27": "實。",
    "T31n1599_001:0456a28": "　一義二正修　　三至得真實",
    "T31n1599_001:0456a29": "義真實者。法如如真實智境界故。至得真實",
    "T31n1599_001:0456b01": "者。涅槃功德究竟故。正行真實者。聖道無",
    "T31n1599_001:0456b02": "勝境故。云何有為無為法。共得真實性所",
    "T31n1599_001:0456b03": "攝。答。",
    "T31n1599_001:0456b04": "　無變異無倒　　成就二真實",
    "T31n1599_001:0456b05": "無為法者。無變異成就。得入真實性攝一切",
    "T31n1599_001:0456b06": "有為法。道所攝無顛倒成就故。境界品類中",
    "T31n1599_001:0456b07": "無顛倒故。成就真實者。於根本真實中云何。",
    "T31n1599_001:0456b08": "　安立成就者　　一處世俗成",
    "T31n1599_001:0456b09": "分別性中得立是物處。共立印定數習故。因",
    "T31n1599_001:0456b10": "此所立印定起世智。一切世間人一處同一",
    "T31n1599_001:0456b11": "世智。如此物是地非火。此物是色非聲。如是",
    "T31n1599_001:0456b12": "等此俗成就屬一性。",
    "T31n1599_001:0456b13": "　離名無體故　　三處道理成",
    "T31n1599_001:0456b14": "即三性。上品諸人於義於理中聰明。在於覺",
    "T31n1599_001:0456b15": "觀地中。依三量四道理中依一道理。若物若",
    "T31n1599_001:0456b16": "事得成就。此二名道理成就。清淨境真實有",
    "T31n1599_001:0456b17": "二種。一清淨煩惱障智境。二清淨智障智境。",
    "T31n1599_001:0456b18": "如是清淨智境真實。",
    "T31n1599_001:0456b19": "　清淨境二種　　攝在於一處",
    "T31n1599_001:0456b20": "一處者真實性。云何如此。無別性作清淨智",
    "T31n1599_001:0456b21": "境故。三種根本真實性中。五攝真實云何安",
    "T31n1599_001:0456b22": "立。",
    "T31n1599_001:0456b23": "　相及於分別　　名字二性攝",
    "T31n1599_001:0456b24": "如義相應依。五種攝。品類根本性中云何得",
    "T31n1599_001:0456b25": "立相。及分別依他性中攝。名者分別性中攝。",
    "T31n1599_001:0456b26": "　聖智與如如　　此二一性攝",
    "T31n1599_001:0456b27": "如如及聖智。依真實性中攝。三種根本性中",
    "T31n1599_001:0456b28": "分破真實云何得立。分破真實有七種。何者",
    "T31n1599_001:0456b29": "為七。",
    "T31n1599_001:0456c01": "　生實二性攝　　處邪行亦爾",
    "T31n1599_001:0456c02": "　相識及清淨　　正行真性攝",
    "T31n1599_001:0456c03": "一者生起真實。二相真實。三識真實。四依處",
    "T31n1599_001:0456c04": "真實。五邪行真實。六清淨真實。七正行真實。",
    "T31n1599_001:0456c05": "此中生起真實者。於根本真實中在二處。應",
    "T31n1599_001:0456c06": "知分別依他性處。如生起真實依處。及邪",
    "T31n1599_001:0456c07": "行真實亦如是。根本性中二性攝。相識清淨",
    "T31n1599_001:0456c08": "正行四法一真實性攝。此四種云何一性攝。",
    "T31n1599_001:0456c09": "聖境聖智所顯故。勝智真實者。為對治十種",
    "T31n1599_001:0456c10": "我見故說。何者陰等處十種我見。",
    "T31n1599_001:0456c11": "　一因及食者　　作者及自在",
    "T31n1599_001:0456c12": "　增上義及常　　垢染清淨依",
    "T31n1599_001:0456c13": "　觀者及縛解　　此處生我見",
    "T31n1599_001:0456c14": "如是十種我邪執。於陰等諸法中起。為對治",
    "T31n1599_001:0456c15": "十種邪執故說十種勝智。何者十種我邪執。",
    "T31n1599_001:0456c16": "一者一執。二因執。三者受者執。四作者執。",
    "T31n1599_001:0456c17": "五自在執。六增上執。七常住執。八染者淨者",
    "T31n1599_001:0456c18": "執。九觀者執。十縛解作者執。云何十種勝智",
    "T31n1599_001:0456c19": "根本真實中得立。三種性中五陰等諸法。如",
    "T31n1599_001:0456c20": "義道理被攝故。云何得在三性中。",
    "T31n1599_001:0456c21": "　分別種類色　　法然色等三",
    "T31n1599_001:0456c22": "色陰有三種。一分別色。色處分別性。二種類",
    "T31n1599_001:0456c23": "色。色處依他性種類。云何名依他。此立五法",
    "T31n1599_001:0456c24": "中體性不同故。立別種類名色。三法然色。色",
    "T31n1599_001:0456c25": "處真實性色通相故。如色受等諸陰亦如是。",
    "T31n1599_001:0456c26": "及界入諸法如是。三性中應等被攝故。十種",
    "T31n1599_001:0456c27": "勝智真實根本真實中應知如是。已說為對",
    "T31n1599_001:0456c28": "治十種我見五陰等勝智。五陰等義未說。此",
    "T31n1599_001:0456c29": "義今說。",
    "T31n1599_001:0457a01": "　不一及總舉　　差別是陰義",
    "T31n1599_001:0457a02": "立陰義有三。初立義者。是陰名字有三義。一",
    "T31n1599_001:0457a03": "道路義。二燒熱義。三重擔義。復有聚義是陰",
    "T31n1599_001:0457a04": "義。聚有三義。一者多義。如經中說。若色過去",
    "T31n1599_001:0457a05": "現在未來。若遠若近若麁若細等。經中廣說。",
    "T31n1599_001:0457a06": "此色多故名聚。如是等色攝在一處。此言顯",
    "T31n1599_001:0457a07": "總舉色等諸陰。體相種種故。更互無相攝故。",
    "T31n1599_001:0457a08": "說有差別。此三義。一多二總三異。是名聚義。",
    "T31n1599_001:0457a09": "聚即是陰義。因此義相似世間中聚。",
    "T31n1599_001:0457a10": "　能取所取取　　種子是界義",
    "T31n1599_001:0457a11": "復有別攝名界。界名顯何義。顯種子義。能取",
    "T31n1599_001:0457a12": "種子者名眼等諸界。所取種子者色等諸界。",
    "T31n1599_001:0457a13": "取種子者識等諸界。",
    "T31n1599_001:0457a14": "　受塵分別用　　入門故名入",
    "T31n1599_001:0457a15": "復有別法名入。此中三受為受用。三受門故",
    "T31n1599_001:0457a16": "說六內入。分別塵境及受用門故。六種說外",
    "T31n1599_001:0457a17": "入。何者十二因緣義。",
    "T31n1599_001:0457a18": "　因果及作事　　不增損為義",
    "T31n1599_001:0457a19": "因果及事業。不增益不損減義。是名十二因",
    "T31n1599_001:0457a20": "緣義。增益因者。行等諸分別立不平等因故。",
    "T31n1599_001:0457a21": "損減因者。分別立無因義故。增益果者行等",
    "T31n1599_001:0457a22": "諸分別。有我依無明得生如是分別。損減",
    "T31n1599_001:0457a23": "果者。無行等諸法從無明生。增益事者。無明",
    "T31n1599_001:0457a24": "等諸因生行等諸果。時節分別有作意事。損",
    "T31n1599_001:0457a25": "減事者。分別無功用故。因果事中離此二執。",
    "T31n1599_001:0457a26": "此義無增益無損減。應知十二因緣義。",
    "T31n1599_001:0457a27": "　不欲欲清淨　　同生及增上",
    "T31n1599_001:0457a28": "　至得及起行　　繫屬他為義",
    "T31n1599_001:0457a29": "處非處有七種。繫屬他義故。應知此中。一不",
    "T31n1599_001:0457b01": "欲繫屬他者。因惡行若不欲決入惡道。二欲",
    "T31n1599_001:0457b02": "繫屬他者。因善行入善道。若不欲決入善道。",
    "T31n1599_001:0457b03": "三清淨繫屬他者。不離滅五蓋。不修七覺分。",
    "T31n1599_001:0457b04": "不得至苦邊際。四同生繫屬他者。兩如來無",
    "T31n1599_001:0457b05": "前後兩轉輪王。一世界中不得共生。五及增",
    "T31n1599_001:0457b06": "上繫屬他者。女人不得作轉輪王。六至得繫",
    "T31n1599_001:0457b07": "屬他者。女人不得作辟支佛及佛。七起行繫",
    "T31n1599_001:0457b08": "屬他者。已見四諦人不得造殺等諸行。凡夫",
    "T31n1599_001:0457b09": "能造行故。如多界經中廣說。如是隨思擇。根",
    "T31n1599_001:0457b10": "者二十二種。因六義佛立二十二根。復有六",
    "T31n1599_001:0457b11": "義。何者為六。",
    "T31n1599_001:0457b12": "　取住及相接　　受用二清淨",
    "T31n1599_001:0457b13": "能取為義故。乃至二種清淨為義故。此六事",
    "T31n1599_001:0457b14": "中為增上故。說二十二法名根。為能取六塵",
    "T31n1599_001:0457b15": "事增上故。眼等六法說為根為攝相續令住",
    "T31n1599_001:0457b16": "增上乃至生死。說壽命為根。為處世相接續",
    "T31n1599_001:0457b17": "增上說男女二根。受用增上故。五受說為根。",
    "T31n1599_001:0457b18": "意等業被受用故。世間清淨增上故。說信等",
    "T31n1599_001:0457b19": "五法為根。為出世清淨增上故。說未知欲知",
    "T31n1599_001:0457b20": "等三無漏為根。",
    "T31n1599_001:0457b21": "　果因已受用　　有用及未用",
    "T31n1599_001:0457b22": "復有別名三世如義相應。果因已用故立過",
    "T31n1599_001:0457b23": "去世。果因未用故立未來世。因已用謝果未",
    "T31n1599_001:0457b24": "謝故立現在世。",
    "T31n1599_001:0457b25": "　受及受資糧　　為生彼行因",
    "T31n1599_001:0457b26": "　滅彼及對治　　為此不淨淨",
    "T31n1599_001:0457b27": "復有別名四諦。何者為四。一者苦諦。何法名",
    "T31n1599_001:0457b28": "苦。受及受資糧。如經中說。一切諸受皆是苦。",
    "T31n1599_001:0457b29": "受資糧受生緣。根塵等諸法應知。",
    "T31n1599_001:0457c01": "為生彼行因。",
    "T31n1599_001:0457c02": "何者集諦。為感諸苦一切邪行。",
    "T31n1599_001:0457c03": "　滅彼及對治　　為此不淨淨",
    "T31n1599_001:0457c04": "為此因果二法寂滅故說滅諦。為對治此二",
    "T31n1599_001:0457c05": "名道諦。因此世諦說不淨。因此真諦說淨。",
    "T31n1599_001:0457c06": "　得失無分別　　智依他出離",
    "T31n1599_001:0457c07": "　因智自出離",
    "T31n1599_001:0457c08": "復有別名三乘如義相應。應知涅槃及生死",
    "T31n1599_001:0457c09": "功德過失觀智。從他聞依他得。出離因果故",
    "T31n1599_001:0457c10": "立名聲聞乘。因此智慧如前說。自不從他不",
    "T31n1599_001:0457c11": "依他行。出離因果名辟支佛乘。依無分別智",
    "T31n1599_001:0457c12": "自出離因果是名大乘。應知。",
    "T31n1599_001:0457c13": "　有言說有因　　有相有為法",
    "T31n1599_001:0457c14": "　寂靜義及境　　後說無為法",
    "T31n1599_001:0457c15": "有別名有為無為。言說者名句味等。因者種",
    "T31n1599_001:0457c16": "子所攝阿黎耶識。相者世器身及所受用生",
    "T31n1599_001:0457c17": "起識所攝心及取分別。如此等法有言說有",
    "T31n1599_001:0457c18": "因有相有相應法。是名說有為法。此中說心",
    "T31n1599_001:0457c19": "者。是法恒起識相解相。取者五識分別意識。",
    "T31n1599_001:0457c20": "此有三分別故。無為法者。寂靜義及寂靜境。",
    "T31n1599_001:0457c21": "寂靜義者滅諦。寂靜境者道諦如如。此中道",
    "T31n1599_001:0457c22": "諦云何得寂靜名。此法若緣境界。若顯果依",
    "T31n1599_001:0457c23": "寂靜。因此義五陰等十處。聖智及聖智方便。",
    "T31n1599_001:0457c24": "說名十種勝智。應知。",
    "T31n1599_001:0457c25": "　此十名真實",
    "T31n1599_001:0457c26": "合真實義者。若略說真實有二種。一能顯真",
    "T31n1599_001:0457c27": "實。譬如鏡。二所顯真實。譬如影。何者能顯真",
    "T31n1599_001:0457c28": "實。三根本真實。所餘真實得顯現故。所顯真",
    "T31n1599_001:0457c29": "實有九種一無增上慢所顯真實。二對治顛",
    "T31n1599_001:0458a01": "倒所顯真實。三聲聞乘出離所顯真實。四辟",
    "T31n1599_001:0458a02": "支乘出離所顯真實。五大乘出離所顯真實。",
    "T31n1599_001:0458a03": "因此麁真實成就眾生及法。微細真實者解",
    "T31n1599_001:0458a04": "脫眾生及法。六諸說墮負處所顯真實者依",
    "T31n1599_001:0458a05": "正譬喻依正道理。能令諸說墮下負處。七顯",
    "T31n1599_001:0458a06": "了大乘所顯真實。八一切種所知攝一切法",
    "T31n1599_001:0458a07": "所顯真實。九顯了不如及如所顯真實。十我",
    "T31n1599_001:0458a08": "執依處法一切義意入所顯真實。中邊分別",
    "T31n1599_001:0458a09": "大乘論真實品說竟。",
    "T31n1599_001:0458a10": "中邊分別論卷上"
}