{
    "X24n0456_003:0461b09": "金剛般若波羅蜜經註卷下",
    "X24n0456_003:0461b11": "須菩提。於意云何。如來於然燈佛所。有法得阿耨多",
    "X24n0456_003:0461b12": "羅三藐三菩提不。",
    "X24n0456_003:0461b13": "斷行障已。次斷情疑。疑曰。若今時菩薩是無。昔日",
    "X24n0456_003:0461b14": "亦應是無。若昔日菩薩是有。今日亦應是有。昔若",
    "X24n0456_003:0461b15": "無者。釋迦菩薩不應依然燈以得道。昔若有者。今",
    "X24n0456_003:0461b16": "時發心何得獨云無邪。佛欲斷此疑。故為斯問也。",
    "X24n0456_003:0461b17": "不也。世尊。如我解佛所說義。佛於然燈佛所。無有法",
    "X24n0456_003:0461b18": "得阿耨多羅三藐三菩提。",
    "X24n0456_003:0461b19": "須菩提玄悟聖旨。故答以無得也。",
    "X24n0456_003:0461b20": "佛言。如是。如是。須菩提。實無有法如來得阿耨多羅",
    "X24n0456_003:0461b21": "三藐三菩提。",
    "X24n0456_003:0461b22": "先述如是。美其言也。",
    "X24n0456_003:0461b23": "須菩提。若有法如來得阿耨多羅三藐三菩提。然燈",
    "X24n0456_003:0461b24": "佛則不與我授記。汝於來世。當得作佛。號釋迦牟尼。",
    "X24n0456_003:0461c01": "以實無有法得阿耨多羅三藐三菩提。是故然燈佛",
    "X24n0456_003:0461c02": "與我授記。作是言。汝於來世。當得作佛。號釋迦牟尼。",
    "X24n0456_003:0461c03": "次舉得記。成其義也。夫授之為體。示果也。記之為",
    "X24n0456_003:0461c04": "義。定時也。然燈正覺既遙授以當來。則釋迦菩薩",
    "X24n0456_003:0461c05": "豈即成於昔日。故論曰。以後時授記。然燈行非上。",
    "X24n0456_003:0461c06": "以後時授記。授記後時方得也。然燈行非上。昔行",
    "X24n0456_003:0461c07": "不得菩提也。解者或云三時授記。何其謬歟也。",
    "X24n0456_003:0461c08": "何以故。如來者。即諸法如義。",
    "X24n0456_003:0461c09": "疑曰。前舉然燈明菩提不可取。今舉然燈明菩薩",
    "X24n0456_003:0461c10": "不可得。若爾。本以菩薩得菩提。故曰如來。若無菩",
    "X24n0456_003:0461c11": "薩得菩提。則一向將無如來邪。今明諸法之如。以",
    "X24n0456_003:0461c12": "不異為義。如來之如亦爾。未證之前曰法如。已證",
    "X24n0456_003:0461c13": "之後曰如來。名雖二矣。體猶一焉。諸法之如目法。",
    "X24n0456_003:0461c14": "如來之如目人。法如既實有。則人如不無也。人如",
    "X24n0456_003:0461c15": "不無矣。則如來實有也。",
    "X24n0456_003:0461c16": "若有人言。如來得阿耨多羅三藐三菩提。",
    "X24n0456_003:0461c17": "疑曰。前無菩薩故。可使菩薩不得菩提。今有如來",
    "X24n0456_003:0461c18": "故。則如來自證菩提邪。佛欲斷此執。故標而出之",
    "X24n0456_003:0461c19": "也。",
    "X24n0456_003:0461c20": "須菩提。實無有法。佛得阿耨多羅三藐三菩提。",
    "X24n0456_003:0461c21": "夫前執菩薩得菩提。彼為不實。今謂如來得菩提。",
    "X24n0456_003:0461c22": "此亦為虗。故言實無有法佛得菩提也。前無菩薩",
    "X24n0456_003:0461c23": "故。言有得者應非實。今有如來故。言有得者應非",
    "X24n0456_003:0461c24": "虗。夫菩提者。以真如為其體。真如者。妙有妙無。非",
    "X24n0456_003:0462a01": "因非果。出心慮之表。絕言像之外。難以覺觀求。難",
    "X24n0456_003:0462a02": "以身心得。而彼謂如來。得之於色心。求之以覺觀。",
    "X24n0456_003:0462a03": "此其非妄。誰其妄乎。故維摩經曰。菩提者不可以",
    "X24n0456_003:0462a04": "身得。不可以心得。寂滅是菩提。滅諸相故。不觀是",
    "X24n0456_003:0462a05": "菩提。離諸緣故。",
    "X24n0456_003:0462a06": "須菩提。如來所得阿耨多羅三藐三菩提。",
    "X24n0456_003:0462a07": "前明如來無所得。或謂如來一向不得菩提。為斷",
    "X24n0456_003:0462a08": "此謗。故言如來所得菩提也。",
    "X24n0456_003:0462a09": "於是中無實無虗。",
    "X24n0456_003:0462a10": "疑曰。前言有得者非實。今言有得者非虗。何謂也。",
    "X24n0456_003:0462a11": "今斷此疑。由有相之中無可得。說有得者無實。由",
    "X24n0456_003:0462a12": "無相之中有可得。說有得者無虗。無實。即遣有相",
    "X24n0456_003:0462a13": "之中有謗。無虗。即遣無相之中無謗也。",
    "X24n0456_003:0462a14": "是故如來說一切法。皆是佛法。",
    "X24n0456_003:0462a15": "夫統諸法者真如。證真如者諸佛。佛既證其本。亦",
    "X24n0456_003:0462a16": "所以統其末也。由此言之。一切法皆是佛法。此更",
    "X24n0456_003:0462a17": "舉其所得示無虗也。",
    "X24n0456_003:0462a18": "須菩提。所言一切法者。即非一切法。是故名一切法。",
    "X24n0456_003:0462a19": "真如者。諸法之通體。然其諸法有順真者。有違真",
    "X24n0456_003:0462a20": "者。順真者真所持。違真者真所離。真所持者真處",
    "X24n0456_003:0462a21": "有。真所離者真處無。真處有者是名一切法。亦名",
    "X24n0456_003:0462a22": "佛法。真處無者。是名一切法而非佛法也。言即非",
    "X24n0456_003:0462a23": "一切法。就離相以為言。是名一切法。約即真而成",
    "X24n0456_003:0462a24": "義。此更舉其不得示無實。",
    "X24n0456_003:0462b01": "須菩提。譬如人身長大。",
    "X24n0456_003:0462b02": "此更寄喻以示體也。譬如人身。指法身也。隱則稱",
    "X24n0456_003:0462b03": "如來藏。顯則名法身。出二障之表。故言長。周萬像",
    "X24n0456_003:0462b04": "之內。故稱大。",
    "X24n0456_003:0462b05": "須菩提言。世尊。如來說人身長大。則為非大身。是名",
    "X24n0456_003:0462b06": "大身。",
    "X24n0456_003:0462b07": "須菩提既悟聖旨。更對妄以明真也。何則。身有二",
    "X24n0456_003:0462b08": "種。一聚身。二依身。聚身以五陰為體。依身以真如",
    "X24n0456_003:0462b09": "為性。五陰則分而有限。真如則圓而無際。分有限",
    "X24n0456_003:0462b10": "者開彼我而為二。圓無際者泯自他而為一。彼我",
    "X24n0456_003:0462b11": "既開稱曰彼我。自他若泯非復自他。言則非大身。",
    "X24n0456_003:0462b12": "則非自他之聚身。是名大身。即真如之依體也。",
    "X24n0456_003:0462b13": "須菩提。菩薩亦如是。若作是言。我當滅度無量眾生。",
    "X24n0456_003:0462b14": "則不名菩薩。",
    "X24n0456_003:0462b15": "疑曰。證菩提者是自行。度眾生者是化他。昔無菩",
    "X24n0456_003:0462b16": "薩者是無自行矣。今無菩薩者。誰復化他耶。佛欲",
    "X24n0456_003:0462b17": "斷此執。故標而出之。",
    "X24n0456_003:0462b18": "何以故。須菩提。無有法名為菩薩。是故佛說一切法。",
    "X24n0456_003:0462b19": "無我無人無眾生無壽者。",
    "X24n0456_003:0462b20": "我無故無能度。眾生無故無所度。壽者無故無恒",
    "X24n0456_003:0462b21": "度。此三若寂。即是人空。人既空矣。何有菩薩於其",
    "X24n0456_003:0462b22": "間而欲強度眾生哉。",
    "X24n0456_003:0462b23": "須菩提。若菩薩作是言。我當莊嚴佛土。是不名菩薩。",
    "X24n0456_003:0462b24": "疑曰。證菩提者但自行。度眾生者但化他。能自他",
    "X24n0456_003:0462c01": "兼利者。其唯清淨佛土耳。若無菩薩者。誰復莊嚴",
    "X24n0456_003:0462c02": "佛土。欲自他兩利乎。佛欲斷此執。故標而出之。",
    "X24n0456_003:0462c03": "何以故。如來說莊嚴佛土者。即非莊嚴。是名莊嚴。",
    "X24n0456_003:0462c04": "上言莊嚴。顯所嚴之土可不取。今言莊嚴。顯能嚴",
    "X24n0456_003:0462c05": "之人不可得。所嚴可不取。即法空也。能嚴不可得。",
    "X24n0456_003:0462c06": "即人空也。人法俱空者。何有菩薩於其間而欲莊",
    "X24n0456_003:0462c07": "嚴佛土乎。",
    "X24n0456_003:0462c08": "須菩提。若菩薩通達無我法者。如來說名真是菩薩。",
    "X24n0456_003:0462c09": "執有我者。既非菩薩。通達無我者理。真菩薩也。",
    "X24n0456_003:0462c10": "須菩提。於意云何。如來有肉眼不。如是。世尊。如來有",
    "X24n0456_003:0462c11": "肉眼。須菩提。於意云何。如來有天眼不。如是。世尊。如",
    "X24n0456_003:0462c12": "來有天眼。須菩提。於意云何。如來有慧眼不。如是。世",
    "X24n0456_003:0462c13": "尊。如來有慧眼。須菩提。於意云何。如來有法眼不。如",
    "X24n0456_003:0462c14": "是。世尊。如來有法眼。須菩提。於意云何。如來有佛眼",
    "X24n0456_003:0462c15": "不。如是。世尊。如來有佛眼。",
    "X24n0456_003:0462c16": "前約菩薩斷疑。下約如來斷疑。疑曰。前說菩薩不",
    "X24n0456_003:0462c17": "見我為能度。眾生為所度。不見佛土為所淨。我為",
    "X24n0456_003:0462c18": "能淨。若爾。則如來不見諸法耶。為斷此疑。故興五",
    "X24n0456_003:0462c19": "問。明佛有能見之真眼。但了所覩之非實。夫肉眼",
    "X24n0456_003:0462c20": "以人中淨根為體。緣障內色為境。天眼以天中淨",
    "X24n0456_003:0462c21": "根為體。緣障外色為境。慧眼以如理智為體。緣真",
    "X24n0456_003:0462c22": "諦為境。法眼以如量智為體。緣俗諦為境。佛眼以",
    "X24n0456_003:0462c23": "無功用智為體。緣一切法為境。佛在人中生。故有",
    "X24n0456_003:0462c24": "肉眼。常在三昧。故有天眼。得不可思議空智。故有",
    "X24n0456_003:0463a01": "慧眼。隨機說法。故有法眼。以一念相應慧知一切",
    "X24n0456_003:0463a02": "法。故有佛眼。",
    "X24n0456_003:0463a03": "須菩提。於意云何。恒河中所有沙。佛說是沙不。如是。",
    "X24n0456_003:0463a04": "世尊。如來說是沙。須菩提。於意云何。如一恒河中所",
    "X24n0456_003:0463a05": "有沙。有如是等恒河。是諸恒河所有沙數。佛世界如",
    "X24n0456_003:0463a06": "是。寧為多不。甚多。世尊。佛告須菩提。爾所國土中。所",
    "X24n0456_003:0463a07": "有眾生。若干種心。如來悉知。",
    "X24n0456_003:0463a08": "已出見體。次顯見用。夫心者。語其性則六七八九",
    "X24n0456_003:0463a09": "之流。言相應則染淨定散之類。條緒繁曠。故以若",
    "X24n0456_003:0463a10": "干總之也。夫色為照心之門。言知心者色亦見也。",
    "X24n0456_003:0463a11": "何以故。如來說諸心皆為非心。是名為心。",
    "X24n0456_003:0463a12": "前明見而周盡。今明盡而無倒。夫住四念處者。順",
    "X24n0456_003:0463a13": "緣而心實。住五欲塵者。翻境而心虗。實則得其心",
    "X24n0456_003:0463a14": "名。虗則失其心義。諸心非心。顯離四念之境。明非",
    "X24n0456_003:0463a15": "實心也。是名為心。結住五欲之塵。明是倒心也。",
    "X24n0456_003:0463a16": "所以者何。須菩提。過去心不可得。未來心不可得。現",
    "X24n0456_003:0463a17": "在心不可得。",
    "X24n0456_003:0463a18": "前就境以顯倒。此即性以明虗。何者。過去心已滅",
    "X24n0456_003:0463a19": "故不可得。未來心未起故不可得。現在心不住故",
    "X24n0456_003:0463a20": "不可得。無得為得。此其虗妄也。諸心雖妄。佛則體",
    "X24n0456_003:0463a21": "妄而知之。故能知之心非倒也。",
    "X24n0456_003:0463a22": "須菩提。於意云何。若有人滿三千大千世界七寶以",
    "X24n0456_003:0463a23": "用布施。是人以是因緣。得福多不。",
    "X24n0456_003:0463a24": "前約智斷疑。今約福斷疑。疑曰。若前心是倒。此心",
    "X24n0456_003:0463b01": "修福為倒非倒。如其是倒。不應名善。如其非倒。何",
    "X24n0456_003:0463b02": "以依倒而生。佛欲斷此疑。明得福少者是倒。得福",
    "X24n0456_003:0463b03": "多者非倒。故為斯問也。",
    "X24n0456_003:0463b04": "如是。世尊。此人以是因緣。得福甚多。",
    "X24n0456_003:0463b05": "須菩提深悟玄旨。故答以甚多也。",
    "X24n0456_003:0463b06": "須菩提。若福德有實。如來不說得福德多。以福德無",
    "X24n0456_003:0463b07": "故。如來說得福德多。",
    "X24n0456_003:0463b08": "夫捨寶不殊。運心有異。若捨心離實念。則為生死",
    "X24n0456_003:0463b09": "之因。故是倒。若捨心住乎實智。則為佛慧之本。故",
    "X24n0456_003:0463b10": "非倒。為佛慧本。則畢竟無竭。為生死因。則終歸有",
    "X24n0456_003:0463b11": "盡。佛欲顯此義。故曰。若福德有實。如來不說多。此",
    "X24n0456_003:0463b12": "明有實則有漏。有漏則有盡。有盡則為少。以福德",
    "X24n0456_003:0463b13": "無故如來則說多。此明無實則無漏。無漏則無盡。",
    "X24n0456_003:0463b14": "無盡則為多。",
    "X24n0456_003:0463b15": "須菩提。於意云何。佛可以具足色身見不。",
    "X24n0456_003:0463b16": "前約應身斷疑。今約化身斷疑。福智是應身。相好",
    "X24n0456_003:0463b17": "是化身。疑曰。前說如來者。即諸法如義。真如非色。",
    "X24n0456_003:0463b18": "相好是色。如來是色也。不應真如為名。如來非色",
    "X24n0456_003:0463b19": "也。不應有相有好。佛欲斷此疑。故為斯問。",
    "X24n0456_003:0463b20": "不也。世尊。如來不應以色身見。",
    "X24n0456_003:0463b21": "須菩提悟化真之有異。故答以不應也。",
    "X24n0456_003:0463b22": "何以故。如來說具足色身。即非具足色身。是名具足",
    "X24n0456_003:0463b23": "色身。",
    "X24n0456_003:0463b24": "曉不應意。夫真身體也。化身用也。色即非色。推化",
    "X24n0456_003:0463c01": "以入真。是名色身。從真以流化。體用相依未曾相",
    "X24n0456_003:0463c02": "離。不可見化即謗真體。不得聞真便疑化用也。",
    "X24n0456_003:0463c03": "須菩提。於意云何。如來可以具足諸相見不。不也。世",
    "X24n0456_003:0463c04": "尊。如來不應以具足諸相見。何以故。如來說諸相具",
    "X24n0456_003:0463c05": "足。即非具足。是名諸相具足。",
    "X24n0456_003:0463c06": "前明八十種好。此明三十二相。疑意不殊。斷何容",
    "X24n0456_003:0463c07": "異。夫法身在出世。猶空中之月。色身在世間。若水",
    "X24n0456_003:0463c08": "中之像。水中之像無體而可見。推其本體即空中",
    "X24n0456_003:0463c09": "之月。世間之色無實而可覩。尋其本實即出世法",
    "X24n0456_003:0463c10": "身。",
    "X24n0456_003:0463c11": "須菩提。汝勿謂如來作是念。我當有所說法。",
    "X24n0456_003:0463c12": "前約化體斷疑。今約化用斷疑。相好是化體。說法",
    "X24n0456_003:0463c13": "是化用。疑曰。如來有色可應有說。如來無色。其誰",
    "X24n0456_003:0463c14": "說乎。佛欲斷此執。明說法不離法界。即如色身不",
    "X24n0456_003:0463c15": "離法身。故言勿謂我有所說也。",
    "X24n0456_003:0463c16": "莫作是念。何以故。若人言如來有所說法。即為謗佛。",
    "X24n0456_003:0463c17": "不能解我所說故。",
    "X24n0456_003:0463c18": "所說是無。故而謂有。此其不解也。心執而口言。此",
    "X24n0456_003:0463c19": "其謗佛也。",
    "X24n0456_003:0463c20": "須菩提。說法者無法可說。是名說法。",
    "X24n0456_003:0463c21": "曉謗意也。說無可說。推俗以入真。是名說法。從體",
    "X24n0456_003:0463c22": "以起用。所謂從最清淨法界。乃至流乎化身。化身",
    "X24n0456_003:0463c23": "流出此經也。",
    "X24n0456_003:0463c24": "須菩提白佛言。世尊。佛得阿耨多羅三藐三菩提。為",
    "X24n0456_003:0464a01": "無所得耶。",
    "X24n0456_003:0464a02": "前約化身斷疑。今約法身斷疑。疑色聲是化身。菩",
    "X24n0456_003:0464a03": "提是法身。疑曰。證果下者有上。證果上者無上。前",
    "X24n0456_003:0464a04": "說實無有法得菩提。無上之名因何立耶。須菩提",
    "X24n0456_003:0464a05": "欲斷此疑。故為斯問。",
    "X24n0456_003:0464a06": "如是。如是。須菩提。我於阿耨多羅三藐三菩提。乃至",
    "X24n0456_003:0464a07": "無有少法可得。是名阿耨多羅三藐三菩提。",
    "X24n0456_003:0464a08": "夫諸法本寂。則煩惱性空。煩惱既空。有何可斷。空",
    "X24n0456_003:0464a09": "即是滅。何須別證。此滅即是無上菩提也。故經曰。",
    "X24n0456_003:0464a10": "一切眾生即寂滅相。不復更滅。",
    "X24n0456_003:0464a11": "復次。須菩提。是法平等。無有高下。是名阿耨多羅三",
    "X24n0456_003:0464a12": "藐三菩提。",
    "X24n0456_003:0464a13": "既其無得而名無上者。由體平等也。體即法界。無",
    "X24n0456_003:0464a14": "量眾生成佛。此亦不增。無量劫中不成佛。此亦不",
    "X24n0456_003:0464a15": "減。不增故不高。不減故不下。既無高下矣。更有何",
    "X24n0456_003:0464a16": "法踰其表而不名無上乎。",
    "X24n0456_003:0464a17": "以無我無人無眾生無壽者。",
    "X24n0456_003:0464a18": "復由淨平等也。無我無人即清淨義。因時自性清",
    "X24n0456_003:0464a19": "淨。果時無垢清淨。斯淨無等亦無上之稱謂也。",
    "X24n0456_003:0464a20": "修一切善法。則得阿耨多羅三藐三菩提。",
    "X24n0456_003:0464a21": "復由道無等也。道即一切善法。",
    "X24n0456_003:0464a22": "須菩提。所言善法者。如來說非善法。是名善法。",
    "X24n0456_003:0464a23": "善是離惡之名。法是能持之義。無流之善有二功",
    "X24n0456_003:0464a24": "能。一是離障。二是持真。說非善法。就離障而為功。",
    "X24n0456_003:0464b01": "是名善法。約持真而成義。由此言之。餘無等也。因",
    "X24n0456_003:0464b02": "既無等。而果有上者。未之有也。",
    "X24n0456_003:0464b03": "須菩提。若三千大千世界中。所有諸須彌山王。如是",
    "X24n0456_003:0464b04": "等七寶聚。有人持用布施。若人以此般若波羅蜜經。",
    "X24n0456_003:0464b05": "乃至四句偈等。受持為他人說。於前福德。百分不及",
    "X24n0456_003:0464b06": "一。百千萬億分。乃至筭數譬喻所不能及。",
    "X24n0456_003:0464b07": "前約法身果斷疑。今約法身因斷疑。疑曰。菩提之",
    "X24n0456_003:0464b08": "因必善。則正說之體無記。云何以無記之因。得菩",
    "X24n0456_003:0464b09": "提之果也。為斷斯疑。明汝法是無記。而我法自是",
    "X24n0456_003:0464b10": "善。何者。正說即發起善也。本從真實生。未還顯真",
    "X24n0456_003:0464b11": "實。所以一偈法寶。勝無量珍寶也。法寶勝故。持雖",
    "X24n0456_003:0464b12": "少而福多。珍寶劣故。施雖多而福少也。",
    "X24n0456_003:0464b13": "須菩提。於意云何。汝等勿謂如來作是念。我當度眾",
    "X24n0456_003:0464b14": "生。",
    "X24n0456_003:0464b15": "前約法身因斷疑。今約法身業斷疑。法身以一切",
    "X24n0456_003:0464b16": "善法為因。以解脫眾生為業。疑曰。菩提平等無高",
    "X24n0456_003:0464b17": "下者。何得以如來為能度。眾生為所度。能所既異",
    "X24n0456_003:0464b18": "矣。何平等之有哉。佛欲斷此疑。故為斯問。莫謂我",
    "X24n0456_003:0464b19": "道自然成。故為能度。他道由我得。故為所度也。",
    "X24n0456_003:0464b20": "須菩提。莫作是念。何以故。實無有眾生如來度者。",
    "X24n0456_003:0464b21": "如來不離法界。所以無能度。眾生不離法界。所以",
    "X24n0456_003:0464b22": "無所度。",
    "X24n0456_003:0464b23": "若有眾生如來度者。如來則有我人眾生壽者。",
    "X24n0456_003:0464b24": "有度則有執。聖與凡同也。",
    "X24n0456_003:0464c01": "須菩提。如來說。有我者。則非有我。而凡夫之人以為",
    "X24n0456_003:0464c02": "有我。",
    "X24n0456_003:0464c03": "無度則無執。凡與聖異也。",
    "X24n0456_003:0464c04": "須菩提。凡夫者。如來說則非凡夫。",
    "X24n0456_003:0464c05": "不得聖法名曰凡夫。凡夫者。執我之物耳。凡夫無",
    "X24n0456_003:0464c06": "者。我亦無也。",
    "X24n0456_003:0464c07": "須菩提。於意云何。可以三十二相觀如來不。",
    "X24n0456_003:0464c08": "五眼以來依果斷疑。從此以去推因斷疑。疑曰。前",
    "X24n0456_003:0464c09": "說如來不可以相見。應可以相知。譬如火體不可",
    "X24n0456_003:0464c10": "以烟見。然可以烟知。若可以相知。應可以福感。佛",
    "X24n0456_003:0464c11": "欲斷此執。故為斷問。汝以同凡之偽相。觀異化之",
    "X24n0456_003:0464c12": "真體不也。",
    "X24n0456_003:0464c13": "須菩提言。如是。如是。以三十二相觀如來。",
    "X24n0456_003:0464c14": "須菩提欲引後難之深旨。且依前問而淺答。言可",
    "X24n0456_003:0464c15": "以妄內之麤相。觀真中之妙體也。",
    "X24n0456_003:0464c16": "佛言須菩提。若以三十二相觀如來者。轉輪聖王則",
    "X24n0456_003:0464c17": "是如來。",
    "X24n0456_003:0464c18": "若以相而比真。則輪王應是佛。若輪王非佛者。則",
    "X24n0456_003:0464c19": "覩相不知真。",
    "X24n0456_003:0464c20": "須菩提白佛言。世尊。如我解佛所說義。不應以三十",
    "X24n0456_003:0464c21": "二相觀如來。",
    "X24n0456_003:0464c22": "須菩提既審輪王之非佛。方悟覩相不知真也。",
    "X24n0456_003:0464c23": "爾時。世尊而說偈言。",
    "X24n0456_003:0464c24": "若以色見我。以音聲求我。是人行邪道。不能見如來。",
    "X24n0456_003:0465a01": "二乘觀佛約二境成。一見相好。二聞說法。若有相",
    "X24n0456_003:0465a02": "而不能說。不異輪轉聖王。若能說而無有相。不異",
    "X24n0456_003:0465a03": "聲聞弟子。夫證真如者無分別智。取色聲者即分",
    "X24n0456_003:0465a04": "別之心。若以分別之心求真如之體。此既僻矣。豈",
    "X24n0456_003:0465a05": "見佛乎。若爾。如來不可以相知。即菩提不可以福",
    "X24n0456_003:0465a06": "感。亦已斷矣。",
    "X24n0456_003:0465a07": "須菩提。汝若作是。念如來不以具足相。故得阿耨多",
    "X24n0456_003:0465a08": "羅三藐三菩提。須菩提。莫作是念。如來不以具足相",
    "X24n0456_003:0465a09": "得阿耨多羅三藐三菩提。",
    "X24n0456_003:0465a10": "前斷執因以比果。今斷謗因而無報。疑曰。若福德",
    "X24n0456_003:0465a11": "之因不感菩提之報。是則為善虗其功。斷滅而無",
    "X24n0456_003:0465a12": "果。佛欲斷此執。故言莫作是念也。",
    "X24n0456_003:0465a13": "須菩提。汝若作是念。發阿耨多羅三藐三菩提者。說",
    "X24n0456_003:0465a14": "諸法斷滅。莫作是念。何以故。發阿耨多羅三藐三菩",
    "X24n0456_003:0465a15": "提者。於法不說斷滅相。",
    "X24n0456_003:0465a16": "說斷滅者。則不成發心。成發心者。則不說斷滅。",
    "X24n0456_003:0465a17": "須菩提。若菩薩以滿恒河沙等世界七寶布施。若復",
    "X24n0456_003:0465a18": "有人。知一切法無我。得成於忍。此菩薩勝前菩薩所",
    "X24n0456_003:0465a19": "得功德。",
    "X24n0456_003:0465a20": "欲顯不滅義。故格量以喻之。夫有我即有生。無我",
    "X24n0456_003:0465a21": "即無生。若菩薩證無我理。得無生忍者。登初地也。",
    "X24n0456_003:0465a22": "夫地前之福。既資忍以冥空。地上之智。亦導福以",
    "X24n0456_003:0465a23": "成。勝則得無垢果。劣則得有漏報果。無垢者因雖",
    "X24n0456_003:0465a24": "少而不滅。報有漏者行雖多而有盡。",
    "X24n0456_003:0465b01": "須菩提。以諸菩薩不受福德故。",
    "X24n0456_003:0465b02": "前約不滅以明得。今約不受以明捨。即以不受顯",
    "X24n0456_003:0465b03": "不滅。受則終滅也。",
    "X24n0456_003:0465b04": "須菩提白佛言。世尊。云何菩薩不受福德。",
    "X24n0456_003:0465b05": "不受是何義也。",
    "X24n0456_003:0465b06": "須菩提。菩薩所作福德。不應貪著。是故說不受福德。",
    "X24n0456_003:0465b07": "受福因為貪。取福報為著。不貪因．不著果。此不受",
    "X24n0456_003:0465b08": "之義也。",
    "X24n0456_003:0465b09": "須菩提。若有人言如來若去若坐若臥。是人不解我",
    "X24n0456_003:0465b10": "所說。",
    "X24n0456_003:0465b11": "前破執斷以謗因。今破迷常以謗果。何則。來以顯",
    "X24n0456_003:0465b12": "生。去以顯滅。坐臥顯老。疑曰。處世者有生有滅。出",
    "X24n0456_003:0465b13": "纏者無去無來。若福德之因不受世間之報。云何",
    "X24n0456_003:0465b14": "世尊有去來之迹異。坐臥之形殊。同處世者之威",
    "X24n0456_003:0465b15": "儀。為眾生之受用。既四儀遞易。三相更遷。此而名",
    "X24n0456_003:0465b16": "常何其謬也。佛欲斷此執。故曰是人不解也。",
    "X24n0456_003:0465b17": "何以故。如來無所從來。亦無所去。故名如來。",
    "X24n0456_003:0465b18": "夫如來者即真如義。嶷然不動。湛然常住。出前際",
    "X24n0456_003:0465b19": "故無生。出後際故無滅。出中際故無老。無生所以",
    "X24n0456_003:0465b20": "無來。無滅所以無去。無老所以無變。既離三相絕",
    "X24n0456_003:0465b21": "四威儀。心慮尚所不緣耳目。其何能接眾生受用。",
    "X24n0456_003:0465b22": "自是化身。執化為常。誰之謬也。",
    "X24n0456_003:0465b23": "須菩提。若善男子．善女人。以三千大千世界碎為微",
    "X24n0456_003:0465b24": "塵。於意云何。是微塵眾。寧為多不。甚多。世尊。",
    "X24n0456_003:0465c01": "前明相離故。真身無去無來。今顯障盡故。化身不",
    "X24n0456_003:0465c02": "一不異。故為斯問。夫世界作微塵。是微塵從世界",
    "X24n0456_003:0465c03": "出。此喻示何義。示化身從法身生。微塵眾甚多。是",
    "X24n0456_003:0465c04": "微塵遍於虗空。此喻示何義。示化身充於法界。",
    "X24n0456_003:0465c05": "何以故。",
    "X24n0456_003:0465c06": "前是破麤為細。下更推有入無。欲顯多非實。故先",
    "X24n0456_003:0465c07": "發問以徵之。",
    "X24n0456_003:0465c08": "若是微塵眾實有者。佛則不說是微塵眾。",
    "X24n0456_003:0465c09": "夫通論塵體有麤。麤極世界。細極隣虗。成則積隣",
    "X24n0456_003:0465c10": "虗以終世界。壞則破世界以畢隣虗。以微言塵者。",
    "X24n0456_003:0465c11": "顯是隣虗也。以塵言眾者。明不獨住也。夫塵實則",
    "X24n0456_003:0465c12": "非眾。塵眾則非實。實則不可破。假則可令盡塵。塵",
    "X24n0456_003:0465c13": "盡故虗空淨。惑障盡故法界淨。虗空淨故隣虗雖",
    "X24n0456_003:0465c14": "滿而難見。不可言一所住異所住。法界淨故化身",
    "X24n0456_003:0465c15": "雖遍而難知。不可言一所住異所住也。",
    "X24n0456_003:0465c16": "所以者何。佛說微塵眾。則非微塵眾。是名微塵眾。",
    "X24n0456_003:0465c17": "此更證塵假也。鞞世師說。隣虗是實是常。無有方",
    "X24n0456_003:0465c18": "分。毗婆沙師說。隣虗是實無常。亦無方分。此雖常",
    "X24n0456_003:0465c19": "無常異。而為失不殊。何者。如一時七隣共聚。如其",
    "X24n0456_003:0465c20": "是實一分觸耶。具分觸耶。若一分觸。則中間一隣",
    "X24n0456_003:0465c21": "向外有六方之分。若具分觸。則外邊六隣向內同",
    "X24n0456_003:0465c22": "為一體。有六方之分。則是假而非實。同為一體。復",
    "X24n0456_003:0465c23": "不可積少以成高。用此而推則鄰虗假也。故曰塵",
    "X24n0456_003:0465c24": "眾則非塵眾而名塵眾者。但假施設耳。",
    "X24n0456_003:0466a01": "世尊。如來所說三千大千世界。則非世界。是名世界。",
    "X24n0456_003:0466a02": "夫離能成之塵眾。無所成之界體。微塵既非實。則",
    "X24n0456_003:0466a03": "世界亦假也。",
    "X24n0456_003:0466a04": "何以故。若世界有實。則是一合相。",
    "X24n0456_003:0466a05": "實則一合相。不合則非實也。",
    "X24n0456_003:0466a06": "如來說。一合相。則非一合相。是名一合相。",
    "X24n0456_003:0466a07": "合是觸義。若合是具分觸。則世界量等隣虗。若合",
    "X24n0456_003:0466a08": "是一分觸。則世界終無別體。故一合亦非一合也。",
    "X24n0456_003:0466a09": "而名一合者。亦但施設耳。",
    "X24n0456_003:0466a10": "須菩提。一合相者。則是不可說。",
    "X24n0456_003:0466a11": "若言一合。定有定無。或實或聚。此為證智之所知。",
    "X24n0456_003:0466a12": "非言辭之能說也。",
    "X24n0456_003:0466a13": "但凡夫之人。貪著其事。",
    "X24n0456_003:0466a14": "無言既聖智之所知。有言則凡情之妄取。",
    "X24n0456_003:0466a15": "須菩提。若人言佛說我見人見眾生見壽者見。須菩",
    "X24n0456_003:0466a16": "提。於意云何。是人解我所說義不。",
    "X24n0456_003:0466a17": "夫微塵之與世界是相結。人見之與法見是麤重",
    "X24n0456_003:0466a18": "結。前明破相結。此破麤重結。夫人之與法是境。人",
    "X24n0456_003:0466a19": "見法見是心。境以分別性為體。心以依他性為體。",
    "X24n0456_003:0466a20": "分別是無。依他是虗。無則不斷。虗則可滅。欲顯可",
    "X24n0456_003:0466a21": "滅義。故為斯問。",
    "X24n0456_003:0466a22": "世尊。是人不解如來所說義。",
    "X24n0456_003:0466a23": "如來說虗。人執為實。此不解也。",
    "X24n0456_003:0466a24": "何以故。世尊說我見人見眾生見壽者見。即非我見",
    "X24n0456_003:0466b01": "人見眾生見壽者見。是名我見人見眾生見壽者見。",
    "X24n0456_003:0466b02": "曉不解意。何者。我境若是有。約我以起見。此見是",
    "X24n0456_003:0466b03": "我見。我境若是無。約我以起見。則此見非我見。夫",
    "X24n0456_003:0466b04": "境有則心實。境無則心虗。實則不可斷。虗故可滅",
    "X24n0456_003:0466b05": "也。",
    "X24n0456_003:0466b06": "須菩提。發阿耨多羅三藐三菩提心者。於一切法。應",
    "X24n0456_003:0466b07": "如是知。如是見。如是信解。不生法相。",
    "X24n0456_003:0466b08": "前明滅人見。此明滅法見。知見信解。即其治道也。",
    "X24n0456_003:0466b09": "知是世智。見是真智。信解是定。知在方便。位比而",
    "X24n0456_003:0466b10": "未證。故名知。見在正觀。位證而不比。故名見。定通",
    "X24n0456_003:0466b11": "二位。為世智所依。故名信。為真智所依。故名解。三",
    "X24n0456_003:0466b12": "行若修。兩障斷也。",
    "X24n0456_003:0466b13": "須菩提。所言法相者。如來說即非法相。是名法相。",
    "X24n0456_003:0466b14": "相猶想也。夫法與人異。想與見同。法既類我而是",
    "X24n0456_003:0466b15": "無。想亦同見而為妄。真則不可斷。妄故可滅也。",
    "X24n0456_003:0466b16": "須菩提。若有人以滿無量阿僧祇世界七寶持用布",
    "X24n0456_003:0466b17": "施。若有善男子．善女人。發菩薩心者。持於此經。乃至",
    "X24n0456_003:0466b18": "四句偈等。受持讀誦。為人演說。其福勝彼。",
    "X24n0456_003:0466b19": "前明道修則障斷。今明障斷則說益。故論曰。示現",
    "X24n0456_003:0466b20": "世智第一義智及依止三昧。以得遠離彼障。是故",
    "X24n0456_003:0466b21": "重說勝福譬。雖諸佛化身說法。有無量無盡無漏",
    "X24n0456_003:0466b22": "功德。此明法施則無量無盡無漏。故為勝。財施則",
    "X24n0456_003:0466b23": "有量有盡有漏。故為劣也。",
    "X24n0456_003:0466b24": "云何為人演說。",
    "X24n0456_003:0466c01": "更問化說相。化佛說法之時。為顯化而說。為不顯",
    "X24n0456_003:0466c02": "化說。顯則聞者識化以生謗。不顯則受者信實以",
    "X24n0456_003:0466c03": "生敬。謗則有損。敬則有益。益則為正。損則為邪。",
    "X24n0456_003:0466c04": "不取於相。",
    "X24n0456_003:0466c05": "答明取則顯自相。不取是不顯也。",
    "X24n0456_003:0466c06": "如如不動。",
    "X24n0456_003:0466c07": "智如境如。境如智如。故曰如如。如如湛寂。故言不",
    "X24n0456_003:0466c08": "動。夫有動則有取。不動則不取。所以化說之不取。",
    "X24n0456_003:0466c09": "由契如如之不動。此更轉相明也。夫以不動明不",
    "X24n0456_003:0466c10": "取。不取明說正。亦以說正明說益。說益明福大也。",
    "X24n0456_003:0466c11": "何以故。",
    "X24n0456_003:0466c12": "疑曰。涅槃是靜。生死是動。佛證涅槃。可言是靜。既",
    "X24n0456_003:0466c13": "行生死。云何不動。",
    "X24n0456_003:0466c14": "一切有為法。如夢幻泡影。如露亦如電。應作如是觀。",
    "X24n0456_003:0466c15": "答意明行而住者則動。行而不住則不動。為顯此",
    "X24n0456_003:0466c16": "義。故說偈喻。喻應有九。此偈闕三分。別本及論並",
    "X24n0456_003:0466c17": "具之也。此九即喻九種有為。一星喻見。二翳喻相。",
    "X24n0456_003:0466c18": "三燈喻識。四幻喻器。五露喻身。六泡喻受。七夢喻",
    "X24n0456_003:0466c19": "過去。八電喻現在。九雲喻未來。夫星雖夜燭。遇朝",
    "X24n0456_003:0466c20": "光而不現。見雖邪決。逢正智而必盡。此其同也。翳",
    "X24n0456_003:0466c21": "眼之見毛輪。雖似有而非實。見心所鑒之境。亦但",
    "X24n0456_003:0466c22": "相而是空。此其同也。燈光依油炷而住。新新謝滅。",
    "X24n0456_003:0466c23": "識性依我愛而立。亦念念無常。此其同也。幻雖千",
    "X24n0456_003:0466c24": "變。智者審其非實。器雖萬像。觀者了之為無。此其",
    "X24n0456_003:0467a01": "同也。露雖夜泫。遇朝陽而必晞。身雖蹔停。逢死魔",
    "X24n0456_003:0467a02": "而必壞。此其同也。風擊水而成泡。觸會境而生受。",
    "X24n0456_003:0467a03": "離風水而無泡。離觸力而無受。此其同也。過去之",
    "X24n0456_003:0467a04": "境。此證智之所知。眠夢所遊。亦念心之所錄。此其",
    "X24n0456_003:0467a05": "同也。電光閃爍。僅似有而即無。現法亦爾。纔得體",
    "X24n0456_003:0467a06": "而便滅。此其同也。雲浮在空。能作生雨之因。種子",
    "X24n0456_003:0467a07": "在識。能為感報之本。以雲約雨。雨在未來而是無。",
    "X24n0456_003:0467a08": "以種約報。報在當生而不現。此其同也。如來得此",
    "X24n0456_003:0467a09": "九觀。故能行生死而不動。不動是法印。動則魔網",
    "X24n0456_003:0467a10": "也。",
    "X24n0456_003:0467a11": "佛說是經已。長老須菩提及諸比丘．比丘尼．優婆塞．",
    "X24n0456_003:0467a12": "優婆夷．一切世間天人阿修羅聞佛所說。皆大歡喜。",
    "X24n0456_003:0467a13": "信受奉行。",
    "X24n0456_003:0467a14": "兩聖對揚。四部蒙益。是故心喜而身躍。信受以流",
    "X24n0456_003:0467a15": "通也。",
    "X24n0456_003:0467a17": "金剛般若波羅蜜經註卷下(終)"
}