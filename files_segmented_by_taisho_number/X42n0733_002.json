{
    "X42n0733_002:0001a04": "四分律疏飾宗義記目次",
    "X42n0733_002:0001a06": "卷第一本末",
    "X42n0733_002:0001a07": "不傳",
    "X42n0733_002:0001a08": "卷第二本",
    "X42n0733_002:0001a09": "自疏本文初至第四所被分別門",
    "X42n0733_002:0001a10": "卷第二末",
    "X42n0733_002:0001a11": "自第五釋緣多少門至受體已竟",
    "X42n0733_002:0001a12": "卷第三本",
    "X42n0733_002:0001a13": "自解律題名至十二部經釋第一辨相釋名",
    "X42n0733_002:0001a14": "卷第三末",
    "X42n0733_002:0001a15": "自第二總明體性至四波羅夷法婬戒第一",
    "X42n0733_002:0001a16": "卷第四本",
    "X42n0733_002:0001a17": "自婬戒之餘結戒六門義至盜戒第二",
    "X42n0733_002:0001a18": "卷第四末",
    "X42n0733_002:0001a19": "自殺戒第三至十三僧伽婆尸沙法有主房戒第",
    "X42n0733_002:0001a20": "七",
    "X42n0733_002:0001a21": "卷第五本",
    "X42n0733_002:0001a22": "自無根謗戒第八至三十尼薩耆波逸提法先解",
    "X42n0733_002:0001a23": "長衣戒第一",
    "X42n0733_002:0001a24": "卷第五末",
    "X42n0733_002:0001b01": "自離衣宿戒第二至迴僧戒第三十",
    "X42n0733_002:0001b02": "卷第六本",
    "X42n0733_002:0001b03": "自九十單波逸提法初戒至第五十八戒",
    "X42n0733_002:0001b04": "卷第六末",
    "X42n0733_002:0001b05": "自同第五十九戒至第二分一百七十八單波逸",
    "X42n0733_002:0001b06": "提法",
    "X42n0733_002:0001b07": "卷第七本",
    "X42n0733_002:0001b08": "釋受戒犍度第一",
    "X42n0733_002:0001b09": "卷第七末",
    "X42n0733_002:0001b10": "釋受戒犍度之餘別轉文四已下",
    "X42n0733_002:0001b11": "卷第八本",
    "X42n0733_002:0001b12": "自說戒犍度第二至第三分自恣犍度第四",
    "X42n0733_002:0001b13": "卷第八末",
    "X42n0733_002:0001b14": "自皮革犍度第五至瞻波犍度第十",
    "X42n0733_002:0001b15": "卷第九本末",
    "X42n0733_002:0001b16": "不傳",
    "X42n0733_002:0001b17": "卷第十本",
    "X42n0733_002:0001b18": "自尼犍度第十七至第四分雜犍度第二十如是",
    "X42n0733_002:0001b19": "我聞之釋",
    "X42n0733_002:0001b20": "卷第十末",
    "X42n0733_002:0001b21": "自一時釋至畢",
    "X42n0733_002:0001b23": "四分律疏飾宗義記目次(終)",
    "X42n0733_002:0001c04": "飾宗義記卷第二本",
    "X42n0733_002:0001c05": "嵩缶鎮國道場沙門　賓　作",
    "X42n0733_002:0001c06": "將解本文。仰依先章著述。凡欲開發經題。須為三要。",
    "X42n0733_002:0001c07": "言三要者。第一舉宗攝教。第二知教旨歸。第三正釋",
    "X42n0733_002:0001c08": "律初題目。然以文義星羅。卒尋難曉。自非束攬。詮旨",
    "X42n0733_002:0001c09": "難通。故欲釋文。先為三要。是則三要。以束攬為義也。",
    "X42n0733_002:0001c10": "疏釋三要。初略。後廣。就略釋中。第一言舉宗攝教者。",
    "X42n0733_002:0001c11": "復開為三。第一立藏差別。第二翻名釋義。第三正辨",
    "X42n0733_002:0001c12": "相攝。問依義立三藏別耶。答舉宗攝教。立藏差別。謂",
    "X42n0733_002:0001c13": "於此中聖教雖眾。略要三種。第一修多羅藏。第二毗",
    "X42n0733_002:0001c14": "尼藏。第三阿毗曇藏。故成三藏。",
    "X42n0733_002:0001c15": "言舉宗攝教者。經律論文。各詮三學。隨文釋藏。混雜",
    "X42n0733_002:0001c16": "無分。故舉正宗攝為藏教。以兼從正。相別歷然。故即",
    "X42n0733_002:0001c17": "章云。此律所明。兼詮定慧。今以宗求。其唯戒學。由此",
    "X42n0733_002:0001c18": "准知。經唯定學。兼詮戒慧。論唯慧學。兼詮戒定。此即",
    "X42n0733_002:0001c19": "義同婆沙第一。如彼文云。如是三藏有何差別。或",
    "X42n0733_002:0001c20": "有說者。無有差別。所以者何。一切佛教。從一智海之",
    "X42n0733_002:0001c21": "所生故。隨一覺池之所出故。等力無畏所攝受故。同",
    "X42n0733_002:0001c22": "一大悲所等起故。復有說者。亦有差別。且名即差別。",
    "X42n0733_002:0001c23": "謂此名素怛纜。此名毗柰耶。此名阿毗達磨。復次依",
    "X42n0733_002:0001c24": "處亦有差別。謂若依增上心論道。是素怛纜。若依增",
    "X42n0733_002:0002a01": "上戒論道。是毗柰耶。若依增上慧論道。是阿毗達磨。",
    "X42n0733_002:0002a02": "問於一切中一切可得。謂素怛纜中。亦有增上戒增",
    "X42n0733_002:0002a03": "上慧論道(餘二亦爾)。如是三藏。應無差別。答依增勝說。謂",
    "X42n0733_002:0002a04": "素怛纜中。依增上心論道勝(餘二准說)。有作是說。素怛纜",
    "X42n0733_002:0002a05": "中。依增上心論道。是素怛纜。依增上戒論道。即毗奈",
    "X42n0733_002:0002a06": "耶。依增上慧論道。即阿毗達磨(餘二准說)。故由依處。亦有",
    "X42n0733_002:0002a07": "差別(更有多釋。不繁具之)。今此章中。舉宗攝教。立藏差別。即同",
    "X42n0733_002:0002a08": "婆沙依增勝說。宗者尊也。勝也。主也。即是婆沙增勝",
    "X42n0733_002:0002a09": "義也。攝有二義。一自性攝。如俱舍第一云。攝自性非",
    "X42n0733_002:0002a10": "餘。以離他性故。如以眼根攝色薀等。雜集第五名為",
    "X42n0733_002:0002a11": "相攝。謂薀界處。一一自相。即體自攝。如色薀攝色薀",
    "X42n0733_002:0002a12": "等。二者他性攝。如俱舍云。就世俗說。應知亦以餘法",
    "X42n0733_002:0002a13": "攝。如四攝事攝徒眾等。雜集名為攝受攝。如世間說",
    "X42n0733_002:0002a14": "主能攝錄自僕使等。依此二攝。且約經藏辨攝教者。",
    "X42n0733_002:0002a15": "若詮定學。即自性攝。以其經藏。定為正宗。故詮定處。",
    "X42n0733_002:0002a16": "是自性攝。若詮戒慧。即他性攝。謂經藏中正明定學。",
    "X42n0733_002:0002a17": "兼明戒慧。以兼從正。名契經藏。故明戒慧是他性攝。",
    "X42n0733_002:0002a18": "此之二攝。義可俱明。舉宗攝教。餘之二藏准此應知。",
    "X42n0733_002:0002a19": "故章略言舉宗攝教。廣釋攝義。如婆沙五十九。俱舍",
    "X42n0733_002:0002a20": "第一。瑜伽十三。雜集第五。",
    "X42n0733_002:0002a21": "第二翻名釋義者。先釋總名。藏是攝義。謂能詮教契",
    "X42n0733_002:0002a22": "經等三。皆能攝藏所詮諸義。故名為藏。故莊嚴論第",
    "X42n0733_002:0002a23": "四卷云。彼三及二云何名藏。答由攝故。謂攝一切所",
    "X42n0733_002:0002a24": "應知義。三即是藏。持業釋也(六釋義。如前卷記)。釋別名者。",
    "X42n0733_002:0002b01": "第一修多羅別藏。或名素怛纜。梵音轉也。翻為契經。",
    "X42n0733_002:0002b02": "章云所謂教諸經者略釋也。契者是契合義。謂能詮",
    "X42n0733_002:0002b03": "教契所詮理。合有情機。故名為契。經者是貫攝義。故",
    "X42n0733_002:0002b04": "佛地論第一卷云。能貫能攝。故名為經。以佛以聖教。",
    "X42n0733_002:0002b05": "貫穿攝持所應說義。所化生故。正翻為綖。綖能貫華。",
    "X42n0733_002:0002b06": "風吹不散。契經亦爾。攝所說義。攝化生義。同向說。又",
    "X42n0733_002:0002b07": "無性攝論第一卷云。貫穿縫綴。故名為經。此等皆據",
    "X42n0733_002:0002b08": "能詮為經。契經即藏。持業釋也。今三藏云素怛纜者。",
    "X42n0733_002:0002b09": "此云略詮。此乃是其一枝別義。未為通悟。第二毗",
    "X42n0733_002:0002b10": "尼藏者。或言毗奈耶。或云毗那那。音之轉也。此含多",
    "X42n0733_002:0002b11": "義。如下當釋。且略說者。貫論第一云。毗尼名滅。滅諸",
    "X42n0733_002:0002b12": "惡法。故名毗尼。或翻調伏。天親攝論第一卷云。調者",
    "X42n0733_002:0002b13": "和御。伏者制滅。調和控御身語等業。制依除滅諸惡",
    "X42n0733_002:0002b14": "行故。此通調伏身等三業。離三惡行。善見第四云。如",
    "X42n0733_002:0002b15": "來哀愍眾生三業不善。是故說毗尼藏。以制伏身口",
    "X42n0733_002:0002b16": "意業。俱舍十五云。言調伏者。意顯律儀。由此能令命",
    "X42n0733_002:0002b17": "根調伏故。此即約根律儀。釋調伏也。謂以正念正知",
    "X42n0733_002:0002b18": "二法為體。防護諸根。名根律儀。非表無表律儀戒體",
    "X42n0733_002:0002b19": "也。然調伏者所詮行。調伏之藏。依主釋也。第三阿",
    "X42n0733_002:0002b20": "毗曇者。或云。阿毗達摩。此云對法。俱舍第一頌云。淨",
    "X42n0733_002:0002b21": "慧隨行名對法。及能得此諸慧論。此兩句中。上句即",
    "X42n0733_002:0002b22": "是勝義對法。下句即是世俗對法。且勝義者。尅性唯",
    "X42n0733_002:0002b23": "取淨慧為體。兼眷屬說。即通隨行。故云淨慧隨行名",
    "X42n0733_002:0002b24": "對法也。法謂涅槃。或四聖諦。淨慧即是無漏淨慧。以",
    "X42n0733_002:0002c01": "無漏慧對向涅槃。對觀四諦。故名對法。此無漏慧。義",
    "X42n0733_002:0002c02": "中勝故。故名勝義。婆沙第一據尅性說。故彼文云。然",
    "X42n0733_002:0002c03": "阿毗達磨勝義自性。唯無漏慧根。俱舍即兼淨慧眷",
    "X42n0733_002:0002c04": "屬。是故復說隨行為體。言隨行者。謂此慧俱相應四",
    "X42n0733_002:0002c05": "薀。及隨轉色。是則無漏四薀五薀為對法體。此等隨",
    "X42n0733_002:0002c06": "彼無漏慧行。故曰隨行(色界六地。具有五薀。前三無色無道俱戒。故但四薀。無色",
    "X42n0733_002:0002c07": "無道俱戒。如婆沙百三十釋)。次辨世俗者。除無漏慧。所餘修慧",
    "X42n0733_002:0002c08": "思慧聞慧。及生得慧。并相應四薀及五薀。隨其所應。",
    "X42n0733_002:0002c09": "以之為性(飲界有聞思。色界有聞修。無色唯修慧。於中唯有色界修慧具足五薀。所餘諸慧無",
    "X42n0733_002:0002c10": "隨轉色。故俱四薀)。及取能詮無漏慧等所有教法。亦名對法。",
    "X42n0733_002:0002c11": "故云及能得此諸慧論。諸慧即是修等諸慧。論者是",
    "X42n0733_002:0002c12": "教。故彼論中長行釋曰。論曰慧謂釋法。淨謂無漏。淨",
    "X42n0733_002:0002c13": "慧眷屬名曰隨行。如是總說無漏五薀。名為對法。此",
    "X42n0733_002:0002c14": "則勝義阿毗達磨。若說世俗阿毗達磨。即能得此諸",
    "X42n0733_002:0002c15": "慧及論。謂能得此有漏修慧。思聞生得及隨彼行。論",
    "X42n0733_002:0002c16": "謂傳生無漏慧教。此諸慧論。是彼資粮。故亦得名阿",
    "X42n0733_002:0002c17": "毗達磨。釋此名者。能持自相。故名為法。若勝義法。唯",
    "X42n0733_002:0002c18": "是涅槃。若法相法。通四聖諦(四聖諦。總攝一切法盡。是法之相。故名法相)。",
    "X42n0733_002:0002c19": "此能對向。或能對向觀。故稱對法(已上論文)。此中諸慧名",
    "X42n0733_002:0002c20": "之為對。涅槃四諦名之為法。對彼法故名為對法。有",
    "X42n0733_002:0002c21": "財釋也。先來諸師。將為依主釋者謬也(順正理第一及顯宗第一。",
    "X42n0733_002:0002c22": "釋有為法亦名有離離謂永離。即是涅槃。有彼離故名為有離。如有財者名曰有財。今准彼文。故對法名。是有",
    "X42n0733_002:0002c23": "財釋也)。教能詮慧名對法者。全取他名。亦是有財。若經",
    "X42n0733_002:0002c24": "名法論教能對名對法者。亦准知之。若將對法望藏",
    "X42n0733_002:0003a01": "為名者。教名對法。對法即藏。是持業釋。自餘約慧名",
    "X42n0733_002:0003a02": "對法者。對法之藏。依主釋也。釋對法名。略尋諸論。有",
    "X42n0733_002:0003a03": "三十六釋。婆沙第一有二十四釋。雜心俱舍分別功",
    "X42n0733_002:0003a04": "德論無性攝論。各有兩釋。世親攝論四釋。合三十六",
    "X42n0733_002:0003a05": "釋也。",
    "X42n0733_002:0003a06": "釋第三正辨相攝者。如章。今茲律典三藏之中。乃是",
    "X42n0733_002:0003a07": "第二毗尼藏攝。典者即是經之異名。外學者釋。典者",
    "X42n0733_002:0003a08": "常也。言可為百代常行之道也。由依戒論道。是毗奈",
    "X42n0733_002:0003a09": "耶雖兼定慧。然是第二毗尼藏攝。",
    "X42n0733_002:0003a10": "第二門辨教宗者。前列名云知教旨歸。旨者意也。至",
    "X42n0733_002:0003a11": "也。歸者。趣也。向也。謂造釋者知教意趣。意趣即是宗",
    "X42n0733_002:0003a12": "之異名。故云知教旨歸也(若作指歸字。非此義意也)。此中章云辨",
    "X42n0733_002:0003a13": "教宗者。語雖異前。而義無別。",
    "X42n0733_002:0003a14": "增戒學等者。通相為言。一切戒。一切定。一切慧。如次",
    "X42n0733_002:0003a15": "應知立為三學。然經論中。就漸次修。故立木叉以為",
    "X42n0733_002:0003a16": "戒學。四靜慮定以為心學。得無漏慧入見道等以為",
    "X42n0733_002:0003a17": "慧學。故下律文云。若比丘具持波羅提木叉。成就威",
    "X42n0733_002:0003a18": "儀。畏慎輕戒。重若金剛。等學諸戒。是為增戒學。何等",
    "X42n0733_002:0003a19": "增心學。若捨欲惡。乃至得入第四禪。是為增心學。何",
    "X42n0733_002:0003a20": "等增慧學。若比丘如實知苦集盡道。是為增慧學。瑜",
    "X42n0733_002:0003a21": "伽第十七意亦同此。所言增者。是增者是增勝義。謂",
    "X42n0733_002:0003a22": "戒定慧能有勝德及有勝用。",
    "X42n0733_002:0003a23": "名增戒等。第十疏中釋三學義。至彼當知。",
    "X42n0733_002:0003a24": "止作俱戒者。大聖制戒不越二門。一者止持離惡門。",
    "X42n0733_002:0003b01": "離婬等是。二者作持策進門。修定等是。然則止作圓",
    "X42n0733_002:0003b02": "戒學滿。俱能防過。並戒門收。故言俱戒。問三學應成",
    "X42n0733_002:0003b03": "雜亂。答毗尼藏中。戒論道勝。以宗往攝。無雜亂失。",
    "X42n0733_002:0003b04": "創發要期斷惡修善者。發心盡名曰創發要期。誓學",
    "X42n0733_002:0003b05": "二持。故稱斷惡修善也。",
    "X42n0733_002:0003b06": "建志成就納法在心者。勇銳無屈。名為盡建志成就。",
    "X42n0733_002:0003b07": "聽聞白等如法羯磨。發表無表流入身中。故名納法",
    "X42n0733_002:0003b08": "在心也。",
    "X42n0733_002:0003b09": "義順受體說之為隨者。問犯非順受應不名隨。答悔",
    "X42n0733_002:0003b10": "以成隨。爾者。若犯初篇。如何得悔。答學悔故隨。若爾",
    "X42n0733_002:0003b11": "覆無學悔應不成隨。通律師云。隨有二義。一順受義。",
    "X42n0733_002:0003b12": "二後起義。故並名隨。今解犯在隨位。相從名隨。若約",
    "X42n0733_002:0003b13": "剋性。犯實非隨。然此章中。或尅性說。義順受體。或相",
    "X42n0733_002:0003b14": "從說。即通持犯。理並無失。",
    "X42n0733_002:0003b15": "戒法有為等者。功德法中。或有有為功德。或有無為",
    "X42n0733_002:0003b16": "功德。今此戒法。有為德。攝續眾緣。所作生滅相。名曰",
    "X42n0733_002:0003b17": "有為。故俱舍第一云。如是五薀具攝有為。眾緣聚集",
    "X42n0733_002:0003b18": "共所作故。無有少法一緣所生(為破外道執一因生。故云無有少法一緣所生)",
    "X42n0733_002:0003b19": "能發之緣者。通於因緣及增上緣。至下當釋。寔。實也。",
    "X42n0733_002:0003b20": "位皆凡聖等。如下廣辨中。",
    "X42n0733_002:0003b21": "第四教所被者。聖不等門釋。",
    "X42n0733_002:0003b22": "備如常者。如廣辨中釋名門辨。",
    "X42n0733_002:0003b23": "一者作戒二無作戒者。下受體門自當廣釋。今且略",
    "X42n0733_002:0003b24": "解。",
    "X42n0733_002:0003c01": "方便身口等者。現緣動發稱為方便。簡酬往業報色",
    "X42n0733_002:0003c02": "體也。婆沙百一十七云。然身業定非異熟。加行起故。",
    "X42n0733_002:0003c03": "是此義也。雖諸有為剎那生滅。無容從此。轉至餘方。",
    "X42n0733_002:0003c04": "然相相續假言造趣營為也。",
    "X42n0733_002:0003c05": "一發續現四心三性始末恒有者。一發已去。相續現",
    "X42n0733_002:0003c06": "行。故云一發續現也。言四心者。疏主多依成實宗義",
    "X42n0733_002:0003c07": "故。准成實第九卷無作品云。若人在不善心無記心。",
    "X42n0733_002:0003c08": "亦名持戒。故知爾時有無作(善心有戒相續不論)。不善律亦如",
    "X42n0733_002:0003c09": "是(已上論文)。此論文意。即三性心及以無心。為四心也。問於",
    "X42n0733_002:0003c10": "四心中。以論三性。何須更別說三性耶。答四心門中",
    "X42n0733_002:0003c11": "雖復已說。於三性門重說。非然。二門既別。法相無違。",
    "X42n0733_002:0003c12": "或復通收色等三性。故復別說。問無心非心。何名四",
    "X42n0733_002:0003c13": "心。答從多分名。理亦無失。復有人釋。准成實宗。識想",
    "X42n0733_002:0003c14": "受行。四心恒有。復有人引俱舍第一頌云。亂心無心",
    "X42n0733_002:0003c15": "等。隨流淨不淨。大種所造性。由此說無表。(述曰)一者亂",
    "X42n0733_002:0003c16": "心。二者無心。次言等者。等不亂心及以有心。故成四",
    "X42n0733_002:0003c17": "心也。光法師釋意云。無表二性。一善二惡。心通三",
    "X42n0733_002:0003c18": "性。善惡無記。亂不亂者。惡無記心。望善無表。以性別",
    "X42n0733_002:0003c19": "故。名為亂心。若以善心。望善無表。以性同故。名不亂",
    "X42n0733_002:0003c20": "心。由此准知。善無記心。望惡無表。名為亂心。若不善",
    "X42n0733_002:0003c21": "心。望惡無表。名不亂心。若准順正理第二。釋此頌文。",
    "X42n0733_002:0003c22": "真言不善及無記心。名為亂心。餘名不亂。不同俱舍",
    "X42n0733_002:0003c23": "約性同異名亂不亂也。無心即是二無心定。翻此二",
    "X42n0733_002:0003c24": "位。即是有心。問此中無心。亦應通攝無相異熟。答彼",
    "X42n0733_002:0004a01": "雖無心。都無無表。故此無心。不攝於彼。謂色界中。無",
    "X42n0733_002:0004a02": "散無表。復由無心無定無表故也(色界必無散位無表。如婆沙百二十",
    "X42n0733_002:0004a03": "二釋之)。順正理論。破此頌意云。亂不亂心。攝心已盡。何",
    "X42n0733_002:0004a04": "須復說有心位耶。或應但說有心無心。何用復說亂",
    "X42n0733_002:0004a05": "不亂心。光法師敘安慧救云。亂不亂心。是據散位。有心",
    "X42n0733_002:0004a06": "無心。是據定位。故無有失。若准真諦舊俱舍疏云。染",
    "X42n0733_002:0004a07": "汙心名亂心。餘名不亂心。入定心名有心。二無心定",
    "X42n0733_002:0004a08": "名無心。此四位中。無教恒生(無教。即無表是也)。今詳此等。似",
    "X42n0733_002:0004a09": "乖文意。觀世親意云。亂不亂心。雖是有心。為對無心。",
    "X42n0733_002:0004a10": "復說有心。凡諸法相。或由體別。而更別說。或由義別。",
    "X42n0733_002:0004a11": "而亦別說。今由義別。別說無失。故俱舍長行釋曰。亂",
    "X42n0733_002:0004a12": "心者。謂此餘心。無心者。謂入無想及滅盡定。等言顯",
    "X42n0733_002:0004a13": "示不亂有心。相似相續。說亦隨流。善與不善。名淨不",
    "X42n0733_002:0004a14": "淨。上來三家釋四心義。若望順疏。初說為勝。",
    "X42n0733_002:0004a15": "俱有懸防者。通律師云。無作懸防。義容可爾。作已落",
    "X42n0733_002:0004a16": "謝。如何懸防。答作生無作。故並懸防。或人破云。上法",
    "X42n0733_002:0004a17": "得戒。不從作生。故知表戒。不生無表。今釋別解脫戒",
    "X42n0733_002:0004a18": "無表必從表生。故婆沙一百十九云。別解脫律儀依",
    "X42n0733_002:0004a19": "表。是表隨心轉。律儀依心是心果。百二十二云。欲界",
    "X42n0733_002:0004a20": "必無隨心轉無表。色界必無依表發無表(已上論文)。若爾",
    "X42n0733_002:0004a21": "上法得戒。應有表業。答據根本位。雖無有表。然從加",
    "X42n0733_002:0004a22": "行表生無表。謂加行中所有無表。善而非戒。至根本",
    "X42n0733_002:0004a23": "位方立為戒。故無有失。",
    "X42n0733_002:0004a24": "無作非色非心者。至下受體。當廣釋之。",
    "X42n0733_002:0004b01": "惡離善行者。如次即是止作二持也。",
    "X42n0733_002:0004b02": "念智捨等護防身口者。此根律儀。三門分別。一釋名。",
    "X42n0733_002:0004b03": "二出體。三明差別。言釋名者。新譯經論。名根律儀。亦",
    "X42n0733_002:0004b04": "名為護。舊譯經論。但有護名。所言根者。眼等六根。言",
    "X42n0733_002:0004b05": "律儀者是防護義。謂念智捨防護六根。名根律儀。舊",
    "X42n0733_002:0004b06": "名護者。真諦釋云。能障惡事攝善事故。能守護六根",
    "X42n0733_002:0004b07": "門。令惑業不入故。能防守行人。令不墮四惡道故。又",
    "X42n0733_002:0004b08": "能防守行人。令出凡位入聖位故。由斯多義。故名為",
    "X42n0733_002:0004b09": "護。今助一釋。護六根不流泄故。次出體者。先辨位",
    "X42n0733_002:0004b10": "次出體。言辨位者。始從初業。持戒護根。乃至無學。若",
    "X42n0733_002:0004b11": "定若散。有漏無漏。一切位中。但使根門不漏諸惡。皆",
    "X42n0733_002:0004b12": "悉得立。為根律儀。瑜伽二十一二十三。廣明聲聞戒",
    "X42n0733_002:0004b13": "根律儀。是世出世二道資粮。故知即是通初業位。婆",
    "X42n0733_002:0004b14": "沙四十四云。云何護圓滿。答無學根律儀。應知此中",
    "X42n0733_002:0004b15": "根是所護。由念慧力。護眼等根不合於境。起諸過患。",
    "X42n0733_002:0004b16": "如鈎制象不令奔逸。是故無學正念正知。名護圓滿",
    "X42n0733_002:0004b17": "(謂根律義。如從初業。至無學位。方圓滿也)。正量部宗明了論云。由對治上心",
    "X42n0733_002:0004b18": "惑。應說諸護數量。即是通明對治道義。歷尋諸部義",
    "X42n0733_002:0004b19": "意。並通一切諸位。次出體者。准正量部。正念正知",
    "X42n0733_002:0004b20": "正捨三法為體。念謂於緣明記為性。謂能憶持本所",
    "X42n0733_002:0004b21": "受等。慧謂簡擇功德過失。捨謂遠離貪憂二品。心平",
    "X42n0733_002:0004b22": "等性。無警覺性。故明了論偈曰。毗尼曇略文所顯與",
    "X42n0733_002:0004b23": "戒及護相應人。釋曰。由對治上心惑。應說諸護數量。",
    "X42n0733_002:0004b24": "三界上心惑。有二百九十四。是彼所起非護亦有二",
    "X42n0733_002:0004c01": "百九十四。為對治彼有善及無覆無記。諸護合有五",
    "X42n0733_002:0004c02": "百八十八。是人與此能對治護相應(論更一釋恐繁不敘)。偈中",
    "X42n0733_002:0004c03": "意云。理實毗尼。具舍多義。略而言之。身論善戒及護",
    "X42n0733_002:0004c04": "根義。皆是毗尼。而於律中。但明於戒而不明護。故今",
    "X42n0733_002:0004c05": "毗曇具顯戒護。方令律藏義理周足。故云毗尼毗曇",
    "X42n0733_002:0004c06": "文所顯與戒及護相應人也。戒即身語律儀也。護即",
    "X42n0733_002:0004c07": "根律儀也。諸聖弟子。與此相應。故云相應人也。次釋",
    "X42n0733_002:0004c08": "長行意云。偈中雖言戒。護戒護必有所治之過。故云",
    "X42n0733_002:0004c09": "由對治上心惑。此即略標所治過也。以理而推。所治",
    "X42n0733_002:0004c10": "有三。一者上心惑。即發惡業遠因心也。二者非護。即",
    "X42n0733_002:0004c11": "發惡業近因心也。三者非戒。即所發惡業也。今此略",
    "X42n0733_002:0004c12": "標遠因心也。應護說諸數量者。略標能治也。復以義",
    "X42n0733_002:0004c13": "推。能治亦三。一者聖道。治上心惑。二者護。能治非護。",
    "X42n0733_002:0004c14": "三者戒。能治非戒。今且略舉護體一門也。言數量者。",
    "X42n0733_002:0004c15": "顯頭數也。問能治所治。既各有三。何以所治略標遠",
    "X42n0733_002:0004c16": "因。正治之中略標護體。答所治就本。故舉遠因。能治",
    "X42n0733_002:0004c17": "舉兼。故舉護體。故真諦云。此但說護。即兼收戒。故但",
    "X42n0733_002:0004c18": "應說諸護數量(彼釋意云。護是能發心。戒是所發善業。故說能發。即收所發)。問後",
    "X42n0733_002:0004c19": "何不言能治聖道。答護體之中。既有正智。即顯聖道。",
    "X42n0733_002:0004c20": "故亦不明。論云。三界上心惑有二百九十四是彼所",
    "X42n0733_002:0004c21": "起非護亦有二百九十四者。此即別明能發業心遠",
    "X42n0733_002:0004c22": "近二因也(上心惑。是遠因也。非護。是近因也)。前略標中。就本而說。故",
    "X42n0733_002:0004c23": "舉遠因。今意正明護家所治。故明非護。真諦疏云。上",
    "X42n0733_002:0004c24": "心惑者。惑有二種。一者隨眠(部執疏解意云。恒隨眾生。如眠不覺。此惑亦有",
    "X42n0733_002:0005a01": "貪等執之異。縱入無心猶恒相續。即當大乘種子義也)。二者上心隨眠(真諦意云。上心",
    "X42n0733_002:0005a02": "即是起心義也。為簡無心等位此惑不行。故云上心也。雖非恒續。亦隨眾生而無覺悟。故云隨眠。即當大乘現",
    "X42n0733_002:0005a03": "行煩惱也)。隨眠不能生非護及非戒。唯上心惑。能生非後",
    "X42n0733_002:0005a04": "及非戒。然非護者。從上心惑之所發生。謂由此惑。能",
    "X42n0733_002:0005a05": "令失正念起耶念。失正智起邪。失捨心起意憂喜(嗔恚",
    "X42n0733_002:0005a06": "忿恨嫉等類。總名為憂。貪慳覆憍等。並名為喜也)。故名非護。此唯意地。未動",
    "X42n0733_002:0005a07": "身口也。若動身口。即名非戒。此應二句分別。謂非戒",
    "X42n0733_002:0005a08": "必是非護。非護未必非戒(非戒必從非護心發。故云非戒必護也。然未動業。但",
    "X42n0733_002:0005a09": "名非護。以未動故。故云未必非戒也)。翻此而說。戒護相望。亦戒二句。戒",
    "X42n0733_002:0005a10": "必是護。護未必戒(戒是善業。必從護發。故云戒必護也。然未發業。但名為護。以未發故。",
    "X42n0733_002:0005a11": "故云未必戒也。先來諸人解云。如有俗人。雖起善心。而無有戒。故云護未必戒者。甚未識意)。且上",
    "X42n0733_002:0005a12": "心惑三界總有二百九十四者。真諦釋云。正量部說。",
    "X42n0733_002:0005a13": "欲界大小惑。有一百三十七(大惑即是貪嗔癡等根本煩惱。小惑即是忿恨",
    "X42n0733_002:0005a14": "惱等餘隨煩惱。大意如是)。色界大小惑八十六。無色界大小惑合",
    "X42n0733_002:0005a15": "七十一。都合二百九十四。一惑能生一種非護。非護",
    "X42n0733_002:0005a16": "頭數。故亦同也。論云。為對治彼有善及無覆無記者。",
    "X42n0733_002:0005a17": "謂念慧捨以為護體。各通善性及無覆性。不同大乘",
    "X42n0733_002:0005a18": "念慧並是五別境數。其體並通善等三性。捨是善性。",
    "X42n0733_002:0005a19": "十一善収。若薩婆多。念慧並是十八地攝。亦通三性。",
    "X42n0733_002:0005a20": "捨唯是善。十善數攝。何以不同者。真諦釋意云。正量",
    "X42n0733_002:0005a21": "部宗。圓安名善。言圓安者。謂強勝心。因時無悔。果時",
    "X42n0733_002:0005a22": "離苦。故名圓安。論其無覆無記者。善雖昧弱。猶能遮",
    "X42n0733_002:0005a23": "惑令不覆心。故稱無覆。安不圓滿。故名無記(釋無覆無記。與",
    "X42n0733_002:0005a24": "餘宗不同)。准此部宗。勝劣二善。分為二性。是故二性皆為",
    "X42n0733_002:0005b01": "護體。若薩婆多。有漏善法。由感愛果。故名為善。是則",
    "X42n0733_002:0005b02": "通收正量部宗。二性名善。准此唯善以為護體。然薩婆",
    "X42n0733_002:0005b03": "多復是念慧二法為體。故俱舍云。正知正念。合名意",
    "X42n0733_002:0005b04": "根律儀。(述曰)謂以二法。合為護體。或名意律儀。或名根",
    "X42n0733_002:0005b05": "律儀。故云名意根律儀也。若准婆沙百九十七云復",
    "X42n0733_002:0005b06": "次釋。衍彼文云。有作是說。根律儀以正念正知為自",
    "X42n0733_002:0005b07": "性。有說。不放逸為自性。有說。六恒住法為自性(謂眼見色。",
    "X42n0733_002:0005b08": "已。遠離貪憂。恒住正捨。乃至意知法已。亦爾。所餘次不繁敘)。若准瑜伽二十三云",
    "X42n0733_002:0005b09": "常委正念。防護六根。合行平等。或是善捨。或無記捨。",
    "X42n0733_002:0005b10": "故唯正念以為護體。由護根故。或行善捨(即十一善數中捨也)。",
    "X42n0733_002:0005b11": "或行無記捨位(四無記心。離染義邊。假說為捨。理無別體)。論云。諸護合有",
    "X42n0733_002:0005b12": "五百八十八者。非護既二百九十四。各有善性及無",
    "X42n0733_002:0005b13": "覆性以為能護。故成五百八十八也。總述意者。非護",
    "X42n0733_002:0005b14": "既從破戒煩惱之所生起。此即是親發業心也。故以",
    "X42n0733_002:0005b15": "念等防護此惑。令於六根不復流漏。即令身口離過",
    "X42n0733_002:0005b16": "行成也。第三辨差別者。總說律儀。名雖是同。然根",
    "X42n0733_002:0005b17": "律儀是心所法。身語律儀是表。故不同也。婆沙百九",
    "X42n0733_002:0005b18": "十七有兩句。彼云。諸業彼不律儀邪。答應作四句。有",
    "X42n0733_002:0005b19": "業非不律儀。謂身語律儀。有不律儀非業。謂根不律",
    "X42n0733_002:0005b20": "儀(即明了論非護是也)。有業亦不律儀。謂身語不律儀。有非業",
    "X42n0733_002:0005b21": "非不律儀。謂根律儀。第二四句者。諸業彼律儀邪。答",
    "X42n0733_002:0005b22": "應作四句。有業非律儀。謂身語不律儀。有律儀非業。",
    "X42n0733_002:0005b23": "謂根律儀。有業亦律儀。謂身語律儀。有非業亦非律",
    "X42n0733_002:0005b24": "儀。謂根不律儀。",
    "X42n0733_002:0005c01": "作法作事有離有合。離者。一者作法。謂誦戒羯磨等。",
    "X42n0733_002:0005c02": "二作事。謂受食不安坐受食等。合者。假作法而作事。",
    "X42n0733_002:0005c03": "如得法造房等類。",
    "X42n0733_002:0005c04": "對事作法者。如先畜長後方說淨之類也。",
    "X42n0733_002:0005c05": "第二白法者。善法名白。昔未犯時。名為為初白。今犯",
    "X42n0733_002:0005c06": "已悔。名第二白。",
    "X42n0733_002:0005c07": "第三門通標一部。名之為想。四分別論。名為別舉也。",
    "X42n0733_002:0005c08": "隨根制戒輕重差殊緩急有異者。先來諸人。種種解",
    "X42n0733_002:0005c09": "釋。或以僧祇四錢三角。餘律五錢。以配輕重。輙度殘",
    "X42n0733_002:0005c10": "提以配緩急。結淨開制配犯不犯。今詳本意。輕重緩",
    "X42n0733_002:0005c11": "急等。體同義異。謂隨諸部根性不同。於一事中犯相",
    "X42n0733_002:0005c12": "昇降。名為輕重(如四錢三角五錢等。事反輙度等。義亦是同)。據為誘進。及",
    "X42n0733_002:0005c13": "為遠防。於一事中。制相差別。名為緩急。謂誘進故。且",
    "X42n0733_002:0005c14": "制輕罪。或復全聞(如據力分制殺畜提。及〔開〕結淨等類)。為遠防故。制犯",
    "X42n0733_002:0005c15": "制重。名之為急(遠防妨道。煞草制犯。遠防犯重。制觸夷等類)。是則輕重。約",
    "X42n0733_002:0005c16": "犯相門。緩急之異。緩約誘防門。二十部師。未通此意。",
    "X42n0733_002:0005c17": "故各偏執。分成別部也。",
    "X42n0733_002:0005c18": "曇無德者。部執疏中。曇摩毱多。翻為法護。宗輪論中。",
    "X42n0733_002:0005c19": "名法藏部。舊人亦翻法敬法密。並是一也。然部執疏",
    "X42n0733_002:0005c20": "云。法上部舊名曇無德者。盖似不然。至下當辨。",
    "X42n0733_002:0005c21": "言四分者。古來傳說。律儀主四度昇坐誦出。名為四",
    "X42n0733_002:0005c22": "分。淨三藏云。良以梵本四夾成部。故云四分。豈容四",
    "X42n0733_002:0005c23": "誦便終一部。十誦五分。並由夾數立名不同。然夾亦",
    "X42n0733_002:0005c24": "有大小之異。今更助詳。如智度論第一百云。摩偷羅",
    "X42n0733_002:0006a01": "國。毗尼舍阿波陀那(此云譬喻經)本生。有八十部。罽賓毗",
    "X42n0733_002:0006a02": "尼除却本生。但取要用作十部(古來傳云。八十部。即八十誦律也。十部者。",
    "X42n0733_002:0006a03": "即十誦律也)。十誦彼既名為十部。故知未必由昇座誦。故",
    "X42n0733_002:0006a04": "應譯人約夾名誦。或名部也。",
    "X42n0733_002:0006a05": "行用差別分者。覺云一往分判。戒用律行。下二俱用。",
    "X42n0733_002:0006a06": "細論行用。四並通有。今詳本意云。所詮之行。約用差",
    "X42n0733_002:0006a07": "分。有此四種(何容外防。即詳是用及其內伏。即非是用)。",
    "X42n0733_002:0006a08": "據果望因者。謂以果名。於因上立也。",
    "X42n0733_002:0006a09": "業結無處逍然無為者。斷惑盡處。證無為理也。此亦",
    "X42n0733_002:0006a10": "因上立果名也。",
    "X42n0733_002:0006a11": "蘊積眾旨者。先來皆云。三十七法以為眾旨。謂僧戒",
    "X42n0733_002:0006a12": "八段。尼戒六段。二十揵度。結集。調部。及增一也。今詳",
    "X42n0733_002:0006a13": "一戒一經。以為眾旨也。",
    "X42n0733_002:0006a14": "共成一部者。能成之因。即是分義。自下廣解。此中亦",
    "X42n0733_002:0006a15": "應廣釋前中舉宗攝教。由於律相非所要故。但廣釋",
    "X42n0733_002:0006a16": "後之二門。",
    "X42n0733_002:0006a17": "　　　第二宗歸門",
    "X42n0733_002:0006a18": "此門意者。前略辨云。今以宗求。其唯戒學。分別戒學。",
    "X42n0733_002:0006a19": "兩番料簡。第一受戒法門。第二隨戒行相。今度建立。",
    "X42n0733_002:0006a20": "故立此門。建立意者。一為破古。二為顯今。三引教證。",
    "X42n0733_002:0006a21": "四釋名義。五辨相須。六明教行。一為破古者。昔解開",
    "X42n0733_002:0006a22": "宗五門分別。(乃至)方可就總開別者。破古開宗義也。且如",
    "X42n0733_002:0006a23": "曇律師云。然戒不孤起。藉因詑緣然後方發。故第一",
    "X42n0733_002:0006a24": "明受戒方法。既有能發之緣。必有所發體狀。是以第",
    "X42n0733_002:0006b01": "二所發戒體。既受得戒。豈可端拱而住。必須方便正",
    "X42n0733_002:0006b02": "念護本所受。是以第三次明持戒。然上行之徒一往",
    "X42n0733_002:0006b03": "善成。中下之人捉心不固。遇緣憙犯。是以第四次明",
    "X42n0733_002:0006b04": "其犯。持犯既不頓成。故第五番還料簡上持之與犯",
    "X42n0733_002:0006b05": "漸頓之義。今師意云。第五漸頓。乃是隨中別義。故癈",
    "X42n0733_002:0006b06": "不論。就前四門。緣體相須。合為受門。持犯後起。合為",
    "X42n0733_002:0006b07": "隨門。且束此四以為受隨。方可就總曲開別義。若如",
    "X42n0733_002:0006b08": "舊解。便開總門。義乖學路也。後有更助五門立義。作",
    "X42n0733_002:0006b09": "問答云。問緣體就受門。持犯約隨行者。受中有能所。",
    "X42n0733_002:0006b10": "此懸明受緣。持犯既隨狀。具緣亦懸解。答隨行具緣。",
    "X42n0733_002:0006b11": "約戒文辨。無勞預解。若爾受戒法門下有揵度。應對",
    "X42n0733_002:0006b12": "彼釋。何假預明。答將欲釋隨。應先明受。欲使識緣。知",
    "X42n0733_002:0006b13": "體戒法居身。故先明也。若爾何不最先結集受戒揵",
    "X42n0733_002:0006b14": "度。答各據義別。亦不相違。然先結集戒本文者。略有",
    "X42n0733_002:0006b15": "二義。一者欲令能秉行成。二者欲令觀過興猒。戒行",
    "X42n0733_002:0006b16": "圓滿。方可秉法度生。欲令策進防德。為斯先集戒本。",
    "X42n0733_002:0006b17": "若論受法損益義。後與隨不同。故宜後辨。又問持法",
    "X42n0733_002:0006b18": "是順。犯是違。對持以明犯。受法是順。捨是違。應對受",
    "X42n0733_002:0006b19": "明捨。答隨含持犯。可相對明。受非通相。故不相對(尊者",
    "X42n0733_002:0006b20": "云。上來且助古人立義。然今師解。懸明捨法。故不勞此問答也。上問答尊者每敘)。又難持犯",
    "X42n0733_002:0006b21": "漸頓。在此預。明受捨漸頓亦應懸說。故今章中。翻昔",
    "X42n0733_002:0006b22": "師義。捨之漸頓義便懸明。犯漸頓對文方辨。故來前",
    "X42n0733_002:0006b23": "四以為受隨。總標之後。方可別釋。第二顯今者。章云",
    "X42n0733_002:0006b24": "故今解有戒宗有二等。三引教證者。如章云故地持",
    "X42n0733_002:0006c01": "云等也。地持第四戒品云。受戒隨戒。當知無量。攝受",
    "X42n0733_002:0006c02": "菩薩無量淨戒。既引教證。四釋名義者。如章云受以",
    "X42n0733_002:0006c03": "要期創發等也。此中兩釋。前約受心持心不同。後約",
    "X42n0733_002:0006c04": "緣如受成隨立。五辨相須者。章云若無其受等也。六",
    "X42n0733_002:0006c05": "明教行者。章云。若釋受隨。可為兩門。第一約筌。即是",
    "X42n0733_002:0006c06": "總別一部教文也。二就行辨者。謂就一身起行次第",
    "X42n0733_002:0006c07": "也。且判文者。章云言約筌者已下是也。",
    "X42n0733_002:0006c08": "尼聚少法旨歸彰受等者。尼揵度文。從初不得受二",
    "X42n0733_002:0006c09": "根者戒。明尼受法。第二諸比丘尼聚在一處已下。明",
    "X42n0733_002:0006c10": "尼雜行(既半明受。故云少法)。問受法等中。呵責弟子。七法相瞻",
    "X42n0733_002:0006c11": "依止等德。應行是隨。何容名受。答師有此德。方堪度",
    "X42n0733_002:0006c12": "人。以隨資受。即受門攝。故云旨歸也。",
    "X42n0733_002:0006c13": "意辨其隨者。問二部戒中。減年受戒。度諸遮女。即是",
    "X42n0733_002:0006c14": "受法。何以言隨。答不應度故。令師得罪。以受結隨行",
    "X42n0733_002:0006c15": "攝。故云意辨也。",
    "X42n0733_002:0006c16": "次約行中。第一總解緣體者。相對辨別也。第二別解",
    "X42n0733_002:0006c17": "緣體者。由細別解也。相對辨中。章有兩釋。初約作法",
    "X42n0733_002:0006c18": "而明。後通得戒體說。且初釋意訖。",
    "X42n0733_002:0006c19": "至在前而去是其受門者。壇場作法。受門畢故。所以",
    "X42n0733_002:0006c20": "名受也。餘可解。",
    "X42n0733_002:0006c21": "後釋意者。說相等事義通受隨者。作法未畢。在受門",
    "X42n0733_002:0006c22": "收。在辨體後。故是隨行。有斯兩濫。故通受隨也。",
    "X42n0733_002:0006c23": "約五受說可以准知者。上法一受唯得無表。餘四具",
    "X42n0733_002:0006c24": "得表無表也。",
    "X42n0733_002:0007a01": "論其緣者。具如第五藉緣門辨。",
    "X42n0733_002:0007a02": "護體為因緣者。如上已辨。護是發業。近因心故。是同",
    "X42n0733_002:0007a03": "類因也。",
    "X42n0733_002:0007a04": "能生作行者。作持行也。",
    "X42n0733_002:0007a05": "永斷相續還受持清淨對治護者。謂念智捨。以為護",
    "X42n0733_002:0007a06": "體。此與永斷還持之心相應報也。",
    "X42n0733_002:0007a07": "還成二戒者。表無表二。還成清淨勢用增長也(於犯位中",
    "X42n0733_002:0007a08": "戒體雖在。勢用不增。大小乘。大意同也)。",
    "X42n0733_002:0007a09": "癈立門(癈四及六。唯立五受故也)。",
    "X42n0733_002:0007a10": "一以義求者。謂以別解脫義求。要從他故。心為第四。",
    "X42n0733_002:0007a11": "頌云。受別解脫戒。當知從他教。隨心上中下。得三品",
    "X42n0733_002:0007a12": "律儀。",
    "X42n0733_002:0007a13": "無上法人無上法教者。二義證知。無人無法。一者以",
    "X42n0733_002:0007a14": "有證無。謂異陳如善來人等。復殊羯磨受戒之教。二",
    "X42n0733_002:0007a15": "者以無證無。謂尋律文。都無上法人之與教也。",
    "X42n0733_002:0007a16": "勅聽者。與佛論議。因勅比丘聽受戒故(後當廣辨)。",
    "X42n0733_002:0007a17": "故不相類者。此律受後之開緣。不類彼律受前之常",
    "X42n0733_002:0007a18": "行教也。",
    "X42n0733_002:0007a19": "豈容逆數者。理應受竟。後疑方開。不應逆數也。",
    "X42n0733_002:0007a20": "曾嫁十二論議沙彌亦應持滿者。難此二受未滿二",
    "X42n0733_002:0007a21": "十。何以逆開。然依十律。有論議。無曾嫁。此律有曾嫁。",
    "X42n0733_002:0007a22": "無論議也。",
    "X42n0733_002:0007a23": "女以仗人建志故與二十者同者。姑夫教勅。故曰仗",
    "X42n0733_002:0007a24": "人。逕歷若事遂能建志。理堪持戒與二十同也。難曰。",
    "X42n0733_002:0007b01": "建志尚許與二十同。羅漢豈容不如曾嫁。故使章中",
    "X42n0733_002:0007b02": "後釋云亦可胎閏等也。今詳亦應更破云。曾嫁別立",
    "X42n0733_002:0007b03": "不類胎等。",
    "X42n0733_002:0007b04": "就年數者。羅漢亦應別立。不補滅年。故知古師徒煩",
    "X42n0733_002:0007b05": "言論也。",
    "X42n0733_002:0007b06": "胎閏等三者。一胎。二閏。三十四日布薩也。",
    "X42n0733_002:0007b07": "闕於戒本者。意說。戒文本欲結罪。若羅漢闕。即必得",
    "X42n0733_002:0007b08": "戒。由得戒故。師僧無罪。故滅年戒闕文不立(至彼戒文。當辨",
    "X42n0733_002:0007b09": "是非)。",
    "X42n0733_002:0007b10": "有則定滿者。喻同年滿也。",
    "X42n0733_002:0007b11": "何故母經是名第一者。撿彼無文。彼文但言。建立善",
    "X42n0733_002:0007b12": "根上受具。而無第一之言也。然五分云。童迦葉不滿",
    "X42n0733_002:0007b13": "二十受具。佛問諸比丘。童迦葉有所得不。答得初果。",
    "X42n0733_002:0007b14": "佛言。此人是第一受具。不名白四羯磨如法受戒(已上",
    "X42n0733_002:0007b15": "律文。彼雖文有第一之言。而是初果)。",
    "X42n0733_002:0007b16": "或可略無者。其猶滅法之中。夢中行婬。憂波離言。乃",
    "X42n0733_002:0007b17": "至不犯突吉羅罪。然婬戒中。戒本及釋。並略無開。其",
    "X42n0733_002:0007b18": "例大有也。",
    "X42n0733_002:0007b19": "五分法身者。新譯經論。名無漏五蘊也。設得木叉。仍",
    "X42n0733_002:0007b20": "非戒薀。今雖不得。何成難詞。由戒名濫於戒薀。故汎",
    "X42n0733_002:0007b21": "難之。言五薀者。廣如婆沙第三十三。然略辨者。無學",
    "X42n0733_002:0007b22": "身中。正語業命。以為戒薀。三三摩地以為定薀。無學",
    "X42n0733_002:0007b23": "正見以為慧蘊(除盡無生。餘無漏慧)。盡無生智。無學正見相應",
    "X42n0733_002:0007b24": "勝解。名解脫薀。即盡無生。名解脫智見薀(創初證得此解脫智",
    "X42n0733_002:0007c01": "見諦理故)。雜集第十卷中無學支攝為五薀。彼云。無學正",
    "X42n0733_002:0007c02": "語業命。是戒薀。正念正定。是定薀。無學正見正思惟",
    "X42n0733_002:0007c03": "正精進。是慧薀。無學正解脫。是解脫薀。無學正智。是",
    "X42n0733_002:0007c04": "解脫智見蘊。基法師云。正見是緣事慧。正智是緣無",
    "X42n0733_002:0007c05": "為慧。今詳彼釋。定為謬說。謂無學身。諸無漏慧。別簡",
    "X42n0733_002:0007c06": "盡智及無生智。立為正智。即由創初證解脫故。復即",
    "X42n0733_002:0007c07": "名為解脫智見。除此二智。餘無漏慧名為正見。豈容",
    "X42n0733_002:0007c08": "一向判為緣事。又言事者說何為事。若變相緣名為",
    "X42n0733_002:0007c09": "事者。即盡無生。亦通緣事。若緣事相說名事者。即聲",
    "X42n0733_002:0007c10": "聞人。無漏聖慧不能緣事。何容得有緣事智耶。據佛",
    "X42n0733_002:0007c11": "菩薩。可通緣事耳。",
    "X42n0733_002:0007c12": "第二解者(今師意存)。母論上法。文相甚多。今且略引要而",
    "X42n0733_002:0007c13": "明者。彼論第一。有三節文。且第一節。僧尼各有五受。",
    "X42n0733_002:0007c14": "文言五者上受具。何故名上受具。佛在世時受不戒。",
    "X42n0733_002:0007c15": "直在佛邊聽法。得阿羅漢。名上受具。第二節云。云何。",
    "X42n0733_002:0007c16": "上受具。如有一人。盡一切滿未滿。二十已受具足。即",
    "X42n0733_002:0007c17": "於比丘中。自生疑心。同住比丘白世尊。世尊語比丘。",
    "X42n0733_002:0007c18": "汝數胎閏滿不。答不滿。佛即問諸比丘。得羅漢耶。白",
    "X42n0733_002:0007c19": "佛言得。佛言。此是上受具。第三節云。佛告諸比丘。從",
    "X42n0733_002:0007c20": "今已去。聽汝建立善根上受具。佛告諸比丘。過去諸",
    "X42n0733_002:0007c21": "佛。未來諸佛。皆立善根上受具。我今亦復如是。是名",
    "X42n0733_002:0007c22": "立善根上受具。第二卷云。上受具中。除尊者摩訶迦",
    "X42n0733_002:0007c23": "葉蘇陀婆。具餘一切不得建立善根上受具。問引彼",
    "X42n0733_002:0007c24": "證此。為應理不。此何所疑。以其嵩云。夫論立義。依宗",
    "X42n0733_002:0008a01": "正之。豈取僻文。依他部立。且如上法。無替減年胎等",
    "X42n0733_002:0008a02": "不滿。更開羅漢。若道成名受。胎等應同。胎非受緣。羅",
    "X42n0733_002:0008a03": "漢寧是。又准母論。亦羯磨開。故彼文云(廣如前引。第一卷中。第二",
    "X42n0733_002:0008a04": "節文)。又母論第二。上受具中。除尊者磨訶迦葉蘇陀波",
    "X42n0733_002:0008a05": "(廣如前引)。又立上法。應無應無羅漢沙彌。若據祈心。准憑",
    "X42n0733_002:0008a06": "何教。(彼又總非云)如斯之義。應熟思尋。(又云)立者不能熟詳",
    "X42n0733_002:0008a07": "文義。既無的據。難可依憑。(又云)是力力無勞廣述。今",
    "X42n0733_002:0008a08": "詳彼難。若道成名受。胎等應同者。今應反難。胎中九",
    "X42n0733_002:0008a09": "月。羅漢幾年。故不例也。若言道力義同二十者。三果",
    "X42n0733_002:0008a10": "何容劣於二十。又復羅漢何理劣於曾嫁之人。准羯",
    "X42n0733_002:0008a11": "磨前方開補年。其曾嫁者。何理勝於羅漢極果。開羯",
    "X42n0733_002:0008a12": "磨前逆數十二。又云。母論亦羯磨開者。何不審尋彼",
    "X42n0733_002:0008a13": "論第一佛在世時不受戒文也。故知。彼論第二節云。",
    "X42n0733_002:0008a14": "如有一人。盡一切漏。未滿二十。已受具足者。望曾作",
    "X42n0733_002:0008a15": "法。即名已受。然法不成。復名不受。故荷初節佛在世",
    "X42n0733_002:0008a16": "時不受文也。若不爾者。豈容一論二說相違。故不",
    "X42n0733_002:0008a17": "應爾。即由此理。此理律下文因明羯磨。乘說羅漢",
    "X42n0733_002:0008a18": "名受具者。亦望羯磨法定不成也。又嵩復引母論",
    "X42n0733_002:0008a19": "第二。除迦葉等。欲何所說。今詳除者。由迦葉等上",
    "X42n0733_002:0008a20": "法所收。故須除之。其餘不詳。此則上法文甚分明也。",
    "X42n0733_002:0008a21": "若言除已其餘不聽故無上法者。八年之後。不聽三",
    "X42n0733_002:0008a22": "歸。亦應三歸不立為受。又難祈心准憑何教者。智人",
    "X42n0733_002:0008a23": "咸許推理歸文。何用滯文而迷正理。又三世佛。論說",
    "X42n0733_002:0008a24": "皆同。寧執自心違三世佛。又尋諸部。皆有此受。但名",
    "X42n0733_002:0008b01": "不同。且俱舍十四。立有十受。第四受云。四由信受。佛",
    "X42n0733_002:0008b02": "為大師。謂大迦葉。雜心第四。十受亦同。十中第三名",
    "X42n0733_002:0008b03": "為受師。多論第二。七受之中第五自誓。十誦五十八。",
    "X42n0733_002:0008b04": "十受之中第三自誓。見論第三受教。既通諸部。此何",
    "X42n0733_002:0008b05": "獨違。故此律受戒[打丁+致]度云。爾時有年不滿二十者。受",
    "X42n0733_002:0008b06": "具足已。後便生疑。諸比丘往問佛。佛言。自今已去。若",
    "X42n0733_002:0008b07": "受具足已。有如是疑。聽數胎月。若數閏。若數十四日",
    "X42n0733_002:0008b08": "說戒日。若得阿羅漢。即名為出家受具足(造論本欲釋律本文。",
    "X42n0733_002:0008b09": "母論既明此文。甚顯)。又責祈心憑何教故者。多論十誦。皆名自",
    "X42n0733_002:0008b10": "誓。誓即祈心。寧非明教。問前來上法。雖已善成。瑜伽",
    "X42n0733_002:0008b11": "決擇分。如何會釋。彼論五十三云。或有一類。唯自然",
    "X42n0733_002:0008b12": "受。除苾芻律儀。何以故。由苾芻律儀。非一切堪受故。",
    "X42n0733_002:0008b13": "若苾芻律儀。非要從他受者。若堪出家。若不堪出家。",
    "X42n0733_002:0008b14": "但欲出家。便應一切隨其所欲自然出家。如是聖教。",
    "X42n0733_002:0008b15": "便無軌範。亦無善說法毗柰耶而可了知。是故苾芻",
    "X42n0733_002:0008b16": "律儀。無自然受(已上論文)。答彼據制後滿足教說。即符母",
    "X42n0733_002:0008b17": "論除迦葉等。其餘不得建立善根上受具也。",
    "X42n0733_002:0008b18": "多子塔者。佛本行三十六。迦葉因緣品云。佛在一樹",
    "X42n0733_002:0008b19": "下。爾時是神名曰多子。偈中云。佛在多子樹。母論云。",
    "X42n0733_002:0008b20": "迦葉白佛言。我初到多子塔林中見世尊。(述曰)因多子",
    "X42n0733_002:0008b21": "神。以目林塔。林中有樹。復云佛在樹下。辟支佛因緣",
    "X42n0733_002:0008b22": "論中。亦說多子塔事。",
    "X42n0733_002:0008b23": "羣品者。覺有二解。一云。羣者眾。品者別。即別眾是也。",
    "X42n0733_002:0008b24": "又云。群者眾多義。品者品類義。謂於四年不同大僧",
    "X42n0733_002:0008c01": "護持律相。何得不犯眾多品類微細惑也。今詳母論",
    "X42n0733_002:0008c02": "第二卷云。法業羣品業不應作。法業齊集業應作。(述曰)",
    "X42n0733_002:0008c03": "梵本之中。名為羯磨。此翻為業。所言法業羣品業者。",
    "X42n0733_002:0008c04": "是別眾也。復言。法業齊集業者。是法和眾也。謂於界",
    "X42n0733_002:0008c05": "內。別為群品也。付法藏第四云。憂留陀山有一老虎。",
    "X42n0733_002:0008c06": "生於二子。飢窮困極。便命終。二子失母。憂婆毱多。日",
    "X42n0733_002:0008c07": "日與食。為說諸行無常偈。命終生摩突羅國。至年八",
    "X42n0733_002:0008c08": "歲。出家得道。即便使之採瞻匐花。答言。大師此樹高",
    "X42n0733_002:0008c09": "峻。毱多言曰。汝等是天(神用名天)。豈無神足。時即昇空。採",
    "X42n0733_002:0008c10": "花奉獻。諸人同見歎未曾(育王傳第四亦同)。育王經。降伏外",
    "X42n0733_002:0008c11": "道。撿彼無文(應撿賢愚)。賢愚第十五。尊者舍利弗。晝夜三",
    "X42n0733_002:0008c12": "時。天眼觀世。應度度之。爾時有諸商人。共將一狗。至",
    "X42n0733_002:0008c13": "於中路。眾賈頓息。狗便盜取還賈人內。於時眾人便",
    "X42n0733_002:0008c14": "共打狗。棄置空野。捨之而去。舍利弗頓息狗。便以天",
    "X42n0733_002:0008c15": "眼見。以食施與。即為解說微妙之法。命終生舍衛國",
    "X42n0733_002:0008c16": "婆羅門家。字曰均提。至年七歲。付舍利弗。令使出家。",
    "X42n0733_002:0008c17": "得羅漢果。自以智力。觀過去世。作一飢狗。蒙我和上",
    "X42n0733_002:0008c18": "舍利弗恩。今當盡身供給所須。永作沙彌。不受大戒。",
    "X42n0733_002:0008c19": "摩夷者。正梵音云。摩怛理迦。翻為本母。既有母義。古",
    "X42n0733_002:0008c20": "人遂稱毗尼母論。為摩夷也。",
    "X42n0733_002:0008c21": "盡智現前即發具足者。至下第六。發戒時節門。當辨",
    "X42n0733_002:0008c22": "釋之。",
    "X42n0733_002:0008c23": "上法三緣。至第五藉緣門釋(一假佛教授。二有祈夷心。三盡智現起)。",
    "X42n0733_002:0008c24": "至文釋者。下婬戒中。釋准十誦。是賊住人也。古人有",
    "X42n0733_002:0009a01": "立自然受戒。謂佛是也。故下文云。自然得解悟。云何",
    "X42n0733_002:0009a02": "從人學者。彼為憂陀邪梵志。問佛為從誰學。佛即答",
    "X42n0733_002:0009a03": "解悟。非答受戒也。",
    "X42n0733_002:0009a04": "　　　釋名門",
    "X42n0733_002:0009a05": "善來兩釋。覺云。前釋意者。由此律中。要得初果。方命",
    "X42n0733_002:0009a06": "善來。後釋即准五分第一。善來通凡。故除契證句也。",
    "X42n0733_002:0009a07": "以五分律。須提善來。而犯初戒。故知通凡。由其初果。",
    "X42n0733_002:0009a08": "性離五邪。必不犯重故也。今詳前據受戒揵度文中。",
    "X42n0733_002:0009a09": "但言來比丘。而無善字釋也。後解即依八比丘中。具",
    "X42n0733_002:0009a10": "有善來兩字釋也。是則解善是求戒行者。來謂如來。",
    "X42n0733_002:0009a11": "教章云。故曰善來。即據能所合結。律單言來。據所對",
    "X42n0733_002:0009a12": "教也。後解或據能所合說。文具兩字。義如前釋。或以",
    "X42n0733_002:0009a13": "行者善心而受。佛遂雙讚。即二字俱為佛教也。",
    "X42n0733_002:0009a14": "上法。兩釋。先來諸釋不復堪記。今詳前釋。約聖智境。",
    "X42n0733_002:0009a15": "名為上法。論其後釋。即能證智名為上法。且前釋云",
    "X42n0733_002:0009a16": "性空之理超出相有者。先來復言。相謂十相。有即三",
    "X42n0733_002:0009a17": "有。今詳生空。即是無為。成實論宗言不可得。如衣壞",
    "X42n0733_002:0009a18": "已都無所有。龍樹宗中。亦同此義。薩婆多宗釋。滅即",
    "X42n0733_002:0009a19": "以離繫為體。實有非無。天親無著護法等宗。二空所",
    "X42n0733_002:0009a20": "顯之實性名曰真如。是聖智境。非無實體。諸宗雖復",
    "X42n0733_002:0009a21": "諍體有無。莫不皆稱性空之理。性違於相。故言超相。",
    "X42n0733_002:0009a22": "空違於有。復言超有。此超相有。意顯涅槃。涅槃之性。",
    "X42n0733_002:0009a23": "遠十相故。俱舍二十八云。涅槃離十相。故名無相。十",
    "X42n0733_002:0009a24": "相者何。謂色等五。男女二種。三有為相。(述曰)色等者。等",
    "X42n0733_002:0009b01": "取聲香味觸也。三有為者。一生有為相。二住異有為",
    "X42n0733_002:0009b02": "相。三滅有為相也。住異合說者。俱舍第五。一釋云。住",
    "X42n0733_002:0009b03": "是有情所受著處。為令猒捨。與異合說。如示黑甘與",
    "X42n0733_002:0009b04": "吉祥俱。是故定有四有為相(開即四相。合即三相)。涅槃經第三",
    "X42n0733_002:0009b05": "十。離十相亦同此說。涅槃既是法中之上。故名上法。",
    "X42n0733_002:0009b06": "上法即是聖智所緣。內證境界。",
    "X42n0733_002:0009b07": "修道進德或盡解滿會增上法者。謂數勤修聖道力",
    "X42n0733_002:0009b08": "故。進證智斷二種圓滿。所言或盡。即顯斷德。言解滿",
    "X42n0733_002:0009b09": "者。即顯智德。斷德即是擇滅無為。智德即是盡無生",
    "X42n0733_002:0009b10": "智。無學正見也。於斯二德成就之時。正契無為。會增",
    "X42n0733_002:0009b11": "上法。",
    "X42n0733_002:0009b12": "亦可盡無生智超學表者。即是第二約智釋也。表者",
    "X42n0733_002:0009b13": "外也。謂超三果四向之外。故云上法。智是有為。可建",
    "X42n0733_002:0009b14": "立故。故引母論。證成釋也。俱舍二十四頌云。第九無",
    "X42n0733_002:0009b15": "間道。名金剛喻定。盡得俱盡智。成無學應果。此頌意",
    "X42n0733_002:0009b16": "云。斷非想地九品。或時第九無間道相應定數。名金",
    "X42n0733_002:0009b17": "剛喻定。次解脫道即超盡智。此之盡智與盡得俱。故",
    "X42n0733_002:0009b18": "云盡得俱盡智也(盡得即是擇滅得也)。既得盡智。即成無學應",
    "X42n0733_002:0009b19": "供等果。理實鈍根唯得盡智。若其利根亦得無生。二",
    "X42n0733_002:0009b20": "人俱得無學正見。故婆沙一百二云。時解脫阿羅漢。",
    "X42n0733_002:0009b21": "金剛喻定。唯一剎那。盡智流注。長時相續。從盡智出。",
    "X42n0733_002:0009b22": "或起無學正見。或起世俗心。不動阿羅漢。金剛喻定。",
    "X42n0733_002:0009b23": "後盡智唯一剎那。無生智流注。長時相續。從無生智",
    "X42n0733_002:0009b24": "出。或起無學正見。或起世俗心。一切阿羅漢皆修無",
    "X42n0733_002:0009c01": "學正見圓滿。而非一切皆現在前(未來無量無學正見。不可頓起)。俱",
    "X42n0733_002:0009c02": "舍二十四。正理六十五。義亦同此。然正理論。說無生",
    "X42n0733_002:0009c03": "智及無學正見。或亦一那剎。或亦相續。婆沙文云。或",
    "X42n0733_002:0009c04": "解脫道或勝進道攝是盡智。唯勝進道是無生智。因",
    "X42n0733_002:0009c05": "此略釋。金剛喻定。盡無生智。無學正見。略作三門分",
    "X42n0733_002:0009c06": "別。一釋名。二出體。三辨相。且釋名者。問何故名為金",
    "X42n0733_002:0009c07": "剛喻定。答婆沙二十八云。無有煩惱。不斷不破。譬如",
    "X42n0733_002:0009c08": "金剛。無有鐵等不穿不碎。故名金剛喻定。問何故名",
    "X42n0733_002:0009c09": "盡智。答俱舍二十四云。盡智是斷或中最後解脫道。",
    "X42n0733_002:0009c10": "由解脫道。與諸漏盡得最初俱生。故名盡智。正理六",
    "X42n0733_002:0009c11": "十五一釋大同。又云有餘師說。惑盡身中。此最初生。",
    "X42n0733_002:0009c12": "故名盡智。問何故名無生智。答正理意云。言無生者。",
    "X42n0733_002:0009c13": "謂未來生得。非擇滅智託無生。名無生智。若爾。豈可",
    "X42n0733_002:0009c14": "無漏聖慧緣非擇滅。答理實根本無生智體。但緣諦",
    "X42n0733_002:0009c15": "理。而由後得緣非擇滅。故無漏智從後得智。得無生",
    "X42n0733_002:0009c16": "名。於理無失。問何故名無學正見。答推度性故。名之",
    "X42n0733_002:0009c17": "為見。此見真實。故名為正。若據照矚。名之為見。則盡",
    "X42n0733_002:0009c18": "無生亦名為見。今據推度。故盡無生。非是見性。由此",
    "X42n0733_002:0009c19": "二智。已息求心不推度故。若准大乘。一剎那智義說",
    "X42n0733_002:0009c20": "為二。謂由有彼集因盡義。故名盡智。復由有彼苦果",
    "X42n0733_002:0009c21": "不生義。故名無生智。除此二智。餘無漏慧照理明了。",
    "X42n0733_002:0009c22": "名為正見。雜集第十。略釋盡無生智。瑜伽六十九。有",
    "X42n0733_002:0009c23": "出世盡智無生智。復有世出世盡智無生智。如彼應",
    "X42n0733_002:0009c24": "知。次辨體者。金剛喻定。六智相應定數為體。故婆",
    "X42n0733_002:0010a01": "沙二十八云。此有六智。謂四類智。及滅道法智(此即苦集",
    "X42n0733_002:0010a02": "唯是類□。滅道即通法智類智)。若約行相。四諦各通四諦各通四種",
    "X42n0733_002:0010a03": "行相。廣如俱舍二十四婆沙二十八釋之。盡無生智",
    "X42n0733_002:0010a04": "者。六智為性。謂法及類並四諦智。若細分別。四法四",
    "X42n0733_002:0010a05": "類以之為性。然此二智。最初生時。唯苦集類。自後相",
    "X42n0733_002:0010a06": "續。方通六智。緣苦集類金剛喻定。亦與此同。滅道法",
    "X42n0733_002:0010a07": "類金剛喻定。即不同此也。謂此定後。必定故為苦集",
    "X42n0733_002:0010a08": "類智。不得同前滅類道法類也。若論行相。初盡無生。",
    "X42n0733_002:0010a09": "唯六行相。謂苦集類。除空非我。後相續位十四行相。",
    "X42n0733_002:0010a10": "亦除空非我行。由此二智。於出觀時。作如是言。我生",
    "X42n0733_002:0010a11": "已盡等。涉世俗故。故除空非我行。無學正見法類四",
    "X42n0733_002:0010a12": "諦六智為性。通十六行。或以七智為性。加他心智。",
    "X42n0733_002:0010a13": "次辨相者。金剛喻定。勢能摧破。三界一切所有煩惱。",
    "X42n0733_002:0010a14": "但由前時煩惱已破。是故不破理實有能(如俱舍二十四釋)。",
    "X42n0733_002:0010a15": "盡無生智。如俱舍二十六云。謂無學位。若正自知。我",
    "X42n0733_002:0010a16": "已知苦。我已斷集。我已證滅。我已修道。由此所有眼",
    "X42n0733_002:0010a17": "智明覺解慧光觀。是名盡智。云何無生智。謂正自知",
    "X42n0733_002:0010a18": "我已知苦。不應更知。廣說乃至我已修道。不應更修。",
    "X42n0733_002:0010a19": "由此所有眼智明覺等。是名無生智。如何無漏智。可",
    "X42n0733_002:0010a20": "作如是知。迦葉彌羅國諸論師說。從二智出後智中",
    "X42n0733_002:0010a21": "作如是知。故無有失。無學正見。准而可知。不繁廣辨。",
    "X42n0733_002:0010a22": "未感如來玄悟見道者。簡異善來。善來諸人。感佛說",
    "X42n0733_002:0010a23": "法。復悟見道得初果已。方命善來。今此三歸。都無二",
    "X42n0733_002:0010a24": "義。故云未感。上法既非言教下發。以非類故。不須簡",
    "X42n0733_002:0010b01": "之。",
    "X42n0733_002:0010b02": "三語三歸。唯此律中。體同義異。望三寶境。名曰三歸。",
    "X42n0733_002:0010b03": "望羅漢教。名曰三語。不同多論分為二受。至下當知。",
    "X42n0733_002:0010b04": "了論瞿婁達摩者。了論疏中作此名字。非論文也(論文",
    "X42n0733_002:0010b05": "但多尊法)。",
    "X42n0733_002:0010b06": "受緣開合門。",
    "X42n0733_002:0010b07": "猥多者。字林。猥者眾也。",
    "X42n0733_002:0010b08": "僧得可呵者。以違教故。應可呵責得吉羅罪。非謂提",
    "X42n0733_002:0010b09": "舍尼也。覺云。梁朝時。白木調國從西進馬來。故知此",
    "X42n0733_002:0010b10": "國在白木調來也。",
    "X42n0733_002:0010b11": "若一比丘尼往大僧中代乞戒者。准下尼法。但差一",
    "X42n0733_002:0010b12": "人。若准五分二十九。十尼俱往。如下當辨。",
    "X42n0733_002:0010b13": "因辨遣信得戒時節者。章中三釋。初釋先且依教立",
    "X42n0733_002:0010b14": "宗。章云。(乃至)已與汝受戒竟。次當引喻以立道理。章云。",
    "X42n0733_002:0010b15": "又准媒業。(乃至)便義不具。次釋妨難。章云。若爾何故教",
    "X42n0733_002:0010b16": "人盜。(乃至)不同殺盜(謂有別義。不類殺等。言別義者。當知年夏。媒須和合二處。二處者。男",
    "X42n0733_002:0010b17": "女也)。次第二釋。初破前宗。章云。若爾戒非羯磨緣生。(乃至)",
    "X42n0733_002:0010b18": "何容使報。方始得戒。次申自宗。章云。故有異釋。(乃至)事",
    "X42n0733_002:0010b19": "成得罪。次釋妨難。且先立難。章云。若爾何不類媒耶",
    "X42n0733_002:0010b20": "(假述前師。舉媒為難。媒戒文云。受語往彼還報。僧伽婆尸沙。亦應殺盜受語往盜還報。方成犯限也)。次",
    "X42n0733_002:0010b21": "答非例。章云。答如媒報所媒。(乃至)何得以所類能(顯媒類受。",
    "X42n0733_002:0010b22": "若並令報。於中即有能所不同。且如媒中。如有和上教一弟子。男家受語往語女家。女家受語還報男家。此則",
    "X42n0733_002:0010b23": "男女俱是所媒。此則報時。但能所媒。能教和上已得罪竟。論其殺盜。若令還報。即是義邊。受語往彼。事成我已",
    "X42n0733_002:0010b24": "罪竟。若復還報。便是能報。非是罪時。故不相類)。次准例立理。章云。如此解時。",
    "X42n0733_002:0010c01": "(乃至)非謂報竟。方始得戒(謂類媒殺並不報能。即例受門。以受戒人為能教者。使尼",
    "X42n0733_002:0010c02": "往受。羯磨纔成。即得律儀。不須還報)。或曰。今應更難此第二釋。謂立能",
    "X42n0733_002:0010c03": "所。與前義別。男作能教。令為己媒。所教比丘須還男。",
    "X42n0733_002:0010c04": "准此例受。理應還報。應答難云。此媒雖復要須報能。",
    "X42n0733_002:0010c05": "而不得結能教男罪。亦應受戒雖要報能。而亦不令",
    "X42n0733_002:0010c06": "能教得戒。復曰。能教比丘。令為己媒。既要報能。受亦",
    "X42n0733_002:0010c07": "應爾。答汝若類媒須結媒罪。今為己媒。既要報能。受亦",
    "X42n0733_002:0010c08": "應爾。答汝若類媒須結媒罪。今為己媒。乃是婬因。豈",
    "X42n0733_002:0010c09": "令受具而發五戒。復曰。尼僧十眾並作能教受戒行",
    "X42n0733_002:0010c10": "者。及大僧眾並作所教。此則所教預喻如所媒。所媒",
    "X42n0733_002:0010c11": "既須往彼還報。受戒亦應往大僧處。還報受戒行者。",
    "X42n0733_002:0010c12": "答媒報令能得罪。豈受還報而令能教尼眾得戒耶。",
    "X42n0733_002:0010c13": "此等既並立難不成。還歸初門能所類相。並不報能。",
    "X42n0733_002:0010c14": "得戒得罪也。次第三釋。先且總非前釋。章云。雖有此",
    "X42n0733_002:0010c15": "釋。(乃至)不了說故。次依教立理。章云。如餘三律。(乃至)明因",
    "X42n0733_002:0010c16": "使得(理應受戒。要聞羯磨。故知使傳大僧羯磨。方始得戒)。次例此律。亦應具傳",
    "X42n0733_002:0010c17": "大僧羯磨。章云。此律文略。直言汝已受具足竟(下尼法云。",
    "X42n0733_002:0010c18": "能使應還。比丘尼寺內。語言大妹。汝已受大戒竟。述曰。疏意說比尼法文略也。謂准尼法。雖差一尼並二三伴。",
    "X42n0733_002:0010c19": "異於餘律十尼俱徃。然亦應理還來集尼。對大僧中所作羯磨。令具聽訖。方可語言。大妹汝已受戒竟。以受要",
    "X42n0733_002:0010c20": "須聞羯應故)。次辨具緣。章云。應具六法等也",
    "X42n0733_002:0010c21": "然文亦不具者。略者。准尼法中。全無第三戒師白緣。",
    "X42n0733_002:0010c22": "於第四緣。但問名字及和上名。并學戒不。而略不問",
    "X42n0733_002:0010c23": "十三難等。雖問少分。而亦是略。今更詳之。應具十緣。",
    "X42n0733_002:0010c24": "一端正女人。尼法文云。小小類貌。不應遣信。母論第",
    "X42n0733_002:0011a01": "二云。若有如是比者。得遣信受(五分半迦尸。十誦四十一云。婆羅門生女。",
    "X42n0733_002:0011a02": "端正姝好。價直半迦尸國)。二有難緣。三本法成就。四白二差使。口",
    "X42n0733_002:0011a03": "差伴尼(准尼揵度)。若准餘律。十尼俱往。五義加使尼為請",
    "X42n0733_002:0011a04": "師(設無此緣。亦應得戒)。六使尼為乞。七戒師作白。八撿問遮難。",
    "X42n0733_002:0011a05": "九白四成就。十使還報知。若依餘律。白四具足(或恐轉變。",
    "X42n0733_002:0011a06": "更應撿難。更加撿緣。使十一緣)。上來立義雖已善成就。崇復云。遣信",
    "X42n0733_002:0011a07": "受戒得。在大僧言下。報表事終。非為發戒。故報文云。",
    "X42n0733_002:0011a08": "已與汝受戒竟。報有已言。明知先得。若在報發。便違",
    "X42n0733_002:0011a09": "已言(難曰。俱舍第九云。開口已眠。應先開口)。又云。若使言下生戒法者。",
    "X42n0733_002:0011a10": "便有三過。一有秉法雜亂過。二尼有一部發戒過。三",
    "X42n0733_002:0011a11": "違見論八語過。今略詳之。尼傳僧教。本非雜亂。故五",
    "X42n0733_002:0011a12": "分二十九云。羯磨師為說僧所作白四羯磨令聽已。",
    "X42n0733_002:0011a13": "又凡受戒。理須聽聞大僧白四。若不許尼傳僧白四。",
    "X42n0733_002:0011a14": "僧教未成。則崇自招一部之失。又見論八語者。善見",
    "X42n0733_002:0011a15": "第七。八種得戒。八語之外。別有遣使。如彼論云遣使",
    "X42n0733_002:0011a16": "如彼論云。遣使受具足戒者。半迦尸尼。遣信八語。得",
    "X42n0733_002:0011a17": "具足者。從比丘尼得白。四法。比丘僧復白四法。是名",
    "X42n0733_002:0011a18": "八語(已上論文)。八語遣使。論既別設。違八語。何成有過。況",
    "X42n0733_002:0011a19": "復使尼傳僧白四。並其本法。成八語。此等立破。具如",
    "X42n0733_002:0011a20": "破述記中已廣辨說。",
    "X42n0733_002:0011a21": "受有作法者。尼往僧中。或須結界。或相撿問。隨時變",
    "X42n0733_002:0011a22": "動。不同隨中。",
    "X42n0733_002:0011a23": "異緣無作唯隨非受者。窮尋疏意。略有三門。一者異",
    "X42n0733_002:0011a24": "緣能發無作。如欲殺人不執刀仗。乃用指印相書而",
    "X42n0733_002:0011b01": "煞。雖同身業。而事有異。故曰異緣。者互緣。如以指印。",
    "X42n0733_002:0011b02": "或以相盡。作大妄語。是即身業以成語業。或如讚殺。",
    "X42n0733_002:0011b03": "以語成身業。既互造故名互緣。三者助緣。如以他人",
    "X42n0733_002:0011b04": "身語等業。用成我身身語等業。即如遣使。名曰助緣。",
    "X42n0733_002:0011b05": "先來諸人。不違異緣互緣別相。遂妄破疏。且如覺云。",
    "X42n0733_002:0011b06": "受中理亦通於異緣。如語乞戒發身戒故(此將互緣。以破異緣",
    "X42n0733_002:0011b07": "是故非理)。通律師云。問此人亦應遣使依止。答成。若有難。",
    "X42n0733_002:0011b08": "開無依止而住。豈可有難。開不受而得戒。故不相類",
    "X42n0733_002:0011b09": "也。又以依是憑義。理不合遙也。",
    "X42n0733_002:0011b10": "總發假緣者。情非情等一切境上。總頓發故。要假緣",
    "X42n0733_002:0011b11": "也。",
    "X42n0733_002:0011b12": "今取面化者。謂便捨時。未說成捨者。留待後時。容親",
    "X42n0733_002:0011b13": "面化使不捨戒。以其捨戒如死故也。",
    "X42n0733_002:0011b14": "不假餘緣者。若當有便。隨便對捨。何須遣往也。",
    "X42n0733_002:0011b15": "十人二十足為良驗者。十人受戒。二十出罪。是表難",
    "X42n0733_002:0011b16": "易也。",
    "X42n0733_002:0011b17": "受本不得請僧就己者。上代僧祐律師云。遍尋諸律。",
    "X42n0733_002:0011b18": "有難尚令遣使往受。豈容無難輙受尼請來就尼寺。",
    "X42n0733_002:0011b19": "往往有人。輕藻無識。往赴尼寺與受戒者。深違教意。",
    "X42n0733_002:0011b20": "今詳教意。但由大僧。取靜息緣。不肯來赴。故開使受",
    "X42n0733_002:0011b21": "也。請而赴者。理非輕藻。然今疏意。同僧祐說。故云不",
    "X42n0733_002:0011b22": "得也。伽論第一及第七並云。百一羯磨。一切經中。亦",
    "X42n0733_002:0011b23": "別有一卷百一羯磨。即薩婆多宗所弘也(數有人言。毗尼母百",
    "X42n0733_002:0011b24": "一羯磨者誤)。邊無十僧。誰足二十。故應同開邊尼十眾",
    "X42n0733_002:0011c01": "雖有多釋義等為可者。一解。羯磨中攝。故不別論。若",
    "X42n0733_002:0011c02": "爾遣使亦羯磨攝。何以別明。答端正女人。開中之勝。",
    "X42n0733_002:0011c03": "而論曾嫁名中鄙惡。不類端正。故不別論。雖有此理。",
    "X42n0733_002:0011c04": "然十二開異常二十。應分兩別。答以十誦中無開十",
    "X42n0733_002:0011c05": "二。有遣信故。今據彼說。故有隱顯。章中破云。以其文",
    "X42n0733_002:0011c06": "無定數者。諸部受數。或多或少。豈專十誦以妨此律。",
    "X42n0733_002:0011c07": "又解違於五受。亦同此破。故依下文。立曾嫁受。",
    "X42n0733_002:0011c08": "女婦二受者。婦受有一。曾嫁是也。女受有三。二十眾。",
    "X42n0733_002:0011c09": "遣使。並義立邊尼十眾也。更加大僧十人五眾。即是",
    "X42n0733_002:0011c10": "羯磨離六也。",
    "X42n0733_002:0011c11": "合即唯五者。謂合前六。總名羯磨。辨餘善來上法等",
    "X42n0733_002:0011c12": "四受。故五也。引伽論者。證成羯磨。應離成由也。",
    "X42n0733_002:0011c13": "並餘二受者。一者義立邊尼。二者曾嫁。",
    "X42n0733_002:0011c14": "二僧攝者。義立邊尼及邊僧並五人僧攝。餘並十人",
    "X42n0733_002:0011c15": "僧攝。",
    "X42n0733_002:0011c16": "　　　得名門",
    "X42n0733_002:0011c17": "善來兩釋。准上釋名門中。如次配之。謂有一學兩學",
    "X42n0733_002:0011c18": "異。上法兩釋。亦准釋名。約境約智。如次配之。約數",
    "X42n0733_002:0011c19": "就心。即帶數釋也。",
    "X42n0733_002:0011c20": "　　　通局門",
    "X42n0733_002:0011c21": "多論對七受以說此約五受者。多論第二。見諦。善來。",
    "X42n0733_002:0011c22": "三語。三歸。自誓。八法。白四(八法即八敬也)。於此七中。義攝為",
    "X42n0733_002:0011c23": "五。與此律同。故相對辨。謂彼七中。善來三歸八法白",
    "X42n0733_002:0011c24": "四。即與此律四受全同。三語攝入三歸之中。見諦自",
    "X42n0733_002:0012a01": "誓自義同上法。是故攝之。以為五受也。",
    "X42n0733_002:0012a02": "但知七中有見諦無上法者。見諦雖可義同上法。論",
    "X42n0733_002:0012a03": "其尅性。此律所無也。",
    "X42n0733_002:0012a04": "此律有上法無見諦者。上法雖可義同彼論見諦自",
    "X42n0733_002:0012a05": "誓。然據名字。彼無上法也。今詳上法。是母論名。仍非",
    "X42n0733_002:0012a06": "此律有也。",
    "X42n0733_002:0012a07": "八敬專尼餘三比丘者。應云八敬專尼餘五比丘。何",
    "X42n0733_002:0012a08": "故言三。答合五為三故也。謂三語三歸。合為一見諦。",
    "X42n0733_002:0012a09": "自誓合為一。善來復一。故三成也。",
    "X42n0733_002:0012a10": "若謹依文者。多論第二云。問七種受。幾是比丘不共",
    "X42n0733_002:0012a11": "尼。答曰。五是比丘。一見諦。二善來。三者三語。四者三",
    "X42n0733_002:0012a12": "歸。五者自誓。問幾是尼不共比丘。答曰一。謂八法受",
    "X42n0733_002:0012a13": "戒。問幾二眾共。答曰一。謂白四羯磨也。",
    "X42n0733_002:0012a14": "為止誹謗故者。多論第二。佛不自度尼家三眾。作此",
    "X42n0733_002:0012a15": "釋也。",
    "X42n0733_002:0012a16": "多論局者偏就愛道等為言者。問多論第二云。八法",
    "X42n0733_002:0012a17": "受戒。唯大愛道。更無得者。既唯一人。何用言等。答理",
    "X42n0733_002:0012a18": "實多論。唯望愛道善來是局。復置等等言。良以母經",
    "X42n0733_002:0012a19": "及此律等。敬通五百。是則善來總望五百。亦名為局。",
    "X42n0733_002:0012a20": "總收義盡。須置等言。",
    "X42n0733_002:0012a21": "亦同此局者。重釋此律望五百局。十誦五分。望愛道",
    "X42n0733_002:0012a22": "局。故云亦同此中多論說局也。",
    "X42n0733_002:0012a23": "舉此五受受隨分別者。此律善來唯受非隨。唯佛秉",
    "X42n0733_002:0012a24": "故。若准祇律第三。佛與比丘俱秉善來。即是義通受",
    "X42n0733_002:0012b01": "隨二法。謂自得戒。即屬受門。復以度他。即隨行攝。次",
    "X42n0733_002:0012b02": "辨上法。若據母論。唯二人得。唯受非隨。通律師云。自",
    "X42n0733_002:0012b03": "因祈心。果戒俱得。即是攝。復教他得。即隨行攝。此義",
    "X42n0733_002:0012b04": "即是自部所宗。以其破結不遮簡故。次辨三歸。多論",
    "X42n0733_002:0012b05": "第二云。佛成道後八年之中。得三歸受。故八年中。理",
    "X42n0733_002:0012b06": "有自得教他之義。便通受隨。八年之後。非受非隨。次",
    "X42n0733_002:0012b07": "辨八敬。若准自律。五百釋女因此得戒。名之為受。隨",
    "X42n0733_002:0012b08": "中行敬。復即是隨。然此隨義異前說。除五百已。約餘",
    "X42n0733_002:0012b09": "女邊。唯隨非受。次辨羯磨。義准應知。今此古人。受隨",
    "X42n0733_002:0012b10": "分別。既說五百。故通受隨。自餘諸尼敬不通受。明知",
    "X42n0733_002:0012b11": "五百以敬為受。是故善來不度五百。故說善來局也。",
    "X42n0733_002:0012b12": "叔釐尼者。賢愚第五云。其初生時。細濡白[疊*毛]裹身而",
    "X42n0733_002:0012b13": "生。父母恠之。相師言古。因為作字。名曰叔釐。秦言白",
    "X42n0733_002:0012b14": "也。叔釐長大。[疊*毛]隨身大。女白父母。我欲出家。將往佛",
    "X42n0733_002:0012b15": "所。佛言善來。頭髮自墮。所著白氎。尋成五衣。精進不",
    "X42n0733_002:0012b16": "久。成阿羅漢。",
    "X42n0733_002:0012b17": "摩登耆女者。經無文說善來受。母論第一。摩登祈撿。",
    "X42n0733_002:0012b18": "多論自誓唯大迦葉者。彼論第二云。自誓唯大迦葉",
    "X42n0733_002:0012b19": "一人。更無得者。(述曰)意說。當時更無人得。非是佛制餘",
    "X42n0733_002:0012b20": "不復聽作自誓受也。故章中云。一多少為言等也。多",
    "X42n0733_002:0012b21": "論第二云。問佛在世幾年便聽白四羯磨受戒。答曰。",
    "X42n0733_002:0012b22": "有言佛初得道一年後。聽白四受。有言四年。有言八",
    "X42n0733_002:0012b23": "年。以義而推。八年者是正義也。(又云)佛遣阿難。與大愛",
    "X42n0733_002:0012b24": "道。八法受戒。十四年後。聽白四受。(又云)三語三歸。佛成",
    "X42n0733_002:0012c01": "道已八年中得。八年已後。更無得者(已上論文)。",
    "X42n0733_002:0012c02": "結集毗尼序者。十誦五十五。明五百結集。彼文名為",
    "X42n0733_002:0012c03": "五百結集毗尼序也。一為敬要(即是釋前不善來度)。二須和上",
    "X42n0733_002:0012c04": "(即是釋前不羯磨度)。",
    "X42n0733_002:0012c05": "多論俱局離羯磨故者。多論雖言羯磨是通。餘皆是",
    "X42n0733_002:0012c06": "局。若如向來離羯磨受。便合多論。一切俱局。謂據總",
    "X42n0733_002:0012c07": "名。羯磨便通。論其別體。亦即是局。",
    "X42n0733_002:0012c08": "數齊有五者。頌曰。僧五謂來上。三歸十及五。尼五謂",
    "X42n0733_002:0012c09": "敬遣。邊十常行嫁。又准多論。更加三語及以見諦。便",
    "X42n0733_002:0012c10": "為僧七。今言僧五。謂攝此二人三歸上法中也。",
    "X42n0733_002:0012c11": "局中三僧五專尼眾者。前齊五中。除來上已。餘三局",
    "X42n0733_002:0012c12": "僧也。即齊五中尼眾有五。是專局尼也。",
    "X42n0733_002:0012c13": "　　　諸部同異",
    "X42n0733_002:0012c14": "十誦五十八種得戒頌曰。然見誓論邊。重信來歸羯。",
    "X42n0733_002:0012c15": "六同四分者。十中後六。義攝為四。便同此律來歸敬",
    "X42n0733_002:0012c16": "羯也。謂邊五遣信羯磨。合之為一。餘三還三。即是攝",
    "X42n0733_002:0012c17": "為四也。",
    "X42n0733_002:0012c18": "善來是同者。同此律中。要得初果也。",
    "X42n0733_002:0012c19": "不須善來者。謂彼復有直爾見諦。即發戒品。不須更",
    "X42n0733_002:0012c20": "加善來受法。",
    "X42n0733_002:0012c21": "餘二即異者。一者所秉法。二所被行者。故言二也。",
    "X42n0733_002:0012c22": "四句分別者。即釋名等四門是也。",
    "X42n0733_002:0012c23": "智論云非佛聲聞等所告者。智論九十五云。無性可",
    "X42n0733_002:0012c24": "見。住是性中得耨菩提。何故無性相是阿耨菩提。非",
    "X42n0733_002:0013a01": "諸佛所作。非辟支。非羅漢。非向道。非得果。亦非菩薩",
    "X42n0733_002:0013a02": "所作。眾生不知諸法實相。是故菩薩行般若彼羅蜜。",
    "X42n0733_002:0013a03": "以方便力。為之說法。(述曰)無法性者。是所證理。阿耨菩",
    "X42n0733_002:0013a04": "提。是能證智。而今論云無性相即是阿耨菩提者。菩",
    "X42n0733_002:0013a05": "提菩提斷。皆名為菩提。智及智處。皆名為般若。故說",
    "X42n0733_002:0013a06": "無性即是菩提。此之性空。不為因造。然十誦中。雖不",
    "X42n0733_002:0013a07": "說辟支。是自然得。以其多論七受之外。有佛辟支。並",
    "X42n0733_002:0013a08": "無師得。義准成立辟支自然也。",
    "X42n0733_002:0013a09": "四分等中者。母論也。",
    "X42n0733_002:0013a10": "大盡智者。多宗餘論與此大名。准此多論第二卷中。",
    "X42n0733_002:0013a11": "云大盡智。先來諸人云。約人名大。今詳論意。已前有",
    "X42n0733_002:0013a12": "學。煩惱分盡。今成無學。煩惱大盡。故名之也。",
    "X42n0733_002:0013a13": "道未知智者。即道類智也。何以知然。雜心第六。釋九",
    "X42n0733_002:0013a14": "遍知四類忍四類智。皆名未知。且如彼云。集智忍未",
    "X42n0733_002:0013a15": "得一斷知。如彼廣說。然婆沙六十二云。集類智忍滅。",
    "X42n0733_002:0013a16": "集類智生時。得一遍知。文相不同也。然雜心論上下",
    "X42n0733_002:0013a17": "文中。有處亦名比忍比智。良以觀上二界不現前境。",
    "X42n0733_002:0013a18": "名為未知。餘釋非理。不勞敘破。又覺云。若准俱舍苦",
    "X42n0733_002:0013a19": "忍初心得者。彼以俱舍第十四十受文云。二由得入",
    "X42n0733_002:0013a20": "正性離生。即作此說。理實初入苦法忍時。名入離生。",
    "X42n0733_002:0013a21": "而論得戒。要至第十六心得也。見諦周故。順多論故。",
    "X42n0733_002:0013a22": "建立果故。然俱舍云得入離生。顯初入道。由此為緣",
    "X42n0733_002:0013a23": "而得戒品。不必即說得戒剎那也。",
    "X42n0733_002:0013a24": "多論假身口教者。准章中釋。似約言教之教。今詳多",
    "X42n0733_002:0013b01": "論。表名教無教。彼論第二。問曰。佛與辟支。云何得戒。",
    "X42n0733_002:0013b02": "答無師得。問從教得。不從教得。答曰不從教得。有言。",
    "X42n0733_002:0013b03": "從教得。如佛在樹下結跏趺坐。言我要不解此坐而",
    "X42n0733_002:0013b04": "得漏盡。即身教成就。口教成就。然後得漏盡戒亦俱",
    "X42n0733_002:0013b05": "得。是謂身教得戒。辟支亦爾。(乃至)見諦或言從教得。或",
    "X42n0733_002:0013b06": "言不從教得。言從教者。安居一時。乞食聽法。身口二",
    "X42n0733_002:0013b07": "教亦俱成就。然後見諦。戒亦俱得。是名從教得戒(已上",
    "X42n0733_002:0013b08": "論文)。若是言教者。見諦既因佛教。何故乃言安居乞食",
    "X42n0733_002:0013b09": "等為身口教。又彼論第一云。若口說三歸。是身口教。",
    "X42n0733_002:0013b10": "若淳重心。有身口無教。故知是表無表也。",
    "X42n0733_002:0013b11": "問木叉戒是無漏戒禪戒不者。多語第一問答也。",
    "X42n0733_002:0013b12": "佛在世有者。法未滅來。總名佛在。此約制立七眾木",
    "X42n0733_002:0013b13": "叉。要佛出世。若約獨覺。出無佛世。五戒性成。名木叉",
    "X42n0733_002:0013b14": "者。不假佛世。問聖者皆得五不作戒。若是木叉。應命",
    "X42n0733_002:0013b15": "終捨。何因經生仍成五戒。答理實命終五戒隨捨。由",
    "X42n0733_002:0013b16": "此五戒。感當勝果。故非不捨。然隨生處。五戒性成者。",
    "X42n0733_002:0013b17": "理是新成。非成前生。故無有失。",
    "X42n0733_002:0013b18": "餘二人天俱有等者。約趣辨依身也。於中禪戒。通欲",
    "X42n0733_002:0013b19": "色界。容成容現而名為有。若無漏戒。欲色二天。亦是",
    "X42n0733_002:0013b20": "容成容現。於無色天。唯成非現。亦得名有也。今言人",
    "X42n0733_002:0013b21": "天俱有者。天名是通。理應分別也。",
    "X42n0733_002:0013b22": "餘二通二界等者。約界辨依身也。謂禪無漏。通二界",
    "X42n0733_002:0013b23": "中。容成容現。其無漏戒。無色界中。唯成非現。婆沙二",
    "X42n0733_002:0013b24": "十八云。無有聖者不成就無漏戒。是故聖者生彼界。",
    "X42n0733_002:0013c01": "唯成就造色。於中學成就學隨轉色。無學成就無學",
    "X42n0733_002:0013c02": "隨轉色。問此諸隨轉色。何大造耶。答依次前身。隨所",
    "X42n0733_002:0013c03": "應戒。欲界或色界大造。(述曰)婆沙百四十云。無漏戒不",
    "X42n0733_002:0013c04": "墮界地。隨所依身。大種所造。若現有色。可如百四十",
    "X42n0733_002:0013c05": "說。今既生於無色界中無色身故。故以前身大造也。",
    "X42n0733_002:0013c06": "若如十誦證下三果亦得戒品如見諦是者。初果見",
    "X42n0733_002:0013c07": "諦。義即決定。斯陀那含。義即不定。若先世道。斷欲六",
    "X42n0733_002:0013c08": "品。後入見道超證一來(大乘世道是伏非斷。而論超證。亦得同此)。或先世",
    "X42n0733_002:0013c09": "道。斷欲九品。後入見道超證不還。此二超證。得名見",
    "X42n0733_002:0013c10": "諦。而亦得戒。若先初果。漸次證得一來不還。即非見",
    "X42n0733_002:0013c11": "諦。理不得戒。",
    "X42n0733_002:0013c12": "問證下果時為一切得耶等者。此問答中。敘古人釋。",
    "X42n0733_002:0013c13": "略顯其非。且古意云。以下三果或。未盡故。假有祈心。",
    "X42n0733_002:0013c14": "即略非云。若第四果雖或已盡。亦非一切得。如沓婆",
    "X42n0733_002:0013c15": "等。故知不由或未盡者即假祈心。若爾今師云何答",
    "X42n0733_002:0013c16": "如前已釋。以其戒是從緣得故。不由或盡不盡也或",
    "X42n0733_002:0013c17": "有疏本云。若第四果雖或盡解滿一切得戒者。傳寫",
    "X42n0733_002:0013c18": "者謬。若言一切得者。何得指同沓婆也。",
    "X42n0733_002:0013c19": "何得判言經中不得三四者是其在家者。意破前師",
    "X42n0733_002:0013c20": "五戒一向判為在家。八戒一向判為出家。而言在家",
    "X42n0733_002:0013c21": "不得三四。是望經文。有大寬失。以經但言唯不得四。",
    "X42n0733_002:0013c22": "非不得三故也。章云。若在家者。以五戒人不斷自妻。",
    "X42n0733_002:0013c23": "豈得三果者。此意難云。若復用汝五戒在家可經釋",
    "X42n0733_002:0013c24": "者。有違理失。以有自妻。何得三果。三果必斷欲界或",
    "X42n0733_002:0014a01": "盡。何有自妻。章云。既言得三道果明亦出家者。此顯",
    "X42n0733_002:0014a02": "正釋。正釋意云。既言在家得三道明亦出家。即是亦",
    "X42n0733_002:0014a03": "在家亦出家也。以其著俗。即名在家。斷非梵行。復是",
    "X42n0733_002:0014a04": "出家。由名在家。順經文相。復由出家。故不違理。即破",
    "X42n0733_002:0014a05": "前師八戒一向唯是出家。無在家義也。",
    "X42n0733_002:0014a06": "頻婆娑羅等者。觀經云。佛口放光。照頻婆娑羅頂。爾",
    "X42n0733_002:0014a07": "時大王。雖在幽閇。心眼無障。遙見世尊。頭面作禮。自",
    "X42n0733_002:0014a08": "然增進。成阿那含。",
    "X42n0733_002:0014a09": "經就道俗多少者。緇服出家得道者多。白衣在俗。得",
    "X42n0733_002:0014a10": "道者少。故下律云。以信樂心。而作是念。我今在家。妻",
    "X42n0733_002:0014a11": "子繫縛。不能純修梵行。我今寧可剃除鬢髮。被袈裟。",
    "X42n0733_002:0014a12": "以信捨家。入非家道。善生經說。在家菩薩修道難。如",
    "X42n0733_002:0014a13": "陸路牽般。出家菩薩修道易。如水路乘船等。瑜伽四",
    "X42n0733_002:0014a14": "十七云。出家菩薩一向能行鉤鏁梵行。在家菩薩。則",
    "X42n0733_002:0014a15": "不如是。廣如彼論。",
    "X42n0733_002:0014a16": "非謂不得第四果耳者。若准多宗。定不得四。故婆沙",
    "X42n0733_002:0014a17": "四十六。釋初果云。問若滿七有。無佛出世。在家得阿",
    "X42n0733_002:0014a18": "羅漢耶(正義家釋云)。如是說者。彼法爾成佛弟子相。乃得",
    "X42n0733_002:0014a19": "極果。如五百仙人。在伊師迦山中修道。本是聲聞。出",
    "X42n0733_002:0014a20": "無佛世。獼猴為現佛弟子相。彼皆學之。證獨覺果。無",
    "X42n0733_002:0014a21": "學不受外道相故。今五分律。化地部宗。俗得羅漢。不",
    "X42n0733_002:0014a22": "須會釋。見論第七。教授迦葉詞句。具如彼論。不繁敘",
    "X42n0733_002:0014a23": "之。然章中不具也。",
    "X42n0733_002:0014a24": "明智現前者。無漏聖智。稱之為明也。",
    "X42n0733_002:0014b01": "如增一阿含廣說者。彼二十一云。佛在摩羯國波沙",
    "X42n0733_002:0014b02": "山。世尊清旦從靜室起。在外經行。須陀沙彌。在世尊",
    "X42n0733_002:0014b03": "後。世尊顧曰。今問卿義。諦聽善思。對曰如是。世尊告",
    "X42n0733_002:0014b04": "曰。有常色及無常色。為一義。為若干。須陀白佛言。此",
    "X42n0733_002:0014b05": "義若干。非一義也。所以然者。有常色者是內(如來常身。非諸",
    "X42n0733_002:0014b06": "凡夫六根所取)。無常色者是外(外色聲等六根所行)。以是故。義者若干",
    "X42n0733_002:0014b07": "也。世尊告曰。善哉。復云。有漏無漏義。為一為若干。對",
    "X42n0733_002:0014b08": "曰。若干。所以然者。有漏義是生死結。無漏義是涅槃。",
    "X42n0733_002:0014b09": "故是若干也。告曰善哉。復云。聚法散法。為一為若干。",
    "X42n0733_002:0014b10": "白言若干。所以然者。聚法之色者。四大形也(極微聚故)。散",
    "X42n0733_002:0014b11": "法之色。苦盡諦也(謂滅諦體。散滅有漏色身也)。故有若干。告曰善",
    "X42n0733_002:0014b12": "哉。復云。受義陰為一義若干乎。白言若干。所以然者。",
    "X42n0733_002:0014b13": "受者無形。不可見。陰者有色可見。故若干也(諸心心所領受",
    "X42n0733_002:0014b14": "境界。故言無形也。色可聚集。故名陰也)。告曰善哉。復云。有學義無學義",
    "X42n0733_002:0014b15": "為一為若干。對曰若干。所以然者。有學義。是生死結。",
    "X42n0733_002:0014b16": "無學義。是涅槃。故若干(謂名有無名也)。復告曰。云何有學是",
    "X42n0733_002:0014b17": "生死。無學是涅槃。白言。有字。有生有死。有終有始。無",
    "X42n0733_002:0014b18": "字。無生無死。無終無始。世尊告曰。善哉。快說此言。今",
    "X42n0733_002:0014b19": "即聽汝為大比丘。告諸比丘。摩羯國界。快得善利。便",
    "X42n0733_002:0014b20": "此沙彌此境界。今總頌曰。常色無常色。漏無漏聚散。",
    "X42n0733_002:0014b21": "受陰字無字。如次義應知。",
    "X42n0733_002:0014b22": "多論舉羯磨攝十誦中三者。謂中三者謂攝五眾遣",
    "X42n0733_002:0014b23": "信論義。以其多論是有部宗。釋十誦義。故相攝也。問",
    "X42n0733_002:0014b24": "樂者。樂謂意樂。意樂清淨。發言亦善。故俱舍云。謂由",
    "X42n0733_002:0014c01": "善巧酬答所問。如蘇陀夷是也(亦有釋言。問其樂受戒不者。今恐不然也)。",
    "X42n0733_002:0014c02": "僧祇二十三。四種受具頌曰。自寬來中邊。不能如法",
    "X42n0733_002:0014c03": "者。彼律云。諸比丘亦欲如來善來度人。威儀進止。左",
    "X42n0733_002:0014c04": "右顧視。著衣持鉢。皆不如法。廣列善來者。佛善來度",
    "X42n0733_002:0014c05": "三千二百九十一人。諸比丘度不列其數(廣說如彼)。",
    "X42n0733_002:0014c06": "羯磨替善來者。但替諸比丘。非替如來也。訖至雙林。",
    "X42n0733_002:0014c07": "皆是善來故也。",
    "X42n0733_002:0014c08": "所以可知者。牒入羯磨眾。所斟量故。不足數也。",
    "X42n0733_002:0014c09": "八敬懸指者。向來並是二十三文。此云懸指者。是彼",
    "X42n0733_002:0014c10": "第三十六。五百釋女。往詣佛所。却住一面。愛道白佛",
    "X42n0733_002:0014c11": "言。佛世難值。今遭如來出世說法。令諸眾生成寂滅",
    "X42n0733_002:0014c12": "證。如大愛道綖經中說(經中有愛道比丘尼經兩卷是)。",
    "X42n0733_002:0014c13": "然彼文中愛道言佛為尼制法者。祇律三十云。佛住",
    "X42n0733_002:0014c14": "迦維羅衛。爾時大愛道。與五百釋女。求佛出家。如綖",
    "X42n0733_002:0014c15": "經中廣說。(乃至)愛道白言。世尊為比丘尼。制八敬法。我",
    "X42n0733_002:0014c16": "等得廣聞不。佛言得(因此。即廣說八敬也)。五分五受頌曰。自來",
    "X42n0733_002:0014c17": "三八羯。剃髮之初故。名為因。祇律可知。",
    "X42n0733_002:0014c18": "一二三歸者。覺云。或據境說一二三歸。或可約一二",
    "X42n0733_002:0014c19": "三遍。今詳前釋好也。與此律中度俗二歸。相相順故。",
    "X42n0733_002:0014c20": "若爾何故五分十五云。諸比丘一語受戒。言汝歸依",
    "X42n0733_002:0014c21": "佛。又二語受。言汝歸依佛歸依法。又三語受。言歸依",
    "X42n0733_002:0014c22": "佛法僧。以是白佛。佛言不應。答謂制後不應也。若不",
    "X42n0733_002:0014c23": "爾者。豈可三語亦不應也。母論第一。二眾各五頌曰。",
    "X42n0733_002:0014c24": "來上羯離六。勑三師遣使。伽論十受頌曰。無見問歸",
    "X42n0733_002:0015a01": "誓。邊中重遣常。",
    "X42n0733_002:0015a02": "謂迦葉及三說者。律師云。此准母論。佛告迦葉。聽汝",
    "X42n0733_002:0015a03": "建立上受具足。即是一說。又復告曰。過未諸佛皆爾。",
    "X42n0733_002:0015a04": "即是二說。我爾亦然。即是三說。或可約三世佛說以",
    "X42n0733_002:0015a05": "為三。覺云。似有人名三說。今復詳之。迦葉顯人。三說",
    "X42n0733_002:0015a06": "顯法。謂三遍說自誓法也。",
    "X42n0733_002:0015a07": "但同歸敬(此二種受令同此律。故不須辨異)羯磨細論同異可知者。",
    "X42n0733_002:0015a08": "謂彼論中。問答五眾十眾遣信。及二部僧。此五種受。",
    "X42n0733_002:0015a09": "雖可總入羯磨中收。然彼問答。此律中無。十二曾嫁。",
    "X42n0733_002:0015a10": "彼論非有。此彼雖復俱有遣信。而此復無已後之制。",
    "X42n0733_002:0015a11": "故有同異也。",
    "X42n0733_002:0015a12": "對十誦者。並以同是薩婆多宗。故對辨之。後多論中",
    "X42n0733_002:0015a13": "亦同此釋。",
    "X42n0733_002:0015a14": "善見第七。八種受具頌曰。善歸授答問。重使語羯磨。",
    "X42n0733_002:0015a15": "多論第二。七種受戒。見來三語歸。自誓八白四。問此",
    "X42n0733_002:0015a16": "論三語。與三歸何別。尊者云。三歸有結詞。三語無結",
    "X42n0733_002:0015a17": "詞。據根鈍利。故受亦別。故多論第二云。以眾生宿業",
    "X42n0733_002:0015a18": "力故。若應三語得戒者。三語則止。若應三歸得戒者。",
    "X42n0733_002:0015a19": "三歸便止。以業力故。自然便爾。今詳。或據羅漢教其",
    "X42n0733_002:0015a20": "歸三寶者。名曰三歸。若無人教自歸三寶者。名曰三",
    "X42n0733_002:0015a21": "語。如此律中俗受五戒。多是自歸也。又此三語由無",
    "X42n0733_002:0015a22": "人教。自能說故。亦名自誓。如伽論十受釋自誓中。語",
    "X42n0733_002:0015a23": "迦葉及三說。彼文意云。迦葉自誓。即當多論佛為我",
    "X42n0733_002:0015a24": "師我為弟子。故俱舍第十四云。四由信受佛為大師。",
    "X42n0733_002:0015b01": "謂大迦葉。伽論又云。及三說者。謂無人教。自歸三寶。",
    "X42n0733_002:0015b02": "亦自誓攝。而名三說也。即當多論三語是也。若作此",
    "X42n0733_002:0015b03": "釋。前釋伽論三說之義。宜改就此。",
    "X42n0733_002:0015b04": "見諦攝自然者。准論見諦。不攝自然。以其自然是佛",
    "X42n0733_002:0015b05": "辟支。彼既以佛辟支。對見諦受。辨其同異。又復見諦",
    "X42n0733_002:0015b06": "與盡智異。故不應攝也。若爾七受應義不同。答七受",
    "X42n0733_002:0015b07": "唯約弟子得戒。故實不同。",
    "X42n0733_002:0015b08": "了論九受頌曰。僧來肆歸略廣。尼來遣使廣。獨覺有",
    "X42n0733_002:0015b09": "量德。如來無量德。",
    "X42n0733_002:0015b10": "擇二圓德了別相者。擇謂簡擇。直辨體也。相對而明。",
    "X42n0733_002:0015b11": "即是了別九相之異也。",
    "X42n0733_002:0015b12": "言圓德者。真諦釋云。圓德至得。是比丘性。得戒之時。",
    "X42n0733_002:0015b13": "即得四萬二千正法。名為圓德。復有至德。德此圓德。",
    "X42n0733_002:0015b14": "此中意說。圓滿功德。名為圓德。復至身中。得獲成就。",
    "X42n0733_002:0015b15": "故名至得。聲聞七種。必依他德。佛及獨覺。唯是自得。",
    "X42n0733_002:0015b16": "言善來者。真諦云。若諸行人。善根強勝。智慧聦利。戒",
    "X42n0733_002:0015b17": "善易生。聖道易得。此必聖人。猶是白衣。佛呼云善來",
    "X42n0733_002:0015b18": "比丘。修行清淨梵行。正說正法(此是善來詞句也)。鬢髮自墮。",
    "X42n0733_002:0015b19": "衣鉢自然。即得具足(此辨相儀并仍戒時)。前云佛呼善來比丘",
    "X42n0733_002:0015b20": "者。是許出家及與具戒。謂從白衣。來出家位。從無戒",
    "X42n0733_002:0015b21": "位。來具戒位。故曰善。既無具戒。復言比丘也。修行清",
    "X42n0733_002:0015b22": "淨梵行者。與具戒已。勑令起行。離惡行善。名為梵行。",
    "X42n0733_002:0015b23": "令其修學。故曰修行。若欲別論。戒定慧品名為梵行。",
    "X42n0733_002:0015b24": "合學此三。故曰修行。正說正法者。說謂佛教。法謂三",
    "X42n0733_002:0015c01": "藏十二分教差別法門。□不妄倒故稱為正。正說正",
    "X42n0733_002:0015c02": "法。即是梵行之所依止。佛唱此言。名善來受。",
    "X42n0733_002:0015c03": "言三歸者。從此已去三種得戒。非皆是聖。又非佛與。",
    "X42n0733_002:0015c04": "善根漸薄。戒往難生。後後轉難。故有三別。且三歸者。",
    "X42n0733_002:0015c05": "善來未得。更說三歸。三歸之前須誦佛語。謂呼善來",
    "X42n0733_002:0015c06": "比丘等詞句前次說三歸。方始得戒。",
    "X42n0733_002:0015c07": "次略羯磨者。須立師僧問遮法等。羯磨之前。與廣無",
    "X42n0733_002:0015c08": "別。但說單白。便能得戒。又不要須十人五眾。四人亦",
    "X42n0733_002:0015c09": "得。以此為異。",
    "X42n0733_002:0015c10": "次廣羯磨。如今常法。尼無三歸及略羯磨。以根鈍故。",
    "X42n0733_002:0015c11": "若是聖人。佛命善來。故立善來也。大瞿躭教。是遣使",
    "X42n0733_002:0015c12": "受。故有八尊法也。自餘咸是廣白四受。故有羯磨也。",
    "X42n0733_002:0015c13": "獨覺有量功德至得者。先於多劫。已修戒行。最後生",
    "X42n0733_002:0015c14": "身。五戒性成。後入見道苦忍初心。得出家戒。鬢髮自",
    "X42n0733_002:0015c15": "落。衣鉢自然。爾時具有木叉定生及無流戒。雖具三",
    "X42n0733_002:0015c16": "戒。若類佛德。猶是有量。論云諸佛無量功德波羅蜜",
    "X42n0733_002:0015c17": "至得者。行菩薩道。第三劫中。分分割截。能忍不嗔。爾",
    "X42n0733_002:0015c18": "時戒忍波羅蜜多悉圓滿。波羅蜜者。翻為到彼岸也。",
    "X42n0733_002:0015c19": "謂佛萬行。實盡邊際。悉到彼岸也。即簡二乘未能永",
    "X42n0733_002:0015c20": "斷不染無知。非到彼岸也。至最後身。釋菩薩戒。亦是",
    "X42n0733_002:0015c21": "性得。後入苦忍。得出家戒。乃至盡智無生智時。一切",
    "X42n0733_002:0015c22": "佛法一時圓滿。木叉定生無流戒等。無有邊量也。心",
    "X42n0733_002:0015c23": "論第四。十受頌曰。起超善師樂。重信歸中邊。",
    "X42n0733_002:0015c24": "律毗婆者。此總意云。隨逐律文。分別解釋。故云律毗",
    "X42n0733_002:0016a01": "婆沙也。此方律疏是也。梵云毗婆沙。此云逐分別。或",
    "X42n0733_002:0016a02": "名廣解釋也。故俱舍十四云。諸毗奈耶毗婆沙師十",
    "X42n0733_002:0016a03": "種得戒等。義同心論也。",
    "X42n0733_002:0016a04": "捨寶衣等者。非是論文。義亦有失。謂此自起即自然",
    "X42n0733_002:0016a05": "之異名也。唯多論釋。盡智時得。非發願時得也。",
    "X42n0733_002:0016a06": "超昇離生者。俱舍云。二由得入正性離生。婆沙第三",
    "X42n0733_002:0016a07": "云。論不正見。要由見道。能畢竟斷。故名正性。世第一",
    "X42n0733_002:0016a08": "法。無間別起。故說能入。令言超昇者。超不正見。昇正",
    "X42n0733_002:0016a09": "性中。即是入正性義也。言離生者。婆沙第三。多復次",
    "X42n0733_002:0016a10": "釋。而總意云。見所斷惑。名之為生。惑如生食。久在身",
    "X42n0733_002:0016a11": "中。作極苦事。惑如生狩。籠戾難伏。見道能滅。故云離",
    "X42n0733_002:0016a12": "生。",
    "X42n0733_002:0016a13": "三歸三說者。准多論與此心論。同是薩婆多宗。即應",
    "X42n0733_002:0016a14": "三說。是彼三語。三語三歸合為一故。若准俱舍十四",
    "X42n0733_002:0016a15": "云。十由三說。歸佛法僧。即似三遍口說三歸。若准十",
    "X42n0733_002:0016a16": "誦五十三。辨十受三歸已。自說誓言。我今隨佛出家。",
    "X42n0733_002:0016a17": "以為三說。任依一釋。",
    "X42n0733_002:0016a18": "辨異可知者。既同十誦。即上誦已辨異說。故云可知",
    "X42n0733_002:0016a19": "也。",
    "X42n0733_002:0016a20": "見諦得戒共無漏戒問答者。見諦必有道俱無表。道",
    "X42n0733_002:0016a21": "俱之外復得木叉。此二何別。廣釋如章。",
    "X42n0733_002:0016a22": "得果捨因者。且如初果。後證一來。捨前劣道。更得勝",
    "X42n0733_002:0016a23": "道。道俱無表。隨道轉增。故言捨因中戒也。餘果准知。",
    "X42n0733_002:0016a24": "　　　總別門",
    "X42n0733_002:0016b01": "如昔所論善來羯磨說之為總餘三是別者。此敘昔",
    "X42n0733_002:0016b02": "律師義也。然尋彼師云。來上羯磨。名之為總。且善來",
    "X42n0733_002:0016b03": "總者。一者見諦。謂陳如等。二者呵欲入道。如婆提婆",
    "X42n0733_002:0016b04": "敷等。三者因緣入道。如舍利弗。初時雖別。後悉佛命",
    "X42n0733_002:0016b05": "善來得戒。次上法者。或名自誓。或名教授。並未發戒。",
    "X42n0733_002:0016b06": "後得盡總名上法。問前呵欲等。是得道緣。如何名別。",
    "X42n0733_002:0016b07": "答如論義時。未欲求戒。而請經論名論議受。來上亦",
    "X42n0733_002:0016b08": "爾(已上敘訖)。",
    "X42n0733_002:0016b09": "章云。今解善來亦非是總等者。將古人且應先識總",
    "X42n0733_002:0016b10": "別之相。且如論議。一人身上有論議開異曾嫁等。名",
    "X42n0733_002:0016b11": "之為別。復加羯磨同曾嫁等。名之為總。曾嫁亦然。謂",
    "X42n0733_002:0016b12": "亦一人有曾嫁開異論議等。名之為別。復有羯磨同",
    "X42n0733_002:0016b13": "論議等名之為總。由准此理。今解善來。亦非是總。以",
    "X42n0733_002:0016b14": "呵欲等非受名故。即不成別。以其別者須是別開。遍",
    "X42n0733_002:0016b15": "尋律論。不見呵欲是即開故。別義不成。總亦不立。故",
    "X42n0733_002:0016b16": "知非總。不同論議有多。多為論議有多受名。名為論",
    "X42n0733_002:0016b17": "議。勑聽問答。答問羯磨。然人唯一。故得說為從遠緣",
    "X42n0733_002:0016b18": "彰。名為論議。顯是別開。既是別開。復加羯磨。亦得成",
    "X42n0733_002:0016b19": "總。章雖不破上法是總。准例以破其義已成。謂將教",
    "X42n0733_002:0016b20": "授以望自誓。體不成別。別既不成。總亦不立。",
    "X42n0733_002:0016b21": "應開合中分十二受者。上辨受緣開合門中。羯磨離",
    "X42n0733_002:0016b22": "云。來上歸敬。復成四受。合成十數。今若更分善來為",
    "X42n0733_002:0016b23": "三。應彼開合立十二受。今詳此難。深為無用。設開十",
    "X42n0733_002:0016b24": "二。違何理教。故非理也。",
    "X42n0733_002:0016c01": "舉七毗尼七種非法總別為妨釋不類之義可知者。",
    "X42n0733_002:0016c02": "問七種毗尼。總名現前。然而離憶念等六。仍自別有",
    "X42n0733_002:0016c03": "現前毗尼。又如七非。總名非法非毗尼。然而離出非",
    "X42n0733_002:0016c04": "法別等。仍有非法非毗尼在。今羯磨中。十眾五眾遣",
    "X42n0733_002:0016c05": "信二十邊十曾嫁。總名羯磨。亦應離出十眾等六。仍",
    "X42n0733_002:0016c06": "更別有羯磨體在。答七滅七非。是通局門。如眼等根",
    "X42n0733_002:0016c07": "及色等境。辨法處色。通名為色。雖復離出五根四境",
    "X42n0733_002:0016c08": "及法處已。仍更別有色處體存。今言羯磨。是總別門。",
    "X42n0733_002:0016c09": "如世軍林。離人樹已無軍林體。故不類也。",
    "X42n0733_002:0016c10": "如界內不別眾中亦有不定者。尊者曰。亦應說言結",
    "X42n0733_002:0016c11": "界成就亦是不定。大界界場亦不定故。二十八人頌",
    "X42n0733_002:0016c12": "曰。餘舉滅難為。神隱離別場。",
    "X42n0733_002:0016c13": "　　　第三能秉人門",
    "X42n0733_002:0016c14": "多論見諦自得者。此不盡理。如彼論第二云。六從他",
    "X42n0733_002:0016c15": "得。一須分別。因佛說法。名曰從他。自見諦發。即名自",
    "X42n0733_002:0016c16": "得。如彼廣說。",
    "X42n0733_002:0016c17": "論云以根本而言等者。此將上法。准他多論分別見",
    "X42n0733_002:0016c18": "諦文也。非謂彼論有此正文(分別見諦。如向所引多論第二也)。",
    "X42n0733_002:0016c19": "塵習雙亡者。若准深密瑜伽等宗。塵謂塵染。即煩惱",
    "X42n0733_002:0016c20": "障也。習有三種。一者一切善染種子。名為習氣。今言",
    "X42n0733_002:0016c21": "習者。煩惱種也。二者煩惱雖斷。仍有依附。所依身中。",
    "X42n0733_002:0016c22": "無堪任。雖無堪任。而無別體。三者諸所知障亦名習",
    "X42n0733_002:0016c23": "氣。故經說為無明習他也。若准涅槃等佛性宗中諸",
    "X42n0733_002:0016c24": "經論意。塵即煩惱障也。通收種現。總名塵染也。習即",
    "X42n0733_002:0017a01": "所知障也。通收無堪任性。總名習也。唐朝已來。不諳",
    "X42n0733_002:0017a02": "彼宗者。將謂習名古人錯譯。甚踈失也。今章疏意。即",
    "X42n0733_002:0017a03": "是佛性宗義也。此釋決定。物懷疑耳。",
    "X42n0733_002:0017a04": "轉緣入道者。轉變俗服。以成法衣等。如僧祇云。善來",
    "X42n0733_002:0017a05": "言下。鬢髮自落。袈裟著身等。",
    "X42n0733_002:0017a06": "付法藏阿難善來。如付法藏第一卷說。阿難乘船。在",
    "X42n0733_002:0017a07": "河中流。入般涅槃。時雪山中。有五百仙。阿難度已。同",
    "X42n0733_002:0017a08": "時涅槃。准彼即是善來度之。至下第三卷記中。當具",
    "X42n0733_002:0017a09": "別之。",
    "X42n0733_002:0017a10": "舍利弗金師之子教不淨觀者。撿涅槃二十六。緣不",
    "X42n0733_002:0017a11": "在佛。",
    "X42n0733_002:0017a12": "如文可知者。下文佛今百一十一羅漢。遊行說法。時",
    "X42n0733_002:0017a13": "有聞法得信。欲受具足戒。時諸比丘將欲受戒者。詣",
    "X42n0733_002:0017a14": "如來所。未至中道。失本信竟。不得受具。以事白佛。因",
    "X42n0733_002:0017a15": "開三歸。",
    "X42n0733_002:0017a16": "多論十義。廣如彼論第二卷說。",
    "X42n0733_002:0017a17": "四不壞信者。新譯經論。名四證淨。若准大乘。以信為",
    "X42n0733_002:0017a18": "體。謂無漏信。緣佛法僧及戒為境。信不可壞。名不壞",
    "X42n0733_002:0017a19": "信。或復由證得淨故。名證淨戒。證即是淨。故名證淨。",
    "X42n0733_002:0017a20": "理並無失。若薩婆多。無漏信戒二法為體。婆沙一百",
    "X42n0733_002:0017a21": "三云。淨謂信戒。離垢穢故。於四聖諦。別別覺證。而得",
    "X42n0733_002:0017a22": "此淨。故名證淨。又云。此中佛者。謂佛身中諸無學法。",
    "X42n0733_002:0017a23": "緣彼無漏信。名佛證淨。此中法者。謂獨覺身中三無",
    "X42n0733_002:0017a24": "漏根等學無學法。菩薩身中二無漏根等諸學法。及",
    "X42n0733_002:0017b01": "苦集滅三諦。緣彼無漏信。名法證淨。此中僧者。謂聲",
    "X42n0733_002:0017b02": "聞身中學無學法。緣彼無漏信。名僧證淨。諸無漏戒",
    "X42n0733_002:0017b03": "名戒證淨。自性淨故。依證起故。亦名證淨。俱舍二十",
    "X42n0733_002:0017b04": "五云。信戒二為體。四皆唯無漏。廣釋如彼。",
    "X42n0733_002:0017b05": "一正富羅者。多云。如昔一時。有一比丘。應得羅漢。有",
    "X42n0733_002:0017b06": "輪王鄣。不得漏盡。佛欲除障。為正富羅。輪王福滅。即",
    "X42n0733_002:0017b07": "得無著。",
    "X42n0733_002:0017b08": "唯羯磨通局可知者。覺云。五百年前。通凡及聖。五百",
    "X42n0733_002:0017b09": "年後。既無聖僧。故局凡也。今詳賓頭盧。向來應供。何",
    "X42n0733_002:0017b10": "以言無聖僧。設聖僧來秉。豈可不成。何以言局。尊者",
    "X42n0733_002:0017b11": "云。唯羯磨通者。即通凡聖也。局可知者。即餘四局秉",
    "X42n0733_002:0017b12": "也。",
    "X42n0733_002:0017b13": "　　　第四所門",
    "X42n0733_002:0017b14": "至順之極者。有餘所釋。全不堪記。今詳此依成實論",
    "X42n0733_002:0017b15": "宗。唯觀滅諦。達無相理。得入見道。如從內凡覺觀滅",
    "X42n0733_002:0017b16": "諦數數觀察。然初學時。被有相心之所間雜。爾時猶",
    "X42n0733_002:0017b17": "非至順之極。久學純熟。見五陰滅。不為相間。名入見",
    "X42n0733_002:0017b18": "道。至此名為至順之極。謂至順無相之極也。若薩婆",
    "X42n0733_002:0017b19": "多。唯空無願。得入見道。定不許以無相三摩地入見",
    "X42n0733_002:0017b20": "道。正違成實宗也。",
    "X42n0733_002:0017b21": "多論云此二受法不羸不捨者。問若言內凡不羸不",
    "X42n0733_002:0017b22": "捨。何故俱舍二十三云。若得暖法退斷善根等。答彼",
    "X42n0733_002:0017b23": "據退暖。容斷善根。而今意說。不退暖位。定不羸捨。故",
    "X42n0733_002:0017b24": "無違失。",
    "X42n0733_002:0017c01": "羯磨無與為起過人者。如受戒揵度。未制羯磨之前。",
    "X42n0733_002:0017c02": "諸比丘等著衣不齊整。乞食不如法。此等並是三歸",
    "X42n0733_002:0017c03": "之人。既曰此人起過之後方制羯磨。故知三歸並是",
    "X42n0733_002:0017c04": "外凡。今詳下二果人。容犯夷罪。況復著衣不齊。而能",
    "X42n0733_002:0017c05": "證成是外凡也。故應還依多論第二。云三歸受不羸",
    "X42n0733_002:0017c06": "不捨。判為內凡者好。",
    "X42n0733_002:0017c07": "三人通被者。一外凡。二內凡。三聖者也。",
    "X42n0733_002:0017c08": "涅槃經淨梵志者。彼經第三十九。淨梵志白佛云。我",
    "X42n0733_002:0017c09": "已得正法淨眼。歸依三寶。唯願如來聽我出家。佛告",
    "X42n0733_002:0017c10": "憍陳如。聽是梵志出家受戒。時憍陳如。將至僧中。為",
    "X42n0733_002:0017c11": "作羯磨。令得出家。十五日後。得阿羅漢。",
    "X42n0733_002:0017c12": "蓮華色尼。下文得初果付。波闍度之。",
    "X42n0733_002:0017c14": "飾宗義記卷第二本"
}