{
    "T45n1854_001:0078a11": "二諦義卷上",
    "T45n1854_001:0078a13": "胡吉藏撰",
    "T45n1854_001:0078a14": "叡師中論序云。百論治外以閑邪。斯文祛內",
    "T45n1854_001:0078a15": "以流滯。大智釋論之淵博。十二門觀之精詣。",
    "T45n1854_001:0078a16": "尋斯四論者。真若日月在懷無不朗然鑒徹",
    "T45n1854_001:0078a17": "矣。若通此四論。則佛法可明也。師云。此四",
    "T45n1854_001:0078a18": "論雖復名部不同。統其大歸。竝為申乎二諦",
    "T45n1854_001:0078a19": "顯不二之道。若了於二諦。四論則煥然可領。",
    "T45n1854_001:0078a20": "若於二諦不了。四論則便不明。為是因緣。須",
    "T45n1854_001:0078a21": "識二諦也。若解二諦。非但四論可明。亦眾經",
    "T45n1854_001:0078a22": "皆了。何以知然。故論云。諸佛常依二諦說法。",
    "T45n1854_001:0078a23": "既十方諸佛。常依二諦說法。故眾經莫出二",
    "T45n1854_001:0078a24": "諦。眾經既不出二諦。二諦若明故眾經皆了",
    "T45n1854_001:0078a25": "也。然四論皆有二諦之言。今且依中論文以",
    "T45n1854_001:0078a26": "辨之。論文云。諸佛依二諦為眾生說法。一以",
    "T45n1854_001:0078a27": "世俗諦。二第一義諦也。然師臨去世之時。登",
    "T45n1854_001:0078a28": "高座付屬門人。我出山以來。以二諦為正",
    "T45n1854_001:0078a29": "道。說二諦凡二十餘種勢。或散或束。或分",
    "T45n1854_001:0078b01": "章段或不分分時。或開為三段。乍作十重。所",
    "T45n1854_001:0078b02": "以為十重者。正為對開善法師二諦義。彼明",
    "T45n1854_001:0078b03": "二諦義有十重。對彼十重故明十重。一一重",
    "T45n1854_001:0078b04": "以辨正之。師唯噵此義有重數。所餘諸義。",
    "T45n1854_001:0078b05": "普皆不開。若有重數者。非興皇者說也。十",
    "T45n1854_001:0078b06": "重者。初則二諦大意。最後二諦同異。今第一",
    "T45n1854_001:0078b07": "明二諦大意也。然師噵二諦義。多依二處。一",
    "T45n1854_001:0078b08": "依大品經。二依中論。今且依中論明二諦義。",
    "T45n1854_001:0078b09": "所以依中論噵二諦者。中論以二諦為宗。若",
    "T45n1854_001:0078b10": "了二諦。中論即便可明。為是義故。依中論說",
    "T45n1854_001:0078b11": "二諦也。中論四諦品云。諸佛依二諦。為眾生",
    "T45n1854_001:0078b12": "說法。此語即難解。若為依二諦說法耶。解云。",
    "T45n1854_001:0078b13": "二諦是本。說法是末。二諦是所依。說法是能",
    "T45n1854_001:0078b14": "依。然此語驚耳。非從來所知也。問何以得知",
    "T45n1854_001:0078b15": "諸佛依二諦說法二諦是所依耶。解云出論。",
    "T45n1854_001:0078b16": "不假人解。故云。經有論故義即易解。今依論",
    "T45n1854_001:0078b17": "釋之。論四諦品。前釋二諦。次釋依二諦說法。",
    "T45n1854_001:0078b18": "前釋二諦云。世俗諦者。一切諸法性空。而世",
    "T45n1854_001:0078b19": "間顛倒謂有。於世間是實。名為世諦。諸賢聖",
    "T45n1854_001:0078b20": "真知顛倒性空。於聖人是實。名第一義諦。次",
    "T45n1854_001:0078b21": "云。諸佛依是二諦。為眾生說法。此則前釋二",
    "T45n1854_001:0078b22": "諦竟。然後明諸佛依是二諦為眾生說法。故",
    "T45n1854_001:0078b23": "知。二諦是本。說法是末。二諦是所依。說法是",
    "T45n1854_001:0078b24": "能依。依此二諦。為眾生說法也。問從來云諸",
    "T45n1854_001:0078b25": "佛依二諦說法者。為凡說俗。為聖說真。為凡",
    "T45n1854_001:0078b26": "緣說有。為聖緣說空。名為依二諦說法。既云",
    "T45n1854_001:0078b27": "依二諦為眾生說法。何得言為凡說有為聖",
    "T45n1854_001:0078b28": "說空為依二諦說法耶。今明。如上有於凡為",
    "T45n1854_001:0078b29": "實名俗諦。空於聖是實名第一義諦。依此二",
    "T45n1854_001:0078c01": "諦。為眾生說法也。又且問。諸佛何意依二諦",
    "T45n1854_001:0078c02": "說法耶。解云。欲明十方諸佛所說皆實故。依",
    "T45n1854_001:0078c03": "二諦說法。何者。諦是實義。有於凡實。空於聖",
    "T45n1854_001:0078c04": "實。是二皆實。諸佛依此二實說法。是故諸佛",
    "T45n1854_001:0078c05": "所說皆實也。外道九十六種所說。何意虛假",
    "T45n1854_001:0078c06": "不實。以其不依二諦故。所以虛假不實諸佛",
    "T45n1854_001:0078c07": "依二諦說法故。凡所說法皆實。以諸佛所說",
    "T45n1854_001:0078c08": "皆實故。所以諸佛。依二諦說法也。又問。若為",
    "T45n1854_001:0078c09": "依二諦說法。說法皆實耶。解云。諸賢聖。如實",
    "T45n1854_001:0078c10": "悟諸法性空。如來依彼如實悟而說故。諸佛",
    "T45n1854_001:0078c11": "所說亦實。此則依第一義諦說法是實。世人",
    "T45n1854_001:0078c12": "於瓶衣等是實。諸佛隨俗說瓶衣故。所說亦",
    "T45n1854_001:0078c13": "實。如百論云。佛入舍衛城。隨俗語故無過。此",
    "T45n1854_001:0078c14": "則依世諦說法是實。依彼二實而說故。諸佛",
    "T45n1854_001:0078c15": "說法皆實也。前云依凡諦說名依世諦說法。",
    "T45n1854_001:0078c16": "依聖諦說名依第一義諦說法。依二諦為眾",
    "T45n1854_001:0078c17": "生說法。此語不可失也。今問。依二諦說法。所",
    "T45n1854_001:0078c18": "依於諦。為是得為是失。為亦得亦失。教諦亦",
    "T45n1854_001:0078c19": "作此問。然大師云。於諦是失。教諦是得。何者",
    "T45n1854_001:0078c20": "言於諦失者。有於凡是實有。空於聖是實空。",
    "T45n1854_001:0078c21": "此空有於凡聖各實。是故為失也。言教諦得",
    "T45n1854_001:0078c22": "者。如來誠諦之言。依凡有說有。有不住有。",
    "T45n1854_001:0078c23": "有表不有。依聖無說無。無不住無。無表不無。",
    "T45n1854_001:0078c24": "此則有無二。表非有非無不二。二不二不二",
    "T45n1854_001:0078c25": "二。不二二則是理教。二不二則教理。教理",
    "T45n1854_001:0078c26": "應教。理教表理。理教二不二因緣。是為得也。",
    "T45n1854_001:0078c27": "然教諦如此。雖如此而復未可解。何者。汝依",
    "T45n1854_001:0078c28": "二諦說法。依二諦與說法。皆是教諦不。若皆",
    "T45n1854_001:0078c29": "是教諦。則違論文。論云。諸法性空。世間顛倒",
    "T45n1854_001:0079a01": "謂有為世諦。諸賢聖真知顛倒性空為第一義",
    "T45n1854_001:0079a02": "諦。諸佛依此二諦說法。那忽併是教諦耶。今",
    "T45n1854_001:0079a03": "正此一句。明依二諦說法。所依是於諦說法是",
    "T45n1854_001:0079a04": "教諦也。問所依二諦為得為失者。論自判。論",
    "T45n1854_001:0079a05": "云。諸法性空。世間顛倒謂有。於凡是諦。諸賢",
    "T45n1854_001:0079a06": "聖真知顛倒性空無生。於聖是諦。此則開凡",
    "T45n1854_001:0079a07": "聖二諦異。凡聖雖復不二。不二而二。有凡諦",
    "T45n1854_001:0079a08": "聖諦。凡諦即是失。聖諦即是得。何者。既云",
    "T45n1854_001:0079a09": "諸法性空顛倒謂有。諸賢聖真知顛倒性空。",
    "T45n1854_001:0079a10": "故知。凡諦失聖諦得。何以故。凡諦是顛倒故",
    "T45n1854_001:0079a11": "是失。聖諦是不顛倒故是得。此即開凡諦聖",
    "T45n1854_001:0079a12": "諦倒諦不倒諦也。問若所依二諦有倒不倒者",
    "T45n1854_001:0079a13": "不可解。何者。佛可依不倒說。云何依顛倒為",
    "T45n1854_001:0079a14": "眾生說耶。若言二於諦皆不顛倒。則乖論文。",
    "T45n1854_001:0079a15": "論文云。世間顛倒謂有為世諦。諸賢聖真知",
    "T45n1854_001:0079a16": "顛倒性空為第一義諦。依是二諦。為眾生說",
    "T45n1854_001:0079a17": "法。故知。依倒不倒說。若順論文。諸佛菩薩。豈",
    "T45n1854_001:0079a18": "得依顛倒說法耶。進退難解未釋云云。問前",
    "T45n1854_001:0079a19": "云所依於二諦有得有失。將不乖師所說耶。",
    "T45n1854_001:0079a20": "師云二於諦是失。今何得判二於諦有得有失",
    "T45n1854_001:0079a21": "耶。解云。汝言於諦竝是失。是何處語耶。今明。",
    "T45n1854_001:0079a22": "於諦皆失者。非是所依於諦皆失。乃是稟教",
    "T45n1854_001:0079a23": "成於。此於諦皆失。何者。如來說有為表不",
    "T45n1854_001:0079a24": "有。說無為表不無。說二為表不二。彼聞有作",
    "T45n1854_001:0079a25": "有解。聞無作無解。聞有作有解有。於凡實名",
    "T45n1854_001:0079a26": "俗諦。聞無作無解無。於聖實名第一義諦。此",
    "T45n1854_001:0079a27": "之二諦皆失。問若為失耶。解云。如來說有為",
    "T45n1854_001:0079a28": "表不有。說無為表不無。說二令識不二。舉指",
    "T45n1854_001:0079a29": "令得月。而眾生聞有住有。聞無住無。守指忘",
    "T45n1854_001:0079b01": "月。住教遺理。豈非是失耶。若爾此則有二種",
    "T45n1854_001:0079b02": "於諦。一者所依於諦。二者迷教於諦。所依於",
    "T45n1854_001:0079b03": "諦。有得有失。迷教於諦。二皆是失。所依於諦",
    "T45n1854_001:0079b04": "是本。迷教於諦是末。所依於諦是本者。且約",
    "T45n1854_001:0079b05": "釋迦一化為論。釋迦未出之前已有此二於",
    "T45n1854_001:0079b06": "諦。釋迦依此二諦為眾生說法。何者。諸佛說",
    "T45n1854_001:0079b07": "法無不依二諦。故發趾即依二諦而說。當知。",
    "T45n1854_001:0079b08": "所依於諦是本也。迷教於諦是末者。眾生稟",
    "T45n1854_001:0079b09": "如來有無二諦教。作有無解成於故。此於諦",
    "T45n1854_001:0079b10": "在後也。又有三異。謂前後能所通別。從後釋",
    "T45n1854_001:0079b11": "之。言通別者。所依於諦則通。迷教於諦則別。",
    "T45n1854_001:0079b12": "所依於諦通者。世間顛倒謂有。於世間是實",
    "T45n1854_001:0079b13": "為世諦。諸賢聖真知顛倒性空為第一義諦。此",
    "T45n1854_001:0079b14": "之二諦通一切凡聖。如涅槃經。涅槃經云文",
    "T45n1854_001:0079b15": "殊問云。世諦之中有第一義不。第一義中有",
    "T45n1854_001:0079b16": "世諦不。如其有者。即是一諦。如其無者。將非",
    "T45n1854_001:0079b17": "如來虛妄說耶。佛答云。世諦即第一義諦。隨",
    "T45n1854_001:0079b18": "眾生故分別說二。世人知者名世諦。出世聖",
    "T45n1854_001:0079b19": "人知者名第一義諦。此即世出世兩人判於二",
    "T45n1854_001:0079b20": "諦。中論文正爾。世間顛倒謂有為世諦。此諸",
    "T45n1854_001:0079b21": "賢聖。真知顛倒性空為第一義諦。故此二於",
    "T45n1854_001:0079b22": "諦通也。言迷教於諦別者。如來說有無二諦。",
    "T45n1854_001:0079b23": "為表不二之道。有方便者。聞二悟不二。識理",
    "T45n1854_001:0079b24": "悟教名教諦。無方便者。聞二住二。不識理迷",
    "T45n1854_001:0079b25": "教名於諦。於諦但是無方便者。所以是別也。",
    "T45n1854_001:0079b26": "言能所者。所依於諦則是能化。迷教於諦則",
    "T45n1854_001:0079b27": "是所化。此一往偏約第一義諦邊說耳。何者。",
    "T45n1854_001:0079b28": "論云諸賢聖真知顛倒性空故是能化。此如",
    "T45n1854_001:0079b29": "涅槃經。經云。一切世諦。若於如來是第一義",
    "T45n1854_001:0079c01": "諦。只世諦於如來是第一義故。此第一義諦",
    "T45n1854_001:0079c02": "是能化。論正爾。凡夫顛倒謂有。諸賢聖唯知",
    "T45n1854_001:0079c03": "此顛倒性空不生不滅。於聖人是第一義諦。",
    "T45n1854_001:0079c04": "若爾當知。此第一義諦是能化諦也。迷教於",
    "T45n1854_001:0079c05": "諦是所化者。稟教成於。雖復是聖。終是稟教。",
    "T45n1854_001:0079c06": "以稟教故是所化也。言前後者。與本末不異。",
    "T45n1854_001:0079c07": "所依於諦是本是前。迷教於諦是末是後。發",
    "T45n1854_001:0079c08": "趾依於諦說。然後眾生稟教。有方便悟理成",
    "T45n1854_001:0079c09": "教諦。無方便不識理成於諦。故前後為異也。",
    "T45n1854_001:0079c10": "次更簡一句。前云諸賢聖真知顛倒性空。於",
    "T45n1854_001:0079c11": "聖人名第一義諦。如涅槃經。一切世諦。若於",
    "T45n1854_001:0079c12": "如來是第一義諦。問既云一切世諦於如來",
    "T45n1854_001:0079c13": "是第一義諦者。亦得言一切第一義諦若於",
    "T45n1854_001:0079c14": "凡夫是世諦不。解云。如此只出論文。論云。世",
    "T45n1854_001:0079c15": "諦者一切法性空。而世間顛倒謂有。於世人",
    "T45n1854_001:0079c16": "為實。名之為諦。解世諦。前舉一切法性空以",
    "T45n1854_001:0079c17": "釋之。明一切法性空。世間顛倒謂有。於世人",
    "T45n1854_001:0079c18": "是實名為諦。當知。一切第一義諦。於凡是世",
    "T45n1854_001:0079c19": "諦也。如大品云。諸法無所有如是有。如是有",
    "T45n1854_001:0079c20": "無所有。如是有於聖人無所有。即世諦為第",
    "T45n1854_001:0079c21": "一義諦。無所有於凡如是有。第一義諦為世",
    "T45n1854_001:0079c22": "諦也。問何意開凡聖二諦耶。解云。今開凡聖",
    "T45n1854_001:0079c23": "得失二諦者。示聖得凡失令轉悟。明此是凡",
    "T45n1854_001:0079c24": "諦此是聖諦此是倒諦此是不倒諦。示是凡",
    "T45n1854_001:0079c25": "聖。令捨凡學聖棄倒從不倒。為是義故開凡",
    "T45n1854_001:0079c26": "聖得失二諦也。何以知然。具出經論。大經云。",
    "T45n1854_001:0079c27": "欲令眾生深識第一義諦。是故如來宣說世",
    "T45n1854_001:0079c28": "諦。眾生若不因世諦悟第一義諦。如來終不",
    "T45n1854_001:0079c29": "說於世諦。說世諦令識第一義諦也。又中論",
    "T45n1854_001:0080a01": "若不依俗諦不得第一義。不得第一義則不",
    "T45n1854_001:0080a02": "得涅槃。說世諦令得說第一義。說第一義令",
    "T45n1854_001:0080a03": "得涅槃。故開二諦也。又大品云。般若波羅",
    "T45n1854_001:0080a04": "蜜。為大事故起。所謂示是道是非道。非道即",
    "T45n1854_001:0080a05": "是倒。是道即非倒。示是道是非道。令舉非道",
    "T45n1854_001:0080a06": "從道。亦示倒示不倒。令舉倒從不倒。為是",
    "T45n1854_001:0080a07": "義故。開二諦示得失。令改悟也。然二諦大判",
    "T45n1854_001:0080a08": "有三節。一者凡聖就倒不倒判二諦。二者就",
    "T45n1854_001:0080a09": "聖中自判二諦。三者就凡中自判二諦。就凡",
    "T45n1854_001:0080a10": "聖判二諦者。凡所解為世諦。聖所解為第一",
    "T45n1854_001:0080a11": "義諦。此判凡聖者。就知性空不知性空判凡",
    "T45n1854_001:0080a12": "聖。未知性空為凡。若知性空為聖人。就此",
    "T45n1854_001:0080a13": "判二諦也。就聖中自判二諦者。聖人了有是",
    "T45n1854_001:0080a14": "空有空是有空。此之二諦。皆是聖二諦也。何",
    "T45n1854_001:0080a15": "者。如四諦者。苦集滅道皆名聖諦。二諦亦爾。",
    "T45n1854_001:0080a16": "真俗兩種。皆是聖諦也。問何處作此說耶。解",
    "T45n1854_001:0080a17": "云。如般若四攝品末所明。自有時情轉千開。",
    "T45n1854_001:0080a18": "有時須文義明據。今宜須文義分明也。彼文",
    "T45n1854_001:0080a19": "云。凡夫若知世諦。應是須陀洹乃至於佛。若",
    "T45n1854_001:0080a20": "爾凡夫不知世諦第一義諦。唯是聖人知此",
    "T45n1854_001:0080a21": "二諦。故此二諦皆是聖諦也。大判如此。就聖",
    "T45n1854_001:0080a22": "中復有無量種。如大經云。我一時與彌勒在",
    "T45n1854_001:0080a23": "耆闍崛山。共論世諦。五百聲聞不覺不知。何",
    "T45n1854_001:0080a24": "況甚深第一義諦。約此而論。二乘不知二諦。",
    "T45n1854_001:0080a25": "唯菩薩知於二諦也。此則從來義壞。何者從",
    "T45n1854_001:0080a26": "來云。三乘皆會真諦。竝解二諦。聖則真解二",
    "T45n1854_001:0080a27": "諦。賢則似解二諦。小乘七方便。大乘三十",
    "T45n1854_001:0080a28": "心相似解。小乘苦忍以上。大乘初地已上。真",
    "T45n1854_001:0080a29": "解二諦。解世諦通緣似理。解真諦四絕百",
    "T45n1854_001:0080b01": "非。三乘竝解二諦。若是涅槃經。明五百聲聞",
    "T45n1854_001:0080b02": "不知二諦。尚不知世諦。況甚深第一義諦。故",
    "T45n1854_001:0080b03": "從來義不成也。今時得有此義。何者。二乘生",
    "T45n1854_001:0080b04": "滅斷常心。不行中道。不見佛性。中道是本。既",
    "T45n1854_001:0080b05": "不識本。豈能知末。既不見理。豈能識教。何",
    "T45n1854_001:0080b06": "者。彼有不得無。無不得有。有不能無用。無不",
    "T45n1854_001:0080b07": "能有用。二不能不二用。不二不能二用。橫竪",
    "T45n1854_001:0080b08": "皆礙。若是菩薩。有為空用。空為有用。二為不",
    "T45n1854_001:0080b09": "二用。不二為二用。橫竪無礙故也。就凡中自",
    "T45n1854_001:0080b10": "判二諦者。一切皆是。只從來所釋二諦是也。",
    "T45n1854_001:0080b11": "彼云。三假七實為世諦。四絕百非為第一義",
    "T45n1854_001:0080b12": "諦。三假不得四絕。四絕不得三假。亡不得有。",
    "T45n1854_001:0080b13": "有不得亡。絕不得不絕。不絕不得絕。如此二",
    "T45n1854_001:0080b14": "諦。皆是凡夫二諦也。何以知爾。大經云眾生",
    "T45n1854_001:0080b15": "起見凡有二種。一者常見二者斷見。具有有",
    "T45n1854_001:0080b16": "無斷常二見也。又有於凡實為諦。亦空於凡",
    "T45n1854_001:0080b17": "實為諦。實有此空故空為諦。所以凡亦有二",
    "T45n1854_001:0080b18": "諦也。此則皆開三種二諦。從來人二諦。任運",
    "T45n1854_001:0080b19": "墮凡夫二諦中。何者。我有三種二諦。一凡",
    "T45n1854_001:0080b20": "聖判二諦。二就聖中自判二諦。三就凡中判",
    "T45n1854_001:0080b21": "二諦。凡二諦者。三假為凡俗諦。四絕為凡真",
    "T45n1854_001:0080b22": "諦。汝義若為耶。汝義三假是俗諦。四絕是真",
    "T45n1854_001:0080b23": "諦。自墮我凡二諦中。非故安處也。如一家理",
    "T45n1854_001:0080b24": "內外義。汝作義自落我理外中也。論文云諸",
    "T45n1854_001:0080b25": "佛依二諦為眾生說法。前來略釋依二諦竟。",
    "T45n1854_001:0080b26": "次釋依二諦為眾生說法。問既云依二諦說",
    "T45n1854_001:0080b27": "法。為何人說何物法耶。諸人領大師語云。",
    "T45n1854_001:0080b28": "為凡說有法。為聖說空法。為凡聖兩人說空",
    "T45n1854_001:0080b29": "有二法。名依二諦說法。問師有此語不。答然",
    "T45n1854_001:0080c01": "師實有此語。但用此語有處。人唯得此語不",
    "T45n1854_001:0080c02": "解此意。何者。為凡說有。為聖說空。名依二諦",
    "T45n1854_001:0080c03": "為眾生說法。此成何物語。諸佛依二諦為眾",
    "T45n1854_001:0080c04": "生說法。何得言為凡說有為聖說空。名諸佛",
    "T45n1854_001:0080c05": "依二諦為眾生說法耶。又且豈依凡說有還",
    "T45n1854_001:0080c06": "為凡說有。依聖說空還為聖說空耶。論文云。",
    "T45n1854_001:0080c07": "諸賢聖真知顛倒性空。既知諸法本性空。云",
    "T45n1854_001:0080c08": "何更為說空耶。今所明者如論釋。論云諸佛",
    "T45n1854_001:0080c09": "依二諦為眾生說法。親噵依二諦為眾生說",
    "T45n1854_001:0080c10": "法。何時噵為聖說法耶。為凡夫眾生說法。不",
    "T45n1854_001:0080c11": "為聖人說法也。問此就何義判為眾生說二",
    "T45n1854_001:0080c12": "諦耶。解云。此就迷悟能所。判為說不為說。明",
    "T45n1854_001:0080c13": "眾生迷有無未悟有無故。為眾生說有說無。",
    "T45n1854_001:0080c14": "明此是有此是無此是凡此是聖此是倒此是",
    "T45n1854_001:0080c15": "非倒。令眾生從有入無捨凡取聖。為此義故",
    "T45n1854_001:0080c16": "說二諦。若是聖人已悟。何須為說。以凡未悟",
    "T45n1854_001:0080c17": "故。須為說二諦。凡未悟故稟教。聖已悟故不",
    "T45n1854_001:0080c18": "稟教也。言能所者。一切世諦。若於如來皆是",
    "T45n1854_001:0080c19": "第一義諦。既於如來是第一義諦故是能化。",
    "T45n1854_001:0080c20": "豈能化為能化說法耶。一切第一義諦。若於",
    "T45n1854_001:0080c21": "眾生則是世諦。以眾生是所化所以。須為眾",
    "T45n1854_001:0080c22": "生說法也。次將中論觀法品及大論釋往生",
    "T45n1854_001:0080c23": "品二處文。釋成此義。中論觀法品云。諸佛或",
    "T45n1854_001:0080c24": "說我。或說於無我。諸法實相中。無我無非我。",
    "T45n1854_001:0080c25": "長行中釋。為凡夫說我說無我。又為得道聖",
    "T45n1854_001:0080c26": "人說我說無我。我無我即是二諦。故大論初",
    "T45n1854_001:0080c27": "品云。人等世諦故有。第一義諦即無。當知。我",
    "T45n1854_001:0080c28": "是世諦。無我是第一義諦。既為凡說我無我。",
    "T45n1854_001:0080c29": "為聖說我無我。則為凡說二諦。為聖說二諦",
    "T45n1854_001:0081a01": "也。大論釋往生品云。問云。前習應品。明無菩",
    "T45n1854_001:0081a02": "薩則無去來。今何故說有菩薩有去來耶。釋",
    "T45n1854_001:0081a03": "云。不相違。為凡說無去來。為聖說有去來。為",
    "T45n1854_001:0081a04": "聖說無去來。為凡說有去來。然去來無去來",
    "T45n1854_001:0081a05": "還是二諦。則為凡說二諦。為聖說二諦。大意",
    "T45n1854_001:0081a06": "與中論同也。然師復明為凡說有為聖說空為",
    "T45n1854_001:0081a07": "凡聖說空有。此都三節說二諦義。前為凡夫",
    "T45n1854_001:0081a08": "說二諦。不為聖人說二諦。亦就迷悟能所判",
    "T45n1854_001:0081a09": "如前也。次釋法品。問法品何意為凡說二諦。",
    "T45n1854_001:0081a10": "為聖說二諦耶。解云。為凡說我無我。如前為",
    "T45n1854_001:0081a11": "凡說有無令轉悟不有無。我無我亦爾。眾生",
    "T45n1854_001:0081a12": "迷我無我。為其說我說無我。令離我無我。",
    "T45n1854_001:0081a13": "離我即離常。離無我即離斷。令其離斷常悟",
    "T45n1854_001:0081a14": "中道故。為凡說我無我也。為聖人說我無我",
    "T45n1854_001:0081a15": "者。聖人解我無我。是故為聖人說我無我。前",
    "T45n1854_001:0081a16": "為凡說我無我。凡迷我無我。為聖人說我無",
    "T45n1854_001:0081a17": "我。非是聖迷我無我故為說我無我。但聖人",
    "T45n1854_001:0081a18": "聞我無我。即解我無我故。為說我無我。大論",
    "T45n1854_001:0081a19": "引天問經中說。羅漢最後邊身能說我無我",
    "T45n1854_001:0081a20": "不。解云。能說故聖人解我無我也。又云。如軍",
    "T45n1854_001:0081a21": "防密號唯防人解餘不解。說我無我。唯聖人",
    "T45n1854_001:0081a22": "解。餘人不解。以聖人能解我無我故。為聖人",
    "T45n1854_001:0081a23": "說我無我也。中論既然。往生品類爾可知也。",
    "T45n1854_001:0081a24": "問凡夫迷我無我。為凡說我無我。令悟我無",
    "T45n1854_001:0081a25": "我。可有益。聖人解我無我。為聖人說何益耶。",
    "T45n1854_001:0081a26": "解云。此不就利益為說。直明凡不解我無我",
    "T45n1854_001:0081a27": "聖解我無我。以聖解我無我故。為聖說我無",
    "T45n1854_001:0081a28": "我。此為益凡。利他不自利。如阿難稱我聞。為",
    "T45n1854_001:0081a29": "益眾生也。次大師云。為凡說有為聖說空者。",
    "T45n1854_001:0081b01": "此之凡聖是所化緣。稟教凡聖。有於凡實。為",
    "T45n1854_001:0081b02": "凡說有令悟不有。空於聖實。為聖說空令悟",
    "T45n1854_001:0081b03": "不空。令凡聖說有無悟不有無。亦令凡悟不",
    "T45n1854_001:0081b04": "凡。令聖悟不聖。不凡不聖中道正法。故云。非",
    "T45n1854_001:0081b05": "凡夫行。非賢聖行。是菩薩行也。又為凡說有",
    "T45n1854_001:0081b06": "為聖說空者。明隨凡說有隨聖說無如一色。",
    "T45n1854_001:0081b07": "於凡有於聖無。隨凡說色有。隨聖說色無。色",
    "T45n1854_001:0081b08": "未曾有無也。此正為對由來人義。彼云。三假",
    "T45n1854_001:0081b09": "為世諦理。四亡為真諦理。有二諦道理。今明。",
    "T45n1854_001:0081b10": "隨凡說有。隨聖說無。乃是隨凡隨聖說有無。",
    "T45n1854_001:0081b11": "何處有二諦道理耶。為是義故。云為凡聖說",
    "T45n1854_001:0081b12": "有無也。此則釋為眾生竟。次釋說法。然說法",
    "T45n1854_001:0081b13": "凡有三種。或具說二諦。或但說第一義諦不",
    "T45n1854_001:0081b14": "說世諦。或但說世諦不說第一義諦。此三種",
    "T45n1854_001:0081b15": "竝出經論。大智論釋往生品云。問曰。前習應",
    "T45n1854_001:0081b16": "品。明菩薩習應波若。不見菩薩。不見波若。無",
    "T45n1854_001:0081b17": "菩薩無波若。今何意復說有菩薩往生來生",
    "T45n1854_001:0081b18": "耶。答曰。前明無菩薩無波若者。就第一義諦",
    "T45n1854_001:0081b19": "門說波若。今說菩薩往生者。就世諦門說波",
    "T45n1854_001:0081b20": "若。此就二諦說波若也。又涅槃經云。善男子",
    "T45n1854_001:0081b21": "莫入甚深空定。何以故。大眾鈍故。當以世諦",
    "T45n1854_001:0081b22": "而解說之。此亦就二諦說涅槃不聞聞義。前",
    "T45n1854_001:0081b23": "云莫入甚深空定大眾鈍故。即是就第一義諦",
    "T45n1854_001:0081b24": "門說。當以世諦而解說之。此即是就世諦門",
    "T45n1854_001:0081b25": "說也。大智論云欲說第一義悉檀故。說波若",
    "T45n1854_001:0081b26": "波羅蜜經。此即但說第一義諦。又大經云與",
    "T45n1854_001:0081b27": "彌勒共論世諦五百聲聞不覺不知。此。即但",
    "T45n1854_001:0081b28": "說世諦。雖復三種不同。如來所說。不出二諦",
    "T45n1854_001:0081b29": "也。問何意如來說法不出二諦耶。解云。二諦",
    "T45n1854_001:0081c01": "即是四悉檀。三悉檀即是世諦。第一義悉檀即",
    "T45n1854_001:0081c02": "是第一義諦。四悉檀攝十二部經。攝八萬四",
    "T45n1854_001:0081c03": "千法藏。攝法既盡。二諦攝法亦盡。此就不盡",
    "T45n1854_001:0081c04": "盡明義也。以二諦攝法盡故。如來就二諦說",
    "T45n1854_001:0081c05": "法也。問曰。二諦與四悉檀攝法皆盡。何意諸",
    "T45n1854_001:0081c06": "佛依二諦說法。不依四悉檀說耶。解云。通皆",
    "T45n1854_001:0081c07": "得。既依二諦說。亦依四悉檀說。別即不例何",
    "T45n1854_001:0081c08": "者此有義。欲明諸佛所說皆實。金剛波若云。",
    "T45n1854_001:0081c09": "如來是真語者實語者。是故依二諦說。四悉",
    "T45n1854_001:0081c10": "檀名。不的主實。是故不依四悉檀說也。問不",
    "T45n1854_001:0081c11": "依四悉檀說法。用四悉檀何為。解云。二諦是",
    "T45n1854_001:0081c12": "所依。依二諦說四悉檀法。此亦兩種。各取一",
    "T45n1854_001:0081c13": "義明。實而說義名四悉檀。說而實義稱二諦。",
    "T45n1854_001:0081c14": "此即依於二諦。方便屬緣不同。是故有四種",
    "T45n1854_001:0081c15": "悉檀也。問若為依二諦說四悉檀耶。解云。依",
    "T45n1854_001:0081c16": "第一義諦說第一義悉檀。依世諦說三悉檀。",
    "T45n1854_001:0081c17": "依第一義諦說。合而不開。依世諦說。開而不",
    "T45n1854_001:0081c18": "合。以依第一義諦還說第一義悉檀故。合而",
    "T45n1854_001:0081c19": "不開。依世諦說三悉檀故。開而不合也。問何",
    "T45n1854_001:0081c20": "意依第一義諦合而不開。依世諦開而不合",
    "T45n1854_001:0081c21": "耶。解云。既有二諦。那怱併合開。真俗因緣。",
    "T45n1854_001:0081c22": "開合因緣也。問等是二諦因緣。何故第一義",
    "T45n1854_001:0081c23": "諦合而不開。世諦開而不合耶。解云。世諦是",
    "T45n1854_001:0081c24": "空有。第一義諦是有空。第一義諦。差別無差",
    "T45n1854_001:0081c25": "別。世諦無差別差別。第一義諦二不二。世諦",
    "T45n1854_001:0081c26": "不二二。為是故。世諦開而不合。第一義諦合",
    "T45n1854_001:0081c27": "而不開也。",
    "T45n1854_001:0081c28": "問依第一義諦說第一義悉檀者。諸賢聖真知",
    "T45n1854_001:0081c29": "諸法性空。還依彼所悟性空。而說諸法本來",
    "T45n1854_001:0082a01": "無生寂滅。此可解。若為依一世諦說三悉檀",
    "T45n1854_001:0082a02": "耶。解云。三悉檀竝依世諦故說。瓶衣車乘等",
    "T45n1854_001:0082a03": "法。於世間為實。名之為世諦。依世諦說世界",
    "T45n1854_001:0082a04": "悉檀。如說輪軸輻輞和合為車。五陰和合為",
    "T45n1854_001:0082a05": "人。如此說者。即世界悉檀。故大論云。人等世",
    "T45n1854_001:0082a06": "界故有。第一義即無。此即依世諦說世界悉",
    "T45n1854_001:0082a07": "檀也。依世諦說對治悉檀者。眾生略有三毒",
    "T45n1854_001:0082a08": "之病。廣即八萬四千塵勞之病。有三法藥八",
    "T45n1854_001:0082a09": "萬四千波羅蜜。對治此病。名對治悉檀。何故",
    "T45n1854_001:0082a10": "名對治。以藥撥病。以藥治病。名對治悉檀。如",
    "T45n1854_001:0082a11": "此藥病相治。即依世諦說對治悉檀。故論云。",
    "T45n1854_001:0082a12": "對治故有。實性即無。當知。是依世諦說對治",
    "T45n1854_001:0082a13": "悉檀也。依世諦說各各為人者。前明三法藥",
    "T45n1854_001:0082a14": "八萬四千波羅密。治三毒八萬四千塵勞。即",
    "T45n1854_001:0082a15": "明一切法盡。更何所論耶。解云。於各各為人",
    "T45n1854_001:0082a16": "中。更欖之。何故諸佛經中。或說我或說無我。",
    "T45n1854_001:0082a17": "適說常。斯須說無常。何故或說是舍那或說",
    "T45n1854_001:0082a18": "是釋迦。或說淨或說不淨。何故前後更相違",
    "T45n1854_001:0082a19": "反耶。是故次明各各為人悉檀。昔為邪常故",
    "T45n1854_001:0082a20": "說無常。明諸佛緣覺尚捨無常身。今為三修",
    "T45n1854_001:0082a21": "封執故說常。昔為鈍根故說三。今為著三故",
    "T45n1854_001:0082a22": "說一。為大根緣故說是舍那。為小乘人故說",
    "T45n1854_001:0082a23": "是釋迦。如此等竝是為緣不同。無相違也。此",
    "T45n1854_001:0082a24": "即依世諦說三悉檀也。依第一義諦說第一",
    "T45n1854_001:0082a25": "義悉檀者。卷前三種。明不生不滅不動不倚。",
    "T45n1854_001:0082a26": "何處有人有車有藥有病有人有法有常有無",
    "T45n1854_001:0082a27": "常有三有一。如是畢竟清淨名第一義悉檀。",
    "T45n1854_001:0082a28": "為是義故。云依二諦說四悉檀法也。此即依",
    "T45n1854_001:0082a29": "二諦說四悉檀法竟。今次明依二諦就二諦",
    "T45n1854_001:0082b01": "門說法。然四悉檀唯是二諦。但合離為異。離",
    "T45n1854_001:0082b02": "二諦為四悉檀。合四悉檀為二諦。四悉檀實",
    "T45n1854_001:0082b03": "義名二諦。二諦究竟義名四悉檀。就二諦門",
    "T45n1854_001:0082b04": "說法者。大有三意。一者說世諦說第一義諦。",
    "T45n1854_001:0082b05": "令眾生悟第一義諦。二者說二諦令離有無",
    "T45n1854_001:0082b06": "二見。三者說有無令悟非有非無。說二悟不",
    "T45n1854_001:0082b07": "二也。說二諦令悟第一義諦者。如最初所辨。",
    "T45n1854_001:0082b08": "世間顛倒謂諸法有。於世間是實。名之為諦。",
    "T45n1854_001:0082b09": "諸賢聖真知顛倒性空。於聖人是實。名之為",
    "T45n1854_001:0082b10": "諦。此則開凡聖得失二諦。令眾生悟第一義",
    "T45n1854_001:0082b11": "諦。明凡夫世人顛倒謂有。聖人真知顛倒性",
    "T45n1854_001:0082b12": "空。令捨有入空改凡悟聖舉失從得。眾生改",
    "T45n1854_001:0082b13": "凡成聖者。悟第一義故也。若不悟第一義諦。",
    "T45n1854_001:0082b14": "則不能改凡成聖捨失從得。良由悟第一義",
    "T45n1854_001:0082b15": "諦。乃能改凡成聖捨失從得。為是義故。開真",
    "T45n1854_001:0082b16": "俗凡聖得失二諦。令悟第一義諦也。說二諦",
    "T45n1854_001:0082b17": "令離有無二見者。故大品經云。菩薩住二諦。",
    "T45n1854_001:0082b18": "為眾生說法。論釋云。為著有見眾生。說第一",
    "T45n1854_001:0082b19": "義諦。為著無見眾生故說世諦。為著有無二",
    "T45n1854_001:0082b20": "見眾生故。菩薩住二諦說法也。肇師論亦爾。",
    "T45n1854_001:0082b21": "借有以出無。借無以出有。借有以出無。住世",
    "T45n1854_001:0082b22": "諦破無見。借無以出有。住第一義破有見。故",
    "T45n1854_001:0082b23": "說二諦破二見也。說二諦令悟不二者。如華",
    "T45n1854_001:0082b24": "嚴明一切有無法了達非有非無。此即說有",
    "T45n1854_001:0082b25": "無悟非有非無。說二悟不二。此即理教義也。",
    "T45n1854_001:0082b26": "一切經論。凡有所說者。不出此三種也。然前",
    "T45n1854_001:0082b27": "說二諦令悟第一義諦。此二諦即有得有失。",
    "T45n1854_001:0082b28": "諸法性空。顛倒謂有名諦。即是失諦。諸賢聖",
    "T45n1854_001:0082b29": "真知性空。即是得諦。故此二諦有得有失也。",
    "T45n1854_001:0082c01": "次說二諦令離二見者。此二諦竝是失。何者。",
    "T45n1854_001:0082c02": "為著有眾生說第一義。為著空眾生說世諦。",
    "T45n1854_001:0082c03": "此有無竝是眾生所著。是故皆失也。次說二",
    "T45n1854_001:0082c04": "悟不二。此二諦竝得。何者。因二悟不二。二即",
    "T45n1854_001:0082c05": "是理教。不二即是教理。二即中假。不二即假",
    "T45n1854_001:0082c06": "中。二即體用。不二即用體。故此二諦是得也。",
    "T45n1854_001:0082c07": "次詺前二諦凡諦聖諦。世諦是凡諦。性空即",
    "T45n1854_001:0082c08": "聖諦。第二二諦。竝是凡諦。為著有眾生說空。",
    "T45n1854_001:0082c09": "為著空說有。借有破無。借無破有。此之有無",
    "T45n1854_001:0082c10": "竝是凡夫諦也。然復有聖諦義。何者。所借有",
    "T45n1854_001:0082c11": "無是病皆凡。能借有無竝藥皆聖也。第三二",
    "T45n1854_001:0082c12": "諦。二悟不二假中義。此二諦竝聖。何者如中",
    "T45n1854_001:0082c13": "論云。因緣所生法。我說即是空。亦為是假名。",
    "T45n1854_001:0082c14": "亦是中道義。從來明。此是三是義。一因緣即",
    "T45n1854_001:0082c15": "是空。二是假。三是中。此之二諦。豈凡夫所",
    "T45n1854_001:0082c16": "知。唯聖能了。又非二乘所及。但菩薩境界也。",
    "T45n1854_001:0082c17": "問何故就二諦說法。說二諦有何利益耶。解",
    "T45n1854_001:0082c18": "云。略出兩論文。一者中論四諦品云。若人不",
    "T45n1854_001:0082c19": "能知分別於二諦。即於深佛法不知真實義",
    "T45n1854_001:0082c20": "明。若不解二諦。於深佛法不知真實。若了二",
    "T45n1854_001:0082c21": "諦。於深佛法即知真實義。故知。說二諦有大",
    "T45n1854_001:0082c22": "利益。二者十二門論觀性門云。若人不知二",
    "T45n1854_001:0082c23": "諦。則不得自利他利共利。若知二諦則得三",
    "T45n1854_001:0082c24": "利。此之二論互出耳。然此二益攝一切益盡。",
    "T45n1854_001:0082c25": "中論明知深佛法益。十二門明利眾生益。上",
    "T45n1854_001:0082c26": "求下化。不出二益也。問若為人不知二諦無",
    "T45n1854_001:0082c27": "利益耶。解云。佛法中即薩衛方廣不知二諦。",
    "T45n1854_001:0082c28": "大損佛法。何者。薩衛等計一切法皆有。則不",
    "T45n1854_001:0082c29": "識如來第一義諦。由識第一義諦所以成聖。",
    "T45n1854_001:0083a01": "既不識第一義諦。則破諸賢聖。論文云諸賢",
    "T45n1854_001:0083a02": "聖真知性空名第一義諦。汝既不識第一義",
    "T45n1854_001:0083a03": "諦故破聖人。斯有大損也。次方廣道人。計一",
    "T45n1854_001:0083a04": "切法空如龜毛菟角無因果君臣父子忠孝之",
    "T45n1854_001:0083a05": "道。此人不識如來世諦。若不識世諦。此有何",
    "T45n1854_001:0083a06": "過。失世諦則失第一義諦。失第一義諦則不",
    "T45n1854_001:0083a07": "得涅槃。中論云。若不因世諦不得第一義。",
    "T45n1854_001:0083a08": "不得第一義則不得涅槃。故此人過失極大",
    "T45n1854_001:0083a09": "也。此二人攝一切盡。若內外大小一切計有",
    "T45n1854_001:0083a10": "者。同薩衛有失。一切大小內外計無者。同方",
    "T45n1854_001:0083a11": "廣無失也。又如中論初云。佛滅度後五百歲。",
    "T45n1854_001:0083a12": "人根轉鈍。求十二因緣五陰等決定相。此即",
    "T45n1854_001:0083a13": "不識第一義諦。聞大乘法說畢竟空。不知何",
    "T45n1854_001:0083a14": "因緣故空。若都畢竟空。則無罪福報應等。此",
    "T45n1854_001:0083a15": "即不知世諦。此有無二見眾生。龍樹菩薩。為",
    "T45n1854_001:0083a16": "此等故造此中論。即是住二諦破眾生二見。",
    "T45n1854_001:0083a17": "大品云。菩薩住二諦。為眾生說法。是何物菩",
    "T45n1854_001:0083a18": "薩。今龍樹即其人也。以眾生求十二因緣五",
    "T45n1854_001:0083a19": "陰決定相。次聞大乘畢竟空便言無罪福。如",
    "T45n1854_001:0083a20": "此等失於二諦故。龍樹菩薩。為破此二人造",
    "T45n1854_001:0083a21": "中論也。從初至後。求一切法畢竟不可得。即",
    "T45n1854_001:0083a22": "住第一義諦破有見。次復云。雖空不斷。雖有",
    "T45n1854_001:0083a23": "不常。有二諦教門。何時無三寶四諦因果罪",
    "T45n1854_001:0083a24": "福耶。此即住世諦破無見也。又前來借空以",
    "T45n1854_001:0083a25": "破有。後四諦品借有以破空。如百論借一以",
    "T45n1854_001:0083a26": "破異。借異以破一。中論亦爾也。此之二種。各",
    "T45n1854_001:0083a27": "示一勢。前申破後逈破。前申破。住如來因緣",
    "T45n1854_001:0083a28": "世諦破空見。住如來因緣第一義破有見。帶",
    "T45n1854_001:0083a29": "申破。後逈破者。借有破無。借無破有。此有無",
    "T45n1854_001:0083b01": "並是眾生有無。皆須破洗。一無所留。借無破",
    "T45n1854_001:0083b02": "有。有去無亦除。故是逈破。此即說於二諦破",
    "T45n1854_001:0083b03": "眾生二見。故有大利益也。次更明前兩人失",
    "T45n1854_001:0083b04": "二諦義。前明。薩衛謂諸法有。不識第一義諦。",
    "T45n1854_001:0083b05": "方廣計。有分無故諸分無。柱無故四微無。人",
    "T45n1854_001:0083b06": "無故五陰無。計一切諸法無。不識世諦。一往",
    "T45n1854_001:0083b07": "如此耳。再往二人俱失二諦。薩衛既不知諸",
    "T45n1854_001:0083b08": "法性空者。亦不識諸法於顛倒因緣有。既失",
    "T45n1854_001:0083b09": "第一義即失世諦。故中論云。汝破一切諸法",
    "T45n1854_001:0083b10": "因緣空義。則破於世俗諸餘所有法。此即破",
    "T45n1854_001:0083b11": "空義。即破一切有法也。又云。以有空義故。一",
    "T45n1854_001:0083b12": "切法得成。若無空義者。一切即不成故。薩衛",
    "T45n1854_001:0083b13": "不識空義。二諦皆失也。次方廣明諸法空失",
    "T45n1854_001:0083b14": "於世諦。既失世諦。即失第一義諦。故中論初",
    "T45n1854_001:0083b15": "云。聞大乘說畢竟空。不知何因緣故空。若都",
    "T45n1854_001:0083b16": "空則無罪福報應等。如是則失世諦第一義",
    "T45n1854_001:0083b17": "諦。故方廣不知有具失二諦也。何故爾。空是",
    "T45n1854_001:0083b18": "有空。既其失有。是即失空。又且有即是空。中",
    "T45n1854_001:0083b19": "論云因緣所生法我說即是空。既即是空。失",
    "T45n1854_001:0083b20": "有即失空。空既然。有亦爾。為是義故。此二人",
    "T45n1854_001:0083b21": "皆失二諦。以皆失二諦故。破失令識如來二",
    "T45n1854_001:0083b22": "諦也。問何人失二諦耶。解云。大而為言。有",
    "T45n1854_001:0083b23": "兩種人失二諦。一者不學二諦失二諦。二者",
    "T45n1854_001:0083b24": "學二諦失二諦。凡失二諦不出此二種也。若",
    "T45n1854_001:0083b25": "是百論。即對不學二諦失二諦緣。何者。百論",
    "T45n1854_001:0083b26": "正對破外道。外道不知諸法性空。不識第一",
    "T45n1854_001:0083b27": "義諦。既不知諸法性空。亦不知諸法於顛倒",
    "T45n1854_001:0083b28": "因緣有。不識世諦。所以提婆菩薩。從初破諸",
    "T45n1854_001:0083b29": "法性有。畢竟無所有。次破空品破性空。破外",
    "T45n1854_001:0083c01": "道性有性空竟。然後示如來因緣二諦。明諸",
    "T45n1854_001:0083c02": "法性空為真諦。隨俗說故無過。即世諦。破彼",
    "T45n1854_001:0083c03": "空有示其二諦。百論作此用也。次明中論者。",
    "T45n1854_001:0083c04": "具破兩種失。百論但破不學二諦失二諦緣。",
    "T45n1854_001:0083c05": "中論具破不學二諦失二諦及學二諦失二諦",
    "T45n1854_001:0083c06": "緣。何者。中論正破內傍破外。正破內。則正破",
    "T45n1854_001:0083c07": "學二諦失二諦緣。傍破外。即破不學二諦失",
    "T45n1854_001:0083c08": "二諦緣。破不學二諦失二諦。如百論也。破學",
    "T45n1854_001:0083c09": "二諦失二諦者。復有兩種。一者正破大乘。",
    "T45n1854_001:0083c10": "二者傍破小乘。大乘學二諦失二諦。小乘",
    "T45n1854_001:0083c11": "不識二諦失二諦。小乘不識二諦失二諦者。",
    "T45n1854_001:0083c12": "即是前方廣薩衛兩人。竝不識二諦。薩衛",
    "T45n1854_001:0083c13": "明諸法性有。不知諸法性空。既不知性空。即",
    "T45n1854_001:0083c14": "不識諸法顛倒有。不知性空。不識第一義諦。",
    "T45n1854_001:0083c15": "不知顛倒有。即不識世諦也。次方廣不識",
    "T45n1854_001:0083c16": "二諦者。未知此人何學。彼若小乘學。則推",
    "T45n1854_001:0083c17": "畫起邪見。明有分既無諸分亦無。於有起",
    "T45n1854_001:0083c18": "邪見。彼若大乘學。則聞大乘說起邪見。聞",
    "T45n1854_001:0083c19": "大乘說畢竟空。不知何因緣故空。若都畢",
    "T45n1854_001:0083c20": "竟空。云何分別有罪福報應等。若有罪福則",
    "T45n1854_001:0083c21": "不應空。推畫空便起邪見也。既起空見即不",
    "T45n1854_001:0083c22": "識世諦。既不識世諦。即不識第一義諦。又此",
    "T45n1854_001:0083c23": "空是邪見空故。二諦皆失也。問三藏明諸法",
    "T45n1854_001:0083c24": "有。云何於三藏起邪見耶。解云。於外道中。尚",
    "T45n1854_001:0083c25": "得起邪見。如六師中云。無黑業無黑業報等。",
    "T45n1854_001:0083c26": "於外道中。尚得起邪見。況於三藏中不得起",
    "T45n1854_001:0083c27": "邪見耶。此即小乘不識二諦失二諦也。次大",
    "T45n1854_001:0083c28": "乘失二諦者。大乘學二諦失二諦。龍樹正為",
    "T45n1854_001:0083c29": "此人出世。造此中論及十二門大智論。竝為",
    "T45n1854_001:0083c30": "學二諦失二諦也。然大乘失二諦。復有二種。",
    "T45n1854_001:0084a01": "一者學二諦成性二諦。二者學二諦成一諦。",
    "T45n1854_001:0084a02": "前小乘有兩失。一性有失二諦。二邪空失二",
    "T45n1854_001:0084a03": "諦。今大乘亦兩失。如前佛法中都有四種失",
    "T45n1854_001:0084a04": "二諦。學二諦失二諦。成性二諦者。聞有住有。",
    "T45n1854_001:0084a05": "聞空住無。如從來初章。他有有可有。有無可",
    "T45n1854_001:0084a06": "無。有有可有。不由無故有。有無可無。不由有",
    "T45n1854_001:0084a07": "故無。不由無故有。此有是自有。不由有故無。",
    "T45n1854_001:0084a08": "此無是自無。自有即有故有。自無即無故無。",
    "T45n1854_001:0084a09": "斯即失因緣二成性二。失不二二成二故二",
    "T45n1854_001:0084a10": "也。言學二諦失二諦成一諦者有二種。一者",
    "T45n1854_001:0084a11": "學二諦成空諦。二者學二諦成有諦。學二諦",
    "T45n1854_001:0084a12": "成一空諦者。諸法於顛倒有名世諦。諸賢聖",
    "T45n1854_001:0084a13": "真知性空名第一義諦。明顛倒有為非諸法",
    "T45n1854_001:0084a14": "性空為是。何以故。諸賢聖真知諸法性空。故",
    "T45n1854_001:0084a15": "知。諸法性空定是也。此人聞空故空。聞有亦",
    "T45n1854_001:0084a16": "是空。學二諦唯成一空諦也。學二諦成一有",
    "T45n1854_001:0084a17": "諦者。有二義。一者即鼠嘍栗二諦。二者心無",
    "T45n1854_001:0084a18": "義。鼠嘍栗二諦者。經中明色色性空。彼云。色",
    "T45n1854_001:0084a19": "性空者。明色無定性。非色都無。如鼠嘍栗中",
    "T45n1854_001:0084a20": "肉盡栗猶有皮㲉形容宛然。栗中無肉故言",
    "T45n1854_001:0084a21": "栗空。非都無栗故言栗空也。即空有併成有",
    "T45n1854_001:0084a22": "也。言心無義者。然此義從來太久。什師之前。",
    "T45n1854_001:0084a23": "道安竺法護之時。已有此義。言心無義者。亦",
    "T45n1854_001:0084a24": "引經云。色色性空者。明色不可空。但空於心。",
    "T45n1854_001:0084a25": "以得空觀故言色空。色終不可空也。肇師破",
    "T45n1854_001:0084a26": "此義明。得在於神靜。失在於物虛。得在神靜",
    "T45n1854_001:0084a27": "者明心空。此言為得。色不可空。此義為失也。",
    "T45n1854_001:0084a28": "然此之兩釋。竝是學二諦失二諦。失世諦不",
    "T45n1854_001:0084a29": "識第一義。不識第一義即不識世諦。何者。此",
    "T45n1854_001:0084b01": "是空有。失有即失空。又設得一有。此有是有",
    "T45n1854_001:0084b02": "見有。故二諦皆失。空邊亦爾。故皆失二諦。失",
    "T45n1854_001:0084b03": "二諦即失假。失假即失中。中假理教皆失也。",
    "T45n1854_001:0084b04": "學二諦成性二諦。亦一切失。聞二住二不識",
    "T45n1854_001:0084b05": "不二。不識不二即失中。失中即失假。此非相",
    "T45n1854_001:0084b06": "待失。失中即失假。何以故。假即中故也。學二",
    "T45n1854_001:0084b07": "諦失二諦。既併失不識二諦。失二諦理然。皆",
    "T45n1854_001:0084b08": "失大有三節。一者學二諦成一諦。失二諦一",
    "T45n1854_001:0084b09": "切失。二者學二諦成性二諦。失二諦一切失。",
    "T45n1854_001:0084b10": "三者不識二諦失二諦一切失。如此等人既",
    "T45n1854_001:0084b11": "一切失。詺作何物人耶。此乃是狂愚人耳。為",
    "T45n1854_001:0084b12": "是人故。四依出世破之。有兩菩薩出世。提婆",
    "T45n1854_001:0084b13": "菩薩出世。破不識二諦失二諦。龍樹菩薩出",
    "T45n1854_001:0084b14": "世。破學二諦失二諦。此二菩薩。破病具足也。",
    "T45n1854_001:0084b15": "非但釋迦佛須此二菩薩。十方三世諸佛。竝",
    "T45n1854_001:0084b16": "須此二菩薩。何以故。此二菩薩攝一切菩薩。",
    "T45n1854_001:0084b17": "兩失攝一切失。破此兩失。則申一切教。何者。",
    "T45n1854_001:0084b18": "此二失障二諦。破此二失。則二諦通。二諦通",
    "T45n1854_001:0084b19": "則一切經申。若爾故知。三論不可思議。所以",
    "T45n1854_001:0084b20": "關中歎云。中百兩論文未及此。人又無通",
    "T45n1854_001:0084b21": "鑒。誰與正之。及至之後歎云。後談道之人。始",
    "T45n1854_001:0084b22": "可與論實矣。實理如此。何者。失不出此二。中",
    "T45n1854_001:0084b23": "百兩論既破此二失。二諦即通。二諦通一切",
    "T45n1854_001:0084b24": "教申故。三論有大利益也。通意如此。次對當",
    "T45n1854_001:0084b25": "路數論者。數人則不識二諦。彼不知諸法性",
    "T45n1854_001:0084b26": "空。但明諸法性有。一切皆有。不識第一義。既",
    "T45n1854_001:0084b27": "不識諸法性空。則不知諸法因緣有。二諦皆",
    "T45n1854_001:0084b28": "不識故。失二諦也。成論者。依彼論宗則同三",
    "T45n1854_001:0084b29": "藏。何者彼序云。故我欲正論三藏中實義。則",
    "T45n1854_001:0084c01": "同薩衛不識二諦。若就彼義中有二諦義。彼",
    "T45n1854_001:0084c02": "明人法二空。但是聲聞空。終不識性空。何者。",
    "T45n1854_001:0084c03": "大智論云。佛於聲聞法中。不說自性空自相",
    "T45n1854_001:0084c04": "空。以不說自性空故。不識第一義。不識第一",
    "T45n1854_001:0084c05": "義。即不識世諦。若爾數論皆失二諦。以如此",
    "T45n1854_001:0084c06": "等人竝失二諦。所以諸佛說二諦。菩薩申二",
    "T45n1854_001:0084c07": "諦教。令眾生識二諦。識二諦即識一切中假",
    "T45n1854_001:0084c08": "等。所以說二諦有大利益。前明失二諦有二",
    "T45n1854_001:0084c09": "種。一者不識二諦失二諦者。當世即數論二",
    "T45n1854_001:0084c10": "人。數人不知諸法性空。但明諸法性有。此人",
    "T45n1854_001:0084c11": "不識性空。無第一義諦也。論人雖明諸法空。",
    "T45n1854_001:0084c12": "是聲聞法空。非今第一義空。今以諸法本性",
    "T45n1854_001:0084c13": "空為第一義諦故。論云。諸賢聖真知性空名",
    "T45n1854_001:0084c14": "第一義。成論無此空。何以知爾。成論正明三",
    "T45n1854_001:0084c15": "藏法。龍樹判云。佛於聲聞法中。不說諸法自",
    "T45n1854_001:0084c16": "相空自性空。既無自性空故。彼無第一義諦。",
    "T45n1854_001:0084c17": "於彼不無人法二空故。彼引羅陀祇喻經。明",
    "T45n1854_001:0084c18": "人法二空。但此空折法明空。不明本性空也。",
    "T45n1854_001:0084c19": "此則據毘曇一節。毘曇不明空。成論則明空。",
    "T45n1854_001:0084c20": "若爾望毘曇則有二諦。望摩訶衍則無二諦。",
    "T45n1854_001:0084c21": "但是世諦。何者。今摩訶衍。正以諸法本性空",
    "T45n1854_001:0084c22": "為第一義諦。彼但折法明空。所以無第一義",
    "T45n1854_001:0084c23": "諦也。問用此語為何耶。解云。欲釋十二門論",
    "T45n1854_001:0084c24": "中一句語。彼論云。汝今聞世諦謂是第一義",
    "T45n1854_001:0084c25": "諦。今將數論等釋此語。問若為聞世諦謂是",
    "T45n1854_001:0084c26": "第一義諦也。解云。毘曇亦明二諦義。謂十六",
    "T45n1854_001:0084c27": "諦理苦無常等為第一義諦。刀杖逼迫等事",
    "T45n1854_001:0084c28": "苦為世諦。彼就事理判二諦也。今明。此判二",
    "T45n1854_001:0084c29": "諦倒。何者。理之與事竝是世諦。諸法性空。",
    "T45n1854_001:0085a01": "乃是第一義諦。無常等是世諦。謂是第一義",
    "T45n1854_001:0085a02": "諦。故云。聞世諦謂是第一義諦。是故墮在失",
    "T45n1854_001:0085a03": "處也。二諦既倒。則一切皆倒。何者。諸佛依二",
    "T45n1854_001:0085a04": "諦說法。二諦既倒。故一切皆倒。所以墮在失",
    "T45n1854_001:0085a05": "處也。次成論聞世諦謂是第一義諦者。明諸",
    "T45n1854_001:0085a06": "法有為世諦拆法空為第一義諦。今明。諸",
    "T45n1854_001:0085a07": "法有拆法空。竝是世諦。何者。今就性空非",
    "T45n1854_001:0085a08": "性空以判二諦。性空為第一義諦。非性空為",
    "T45n1854_001:0085a09": "世諦。汝拆法空非性空故。是世諦。汝謂是",
    "T45n1854_001:0085a10": "第一義故墮在失處。何者。汝論宗云正明",
    "T45n1854_001:0085a11": "三藏。龍樹云。佛以三藏中不說性空故。無第",
    "T45n1854_001:0085a12": "一義。若有第一義。則乖汝論宗。且應云故我",
    "T45n1854_001:0085a13": "欲正論摩訶衍實義。而傳格噵正論三藏義。",
    "T45n1854_001:0085a14": "故無性空。無性空故。無第一義諦。進退皆屈。",
    "T45n1854_001:0085a15": "此非橫破。道理如此也。",
    "T45n1854_001:0085a16": "次明學二諦失二諦者。大師云。此如失瑠璃",
    "T45n1854_001:0085a17": "珠。譬在大池浴失瑠璃珠。諸人求珠不得珠。",
    "T45n1854_001:0085a18": "各提瓦石歡喜持出。乃知非真。實是喚魚目",
    "T45n1854_001:0085a19": "謂為夜光。此即學二諦不識二諦也。問此人",
    "T45n1854_001:0085a20": "得是聞世諦謂是第一義諦不。解云。亦得。此",
    "T45n1854_001:0085a21": "有二義。一者就破明。二者就立辨。就破明者。",
    "T45n1854_001:0085a22": "論中橫破萬法。竪洗五句。一切畢竟無所有。",
    "T45n1854_001:0085a23": "彼便謂是第一義。此是真諦遣故一切空也。",
    "T45n1854_001:0085a24": "拙講三論者。亦作此謂。言此等破洗是第一",
    "T45n1854_001:0085a25": "義諦。今明。此是世諦謂是第一義諦。何以知",
    "T45n1854_001:0085a26": "之。且舉譬如十六知見我空。無十六知見我。",
    "T45n1854_001:0085a27": "為是世諦為是第一義諦耶。彼云。十六知見",
    "T45n1854_001:0085a28": "我空。此是世諦空。何者。實無十六知見我。外",
    "T45n1854_001:0085a29": "道顛倒謂有。破十六知見我。十六知見我空",
    "T45n1854_001:0085b01": "者。此是世諦空。今亦爾。實無此等諸法。特是",
    "T45n1854_001:0085b02": "顛倒謂有。今破橫謂明諸法空故。是世諦空。",
    "T45n1854_001:0085b03": "亦非是世諦。此乃是世諦所離。離如此等諸",
    "T45n1854_001:0085b04": "法。始是世諦。為是故。破一切諸法。無所有。",
    "T45n1854_001:0085b05": "是世諦。以彼不了。謂是第一義。是故墮在失",
    "T45n1854_001:0085b06": "處。故是聞世諦謂是第一義諦也。言立義者。",
    "T45n1854_001:0085b07": "因緣無礙二諦。如中論所說。因緣所生法。我",
    "T45n1854_001:0085b08": "說即是空。即是假名。即是中道。橫竪皆無礙。",
    "T45n1854_001:0085b09": "假即中即竪無礙。二不礙不二。不二不礙二。",
    "T45n1854_001:0085b10": "二為不二用。不二為二用。因緣生法我說即",
    "T45n1854_001:0085b11": "是空。即橫無礙。有不礙空。空不礙有。有為空",
    "T45n1854_001:0085b12": "用。空為有用。何但空有無礙。唯就有中一切",
    "T45n1854_001:0085b13": "法無礙。如華嚴所辨。三世無礙淨穢長短佛",
    "T45n1854_001:0085b14": "剎無礙。如此無礙名曰聖諦。菩薩得無礙者。",
    "T45n1854_001:0085b15": "非是諸法是有礙。菩薩得無礙觀。令諸法無",
    "T45n1854_001:0085b16": "礙。得無礙通使諸法無礙。良由諸法無礙故。",
    "T45n1854_001:0085b17": "菩薩體法無礙故。菩薩得無礙觀。得無礙觀",
    "T45n1854_001:0085b18": "故。得無礙辨。得無礙通。若諸法有礙。菩薩得",
    "T45n1854_001:0085b19": "無礙通。使令無礙者。菩薩則有過罪。以諸法",
    "T45n1854_001:0085b20": "自無礙故。菩薩得無礙觀。得無礙通。得無礙",
    "T45n1854_001:0085b21": "辨也。如此無礙故。名第一義也。若是由來人",
    "T45n1854_001:0085b22": "二諦即有礙。三假為世諦。四忘為第一義諦。",
    "T45n1854_001:0085b23": "三假不得為第一義。四忘不得為世諦。第一",
    "T45n1854_001:0085b24": "義不得有名相。世諦不得無名相。所以大師",
    "T45n1854_001:0085b25": "云。彼作兩橙解義。聞說諸法空。即內置真諦",
    "T45n1854_001:0085b26": "橙中。聞說諸法有。即內置世諦橙中。世諦不",
    "T45n1854_001:0085b27": "得空。真諦不得有。如此有無皆礙。礙故悉是",
    "T45n1854_001:0085b28": "世諦。彼即云。我有真俗二諦。云何併是世諦",
    "T45n1854_001:0085b29": "耶。解云。有無礙皆是世諦。汝自為是第一",
    "T45n1854_001:0085c01": "義故。是聞世諦為是第一義諦也。如此等。",
    "T45n1854_001:0085c02": "竝失如來二諦。不能知佛法深義。若能知二",
    "T45n1854_001:0085c03": "諦。則知佛法深義。何者。識知毘曇二諦是毘",
    "T45n1854_001:0085c04": "曇二諦。知此二諦竝是世諦。終不學如此二",
    "T45n1854_001:0085c05": "諦。識成論二諦是成實論折法二諦。非是諸",
    "T45n1854_001:0085c06": "法性空二諦。識從來有得大乘是有礙二諦。",
    "T45n1854_001:0085c07": "識諸佛菩薩無礙二諦。識如此等二諦故。知",
    "T45n1854_001:0085c08": "深佛法義。偈云。若人不能知分別於二諦。則",
    "T45n1854_001:0085c09": "於深佛法不知真實義。若反此。應云若人能",
    "T45n1854_001:0085c10": "了知分別於二諦。則於深佛法得知真實義。",
    "T45n1854_001:0085c11": "為是故。說二諦有大利益也。前就中論明得",
    "T45n1854_001:0085c12": "失二諦如此。次就十二門論以辨得失二諦。",
    "T45n1854_001:0085c13": "論文云。若人知二諦。則得自利他利共利。若",
    "T45n1854_001:0085c14": "不知二諦。則不得三利。此之二論互明得失",
    "T45n1854_001:0085c15": "也。言自利他利共利者。了世諦第一義諦。發",
    "T45n1854_001:0085c16": "生方便實智名自利。了第一義諦世諦。發生",
    "T45n1854_001:0085c17": "實方便智名他利。具了真俗二諦。具生二智",
    "T45n1854_001:0085c18": "名共利也。二者菩薩自了真俗二諦。發生權",
    "T45n1854_001:0085c19": "實二智名自利。菩薩如實而悟。今還如實而",
    "T45n1854_001:0085c20": "說。令眾生亦了真俗二諦發生權實二智名",
    "T45n1854_001:0085c21": "為他利。自他皆了二諦。皆生二智名為共利",
    "T45n1854_001:0085c22": "也。問此兩種二智何異耶。解云。初則就真俗",
    "T45n1854_001:0085c23": "判二智。後就自他內外判二智。前真俗判二",
    "T45n1854_001:0085c24": "智者。了世諦第一義諦。名方便實智。了第一",
    "T45n1854_001:0085c25": "義諦世諦。名實方便智。了二諦判二智也。後",
    "T45n1854_001:0085c26": "就自他內外判者。內自悟二諦名實智。外為",
    "T45n1854_001:0085c27": "他說二諦名方便智。此即就實智中開二諦。",
    "T45n1854_001:0085c28": "就方便智中開二諦。此即就內外自悟化他",
    "T45n1854_001:0085c29": "以判二智也。得此二智利益者。明此二智是",
    "T45n1854_001:0086a01": "十方三世諸佛父母故。淨名經云。智度菩薩",
    "T45n1854_001:0086a02": "母方便以為父。一切眾導師。無不由此生故。",
    "T45n1854_001:0086a03": "此二智是諸佛父母。若了二諦。則有二智。有",
    "T45n1854_001:0086a04": "二智故。有十方三世諸佛。若不了二諦。則無",
    "T45n1854_001:0086a05": "二智。無二智則無十方三世諸佛。故知。說二",
    "T45n1854_001:0086a06": "諦有大利益也。又利益者。了世諦第一義諦。",
    "T45n1854_001:0086a07": "離凡夫地。了第一義諦世諦。離二乘地。離凡",
    "T45n1854_001:0086a08": "夫地。離二乘地。是菩薩地。若不了第一義諦",
    "T45n1854_001:0086a09": "世諦。不離二乘地。不了世諦第一義諦。不離",
    "T45n1854_001:0086a10": "凡夫地。不離此二地。即在五百由旬嶮道之",
    "T45n1854_001:0086a11": "內。若了二諦。即出五百由旬外。入菩薩位。生",
    "T45n1854_001:0086a12": "在佛家。種姓尊貴。為是故了知二諦有大利",
    "T45n1854_001:0086a13": "益也。又利益者。離斷常二見。了世諦第一義",
    "T45n1854_001:0086a14": "諦。離常見。了第一義諦世諦離斷見。離斷常",
    "T45n1854_001:0086a15": "二見。行於聖中道。見於佛性。若不了二諦。即",
    "T45n1854_001:0086a16": "不行中道。不見佛性。不見佛性。即無性佛等。",
    "T45n1854_001:0086a17": "若了二諦。即離斷常。行於中道。見佛性。即有",
    "T45n1854_001:0086a18": "性佛等。為是故當知。識二諦有大利益也。略",
    "T45n1854_001:0086a19": "明得失利益如此。次明悟教生智義。此義難",
    "T45n1854_001:0086a20": "解。若為生智耶。大師舊語云。稟教得悟。發生",
    "T45n1854_001:0086a21": "二智。教轉名境。若不悟即不生智。言不悟者。",
    "T45n1854_001:0086a22": "聞有作有解。有即住有。有不表不有。聞無作",
    "T45n1854_001:0086a23": "無解。無即住無。無不表不無。名為不悟。言悟",
    "T45n1854_001:0086a24": "者。聞有不住有。有表不有。聞無不住無。無表",
    "T45n1854_001:0086a25": "不無。名之為悟。作若為悟耶。為當悟非有非",
    "T45n1854_001:0086a26": "無不二。為悟有無二耶。若因有無二。悟非有",
    "T45n1854_001:0086a27": "非無不二。應生不二智。云何生二智耶。若言",
    "T45n1854_001:0086a28": "悟有無二者。此乃是悟教不應悟理。既不悟",
    "T45n1854_001:0086a29": "理。那得名悟耶。進退難明。未釋云云。次明二",
    "T45n1854_001:0086b01": "諦是教義。攝嶺興皇已來。竝明二諦是教。所",
    "T45n1854_001:0086b02": "以山中師手本二諦疏云。二諦者乃是表中",
    "T45n1854_001:0086b03": "道之妙教。窮文言之極說。道非有無。寄有無",
    "T45n1854_001:0086b04": "以顯道。理非一二。因一二以明理。故知。二諦",
    "T45n1854_001:0086b05": "是教也。所以明二諦是教者有二義。一者為",
    "T45n1854_001:0086b06": "對他。二者為釋經論。為對他明二諦是境。彼",
    "T45n1854_001:0086b07": "有四種法寶。言教法寶。境界法寶。無為果法",
    "T45n1854_001:0086b08": "寶。善業法寶。二諦即境界法寶。有佛無佛",
    "T45n1854_001:0086b09": "常有此境。迷之即有六道紛然。悟之即有三",
    "T45n1854_001:0086b10": "乘十地故。二諦是迷悟之境。今對彼明二諦",
    "T45n1854_001:0086b11": "是教也。言釋經論者。中論云。諸佛依二諦為",
    "T45n1854_001:0086b12": "眾生說法。百論亦爾。諸佛常依二諦。是二皆",
    "T45n1854_001:0086b13": "實不妄語也。大品經云。菩薩住二諦中。為眾",
    "T45n1854_001:0086b14": "生說法。又涅槃經云。世諦即第一義諦。隨順",
    "T45n1854_001:0086b15": "眾生故說有二諦。以經明二諦是教故。今一",
    "T45n1854_001:0086b16": "家明二諦是教也。誦得師語。復知其意竟。何",
    "T45n1854_001:0086b17": "者。知為對他。知為釋經論。但此義未可解。何",
    "T45n1854_001:0086b18": "者。汝言二諦是教。說二諦有二諦。未說二諦",
    "T45n1854_001:0086b19": "應無二諦。若已有二諦。即同他家。若不同他",
    "T45n1854_001:0086b20": "家。說二諦始有二諦。未說二諦即應無二諦",
    "T45n1854_001:0086b21": "也。又難。說二諦始有二諦。未說二諦未有二",
    "T45n1854_001:0086b22": "諦者。說色空始有色空。未說色空應無色空。",
    "T45n1854_001:0086b23": "未說之前。自有色有空。若爾未說二諦。已有",
    "T45n1854_001:0086b24": "二諦。已有即同他云云。然二諦是教義。若可",
    "T45n1854_001:0086b25": "了二諦義即可解。三論文亦可解。若不了此",
    "T45n1854_001:0086b26": "義。二諦義即不可解。三論文則不可解。何者。",
    "T45n1854_001:0086b27": "他明二諦是境。汝今明二諦是教。說法是教。",
    "T45n1854_001:0086b28": "二諦亦是教不。若二諦是教。即違論文。論",
    "T45n1854_001:0086b29": "文云。諸佛依二諦說法。那忽言二諦是教耶。",
    "T45n1854_001:0086c01": "解云。有兩種二諦。一於諦二教諦。於諦者如",
    "T45n1854_001:0086c02": "論文。諸法性空。世間顛倒謂有。於世人為實。",
    "T45n1854_001:0086c03": "名之為諦。諸賢聖真知顛倒。性空於聖人是",
    "T45n1854_001:0086c04": "實。名之為諦。此即二於諦。諸佛依此而說。名",
    "T45n1854_001:0086c05": "為教諦也。問教若為名諦耶。解有數意。一者",
    "T45n1854_001:0086c06": "依實而說故。所說亦實。是故名諦。二者如來",
    "T45n1854_001:0086c07": "誠諦之言。是故名諦。三者說有無教。實能表",
    "T45n1854_001:0086c08": "道。是故名諦。外道所說。何故不名諦。外道所",
    "T45n1854_001:0086c09": "說。不能表道。所以不得名諦。諸佛所說。實能",
    "T45n1854_001:0086c10": "表道。是故名諦也。四者說法實能利緣。是故",
    "T45n1854_001:0086c11": "名諦。外道說法。不能實利於緣。不得名諦。諸",
    "T45n1854_001:0086c12": "佛菩薩。實能利緣。所以名諦。五者說不顛倒。",
    "T45n1854_001:0086c13": "是故名諦。如涅槃經釋一實諦義。如來所說。",
    "T45n1854_001:0086c14": "無有顛倒。名一實諦。今亦爾。所說不顛倒故。",
    "T45n1854_001:0086c15": "所以名諦。外道所說。皆悉顛倒。不得名諦。諸",
    "T45n1854_001:0086c16": "佛菩薩說。無有顛倒。是故名諦。六者得如實",
    "T45n1854_001:0086c17": "悟。如實而說。是故名諦。故經云如語者實",
    "T45n1854_001:0086c18": "語者不異語者不誑語者。此即如來誠諦不",
    "T45n1854_001:0086c19": "虛故。教名諦也。次明於諦。何因緣名諦耶。為",
    "T45n1854_001:0086c20": "從謂情為名。為從境為稱。為從解為目耶。解",
    "T45n1854_001:0086c21": "云。於諦從兩情解為名。但此義有兩種。一者",
    "T45n1854_001:0086c22": "得失判二於諦。有於凡實。名為世諦。空於聖",
    "T45n1854_001:0086c23": "實。名第一義諦。此有謂情有。此空真解空。謂",
    "T45n1854_001:0086c24": "情有為失。真解空為得。此就謂情真解判二",
    "T45n1854_001:0086c25": "諦也。何以知爾。故論云。諸法性空。世間顛倒",
    "T45n1854_001:0086c26": "謂有名世諦。諸賢聖。真知性空名第一義諦。",
    "T45n1854_001:0086c27": "既云真知性空故是真解。前云顛倒謂有故",
    "T45n1854_001:0086c28": "是謂情。若爾故知。此即謂情真解得失。以",
    "T45n1854_001:0086c29": "判二於諦也。二者就兩謂判二於諦者。如色",
    "T45n1854_001:0087a01": "未曾空有。凡謂色有。於凡是實名諦。聖謂色",
    "T45n1854_001:0087a02": "空。於聖是實名諦。此之有無。皆是謂情故。竝",
    "T45n1854_001:0087a03": "皆是失。既凡謂有。聖謂空。此之空有。悉須洗",
    "T45n1854_001:0087a04": "破。無如此有。無如此空。畢竟洗淨。始得明因",
    "T45n1854_001:0087a05": "緣空有。因緣空有。即非空有空有。既識非空",
    "T45n1854_001:0087a06": "有空有。即悟空有非空有也。前之空有。竝是",
    "T45n1854_001:0087a07": "所治之病。故皆失也。以如此義名教諦。以如",
    "T45n1854_001:0087a08": "此義名於諦。此是師語不。然此實是師語也。",
    "T45n1854_001:0087a09": "次作一疑難安中。何者。依於諦說法。於諦是",
    "T45n1854_001:0087a10": "境不。若非境即乖論文。論文云。諸賢聖真知",
    "T45n1854_001:0087a11": "諸法性空。真知即是智。智必有境。性空即是",
    "T45n1854_001:0087a12": "境。真知即是智。若爾二諦是境。依二諦境。為",
    "T45n1854_001:0087a13": "眾生說法。生得附論文即成他義。他亦云。二",
    "T45n1854_001:0087a14": "諦是境。說二諦名教。故有言教法寶境界法",
    "T45n1854_001:0087a15": "寶。四諦二諦。是境界法寶。說四諦二諦。即是",
    "T45n1854_001:0087a16": "言教法寶。今亦爾。與他何異。若言我不如此。",
    "T45n1854_001:0087a17": "即乖論文。論文云。諸佛依二諦。為眾生說法。",
    "T45n1854_001:0087a18": "那得言二諦是教耶。進退不可。扶論文即同",
    "T45n1854_001:0087a19": "他。不同他即乖論文也。又作一掩答難。有於",
    "T45n1854_001:0087a20": "諦有教諦。於諦有真俗。教諦有真俗不。若言",
    "T45n1854_001:0087a21": "教諦亦有真俗者。成論死三論未知若為成",
    "T45n1854_001:0087a22": "論死者。今且問汝。說俗說是俗。說真說是真",
    "T45n1854_001:0087a23": "不。汝若言說是真。即乖汝義。何者。汝義教",
    "T45n1854_001:0087a24": "諦是言語唯是俗故。不得言教諦具真俗。若",
    "T45n1854_001:0087a25": "畏改語言。若說非真者。那得言教諦有真俗",
    "T45n1854_001:0087a26": "耶。若是成論家解義者。即云。真俗二諦是境。",
    "T45n1854_001:0087a27": "境有真俗。說真說俗。此兩說竝俗諦。真不可",
    "T45n1854_001:0087a28": "說。寄俗諦說也。今問三論師。他家真俗是境。",
    "T45n1854_001:0087a29": "境中有真有俗。汝今明二諦是教門。教諦亦",
    "T45n1854_001:0087b01": "有真俗不。不解義者。必云教諦亦有真俗。何",
    "T45n1854_001:0087b02": "者有兩諦。有於諦有教諦。於諦有真俗。教諦",
    "T45n1854_001:0087b03": "亦有真俗也。問若為教諦有真俗耶。解云。說",
    "T45n1854_001:0087b04": "俗名俗教諦。說真名真教諦。問說俗名俗教。",
    "T45n1854_001:0087b05": "教是俗。說真教教是真不。說真之說。此是言",
    "T45n1854_001:0087b06": "教。那忽是真。若說俗之說說是俗諦。說真之",
    "T45n1854_001:0087b07": "說說亦是俗諦者。即成他義。他亦明。真不可",
    "T45n1854_001:0087b08": "說。寄俗說真。說真之說。還屬俗諦。今亦爾。",
    "T45n1854_001:0087b09": "故同舊義。三論之義。還是我義也。所以成論",
    "T45n1854_001:0087b10": "暄正讀中論。中論云。言說是俗諦。第一義",
    "T45n1854_001:0087b11": "諦不可言說。若爾言說皆是俗諦。何得言二",
    "T45n1854_001:0087b12": "諦竝是教耶。若又二諦是教。教唯是俗諦者。",
    "T45n1854_001:0087b13": "即學二諦成一俗諦。前來諸人。學二諦成一",
    "T45n1854_001:0087b14": "諦既失。汝今學二諦成一諦。失之甚也。又難。",
    "T45n1854_001:0087b15": "他家明二諦是境境中有真俗。汝明二諦是",
    "T45n1854_001:0087b16": "教。教為但俗。為具真俗。若但俗即失真諦。便",
    "T45n1854_001:0087b17": "同他家。若具二諦乖論文。義復不可。論云。言",
    "T45n1854_001:0087b18": "說是俗諦。真不可言說。又難。言說若為是真",
    "T45n1854_001:0087b19": "諦。今為取言說空名真諦。為取空言說為真",
    "T45n1854_001:0087b20": "諦耶。若取言說為真者。言說是有。那是真諦。",
    "T45n1854_001:0087b21": "若云言說空為真諦者。空言說為是何物。汝",
    "T45n1854_001:0087b22": "只應云空說為世諦說空為真諦。若云只說",
    "T45n1854_001:0087b23": "空為真諦者。說空之說是真不。若說空之說",
    "T45n1854_001:0087b24": "是真即竝難。若說空與空說皆為真諦者。色",
    "T45n1854_001:0087b25": "空與空色皆真諦。反詰云云。前來至此。都有",
    "T45n1854_001:0087b26": "四難未解。後當釋之。今更簡得失義。前得失",
    "T45n1854_001:0087b27": "凡有四種。今簡最後學二諦失二諦者。若是",
    "T45n1854_001:0087b28": "小乘。不足可簡。但正為學二諦失二諦人也。",
    "T45n1854_001:0087b29": "明他家辨二諦義。今時亦辨二諦義。何異。解",
    "T45n1854_001:0087c01": "此凡有十句異。一者明理教義。他二諦即無",
    "T45n1854_001:0087c02": "理教。今明。二諦有理教他無理教者。彼明二",
    "T45n1854_001:0087c03": "諦是理。三假是世諦理。四絕是真諦理。今明",
    "T45n1854_001:0087c04": "二諦是教不二是理故。經云。文殊法常爾。法",
    "T45n1854_001:0087c05": "王唯一法。一切無畏人。一道出生死。又云。一",
    "T45n1854_001:0087c06": "切有無法。了達非有無。故知。有無二是教。非",
    "T45n1854_001:0087c07": "有無不二是理。具有理教也。唯他有二無不",
    "T45n1854_001:0087c08": "二。則唯有教無理。可謂世閒法者有字無義。",
    "T45n1854_001:0087c09": "一往如此。再往奪併無。何者字本詮義。既無",
    "T45n1854_001:0087c10": "有義。字何所詮。故理教皆失。今明。有無是",
    "T45n1854_001:0087c11": "教。表不有無理。此則有理有教。理教具足也。",
    "T45n1854_001:0087c12": "作如此說者。為對他為釋經云云。次明稟二",
    "T45n1854_001:0087c13": "諦教發生二智教轉名境。何故作此語耶。亦",
    "T45n1854_001:0087c14": "為對由來。由來云。真俗是天然之境。三假是",
    "T45n1854_001:0087c15": "俗境。四忘是真諦境。迷之即六道紛然。悟之",
    "T45n1854_001:0087c16": "即有三乘賢聖。常有此境。若是智從修習生。",
    "T45n1854_001:0087c17": "境即常有。智即始生。未有智時前已有境。境",
    "T45n1854_001:0087c18": "智非因緣義。今對此明真俗是教。悟教生智。",
    "T45n1854_001:0087c19": "教轉名境。由智故境。由境故智。境能為智所。",
    "T45n1854_001:0087c20": "智能為境所。境所為智能。智所為境能。境智",
    "T45n1854_001:0087c21": "因緣不二而二也。問諸有二者無道無果。何",
    "T45n1854_001:0087c22": "故明二耶。解云。為對他無智有境。今明。由智",
    "T45n1854_001:0087c23": "故境。由境故智。境智因緣不二二也。然今明。",
    "T45n1854_001:0087c24": "二諦是教門者。正為拔二理之見。彼埋二理",
    "T45n1854_001:0087c25": "見深。有此二理終不可改。為是故今明。唯有",
    "T45n1854_001:0087c26": "一理無有二理。何者。如來說有說無。為表一",
    "T45n1854_001:0087c27": "道。此之有無乃是道門。非是理。為是故明。二",
    "T45n1854_001:0087c28": "諦是教非是理也。二者有相無相義。從來云。",
    "T45n1854_001:0087c29": "山門得無相義。他家明有相。何故他是有相。",
    "T45n1854_001:0088a01": "山門明無相耶。解云。他有有有相。無有無相。",
    "T45n1854_001:0088a02": "有若無相。即無有有。無若無相。即無有無。便",
    "T45n1854_001:0088a03": "無二諦。既道理有二諦。即有有有相。無有無",
    "T45n1854_001:0088a04": "相。名為有相義。今明。有無有相有表不有。無",
    "T45n1854_001:0088a05": "無無相無表不無。有無表不有不無故。名無",
    "T45n1854_001:0088a06": "相義。以無相故。故名教門也。三者得無得義。",
    "T45n1854_001:0088a07": "他有得義。今明無得義。他有有可得。有無可",
    "T45n1854_001:0088a08": "得。若無有可得無無可得。即無二諦。既有二",
    "T45n1854_001:0088a09": "諦。故有有無可得名為有得。今明。有不住有。",
    "T45n1854_001:0088a10": "有表不有。無有可得。無不住無。無表不無。無",
    "T45n1854_001:0088a11": "無可得故。名無得義。以無得有無。有無名為",
    "T45n1854_001:0088a12": "教也。四者明理內外義亦爾。他真俗理外。今",
    "T45n1854_001:0088a13": "真俗理內。以理內故。名之為教也。五者明開",
    "T45n1854_001:0088a14": "覆。他二諦是理即覆。今明二諦是教即開。何",
    "T45n1854_001:0088a15": "者。他有住有無住無。此有無覆如來因緣有",
    "T45n1854_001:0088a16": "無也。今明二諦是教。有表不有無表不無。有",
    "T45n1854_001:0088a17": "無表不有無。如來教即開。無有壅滯。故經云。",
    "T45n1854_001:0088a18": "譬如秋月處空顯露。今亦爾。故有無名教也。",
    "T45n1854_001:0088a19": "六者明滿半義。他家二諦是半。今明。二諦是",
    "T45n1854_001:0088a20": "滿。何者。他唯有二無不二故。唯教無理。名為",
    "T45n1854_001:0088a21": "半字。今明。具足理教。名為滿字。一往如此。",
    "T45n1854_001:0088a22": "他既無滿。是即無半。何者半是滿半。既無滿。",
    "T45n1854_001:0088a23": "何得有半。安師云。減滿為半。足半為滿。既無",
    "T45n1854_001:0088a24": "滿何所減為半。故無滿即無半也。七者明他",
    "T45n1854_001:0088a25": "二諦愚者今是智者。何者。涅槃經云。明無明",
    "T45n1854_001:0088a26": "愚者謂二。智者了達其性無二。明無明既然。",
    "T45n1854_001:0088a27": "真俗亦爾。真俗二即愚者。不二即智者。不二",
    "T45n1854_001:0088a28": "之性即是實性。故知。不二是理二是教也。八",
    "T45n1854_001:0088a29": "者今明體用。彼但有用無體。無體即無用。今",
    "T45n1854_001:0088b01": "則具有體有用也。九者明本末。不二是本。二",
    "T45n1854_001:0088b02": "是末。他既無本。何有末。今具有二不二。具",
    "T45n1854_001:0088b03": "有本末。故云二諦是教不二是理也。十者明",
    "T45n1854_001:0088b04": "了義不了義。由來釋了義不了義者。明小乘",
    "T45n1854_001:0088b05": "教為不了義。摩訶衍教為了義。就大乘教中",
    "T45n1854_001:0088b06": "復有二。般若法華等為不了義。第五涅槃常",
    "T45n1854_001:0088b07": "住教為了義。此就五時教中。有了義不了義。",
    "T45n1854_001:0088b08": "如此二諦義。為有了義不了義別耶。解云。彼",
    "T45n1854_001:0088b09": "明。若以三假為世諦理。四忘為真諦理。此之",
    "T45n1854_001:0088b10": "二諦唯是了義。無不了義也。今明。如此二諦",
    "T45n1854_001:0088b11": "皆是不了。何者。我二諦說有。欲顯不有。說無",
    "T45n1854_001:0088b12": "欲顯不無。說有無顯不有不無名為了義。汝",
    "T45n1854_001:0088b13": "有住有不表不有。無住無不表不無。有無不",
    "T45n1854_001:0088b14": "表非有非無。二不表不二。即不能顯道故非",
    "T45n1854_001:0088b15": "了義。今明。因緣有無。有表不有。無表不無。",
    "T45n1854_001:0088b16": "有無二為顯清淨不二之道。故名了義。所以",
    "T45n1854_001:0088b17": "大經云。如是二語。為了一語也。今亦爾。因緣",
    "T45n1854_001:0088b18": "二為顯不二。此因緣二。悟不二故。二為教門",
    "T45n1854_001:0088b19": "也。不取兩語為教門也。然今家非但有了義。",
    "T45n1854_001:0088b20": "亦有不了義。具有了不了義。何者。只是一二",
    "T45n1854_001:0088b21": "諦教門。有方便。即聞二不住二。因二悟不二",
    "T45n1854_001:0088b22": "名了義。無方便。即聞二住二。不悟不二名不",
    "T45n1854_001:0088b23": "了義。故今時具有了不了義也。略明十種。判",
    "T45n1854_001:0088b24": "學二諦有得有失義如此。更撮十種者。一者",
    "T45n1854_001:0088b25": "理教義。二者相無相。三者得無得。四者理內",
    "T45n1854_001:0088b26": "外。五者開覆。六者半滿。七者愚智。八者體用。",
    "T45n1854_001:0088b27": "九者本末。十者了不了云云。次都總料簡。前",
    "T45n1854_001:0088b28": "云他但有教無理。今具足理教。此事不然。何",
    "T45n1854_001:0088b29": "者開善云。二諦者。法性之旨歸一真不二之",
    "T45n1854_001:0088c01": "極理。又云。不二而二中道即二諦。二而不二",
    "T45n1854_001:0088c02": "二諦即中道。若爾彼有理教有二不二。何以",
    "T45n1854_001:0088c03": "言無耶。責云。汝二諦。為是道理。為是方便。",
    "T45n1854_001:0088c04": "彼明。二諦是道理也。難若二是理。即無不二",
    "T45n1854_001:0088c05": "理。若有不二理。即成三理。汝唯有二理無有",
    "T45n1854_001:0088c06": "三理。故無中道不二理也。今明。二諦非理。乃",
    "T45n1854_001:0088c07": "是方便教門。如三車門外。門外實無三車。方",
    "T45n1854_001:0088c08": "便說三。令悟不三。今亦爾。實無二諦。方便說",
    "T45n1854_001:0088c09": "二令悟不二。故二諦是教門也。又責。汝明不",
    "T45n1854_001:0088c10": "二是中道。中道為在二諦外。為二諦攝耶。汝",
    "T45n1854_001:0088c11": "明。二諦攝一切法盡。真諦上超涅槃下絕生",
    "T45n1854_001:0088c12": "死。四句斯忘。百非洞遣。一切無即是真諦。諸",
    "T45n1854_001:0088c13": "法有是世諦。外無處有法。若爾唯有二諦理。",
    "T45n1854_001:0088c14": "何處有中耶。又且汝非有非無是何物耶。非",
    "T45n1854_001:0088c15": "有還是無。非無還是有。還是有無斷常。何說",
    "T45n1854_001:0088c16": "中道耶。為是故今明。二諦是教門。不二是中",
    "T45n1854_001:0088c17": "道也。又他無不有無有有無。今有不有無無",
    "T45n1854_001:0088c18": "有無。反之也。他唯有有無二理。無不二之道。",
    "T45n1854_001:0088c19": "今即唯有不二之道無有無也。問既無有無",
    "T45n1854_001:0088c20": "應無二諦。解云。實無有無。但方便故假言有",
    "T45n1854_001:0088c21": "無。假言有無。為悟不有無。以是義故。明二諦",
    "T45n1854_001:0088c22": "是教門也。然二諦更無有二。只同學一二諦。",
    "T45n1854_001:0088c23": "有得有失。成性成假云云。大師從來舉譬如",
    "T45n1854_001:0088c24": "甘露。有方便者服即長存。無方便者服即夭",
    "T45n1854_001:0088c25": "壽。甘露未曾脩夭。脩夭出自兩緣。今亦爾。只",
    "T45n1854_001:0088c26": "是一二諦。有方便學即成假。無方便學即成",
    "T45n1854_001:0088c27": "性。有方便故為得。無方便故為失。二諦未曾",
    "T45n1854_001:0088c28": "性假得失。性假得失。出自兩緣也。然只自性",
    "T45n1854_001:0088c29": "因緣。亦復無有二。有方便者。學自性成因緣。",
    "T45n1854_001:0089a01": "無方便者。學因緣成自性。如無方便者服甘",
    "T45n1854_001:0089a02": "露成毒藥。有方便者服向毒藥成甘露。學二",
    "T45n1854_001:0089a03": "諦人亦爾。無方便學因緣成自性。有方便學",
    "T45n1854_001:0089a04": "自性成因緣。為是故。學二諦有得有失。有自",
    "T45n1854_001:0089a05": "性有因緣也。問彼學因緣成自性天然之理。",
    "T45n1854_001:0089a06": "為當取此理不取此理耶。解云。具有取不取。",
    "T45n1854_001:0089a07": "言取者。今時亦有此二理。何者。於凡有凡理。",
    "T45n1854_001:0089a08": "於聖有聖理。有於凡有理。空於聖有理。然理",
    "T45n1854_001:0089a09": "實未曾有二。於二緣故有二理。故論云。淺智",
    "T45n1854_001:0089a10": "見諸法若有若無相。是即不能見滅見安穩",
    "T45n1854_001:0089a11": "法。非有非無名安穩法。見有無相。即不見安",
    "T45n1854_001:0089a12": "穩之法。好言為淺智。惡詺則是愚人。見有無",
    "T45n1854_001:0089a13": "相。理實非有無。理實非有無。於彼有有無二",
    "T45n1854_001:0089a14": "理也。若翻此謂即云。深智見諸法非有非無",
    "T45n1854_001:0089a15": "相。是則皆得見滅見安穩法也。言不取者。都",
    "T45n1854_001:0089a16": "無此有無之理。何者。謂有有理謂有無理。有",
    "T45n1854_001:0089a17": "無是謂情。既有是謂情有。豈有此有理。無是",
    "T45n1854_001:0089a18": "謂情無。豈有此無理。都無此有無也。既畢竟",
    "T45n1854_001:0089a19": "知無如此有無。有何物法。唯有四倒八倒。實",
    "T45n1854_001:0089a20": "無有常。倒謂有常。實無無常。倒謂無常。實無",
    "T45n1854_001:0089a21": "有倒謂有。實無無倒謂無也。彼即云。我有有",
    "T45n1854_001:0089a22": "無二諦道理。云何言無耶。今現見有有無法",
    "T45n1854_001:0089a23": "非是妄。那忽言不見。又有三世法。過未無現",
    "T45n1854_001:0089a24": "在有。諸法從未來為生。謝過去為滅。有生有",
    "T45n1854_001:0089a25": "滅。有有有無。何得言無耶。為是故。龍樹出世",
    "T45n1854_001:0089a26": "求撿此執。汝言有有理。若箇是有理。汝言有",
    "T45n1854_001:0089a27": "無理。若箇是無理。求有不可得。云何言有有",
    "T45n1854_001:0089a28": "理。求無不可得。云何言有無理。如此有無生",
    "T45n1854_001:0089a29": "滅。特是汝顛倒。橫謂為是耳。故中論云。若謂",
    "T45n1854_001:0089b01": "以現見而有生滅者。是即為癡。妄而見有生",
    "T45n1854_001:0089b02": "滅。若爾癡妄故見有無生滅。實無汝所見有",
    "T45n1854_001:0089b03": "無生滅也。前取即於二緣有二理。今破謂有",
    "T45n1854_001:0089b04": "實無有也。問前明二諦是教門時。為當如來",
    "T45n1854_001:0089b05": "說因緣有無為教。為當即眼見耳聞有無為",
    "T45n1854_001:0089b06": "教耶。然師答此語開合不同。今還作開合兩",
    "T45n1854_001:0089b07": "意釋之。言開者。即是理內外義。明理外亦有",
    "T45n1854_001:0089b08": "二諦。理內亦有二諦。理外二諦。即聞有住有",
    "T45n1854_001:0089b09": "不表不有。聞無住無不表不無。有無不能表",
    "T45n1854_001:0089b10": "理。不名為教。此即理外無理無教。理內二諦",
    "T45n1854_001:0089b11": "因緣有無。因緣有不有。因緣無不無。有無表",
    "T45n1854_001:0089b12": "非有無故。有無名教門。此即理內有教有理",
    "T45n1854_001:0089b13": "也。此如初章兩節語也。初章前節。即理外義。",
    "T45n1854_001:0089b14": "後節即理內義。前節者。他有有可有。有無可",
    "T45n1854_001:0089b15": "無。有有可有。不由無故有。有無可無。不由有",
    "T45n1854_001:0089b16": "故無。不由無故有。有是自有。不由有故無。無",
    "T45n1854_001:0089b17": "是自無。自有即有故有。自無即無故無。此之",
    "T45n1854_001:0089b18": "有無。不能表不有無。此有無非是教門。故理",
    "T45n1854_001:0089b19": "外無理教也。今對他明二諦是教門。無有可",
    "T45n1854_001:0089b20": "有。無無可無。無有可有。由無故有。無無可",
    "T45n1854_001:0089b21": "無。由有故無。由無故有。有不自有。由有故無",
    "T45n1854_001:0089b22": "無不自無。不自有有。是無有。不自無無。是有",
    "T45n1854_001:0089b23": "無。無有不有。有無不無。此有無表不有無。故",
    "T45n1854_001:0089b24": "名為教門。所以理內有理教也。一家初章",
    "T45n1854_001:0089b25": "言方如此。學三論者。必須前得此語。何意名",
    "T45n1854_001:0089b26": "初章。初章者。學者章門之初故云初章。此",
    "T45n1854_001:0089b27": "語出十地經第一卷。明一切文字皆初章所",
    "T45n1854_001:0089b28": "攝。今亦爾。初章通一切法。何者。有無作既",
    "T45n1854_001:0089b29": "然。一切法亦例此作。故知。初章通一切法也。",
    "T45n1854_001:0089c01": "此即開理內外二諦是教非教也。次合釋者。",
    "T45n1854_001:0089c02": "明有無何曾有二。只是此有無。有方便者學",
    "T45n1854_001:0089c03": "即成教門。無方便者學即成自性。有方便學",
    "T45n1854_001:0089c04": "自性成因緣。無方便學因緣成自性。有方便",
    "T45n1854_001:0089c05": "學初章前節成後節。無方便學後節成前節。",
    "T45n1854_001:0089c06": "如前甘露譬。甘露未曾有兩。拙服甘露成毒",
    "T45n1854_001:0089c07": "藥。巧服毒藥成甘露。今亦爾。無方便學因緣",
    "T45n1854_001:0089c08": "成自性。有方便學自性成因緣。猶如一色。不",
    "T45n1854_001:0089c09": "了者。言定有不知不有。了者知色有不有故。",
    "T45n1854_001:0089c10": "只是此有無。兩人學教非教異也。問何故前",
    "T45n1854_001:0089c11": "開理內外異。後復合明之耶。解云。開合竝為",
    "T45n1854_001:0089c12": "對緣。前開理內外。正為對由來人。由來人。唯",
    "T45n1854_001:0089c13": "知有一種有無二諦。不知有兩有無二諦。唯",
    "T45n1854_001:0089c14": "知有一三假四忘。不知有兩三假四忘。今明。",
    "T45n1854_001:0089c15": "有兩有無。有兩三假。有兩四忘。他有有故有。",
    "T45n1854_001:0089c16": "有無故無。有三假故三假。有四忘故四忘。此",
    "T45n1854_001:0089c17": "竝是理外二諦。今明。因緣有無。因緣三假四",
    "T45n1854_001:0089c18": "忘。是理內二諦。開理內外得失。令彼識理內",
    "T45n1854_001:0089c19": "外得失捨失學得從外入內也。所以合明者。",
    "T45n1854_001:0089c20": "此為三論學者。三論學者。聞說理內外。便謂。",
    "T45n1854_001:0089c21": "有理內外異。更成理內外二見。為此人故明。",
    "T45n1854_001:0089c22": "二諦何曾有二。特是無方便不了者。詺為理",
    "T45n1854_001:0089c23": "外。有方便了者。即名理內。然二諦實無異。為",
    "T45n1854_001:0089c24": "是故。明開合兩種也。問何故明此開合兩種",
    "T45n1854_001:0089c25": "耶。解云。此之兩種。竝為開道令眾生悟入也。",
    "T45n1854_001:0089c26": "前開理內外令悟者。明有所得理外有無。不",
    "T45n1854_001:0089c27": "能表道。明無所得有無。有是無有。無是有無。",
    "T45n1854_001:0089c28": "有無表不有不無。因教悟理。從假入中。故師",
    "T45n1854_001:0089c29": "云。聖人開真俗以表道。說有無以化物也。次",
    "T45n1854_001:0090a01": "合明令悟者。明有無未曾二。不了者成自",
    "T45n1854_001:0090a02": "性。了者成因緣。只了自性有無成因緣。因緣",
    "T45n1854_001:0090a03": "有無有無即不有無。悟於正道故。此二種竝",
    "T45n1854_001:0090a04": "令悟於一道。經文皆爾。故法華云。唯有一大",
    "T45n1854_001:0090a05": "事因緣故。出現於世。又云。說種種乘皆為一",
    "T45n1854_001:0090a06": "乘也。次問。既皆為顯道者。何不發初即為說",
    "T45n1854_001:0090a07": "非有非無令悟正道。而忽諸法。非有非無說",
    "T45n1854_001:0090a08": "有無表不有無。然後令悟非有非無。何乃迂",
    "T45n1854_001:0090a09": "迴者耶。解云。此可有兩意。今且作一種釋之。",
    "T45n1854_001:0090a10": "明若直說瓶衣等有是世諦。此賢聖真知諸",
    "T45n1854_001:0090a11": "法畢竟空名真諦。此已恦潛不受。明諸法實",
    "T45n1854_001:0090a12": "錄是有。那得言究竟無耶。此尚不受。何況說",
    "T45n1854_001:0090a13": "諸法非是有非是無。豈當信之。為此人故。以",
    "T45n1854_001:0090a14": "方便。於無名相中。假名相說。說有是凡諦。說",
    "T45n1854_001:0090a15": "空是聖諦。令其改凡學聖。如法華所明。眾生",
    "T45n1854_001:0090a16": "諸根鈍。著樂癡所盲。如斯之等類。云何而可",
    "T45n1854_001:0090a17": "度諸法寂滅相。不可以言宣。我寧不說法。疾",
    "T45n1854_001:0090a18": "入於涅槃。若直說世諦有真諦無。何事言不",
    "T45n1854_001:0090a19": "可說耶。只為諸法非有非無。所以不可作有",
    "T45n1854_001:0090a20": "無說。為此故。方便說三。脫珍御服。得近其",
    "T45n1854_001:0090a21": "子。不得正門見。於窓牖中窺之耳。若不脫珍",
    "T45n1854_001:0090a22": "御服。不得化子。今亦爾。若即說非有非無即",
    "T45n1854_001:0090a23": "不受。所以方便前說有無。令悟不有無也。若",
    "T45n1854_001:0090a24": "爾斯乃物自迂迴。非關佛故曲巧也。廣洲大",
    "T45n1854_001:0090a25": "高釋二諦義。亦辨二諦是教門也。彼舉指為",
    "T45n1854_001:0090a26": "喻。為人不識月。舉指令得月。彼云。不識月",
    "T45n1854_001:0090a27": "故。尋指得月。雖尋指知所指。所指竟非指。所",
    "T45n1854_001:0090a28": "指竟非指。指月未嘗同。尋指知所指。所指因",
    "T45n1854_001:0090a29": "指通。所指所指通。通之由神會。指月未嘗同。",
    "T45n1854_001:0090b01": "所指恒指外。又云。真諦以本無受秤。俗諦以",
    "T45n1854_001:0090b02": "假有得名。假有表有不有。為息斷見。非謂有",
    "T45n1854_001:0090b03": "也。本無表無不無。為除常見。非謂無也。言有",
    "T45n1854_001:0090b04": "不畢有。言無不畢無。名相未始一。所表未始",
    "T45n1854_001:0090b05": "殊。此意明。因二諦教悟不二。不二是所表。如",
    "T45n1854_001:0090b06": "因指得月月是所表也。古人釋與今意同也。",
    "T45n1854_001:0090b07": "今明。二諦如指。為小兒不識月。此為小兒。不",
    "T45n1854_001:0090b08": "為大老子。大老子知月。何須為。為小兒不識",
    "T45n1854_001:0090b09": "月故。舉指令識月。凡夫眾生亦爾。不識理故。",
    "T45n1854_001:0090b10": "須二諦教。故經云。眾生癡如小兒。亦名著者。",
    "T45n1854_001:0090b11": "故不得前說不二之法也。前已作一種釋明。",
    "T45n1854_001:0090b12": "如須依二諦說法。不得發始即說諸法非有",
    "T45n1854_001:0090b13": "非無。何者。說有是世諦。說空是真諦。已驚潛",
    "T45n1854_001:0090b14": "不受。況為說非有非無耶。如脫珍御服也。今",
    "T45n1854_001:0090b15": "更作一種釋。明依二諦說不得說非有非無",
    "T45n1854_001:0090b16": "也。然前須作一問然後乃得釋之。問云。經中",
    "T45n1854_001:0090b17": "具有說有說無。及說非有非無非真非俗非",
    "T45n1854_001:0090b18": "色非空。如涅槃經云。即於波羅奈轉正法輪。",
    "T45n1854_001:0090b19": "宣說中道。一切眾生。不破諸結。非不能破。非",
    "T45n1854_001:0090b20": "破非不破。是名中道。說法非師非弟子。非得",
    "T45n1854_001:0090b21": "利非不得利。名為中道。若爾此即。具有說二",
    "T45n1854_001:0090b22": "說不二。何得言唯依二諦說不得說不二耶。",
    "T45n1854_001:0090b23": "又且長者初脫珍御服。後還著珍御服。有脫",
    "T45n1854_001:0090b24": "有著不常脫。那言常依二諦說不說非有無不",
    "T45n1854_001:0090b25": "二耶。解云。說有說無。說非有非無。竝是教非",
    "T45n1854_001:0090b26": "是理。一往開理教者。教有言說。理不可說。理",
    "T45n1854_001:0090b27": "既不可說。云何得悟。所以得悟理者。必假言",
    "T45n1854_001:0090b28": "說。為是故。說有無說非有無。竝是教皆令悟",
    "T45n1854_001:0090b29": "理也。問說有無可是二諦教。說非有無不二。",
    "T45n1854_001:0090c01": "云何亦是二諦教耶。答為是義故。所以山門",
    "T45n1854_001:0090c02": "相承興皇。祖述明三種二諦。第一明。說有為",
    "T45n1854_001:0090c03": "世諦。於無為真諦。第二明。說有說無。二竝",
    "T45n1854_001:0090c04": "世諦。說非有非無不二為真諦。汝所問者。只",
    "T45n1854_001:0090c05": "著我家第二節二是世諦不二是真諦。我今",
    "T45n1854_001:0090c06": "更。為汝說第三節二諦義。此二諦者。有無二。",
    "T45n1854_001:0090c07": "非有無不二。說二說不二為世諦。說非二非",
    "T45n1854_001:0090c08": "不二為真諦。以二諦有此三種。是故說法必",
    "T45n1854_001:0090c09": "依二諦。凡所發言。不出此三種也。又此二節",
    "T45n1854_001:0090c10": "二諦。竝出經論。有為世諦。空為真諦。如論所",
    "T45n1854_001:0090c11": "明。故論云。有為世諦。此賢聖真知空為真諦",
    "T45n1854_001:0090c12": "也。二為世諦。不二為真諦。亦出論。論云。有",
    "T45n1854_001:0090c13": "無竝世諦。故說第一義諦即無也。又淨名云。",
    "T45n1854_001:0090c14": "我無我不二。是無我義。反即我無我二為我",
    "T45n1854_001:0090c15": "義。真俗亦爾也。二不二為世諦。非二非不二",
    "T45n1854_001:0090c16": "為真諦者。華嚴云。不著不二法。以無一二故。",
    "T45n1854_001:0090c17": "又大論云。破二不著一。若爾故知。非二非不",
    "T45n1854_001:0090c18": "二。名為第一義諦也。次明。所以大師明此三",
    "T45n1854_001:0090c19": "種二諦者。有數意。兩意已如前說。一者為釋",
    "T45n1854_001:0090c20": "諸佛所說常依二諦。亦是明諸佛所發言不",
    "T45n1854_001:0090c21": "出三種二諦也。二者為釋經論。經論復有此",
    "T45n1854_001:0090c22": "三種二諦。文如前所引云云。然經中所以有",
    "T45n1854_001:0090c23": "此三種說者。竝是赴緣不同。即是各各為人",
    "T45n1854_001:0090c24": "悉檀。或有聞說有無二諦悟。即為說之。乃至",
    "T45n1854_001:0090c25": "聞說二不二為世諦。非二非不二為第一義",
    "T45n1854_001:0090c26": "諦故說之也。又所以明三重二諦者。此三種",
    "T45n1854_001:0090c27": "二諦。竝是漸捨義。如從地架而起。何者。凡夫",
    "T45n1854_001:0090c28": "之人。謂諸法實錄是有。不知無所有。是故諸",
    "T45n1854_001:0090c29": "佛。為說諸法畢竟空無所有。言諸法有者。凡",
    "T45n1854_001:0091a01": "夫謂有。此是俗諦。此是凡諦。賢聖真知諸法",
    "T45n1854_001:0091a02": "性空。此是真諦。此是聖諦。令其從俗入真捨",
    "T45n1854_001:0091a03": "凡取聖。為是義故。明初節二諦義也。次第二",
    "T45n1854_001:0091a04": "重。明有無為世諦不二為真諦者。明有無是",
    "T45n1854_001:0091a05": "二邊。有是一邊無是一邊。乃至常無常生死",
    "T45n1854_001:0091a06": "涅槃。竝是二邊。以真俗生死涅槃是二邊故。",
    "T45n1854_001:0091a07": "所以為世諦。非真非俗非生死非涅槃不二",
    "T45n1854_001:0091a08": "中道。為第一義諦也。次第三重。二與不二為",
    "T45n1854_001:0091a09": "世諦。非二非不二為第一義諦者。前明真俗",
    "T45n1854_001:0091a10": "生死涅槃二邊。是偏故為世諦。非真非俗非",
    "T45n1854_001:0091a11": "生死非涅槃不二中道。為第一義。此亦是二",
    "T45n1854_001:0091a12": "邊。何者。二是偏不二是中。偏是一邊中是一",
    "T45n1854_001:0091a13": "邊。偏之與中。還是二邊。二邊故名世諦。非偏",
    "T45n1854_001:0091a14": "非中乃是中道第一義諦也。然諸佛說法。治",
    "T45n1854_001:0091a15": "眾生病。不出此意。為是故明此三種二諦也。",
    "T45n1854_001:0091a16": "此之三種。只得為一緣。亦得為三緣者。初節",
    "T45n1854_001:0091a17": "為凡夫。凡夫謂諸法是有。所以說諸法有為",
    "T45n1854_001:0091a18": "俗諦。空為真諦。正為破凡夫有見故。說有為",
    "T45n1854_001:0091a19": "俗空為真諦也。第二重。為破二乘人。二乘謂",
    "T45n1854_001:0091a20": "諸法空。沈空見坑故。法華云。我爾時但念空",
    "T45n1854_001:0091a21": "無相無願之法。於菩薩遊戲神通淨佛國土。",
    "T45n1854_001:0091a22": "永無願樂。若爾。凡夫著有二乘滯空。此之空",
    "T45n1854_001:0091a23": "有。竝是世諦。若非空非有非凡非聖。乃是第",
    "T45n1854_001:0091a24": "一義。故經云。非凡夫行。非聖人行。是菩薩",
    "T45n1854_001:0091a25": "行。亦非有行非空行。是菩薩行。為是故明第",
    "T45n1854_001:0091a26": "二重二諦也。第三重為破有得菩薩。有得菩",
    "T45n1854_001:0091a27": "薩云。凡夫見有。二乘著空。凡夫沈生死。二乘",
    "T45n1854_001:0091a28": "著涅槃。我解諸法非有非無非生死非涅槃。",
    "T45n1854_001:0091a29": "為是故。明有無二非有無不二。生死涅槃二",
    "T45n1854_001:0091b01": "非生死非涅槃不二。竝是世諦。若非真俗非",
    "T45n1854_001:0091b02": "生死涅槃。非非真俗非非生死涅槃。乃是第",
    "T45n1854_001:0091b03": "一義諦也。此即攝五乘為三緣。開三種二諦。",
    "T45n1854_001:0091b04": "赴此三緣。皆令悟一乘一道。若悟此三即究",
    "T45n1854_001:0091b05": "竟。悟此三即非凡非聖非大非小。若爾始是",
    "T45n1854_001:0091b06": "悟也。是故經云。我今得道得果。於無漏法得",
    "T45n1854_001:0091b07": "清淨眼。以得如此悟故。所以如來便入涅槃",
    "T45n1854_001:0091b08": "也。又所以明三種二諦者。為對由來人。由來",
    "T45n1854_001:0091b09": "人明三假是世諦四忘是真諦。今明。此之二",
    "T45n1854_001:0091b10": "諦。是我家初節二諦。我家有三重二諦義。汝",
    "T45n1854_001:0091b11": "二諦是初重二諦。今過汝有兩重二諦也。第",
    "T45n1854_001:0091b12": "二節二諦。若真若俗為世諦。若非真若非俗",
    "T45n1854_001:0091b13": "為第一義諦。若爾。汝二諦是我家世諦也。又",
    "T45n1854_001:0091b14": "第三節。攝彼若二諦若中道。竝是今世諦。何",
    "T45n1854_001:0091b15": "者。前第二節。明二為世諦不二為真諦。汝二",
    "T45n1854_001:0091b16": "諦但是我家世諦也。彼即云。我亦有非真非",
    "T45n1854_001:0091b17": "俗中道義。為是故。第三節明二不二為世諦。",
    "T45n1854_001:0091b18": "汝若二諦若中道。悉是我家世諦。為是故明",
    "T45n1854_001:0091b19": "此三種二諦義也。問從來明有三諦義。一世",
    "T45n1854_001:0091b20": "諦二真諦三非真非俗諦。故經云有諦無諦中",
    "T45n1854_001:0091b21": "道第一義諦。若爾。云何言諸佛常依二諦說",
    "T45n1854_001:0091b22": "法耶。諸佛常依二諦說法。此即時長佛廣。常",
    "T45n1854_001:0091b23": "依故時長。諸佛故佛廣。此即十方三世諸佛。",
    "T45n1854_001:0091b24": "常依二諦說法。那得有三諦。既有三諦。何得",
    "T45n1854_001:0091b25": "復言常依二諦耶。解云。常依二諦說法。不妨",
    "T45n1854_001:0091b26": "三諦。雖有三諦。不乖常依二諦說法。何者。今",
    "T45n1854_001:0091b27": "真俗是二諦。攝真俗二為世諦。不真俗為第",
    "T45n1854_001:0091b28": "一義。若爾。唯是二諦故。云諸佛常依二諦說",
    "T45n1854_001:0091b29": "法也。次時明二諦廢立義。問有無表不有",
    "T45n1854_001:0091c01": "無。悟不有無時。為廢有無為不廢耶。次結二",
    "T45n1854_001:0091c02": "難。若悟不有無廢有無。如得月忘指者。不然。",
    "T45n1854_001:0091c03": "何者。本了有無得不有無。若廢有無即無有",
    "T45n1854_001:0091c04": "無。無有無寧有不有無。涅槃經云。菩薩具二",
    "T45n1854_001:0091c05": "莊嚴。即能解知一種二種。若言無一二者。是",
    "T45n1854_001:0091c06": "義不然。何以故。若無一二。云何得說無一無",
    "T45n1854_001:0091c07": "二。要由一二得有無一二。若爾。要由有無得",
    "T45n1854_001:0091c08": "悟不有無。何得廢耶。若便不廢有無者亦不",
    "T45n1854_001:0091c09": "然。若不廢有無者。何得從來云得月忘指會",
    "T45n1854_001:0091c10": "理忘筌耶。師解云。具有廢不廢義。所言廢者。",
    "T45n1854_001:0091c11": "約謂情邊。即須廢之。何者。明汝所見有者。竝",
    "T45n1854_001:0091c12": "顛倒所感。如瓶衣等。皆是眾生顛倒所感。妄",
    "T45n1854_001:0091c13": "想見有。故中論云。若謂以現見而有生滅者。",
    "T45n1854_001:0091c14": "即為是癡妄而見有生滅。顛倒感得此眼。求",
    "T45n1854_001:0091c15": "此眼不可得。諸法亦不可得。特癡妄見有。",
    "T45n1854_001:0091c16": "是故須廢也。此則用空廢有。若更著空。亦復",
    "T45n1854_001:0091c17": "須廢。何者。本由有故有空。既無有。何得有",
    "T45n1854_001:0091c18": "空。故中論云。若使無有有云何當有無。又云。",
    "T45n1854_001:0091c19": "若有不空法。可有於空法。不空法尚無。何得",
    "T45n1854_001:0091c20": "有空法。此之空有。皆是情謂。故皆須廢。乃至",
    "T45n1854_001:0091c21": "第三節。謂情言有。亦皆須廢。何者竝是謂情。",
    "T45n1854_001:0091c22": "皆須廢之也。問若此三種二諦皆廢。用何物",
    "T45n1854_001:0091c23": "為二諦教耶。解云。約緣邊即是謂情。佛為說",
    "T45n1854_001:0091c24": "邊即是教門。今明。此等皆謂情。皆須廢之",
    "T45n1854_001:0091c25": "也。何以故。謂情所見皆是虛妄。故廢之也。",
    "T45n1854_001:0091c26": "又非但廢妄。亦無有實。本有虛故有實。既無",
    "T45n1854_001:0091c27": "虛即無實。顯清淨正道。此亦名法身。亦名正",
    "T45n1854_001:0091c28": "道。亦名實相也。然此已拔從來也。何者從來",
    "T45n1854_001:0091c29": "云。取相煩惱感六道果報。此須廢。廢六道生",
    "T45n1854_001:0092a01": "死。得如來涅槃。今明。有生死可有涅槃。既無",
    "T45n1854_001:0092a02": "生死即無涅槃。無生死無涅槃。生死涅槃皆",
    "T45n1854_001:0092a03": "是虛妄。非生死非涅槃乃名實相。一往對虛",
    "T45n1854_001:0092a04": "辨實。若無彼虛即無有實也。若就三重二",
    "T45n1854_001:0092a05": "諦義辨者。即由來人廢立在初節二諦義中。",
    "T45n1854_001:0092a06": "何者彼廢世諦立真諦。何者取相煩惱感得六",
    "T45n1854_001:0092a07": "道果報名為世諦。斷取相煩惱。六道果報謝。",
    "T45n1854_001:0092a08": "此即廢世諦而有真諦之境。由真諦境生佛",
    "T45n1854_001:0092a09": "妙智。此即廢世諦立真諦。今明。此之二諦。竝",
    "T45n1854_001:0092a10": "是謂情。皆悉須廢。何但初節二諦須廢。乃",
    "T45n1854_001:0092a11": "至第三重皆須廢。何以故。此皆謂情故須廢",
    "T45n1854_001:0092a12": "之也。此即一往廢三。不廢不三也。次就三種",
    "T45n1854_001:0092a13": "二諦中論廢不廢。明無方便三即廢。有方便",
    "T45n1854_001:0092a14": "三即不廢。無方便三廢者。明此三倒謂有三。",
    "T45n1854_001:0092a15": "實無此三。是故須廢。如陽炎謂是水實無水",
    "T45n1854_001:0092a16": "也。然亦無有廢。何者有水可廢。既無水。何所",
    "T45n1854_001:0092a17": "廢。而言廢者。約彼謂有故言廢也。有方便三",
    "T45n1854_001:0092a18": "不廢者。即不壞假名。說諸法實相。不動等覺",
    "T45n1854_001:0092a19": "建立諸法。既云不壞假名說諸法實相。豈當",
    "T45n1854_001:0092a20": "得不二廢二。若得不二廢二。即壞假名說諸",
    "T45n1854_001:0092a21": "法實相。動等覺建立諸法。唯假名即實相。豈",
    "T45n1854_001:0092a22": "須廢之。如中論云。是假即中。廢假名即廢中。",
    "T45n1854_001:0092a23": "既不廢中。豈當廢假。斯即空有有空。二不二",
    "T45n1854_001:0092a24": "不二二。橫竪無礙。故肇師云。欲言其有。有",
    "T45n1854_001:0092a25": "非真生。欲言其無。事像既形。又云。譬如幻化",
    "T45n1854_001:0092a26": "人非無幻化人。幻化人非真人也。此唯幻化",
    "T45n1854_001:0092a27": "人非人。非人不無幻化人。幻化人非人。非",
    "T45n1854_001:0092a28": "人人。諸法亦爾。故不廢也。此就有方便無方",
    "T45n1854_001:0092a29": "便因緣不因緣。論廢不廢如此。次更就謂情",
    "T45n1854_001:0092b01": "生滅無生滅二觀。明廢不廢。何者由來云。小",
    "T45n1854_001:0092b02": "乘即斷二輪煩惱。得見思兩解。大乘斷五住",
    "T45n1854_001:0092b03": "地惑。得十地解。此即見思伐二惑。十地解斷",
    "T45n1854_001:0092b04": "五住地惑。此廢惑立解。廢凡立聖。若不斷二",
    "T45n1854_001:0092b05": "惑。見思無由成。不伐五住。佛果即不立。故大",
    "T45n1854_001:0092b06": "小乘皆斷惑成聖也。今依法華經望。併除糞",
    "T45n1854_001:0092b07": "人。何故謂為除糞人。欲鄙之耳。故經云。念子",
    "T45n1854_001:0092b08": "愚劣樂為鄙事。二乘斷惑既是除糞。菩薩斷",
    "T45n1854_001:0092b09": "惑亦是除糞。齊而過甚。何者同斷故是齊。斷",
    "T45n1854_001:0092b10": "少多故過甚。二乘除糞。蓋是不足言。菩薩時",
    "T45n1854_001:0092b11": "長除糞廣故。過之甚也。今明。菩薩知惑本不",
    "T45n1854_001:0092b12": "生今不滅。何所斷。斯即生在佛家。種姓尊",
    "T45n1854_001:0092b13": "貴。如轉輪聖王皇太子也。唯見客作賤人除",
    "T45n1854_001:0092b14": "糞。何曾聞長者之兒擔屎。故今明。菩薩不斷",
    "T45n1854_001:0092b15": "惑。何者菩薩知惑本不生今不滅故。無所斷",
    "T45n1854_001:0092b16": "也。所以淨名經云。法本不生。今則無滅。法華",
    "T45n1854_001:0092b17": "云。諸法從本來常自寂滅相。從來云。菩薩無",
    "T45n1854_001:0092b18": "生滅觀。何故明無生滅耶。如向所辨。知本不",
    "T45n1854_001:0092b19": "生今無所滅故。言菩薩不生不滅觀也。問他",
    "T45n1854_001:0092b20": "斷二惑得小聖。斷五住惑得大果。汝今不斷。",
    "T45n1854_001:0092b21": "云何得言小聖大果耶。解云。汝斷惑得有聖。",
    "T45n1854_001:0092b22": "我本無惑。豈無聖耶。又反之。汝見惑生今斷",
    "T45n1854_001:0092b23": "不得聖。若知惑本不生不滅乃得聖。何者不",
    "T45n1854_001:0092b24": "生不滅是本。知本可得成聖。汝不知本。豈得",
    "T45n1854_001:0092b25": "成聖。故法華云。世尊我今得道得果。於無漏",
    "T45n1854_001:0092b26": "法。得清淨眼。今日得道當知。前來未得道。又",
    "T45n1854_001:0092b27": "涅槃經云。汝諸比丘。未為大乘除諸結使。為",
    "T45n1854_001:0092b28": "是故。從來斷不斷。今始是斷也。從前來。略明",
    "T45n1854_001:0092b29": "二諦大意如此也。",
    "T45n1854_001:0092c01": "二諦義卷上"
}