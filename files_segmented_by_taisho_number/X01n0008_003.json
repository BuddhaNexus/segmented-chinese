{
    "X01n0008_003:0293b22": "楞伽阿跋多羅寶經會譯卷第三之上",
    "X01n0008_003:0293b23": "宋天竺三藏求那跋陀羅初譯",
    "X01n0008_003:0293b24": "魏天竺三藏菩提留支再譯",
    "X01n0008_003:0293c01": "唐于闐國三藏實叉難陀後譯",
    "X01n0008_003:0293c02": "明臨濟正宗中都沙門員珂會譯",
    "X01n0008_003:0293c03": "一切佛語心品第三之上",
    "X01n0008_003:0293c04": "爾時世尊。告大慧菩薩摩訶薩言。意生身分別通相。",
    "X01n0008_003:0293c05": "我今當說。諦聽諦聽善思念之。大慧白佛言。善哉世",
    "X01n0008_003:0293c06": "尊。唯然受教。佛告大慧。有三種意生身。云何為三。所",
    "X01n0008_003:0293c07": "謂三昧樂正受意生身。覺法自性性意生身。種類俱",
    "X01n0008_003:0293c08": "生無行作意生身。脩行者了知初地上上增進相。得",
    "X01n0008_003:0293c09": "三種身。",
    "X01n0008_003:0293c10": "〔魏譯〕爾時佛告聖者大慧菩薩言。大慧。我今為",
    "X01n0008_003:0293c11": "汝說意生身脩行差別。大慧。諦聽諦聽當為汝說。",
    "X01n0008_003:0293c12": "大慧白佛言。善哉世尊。唯然受教。佛告大慧。有三",
    "X01n0008_003:0293c13": "種意生身。何等為三。一者得三昧樂三摩跋提意",
    "X01n0008_003:0293c14": "生身。二者如實覺知諸法相意生身。三者種類生",
    "X01n0008_003:0293c15": "無作行意生身。菩薩從於初地如實脩行。得上上",
    "X01n0008_003:0293c16": "地證智之相。",
    "X01n0008_003:0293c17": "〔唐譯〕爾時佛告大慧菩薩摩訶薩言。今當為汝",
    "X01n0008_003:0293c18": "說意成身差別相。諦聽諦聽善思念之。大慧言唯。",
    "X01n0008_003:0293c19": "佛言。大慧。意成身有三種。何者為三。謂入三昧樂",
    "X01n0008_003:0293c20": "意成身。覺法自性意成身。種類俱生無作行意成",
    "X01n0008_003:0293c21": "身。諸脩行者入初地已漸次證得。",
    "X01n0008_003:0293c22": "大慧。云何三昧樂正受意生身。謂第三第四第五地",
    "X01n0008_003:0293c23": "三昧樂正受故。種種自心寂靜。安住心海。起浪識相",
    "X01n0008_003:0293c24": "不生。知自心現境界性非性。是名三昧樂正受意生",
    "X01n0008_003:0294a01": "身。",
    "X01n0008_003:0294a02": "〔魏譯〕大慧。何者菩薩摩訶薩。得三昧樂三摩跋",
    "X01n0008_003:0294a03": "提意生身。謂第三第四第五地中。自心寂靜行種",
    "X01n0008_003:0294a04": "種行。大海心波轉識之相三摩跋提樂。名意識生。",
    "X01n0008_003:0294a05": "以見自心境界故。如實知有無相。大慧。是名意生",
    "X01n0008_003:0294a06": "身相。",
    "X01n0008_003:0294a07": "〔唐譯〕大慧。云何入三昧樂意成身。謂三四五地",
    "X01n0008_003:0294a08": "入於三昧。離種種心寂然不動。心海不起轉識波",
    "X01n0008_003:0294a09": "浪。了境心現皆無所有。是名入三昧樂意成身。",
    "X01n0008_003:0294a10": "大慧。云何覺法自性性意生身。謂第八地觀察覺了",
    "X01n0008_003:0294a11": "如幻等法悉無所有。身心轉變。得如幻三昧及餘三",
    "X01n0008_003:0294a12": "昧門。無量相力自在明。如妙華莊嚴。迅疾如意。猶如",
    "X01n0008_003:0294a13": "幻夢水月鏡像。非造非所造如造所造。一切色種種",
    "X01n0008_003:0294a14": "支分具足莊嚴。隨入一切佛剎大眾。通達自性法故。",
    "X01n0008_003:0294a15": "是名覺法自性性意生身。",
    "X01n0008_003:0294a16": "〔魏譯〕大慧。何者如實覺知諸法相意生身。謂菩",
    "X01n0008_003:0294a17": "薩摩訶薩。於八地中觀察覺了。得諸法無相如幻",
    "X01n0008_003:0294a18": "等法悉無所有。身心轉變得如幻三昧。及餘無量",
    "X01n0008_003:0294a19": "三摩跋提樂門。無量相力自在神通。妙華莊嚴迅",
    "X01n0008_003:0294a20": "疾如意。猶如幻夢水中月鏡中像。非四大生似四",
    "X01n0008_003:0294a21": "大相具足身分。一切脩行得如意自在。隨入諸佛",
    "X01n0008_003:0294a22": "國土大眾。大慧。是名如實覺知諸法相意生身。",
    "X01n0008_003:0294a23": "〔唐譯〕云何覺法自性意成身。謂八地中了法如",
    "X01n0008_003:0294a24": "幻皆無有相。心轉所依。住如幻定及餘三昧。能現",
    "X01n0008_003:0294b01": "無量自在神通。如華開敷速疾如意。如幻如夢如",
    "X01n0008_003:0294b02": "影如像。非造所造與造相似。一切色相具足莊嚴。",
    "X01n0008_003:0294b03": "普入佛剎了諸法性。是名覺法自性意成身。",
    "X01n0008_003:0294b04": "大慧。云何種類俱生無行作意生身。所謂覺一切佛",
    "X01n0008_003:0294b05": "法緣自得樂相。是名種類俱生無行作意生身。大慧。",
    "X01n0008_003:0294b06": "於彼三種身相。觀察覺了應當脩學。",
    "X01n0008_003:0294b07": "〔魏譯〕大慧。何者種類生無作行意生身。謂自身",
    "X01n0008_003:0294b08": "內證一切諸法。如實樂相法相樂故。大慧。是名種",
    "X01n0008_003:0294b09": "類生無作行意生身。大慧。汝當於彼三種身相觀",
    "X01n0008_003:0294b10": "察了知。",
    "X01n0008_003:0294b11": "〔唐譯〕云何種類俱生無作行意成身。謂了達諸",
    "X01n0008_003:0294b12": "佛自證法相。是名種類俱生無作行意成身。大慧",
    "X01n0008_003:0294b13": "三種身相當勤觀察。",
    "X01n0008_003:0294b14": "爾時世尊欲重宣此義。而說偈言。非我乘大乘。非說",
    "X01n0008_003:0294b15": "亦非字。非諦非解脫。非無有境界。然乘摩訶衍。三摩",
    "X01n0008_003:0294b16": "提自在。種種意生身。自在華莊嚴。",
    "X01n0008_003:0294b17": "〔魏譯〕爾時世尊。重說偈言。我乘非大乘。非說亦",
    "X01n0008_003:0294b18": "非字。非諦非解脫。非無有境界。然乘摩訶衍。三摩",
    "X01n0008_003:0294b19": "提自在。種種意生身。自在華莊嚴。",
    "X01n0008_003:0294b20": "〔唐譯〕爾時世尊重說頌言。我大乘。非乘非聲亦",
    "X01n0008_003:0294b21": "非字。非諦非解脫。亦非無相境。然乘摩訶衍。三摩",
    "X01n0008_003:0294b22": "提自在。種種意成身。自在華莊嚴。",
    "X01n0008_003:0294b23": "爾時大慧菩薩摩訶薩。白佛言。世尊。如世尊說。若男",
    "X01n0008_003:0294b24": "子女人行五無間業。不入無擇地獄。世尊。云何男子",
    "X01n0008_003:0294c01": "女人行五無間業。不入無擇地獄。佛告大慧。諦聽諦",
    "X01n0008_003:0294c02": "聽善思念之。當為汝說。大慧白佛言。善哉世尊唯然",
    "X01n0008_003:0294c03": "受教。佛告大慧。云何五無間業。所謂殺父母。及害羅",
    "X01n0008_003:0294c04": "漢。破壞眾僧。惡心出佛身血。",
    "X01n0008_003:0294c05": "〔魏譯〕爾時聖者大慧菩薩。復白佛言。世尊。如世",
    "X01n0008_003:0294c06": "尊說。善男子善女人。行五無間業。世尊。何等是五",
    "X01n0008_003:0294c07": "無間業。而善男子善女人。行五無間入於無間。佛",
    "X01n0008_003:0294c08": "告聖者大慧菩薩言。善哉善哉善哉大慧。諦聽諦",
    "X01n0008_003:0294c09": "聽當為汝說。大慧白佛言。善哉世尊。唯然受教。佛",
    "X01n0008_003:0294c10": "告大慧。五無間者。一者殺母。二者殺父。三者殺阿",
    "X01n0008_003:0294c11": "羅漢。四者破和合僧。五者惡心出佛身血。",
    "X01n0008_003:0294c12": "〔唐譯〕爾時大慧菩薩摩訶薩。復白佛言。世尊。如",
    "X01n0008_003:0294c13": "世尊說五無間業。何者為五。若人作已墮阿鼻獄。",
    "X01n0008_003:0294c14": "佛言諦聽當為汝說。大慧言唯。佛告大慧。五無間",
    "X01n0008_003:0294c15": "者。所謂殺母。殺父。殺阿羅漢。破和合僧。懷惡逆心",
    "X01n0008_003:0294c16": "出佛身血。",
    "X01n0008_003:0294c17": "大慧。云何眾生母。謂愛更受生貪喜俱如緣母立。無",
    "X01n0008_003:0294c18": "明為父生入處聚落。斷二根本名害父母。",
    "X01n0008_003:0294c19": "〔魏譯〕大慧。何者眾生母。謂更受後生貪喜俱生",
    "X01n0008_003:0294c20": "如緣母立。大慧。何者為父。謂無明為父生六入聚",
    "X01n0008_003:0294c21": "落。大慧。斷彼二種能生根本。名害父母。",
    "X01n0008_003:0294c22": "〔唐譯〕大慧。何者為眾生母。謂引生愛與貪喜俱",
    "X01n0008_003:0294c23": "如母養育。何者為父。所謂無明令生六處聚落中",
    "X01n0008_003:0294c24": "故。斷二根本名殺父母。",
    "X01n0008_003:0295a01": "彼諸使不現。如鼠毒發。諸法究竟斷彼。名害羅漢。",
    "X01n0008_003:0295a02": "〔魏譯〕大慧。何者殺阿羅漢。謂諸使如鼠毒發。拔",
    "X01n0008_003:0295a03": "諸使怨根本不生。大慧。是名殺阿羅漢。",
    "X01n0008_003:0295a04": "〔唐譯〕云何殺阿羅漢。謂隨眠為怨如鼠毒發。究",
    "X01n0008_003:0295a05": "竟斷彼。是故說名殺阿羅漢。",
    "X01n0008_003:0295a06": "云何破僧。謂異相諸陰和合積聚。究竟斷彼。名為破",
    "X01n0008_003:0295a07": "僧。",
    "X01n0008_003:0295a08": "〔魏譯〕大慧。何者破和合僧。謂五陰異相和合積",
    "X01n0008_003:0295a09": "聚。究竟斷彼。名為破僧。",
    "X01n0008_003:0295a10": "〔唐譯〕云何破和合僧。謂諸蘊異相和合積聚。究",
    "X01n0008_003:0295a11": "竟斷彼。名為破僧。",
    "X01n0008_003:0295a12": "大慧。不覺外自共相自心現量。七識身以三解脫無",
    "X01n0008_003:0295a13": "漏惡想。究竟斷彼七種識佛。名為惡心出佛身血。若",
    "X01n0008_003:0295a14": "男子女人行此無間事者。名五無間。亦名無間等。",
    "X01n0008_003:0295a15": "〔魏譯〕大慧。何者惡心出佛身血。謂自相同相見",
    "X01n0008_003:0295a16": "外自心相八種識身。依無漏三解脫門。究竟斷八",
    "X01n0008_003:0295a17": "種識佛。名為惡心出佛身血。大慧。是名內身五種",
    "X01n0008_003:0295a18": "無間。若善男子善女人。行此無間。得名無間者。無",
    "X01n0008_003:0295a19": "間者名證如實法故。",
    "X01n0008_003:0295a20": "〔唐譯〕云何惡心出佛身血。謂八識身妄生思覺。",
    "X01n0008_003:0295a21": "見自心外自相共相。以三解脫無漏惡心。究竟斷",
    "X01n0008_003:0295a22": "彼八識身佛。名為惡心出佛身血。大慧。是為內五",
    "X01n0008_003:0295a23": "無間。若有作者。無間即得現證實法。",
    "X01n0008_003:0295a24": "復次大慧。有外無間。今當演說。汝及餘菩薩摩訶薩",
    "X01n0008_003:0295b01": "聞是義已。於未來世不墮愚癡。云何五無間。謂先所",
    "X01n0008_003:0295b02": "說無間。若行此者。於三解脫一一不得無間等法。除",
    "X01n0008_003:0295b03": "此已。餘化神力現無間等。謂聲聞化神力。菩薩化神",
    "X01n0008_003:0295b04": "力。如來化神力。為餘作無間罪者除疑悔過。為勸發",
    "X01n0008_003:0295b05": "故。神力變化現無間等。無有一向作無間事。不得無",
    "X01n0008_003:0295b06": "間等。除覺自心現量。離身財妄想。離我我所攝受。或",
    "X01n0008_003:0295b07": "時遇善知識。解脫餘趣相續妄想。",
    "X01n0008_003:0295b08": "〔魏譯〕復次大慧。我為汝等說外五種無間之相。",
    "X01n0008_003:0295b09": "諸菩薩聞是義已。於未來世不生疑心。大慧。何者",
    "X01n0008_003:0295b10": "是外五種無間。謂殺父母羅漢。破和合僧。出佛身",
    "X01n0008_003:0295b11": "血。行此無間者。於彼三種解脫門中。不能得證一",
    "X01n0008_003:0295b12": "一解脫。除依如來力住持應化聲聞菩薩。如來神",
    "X01n0008_003:0295b13": "力。為五種罪人懺悔疑心。斷此疑心令生善根。為",
    "X01n0008_003:0295b14": "彼罪人作應化說。大慧。若犯五種無間罪者。畢竟",
    "X01n0008_003:0295b15": "不得證入道分。除見自心唯是虗妄。離身資生所",
    "X01n0008_003:0295b16": "依住處。分別見我我所相。於無量無邊劫中。遇善",
    "X01n0008_003:0295b17": "知識。於異道身離於自心虗妄見過。",
    "X01n0008_003:0295b18": "〔唐譯〕復次大慧。今為汝說外五無間。令汝及餘",
    "X01n0008_003:0295b19": "菩薩聞是義已。於未來世不生疑惑。云何外五無",
    "X01n0008_003:0295b20": "間。謂餘教中所說無間。若有作者。於三解脫不能",
    "X01n0008_003:0295b21": "現證。唯除如來諸大菩薩及大聲聞。見其有造無",
    "X01n0008_003:0295b22": "間業者。為欲勸發令其改過。以神通力示同其事。",
    "X01n0008_003:0295b23": "尋即悔除證於解脫。此皆化現非是實造。若有實",
    "X01n0008_003:0295b24": "造無間業者。終無現身而得解脫。唯除覺了自心",
    "X01n0008_003:0295c01": "所現身資所住。離我我所分別執見。或於來世餘",
    "X01n0008_003:0295c02": "處受生。遇善知識離分別過方證解脫。",
    "X01n0008_003:0295c03": "爾時世尊欲重宣此義。而說偈言。貪愛名為母。無明",
    "X01n0008_003:0295c04": "則為父。覺境識為佛。諸使為羅漢。陰集名為僧。無間",
    "X01n0008_003:0295c05": "次第斷。謂是五無間。不入無擇獄。",
    "X01n0008_003:0295c06": "〔魏譯〕爾時世尊。重說偈言。貪愛名為母。無明則",
    "X01n0008_003:0295c07": "為父。了境識為佛。諸使為羅漢。陰聚名為僧。無間",
    "X01n0008_003:0295c08": "斷相續。更無有業間。得真如無間。",
    "X01n0008_003:0295c09": "〔唐譯〕爾時世尊重說頌言。貪愛名為母。無明則",
    "X01n0008_003:0295c10": "是父。識了於境界。此則名為佛。隨眠阿羅漢。蘊聚",
    "X01n0008_003:0295c11": "和合僧。斷彼無餘間。是名無間業。",
    "X01n0008_003:0295c12": "爾時大慧菩薩復白佛言。世尊。惟願為說佛之知覺。",
    "X01n0008_003:0295c13": "世尊。何等是佛之知覺。佛告大慧。覺人法無我。了知",
    "X01n0008_003:0295c14": "二障。離二種死。斷二煩惱。是名佛之知覺。聲聞緣覺",
    "X01n0008_003:0295c15": "得此法者。亦名為佛。以是因緣故我說一乘。爾時世",
    "X01n0008_003:0295c16": "尊。欲重宣此義。而說偈言。善知二無我。二障煩惱斷。",
    "X01n0008_003:0295c17": "永離二種死。是名佛知覺。",
    "X01n0008_003:0295c18": "〔魏譯〕爾時聖者大慧菩薩。復白佛言。世尊。唯願",
    "X01n0008_003:0295c19": "為我說諸如來知覺之相。佛告聖者大慧菩薩摩",
    "X01n0008_003:0295c20": "訶薩言。大慧。如實知人無我法無我。如實能知二",
    "X01n0008_003:0295c21": "種障故。遠離二種煩惱。大慧。是名如來如實知覺。",
    "X01n0008_003:0295c22": "大慧。聲聞辟支佛得此法者。亦名為佛。大慧。是因",
    "X01n0008_003:0295c23": "緣故我說一乘。爾時世尊。重說偈言。善知二無我",
    "X01n0008_003:0295c24": "二障二煩惱。得不思議變。是名佛知覺。",
    "X01n0008_003:0296a01": "〔唐譯〕爾時大慧菩薩摩訶薩。復白佛言。世尊願",
    "X01n0008_003:0296a02": "為我說諸佛體性。佛言。大慧。覺二無我。除二種障。",
    "X01n0008_003:0296a03": "離二種死。斷二煩惱。是佛體性。大慧。聲聞緣覺得",
    "X01n0008_003:0296a04": "此法已。亦名為佛。我以是義但說一乘。爾時世尊",
    "X01n0008_003:0296a05": "重說頌言。善知二無我。除二障二惱。及不思議死。",
    "X01n0008_003:0296a06": "是故名如來。",
    "X01n0008_003:0296a07": "爾時大慧菩薩白佛言。世尊。何故世尊於大眾中唱",
    "X01n0008_003:0296a08": "如是言。我是過去一切佛及種種受生。我爾時作曼",
    "X01n0008_003:0296a09": "陀轉輪聖王。六牙大象及鸚鵡鳥。釋提桓因。善眼仙",
    "X01n0008_003:0296a10": "人。如是等百千生經說。",
    "X01n0008_003:0296a11": "〔魏譯〕爾時聖者大慧菩薩。復白佛言。世尊。世尊",
    "X01n0008_003:0296a12": "何故於大眾中說如是言。我是過去一切佛。及說",
    "X01n0008_003:0296a13": "種種本生經。我於爾時作頂生王。六牙大象。鸚鵡。",
    "X01n0008_003:0296a14": "毗耶娑仙人。帝釋王。善眼菩薩。如是等百千經皆",
    "X01n0008_003:0296a15": "說本生。",
    "X01n0008_003:0296a16": "〔唐譯〕爾時大慧菩薩摩訶薩。復白佛言。世尊。如",
    "X01n0008_003:0296a17": "來以何密意。於大眾中唱如是言。我是過去一切",
    "X01n0008_003:0296a18": "諸佛。及說百千本生之事。我於爾時。作頂生王大",
    "X01n0008_003:0296a19": "象鸚鵡月光妙眼如是等。",
    "X01n0008_003:0296a20": "佛告大慧。以四等故。如來應供等正覺。於大眾中唱",
    "X01n0008_003:0296a21": "如是言。我爾時作拘留孫。拘那含牟尼。迦葉佛。云何",
    "X01n0008_003:0296a22": "四等。謂字等語等法等身等。是名四等。以四種等故。",
    "X01n0008_003:0296a23": "如來應供等正覺。於大眾中唱如是言。",
    "X01n0008_003:0296a24": "〔魏譯〕佛告聖者大慧菩薩摩訶薩言。大慧。依四",
    "X01n0008_003:0296b01": "種平等。如來應正遍知。於大眾中唱如是言。我於",
    "X01n0008_003:0296b02": "爾時作拘留孫佛。拘那含牟尼佛。迦葉佛。何等為",
    "X01n0008_003:0296b03": "四。一者字平等。二者語平等。三者法平等。四者身",
    "X01n0008_003:0296b04": "平等。大慧。依此四種平等法故。諸佛如來在於眾",
    "X01n0008_003:0296b05": "中說如是言。",
    "X01n0008_003:0296b06": "〔唐譯〕佛言。大慧。如來應正等覺。依四平等祕密",
    "X01n0008_003:0296b07": "意故。於大眾中作如是言。我於昔時作拘留孫佛",
    "X01n0008_003:0296b08": "拘那含牟尼佛迦葉佛。云何為四。所謂字平等語",
    "X01n0008_003:0296b09": "平等身平等法平等。",
    "X01n0008_003:0296b10": "云何字等。若字稱我為佛。彼字亦稱一切諸佛。彼字",
    "X01n0008_003:0296b11": "自性無有差別。是名字等。云何語等。謂我六十四種",
    "X01n0008_003:0296b12": "梵音言語相生。彼諸如來應供等正覺。亦如六十四",
    "X01n0008_003:0296b13": "種梵音言語相生。無增無減無有差別。迦陵頻伽梵",
    "X01n0008_003:0296b14": "音聲性。云何身等。謂我與諸佛。法身及色身相好無",
    "X01n0008_003:0296b15": "有差別。除為調伏彼彼諸趣差別眾生故示現種種",
    "X01n0008_003:0296b16": "差別色身。是名身等。云何法等。謂我及彼佛得三十",
    "X01n0008_003:0296b17": "七菩提分法。略說佛法無障礙智。是名四等。是故如",
    "X01n0008_003:0296b18": "來應供等正覺。於大眾中唱如是言。爾時世尊欲重",
    "X01n0008_003:0296b19": "宣此義。而說偈言。迦葉拘留孫。拘那含是我。以此四",
    "X01n0008_003:0296b20": "種等。我為佛子說。",
    "X01n0008_003:0296b21": "〔魏譯〕大慧。何者字平等。謂何等字。過去佛名佛。",
    "X01n0008_003:0296b22": "我同彼字亦名為佛。不過彼字與彼字等無異無",
    "X01n0008_003:0296b23": "別。大慧。是名字平等。大慧何者諸佛語平等。謂過",
    "X01n0008_003:0296b24": "去佛有六十四種美妙梵聲言語說法。我亦六十",
    "X01n0008_003:0296c01": "四種微妙梵聲言語說法。大慧。未來諸佛亦以六",
    "X01n0008_003:0296c02": "十四種微妙梵聲言語說法。不增不減。不異無差",
    "X01n0008_003:0296c03": "別。迦陵頻伽梵聲美妙。大慧。是名諸佛語平等。大",
    "X01n0008_003:0296c04": "慧。何者諸佛身平等。大慧。我及諸佛法身色身相",
    "X01n0008_003:0296c05": "好莊嚴。無異無差別。除依可度眾生。彼彼眾生種",
    "X01n0008_003:0296c06": "種生處。諸佛如來現種種身。大慧。是名諸佛身平",
    "X01n0008_003:0296c07": "等。大慧。云何諸佛法平等。謂彼佛及我。得三十七",
    "X01n0008_003:0296c08": "菩提分法十力四無畏等。大慧。是名諸佛法平等。",
    "X01n0008_003:0296c09": "大慧。依此四種平等法故。如來於大眾中作如是",
    "X01n0008_003:0296c10": "說。我是過去頂生王等。爾時世尊重說偈言。迦葉",
    "X01n0008_003:0296c11": "拘留孫。拘那含是我。說諸佛子等。依四平等故。",
    "X01n0008_003:0296c12": "〔唐譯〕云何字平等。謂我名佛。一切如來亦名為",
    "X01n0008_003:0296c13": "佛。佛名無別是為字等。云何語平等。謂我作六十",
    "X01n0008_003:0296c14": "四種梵音聲語。一切如來亦作此語。迦陵頻伽梵",
    "X01n0008_003:0296c15": "音聲性。不增不減無有差別。是名語等。云何身平",
    "X01n0008_003:0296c16": "等。謂我與諸佛。法身色相及隨形好等無差別。除",
    "X01n0008_003:0296c17": "為調伏種種眾生現隨類身。是謂身等。云何法平",
    "X01n0008_003:0296c18": "等。謂我與諸佛皆同證得三十七種菩提分法。是",
    "X01n0008_003:0296c19": "名法等。是故如來應正等覺。於大眾中作如是說。",
    "X01n0008_003:0296c20": "爾時世尊重說頌言。迦葉拘留孫。拘那含是我。依",
    "X01n0008_003:0296c21": "四平等故。為諸佛子說。",
    "X01n0008_003:0296c22": "大慧復白佛言。如世尊所說。我從某夜得最正覺。乃",
    "X01n0008_003:0296c23": "至某夜入般涅槃。於其中間乃至不說一字。亦不已",
    "X01n0008_003:0296c24": "說當說。不說是佛說。世尊。如來應供等正覺。何因說",
    "X01n0008_003:0297a01": "言不說是佛說。佛告大慧。我因二法故作如是說。云",
    "X01n0008_003:0297a02": "何二法。謂緣自得法及本住法。是名二法。因此二法",
    "X01n0008_003:0297a03": "故我如是說。",
    "X01n0008_003:0297a04": "〔魏譯〕大慧菩薩復白佛言。世尊。如來說言。我何",
    "X01n0008_003:0297a05": "等夜證大菩提。何等夜入般涅槃。我於中間不說",
    "X01n0008_003:0297a06": "一字。佛言非言。世尊依何義說如是語。佛語非語。",
    "X01n0008_003:0297a07": "佛告大慧言。大慧。如來依二種法說如是言。何者",
    "X01n0008_003:0297a08": "為二。我說如是。一者依自身內證法。二者依本住",
    "X01n0008_003:0297a09": "法。我依此二法作如是言。",
    "X01n0008_003:0297a10": "〔唐譯〕爾時大慧菩薩摩訶薩。復白佛言。世尊。如",
    "X01n0008_003:0297a11": "世尊說。我於某夜成最正覺。乃至某夜當入涅槃。",
    "X01n0008_003:0297a12": "於其中間不說一字。亦不已說亦不當說。不說是",
    "X01n0008_003:0297a13": "佛說。世尊。依何密意作如是語。佛言。大慧。依二密",
    "X01n0008_003:0297a14": "法故作如是說。云何二法。謂自證法及本住法。",
    "X01n0008_003:0297a15": "云何緣自得法。若彼如來所得。我亦得之無增無減。",
    "X01n0008_003:0297a16": "緣自得法究竟境界。離言說妄想。離字二趣。",
    "X01n0008_003:0297a17": "〔魏譯〕大慧。云何依自身內證法。謂彼過去諸佛",
    "X01n0008_003:0297a18": "如來所證得法。我亦如是證得不增不減。自身內",
    "X01n0008_003:0297a19": "證諸境界行。離言語分別相。離二種字故。",
    "X01n0008_003:0297a20": "〔唐譯〕云何自證法。謂諸佛所證我亦同證不增",
    "X01n0008_003:0297a21": "不減。證智所行離言說相。離分別相離名字相。",
    "X01n0008_003:0297a22": "云何本住法。謂古先聖道如金銀等性。法界常住。若",
    "X01n0008_003:0297a23": "如來出世若不出世法界常住。如趣彼城道。譬如士",
    "X01n0008_003:0297a24": "夫行曠野中。見向古城平坦正道。即隨入城受如意",
    "X01n0008_003:0297b01": "樂。大慧。於意云何。彼作是道及城中種種樂耶。答言",
    "X01n0008_003:0297b02": "不也。佛告大慧。我及過去一切諸佛法界常住。亦復",
    "X01n0008_003:0297b03": "如是。是故說言。我從某夜得最正覺。乃至某夜入般",
    "X01n0008_003:0297b04": "涅槃。於其中間不說一字。亦不已說當說。爾時世尊",
    "X01n0008_003:0297b05": "欲重宣此義。而說偈言。我某夜成道。至某夜涅槃。於",
    "X01n0008_003:0297b06": "此二中間。我都無所說。緣自得法住。故我作是說。彼",
    "X01n0008_003:0297b07": "佛及與我。悉無有差別。",
    "X01n0008_003:0297b08": "〔魏譯〕大慧。何者本法住。大慧。謂本行路平坦。譬",
    "X01n0008_003:0297b09": "如金銀珍珠等寶在於彼處。大慧。是名法性本住",
    "X01n0008_003:0297b10": "處。大慧。諸佛如來出世不出世。法性法界法住法",
    "X01n0008_003:0297b11": "相法證常住如城本道。大慧。譬如有人行曠野中。",
    "X01n0008_003:0297b12": "見向本城平坦正道即隨入城。入彼城已受種種",
    "X01n0008_003:0297b13": "樂作種種業。大慧。於意云何。彼人始作是道隨入",
    "X01n0008_003:0297b14": "城耶。始作種種諸莊嚴耶。大慧白佛。不也世尊。大",
    "X01n0008_003:0297b15": "慧。我及過去一切諸佛。法性法界法住法相法證",
    "X01n0008_003:0297b16": "常住亦復如是。大慧。我依此義於大眾中作如是",
    "X01n0008_003:0297b17": "說。我何等夜得大菩提。何等夜入般涅槃。此二中",
    "X01n0008_003:0297b18": "間不說一字。亦不已說當說現說。爾時世尊重說",
    "X01n0008_003:0297b19": "偈言。我何夜成道。何等夜涅槃。於此二中間。我都",
    "X01n0008_003:0297b20": "無所說。內身證法性。我依如是說。十方佛及我。諸",
    "X01n0008_003:0297b21": "法無差別。",
    "X01n0008_003:0297b22": "〔唐譯〕云何本住法。謂法本性如金等在鑛。若佛",
    "X01n0008_003:0297b23": "出世若不出世。法住法位。法界法性皆悉常住。大",
    "X01n0008_003:0297b24": "慧。譬如有人行曠野中。見向古城平坦舊道。即便",
    "X01n0008_003:0297c01": "隨入止息遊戲。大慧。於汝意云何。彼作是道及以",
    "X01n0008_003:0297c02": "城中種種物耶。白言不也。佛言。大慧。我及諸佛所",
    "X01n0008_003:0297c03": "證真如。常住法性亦復如是。是故說言始從成佛",
    "X01n0008_003:0297c04": "乃至涅槃。於其中間不說一字。亦不已說亦不當",
    "X01n0008_003:0297c05": "說。爾時世尊重說頌言。某夜成正覺。某夜般涅槃。",
    "X01n0008_003:0297c06": "於此二中間。我都無所說。自證本住法。故作是密",
    "X01n0008_003:0297c07": "語。我及諸如來。無有少差別。",
    "X01n0008_003:0297c08": "爾時大慧菩薩。復請世尊。惟願為說一切法有無有",
    "X01n0008_003:0297c09": "相。令我及餘菩薩摩訶薩離有無有相。疾得阿耨多",
    "X01n0008_003:0297c10": "羅三藐三菩提。佛告大慧。諦聽諦聽善思念之。當為",
    "X01n0008_003:0297c11": "汝說。大慧白佛言。善哉世尊。唯然受教。佛告大慧。此",
    "X01n0008_003:0297c12": "世間依有二種。謂依有及無墮性非性。欲見不離離",
    "X01n0008_003:0297c13": "相。",
    "X01n0008_003:0297c14": "〔魏譯〕爾時聖者大慧菩薩。復請佛言。唯願世尊。",
    "X01n0008_003:0297c15": "說一切法有無相。令我及餘菩薩大眾。得聞是已",
    "X01n0008_003:0297c16": "離有無相。疾得阿耨多羅三藐三菩提。佛告聖者",
    "X01n0008_003:0297c17": "大慧菩薩言。善哉善哉善哉大慧。諦聽諦聽當為",
    "X01n0008_003:0297c18": "汝說。大慧白佛言。善哉世尊。唯然受教。佛告大慧。",
    "X01n0008_003:0297c19": "世間人多墮於二見。何等二見。一者見有。二者見",
    "X01n0008_003:0297c20": "無。以見有諸法見無諸法故。非究竟法生究竟想。",
    "X01n0008_003:0297c21": "〔唐譯〕爾時大慧菩薩摩訶薩。復白佛言。世尊。願",
    "X01n0008_003:0297c22": "說一切法有無相。令我及諸菩薩摩訶薩。離此相",
    "X01n0008_003:0297c23": "疾得阿耨多羅三藐三菩提。佛言諦聽當為汝說。",
    "X01n0008_003:0297c24": "大慧言唯。佛言。大慧。世間眾生多墮二見。謂有見",
    "X01n0008_003:0298a01": "無見。墮二見故非出出想。",
    "X01n0008_003:0298a02": "大慧。云何世間依有。謂有世間。因緣生非不有。從有",
    "X01n0008_003:0298a03": "生非無有生。大慧。彼如是說者。是說世間無因。大慧。",
    "X01n0008_003:0298a04": "云何世間依無。謂受貪恚癡性已。然後妄想計著貪",
    "X01n0008_003:0298a05": "恚癡性非性。大慧。若不取有性者。性相寂靜。故謂諸",
    "X01n0008_003:0298a06": "如來聲聞緣覺。不取貪恚癡性為有為無。",
    "X01n0008_003:0298a07": "〔魏譯〕大慧。云何世間墮於有見。謂實有因緣而",
    "X01n0008_003:0298a08": "生諸法非不實有。實有法生非無法生。大慧。世間",
    "X01n0008_003:0298a09": "人如是說者。是名為說無因無緣及謗世間。無因",
    "X01n0008_003:0298a10": "無緣而生諸法。大慧。世間人云何墮於無見。謂說",
    "X01n0008_003:0298a11": "言貪嗔癡。實有貪嗔癡。而復說言無貪瞋癡。分別",
    "X01n0008_003:0298a12": "有無。大慧。若復有人作如是言。無有諸法。以不見",
    "X01n0008_003:0298a13": "諸物相故。大慧。若復有人作如是言。聲聞辟支佛。",
    "X01n0008_003:0298a14": "無貪無瞋無癡。復言先有。",
    "X01n0008_003:0298a15": "〔唐譯〕云何有見。謂實有因緣而生諸法非不實",
    "X01n0008_003:0298a16": "有。實有諸法從因緣生非無法生。大慧。如是說者",
    "X01n0008_003:0298a17": "則說無因。云何無見。謂知受貪瞋癡。已而妄計言",
    "X01n0008_003:0298a18": "無。大慧。及彼分別有相。而不受諸法有。復有知諸",
    "X01n0008_003:0298a19": "如來聲聞緣覺無貪瞋癡性。而計為非有。",
    "X01n0008_003:0298a20": "大慧。此中何等為壞者。大慧白佛言。世尊。若彼取貪",
    "X01n0008_003:0298a21": "恚癡性。後不復取。佛告大慧。善哉善哉汝如是解。大",
    "X01n0008_003:0298a22": "慧。非但貪恚癡性非性為壞者。於聲聞緣覺及佛。亦",
    "X01n0008_003:0298a23": "是壞者。所以者何。謂內外不可得故。煩惱性異不異",
    "X01n0008_003:0298a24": "故。",
    "X01n0008_003:0298b01": "〔魏譯〕此二人者。何等人勝何等人不如。大慧菩",
    "X01n0008_003:0298b02": "薩言。若人言先有貪嗔癡後時無。此人不如。佛告",
    "X01n0008_003:0298b03": "大慧。善哉善哉善哉大慧。汝解我問。大慧。非但言",
    "X01n0008_003:0298b04": "先實有貪瞋癡。後時言無同衛世師等。是故不如。",
    "X01n0008_003:0298b05": "大慧。非但不如滅一切聲聞辟支佛法。何以故。大",
    "X01n0008_003:0298b06": "慧。以實無內外諸法故。以非一非異故。以諸煩惱",
    "X01n0008_003:0298b07": "非一非異故。",
    "X01n0008_003:0298b08": "〔唐譯〕此中誰為壞者。大慧白言。謂有貪瞋癡性",
    "X01n0008_003:0298b09": "後取於無。名為壞者。佛言善哉。汝解我問。此人非",
    "X01n0008_003:0298b10": "止無貪瞋癡名為壞者。亦壞如來聲聞緣覺。何以",
    "X01n0008_003:0298b11": "故。煩惱內外不可得故。體性非異非不異故。",
    "X01n0008_003:0298b12": "大慧。貪恚癡若內若外不可得。貪恚癡性無身故。無",
    "X01n0008_003:0298b13": "取故。非佛聲聞緣覺是壞者。佛聲聞緣覺自性解脫",
    "X01n0008_003:0298b14": "故。縛與縛因非性故。大慧。若有縛者。應有縛。是縛因",
    "X01n0008_003:0298b15": "故。大慧。如是說壞者。是名無有相。",
    "X01n0008_003:0298b16": "〔魏譯〕大慧。貪嗔癡法內身不可得。外法中亦不",
    "X01n0008_003:0298b17": "可得。無實體故。故我不許。大慧。我不許者。不許有",
    "X01n0008_003:0298b18": "貪瞋癡。是故彼人滅聲聞辟支佛法。何以故。諸佛",
    "X01n0008_003:0298b19": "如來知寂靜法。聲聞緣覺不見法故。以無能縛所",
    "X01n0008_003:0298b20": "縛因故。大慧。若有能縛必有所縛。若有所縛必有",
    "X01n0008_003:0298b21": "能縛因。大慧。如是說者名滅諸法。大慧。是名無法",
    "X01n0008_003:0298b22": "相。",
    "X01n0008_003:0298b23": "〔唐譯〕大慧。貪瞋癡性若內若外皆不可得。無體",
    "X01n0008_003:0298b24": "性故。無可取故。聲聞緣覺及以如來本性解脫。無",
    "X01n0008_003:0298c01": "有能縛及縛因故。大慧。若有能縛及以縛因則有",
    "X01n0008_003:0298c02": "所縛。作如是說名為壞者。是為無有相。",
    "X01n0008_003:0298c03": "大慧。因是故我說寧取人見如須彌山。不起無所有",
    "X01n0008_003:0298c04": "增上慢空見。大慧。無所有增上慢者。是名為壞。墮自共",
    "X01n0008_003:0298c05": "相見希望。不知自心現量。見外性無常剎那展轉壞。",
    "X01n0008_003:0298c06": "陰界入相續流注變滅。離文字相妄想。是名為壞者。",
    "X01n0008_003:0298c07": "〔魏譯〕大慧。我依此義餘經中說。寧起我見如須",
    "X01n0008_003:0298c08": "彌山。而起憍慢。不言諸法是空無也。大慧。增上慢",
    "X01n0008_003:0298c09": "人言諸法無者。是滅諸法。墮自相同相見故。以見",
    "X01n0008_003:0298c10": "自心見法故。以見外物無常故。諸相展轉彼彼差",
    "X01n0008_003:0298c11": "別故。以見陰界入相續體。彼彼因展轉而生。以自",
    "X01n0008_003:0298c12": "心虗妄分別。是故大慧。如此人者滅諸佛法。",
    "X01n0008_003:0298c13": "〔唐譯〕我依此義密意而說。寧起我見如須彌山。",
    "X01n0008_003:0298c14": "不起空見懷增上慢。若起此見名為壞者。墮自共",
    "X01n0008_003:0298c15": "見樂欲之中。不了諸法唯心所現。以不了故見有",
    "X01n0008_003:0298c16": "外法剎那無常。展轉差別蘊界處相。相續流轉起",
    "X01n0008_003:0298c17": "已還滅。虗妄分別。離文字相。亦成壞者。",
    "X01n0008_003:0298c18": "爾時世尊欲重宣此義。而說偈言。有無是二邊。乃至",
    "X01n0008_003:0298c19": "心境界。淨除彼境界。平等心寂滅。無取境界性。滅非",
    "X01n0008_003:0298c20": "無所有。有事悉如如。如賢聖境界。無種而有生。生已",
    "X01n0008_003:0298c21": "而復滅。因緣有非有。不住我教法。非外道非佛。非我",
    "X01n0008_003:0298c22": "亦非餘。因緣所集起。云何而得無。誰集因緣有。而復",
    "X01n0008_003:0298c23": "說言無。邪見論生法。妄想計有無。若知無所生。亦復",
    "X01n0008_003:0298c24": "無所滅。觀此悉空寂。有無二俱離。",
    "X01n0008_003:0299a01": "〔魏譯〕爾時世尊重說偈言。有無是二邊。以為心",
    "X01n0008_003:0299a02": "境界。離諸境界法。平等心寂靜。無取境界法。滅非",
    "X01n0008_003:0299a03": "有非無。如真如本有。彼是聖境界。本無而有生。生",
    "X01n0008_003:0299a04": "已還復滅。非有非無生。彼不住我教。非外道非佛。",
    "X01n0008_003:0299a05": "非我亦非餘。從因緣不成。云何得言有。若因緣不",
    "X01n0008_003:0299a06": "生。云何而言無。邪見論生法。妄想計有無。若知無",
    "X01n0008_003:0299a07": "所生。亦知無所滅。觀世悉空寂。彼不墮有無。",
    "X01n0008_003:0299a08": "〔唐譯〕爾時世尊重說頌言。有無是二邊。乃至心",
    "X01n0008_003:0299a09": "所行。淨除彼所行。平等心寂滅。不取於境界。非滅",
    "X01n0008_003:0299a10": "無所有。有真如妙物。如諸聖所行。本無而有生。生",
    "X01n0008_003:0299a11": "已而復滅。因緣有及無。彼非住我法。非外道非佛。",
    "X01n0008_003:0299a12": "非我非餘眾。能以緣成有。云何而得無。誰以緣成",
    "X01n0008_003:0299a13": "有。而復得言無。惡見說為生。妄想計有無。若知無",
    "X01n0008_003:0299a14": "所生。亦復無所滅。觀世悉空寂。有無二俱離。",
    "X01n0008_003:0299a15": "爾時大慧菩薩復白佛言。世尊。惟願為我及諸菩薩",
    "X01n0008_003:0299a16": "說宗通相。若善分別宗通相者。我及諸菩薩。通達是",
    "X01n0008_003:0299a17": "相。通達是相已。速成阿耨多羅三藐三菩提。不隨覺",
    "X01n0008_003:0299a18": "想及眾魔外道。佛告大慧。諦聽諦聽善思念之。當為",
    "X01n0008_003:0299a19": "汝說。大慧白佛言。唯然受教。佛告大慧。一切聲聞緣",
    "X01n0008_003:0299a20": "覺菩薩有二種通相。謂宗通及說通。",
    "X01n0008_003:0299a21": "〔魏譯〕爾時聖者大慧菩薩。復白佛言。世尊。唯願",
    "X01n0008_003:0299a22": "如來應正遍知天人師。為我及諸一切菩薩。建立",
    "X01n0008_003:0299a23": "脩行正法之相。我及一切菩薩摩訶薩。善知脩行",
    "X01n0008_003:0299a24": "正法相已。速得成就阿耨多羅三藐三菩提。不墮",
    "X01n0008_003:0299b01": "一切虗妄覺觀魔事故。佛告大慧菩薩言。善哉善",
    "X01n0008_003:0299b02": "哉善哉大慧。諦聽諦聽我為汝說。大慧言。善哉世",
    "X01n0008_003:0299b03": "尊。唯然受教。佛告大慧言。大慧。有二種法。諸佛如",
    "X01n0008_003:0299b04": "來菩薩聲聞辟支佛。建立脩行正法之相。何等為",
    "X01n0008_003:0299b05": "二。一者建立正法相。二者說建立正法相。",
    "X01n0008_003:0299b06": "〔唐譯〕爾時大慧菩薩摩訶薩。復請佛言。世尊。唯",
    "X01n0008_003:0299b07": "願為說宗趣之相。令我及諸菩薩摩訶薩善達此",
    "X01n0008_003:0299b08": "義不隨一切眾邪妄解。疾得阿耨多羅三藐三菩",
    "X01n0008_003:0299b09": "提。佛言諦聽當為汝說。大慧言唯。佛言。大慧。一切",
    "X01n0008_003:0299b10": "二乘及諸菩薩。有二種宗法相。何等為二。謂宗趣",
    "X01n0008_003:0299b11": "法相。言說法相。",
    "X01n0008_003:0299b12": "大慧。宗通者。謂緣自得勝進相。遠離言說文字妄想。",
    "X01n0008_003:0299b13": "趣無漏界自覺地自相。遠離一切虗妄覺想。降伏一",
    "X01n0008_003:0299b14": "切外道眾魔。緣自覺趣光明輝發。是名宗通相。",
    "X01n0008_003:0299b15": "〔魏譯〕大慧。何者建立正法相。謂自身內證諸勝",
    "X01n0008_003:0299b16": "法相。離文字語言章句。能取無漏正戒證諸地脩",
    "X01n0008_003:0299b17": "行相法。離諸外道虗妄覺觀諸魔境界。降伏一切",
    "X01n0008_003:0299b18": "外道諸魔。顯示自身內證之法如實脩行。大慧。是",
    "X01n0008_003:0299b19": "名建立正法之相。",
    "X01n0008_003:0299b20": "〔唐譯〕宗趣法相者。謂自所證殊勝之相。離於文",
    "X01n0008_003:0299b21": "字語言分別。入無漏界成自地行。超過一切不正",
    "X01n0008_003:0299b22": "思覺。伏魔外道生智慧光。是名宗趣法相。",
    "X01n0008_003:0299b23": "云何說通相。謂說九部種種教法。離異不異有無等",
    "X01n0008_003:0299b24": "相。以巧方便隨順眾生。如應說法令得度脫。是名說",
    "X01n0008_003:0299c01": "通相。大慧汝及餘菩薩應當脩學。",
    "X01n0008_003:0299c02": "〔魏譯〕大慧。何者建立說法之相。謂說九部種種",
    "X01n0008_003:0299c03": "教法。離於一異有無取相。先說善巧方便。為令眾",
    "X01n0008_003:0299c04": "生入所樂處。謂隨眾生信彼彼法說彼彼法。大慧。",
    "X01n0008_003:0299c05": "是名建立說法相。大慧。汝及諸菩薩。應當脩學如",
    "X01n0008_003:0299c06": "是正法。",
    "X01n0008_003:0299c07": "〔唐譯〕言說法相者。謂說九部種種教法。離於一",
    "X01n0008_003:0299c08": "異有無等相。以巧方便隨眾生心令入此法。是名",
    "X01n0008_003:0299c09": "言說法相。汝及諸菩薩當勤脩學。",
    "X01n0008_003:0299c10": "爾時世尊欲重宣此義。而說偈言。宗及說通相。緣自",
    "X01n0008_003:0299c11": "與教法。善見善分別。不隨諸覺想。",
    "X01n0008_003:0299c12": "〔魏譯〕爾時世尊重說偈言。建立內證法。及說法",
    "X01n0008_003:0299c13": "相名。若能善分別。不隨他教相。",
    "X01n0008_003:0299c14": "〔唐譯〕爾時世尊重說頌言。宗趣與言說。自證及",
    "X01n0008_003:0299c15": "教法。若能善知見。不隨他妄解。",
    "X01n0008_003:0299c16": "非有真實性。如愚夫妄想。云何起妄想。非性為解脫。",
    "X01n0008_003:0299c17": "〔魏譯〕實無外諸法。如凡夫分別。若諸法虗妄。何",
    "X01n0008_003:0299c18": "故取解脫。",
    "X01n0008_003:0299c19": "〔唐譯〕如愚所分別。非是真實相。彼豈不求度。無",
    "X01n0008_003:0299c20": "法而可得。",
    "X01n0008_003:0299c21": "觀察諸有為。生滅等相續。增長於二見。顛倒無所知。",
    "X01n0008_003:0299c22": "一是為真諦。無罪為涅槃。觀察世妄想。如幻夢芭蕉。",
    "X01n0008_003:0299c23": "〔魏譯〕觀察諸有為。生滅等相縛。增長於二見。不",
    "X01n0008_003:0299c24": "能知因緣。涅槃離於識。唯此一法實。觀世間虗妄。",
    "X01n0008_003:0300a01": "如幻夢芭蕉。",
    "X01n0008_003:0300a02": "〔唐譯〕觀察諸有為。生滅等相續。增長於二見。顛",
    "X01n0008_003:0300a03": "倒無所知。涅槃離心意。唯此一法實。觀世悉虗妄。",
    "X01n0008_003:0300a04": "如幻夢芭蕉。",
    "X01n0008_003:0300a05": "雖有貪恚癡。而實無有人。從愛生諸陰。有皆如幻夢。",
    "X01n0008_003:0300a06": "〔魏譯〕雖有貪瞋癡。而無有作者。從愛生諸陰。有",
    "X01n0008_003:0300a07": "皆如幻夢。",
    "X01n0008_003:0300a08": "〔唐譯〕無有貪恚癡。亦復無有人。從愛生諸蘊。如",
    "X01n0008_003:0300a09": "夢之所見。",
    "X01n0008_003:0300a10": "爾時大慧菩薩白佛言。世尊。惟願為說不實妄想相。",
    "X01n0008_003:0300a11": "不實妄想云何而生。說何等法名不實妄想。於何等",
    "X01n0008_003:0300a12": "法中不實妄想。佛告大慧。善哉善哉。能問如來如是",
    "X01n0008_003:0300a13": "之義。多所饒益多所安樂。哀愍世間一切天人。諦聽",
    "X01n0008_003:0300a14": "諦聽善思念之。當為汝說。大慧白佛言。善哉世尊。唯",
    "X01n0008_003:0300a15": "然受教。佛告大慧。種種義。種種不實妄想。計著妄想",
    "X01n0008_003:0300a16": "生。大慧。攝所攝計著。不知自心現量。及墮有無見增",
    "X01n0008_003:0300a17": "長外道見。妄想習氣。計著外種種義。心心數妄想。計",
    "X01n0008_003:0300a18": "著我我所生。",
    "X01n0008_003:0300a19": "〔魏譯〕爾時聖者大慧菩薩。復請佛言。世尊。唯願",
    "X01n0008_003:0300a20": "如來應正徧知。為諸菩薩說不實妄想。何等法中",
    "X01n0008_003:0300a21": "不實妄想。佛告大慧菩薩言。善哉善哉善哉大慧。",
    "X01n0008_003:0300a22": "汝為安隱一切眾生。饒益一切眾生。安樂一切眾",
    "X01n0008_003:0300a23": "生。哀愍一切世間天人。請我此事。大慧。諦聽諦聽。",
    "X01n0008_003:0300a24": "當為汝說。大慧言。善哉世尊。唯然受教。佛告大慧。",
    "X01n0008_003:0300b01": "一切眾生執着不實虗妄想者。從見種種虗妄法",
    "X01n0008_003:0300b02": "生。以著虗妄能取可取諸境界故。入自心見生虗",
    "X01n0008_003:0300b03": "妄想故。墮於有無二見朋黨非法聚中。增長成就",
    "X01n0008_003:0300b04": "外道虗妄異見熏習故。大慧。以取外諸戲論義故。",
    "X01n0008_003:0300b05": "起於虗妄心心數法。猶如草束分別我我所法。大",
    "X01n0008_003:0300b06": "慧。以是義故生不實妄想。",
    "X01n0008_003:0300b07": "〔唐譯〕爾時大慧菩薩摩訶薩。復白佛言。世尊。願",
    "X01n0008_003:0300b08": "為我說虗妄分別相。此虗妄分別云何而生。是何",
    "X01n0008_003:0300b09": "而生。因何而生。誰之所生。何故名為虗妄分別。佛",
    "X01n0008_003:0300b10": "言。大慧。善哉善哉。汝為哀愍世間天人而問此義。",
    "X01n0008_003:0300b11": "多所利益多所安樂。諦聽諦聽善思念之。當為汝",
    "X01n0008_003:0300b12": "說。大慧言唯。佛言。大慧。一切眾生於種種境。不能",
    "X01n0008_003:0300b13": "了達自心所現。計能所取虗妄執著。起諸分別墮",
    "X01n0008_003:0300b14": "有無見。增長外道妄見習氣。心心所法相應起時。",
    "X01n0008_003:0300b15": "執有外義種種可得。計著於我及以我所。是故名",
    "X01n0008_003:0300b16": "為虗妄分別。",
    "X01n0008_003:0300b17": "大慧白佛言。世尊。若種種義種種不實妄想。計著妄",
    "X01n0008_003:0300b18": "想生。攝所攝計著。不知自心現量。及墮有無見增長",
    "X01n0008_003:0300b19": "外道見。妄想習氣計著外種種義。心心數妄想。我我",
    "X01n0008_003:0300b20": "所計著生。世尊。若如是外種種義相。墮有無相。離性",
    "X01n0008_003:0300b21": "非性離見相。世尊。第一義亦如是。離量根分譬因相。",
    "X01n0008_003:0300b22": "世尊。何故一處妄想不實義。種種性計著妄想生。非",
    "X01n0008_003:0300b23": "計著第一義處相妄想生。將無世尊說邪因論耶。說",
    "X01n0008_003:0300b24": "一生一不生。",
    "X01n0008_003:0300c01": "〔魏譯〕大慧白佛言。世尊。若諸眾生執著不實虗",
    "X01n0008_003:0300c02": "妄想者。從見種種虗妄法生。執著虗妄能取可取",
    "X01n0008_003:0300c03": "一切境界。入自心見生虗妄想。墮於有無二見朋",
    "X01n0008_003:0300c04": "黨分別聚中。增長成就外道虗妄異見熏習。以取",
    "X01n0008_003:0300c05": "外諸戲論之義不實妄想。起於虗妄心心數法。猶",
    "X01n0008_003:0300c06": "如草束取我我所者。世尊。如彼依外種種境界種",
    "X01n0008_003:0300c07": "種相。墮有墮無朋黨相中。離有無見相。世尊。第一",
    "X01n0008_003:0300c08": "義諦亦應如是。遠離阿含聖所說法。遠離諸根。遠",
    "X01n0008_003:0300c09": "離建立三種之法譬喻因相。世尊。云何一處種種",
    "X01n0008_003:0300c10": "分別執著。種種虗妄想生。何故不著第一義諦。虗",
    "X01n0008_003:0300c11": "妄分別而生分別。世尊。世尊如是說法。非平等說",
    "X01n0008_003:0300c12": "無因而說。何以故。一處生一處不生故。若世尊如",
    "X01n0008_003:0300c13": "是說者墮二朋黨。以見執著虗妄分別而生分別。",
    "X01n0008_003:0300c14": "以世尊說如世幻師。依種種因緣生種種色像。以",
    "X01n0008_003:0300c15": "世尊自心虗妄分別。以世尊言種種虗妄。若有若",
    "X01n0008_003:0300c16": "無不可言說為離分別。如是如來墮世間論。入邪",
    "X01n0008_003:0300c17": "見心朋黨聚中。",
    "X01n0008_003:0300c18": "〔唐譯〕大慧白言。若如是者。外種種義。性離有無",
    "X01n0008_003:0300c19": "起諸見相。世尊。第一義諦亦復如是。離諸根量宗",
    "X01n0008_003:0300c20": "因譬喻。世尊。何故於種種義言起分別。第一義中",
    "X01n0008_003:0300c21": "不言起耶。將無世尊所言乖理。一處言起一不言",
    "X01n0008_003:0300c22": "故。世尊又說虗妄分別墮有無見。譬如幻事種種",
    "X01n0008_003:0300c23": "非實。分別亦爾有無相離。云何而說墮二見耶。此",
    "X01n0008_003:0300c24": "說豈不墮於世見。",
    "X01n0008_003:0301a01": "佛告大慧。非妄想一生一不生。所以者何。謂有無妄",
    "X01n0008_003:0301a02": "想不生故。外現性非性。覺自心現量。妄想不生。大慧。",
    "X01n0008_003:0301a03": "我說餘愚夫自心種種妄想相故。事業在前種種妄",
    "X01n0008_003:0301a04": "想性相計著生。云何愚夫得離我我所計著見。離作",
    "X01n0008_003:0301a05": "所作因緣過。覺自妄想心量。身心轉變。究竟明解一",
    "X01n0008_003:0301a06": "切地如來自覺境界。離五法自性事見妄想。以是因",
    "X01n0008_003:0301a07": "緣故。我說妄想。從種種不實義計著生。知如實義得",
    "X01n0008_003:0301a08": "解脫自心種種妄想。",
    "X01n0008_003:0301a09": "〔魏譯〕佛告大慧。我分別虗妄不生不滅。何以故。",
    "X01n0008_003:0301a10": "不生有無分別相故。不見一切外有無故。大慧。以",
    "X01n0008_003:0301a11": "見自心如實見故。虗妄分別不生不滅。大慧。我此",
    "X01n0008_003:0301a12": "所說。唯為愚癡凡夫而說自心分別。分別種種隨",
    "X01n0008_003:0301a13": "先心生。分別種種有相執著。何以故。若不說者。愚",
    "X01n0008_003:0301a14": "癡凡夫不離自心虗妄覺知。不離執著我我所見。",
    "X01n0008_003:0301a15": "不離因果諸因緣過。如實覺知二種心故。善知一",
    "X01n0008_003:0301a16": "切諸地行相。善知諸佛自身所行內證境界。轉五",
    "X01n0008_003:0301a17": "法體見分別相入如來地。大慧。因是事故。我說一",
    "X01n0008_003:0301a18": "切諸眾生等。執著不實虗妄生心。自心分別種種",
    "X01n0008_003:0301a19": "諸義。以是義故。一切眾生知如實義而得解脫。",
    "X01n0008_003:0301a20": "〔唐譯〕佛言。大慧。分別不生不滅。何以故。不起有",
    "X01n0008_003:0301a21": "無分別相故。所見外法皆無有故。了唯自心之所",
    "X01n0008_003:0301a22": "現故。但以愚夫分別自心。種種諸法着種種相。而",
    "X01n0008_003:0301a23": "作是說。令知所見皆是自心。斷我我所一切見著。",
    "X01n0008_003:0301a24": "離作所作諸惡因緣。覺唯心故轉其意樂。善明諸",
    "X01n0008_003:0301b01": "地入佛境界。捨五法自性諸分別見。是故我說。虗",
    "X01n0008_003:0301b02": "妄分別執著種種自心所現諸境界生。如實了知",
    "X01n0008_003:0301b03": "則得解脫。",
    "X01n0008_003:0301b04": "爾時世尊欲重宣此義。而說偈言。諸因及與緣。從此",
    "X01n0008_003:0301b05": "生世間。妄想著四句。不知我所通。世間非有生。亦復",
    "X01n0008_003:0301b06": "非無生。不從有無生。亦非非有無。諸因及與緣。云何",
    "X01n0008_003:0301b07": "愚妄想。非有亦非無。亦復非有無。如是觀世間。心轉",
    "X01n0008_003:0301b08": "得無我。一切性不生。以從緣生故。一切緣所作。所作",
    "X01n0008_003:0301b09": "非自有。事不自生事。有二事過故。無二事過故。非有",
    "X01n0008_003:0301b10": "性可得。",
    "X01n0008_003:0301b11": "〔魏譯〕爾時世尊重說偈言。諸因及與緣。從此生",
    "X01n0008_003:0301b12": "世間。妄想著四句。彼不知我說。世有無不生。離有",
    "X01n0008_003:0301b13": "無不生。云何愚分別。依因緣生法。若能見世間。有",
    "X01n0008_003:0301b14": "無非有無。轉於虗妄心。得真無我法。諸法本不生。",
    "X01n0008_003:0301b15": "故依因緣生。諸緣即是果。從果不生有。從果不生",
    "X01n0008_003:0301b16": "果。若爾有二果。若有二果者。果中果難得。",
    "X01n0008_003:0301b17": "〔唐譯〕爾時世尊重說頌言。諸因及與緣。從此生",
    "X01n0008_003:0301b18": "世間。與四句相應。不知於我法。世非有無生。亦非",
    "X01n0008_003:0301b19": "俱不俱。云何諸愚夫。分別因緣起。非有亦非無。亦",
    "X01n0008_003:0301b20": "復非有無。如是觀世間。心轉證無我。一切法不生。",
    "X01n0008_003:0301b21": "以從緣生故。諸緣之所作。所作法非生。果不自生",
    "X01n0008_003:0301b22": "果。有二果失故。無有二果故。非有性可得。",
    "X01n0008_003:0301b23": "觀諸有為法。離攀緣所緣。無心之心量。我說為心量。",
    "X01n0008_003:0301b24": "量者自性處。緣性二俱離。性究竟妙淨。我說名心量。",
    "X01n0008_003:0301c01": "〔魏譯〕觀諸有為法。離念及所念。見諸唯心法。故",
    "X01n0008_003:0301c02": "我說唯心。量體及形相。離緣及諸法。究竟有真淨。",
    "X01n0008_003:0301c03": "我說如是量。",
    "X01n0008_003:0301c04": "〔唐譯〕觀諸有為法。離能緣所緣。決定唯是心。故",
    "X01n0008_003:0301c05": "我說心量。量之自性處。緣法二俱離。究竟妙淨事。",
    "X01n0008_003:0301c06": "我說名心量。",
    "X01n0008_003:0301c07": "施設世諦我。彼則無實事。諸陰陰施設。無事亦復然。",
    "X01n0008_003:0301c08": "有四種平等。相及因性生。第三無我等。第四脩脩者。",
    "X01n0008_003:0301c09": "〔魏譯〕假名世諦我。彼則無實事。諸陰陰假名。假",
    "X01n0008_003:0301c10": "名非實法。有四種平等。相因生無我。如是四平等。",
    "X01n0008_003:0301c11": "是脩行者法。",
    "X01n0008_003:0301c12": "〔唐譯〕施設假名我。而實不可得。諸蘊蘊假名。亦",
    "X01n0008_003:0301c13": "皆無實事。有四種平等。相因及所生。無我為第四。",
    "X01n0008_003:0301c14": "脩行者觀察。",
    "X01n0008_003:0301c15": "妄想習氣轉。有種種心生。境界於外現。是世俗心量。",
    "X01n0008_003:0301c16": "外現而非有。心見彼種種。建立於身財。我說為心量。",
    "X01n0008_003:0301c17": "〔魏譯〕分別依熏縛。心依諸境生。眾生見外境。故",
    "X01n0008_003:0301c18": "我說唯心。可見外法無。心盡見如是。身資生住處。",
    "X01n0008_003:0301c19": "故我說唯心。",
    "X01n0008_003:0301c20": "〔唐譯〕妄想習氣縛。種種從心生。眾生見為外。我",
    "X01n0008_003:0301c21": "說是心量。外所見非有。而心種種現。身資及所住。",
    "X01n0008_003:0301c22": "我說是心量。",
    "X01n0008_003:0301c23": "離一切諸見。及離想所想。無得亦無生。我說為心量。",
    "X01n0008_003:0301c24": "非性非非性。性非性悉離。謂彼心解脫。我說為心量。",
    "X01n0008_003:0302a01": "如如與空際。涅槃及法界。種種意生身。我說為心量。",
    "X01n0008_003:0302a02": "〔魏譯〕轉一切諸見。離分別分別。不見及不生。故",
    "X01n0008_003:0302a03": "我說唯心。非有非無法。離有無諸法。如是離心法。",
    "X01n0008_003:0302a04": "故我說唯心。真如空實際。涅槃及法界。意身身心",
    "X01n0008_003:0302a05": "等。故我說唯心。",
    "X01n0008_003:0302a06": "〔唐譯〕離一切諸見。及能所分別。無得亦無生。我",
    "X01n0008_003:0302a07": "說是心量。非有亦非無。有無二俱離。如是心亦離。",
    "X01n0008_003:0302a08": "我說是心量。真如空實際。涅槃及法界。種種意成",
    "X01n0008_003:0302a09": "身。我說是心量。",
    "X01n0008_003:0302a10": "爾時大慧菩薩白佛言。世尊。如世尊所說。菩薩摩訶",
    "X01n0008_003:0302a11": "薩當善語義。云何為菩薩善語義。云何為語。云何為",
    "X01n0008_003:0302a12": "義。佛告大慧。諦聽諦聽善思念之。當為汝說。大慧白",
    "X01n0008_003:0302a13": "佛言。善哉世尊。唯然受教。佛告大慧。云何為語。謂言",
    "X01n0008_003:0302a14": "字妄想和合。依咽喉脣舌齒齗頰輔。因彼我言說妄",
    "X01n0008_003:0302a15": "想習氣計著生。是名為語。",
    "X01n0008_003:0302a16": "〔魏譯〕爾時聖者大慧菩薩。復白佛言。世尊。如來",
    "X01n0008_003:0302a17": "說言。如我所說。汝及諸菩薩。莫著音聲言語之義。",
    "X01n0008_003:0302a18": "世尊。云何菩薩不著言語之義。世尊。何者為言語。",
    "X01n0008_003:0302a19": "何者為義。佛告聖者大慧菩薩言。善哉善哉善哉",
    "X01n0008_003:0302a20": "大慧。當為汝說。大慧言。善哉世尊。唯然受教。佛告",
    "X01n0008_003:0302a21": "大慧。何者為聲。謂依無始熏習言語名字和合分",
    "X01n0008_003:0302a22": "別。因於喉鼻齒頰脣舌和合動轉。出彼言語分別",
    "X01n0008_003:0302a23": "諸法。是名為聲。",
    "X01n0008_003:0302a24": "〔唐譯〕爾時大慧菩薩摩訶薩。復白佛言。世尊。如",
    "X01n0008_003:0302b01": "來說言。如我所說。汝及諸菩薩。不應依語而取其",
    "X01n0008_003:0302b02": "義。世尊。何故不應依語取義。云何為語。云何為義。",
    "X01n0008_003:0302b03": "佛言。諦聽當為汝說。大慧言唯。佛言。大慧。語者所",
    "X01n0008_003:0302b04": "謂分別習氣而為其因。依於喉舌脣齶齒輔。而出",
    "X01n0008_003:0302b05": "種種音聲文字。相對談說。是名為語。",
    "X01n0008_003:0302b06": "大慧。云何為義。謂離一切妄想相言說相。是名為義。",
    "X01n0008_003:0302b07": "大慧。菩薩摩訶薩於如是義。獨一靜處聞思脩慧。緣",
    "X01n0008_003:0302b08": "自覺了向涅槃城。習氣身轉變已。自覺境界觀地地",
    "X01n0008_003:0302b09": "中間勝進義相。是名菩薩摩訶薩善義。",
    "X01n0008_003:0302b10": "〔魏譯〕大慧。何者為義。菩薩摩訶薩。依聞思脩聖",
    "X01n0008_003:0302b11": "智慧力。於空間處獨坐思惟。云何涅槃趣涅槃道。",
    "X01n0008_003:0302b12": "觀察內身脩行境界。地地處處脩行勝相。轉彼無",
    "X01n0008_003:0302b13": "始熏習之因。大慧。是名菩薩善解義相。",
    "X01n0008_003:0302b14": "〔唐譯〕云何為義。菩薩摩訶薩住獨一靜處。以聞",
    "X01n0008_003:0302b15": "思脩慧。思惟觀察向涅槃道自智境界。轉諸習氣。",
    "X01n0008_003:0302b16": "行於諸地種種行相。是名為義。",
    "X01n0008_003:0302b17": "復次大慧。善語義菩薩摩訶薩。觀語與義非異非不",
    "X01n0008_003:0302b18": "異。觀義與語亦復如是。若語異義者。則不因語辯義。",
    "X01n0008_003:0302b19": "而以語入義如燈照色。",
    "X01n0008_003:0302b20": "〔魏譯〕復次大慧。云何菩薩摩訶薩。善解言語義。",
    "X01n0008_003:0302b21": "大慧。菩薩見言語聲義不一不異。見義言語聲不",
    "X01n0008_003:0302b22": "一不異。大慧。若言言語離於義者。不應因彼言語",
    "X01n0008_003:0302b23": "聲故而有於義。而義依彼言語了別。大慧。如依於",
    "X01n0008_003:0302b24": "燈了別眾色。大慧。譬如有人然燈觀察種種珍寶。",
    "X01n0008_003:0302c01": "此處如是如是。彼處如是如是。大慧。菩薩依言語",
    "X01n0008_003:0302c02": "聲燈離言語。入自內身脩行義故。",
    "X01n0008_003:0302c03": "〔唐譯〕復次大慧。菩薩摩訶薩善於語義。知語與",
    "X01n0008_003:0302c04": "義不一不異。義之與語亦復如是。若義異語。則不",
    "X01n0008_003:0302c05": "應因語而顯於義。而因語見義如燈照色。大慧。譬",
    "X01n0008_003:0302c06": "如有人持燈照物知此物如是在如是處。菩薩摩",
    "X01n0008_003:0302c07": "訶薩亦復如是。因言語燈入離言說自證境界。",
    "X01n0008_003:0302c08": "復次大慧。不生不滅自性涅槃。三乘一乘心自性等。",
    "X01n0008_003:0302c09": "如緣言說義計著。墮建立及誹謗見。異建立異妄想。",
    "X01n0008_003:0302c10": "如幻種種妄想現。譬如種種幻凡愚眾生作異妄想。",
    "X01n0008_003:0302c11": "非聖賢也。",
    "X01n0008_003:0302c12": "〔魏譯〕復次大慧。一切諸法不生不滅。自性本來",
    "X01n0008_003:0302c13": "入於涅槃。三乘一乘五法心諸法體等。同言語聲",
    "X01n0008_003:0302c14": "義依眾緣取相。墮有無見謗於諸法。見諸法體各",
    "X01n0008_003:0302c15": "住異相分別異相。如是分別已。見種種法相如幻。",
    "X01n0008_003:0302c16": "見種種分別。大慧。譬如幻種種異異分別。非謂聖",
    "X01n0008_003:0302c17": "人是凡夫見。",
    "X01n0008_003:0302c18": "〔唐譯〕復次大慧。若有於不生不滅自性涅槃三",
    "X01n0008_003:0302c19": "乘一乘五法諸心自性等中如言取義。則墮建立",
    "X01n0008_003:0302c20": "及誹謗見。以異於彼起分別故。如見幻事計以為",
    "X01n0008_003:0302c21": "實。是愚夫見非賢聖也。",
    "X01n0008_003:0302c22": "爾時世尊欲重宣此義。而說偈言。彼言說妄想。建立",
    "X01n0008_003:0302c23": "於諸法。以彼建立故。死墮泥犁中。陰中無有我。陰非",
    "X01n0008_003:0302c24": "即是我。不如彼妄想。亦復非無我。一切悉有性。如凡",
    "X01n0008_003:0303a01": "愚妄想。若如彼所見。一切應見諦。一切法無性。淨穢",
    "X01n0008_003:0303a02": "悉無有。不實如彼見。亦非無所有。",
    "X01n0008_003:0303a03": "〔魏譯〕爾時世尊重說偈言。分別言語聲。建立於",
    "X01n0008_003:0303a04": "諸法。以彼建立故。故墮於惡道。五陰中無我。我中",
    "X01n0008_003:0303a05": "無五陰。不如彼妄想。亦復非是無。凡夫妄分別。見",
    "X01n0008_003:0303a06": "諸法實有。若如彼所見。一切應見真。一切法若無。",
    "X01n0008_003:0303a07": "染淨亦應無。彼見無如是。亦非無所有。",
    "X01n0008_003:0303a08": "〔唐譯〕爾時世尊重說頌言。若隨言取義。建立於",
    "X01n0008_003:0303a09": "諸法。以彼建立故。死墮地獄中。蘊中無有我。非蘊",
    "X01n0008_003:0303a10": "即是我。不如彼分別。亦復非無有。如愚所分別。一",
    "X01n0008_003:0303a11": "切皆有性。若如彼所見。皆應見真實。一切染淨法。",
    "X01n0008_003:0303a12": "悉皆無體性。不如彼所見。亦非無所有。",
    "X01n0008_003:0303a13": "復次大慧。智識相今當說。若善分別智識相者。汝及",
    "X01n0008_003:0303a14": "諸菩薩。則能通達智識之相。疾得阿耨多羅三藐三",
    "X01n0008_003:0303a15": "菩提。大慧。彼智有三種。謂世間。出世間。出世間上上。",
    "X01n0008_003:0303a16": "云何世間智。謂一切外道凡夫計著有無。云何出世",
    "X01n0008_003:0303a17": "間智。謂一切聲聞緣覺。墮自共相希望計著。云何出",
    "X01n0008_003:0303a18": "世間上上智。謂諸佛菩薩觀無所有法。見不生不滅。",
    "X01n0008_003:0303a19": "離有無品入如來地。人法無我緣自得。",
    "X01n0008_003:0303a20": "〔魏譯〕復次大慧。我今為汝說智識相。汝及諸菩",
    "X01n0008_003:0303a21": "薩摩訶薩。應善知彼智識之相。如實脩行智識相",
    "X01n0008_003:0303a22": "故。疾得阿耨多羅三藐三菩提。大慧。有三種智。何",
    "X01n0008_003:0303a23": "等為三。一者世間智。二者出世間智。三者出世間",
    "X01n0008_003:0303a24": "上上智。大慧。何者世間智。謂外道凡夫人等。執著",
    "X01n0008_003:0303b01": "一切諸法有無。是名世間智相。大慧。何者出世間",
    "X01n0008_003:0303b02": "智。謂諸一切聲聞緣覺。虗妄分別自相同相。是名",
    "X01n0008_003:0303b03": "出世間智。大慧。何者出世間上上智。謂佛如來菩",
    "X01n0008_003:0303b04": "薩摩訶薩。觀察一切諸法寂靜不生不滅。得如來",
    "X01n0008_003:0303b05": "地無我證法。離彼有無朋黨二見。",
    "X01n0008_003:0303b06": "〔唐譯〕復次大慧。我當為汝說智識相。汝及諸菩",
    "X01n0008_003:0303b07": "薩摩訶薩。若善了知智識之相。則能疾得阿耨多",
    "X01n0008_003:0303b08": "羅三藐三菩提。大慧。智有三種。謂世間智。出世間",
    "X01n0008_003:0303b09": "智。出世間上上智。云何世間智。謂一切外道凡愚",
    "X01n0008_003:0303b10": "計有無法。云何出世間智。謂一切二乘著自共相。",
    "X01n0008_003:0303b11": "云何出世間上上智。謂諸佛菩薩觀一切法皆無",
    "X01n0008_003:0303b12": "有相。不生不滅非有非無。證法無我入如來地。",
    "X01n0008_003:0303b13": "大慧。彼生滅者是識。不生不滅者是智。復次墮相無",
    "X01n0008_003:0303b14": "相。及墮有無種種相因是識。超有無相是智。復次長",
    "X01n0008_003:0303b15": "養相是識。非長養相是智。",
    "X01n0008_003:0303b16": "〔魏譯〕大慧。識者生滅相。智者不生滅相。復次大",
    "X01n0008_003:0303b17": "慧。識者墮於有相無相。墮彼有無種種相因。大慧。",
    "X01n0008_003:0303b18": "智相者遠離有相無相有無因相。名為智相。復次",
    "X01n0008_003:0303b19": "大慧。集諸法者。名為識相。不集諸法。名為智相。",
    "X01n0008_003:0303b20": "〔唐譯〕復次大慧。生滅是識。不生滅是智。墮相無",
    "X01n0008_003:0303b21": "相及以有無種種相因是識。離相無相及有無因",
    "X01n0008_003:0303b22": "是智。有積集相是識。無積集相是智。",
    "X01n0008_003:0303b23": "復次有三種智。謂知生滅。知自共相。知不生不滅。復",
    "X01n0008_003:0303b24": "次無礙相是智。境界種種礙相是識。復次三事和合",
    "X01n0008_003:0303c01": "生方便相是識。無事方便自性相是智。復次得相是",
    "X01n0008_003:0303c02": "識。不得相是智。自得聖智境界不出不入。故如水中",
    "X01n0008_003:0303c03": "月。",
    "X01n0008_003:0303c04": "〔魏譯〕大慧。智有三種。何等為三。一者觀察自相",
    "X01n0008_003:0303c05": "同相。二者觀察生相滅相。三者觀察不生不滅相。",
    "X01n0008_003:0303c06": "復次大慧。所言智者。無障礙相。識者。識彼諸境界",
    "X01n0008_003:0303c07": "相。復次大慧。識者和合起作所作名為識相。無礙",
    "X01n0008_003:0303c08": "法相應名為智相。復次大慧。無所得相名之為智。",
    "X01n0008_003:0303c09": "以自內身證得聖智脩行故。出入諸法如水中月。",
    "X01n0008_003:0303c10": "是名智相。",
    "X01n0008_003:0303c11": "〔唐譯〕大慧。復有三種智。謂知自相共相智。知生",
    "X01n0008_003:0303c12": "滅智。知不生不滅智。著境界相是識。不著境界相",
    "X01n0008_003:0303c13": "是智。三和合相應生是識。無礙相應自性相是智。",
    "X01n0008_003:0303c14": "有得相是識。無得相是智。證自聖智所得境界。如",
    "X01n0008_003:0303c15": "水中月不入不出故。",
    "X01n0008_003:0303c16": "爾時世尊欲重宣此義。而說偈言。採集業為識。不採",
    "X01n0008_003:0303c17": "集為智。觀察一切法。通達無所有。逮得自在力。是則",
    "X01n0008_003:0303c18": "名為慧。縛境界為心。覺想生為智。無所有及勝。慧則",
    "X01n0008_003:0303c19": "從是生。",
    "X01n0008_003:0303c20": "〔魏譯〕爾時世尊重說偈言。識能集諸業。智能了",
    "X01n0008_003:0303c21": "分別。慧能得無相。及妙莊嚴境。識為境界縛。智能",
    "X01n0008_003:0303c22": "了諸境。無相及勝境。是慧所住處。",
    "X01n0008_003:0303c23": "〔唐譯〕爾時世尊重說頌言。採集業為心。觀察法",
    "X01n0008_003:0303c24": "為智。慧能證無相。逮自在威光。境界縛為心。覺相",
    "X01n0008_003:0304a01": "生為智。無相及增勝。智慧於中起。",
    "X01n0008_003:0304a02": "心意及與識。遠離思惟想。得無思想法。佛子非聲聞。",
    "X01n0008_003:0304a03": "寂靜勝進忍。如來清淨智。生於善勝義。所行悉遠離。",
    "X01n0008_003:0304a04": "〔魏譯〕心意及與識。遠離於諸想。聲聞分別法。非",
    "X01n0008_003:0304a05": "是諸弟子。寂靜勝進忍。如來清淨智。生於善勝智。",
    "X01n0008_003:0304a06": "遠離諸所行。",
    "X01n0008_003:0304a07": "〔唐譯〕心意及與識。離諸分別相。得無分別法。佛",
    "X01n0008_003:0304a08": "子非聲聞。寂滅殊勝忍。如來清淨智。生於善勝義。",
    "X01n0008_003:0304a09": "遠離諸所行。",
    "X01n0008_003:0304a10": "我有三種智。聖開發真實。於彼想思惟。悉攝受諸性。",
    "X01n0008_003:0304a11": "二乘不相應。智離諸所有。計著於自性。從諸聲聞生。",
    "X01n0008_003:0304a12": "超度諸心量。如來智清淨。",
    "X01n0008_003:0304a13": "〔魏譯〕我有三種慧。依彼得聖名。於彼相分別。能",
    "X01n0008_003:0304a14": "聞於有無。離於二乘行。慧離於境界。取於有無相。",
    "X01n0008_003:0304a15": "從諸聲聞生。唯入如是心。智慧無垢相。",
    "X01n0008_003:0304a16": "〔唐譯〕我有三種智。聖者能明照。分別於諸相。開",
    "X01n0008_003:0304a17": "示一切法。我智離諸相。超過於二乘。以諸聲聞等。",
    "X01n0008_003:0304a18": "執著諸法有。如來智無垢。了達唯心故。",
    "X01n0008_003:0304a19": "復次大慧。外道有九種轉變論。外道轉變見生。所謂",
    "X01n0008_003:0304a20": "形處轉變。相轉變。因轉變。成轉變。見轉變。性轉變。緣",
    "X01n0008_003:0304a21": "分明轉變。所作分明轉變。事轉變。大慧。是名九種轉",
    "X01n0008_003:0304a22": "變見。一切外道因是起有無。生轉變論。云何形處轉",
    "X01n0008_003:0304a23": "變。謂形處異見。譬如金變作諸器物。則有種種形處",
    "X01n0008_003:0304a24": "顯現。非金性變。一切性變亦復如是。或有外道作如",
    "X01n0008_003:0304b01": "是妄想。乃至事變妄想。彼非如非異妄想故。",
    "X01n0008_003:0304b02": "〔魏譯〕復次大慧。諸外道有九種轉變見。何等為",
    "X01n0008_003:0304b03": "九。一者形相轉變。二者相轉變。三者因轉變。四者",
    "X01n0008_003:0304b04": "相應轉變。五者見轉變。六者物轉變。七者緣了別",
    "X01n0008_003:0304b05": "轉變。八者作法了別轉變。九者生轉變。大慧。是名",
    "X01n0008_003:0304b06": "九種轉變見。依九種轉變見故。一切外道說於轉",
    "X01n0008_003:0304b07": "變從有無生。大慧。何者外道形相轉變。大慧。譬如",
    "X01n0008_003:0304b08": "以金作莊嚴具。鐶釧瓔珞種種各異。形相雖殊金",
    "X01n0008_003:0304b09": "體不變。一切外道分別諸法形相轉變亦復如是。",
    "X01n0008_003:0304b10": "大慧。復有外道分別諸法依因轉變。大慧。而彼諸",
    "X01n0008_003:0304b11": "法亦非如是非不如是。以依分別故。",
    "X01n0008_003:0304b12": "〔唐譯〕復次大慧。諸外道有九種轉變見。所謂形",
    "X01n0008_003:0304b13": "轉變。相轉變。因轉變。相應轉變。見轉變。物轉變。緣",
    "X01n0008_003:0304b14": "明了轉變。所作明了轉變。生轉變。是為九。一切外",
    "X01n0008_003:0304b15": "道因是見故。起有無轉變論。此中形轉變者。謂形",
    "X01n0008_003:0304b16": "別異見。譬如以金作莊嚴具。鐶釧瓔珞種種不同。",
    "X01n0008_003:0304b17": "形狀有殊金體無易。一切法變亦復如是。諸餘外",
    "X01n0008_003:0304b18": "道種種計著。皆非如是亦非別異。但分別故。",
    "X01n0008_003:0304b19": "如是一切性轉變。當知如乳酪酒果等熟。外道轉變",
    "X01n0008_003:0304b20": "妄想。彼亦無有轉變。若有若無自心現外性非性。大",
    "X01n0008_003:0304b21": "慧。如是凡愚眾生自妄想脩習生。大慧。無有法若生",
    "X01n0008_003:0304b22": "若滅。如見夢幻色生。",
    "X01n0008_003:0304b23": "〔魏譯〕大慧。如是一切轉變亦爾應知。譬如乳酪",
    "X01n0008_003:0304b24": "酒果等熟一一轉變。一切外道分別轉變亦復如",
    "X01n0008_003:0304c01": "是。而無實法可以轉變。以自心見有無可取。分別",
    "X01n0008_003:0304c02": "有無故。大慧。一切凡夫亦復如是。以依自心分別。",
    "X01n0008_003:0304c03": "而生一切諸法。大慧。無有法生無有法轉。如幻夢",
    "X01n0008_003:0304c04": "中見諸色事。大慧。譬如夢中見一切事石女兒生",
    "X01n0008_003:0304c05": "死。",
    "X01n0008_003:0304c06": "〔唐譯〕一切轉變。如是應知。譬如乳酪酒果等熟。",
    "X01n0008_003:0304c07": "外道言此皆有轉變。而實無有若有若無。自心所",
    "X01n0008_003:0304c08": "見無外物故。如此皆是愚迷凡夫。從自分別習氣",
    "X01n0008_003:0304c09": "而起。實無一法若生若滅。如因幻夢所見諸色。如",
    "X01n0008_003:0304c10": "石女兒說有生死。",
    "X01n0008_003:0304c11": "爾時世尊欲重宣此義。而說偈言。形處時轉變。四大",
    "X01n0008_003:0304c12": "種諸根。中陰漸次生。妄想非明智。最勝於緣起。非如",
    "X01n0008_003:0304c13": "彼妄想。然世間緣起。如犍闥婆城。",
    "X01n0008_003:0304c14": "〔魏譯〕爾時世尊重說偈言。轉變時形相。四大種",
    "X01n0008_003:0304c15": "諸根。中陰及諸取。如是取非智。因緣生世間。佛不",
    "X01n0008_003:0304c16": "如是說。因緣即世間。如犍闥婆城。",
    "X01n0008_003:0304c17": "〔唐譯〕爾時世尊重說頌言。形處時轉變。大種及",
    "X01n0008_003:0304c18": "諸根。中有漸次生。妄想非明智。妄想不分別。緣起",
    "X01n0008_003:0304c19": "及世間。但諸緣世間。如乾闥婆城。",
    "X01n0008_003:0304c21": "楞伽阿跋"
}