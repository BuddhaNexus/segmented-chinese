{
    "T10n0285_005:0490a02": "漸備一切智德經卷第五",
    "T10n0285_005:0490a04": "西晉月支三藏竺法護譯",
    "T10n0285_005:0490a05": "金剛藏問菩薩住品第十",
    "T10n0285_005:0490a06": "金剛藏菩薩大士，謂解脫月菩薩：「於是佛",
    "T10n0285_005:0490a07": "子菩薩大士，其聖慧意，巍巍無量，如是行業，",
    "T10n0285_005:0490a08": "乃至第九。嚴淨道地，具足清淨鮮明之法，",
    "T10n0285_005:0490a09": "而無邊際，積功累德，每生自克，無益眾生，",
    "T10n0285_005:0490a10": "以何方便，救濟三界，善諦攝受。無極慧德，其",
    "T10n0285_005:0490a11": "無盡哀，所入弘廣，靡不周流。分別世界，明",
    "T10n0285_005:0490a12": "了無邊，入眾生界，寂寞迴旋，終而復始。開",
    "T10n0285_005:0490a13": "第一藏如來道業，所思惟念，力無所畏，諸佛",
    "T10n0285_005:0490a14": "經典，空無無量，及一切敏慧，具足成得",
    "T10n0285_005:0490a15": "阿惟顏，此之謂也。又諸佛子！入如是聖菩薩",
    "T10n0285_005:0490a16": "之業，近阿惟顏，適住此已有三昧名其號無",
    "T10n0285_005:0490a17": "垢，菩薩親具宣布法界，菩薩道場，名莊嚴",
    "T10n0285_005:0490a18": "淨，名巨海藏，又名海印，名廣如虛空，名積一",
    "T10n0285_005:0490a19": "切法自然，名眾生心行，如是等類，得近百千",
    "T10n0285_005:0490a20": "阿僧祇定意正法，適能逮得此諸定意，而以",
    "T10n0285_005:0490a21": "正受親眾善德三昧定，施眾方便。以斯因緣，",
    "T10n0285_005:0490a22": "如是定意，乃為究暢一切敏智，而有殊特，爾",
    "T10n0285_005:0490a23": "乃名近阿惟顏菩薩三昧。這得近已，以是三",
    "T10n0285_005:0490a24": "昧，十三千土，而自然生百千無極無窮奇",
    "T10n0285_005:0490a25": "寶，清淨蓮華，一切之宅，自然道寶，以得超越",
    "T10n0285_005:0490a26": "一切法界，奉行道義至真正法，具足度世眾",
    "T10n0285_005:0490a27": "德之本，究竟成就，達玄自然。又其法界，善",
    "T10n0285_005:0490a28": "修清淨，演聖光明，其莖甚大，琉璃明月",
    "T10n0285_005:0490a29": "珠合，以越諸天。無量栴檀，珍寶相挍，無極馬",
    "T10n0285_005:0490b01": "瑙，紫磨真金，生為華葉，其明光光，不可計",
    "T10n0285_005:0490b02": "限。蓮華照燿，皆以眾寶，而合成之。其上虛",
    "T10n0285_005:0490b03": "空，琦珍之縵，化交露帳，具足充滿十三千",
    "T10n0285_005:0490b04": "大千之土，滿中塵眾，不可稱計，百千蓮華，羅",
    "T10n0285_005:0490b05": "列周遍十方虛空，其香甘美，勳諸菩薩大士",
    "T10n0285_005:0490b06": "身形，備一切智。若逮致此阿惟顏住三昧定",
    "T10n0285_005:0490b07": "者，尋則現坐斯大蓮華，這坐已竟，乃復周",
    "T10n0285_005:0490b08": "遍，所化一切，自然羅列。諸大蓮華，不可稱",
    "T10n0285_005:0490b09": "載，諸菩薩等，眷屬圍繞，坐諸蓮華，周匝巍",
    "T10n0285_005:0490b10": "巍，一一菩薩，逮萬百千三昧，而以正受。觀",
    "T10n0285_005:0490b11": "諸菩薩，這正受已，十方一切無有邊際，諸佛",
    "T10n0285_005:0490b12": "剎土，自然清淨。諸如來等，在會道場，以成教",
    "T10n0285_005:0490b13": "照。所以者何？又彼菩薩，這坐斯諸大蓮華上，",
    "T10n0285_005:0490b14": "其下足底，出十不可計阿僧祇光，照於十方",
    "T10n0285_005:0490b15": "至無擇獄大泥犁中，滅於眾生苦惱之患。左",
    "T10n0285_005:0490b16": "右膝，亦如所演光明這等無異，皆悉照燿",
    "T10n0285_005:0490b17": "餓鬼、畜生，勤苦痛息。左右之脇，各出無限若",
    "T10n0285_005:0490b18": "干光明，照十方人，皆為蒙燿。二手掌中，各",
    "T10n0285_005:0490b19": "演光明，照於諸天、阿須倫宮。其二肩肘，出二",
    "T10n0285_005:0490b20": "品光，照眾聲聞。背腦戶頸各演光明，照於",
    "T10n0285_005:0490b21": "十方諸緣覺心。其口面門，演妙光明，照於十",
    "T10n0285_005:0490b22": "方諸第九住菩薩之眾。眉間白毫，演大威燿，",
    "T10n0285_005:0490b23": "照於十方一切魔宮，皆令蔽冥。以阿惟顏",
    "T10n0285_005:0490b24": "菩薩之身，遂上虛空，照於十方不可計百",
    "T10n0285_005:0490b25": "千三千佛土，滿中塵數十方如來，眾會道場",
    "T10n0285_005:0490b26": "繞佛十匝，在虛空中，成大光明，珠交露帳，名",
    "T10n0285_005:0490b27": "曰大光。暉曜灼灼，以用進奉，供養如來，遂",
    "T10n0285_005:0490b28": "增功勳。緣是供養，從初發意，至第九住，奉順",
    "T10n0285_005:0490b29": "如來，寂然隨時，百千億倍，不可為喻。其大",
    "T10n0285_005:0490c01": "光明珠交露帳，巍巍光明，乃至十方一切境",
    "T10n0285_005:0490c02": "土，普布眾華，香華雜香，擣香，衣服，幢蓋幡",
    "T10n0285_005:0490c03": "綵，布以寶瑛，明月珠珍，周遍十方一切世界，",
    "T10n0285_005:0490c04": "成為普世。其善本德無上正真，雨大眾華，一",
    "T10n0285_005:0490c05": "一悉雨若干種物，供養眾會一切道場，供養",
    "T10n0285_005:0490c06": "奉進十方如來，眾生之類，敢有見知，咸發無",
    "T10n0285_005:0490c07": "上正真道意。斯雨眾華，微妙如是。光繞諸佛",
    "T10n0285_005:0490c08": "眾會道場，十匝已竟，入佛足下，華光忽然，照",
    "T10n0285_005:0490c09": "諸如來眾菩薩，見其佛世界，立行如斯諸菩",
    "T10n0285_005:0490c10": "薩號。其逮阿惟顏，十方無際諸菩薩，眾九",
    "T10n0285_005:0490c11": "住菩薩，俱來會者。斯諸菩薩及與眷屬，修",
    "T10n0285_005:0490c12": "大供養，觀見此以三昧正受，至於十方，覩阿",
    "T10n0285_005:0490c13": "惟顏眾菩薩等，莊嚴元首，名曰首幻，豎立",
    "T10n0285_005:0490c14": "金剛，降伏魔怨，其一光曜，演百千明，各出無",
    "T10n0285_005:0490c15": "數晃昱營從，照於十方無邊佛土，顯大變",
    "T10n0285_005:0490c16": "化。其光奄忽，入於首幻，莊嚴菩薩元首。這",
    "T10n0285_005:0490c17": "沒未久，即時菩薩，蒙其暉曜，威神力勢，遂更",
    "T10n0285_005:0490c18": "茂盛。「彼時佛子，復有大光，名一切慧，神通聖",
    "T10n0285_005:0490c19": "君，出諸如來、至真、等正覺，眉間毫相，各演無",
    "T10n0285_005:0490c20": "限光明眷屬，照於十方無邊世界，繞諸佛土，",
    "T10n0285_005:0490c21": "十匝竟已，顯諸如來無極神足感動變化。告",
    "T10n0285_005:0490c22": "諸無數億百千兆姟諸菩薩眾，諸佛國土，六",
    "T10n0285_005:0490c23": "反震動，皆悉消滅一切惡趣，蔽魔宮殿，十",
    "T10n0285_005:0490c24": "方諸佛，皆自然現。普現一切至真正覺眾會",
    "T10n0285_005:0490c25": "道場，威神嚴淨，法界第一，周遍虛空，咸照",
    "T10n0285_005:0490c26": "一切十方世界，光尋迴還，上虛空中，右繞一",
    "T10n0285_005:0490c27": "切諸菩薩眾，現大嚴淨，此眾光明，忽然在上，",
    "T10n0285_005:0490c28": "尋入聚會諸菩薩頂。光明這沒，此諸菩薩，",
    "T10n0285_005:0490c29": "前未所更，所不蒙定，承佛威光，輒即逮得",
    "T10n0285_005:0491a01": "百萬三昧。此諸光明，稱量時節，墮菩薩上，一",
    "T10n0285_005:0491a02": "切如來，等無有異。光明這沒，諸菩薩成阿惟",
    "T10n0285_005:0491a03": "顏，名曰如來至真境界也。具十種力平等正",
    "T10n0285_005:0491a04": "覺，平若虛空，猶如佛子，轉輪聖王第一太子，",
    "T10n0285_005:0491a05": "從尊真后，懷胎而生，其相具足，應為聖王。時",
    "T10n0285_005:0491a06": "轉輪王，坐天寶象紫金床上，取四大海，致",
    "T10n0285_005:0491a07": "海水來，執大蓋覆，幢幡伎樂，而嚴莊之。取",
    "T10n0285_005:0491a08": "金澡瓶，轉輪聖王，以四海水，洗太子首體，適",
    "T10n0285_005:0491a09": "洗浴已，應時名曰聖頂蓋王。轉輪王者，具十",
    "T10n0285_005:0491a10": "善本，故謂神帝，為轉輪聖，是為佛子菩薩大",
    "T10n0285_005:0491a11": "士成就大慧。所以菩薩，行無央數，百千勤苦，",
    "T10n0285_005:0491a12": "如是備悉，其功勳慧。轉復增進，所立道地，名",
    "T10n0285_005:0491a13": "曰法雨，菩薩所住。菩薩若住法雨道地，解達",
    "T10n0285_005:0491a14": "欲界，審從如有，所習色界，習無色界，眾生之",
    "T10n0285_005:0491a15": "界，無識之界，有為無為界，虛空之界，習于法",
    "T10n0285_005:0491a16": "界，解了泥洹，知審如有。曉知諸見邪網遮羅",
    "T10n0285_005:0491a17": "五趣塵勞，習諸生滅，眾聲聞行，緣覺之行，諸",
    "T10n0285_005:0491a18": "菩薩行，如來十力，四無所畏，色身法身，及一",
    "T10n0285_005:0491a19": "切智，成最正覺，而轉法輪，示現滅度，常以平",
    "T10n0285_005:0491a20": "等，入一切法，分別越度，解達諸習，審如從",
    "T10n0285_005:0491a21": "興。以入此慧，其意轉上，使眾生類，無自大",
    "T10n0285_005:0491a22": "業，又如審諦，超越得度，塵勞之元，不為憍",
    "T10n0285_005:0491a23": "慢，在於俗法，不懷恐畏，若在道法，不以自",
    "T10n0285_005:0491a24": "大，不捨大慈，若聲聞緣覺之法，諸菩薩法，",
    "T10n0285_005:0491a25": "諸如來法，不以自大。於眾瞋恚歡悅之中，不",
    "T10n0285_005:0491a26": "以增減，至真得度。亦復審知，佛所建立，經典",
    "T10n0285_005:0491a27": "事業，若在塵勞，順時誓願，供養眾行，思惟",
    "T10n0285_005:0491a28": "劫數，建立聖慧，審如有知，無所不達。其諸",
    "T10n0285_005:0491a29": "如來、至真、等正覺，所入玄妙，謂慧微遠，生死",
    "T10n0285_005:0491b01": "周旋，曉了微妙，現出生時，棄國捐王，成最",
    "T10n0285_005:0491b02": "正覺。變化開度，解微妙慧，轉于法輪，壽限長",
    "T10n0285_005:0491b03": "短，心所建立，至于滅度，法立多少，悉微妙",
    "T10n0285_005:0491b04": "慧。又悉曉了，諸平等正覺佛道藏處，身口心",
    "T10n0285_005:0491b05": "藏，有時無時，所行祕密。菩薩受決，恩流眾生，",
    "T10n0285_005:0491b06": "而救攝之。若干種品，眾生蔽匿，群黎所行，諸",
    "T10n0285_005:0491b07": "根分部，執持造業，正覺所行，威神聖藏。亦復",
    "T10n0285_005:0491b08": "曉知所在劫數，出入多少，一劫百劫，千劫無",
    "T10n0285_005:0491b09": "央數劫，悉識知之。無央數劫，能入一劫，又計",
    "T10n0285_005:0491b10": "數無數，計念識之，不可計數，閑靜劫限，悉識",
    "T10n0285_005:0491b11": "念之。閑靜之劫，有劫無劫無念，有劫有念，有",
    "T10n0285_005:0491b12": "無之念，悉識念之。成正覺無正覺最正覺，悉",
    "T10n0285_005:0491b13": "識念之，去來現在，去來當來，過去今現在事，",
    "T10n0285_005:0491b14": "悉識念之，現在去來未來當來，長劫短劫，現",
    "T10n0285_005:0491b15": "平等事，咸亦悉知。一切諸劫，近遠年歲，天地",
    "T10n0285_005:0491b16": "成敗，不可稱載，悉亦解達。諸如來等，在所",
    "T10n0285_005:0491b17": "感動，執如毫毛，又如微塵剎土諸身，最正覺",
    "T10n0285_005:0491b18": "慧，眾生身心，所覺成慧，一切普入最正覺慧。",
    "T10n0285_005:0491b19": "顯示究竟，現柔順慧，知可思議不可思議，諸",
    "T10n0285_005:0491b20": "佛世界，聲聞所知，緣覺所解，菩薩所達，及所",
    "T10n0285_005:0491b21": "不逮如來道明，所下聖慧，而悉了之，是為",
    "T10n0285_005:0491b22": "佛子諸等正覺慧不可量寬弘無際。菩薩住",
    "T10n0285_005:0491b23": "此無限道地，入無窮慧。「又彼佛子，菩薩以入",
    "T10n0285_005:0491b24": "如是道地，入於菩薩不可思議所立脫門，有",
    "T10n0285_005:0491b25": "名無蓋門，淨境界門，有名普照脫門。又號如",
    "T10n0285_005:0491b26": "來藏，號莫能當藏，號入三世，號法界藏，號解",
    "T10n0285_005:0491b27": "脫道場光明照遠，號遍入至無餘菩薩脫門，",
    "T10n0285_005:0491b28": "是為菩薩造十脫門，不可稱計。至阿僧祇百",
    "T10n0285_005:0491b29": "千脫門，若有菩薩，住十道地，尋即逮得如是",
    "T10n0285_005:0491c01": "三昧，至億百千，總持神通無限。彼以是慧，",
    "T10n0285_005:0491c02": "意了所入，遊遍無量，所思方便，眾德備悉。彼",
    "T10n0285_005:0491c03": "已一時，受於十方無量諸佛所宣道義，演",
    "T10n0285_005:0491c04": "不可限聖法光明，法典暉曜，而雨法澤，尋即",
    "T10n0285_005:0491c05": "受持，猶如佛子，海中諸龍欲雨之時餘不能",
    "T10n0285_005:0491c06": "任唯大海受。如是佛子，若入如來諸佛",
    "T10n0285_005:0491c07": "祕藏，",
    "T10n0285_005:0491c08": "爾時輒能雨大法澤，其餘眾生，不能任受，有",
    "T10n0285_005:0491c09": "報應緣，執持眾行，至第九住菩薩之業，無能",
    "T10n0285_005:0491c10": "執任。十住菩薩，住此道地，雨法潤澤，執持一",
    "T10n0285_005:0491c11": "切眾生心意，猶如佛子。大海之中，有大雨雲，",
    "T10n0285_005:0491c12": "名勝諦無極，懷抱二乘，一時須臾，咸放甘",
    "T10n0285_005:0491c13": "雨，周遍國土，悉潤天下無際普地，及諸大城",
    "T10n0285_005:0491c14": "州域大國。所以者何？其大海者，不可限量。",
    "T10n0285_005:0491c15": "如是佛子菩薩大士住是法雨，如來一身，懷",
    "T10n0285_005:0491c16": "抱法雨，勸化二乘，乃至無限諸如來慧，而無",
    "T10n0285_005:0491c17": "央數，不可思議，不可稱不可量，無邊無際，超",
    "T10n0285_005:0491c18": "出無表，不可引喻，諸如來身。一時之間，振",
    "T10n0285_005:0491c19": "大光明聖法之雨，遍潤十方，誰能計知彼法",
    "T10n0285_005:0491c20": "雨數？」又問：「寧有能計此菩薩行，在幾佛所，論",
    "T10n0285_005:0491c21": "其法雨多少數乎？須臾了耶？」報曰：「不能稱限",
    "T10n0285_005:0491c22": "合集引喻節限，猶如佛子，十方佛國，不可稱",
    "T10n0285_005:0491c23": "計百千億姟諸佛世界，滿中眾塵，眾生之類，",
    "T10n0285_005:0491c24": "其數如是，如此塵限，令不減少，一一眾生，皆",
    "T10n0285_005:0491c25": "使博聞，逮得總持，悉為如來元首侍者也。",
    "T10n0285_005:0491c26": "為大弟子，極尊博聞，猶金剛上蓮華如來至",
    "T10n0285_005:0491c27": "真，有一比丘，名曰大明，建如是像，博聞方",
    "T10n0285_005:0491c28": "便，勢力堅強，一一之人智各如斯，普十方界",
    "T10n0285_005:0491c29": "眾生之類，盡使如此，功勳智慧，巍巍無量，各",
    "T10n0285_005:0492a01": "各咸受一切法澤，於佛子意，所趣云何？此諸",
    "T10n0285_005:0492a02": "眾生，博聞寧增多乎？」答曰：「無限。」金剛藏曰：",
    "T10n0285_005:0492a03": "「吾囑累仁，慇懃告勅。菩薩得此大法雨住開",
    "T10n0285_005:0492a04": "士道地，一時須臾，一如來身，法界所雨，演三",
    "T10n0285_005:0492a05": "世藏無極道法，是法光明，斯之前喻，博聞方",
    "T10n0285_005:0492a06": "便，百倍千倍，萬倍千億萬倍，不可為喻，如一",
    "T10n0285_005:0492a07": "如來，十方國土，諸佛世界，滿中眾塵，亦復如",
    "T10n0285_005:0492a08": "是。諸佛之數，若此塵限，乃復過是，從不可計",
    "T10n0285_005:0492a09": "諸如來尊，一時之間，振大法雨光明之燿，不",
    "T10n0285_005:0492a10": "可比喻彼之法澤。又復佛子，菩薩住此法雨",
    "T10n0285_005:0492a11": "道地，在兜術天，至大滅度，皆是如來己身誓",
    "T10n0285_005:0492a12": "願，威神勢力，興大慈哀，無極法澤，放大法",
    "T10n0285_005:0492a13": "光，發聖經雷，承六神通，三達之智，四無所",
    "T10n0285_005:0492a14": "畏，普有所照，以無極燿，消眾垢冥，以大功",
    "T10n0285_005:0492a15": "德聖慧之明，斷眾疑網。在若干眾，示現諸身，",
    "T10n0285_005:0492a16": "稱舉大法，不捨眾會，除諸陰蓋，消滅十方",
    "T10n0285_005:0492a17": "一切然熾。如本前說，諸佛世界所有塵數，億",
    "T10n0285_005:0492a18": "百千姟諸佛之土，從是以往，雨大甘露，隨",
    "T10n0285_005:0492a19": "眾生心，性行所在，消塵勞垢，滅然熾火，承彼",
    "T10n0285_005:0492a20": "法澤，靡不永安。「又復佛子，菩薩得立此大道",
    "T10n0285_005:0492a21": "地，演以法雨，從一世界，至兜率天大滅度",
    "T10n0285_005:0492a22": "地，建立一切如來之業，隨眾生心，如應開化，",
    "T10n0285_005:0492a23": "一一世界，所有眾塵，如是比數，億百千姟諸",
    "T10n0285_005:0492a24": "佛世界，下兜率天，至大滅度，一切普立如來",
    "T10n0285_005:0492a25": "之業。隨眾生心，應當開化，慧得自在，以變神",
    "T10n0285_005:0492a26": "通聖明至達，發意之頃，近小國土，建立廣大，",
    "T10n0285_005:0492a27": "其廣世界，能現令小，發意之頃，穢濁世界，變",
    "T10n0285_005:0492a28": "令清淨，清淨世界，現使穢濁，一切世界，亦復",
    "T10n0285_005:0492a29": "如是。建立所部，發意之頃，以用一塵，現一佛",
    "T10n0285_005:0492b01": "土，普建一切鐵圍，大鐵圍，眾塹谿澗，一二",
    "T10n0285_005:0492b02": "三至十、五十、一百，乃至無數諸佛世界，而建",
    "T10n0285_005:0492b03": "立之。入在一塵，雖在一塵，亦不廣大，不增不",
    "T10n0285_005:0492b04": "減，以是所造，而所示現。發意之頃，一佛世",
    "T10n0285_005:0492b05": "界，嚴淨顯示，一一佛國土，乃至無限一切",
    "T10n0285_005:0492b06": "世界，而現其身，亦一念頃，遍於十方一切眾",
    "T10n0285_005:0492b07": "生，不嬈一國一佛世界，眾生之類，亦復如是，",
    "T10n0285_005:0492b08": "至不可計諸佛世界，周入十方無際佛土，現",
    "T10n0285_005:0492b09": "入一毛，無所嬈害，一發意頃，一切佛界，現",
    "T10n0285_005:0492b10": "入一毛，顯示嚴淨，一發意頃，一時化已，其數",
    "T10n0285_005:0492b11": "多少，如無央數，諸佛世界滿中眾塵，一一所",
    "T10n0285_005:0492b12": "化，變現己身，如是無量，現在手掌，以是手",
    "T10n0285_005:0492b13": "掌，精進供養十方諸佛，一一手掌，示江河沙",
    "T10n0285_005:0492b14": "華，在諸裓上，以用供養諸佛世尊。眾香華",
    "T10n0285_005:0492b15": "飾，雜香擣香，衣被幢蓋繒綵，如是一切嚴",
    "T10n0285_005:0492b16": "淨之業，而建立之。一一諸身，亦化若干頭，一",
    "T10n0285_005:0492b17": "一諸頭，化若干舌，諮嗟諸佛十方世尊。發意",
    "T10n0285_005:0492b18": "之頃，周遍十方，一心念頃，令不可計成最",
    "T10n0285_005:0492b19": "正覺乃至建立清淨之業大滅度矣。在於三",
    "T10n0285_005:0492b20": "世，建立無數無量諸身，則以己身，現無央數",
    "T10n0285_005:0492b21": "諸佛世尊，無限佛土，建立清淨。又現己身，變",
    "T10n0285_005:0492b22": "於一切諸佛國土，散壞合成，己身建立一切",
    "T10n0285_005:0492b23": "普具，諸佛之土，著一毛孔，不嬈眾生，發意之",
    "T10n0285_005:0492b24": "頃，變現無際諸佛國土，成為大海，在於其中，",
    "T10n0285_005:0492b25": "建眾蓮華。又彼蓮華，光明清淨，照不可計周",
    "T10n0285_005:0492b26": "遍佛土。又於其中，化諸佛土，乃至巍巍一切",
    "T10n0285_005:0492b27": "敏慧，其身普至十方佛土，日月周照，一切",
    "T10n0285_005:0492b28": "建立光明道門，所向一一，諸有方面，建立得",
    "T10n0285_005:0492b29": "見無量世界，不畏眾生，乃至十方散壞之時。",
    "T10n0285_005:0492c01": "現是散壞，風災變，火災變，水災變，發意之",
    "T10n0285_005:0492c02": "頃，示諸眾生，如其所願，建化色身，嚴莊志",
    "T10n0285_005:0492c03": "性，能以己身，現如來身，以如來身，現為己",
    "T10n0285_005:0492c04": "身，以如來身，建立己身。在佛土中，以己身",
    "T10n0285_005:0492c05": "土，建在佛身。佛子具聽！若有菩薩，住法雨",
    "T10n0285_005:0492c06": "道地之業，現此變化及餘無數百千神變。」",
    "T10n0285_005:0492c07": "爾時彼場諸會菩薩，諸天龍神，揵沓和，阿",
    "T10n0285_005:0492c08": "須倫，迦留羅，真陀羅，摩睺勒，釋梵四天王",
    "T10n0285_005:0492c09": "大神妙天王，淨居天人，各心念言：「假使菩",
    "T10n0285_005:0492c10": "薩，神足道化，無量巍巍之德，乃如是者，遊步",
    "T10n0285_005:0492c11": "亘然，如來至真，所建威化，何所比乎？」於是解",
    "T10n0285_005:0492c12": "脫月菩薩，知眾會者心之所念，問金剛藏菩",
    "T10n0285_005:0492c13": "薩大士：「唯願佛子，眾會疑網，以時斷結，善",
    "T10n0285_005:0492c14": "哉決之。菩薩清淨之所顯變化而無等倫。」時",
    "T10n0285_005:0492c15": "金剛藏菩薩，取一切佛土自然身威三昧，而",
    "T10n0285_005:0492c16": "以正受。這定意已，應時一切諸菩薩眾，諸",
    "T10n0285_005:0492c17": "天龍神，揵沓和，阿須倫，迦留羅，真陀羅，摩",
    "T10n0285_005:0492c18": "睺勒，釋梵四天王，大神妙天王，淨居天王，自",
    "T10n0285_005:0492c19": "見己身，在金剛藏菩薩體中。又復覩察三千",
    "T10n0285_005:0492c20": "大千世界，亦在其體。在彼所作清淨之業，不",
    "T10n0285_005:0492c21": "能周體，億劫之中，修精進行，在彼佛樹，其佛",
    "T10n0285_005:0492c22": "樹廣長，三十萬里，若百若三千，廣普無邊",
    "T10n0285_005:0492c23": "具足。亦如三千億剎，懸逈極遠，斯佛樹下",
    "T10n0285_005:0492c24": "道場師子座，巍巍如是。彼有菩薩，名諸神通，",
    "T10n0285_005:0492c25": "當成如來，號曰意王，詣樹道場。於是會者，悉",
    "T10n0285_005:0492c26": "遙見之，所見莊嚴，具足億劫，嗟歎其德，不能",
    "T10n0285_005:0492c27": "究竟。以現此變，尋還眾會，復在故處。時普眾",
    "T10n0285_005:0492c28": "會，怪未曾有，默然無言，察眾菩薩寂然而",
    "T10n0285_005:0492c29": "住。時解脫月菩薩，問金剛藏：「至未曾有！佛",
    "T10n0285_005:0493a01": "子！此三昧定，威燿乃爾，境界英妙，是菩薩",
    "T10n0285_005:0493a02": "定，所號云何？」答曰：「號一切佛土自然身威。」又",
    "T10n0285_005:0493a03": "問：「斯三昧定，以何遊行，境界嚴淨？」答曰：「能備",
    "T10n0285_005:0493a04": "悉行，假使族姓子，若有菩薩，善修斯定，如是",
    "T10n0285_005:0493a05": "像類江河沙等，三千大千世界遍中眾塵，諸",
    "T10n0285_005:0493a06": "菩薩等，周滿諸三千世界，自現其身。若復得",
    "T10n0285_005:0493a07": "是法雨道地，若有菩薩，住此道地，獲不可",
    "T10n0285_005:0493a08": "計百千定意，無能限知。諸菩薩等，所現身",
    "T10n0285_005:0493a09": "數，及諸菩薩之所奉行，其善哉妙意，菩薩",
    "T10n0285_005:0493a10": "之住，不知身行，口言心念，其神足力，亦不能",
    "T10n0285_005:0493a11": "知，察其三世三昧所入，聖慧境界，變化之法，",
    "T10n0285_005:0493a12": "所建立法，不可限知。常可所行，舉足下足，無",
    "T10n0285_005:0493a13": "能知者。至精進行，菩薩行業，住善哉妙意，",
    "T10n0285_005:0493a14": "菩薩道地。如是佛子！其此法雨菩薩道地，說",
    "T10n0285_005:0493a15": "平等時，其義廣大，不可限量，所演正真，不可",
    "T10n0285_005:0493a16": "思議。班宣正辭，百千無際，不可為喻。」又問：",
    "T10n0285_005:0493a17": "「佛子！諸如來行，境界玄妙，為如何乎？今諸",
    "T10n0285_005:0493a18": "菩薩，建立所行，境界神化，無邊若斯。」答曰：",
    "T10n0285_005:0493a19": "「猶如佛子，而有丈夫，示其身形，如四方域，取",
    "T10n0285_005:0493a20": "之大杖，如四方域，若二若三，手持大杖，手",
    "T10n0285_005:0493a21": "執至石，以受此石，口說此言，我以投石，如",
    "T10n0285_005:0493a22": "十方塵諸佛世界，乃至無限，滿中眾塵，寧可",
    "T10n0285_005:0493a23": "計知此塵數。得此無極，悉了所有，無所不達，",
    "T10n0285_005:0493a24": "是乃名曰平等之謂。成就法雨菩薩道地，乃",
    "T10n0285_005:0493a25": "為無量，過是眾喻，諸如來慧，至不可計喻，爾",
    "T10n0285_005:0493a26": "乃成至真正覺，則等修諸菩薩法。又復佛子！",
    "T10n0285_005:0493a27": "猶如有人，取如四方域，少所有土其餘無限，",
    "T10n0285_005:0493a28": "如是佛子，今吾宣說是法雨菩薩道地，歌頌",
    "T10n0285_005:0493a29": "少所，無數劫中，諮歎功德，欲盡其福，不可暢",
    "T10n0285_005:0493b01": "竟，何況如來之道地也。吾今囑累，慇懃告勅，",
    "T10n0285_005:0493b02": "於今住在如來之前，取要言之，假使佛子，一",
    "T10n0285_005:0493b03": "一方域，不可稱計諸佛世界，滿中眾塵，若干",
    "T10n0285_005:0493b04": "佛土，皆令逮得如是道住。菩薩滿中，猶若甘",
    "T10n0285_005:0493b05": "蔗竹葦稻麻叢林，是無數劫，成菩薩行，合集",
    "T10n0285_005:0493b06": "此德，以為菩薩一聖明慧，比如來智，百倍千",
    "T10n0285_005:0493b07": "倍，萬億倍巨億萬倍，不可為喻，是為佛子菩",
    "T10n0285_005:0493b08": "薩以入如是聖慧。如來至真，身口心行，無有",
    "T10n0285_005:0493b09": "二也，菩薩不捨諸三昧力也，親見諸佛，供養",
    "T10n0285_005:0493b10": "奉事，於一一劫中，供奉諸佛，不可稱載。一",
    "T10n0285_005:0493b11": "切供養，無所乏少，入受道化，稽歸諸佛，所",
    "T10n0285_005:0493b12": "建立教，於彼行增而無等倫。諮問，法界，不",
    "T10n0285_005:0493b13": "可計限，乃至巨億百千姟劫。猶如佛子，金師",
    "T10n0285_005:0493b14": "絕工，作天寶冠，造大瓔珞，治大寶珠，自在",
    "T10n0285_005:0493b15": "天王，著在其頸，而無等倫，及餘天人，瑰異",
    "T10n0285_005:0493b16": "寶瓔，終不能逮莊嚴妙好。「如是，如是！佛子！",
    "T10n0285_005:0493b17": "若有菩薩，逮得十住，以是菩薩淨修慧行，超",
    "T10n0285_005:0493b18": "絕無侶，乃過逮成第九道地，住此道地菩薩，",
    "T10n0285_005:0493b19": "道光巍巍，乃成一切敏慧，其行無比，如是聖",
    "T10n0285_005:0493b20": "器，莫不蒙濟，猶大神妙天王光明，超越一切",
    "T10n0285_005:0493b21": "所生諸天之位，照於眾生心性所行，菩薩如",
    "T10n0285_005:0493b22": "是，以逮得立第十道地法雨地住聖慧光明，",
    "T10n0285_005:0493b23": "一切聲聞緣覺菩薩，所不能逮。至第九住，亦",
    "T10n0285_005:0493b24": "不能及。建立乃到一切敏慧，導利眾生，立",
    "T10n0285_005:0493b25": "于道義。又是菩薩，以能得入如是聖慧諸佛",
    "T10n0285_005:0493b26": "世尊通達三世無窮之慧，法界聖慧，普遍一",
    "T10n0285_005:0493b27": "切諸佛世界，皆照一切諸佛國土而建立之，",
    "T10n0285_005:0493b28": "悉知諸法一切眾生之剎土也，常以平等至",
    "T10n0285_005:0493b29": "一切智，逮所普解，眾生悉聞。是為佛子，菩薩",
    "T10n0285_005:0493c01": "大士，名曰法雨開士十住。菩薩住斯，假使",
    "T10n0285_005:0493c02": "得作大神妙天，若為天王，說諸聲聞緣覺菩",
    "T10n0285_005:0493c03": "薩所度無極，所問法界，則無有侶。所修諸業，",
    "T10n0285_005:0493c04": "布施愛敬利益之理，等利之義，一切不離諸",
    "T10n0285_005:0493c05": "佛之念，乃至備足一切智念，當以何致一切",
    "T10n0285_005:0493c06": "眾生之最上尊，導御普智，發意之頃，如是色",
    "T10n0285_005:0493c07": "像，勤修精進，一時須臾，至不可計億百千姟",
    "T10n0285_005:0493c08": "諸佛國土，滿中眾塵，三昧正受；十不可計億",
    "T10n0285_005:0493c09": "百千姟諸佛國土，見諸菩薩國土滿中塵數，",
    "T10n0285_005:0493c10": "亦等無異，眷屬圍繞，從其中願，菩薩勢力，殊",
    "T10n0285_005:0493c11": "特弘誓，變化神足，諮嗟功德，不可稱載。所行",
    "T10n0285_005:0493c12": "嚴淨，篤信喜樂，若有所行，身所現行，其眼神",
    "T10n0285_005:0493c13": "足，音聲種姓，乃至若干億百千姟劫，悉見",
    "T10n0285_005:0493c14": "曉了。「又有佛子，菩薩十住入一切智漸成道",
    "T10n0285_005:0493c15": "門，猶如阿耨達大池流水四河之頂，乘經水",
    "T10n0285_005:0493c16": "門，充潤四域，增長遂盛，而不可盡，乃入巨",
    "T10n0285_005:0493c17": "海，若如大海無有邊際，菩薩如是，所願善本，",
    "T10n0285_005:0493c18": "由敘徑志，以四恩義，充滿眾生，而開化之，",
    "T10n0285_005:0493c19": "功不可盡，轉上增進，至一切智行無邊際。又",
    "T10n0285_005:0493c20": "此佛子，菩薩十住，緣致佛慧，猶如十大山",
    "T10n0285_005:0493c21": "王，因於大地，而得自立。何謂為十？一曰、雪",
    "T10n0285_005:0493c22": "山；二曰、香勳；三曰、抲陀利；四曰、嫉妬山；",
    "T10n0285_005:0493c23": "五曰、執持眴；六曰、馬耳山；七曰、眴持；八曰、鐵",
    "T10n0285_005:0493c24": "圍；九曰、英意；十曰、大鐵圍須彌山王。其雪",
    "T10n0285_005:0493c25": "山者，因一切藥，以為屋宅，療眾生藥草，不",
    "T10n0285_005:0493c26": "可限計；菩薩如是，住悅豫地，造立行業，皆了",
    "T10n0285_005:0493c27": "一切世間之行，傳頌經典神呪之語。所立俗",
    "T10n0285_005:0493c28": "術，化無邊際。其香勳山，生一切香，流眾香",
    "T10n0285_005:0493c29": "室，則無有量；菩薩如是，住離垢地，成為舍",
    "T10n0285_005:0494a01": "宅，戒聞之香，守護禁法，而不可限，將養戒",
    "T10n0285_005:0494a02": "義。其抲陀利山，清淨淳寶，以為屋室，生一",
    "T10n0285_005:0494a03": "切華，其花無限，普受眾華；菩薩如是，住興",
    "T10n0285_005:0494a04": "光地，為眾屋室，處在於世，禪定脫門，三昧",
    "T10n0285_005:0494a05": "正受，則而無限，能問一切定意之宜。其嫉妬",
    "T10n0285_005:0494a06": "山，清淨寶城，是為五神通之屋宅也，無限",
    "T10n0285_005:0494a07": "仙人所殿居耳，若干品山；菩薩如是，住暉耀",
    "T10n0285_005:0494a08": "地，為之屋宅，講說道度，名無限路，諮問諸",
    "T10n0285_005:0494a09": "慧。其執持眴山王，真淨之寶，鬼神神足之",
    "T10n0285_005:0494a10": "所屋室，諸鬼無限，若干品種；菩薩如是，住難",
    "T10n0285_005:0494a11": "勝地，一切神足，在所變化，布說無限無限",
    "T10n0285_005:0494a12": "神通。馬耳山王，淳以寶成，因為屋室，生一",
    "T10n0285_005:0494a13": "切果，受無數寶；菩薩如是，住近目見菩薩",
    "T10n0285_005:0494a14": "道地，則為屋宅，宣布度故，諸聲聞等，無際果",
    "T10n0285_005:0494a15": "實，隨時之宜。其眴持山王，是大龍神所居",
    "T10n0285_005:0494a16": "之室，諸龍無際，有若干品；菩薩如是，住玄",
    "T10n0285_005:0494a17": "妙地，是其屋室，宣布(丹注：諸本此處玄妙地合詞不盡，無動地喻文全闕，請驗",
    "T10n0285_005:0494a18": "異譯即知脫略)；菩薩如是，住於無動開士道地，為諸菩",
    "T10n0285_005:0494a19": "薩自在屋室，所行獨步，諮問無量十方世界",
    "T10n0285_005:0494a20": "也，咸共啟受。英意山王，淳以淨寶，為阿須",
    "T10n0285_005:0494a21": "倫眾大神居宅，不可計數，諸阿須倫；菩薩如",
    "T10n0285_005:0494a22": "是，住善哉意地，成就眾生，以為屋宅，所現佛",
    "T10n0285_005:0494a23": "身，無有邊際，十方來受，究竟慧行，諮問無",
    "T10n0285_005:0494a24": "始，眾生本末，輪轉無際無邊之業。其須彌",
    "T10n0285_005:0494a25": "山王，淳用眾寶，諸神足天所居之宅，諸阿",
    "T10n0285_005:0494a26": "須倫，不可稱計；菩薩如是，住在法雨開士道",
    "T10n0285_005:0494a27": "地，如來十力，四無所畏，現不可限諸佛之身。",
    "T10n0285_005:0494a28": "是故佛子，十寶諸山，周圍大海。菩薩如是，住",
    "T10n0285_005:0494a29": "是十地平等普智，奉一切敏，猶如大海，以",
    "T10n0285_005:0494b01": "十事成而無有侶。何謂為十？一曰、漸備具足，",
    "T10n0285_005:0494b02": "二曰、不與死屍而俱雜錯也，三曰、異門降眾，",
    "T10n0285_005:0494b03": "四曰、一味之業，五曰、無數眾寶，六曰、受深遠",
    "T10n0285_005:0494b04": "色，七曰、廣無邊際，八曰、受諸大身，九曰、隨於",
    "T10n0285_005:0494b05": "住時不越故岸，十曰、受一切雨而無厭足。菩",
    "T10n0285_005:0494b06": "薩如是行十事業，則無雙比。何等為十？乃修",
    "T10n0285_005:0494b07": "悅豫道行之地，漸備誓願，導化群黎，離垢地",
    "T10n0285_005:0494b08": "業，不與犯戒而俱同居。興光之地，降伏世間",
    "T10n0285_005:0494b09": "殺生之事。暉曜之地，篤信佛道，莫能壞者，常",
    "T10n0285_005:0494b10": "修等行。難勝之地，善權神通，不可限量，誘化",
    "T10n0285_005:0494b11": "世俗，隨其所樂。目見之地，深妙因緣，觀察",
    "T10n0285_005:0494b12": "眾生玄妙之地，解如審諦，眾行無為。無動",
    "T10n0285_005:0494b13": "之地，則能勸導無極如來嚴淨之行。善哉意",
    "T10n0285_005:0494b14": "地，深妙脫門，猶如佛子，大明月珠，越十寶",
    "T10n0285_005:0494b15": "種，所著之處，靡不明曜，絕工之師，善權合",
    "T10n0285_005:0494b16": "之磨治晃昱，合貫清淨光之鮮明，永使究",
    "T10n0285_005:0494b17": "竟，琦珍為繩，以諦了達，貫之通之，為作直",
    "T10n0285_005:0494b18": "琉璃衡，著高幢頭，演其光明，照於遠近，帝",
    "T10n0285_005:0494b19": "王所有，為諸眾生，攝護此寶，使得蒙光，出",
    "T10n0285_005:0494b20": "前奉現。菩薩如是，發一切智，心便得通，入十",
    "T10n0285_005:0494b21": "賢聖種，一智止足，樂在閑居，諦曉合德一",
    "T10n0285_005:0494b22": "心脫門。三昧正受，諦曉合集此三清淨修治",
    "T10n0285_005:0494b23": "道業正法之事。善修純清，善權神通，剖判",
    "T10n0285_005:0494b24": "逮了十二緣起若干品行，善權智慧，執持聖",
    "T10n0285_005:0494b25": "幢，而得自在。因演光明，以慧之宜，觀眾生",
    "T10n0285_005:0494b26": "行，至阿惟顏，成近得辦最正覺道。建立",
    "T10n0285_005:0494b27": "眾生，使住十地，爾乃名曰一切智耳，是為積",
    "T10n0285_005:0494b28": "累菩薩之行，合集功勳一切敏慧法門之品。",
    "T10n0285_005:0494b29": "若有眾生，無有德本，終不得聞此大道業。」",
    "T10n0285_005:0494c01": "月解脫又問：「若有聞聲，得值此誼，為曾積累",
    "T10n0285_005:0494c02": "何所功德？」答曰：「其功德福，宿本往時，曾以",
    "T10n0285_005:0494c03": "奉行，順一切智，聖慧以斯不能順照，照不能",
    "T10n0285_005:0494c04": "遠，不行大慈愍於一切，周流如斯，恩施普護。",
    "T10n0285_005:0494c05": "緣致積德，逮法門品，其明若茲，覩現功勳，通",
    "T10n0285_005:0494c06": "入積功。所以者何，乃得解此？又有佛子，自非",
    "T10n0285_005:0494c07": "菩薩，不能得聞是法門品，亦不篤信受持諷",
    "T10n0285_005:0494c08": "誦，況復奉行，精進勤修，降伏成就。是故佛",
    "T10n0285_005:0494c09": "子！入一切智功勳之德，等類之人，乃受持斯。",
    "T10n0285_005:0494c10": "若得聞此法門之品，聞之則信，思惟奉行，勤",
    "T10n0285_005:0494c11": "修精進。」時佛威神，應時十方十億佛國，如滿",
    "T10n0285_005:0494c12": "中塵，諸佛世界，六反震動，興大雷音，承佛聖",
    "T10n0285_005:0494c13": "旨，法典恩養，尋雨天華，薰流名香。天之莊",
    "T10n0285_005:0494c14": "飾，天衣天寶，天之瓔珞幢幡，諸天伎樂，不鼓",
    "T10n0285_005:0494c15": "自鳴。簫笛琴瑟，自然出聲，過諸天物。一切智",
    "T10n0285_005:0494c16": "聖，以得親近，無為之地，雨微妙供，如此世",
    "T10n0285_005:0494c17": "界，四方之域，乃至他化自在天宮，自在天",
    "T10n0285_005:0494c18": "王，其天宮殿，如是一切天下世界，周遍十",
    "T10n0285_005:0494c19": "方。是法之說，靡不流普，承佛威神，其於十方",
    "T10n0285_005:0494c20": "十億佛國，滿中眾塵，世界若干十億佛土，滿",
    "T10n0285_005:0494c21": "中眾塵諸菩薩等，其數如是，各來聚會，周遍",
    "T10n0285_005:0494c22": "十方，各自讚言：「善哉，善哉！佛子！仁乃興講是",
    "T10n0285_005:0494c23": "菩薩道地法典之要，吾等亦復皆同一號，為",
    "T10n0285_005:0494c24": "金剛藏，從金剛首世界而來至此國土，其佛",
    "T10n0285_005:0494c25": "名號金剛幢，從彼佛來，一切諸佛，皆亦轉是",
    "T10n0285_005:0494c26": "經典之要佛之聖旨。其諸眾會，亦復如是。若",
    "T10n0285_005:0494c27": "斯章句，義理微妙，形像如是，其義亦然，利養",
    "T10n0285_005:0494c28": "之行，無異不別，亦無猗他，吾等證明，承佛",
    "T10n0285_005:0494c29": "威神，至此眾會，如吾到此佛之國土，十方無",
    "T10n0285_005:0495a01": "量一切世界，亦復如斯。一一佛土，四方之域，",
    "T10n0285_005:0495a02": "上至他化自在天宮，自在天王，天王之宮，明",
    "T10n0285_005:0495a03": "月之珠，寶藏宮殿，如十億佛土滿中眾塵，諸",
    "T10n0285_005:0495a04": "菩薩數，如是來會。」時金剛藏，察於十方諸",
    "T10n0285_005:0495a05": "菩薩等，觀眾部會，顧眄法界，諮嗟發起一",
    "T10n0285_005:0495a06": "切智心，覩眾菩薩行力清淨，受一切智，班",
    "T10n0285_005:0495a07": "宣道行，消除世垢，導利普智，示現變通，不可",
    "T10n0285_005:0495a08": "思議諸菩薩業功勳之德。宣布此道，承佛聖",
    "T10n0285_005:0495a09": "旨，則說頌曰：",
    "T10n0285_005:0495a10": "「寂寞無所樂，　　靜定心專精；",
    "T10n0285_005:0495a11": "　等猶如虛空，　　平正若惶慌。",
    "T10n0285_005:0495a12": "　以離患厭垢，　　而住於道慧；",
    "T10n0285_005:0495a13": "　聞行有殊特，　　諸菩薩至尊。",
    "T10n0285_005:0495a14": "　千部眾善德，　　其心行億劫；",
    "T10n0285_005:0495a15": "　供養至大聖，　　諸佛有百千。",
    "T10n0285_005:0495a16": "　最勝由自在，　　奉敬不可量；",
    "T10n0285_005:0495a17": "　愍傷眾群生，　　興菩薩之心。",
    "T10n0285_005:0495a18": "　精進念外路，　　忍辱長仁和；",
    "T10n0285_005:0495a19": "　慚愧盛元首，　　功勳慧為最。",
    "T10n0285_005:0495a20": "　其意無垢穢，　　佛聖性慧明；",
    "T10n0285_005:0495a21": "　勝力永平等，　　勸發菩薩心。",
    "T10n0285_005:0495a22": "　諸眾祐三世，　　供義第一最；",
    "T10n0285_005:0495a23": "　限猶如虛空，　　一切國清淨。",
    "T10n0285_005:0495a24": "　平等順佛義，　　乃至一切法；",
    "T10n0285_005:0495a25": "　度脫利眾生，　　降伏至道場。",
    "T10n0285_005:0495a26": "　得為尊道地，　　發心無等倫；",
    "T10n0285_005:0495a27": "　歡悅以離垢，　　消除一切惡。",
    "T10n0285_005:0495a28": "　行微妙勢力，　　因成清白法；",
    "T10n0285_005:0495a29": "　奉行慈哀心，　　轉進入上道。",
    "T10n0285_005:0495b01": "　戒禁聞德富，　　慈心愍眾生；",
    "T10n0285_005:0495b02": "　捨垢無所懷，　　則成清淨志。",
    "T10n0285_005:0495b03": "　觀一切世間，　　三火為熾然；",
    "T10n0285_005:0495b04": "　第三其志廣，　　超越利眾生。",
    "T10n0285_005:0495b05": "　苦惱無吾我，　　及疾病瘡痏；",
    "T10n0285_005:0495b06": "　寂滅三處苦，　　常消諸熾然。",
    "T10n0285_005:0495b07": "　慕樂佛功勳，　　造修見瑕穢；",
    "T10n0285_005:0495b08": "　慧弘廣照曜，　　以過踰眾明。",
    "T10n0285_005:0495b09": "　心意行平淨，　　以逮道聖智；",
    "T10n0285_005:0495b10": "　善供於是住，　　諸佛億百千。",
    "T10n0285_005:0495b11": "　等奉人中上，　　心寂諸功勳；",
    "T10n0285_005:0495b12": "　降伏一切眾，　　以越難得勝。",
    "T10n0285_005:0495b13": "　聖明為善權，　　所修智慧意；",
    "T10n0285_005:0495b14": "　所造不可量，　　降伏利眾生。",
    "T10n0285_005:0495b15": "　供養於十力，　　以道化群黎；",
    "T10n0285_005:0495b16": "　親近無所生，　　得入第六地。",
    "T10n0285_005:0495b17": "　眾生皆難了，　　進普迴世間；",
    "T10n0285_005:0495b18": "　用身故無患，　　受解知有無。",
    "T10n0285_005:0495b19": "　諸法本淨空，　　從十二品生；",
    "T10n0285_005:0495b20": "　下劣念微妙，　　便得入第七。",
    "T10n0285_005:0495b21": "　智慧及善權，　　逮得清明心；",
    "T10n0285_005:0495b22": "　遠遊難可勝，　　大志難得喻。",
    "T10n0285_005:0495b23": "　寂然本清淨，　　心利志變故；",
    "T10n0285_005:0495b24": "　諸苦悉平等，　　超越不可動。",
    "T10n0285_005:0495b25": "　作福罪若干，　　慧聖無數品；",
    "T10n0285_005:0495b26": "　人中上為勝，　　建立於寂然。",
    "T10n0285_005:0495b27": "　遭治十自然，　　遊行眾生界；",
    "T10n0285_005:0495b28": "　用群萌之故，　　入善戒道意。",
    "T10n0285_005:0495b29": "　於是第一微，　　進步一切世；",
    "T10n0285_005:0495c01": "　救攝眾生等，　　行解垢塵勞。",
    "T10n0285_005:0495c02": "　此等奉律教，　　則入功勳富；",
    "T10n0285_005:0495c03": "　所行猶妙華，　　宣布上我慧。",
    "T10n0285_005:0495c04": "　受如是行已，　　本宿行清白；",
    "T10n0285_005:0495c05": "　至逮第九住，　　獲致功德慧。",
    "T10n0285_005:0495c06": "　諸勝勸施力，　　慕樂上正宜；",
    "T10n0285_005:0495c07": "　以近慧功勳，　　一切逮佛道。",
    "T10n0285_005:0495c08": "　有諸十百千，　　三昧之無為；",
    "T10n0285_005:0495c09": "　以得弘廣明，　　遊居慧甚大。",
    "T10n0285_005:0495c10": "　然後乃逮成，　　普慧阿惟顏；",
    "T10n0285_005:0495c11": "　其境界寬博，　　三昧致無盡。",
    "T10n0285_005:0495c12": "　猶如成究竟，　　親近一切慧；",
    "T10n0285_005:0495c13": "　大蓮華無限，　　眾寶若干種。",
    "T10n0285_005:0495c14": "　其身長無極，　　而坐在中間；",
    "T10n0285_005:0495c15": "　最勝子眷屬，　　住立而察之。",
    "T10n0285_005:0495c16": "　其德無數千，　　光明無量億；",
    "T10n0285_005:0495c17": "　消滅於十方，　　眾惱諸苦患。",
    "T10n0285_005:0495c18": "　然後元首勝，　　光耀億百千；",
    "T10n0285_005:0495c19": "　人中尊眾會，　　越度入十方。",
    "T10n0285_005:0495c20": "　在於上虛空，　　化光交露帳；",
    "T10n0285_005:0495c21": "　即受佛眾行，　　隨順供養佛。",
    "T10n0285_005:0495c22": "　於彼覩諸佛，　　一切解道最；",
    "T10n0285_005:0495c23": "　佛子阿惟顏，　　逮得上法宜。",
    "T10n0285_005:0495c24": "　佛子靡不普，　　周旋用供養；",
    "T10n0285_005:0495c25": "　阿惟顏如是，　　放演尊光明。",
    "T10n0285_005:0495c26": "　人中上眉間，　　以成一切智；",
    "T10n0285_005:0495c27": "　受光踰諸燿，　　逮入於斯頂。",
    "T10n0285_005:0495c28": "　說寂滅無量，　　震動一切世；",
    "T10n0285_005:0495c29": "　無擇獄眾苦，　　爾時尋消滅。",
    "T10n0285_005:0496a01": "　猶如吾所歸，　　一切諸佛道；",
    "T10n0285_005:0496a02": "　亦若最帝王，　　尊上之太子。",
    "T10n0285_005:0496a03": "　吾成就亦然，　　一切慧究竟；",
    "T10n0285_005:0496a04": "　如是趣逮致，　　法雨豪道場。",
    "T10n0285_005:0496a05": "　至仁住在斯，　　慧行不可量；",
    "T10n0285_005:0496a06": "　眾生共嗟歎，　　立此覺成佛。",
    "T10n0285_005:0496a07": "　色界無色界，　　欲界所諷誦；",
    "T10n0285_005:0496a08": "　群黎之國土，　　法界之所讚。",
    "T10n0285_005:0496a09": "　有為及無為，　　并無身之界；",
    "T10n0285_005:0496a10": "　一切以選擇，　　諮嗟皆以法。",
    "T10n0285_005:0496a11": "　於是加無極，　　一切無慢業；",
    "T10n0285_005:0496a12": "　建立如是行，　　諸佛微妙慧。",
    "T10n0285_005:0496a13": "　人中尊祕密，　　解達無數劫；",
    "T10n0285_005:0496a14": "　猶如毛沙數，　　普入諸世界。",
    "T10n0285_005:0496a15": "　人中人所生，　　覺了聖捨家；",
    "T10n0285_005:0496a16": "　回繞鐵圍山，　　成就而示現。",
    "T10n0285_005:0496a17": "　一切歸所趣，　　至寂然脫門；",
    "T10n0285_005:0496a18": "　其志所獲致，　　一切皆入道。",
    "T10n0285_005:0496a19": "　志弘以住此，　　諸勝演法雨；",
    "T10n0285_005:0496a20": "　一切普周旋，　　攝持其心意。",
    "T10n0285_005:0496a21": "　雨一切眾生，　　猶如風持水；",
    "T10n0285_005:0496a22": "　諸佛之法雨，　　所攬亦如是。",
    "T10n0285_005:0496a23": "　安住以一法，　　弘音令得聞；",
    "T10n0285_005:0496a24": "　於十方佛土，　　無數眾生種。",
    "T10n0285_005:0496a25": "　聞眾祐奉持，　　一切為聲聞；",
    "T10n0285_005:0496a26": "　無數眾時行，　　是菩薩博聞。",
    "T10n0285_005:0496a27": "　行慧至勢力，　　蒙惟宿本行；",
    "T10n0285_005:0496a28": "　一時須臾間，　　周遍億佛土。",
    "T10n0285_005:0496a29": "　雨放甘露渧，　　樂滅眾塵勞；",
    "T10n0285_005:0496b01": "　所造性仁和，　　諸佛之法雨。",
    "T10n0285_005:0496b02": "　六通以住此，　　造越至天宮；",
    "T10n0285_005:0496b03": "　人中上境界，　　示現諸十方。",
    "T10n0285_005:0496b04": "　展轉變改異，　　無數億千劫；",
    "T10n0285_005:0496b05": "　梵天通眾生，　　其心行佛道。",
    "T10n0285_005:0496b06": "　聖明以立斯，　　舉足一步中；",
    "T10n0285_005:0496b07": "　輒至第九住，　　所住不可移。",
    "T10n0285_005:0496b08": "　總持慧功勳，　　況復畏眾生；",
    "T10n0285_005:0496b09": "　一切三界眾，　　成聲聞緣覺。",
    "T10n0285_005:0496b10": "　最勝立在是，　　亦復普示現；",
    "T10n0285_005:0496b11": "　三界無所礙，　　曉了法界慧。",
    "T10n0285_005:0496b12": "　皆遍一切國，　　眾生法無餘；",
    "T10n0285_005:0496b13": "　諸佛悉功勳，　　亦復依三尊。",
    "T10n0285_005:0496b14": "　聖達住於此，　　遵習奉事佛；",
    "T10n0285_005:0496b15": "　一切十方土，　　周旋諸法界。",
    "T10n0285_005:0496b16": "　現目前供養，　　奉敬眾徒類；",
    "T10n0285_005:0496b17": "　一切成功勳，　　如天服莊嚴。",
    "T10n0285_005:0496b18": "　賢聖以住此，　　照眾之慧光；",
    "T10n0285_005:0496b19": "　消滅眾愚冥，　　為示法之日。",
    "T10n0285_005:0496b20": "　自在明最勝，　　消除眾世亂；",
    "T10n0285_005:0496b21": "　諸佛子如是，　　光明消塵勞。",
    "T10n0285_005:0496b22": "　住此在三世，　　普世之上尊；",
    "T10n0285_005:0496b23": "　解道為極雄，　　宣布三乘業。",
    "T10n0285_005:0496b24": "　一時須臾間，　　逮無數三昧；",
    "T10n0285_005:0496b25": "　所在十方土，　　見不可限佛。",
    "T10n0285_005:0496b26": "　諸佛子如是，　　粗舉說道地；",
    "T10n0285_005:0496b27": "　若干百千劫，　　廣歎德無盡。",
    "T10n0285_005:0496b28": "　離垢德如是，　　其地平等覺；",
    "T10n0285_005:0496b29": "　所依猶如華，　　若太山因地。",
    "T10n0285_005:0496c01": "　諸佛子第一，　　覩怨無瞋恨；",
    "T10n0285_005:0496c02": "　譬山頂積雪，　　而中眾生藥。",
    "T10n0285_005:0496c03": "　明解戒禁聞，　　如名香流薰；",
    "T10n0285_005:0496c04": "　猶如池蓮華，　　因是生由然。",
    "T10n0285_005:0496c05": "　道寶無能亂，　　輒逮聖光明；",
    "T10n0285_005:0496c06": "　若仙處山中，　　樂居猶自娛。",
    "T10n0285_005:0496c07": "　鬼神之妙香，　　逮得五神通；",
    "T10n0285_005:0496c08": "　講論六報果，　　若如馬耳珍。",
    "T10n0285_005:0496c09": "　其七殊勝覺，　　如龍執瑞應；",
    "T10n0285_005:0496c10": "　以致八自在，　　猶如大鐵圍。",
    "T10n0285_005:0496c11": "　以入第九住，　　微妙最上乘；",
    "T10n0285_005:0496c12": "　諸佛十功勳，　　如須彌照曜。",
    "T10n0285_005:0496c13": "　具足第一願，　　宿布戒禁香；",
    "T10n0285_005:0496c14": "　行第三功勳，　　如是行第四。",
    "T10n0285_005:0496c15": "　第五之清淨，　　第六行玄妙；",
    "T10n0285_005:0496c16": "　七意無所著，　　說八無央數。",
    "T10n0285_005:0496c17": "　以受第九聖，　　其心求微慧；",
    "T10n0285_005:0496c18": "　於行在眾生，　　爾乃入聖慧。",
    "T10n0285_005:0496c19": "　諸佛十事身，　　因總持諸法；",
    "T10n0285_005:0496c20": "　如是行大海，　　菩薩心無瞋。",
    "T10n0285_005:0496c21": "　以得通十行，　　猶因本發心；",
    "T10n0285_005:0496c22": "　修十二至行，　　一心定第三。",
    "T10n0285_005:0496c23": "　清淨第四地，　　則便照第五；",
    "T10n0285_005:0496c24": "　第六壞下苦，　　因輒至七住。",
    "T10n0285_005:0496c25": "　自在執正幢，　　第八為太和；",
    "T10n0285_005:0496c26": "　第九受眾行，　　慧光明遠照。",
    "T10n0285_005:0496c27": "　第十阿惟顏，　　曉了最殊勝；",
    "T10n0285_005:0496c28": "　功勳寶清和，　　本曾行如是。",
    "T10n0285_005:0496c29": "　能壞十方國，　　一切悉計數；",
    "T10n0285_005:0497a01": "　能以一心覩，　　普解眾生心。",
    "T10n0285_005:0497a02": "　尚可以一毛，　　量盡於虛空；",
    "T10n0285_005:0497a03": "　歎億百千劫，　　不能盡佛德。」",
    "T10n0285_005:0497a04": "金剛藏曰：「所以名曰大光定意，道慧已具，",
    "T10n0285_005:0497a05": "成阿惟顏，便備佛道，一切蒙安，猶如日明，天",
    "T10n0285_005:0497a06": "下戴仰，十方諸佛，皆由中生，因其得成。」佛謂",
    "T10n0285_005:0497a07": "諸菩薩：「善哉，善哉！金剛藏！嗟歎講說此十住",
    "T10n0285_005:0497a08": "事，眾開士等，所當施行。從初發意，至阿惟",
    "T10n0285_005:0497a09": "顏，猶月初生，十五日滿，眾星獨明，菩薩如",
    "T10n0285_005:0497a10": "是，漸備眾行，五戒十善，四等四恩，六度無",
    "T10n0285_005:0497a11": "極，大慈大哀，善權方便，自致成佛。潤澤眾",
    "T10n0285_005:0497a12": "生，猶如種樹，生根莖節，枝葉華實，眾人服",
    "T10n0285_005:0497a13": "食，除其飢虛。菩薩如是，從初發意，自致成",
    "T10n0285_005:0497a14": "佛，莫不蒙濟，普得至道。猶如百穀，草木果",
    "T10n0285_005:0497a15": "實眾藥，皆因地生，菩薩如是，行此十住，自",
    "T10n0285_005:0497a16": "致成佛度脫十方。猶如大海出眾妙寶，無量",
    "T10n0285_005:0497a17": "之珍，益於天下。此經如是，成就菩薩十住",
    "T10n0285_005:0497a18": "道地，乃使得佛。德過虛空，猶如日月，忽照",
    "T10n0285_005:0497a19": "四域，天下戴仰，菩薩行此，自致佛道，眾生",
    "T10n0285_005:0497a20": "蒙恩，除生老病死無量之難，悉昇道堂。猶",
    "T10n0285_005:0497a21": "如醫王，療眾人病，無不除愈。此經如是，消眾",
    "T10n0285_005:0497a22": "生類婬怒癡病，使至正真。如轉輪王，教化四",
    "T10n0285_005:0497a23": "方，莫不順命，菩薩如是，四等四恩，化授吾",
    "T10n0285_005:0497a24": "我，猗四大者，至無所畏，四事不護，心病永",
    "T10n0285_005:0497a25": "除。猶須彌山四方之中，此經如是，眾典之",
    "T10n0285_005:0497a26": "英，道德弘明，志平等正，解達無身，乃至無",
    "T10n0285_005:0497a27": "上正真之道，度脫一切生死老病終始之患，",
    "T10n0285_005:0497a28": "去來今佛之所由生。諸經之淵海，道德之宮，",
    "T10n0285_005:0497a29": "藏諸菩薩行，所會道堂，三界眾人，所求福",
    "T10n0285_005:0497b01": "糧。其婬怒癡，忽自消亡，猶如虛空，含受一切",
    "T10n0285_005:0497b02": "諸有形類，生之長之，靡不因之，此經如是，",
    "T10n0285_005:0497b03": "諸菩薩等，去來今佛之所由生，善權智慧，開",
    "T10n0285_005:0497b04": "化聲聞諸緣覺眾，皆令得度，三界黎庶，悉得",
    "T10n0285_005:0497b05": "蒙濟，三苦脫難，咸得解縛，普發道意，入深法",
    "T10n0285_005:0497b06": "藏，無窮法身，開化十方。十方恒沙諸佛國",
    "T10n0285_005:0497b07": "土滿中七寶，供十方佛，不如受是，以諷誦",
    "T10n0285_005:0497b08": "說，宣示同學，報去來今諸佛之恩。諸佛之",
    "T10n0285_005:0497b09": "地，一切十方，聖道德無，虛空尚可度，十方",
    "T10n0285_005:0497b10": "海可知渧數，學此經典，德無能限。」金剛藏",
    "T10n0285_005:0497b11": "菩薩，說法如是，如來悅可。一切菩薩，諸天龍",
    "T10n0285_005:0497b12": "神，揵沓惒，阿須倫，釋梵四天王，大神妙",
    "T10n0285_005:0497b13": "天，淨居天，他化自在，第六天宮，所住猶行，",
    "T10n0285_005:0497b14": "明月寶堂，從初發心，而修悅豫，從一至二，",
    "T10n0285_005:0497b15": "三至四上，五六至七，八九至十，成最正覺；一",
    "T10n0285_005:0497b16": "切會者，聞金剛藏菩薩所說，莫不歡喜。",
    "T10n0285_005:0497b17": "漸備經卷第五",
    "T10n0285_005:0497b18": "元康七年十一月二十一日，沙門法護，在",
    "T10n0285_005:0497b19": "於長安，於市西寺中，己執梵本，手自演",
    "T10n0285_005:0497b20": "出為晉言，普使十方一切蒙光，得至無形，",
    "T10n0285_005:0497b21": "度脫眾生，咸共欣濟。今解十住，釋梵為",
    "T10n0285_005:0497b22": "晉，名第一住，天竺語彼牟提陀，晉曰悅豫。",
    "T10n0285_005:0497b23": "第二住名維摩羅，晉曰離垢。第三住名彼",
    "T10n0285_005:0497b24": "披迦羅，晉曰興光。第四住名阿至摸，晉曰",
    "T10n0285_005:0497b25": "暉曜。第五住名頭闍邪，晉曰難勝。第六住",
    "T10n0285_005:0497b26": "名阿比牟佉，晉曰目見。第七住名頭羅迦",
    "T10n0285_005:0497b27": "摩，晉曰玄妙。第八住名阿遮羅，晉曰無動。",
    "T10n0285_005:0497b28": "第九住名杪頭摩提，晉曰善哉意。第十住",
    "T10n0285_005:0497b29": "名曇摩彌迦，晉曰法雨。"
}