{
    "T13n0402_007:0568c23": "寶星陀羅尼經卷第七",
    "T13n0402_007:0568c25": "唐天竺三藏波羅頗蜜多羅譯",
    "T13n0402_007:0568c26": "陀羅尼品之餘",
    "T13n0402_007:0568c27": "◎爾時，眾中有一大梵天王名曰妙音，位居",
    "T13n0402_007:0568c28": "十住摩訶薩地，若於梵中諸梵中尊，若於魔",
    "T13n0402_007:0568c29": "中諸魔中尊，若於釋中諸釋中尊，乃至毘",
    "T13n0402_007:0569a01": "沙門、毘樓茶、毘樓博叉、提頭賴吒、大自",
    "T13n0402_007:0569a02": "在、那羅延、阿修羅等，於諸天主天主中尊。",
    "T13n0402_007:0569a03": "是時，妙音梵王變作第一女人之形，色相圓",
    "T13n0402_007:0569a04": "滿威儀具足，以勝莊嚴而自莊嚴，於釋迦如",
    "T13n0402_007:0569a05": "來前合掌而坐。以其兩手捧如意寶珠，為供",
    "T13n0402_007:0569a06": "養佛故，瞻仰尊顏目不異視，諸根寂然，不以",
    "T13n0402_007:0569a07": "諸相而觀如來。",
    "T13n0402_007:0569a08": "爾時，世尊告妙音梵天：「汝今何故目不暫瞬，",
    "T13n0402_007:0569a09": "乃至無相觀於我耶？善男子！頗有一法名為",
    "T13n0402_007:0569a10": "佛耶？頗有一物可為名耶？如貪瞋癡無明煩",
    "T13n0402_007:0569a11": "惱，有名物緣相，相緣無明，無明緣行，乃至廣",
    "T13n0402_007:0569a12": "說，相滅無明滅，行滅亦復如是。」妙音梵天",
    "T13n0402_007:0569a13": "言：「誠如聖說。何以故？無明不可得。世尊！若",
    "T13n0402_007:0569a14": "無明不可得者，彼十二有支從何而起？可從",
    "T13n0402_007:0569a15": "虛空生耶？虛空復不可得。」佛言：「如是，如是。善",
    "T13n0402_007:0569a16": "男子！一切法如虛空。所以者何？虛空無物無",
    "T13n0402_007:0569a17": "相，非闇非明，不分別無分別，無成無壞不可",
    "T13n0402_007:0569a18": "說，無一物無分齊斷一切物。如是，如是。善男",
    "T13n0402_007:0569a19": "子！佛法真際斷，佛法如如，佛法不取此彼岸，",
    "T13n0402_007:0569a20": "佛法不減不增。佛法非陰界入，體無分齊，",
    "T13n0402_007:0569a21": "若實若物若相一切皆無，佛法無動無住不",
    "T13n0402_007:0569a22": "妄置立，佛法一切言語道斷。」說此法時，八萬",
    "T13n0402_007:0569a23": "四千眾生發阿耨多羅三藐三菩提心。時，有",
    "T13n0402_007:0569a24": "惡魔作如是言：「若佛法如虛空，非物不可說，",
    "T13n0402_007:0569a25": "汝以何等智慧精進，劬勞方便惱亂於我，破",
    "T13n0402_007:0569a26": "我境界，乃至奪我境界眾生，復教眾生不來",
    "T13n0402_007:0569a27": "不去無物幻術？汝若如是教眾生者，不復見",
    "T13n0402_007:0569a28": "彼煩惱行起。汝以何故，為我於此娑婆世界，",
    "T13n0402_007:0569a29": "召集如是無量無數諸佛世尊、菩薩摩訶薩，",
    "T13n0402_007:0569b01": "及大聲聞、梵釋護世、摩醯首羅，有大神通、有",
    "T13n0402_007:0569b02": "大加護，乃至天、龍、夜叉、乾闥婆、阿修羅、迦樓",
    "T13n0402_007:0569b03": "羅、緊那羅、摩睺羅伽等大眾，普皆同來滿於",
    "T13n0402_007:0569b04": "一切諸佛剎土，令此無慈大梵說如是呪？我",
    "T13n0402_007:0569b05": "等既聞，普皆頭痛受大苦惱，乃至令身上下",
    "T13n0402_007:0569b06": "爛臭。」爾時，復有六萬八千諸魔王等，及其魔",
    "T13n0402_007:0569b07": "眾無量無邊，極惡夜叉、羅剎、鳩槃茶、毘舍遮",
    "T13n0402_007:0569b08": "等，一切同聲唱如是言：「我等徒黨即聞呪時，",
    "T13n0402_007:0569b09": "增益頭痛，身皆爛臭，受極重苦。」釋迦如來告",
    "T13n0402_007:0569b10": "彼魔言：「憶我昔日菩提樹下坐道場時，汝魔",
    "T13n0402_007:0569b11": "軍眾遍在八十由旬及以虛空，皆悉充滿欲",
    "T13n0402_007:0569b12": "來害我，乃至今日復將軍眾無量俱胝共來",
    "T13n0402_007:0569b13": "害我。我亦如是召集無量無數諸佛世尊、菩",
    "T13n0402_007:0569b14": "薩摩訶薩，乃至人、非人等普來集會，為欲令",
    "T13n0402_007:0569b15": "汝及餘諸魔，人、非人等悉降伏故；滅一切苦",
    "T13n0402_007:0569b16": "得大涅槃寂滅樂故；亦為教汝不來不去，無",
    "T13n0402_007:0569b17": "所有性如幻法故；一切趣一切滅一切起，生",
    "T13n0402_007:0569b18": "死愛流悉枯竭故；亦令汝等及一切邪見眾",
    "T13n0402_007:0569b19": "生，入無餘涅槃境界而般涅槃故。魔王！汝等",
    "T13n0402_007:0569b20": "今者速發阿耨多羅三藐三菩提心，汝此頭",
    "T13n0402_007:0569b21": "痛當得解脫，漸漸修習性空佛法當得現前，",
    "T13n0402_007:0569b22": "及得諸佛境界，勝魔境界獲大利益。」爾時，六",
    "T13n0402_007:0569b23": "萬八千諸魔，及其徒眾同聲唱言：「世尊！我等",
    "T13n0402_007:0569b24": "今發阿耨多羅三藐三菩提心。云何當得自",
    "T13n0402_007:0569b25": "性空等佛法現前，乃至得佛勝妙境界希有",
    "T13n0402_007:0569b26": "利益？」時有惡魔作如是言：「縱復令我盡後邊",
    "T13n0402_007:0569b27": "身得重頭痛，我終不以如是諂幻發菩提心。」",
    "T13n0402_007:0569b28": "爾時，妙音大梵作如是言：「我今亦於一切佛",
    "T13n0402_007:0569b29": "前，以此佛剎微妙教法勇猛受持，於此五濁",
    "T13n0402_007:0569c01": "世界流布釋迦如來尊重之教。從今已往乃",
    "T13n0402_007:0569c02": "至釋迦滅度之後，我當令此法化常得熾然，",
    "T13n0402_007:0569c03": "隨有國土正信眾生，皆令不退速出魔網。若",
    "T13n0402_007:0569c04": "此法門，世間不流行者，我令流行。若已行",
    "T13n0402_007:0569c05": "處，令其信心倍復增廣，所有城邑聚落善男",
    "T13n0402_007:0569c06": "子、善女人等，我當擁護慈心將養，遮其非義",
    "T13n0402_007:0569c07": "示誨善義。隨處有此不退魔場陀羅尼法門，",
    "T13n0402_007:0569c08": "乃至書持，亦隨有法師之處昇師子座，欲開",
    "T13n0402_007:0569c09": "示演說此法門時，先當於彼至心誦此陀羅",
    "T13n0402_007:0569c10": "尼章句，召喚於我并諸眷屬，我當自往彼法",
    "T13n0402_007:0569c11": "師所為作擁護，令聽法眾得大吉祥。」即於佛",
    "T13n0402_007:0569c12": "前，而說呪曰：",
    "T13n0402_007:0569c13": "「多地也他阿婆彌阿婆彌(一)　菴婆離菴婆離(二)",
    "T13n0402_007:0569c14": "　跋履軍闍那茶那茶(三)　補沙迦囉婆呵(四)",
    "T13n0402_007:0569c15": "　闍漏佉(五)　摩佉耶(六)　伊黎弭黎(七)　抧黎弭",
    "T13n0402_007:0569c16": "黎(八)　吉坻遮囉母陀離(九)　母陀囉母跛(十)",
    "T13n0402_007:0569c17": "娑婆呵(十一)",
    "T13n0402_007:0569c18": "「世尊！隨有法師說法之處，要當先誦此呪章",
    "T13n0402_007:0569c19": "句，我以清淨天耳，在彼上界聞其音聲，而",
    "T13n0402_007:0569c20": "不往彼作守護者，我即欺誑過去未來現在",
    "T13n0402_007:0569c21": "一切諸佛已，亦莫令我得阿耨多羅三藐三",
    "T13n0402_007:0569c22": "菩提。然我決定往彼法師說法之所接足頂",
    "T13n0402_007:0569c23": "戴，亦與法師樂說辯才，又令法師及聽法眾",
    "T13n0402_007:0569c24": "一切病苦、惡見、惡作、邪疑之心悉令斷滅。「世",
    "T13n0402_007:0569c25": "尊！隨所方面說此法門，有能受持溫誦之者，",
    "T13n0402_007:0569c26": "我及眷屬當往彼所。若有一切鬪諍飢饉病",
    "T13n0402_007:0569c27": "患憂惱內外怨敵、亢旱水澇寒熱失序風雨",
    "T13n0402_007:0569c28": "不時、惡見惡作者當令消滅。人及非人畜生",
    "T13n0402_007:0569c29": "等畏，及彼一切不吉祥夢，惡相惡人無有潤",
    "T13n0402_007:0570a01": "澤，苦澁惡味辛臭惡觸，如是諸患悉當斷除。",
    "T13n0402_007:0570a02": "乃至師子惡獸毒龍野牛豺狼，盜賊奸詐人",
    "T13n0402_007:0570a03": "非人等，無量諸畏悉皆斷滅。為使眾生得樂",
    "T13n0402_007:0570a04": "具故，而令種種穀藥華果上味飲食，衣服舍",
    "T13n0402_007:0570a05": "宅氈褥臥具，果報成就悉皆充滿，隨有流通",
    "T13n0402_007:0570a06": "此法門處，不利益事我當遮之，利益之事當",
    "T13n0402_007:0570a07": "令成就。若彼眾生信樂正法行善行者，我當",
    "T13n0402_007:0570a08": "誨示令福增長。我今於此一切佛前立大誓",
    "T13n0402_007:0570a09": "願，唯願諸佛同憐愍我，令我所作佛事大",
    "T13n0402_007:0570a10": "願成就，願成就故意所依處皆令滿足，願滿",
    "T13n0402_007:0570a11": "足故即我丈夫所作成就。」",
    "T13n0402_007:0570a12": "爾時，釋迦如來為首，與一切諸佛，同共憐愍",
    "T13n0402_007:0570a13": "攝受妙音大梵故，作如是言：「善男子！我等",
    "T13n0402_007:0570a14": "當以陀羅尼呪與汝受持。所以者何？若一切",
    "T13n0402_007:0570a15": "釋梵護世四天王，及諸餘天、龍、夜叉、阿修羅",
    "T13n0402_007:0570a16": "等，於佛聖教起不淨心者，以呪力故皆當攝",
    "T13n0402_007:0570a17": "伏。」妙音大梵作如是建立大丈夫所作事時，",
    "T13n0402_007:0570a18": "十方諸佛同唱是言：「當願妙音大梵願力成",
    "T13n0402_007:0570a19": "就。」即說呪曰：",
    "T13n0402_007:0570a20": "「多地他者問池(一)　問茶跛履侈提(二)　呵茂摩",
    "T13n0402_007:0570a21": "(三)　呵茂摩(四)　娑囉叉(五)　婆羅九娑弭佉(六)　跛",
    "T13n0402_007:0570a22": "履婆呵(七)　遮囉麼(八)　也他者鎪比佉阿茂羅跛",
    "T13n0402_007:0570a23": "履侈提(九)　薩婆部駄地史恥坻(十)　娑婆呵",
    "T13n0402_007:0570a24": "(十一)」",
    "T13n0402_007:0570a25": "爾時，釋迦牟尼世尊說是呪已，作如是言：「善",
    "T13n0402_007:0570a26": "男子！此陀羅尼能令一切魔及釋梵護世，諸",
    "T13n0402_007:0570a27": "餘天、龍、夜叉、阿修羅有大光澤，攝受一切人、",
    "T13n0402_007:0570a28": "非人等，皆令迴向諸佛功德。汝今若能受持",
    "T13n0402_007:0570a29": "如是陀羅尼者，即是能作大丈夫所作事也。」",
    "T13n0402_007:0570b01": "妙音大梵言：「婆伽婆！我今以是女人形相，當",
    "T13n0402_007:0570b02": "善護持一切女人，當善成熟一切女人。婆伽",
    "T13n0402_007:0570b03": "婆！若有女人厭惡女身求丈夫相，應當受持",
    "T13n0402_007:0570b04": "讀誦書寫供養此經，我當往彼女人之所滿",
    "T13n0402_007:0570b05": "其所願。若有女人厭患男女，亦當受持讀誦",
    "T13n0402_007:0570b06": "書寫供養此呪，如是女人持呪力故，雖未",
    "T13n0402_007:0570b07": "離欲更不受胎。復有女人為他輕賤被人欺",
    "T13n0402_007:0570b08": "凌失諸樂受，亦應讀誦此陀羅尼，以陀羅",
    "T13n0402_007:0570b09": "尼威神力故，一切願滿諸樂成就。」爾時，大梵",
    "T13n0402_007:0570b10": "為供養故，為護持此陀羅尼神力法門故，為",
    "T13n0402_007:0570b11": "滿一切眾生願故，即以兩手捧摩尼寶珠，奉",
    "T13n0402_007:0570b12": "施十方一切諸佛。爾時，諸佛同發聲言：「如是，",
    "T13n0402_007:0570b13": "如是。善男子！願汝常能護持佛教，滿眾生",
    "T13n0402_007:0570b14": "願。」◎",
    "T13n0402_007:0570b15": "◎寶星陀羅尼經攝受妙法品第七",
    "T13n0402_007:0570b16": "爾時，會中有菩薩摩訶薩，名妙慧通達，在勝",
    "T13n0402_007:0570b17": "珠炎如來前坐，去釋迦如來不遠，於牟忽多",
    "T13n0402_007:0570b18": "頃現作梵形，於剎那頃現作魔形，乃至現釋",
    "T13n0402_007:0570b19": "天形、他化自在天形。又復現作諸天主形，化",
    "T13n0402_007:0570b20": "樂、兜率、夜摩天形，四天王天大自在形，或現",
    "T13n0402_007:0570b21": "夜叉、阿修羅、迦樓羅、緊那羅、摩睺羅伽、羅剎、",
    "T13n0402_007:0570b22": "餓鬼、毘舍遮、鳩槃茶、剎利、婆羅門、毘舍、首陀",
    "T13n0402_007:0570b23": "等形。或現師子、象、馬、水牛等形，乃至示現種",
    "T13n0402_007:0570b24": "種畜生之形。於剎那頃或現鳥樹山果，衣服",
    "T13n0402_007:0570b25": "臥具種種醫藥，寶莊嚴器。牟忽多頃示現比",
    "T13n0402_007:0570b26": "丘、比丘尼像，一剎那頃示現佛像，或現八萬",
    "T13n0402_007:0570b27": "四千種種色相，乃至方圓處色淨妙形貌。爾",
    "T13n0402_007:0570b28": "時，長老富樓那彌多羅尼子，即起合掌問釋",
    "T13n0402_007:0570b29": "迦牟尼如來言：「世尊！何因何緣，而此菩薩有",
    "T13n0402_007:0570c01": "如是八萬四千淨妙之相？方圓處色種種類",
    "T13n0402_007:0570c02": "身？」佛告富樓那：「此菩薩有大功德攝受力境",
    "T13n0402_007:0570c03": "界，一切聲聞辟支佛所不能及，妙慧通達菩",
    "T13n0402_007:0570c04": "薩摩訶薩，隨彼住受力境界成熟眾生，一",
    "T13n0402_007:0570c05": "切聲聞辟支佛非其地，隨是眾生遍滿十方",
    "T13n0402_007:0570c06": "無量無數，若淨不淨諸佛剎土，常以無障",
    "T13n0402_007:0570c07": "礙慧眼，如所願如所意，如是衰惱所纏，如所",
    "T13n0402_007:0570c08": "歸依。此菩薩入如是三昧，以是色貌威儀，隨",
    "T13n0402_007:0570c09": "處方圓，種種色相具足，乃至佛形，如所化",
    "T13n0402_007:0570c10": "度眾生，皆安置三乘住不退地。若眾生為貪",
    "T13n0402_007:0570c11": "不自在種種愛求，為斷彼貪故與其所須，然",
    "T13n0402_007:0570c12": "後置於不退之地。若病患須醫藥者即與其",
    "T13n0402_007:0570c13": "藥，然後立於不退地也。富樓那！此妙慧通",
    "T13n0402_007:0570c14": "達菩薩，於一日中能度如恒河沙數眾生，解",
    "T13n0402_007:0570c15": "脫諸苦置於三乘不退之地。」富樓那白佛言：",
    "T13n0402_007:0570c16": "「世尊！此善男子成就眾生故，為丈夫事其來",
    "T13n0402_007:0570c17": "久如？」佛言：「阿僧祇佛剎微塵數劫，此善男",
    "T13n0402_007:0570c18": "子發阿耨多羅三藐三菩提心，經爾所時",
    "T13n0402_007:0570c19": "得三昧力加護，建丈夫事已來，復更經六十",
    "T13n0402_007:0570c20": "四阿僧祇劫。」富樓那言：「妙慧菩薩從此久",
    "T13n0402_007:0570c21": "如，於何佛剎當得阿耨多羅三藐三菩提？」佛",
    "T13n0402_007:0570c22": "言：「更經二十六百千大劫，過彼已後有大",
    "T13n0402_007:0570c23": "劫名能度，世界名摩尼華鬚，其國眾生皆",
    "T13n0402_007:0570c24": "壽四十千歲。妙慧菩薩於五逆不善法惡眾",
    "T13n0402_007:0570c25": "生中，當成阿耨多羅三藐三菩提，其佛號曰",
    "T13n0402_007:0570c26": "開敷無邊光如來、阿羅呵、三藐三佛陀。佛於",
    "T13n0402_007:0570c27": "四十千年中恒作佛事，以三乘法成熟眾生，",
    "T13n0402_007:0570c28": "乃至令其得般涅槃。於是已後無邊光佛，以",
    "T13n0402_007:0570c29": "無餘涅槃而般涅槃。」富樓那言：「世尊！此菩",
    "T13n0402_007:0571a01": "薩先所成熟彼諸眾生，當生何處？」佛言：「此菩",
    "T13n0402_007:0571a02": "薩先作如是不自攝受願：『十方世界於一一",
    "T13n0402_007:0571a03": "方微塵數等無間佛剎，彼剎土中所有諸佛",
    "T13n0402_007:0571a04": "令我得見，我若不見彼等諸佛，不取阿耨多",
    "T13n0402_007:0571a05": "羅三藐三菩提。我先所行菩薩道時，勸發眾",
    "T13n0402_007:0571a06": "生，最初發阿耨多羅三藐三菩提心，示教",
    "T13n0402_007:0571a07": "建立於六波羅蜜。已成熟者，遍於十方諸佛",
    "T13n0402_007:0571a08": "剎土。已得阿耨多羅三藐三菩提者，亦令我",
    "T13n0402_007:0571a09": "見，以如是三摩提莊嚴力加護故，於十方無",
    "T13n0402_007:0571a10": "間一一佛剎微塵等諸剎土中，能為如是大",
    "T13n0402_007:0571a11": "丈夫事，及彼諸佛剎中作五逆罪不可治眾",
    "T13n0402_007:0571a12": "生，乃至具足不善法眾生，於彼命終，乘我願",
    "T13n0402_007:0571a13": "力皆生我國。我為菩薩，令是眾生種諸善根",
    "T13n0402_007:0571a14": "置不退地，然後我身當取正覺。』妙慧菩薩有",
    "T13n0402_007:0571a15": "是大願。」爾時，十方諸佛剎土俱來菩薩同作",
    "T13n0402_007:0571a16": "是言：「我等今者普來雲集至此佛剎，今得",
    "T13n0402_007:0571a17": "見於大師所得有如是相，及見如是大集",
    "T13n0402_007:0571a18": "會大悲具足諸菩薩等，及以昔所未聞過",
    "T13n0402_007:0571a19": "去、未來、現在諸佛金剛法等因緣法心能建立",
    "T13n0402_007:0571a20": "摧碎陀羅尼印句差別門記法式擁護，令我",
    "T13n0402_007:0571a21": "得聞。」",
    "T13n0402_007:0571a22": "寶星陀羅尼經授記品第八",
    "T13n0402_007:0571a23": "爾時，阿閦如來普告一切大眾，作如是言：「我",
    "T13n0402_007:0571a24": "等勸汝諸善男子，梵釋四王、天、龍、夜叉、阿修",
    "T13n0402_007:0571a25": "羅、迦樓羅、緊那羅、摩睺羅伽、人、非人等，諸有",
    "T13n0402_007:0571a26": "於佛教得清淨信來此集會者，得見一切諸",
    "T13n0402_007:0571a27": "佛世尊，及諸菩薩摩訶薩，釋梵天王、人、非人",
    "T13n0402_007:0571a28": "等普來雲集，如是大相甚為難得。汝等今見",
    "T13n0402_007:0571a29": "此處集會，皆應於如來前各各自願。汝今於",
    "T13n0402_007:0571b01": "此佛剎，若現在世及未來世，必能護持如是",
    "T13n0402_007:0571b02": "妙法，令三寶種常得熾然。」爾時，有魔名曰息",
    "T13n0402_007:0571b03": "華，以七寶器盛種種華果及諸穀萌芽，自變",
    "T13n0402_007:0571b04": "其形為女人像，具足微妙第一端正，色相圓",
    "T13n0402_007:0571b05": "滿無與等者，第一衣服嚴飾其身，持寶器華",
    "T13n0402_007:0571b06": "以供養佛，作如是言：「一切諸佛世尊一心念",
    "T13n0402_007:0571b07": "我，若此世界及餘世界，所有諸佛已集會者，",
    "T13n0402_007:0571b08": "如是一切諸佛世尊，我今以一切華果諸穀",
    "T13n0402_007:0571b09": "萌芽，滿於寶器奉獻諸佛。唯願慈悲普皆攝",
    "T13n0402_007:0571b10": "受，與我成就滿菩提願。若我盡此賢劫，於一",
    "T13n0402_007:0571b11": "切佛剎，以女人形惠施眾生飲食華果，乃至",
    "T13n0402_007:0571b12": "成熟眾生，以是福報令我六波羅蜜具足圓",
    "T13n0402_007:0571b13": "滿，得成阿耨多羅三藐三菩提，及我所化眾",
    "T13n0402_007:0571b14": "生，皆悉供給無所乏少。」是時，一切諸佛同作",
    "T13n0402_007:0571b15": "是言：「善哉！善哉！善男子！汝能以清淨心建立",
    "T13n0402_007:0571b16": "大施，及供養一切諸佛世尊，我已受汝所施。",
    "T13n0402_007:0571b17": "令汝如所求如所為求，乃至爾所時求滿汝意",
    "T13n0402_007:0571b18": "願，功德成就神通成就。」時，息華魔復作是言：",
    "T13n0402_007:0571b19": "「所有城邑村落，有能受持開示此經典者，書",
    "T13n0402_007:0571b20": "寫經卷及供養者，我當於彼國邑聚落，乃至",
    "T13n0402_007:0571b21": "邊壃有人住處，叢林華果五穀秀實皆令成",
    "T13n0402_007:0571b22": "就。彼一切處所有眾生，乃至禽獸食華果者",
    "T13n0402_007:0571b23": "皆令充足。「世尊！若有一人於其方所應食果",
    "T13n0402_007:0571b24": "實，竟不得食而命終者，我今即為欺誑一切",
    "T13n0402_007:0571b25": "三世諸佛及此大會諸聖眾等，亦莫令我得",
    "T13n0402_007:0571b26": "阿耨多羅三藐三菩提。唯除業盡及命盡者，",
    "T13n0402_007:0571b27": "所有華果美味之屬，皆令眾生普得受用。以",
    "T13n0402_007:0571b28": "此因故，令我具足檀波羅蜜。若諸眾生食果",
    "T13n0402_007:0571b29": "實者，是等眾生當起悲心互相利益，以此因",
    "T13n0402_007:0571c01": "故，令我具足尸波羅蜜。若諸眾生受用華果，",
    "T13n0402_007:0571c02": "是等眾生起柔軟心，以此因故，令我具足羼",
    "T13n0402_007:0571c03": "提波羅蜜。若諸眾生受用華果，當令堅固精",
    "T13n0402_007:0571c04": "進之心，以此因故，令我具足毘梨耶波羅蜜。",
    "T13n0402_007:0571c05": "若諸眾生受我華果，心心數法起無常想，以",
    "T13n0402_007:0571c06": "此因故，令我具足禪波羅蜜。若諸眾生乃至",
    "T13n0402_007:0571c07": "禽獸食華果者，皆令樂法得住性空，以此因",
    "T13n0402_007:0571c08": "故，令我具足般若波羅蜜。「復次，隨所有處行",
    "T13n0402_007:0571c09": "此法門，彼諸眾生所有種種，稻禾麥豆雜類",
    "T13n0402_007:0571c10": "果實，我以是故心甚勤勞，為彼眾生多獲種",
    "T13n0402_007:0571c11": "子，亦令一切倉窖盈滿。若彼眾生乃至禽獸",
    "T13n0402_007:0571c12": "食華果者，以此因故，令我具足般若波羅蜜，",
    "T13n0402_007:0571c13": "若一一方流通開示此法門處，隨彼所有甘",
    "T13n0402_007:0571c14": "蔗蒱桃石榴等果，一切汁味無不香美倍勝",
    "T13n0402_007:0571c15": "於常，眾生所有瓶[(工*几)/瓦]甕器皆令盈滿。若諸眾",
    "T13n0402_007:0571c16": "生受用食時，悉得增長智慧色力，以此因故，",
    "T13n0402_007:0571c17": "令我具足般若波羅蜜。「世尊！我得如是六波",
    "T13n0402_007:0571c18": "羅蜜淨因滿足，令我得阿耨多羅三藐三菩",
    "T13n0402_007:0571c19": "提，一切諸佛及一切菩薩摩訶薩眾，當隨喜",
    "T13n0402_007:0571c20": "我能作如是菩薩行相。」時，大眾中一切諸佛",
    "T13n0402_007:0571c21": "默然許可。爾時，有佛名曰智星，作如是言：「善",
    "T13n0402_007:0571c22": "男子！汝當普請一切眾生為大施主，以如是",
    "T13n0402_007:0571c23": "相如是力如是精進勇猛，如是劬勞不息，汝",
    "T13n0402_007:0571c24": "善男子！能作如是相力精進者，即是菩薩丈",
    "T13n0402_007:0571c25": "夫所作。」時息華魔於智星佛前，聞如是安",
    "T13n0402_007:0571c26": "慰已，即白佛言：「唯願世尊一心護念，與我",
    "T13n0402_007:0571c27": "善業成就滿足，在在處處若此法門不流行",
    "T13n0402_007:0571c28": "處，我與眷屬不入其境。若是法門流行之處，",
    "T13n0402_007:0571c29": "我與眷屬恒住於彼，令其土地穀藥華果倍",
    "T13n0402_007:0572a01": "復滋茂，色香美味悉皆具足，眾生受用隨時",
    "T13n0402_007:0572a02": "飽滿，倉廩地窖悉皆盈積，乃至畜生所食之",
    "T13n0402_007:0572a03": "物亦令豐穰，以此善根令我具足般若波羅",
    "T13n0402_007:0572a04": "蜜。世尊！我盡千劫於此佛剎，令諸眾生如",
    "T13n0402_007:0572a05": "是相如是力如是受用飲食，當令充足。世尊！",
    "T13n0402_007:0572a06": "如是無量無數恒河沙等五濁世界一一剎",
    "T13n0402_007:0572a07": "土，誓於千劫大作佛事，然後我身當得阿耨",
    "T13n0402_007:0572a08": "多羅三藐三菩提。世尊！我今以此神呪章句，",
    "T13n0402_007:0572a09": "願自呼攝。」即說呪曰：",
    "T13n0402_007:0572a10": "「多地也他遮彌佉(一)　遮彌佉遮彌佉(二)　毘毘",
    "T13n0402_007:0572a11": "履多呵沙帝(三)　婆呵婆呵婆呵(四)　娑麼囉阿娑",
    "T13n0402_007:0572a12": "磨劍(五)　娑囉知(六)　毘婆婆娑脾(七)　娑囉娑練",
    "T13n0402_007:0572a13": "陀離(八)　娑囉摩顯陀離(九)　娑囉婆闍練陀離(十)",
    "T13n0402_007:0572a14": "　珊怛跛夜娑摩劍(十一)　杇杇杇杇杇杇(十二)　阿僧",
    "T13n0402_007:0572a15": "伽社脾(十三)　哆佉哆佉哆佉(十四)　婆由婆義(十五)　優波",
    "T13n0402_007:0572a16": "娜也(十六)　珊怛跛夜(十七)　鼻闍頗羅補所報所提(十八)",
    "T13n0402_007:0572a17": "　陀那馱泥移娜(十九)　氈陀囉差移(二十)　社聞婆呵",
    "T13n0402_007:0572a18": "泥(二十一)　娑麼囉(引)娑磨劍(二十二)　三藐波囉底鉢",
    "T13n0402_007:0572a19": "那婆炎(二十三)　娑哆迦里野麼彌(二十四)　麼弭麼弭",
    "T13n0402_007:0572a20": "麼泯闍婆囉(二十五)　娑婆呵(二十六)」",
    "T13n0402_007:0572a21": "時息華魔說是呪已，白佛言：「世尊！所在之",
    "T13n0402_007:0572a22": "處，有能開示此經法門及陀羅尼章句，我往",
    "T13n0402_007:0572a23": "彼處，為欲自成熟故，為菩提行滿足故。」爾",
    "T13n0402_007:0572a24": "時，一切諸佛同共讚言：「善哉！善哉！」在會大眾",
    "T13n0402_007:0572a25": "菩薩摩訶薩，及一切梵釋天王、護世四王、天、",
    "T13n0402_007:0572a26": "龍、夜叉、乾闥婆、阿修羅、迦樓羅、緊那羅、摩睺羅",
    "T13n0402_007:0572a27": "伽、鳩槃茶、毘舍遮、人、非人等，從一切佛剎中",
    "T13n0402_007:0572a28": "來者，皆共同聲，唱如是言：「善哉！善哉！善男",
    "T13n0402_007:0572a29": "子！汝能以此女形修行六波羅蜜成熟眾生，",
    "T13n0402_007:0572b01": "以我等福德精進劬勞力故，唯願令汝所作",
    "T13n0402_007:0572b02": "佛事當得成就。」釋迦如來作如是言：「誰有憐",
    "T13n0402_007:0572b03": "愍此善男子，能佐助者？」◎",
    "T13n0402_007:0572b04": "寶星陀羅尼經卷第七"
}