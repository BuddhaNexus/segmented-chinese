{
    "T30n1571_004:0203c20": "大乘廣百論釋論卷第四",
    "T30n1571_004:0203c22": "聖天菩薩本　護法菩薩釋",
    "T30n1571_004:0203c23": "三藏法師玄奘奉　詔譯",
    "T30n1571_004:0203c24": "破時品第三之一",
    "T30n1571_004:0203c25": "復次有作是言。如說已滅未生無體。其理不",
    "T30n1571_004:0203c26": "然。諸有為法前後兩際作用雖無而體恒有。",
    "T30n1571_004:0203c27": "分位別故三世不同。無必不生有定無滅。為",
    "T30n1571_004:0203c28": "破此義。故次頌曰。",
    "T30n1571_004:0203c29": "　瓶等在未來　　即非有過現",
    "T30n1571_004:0204a01": "論曰。色等諸法在未來世。過去現在二世皆",
    "T30n1571_004:0204a02": "空。後遇因緣二相方起。云何汝說無必不生。",
    "T30n1571_004:0204a03": "未來世相在過現無。云何而言有定無滅。若",
    "T30n1571_004:0204a04": "執未來有二世相。此不應理。故次頌曰。",
    "T30n1571_004:0204a05": "　未來過現有　　便是未來無",
    "T30n1571_004:0204a06": "論曰。若在未來有過現相。應如後位便失未",
    "T30n1571_004:0204a07": "來。一法一時實有多相。互相違反其義不成。",
    "T30n1571_004:0204a08": "即由此理言一一世皆有多相亦不成立。",
    "T30n1571_004:0204a09": "復次若謂色等有未來體。流趣二世說有過",
    "T30n1571_004:0204a10": "現。為破此執。復說頌曰。",
    "T30n1571_004:0204a11": "　未來若已謝　　而有未來體",
    "T30n1571_004:0204a12": "　生則恒未來　　云何成過現",
    "T30n1571_004:0204a13": "論曰。若色等法有未來體。是即應無過現二",
    "T30n1571_004:0204a14": "世。以不可說異相法中。有別異相如苦樂等。",
    "T30n1571_004:0204a15": "又若一法流轉三時說三世者。便成雜亂。又",
    "T30n1571_004:0204a16": "色等法流轉三時。若不異者應無三世。若有",
    "T30n1571_004:0204a17": "異者是則異相。本無而生有已還滅。一切有",
    "T30n1571_004:0204a18": "為應亦如是。便為退失說常有宗。又說頌",
    "T30n1571_004:0204a19": "曰。",
    "T30n1571_004:0204a20": "　法若在未來　　現有未來相",
    "T30n1571_004:0204a21": "　應即為現在　　如何名未來",
    "T30n1571_004:0204a22": "論曰。若色等法未來現有。應如現在便失未",
    "T30n1571_004:0204a23": "來。未來既無二世非有。彼為先故一切應無。",
    "T30n1571_004:0204a24": "復次有說。諸法體雖常有。然唯能取等流果",
    "T30n1571_004:0204a25": "用。說名現在。如是一用現在遍有。去來定無。",
    "T30n1571_004:0204a26": "不雜亂故。餘用不爾。為破此言。故次頌曰。",
    "T30n1571_004:0204a27": "　去來如現有　　取果用何無",
    "T30n1571_004:0204a28": "論曰。過去未來色等諸法。既如現在常有體",
    "T30n1571_004:0204a29": "性。為同類因取等流果。此用何故非常有耶。",
    "T30n1571_004:0204b01": "此取果用所待眾緣。於一切時亦常有故。如",
    "T30n1571_004:0204b02": "是諸法體用常有。應一切時名現在世。恒名",
    "T30n1571_004:0204b03": "現在義亦不成。要待去來立現在故。又未來",
    "T30n1571_004:0204b04": "果如現在法。已有體故不應復取。又諸果法",
    "T30n1571_004:0204b05": "因緣合時。若無所生則不名果。所生若有此",
    "T30n1571_004:0204b06": "即本無。從緣而生。體亦應爾。是則一切本無",
    "T30n1571_004:0204b07": "而生。有已還滅。應同前過。謂便退失說常有",
    "T30n1571_004:0204b08": "宗。若言其用或有或無。法體常存。故無此失。",
    "T30n1571_004:0204b09": "亦不應理。故次頌曰。",
    "T30n1571_004:0204b10": "　若體恒非無　　何為不常住",
    "T30n1571_004:0204b11": "論曰。恒有名常。色等諸法體既恒有。云何非",
    "T30n1571_004:0204b12": "常。設許有為體皆常者。便違經說諸行無常。",
    "T30n1571_004:0204b13": "若言諸行體雖恒有。有為相合故是無常。此",
    "T30n1571_004:0204b14": "亦不然。體既常有與彼相合復何所成。豈不",
    "T30n1571_004:0204b15": "能成取自果用。用不離體。體亦應成。若用須",
    "T30n1571_004:0204b16": "成體不成者。用可生滅體應是常。若色等體",
    "T30n1571_004:0204b17": "常用無常者。即虛空等體用應無常。又若體",
    "T30n1571_004:0204b18": "常用無常故。亦令此體成無常者。用雖無常。",
    "T30n1571_004:0204b19": "由體常故。即令此用應亦是常。又此體用應",
    "T30n1571_004:0204b20": "別諦攝。以常無常義不同故。又若色等體不",
    "T30n1571_004:0204b21": "藉緣。而與有為諸相合者。太虛空等體亦應",
    "T30n1571_004:0204b22": "然。彼既不然。此云何爾。",
    "T30n1571_004:0204b23": "復次過去世言。為簡別相總詮一切過去義",
    "T30n1571_004:0204b24": "耶。為簡總相別詮一類過去義耶。若爾何失。",
    "T30n1571_004:0204b25": "若簡別相總詮一切過去義者。其理不成。故",
    "T30n1571_004:0204b26": "次頌曰。",
    "T30n1571_004:0204b27": "　過去若過去　　如何成過去",
    "T30n1571_004:0204b28": "論曰。若過去法一切體相悉皆過去。是則一",
    "T30n1571_004:0204b29": "切都無所有。如何汝說。過去是有依是體相。",
    "T30n1571_004:0204c01": "汝意說為過去有者亦無有故。又過去者。名",
    "T30n1571_004:0204c02": "為已滅。若過去世亦過去者。是則過去亦應",
    "T30n1571_004:0204c03": "已滅。若過去世亦已滅者。如何汝今執有過",
    "T30n1571_004:0204c04": "去。如彼未來現在已滅。不名未來現在世故。",
    "T30n1571_004:0204c05": "若依正理。應如是說。過去世言。無別實義簡",
    "T30n1571_004:0204c06": "去實有差別名相。依止世俗假立名相。總說",
    "T30n1571_004:0204c07": "過去非有別義。若汝意謂。如名飲油。雖不飲",
    "T30n1571_004:0204c08": "油。而假名說。世間共許別目一事。此過去言。",
    "T30n1571_004:0204c09": "亦復如是。簡於總相別詮一類過去義者。理",
    "T30n1571_004:0204c10": "亦不然。故次頌曰。",
    "T30n1571_004:0204c11": "　過去不過去　　如何成過去",
    "T30n1571_004:0204c12": "論曰。若過去法。一切體相非悉過去。如何汝",
    "T30n1571_004:0204c13": "今執為過去。汝說過去色等諸法體無闕故。",
    "T30n1571_004:0204c14": "又過去者。名為已滅。若過去世不過去者。是",
    "T30n1571_004:0204c15": "則過去體非已滅。若過去體非已滅者。如何",
    "T30n1571_004:0204c16": "汝今執為過去。如彼未來及現在世。自體不",
    "T30n1571_004:0204c17": "滅。非過去故。豈不前說如世假名。簡於總相",
    "T30n1571_004:0204c18": "別詮一物。過去世法其體雖在取果用無。故",
    "T30n1571_004:0204c19": "名過去。汝說此用即所依體。如何體在而用",
    "T30n1571_004:0204c20": "滅無。若體與用不相隨逐。應如別物不成體",
    "T30n1571_004:0204c21": "用。又但用滅。說名過去。唯汝獨立。非世共",
    "T30n1571_004:0204c22": "知。云何得引飲油為喻。世間共許不可推",
    "T30n1571_004:0204c23": "徵。獨所立者應詰問故。若說諸法其體常有。",
    "T30n1571_004:0204c24": "三世不成。唯於現在實有體上。假立名故。非",
    "T30n1571_004:0204c25": "於現在實有體上假立三名。即失現體。是故",
    "T30n1571_004:0204c26": "所執過去不成。如破過去未來亦爾。未來若",
    "T30n1571_004:0204c27": "未來。如何成未來。未來不未來。如何成未來。",
    "T30n1571_004:0204c28": "總別徵難。皆同前說。",
    "T30n1571_004:0204c29": "復次未來世法為藉眾緣已有生耶。未有生",
    "T30n1571_004:0205a01": "耶。若爾何過。若藉眾緣已有生者。其理不成。",
    "T30n1571_004:0205a02": "故次頌曰。",
    "T30n1571_004:0205a03": "　未來若有生　　如何非現在",
    "T30n1571_004:0205a04": "論曰。若未來法已從緣生。及有體性應名現",
    "T30n1571_004:0205a05": "在。有性及生是現在相。非離現在而可了知。",
    "T30n1571_004:0205a06": "言雖方便令成現在。而意正為破有未來。又",
    "T30n1571_004:0205a07": "顯未來非現在故。應如過去決定無生。若言",
    "T30n1571_004:0205a08": "未來未有生者。理亦不成。故次頌曰。",
    "T30n1571_004:0205a09": "　未來若無生　　如何非常住",
    "T30n1571_004:0205a10": "論曰。若未來法未從緣生而有體性。以無生",
    "T30n1571_004:0205a11": "故。如虛空等體應常住。此亦方便令成常住。",
    "T30n1571_004:0205a12": "而意正為破有未來。如是徵難。過去未來。體",
    "T30n1571_004:0205a13": "若實有無滅無生。應如空等失無常性。便違",
    "T30n1571_004:0205a14": "經說去來無常。如說過去未來色等尚是無",
    "T30n1571_004:0205a15": "常。何況現在。是故過去未來諸法。並非實有。",
    "T30n1571_004:0205a16": "現在無為所不攝故。如龜毛等不可說言世",
    "T30n1571_004:0205a17": "所攝故。應如現在體是實有。現在非唯是實",
    "T30n1571_004:0205a18": "有故。同喻不成。因或不定。或相違故。",
    "T30n1571_004:0205a19": "復次往來論者作如是言。不善我宗。妄說此",
    "T30n1571_004:0205a20": "過。所以者何。我宗中說。諸行四相展轉相依。",
    "T30n1571_004:0205a21": "三世往來不相捨離。由生等合故成無常。法",
    "T30n1571_004:0205a22": "性不壞故說恒有。是故恒有不廢無常。符順",
    "T30n1571_004:0205a23": "契經。稱當正理。此前已破體既恒有。應如太",
    "T30n1571_004:0205a24": "虛非生等合。又以能生色等諸行。說為生相。",
    "T30n1571_004:0205a25": "如是能生諸行作用。未來未有。要藉因緣和",
    "T30n1571_004:0205a26": "合資助。然後方有。若不然者。因緣和合便成",
    "T30n1571_004:0205a27": "無用。若許生用本無今有有已還無。則一切",
    "T30n1571_004:0205a28": "行同有為故。皆亦應爾。云何而說體雖恒有",
    "T30n1571_004:0205a29": "而是無常。往來論者。為避如是所說過失。復",
    "T30n1571_004:0205b01": "作是言。若色等行與生等合。有此過者。今",
    "T30n1571_004:0205b02": "有為法三世往來。有世壞相應是無常。以滅",
    "T30n1571_004:0205b03": "壞相是無常故。世間共許一切無常滅壞為",
    "T30n1571_004:0205b04": "相。謂有為法。未來世壞入於現在。現在世壞",
    "T30n1571_004:0205b05": "復入過去。若爾頌曰。",
    "T30n1571_004:0205b06": "　若未來無生　　壞故非常者",
    "T30n1571_004:0205b07": "　過去既無壞　　何不謂無常",
    "T30n1571_004:0205b08": "論曰。過去世體最居後故。更無餘世可令轉",
    "T30n1571_004:0205b09": "入。既守自位恒無壞滅。應如空等體非無常。",
    "T30n1571_004:0205b10": "如是便違契經所說。若言過去雖恒有體更",
    "T30n1571_004:0205b11": "無滅壞。而從現在壞已轉入。故得有生。生滅",
    "T30n1571_004:0205b12": "二種是無常相。隨具不具並表無常。去來各",
    "T30n1571_004:0205b13": "一。現在具二。是故三世皆是無常。此不應理。",
    "T30n1571_004:0205b14": "生無有故。汝宗自執生在未來過去現在都",
    "T30n1571_004:0205b15": "無生用。云何今說過去有生。汝執過現已從",
    "T30n1571_004:0205b16": "緣生。更不藉緣。生如何有。若執過去定有生",
    "T30n1571_004:0205b17": "者。生必歸滅。一向記故。如現未故。復應有",
    "T30n1571_004:0205b18": "滅。世間亦許未來諸法可藉緣生。非過現世。",
    "T30n1571_004:0205b19": "又過去世非現未故。應如空等定無有生。是",
    "T30n1571_004:0205b20": "故能相及所相法。應如帝釋并恒策迦。一時",
    "T30n1571_004:0205b21": "並入常無常火。以位如體體如位故。",
    "T30n1571_004:0205b22": "復次如說過去未來色等尚是無常。何況現",
    "T30n1571_004:0205b23": "在。汝等雖誦如是經文。而不知義。所以者何。",
    "T30n1571_004:0205b24": "汝執一法。往來三世。體無生滅。云何無常。又",
    "T30n1571_004:0205b25": "汝所執。現在法體即是去來。云何相況。不可",
    "T30n1571_004:0205b26": "一法自為比況。世間不見如是事故。亦不可",
    "T30n1571_004:0205b27": "言體雖無異位差別故。得為比況。所以者何。",
    "T30n1571_004:0205b28": "位若即體。體無異故。位亦無別。位若離體。位",
    "T30n1571_004:0205b29": "可無常。體應常住。又體如位。世所攝故。是有",
    "T30n1571_004:0205c01": "為故。應有差別。又汝所執三世實有不相因",
    "T30n1571_004:0205c02": "待。皆與生等有為相合。前後無異。現在無常。",
    "T30n1571_004:0205c03": "有何勝相。異彼去來。而說過去未來色等尚",
    "T30n1571_004:0205c04": "是無常。何況現在。若言諸法前後位別。三時",
    "T30n1571_004:0205c05": "轉變。故是無常。未來居前無生有滅。過去居",
    "T30n1571_004:0205c06": "後無滅有生。現在居中有生有滅。過未各一",
    "T30n1571_004:0205c07": "尚是無常。何況現在。具有二種而非無常。此",
    "T30n1571_004:0205c08": "亦不然。未來無生應如空等。云何有滅。過去",
    "T30n1571_004:0205c09": "有生。應如現在云何無滅。又汝宗說。未來有",
    "T30n1571_004:0205c10": "生。現在有滅。過去無二。云何今者作異說耶。",
    "T30n1571_004:0205c11": "又現在世亦無實體。從前世來轉入後世。如",
    "T30n1571_004:0205c12": "何依此建立生滅。既無生滅豈是無常。所以",
    "T30n1571_004:0205c13": "者何。故次頌曰。",
    "T30n1571_004:0205c14": "　現在世無常　　非由過去等",
    "T30n1571_004:0205c15": "　除斯二所趣　　更無有第三",
    "T30n1571_004:0205c16": "論曰。現在世法非前世來。不往後世。云何無",
    "T30n1571_004:0205c17": "常。汝說現在。由餘世故。轉成異相。說為無",
    "T30n1571_004:0205c18": "常。餘世謂去來。異相謂生滅。現在不可餘世",
    "T30n1571_004:0205c19": "轉成。亦復不可轉成餘世。云何現在建立生",
    "T30n1571_004:0205c20": "滅。頌言非由過去等者。等取未來現在世法",
    "T30n1571_004:0205c21": "不往未來非從過去。汝宗自許。然過去世",
    "T30n1571_004:0205c22": "非現所往。以世別故。譬如未來。其未來世非",
    "T30n1571_004:0205c23": "現所從。以世別故。猶如過去既無餘世往來",
    "T30n1571_004:0205c24": "轉變。云何現在生滅無常。若說現在從過去",
    "T30n1571_004:0205c25": "來往未來世。亦同此破。故契經說。有為諸法",
    "T30n1571_004:0205c26": "非前際來。不往後際。故破此執。其理決定。順",
    "T30n1571_004:0205c27": "聖教故。又現在法。若餘世來往餘世者。應往",
    "T30n1571_004:0205c28": "來時不捨前相。不成餘相。世間現見提婆達",
    "T30n1571_004:0205c29": "多餘方往來相無異故。如是三世位雖許別。",
    "T30n1571_004:0206a01": "相無異故便成雜亂。由位與相若一若異皆",
    "T30n1571_004:0206a02": "有過失不可免故。汝等所宗往來論者。亦不",
    "T30n1571_004:0206a03": "忍許世相雜亂。是故汝今如此安立。往來生",
    "T30n1571_004:0206a04": "滅。不成救義。如是現在雖許往來。其無常性",
    "T30n1571_004:0206a05": "亦不成立。於往來時相無異故。應似空花非",
    "T30n1571_004:0206a06": "無常性。汝亦不許空花異相有及無常。現在",
    "T30n1571_004:0206a07": "若爾。即違自宗及契經說。若汝復言。三世體",
    "T30n1571_004:0206a08": "相雖無別異。然觀諸行麁位差別開發覺慧。",
    "T30n1571_004:0206a09": "故於一法自心分別安立分位。由此自心安",
    "T30n1571_004:0206a10": "立分位有差別故。說此一法以為無常。此亦",
    "T30n1571_004:0206a11": "不然。自心分別所見境界。即是自心但隨眾",
    "T30n1571_004:0206a12": "緣諸行種熟。自心變作種種分位。自心所變",
    "T30n1571_004:0206a13": "無實體相。何為精勤安立異法。但應信受諸",
    "T30n1571_004:0206a14": "法唯心。又覺慧等諸心心法。非隨實有諸法",
    "T30n1571_004:0206a15": "轉變。但隨串習成熟種子。及心所現眾緣勢",
    "T30n1571_004:0206a16": "力。變生種種境界差別。故外道等隨其自心",
    "T30n1571_004:0206a17": "變生種種諸法性相。若法性相是實有者。豈",
    "T30n1571_004:0206a18": "可如是隨心轉變。諸有智者。不應許彼所執",
    "T30n1571_004:0206a19": "現在實法有生。以必不從去來二世。更無第",
    "T30n1571_004:0206a20": "三可從生故。滅必隨生。生既非有。滅亦定",
    "T30n1571_004:0206a21": "無。以必不往去來二世。更無第三可往彼故。",
    "T30n1571_004:0206a22": "如是以理推撿汝宗。三世無常都不可見。有",
    "T30n1571_004:0206a23": "何現在殊勝無常。而契經言。何況現在。汝立",
    "T30n1571_004:0206a24": "一法經歷諸位。雖生等隨而無變易。相及所",
    "T30n1571_004:0206a25": "依前後無異。有何改轉而說無常。亦不可言",
    "T30n1571_004:0206a26": "隨三世位有差別故。說為無常。體既無變。位",
    "T30n1571_004:0206a27": "如何別。位體若異位自無常。體應常住如虛",
    "T30n1571_004:0206a28": "空等。是故三世但世俗有。於中都無一法真",
    "T30n1571_004:0206a29": "實。然於如是世俗法中。現在諸行所有生滅。",
    "T30n1571_004:0206b01": "由與身俱世間現見。是故現在無常義勝。依",
    "T30n1571_004:0206b02": "之假立去來無常。以彼去來無別有體。但依",
    "T30n1571_004:0206b03": "現在曾當假立。故依現在現見無常。假立去",
    "T30n1571_004:0206b04": "來曾當生滅。去來無常依現在故。現在無常",
    "T30n1571_004:0206b05": "勝去來世。欲使有情知去來世。不現見法尚",
    "T30n1571_004:0206b06": "是無常。何況現在。現與身俱。現見生滅而非",
    "T30n1571_004:0206b07": "無常。由是契經。作如是說。現在世法現有無",
    "T30n1571_004:0206b08": "常。過去未來曾當生滅。是故有情於三世事。",
    "T30n1571_004:0206b09": "當觀無常應深厭離。為顯諸行本無而生先",
    "T30n1571_004:0206b10": "無定體。故復頌曰。",
    "T30n1571_004:0206b11": "　若後生諸行　　先已有定體",
    "T30n1571_004:0206b12": "　說有定性人　　應非是邪執",
    "T30n1571_004:0206b13": "論曰。如有外道起邪執言。諸行本來決定",
    "T30n1571_004:0206b14": "相屬。轉變時分不可改易。不由期願及以人",
    "T30n1571_004:0206b15": "功。汝等亦應同彼所見。所以者何。由說因果",
    "T30n1571_004:0206b16": "安立差別。本來相屬不可迴轉。未來諸法四",
    "T30n1571_004:0206b17": "事決定。所謂因果所依所緣。如本定相而後",
    "T30n1571_004:0206b18": "生故。若爾不應待因緣生。既因緣生。云何",
    "T30n1571_004:0206b19": "本有。為顯未來諸行有體因緣無用。故次頌",
    "T30n1571_004:0206b20": "曰。",
    "T30n1571_004:0206b21": "　若法因緣生　　即非先有體",
    "T30n1571_004:0206b22": "　先有而生者　　生已復應生",
    "T30n1571_004:0206b23": "論曰。諸行本有與生相違。如法已生不復生",
    "T30n1571_004:0206b24": "故。無常諸行若無生者。雖遇因緣亦無變易。",
    "T30n1571_004:0206b25": "則應退失無常行性。以無生故。譬如空花。若",
    "T30n1571_004:0206b26": "有生者。如取果用。於生位前應未有體。頌言",
    "T30n1571_004:0206b27": "生已復應生者。以說過門顯異法喻。謂有為",
    "T30n1571_004:0206b28": "行非先有性。從緣生故如取果用。諸先有者",
    "T30n1571_004:0206b29": "不從緣生。如已生法。若汝復言。我說諸行雖",
    "T30n1571_004:0206c01": "本有體不待因緣。然取果用本無而有待因",
    "T30n1571_004:0206c02": "緣者。此亦不然。取自果用不離體故。應如其",
    "T30n1571_004:0206c03": "體亦先有性。或諸行體不離用故。應如其用",
    "T30n1571_004:0206c04": "非先有性。汝等所執本有諸行。如頑鐵鋌都",
    "T30n1571_004:0206c05": "無勝用。因果道理皆不相應。以有定性常無",
    "T30n1571_004:0206c06": "變故。執常有論。有多過失。謂違世間。誹謗世",
    "T30n1571_004:0206c07": "間一切共知因果理故。又違自宗。誹謗一切",
    "T30n1571_004:0206c08": "諸因諸緣生果理故。又違自言。立法本有從",
    "T30n1571_004:0206c09": "緣生故。又違比量。如取果用非常有故。又違",
    "T30n1571_004:0206c10": "現量。現見色等非常有故。由有多過。應捨此",
    "T30n1571_004:0206c11": "見。應知去來非離現在別有實性。世所攝故。",
    "T30n1571_004:0206c12": "如現在世但依現在。心變異相假施設有。現",
    "T30n1571_004:0206c13": "在亦非勝義諦有。從緣生故。如幻事等。又三",
    "T30n1571_004:0206c14": "世行皆相待立。如長短等。何有實性。又一切",
    "T30n1571_004:0206c15": "行皆悉無常。有生有滅。非有非無。若定是無。",
    "T30n1571_004:0206c16": "如兔角等應定不生。若定是有。如所執空應",
    "T30n1571_004:0206c17": "定不滅。若無生滅。如龜毛等。豈是無常。誰有",
    "T30n1571_004:0206c18": "智人。知一切行皆有生滅。而言常有依行立",
    "T30n1571_004:0206c19": "世。世豈是真。現在尚非真。去來何有實。若去",
    "T30n1571_004:0206c20": "來世實非有者。宿住死生通何所見。應知二",
    "T30n1571_004:0206c21": "通見曾當有。既現是無。無無差別。通力所見",
    "T30n1571_004:0206c22": "分限應無。是則異生三乘聖眾。知去來世劫",
    "T30n1571_004:0206c23": "數應同。汝執去來皆現是有。亦同此過。故次",
    "T30n1571_004:0206c24": "頌曰。",
    "T30n1571_004:0206c25": "　若見去來有　　如何不見無",
    "T30n1571_004:0206c26": "論曰。去來亦有無量因果。展轉隔絕中間非",
    "T30n1571_004:0206c27": "有。故說為無。又汝亦說過去未來無取果等",
    "T30n1571_004:0206c28": "種種作用。過去未來既有有無二義差別。何",
    "T30n1571_004:0206c29": "故二通唯見其有而不見無。若不見無。諸得",
    "T30n1571_004:0207a01": "通者不應照見過去未來經爾所劫空無有",
    "T30n1571_004:0207a02": "佛。爾所劫中空無物等。是故不應唯見其有。",
    "T30n1571_004:0207a03": "去來現無曾當是有。以現無故不同現在。曾",
    "T30n1571_004:0207a04": "當有故為境差別。若同現無則無遠近時差",
    "T30n1571_004:0207a05": "別者。汝執去來俱是現有同在一世。應如現",
    "T30n1571_004:0207a06": "在無有遠近時分差別。是則諸通應不能照",
    "T30n1571_004:0207a07": "去來遠近時劫差別。過失既同。何得為難。若",
    "T30n1571_004:0207a08": "言去來雖同現有。然由行世時有前後遠近",
    "T30n1571_004:0207a09": "差別。故異生等見近非遠無無遠近。其過不",
    "T30n1571_004:0207a10": "同。此亦不然。故次頌曰。",
    "T30n1571_004:0207a11": "　既現有去來　　應不說為遠",
    "T30n1571_004:0207a12": "論曰。過去未來既同現有。應如現在是近非",
    "T30n1571_004:0207a13": "遠。若言去來雖現有體而無用故說為遠者。",
    "T30n1571_004:0207a14": "此亦不然。用不離體。過同前說。又此意言。",
    "T30n1571_004:0207a15": "去來色等既同現有。同一世故。應如現在無",
    "T30n1571_004:0207a16": "有前後遠近差別。過去未來既無遠近。諸得",
    "T30n1571_004:0207a17": "通者皆應無礙。等見一切過去未來。是則如",
    "T30n1571_004:0207a18": "來所知無量。餘二乘等所知有量。此等差別",
    "T30n1571_004:0207a19": "一切應無。是故去來雖現非有。而曾當有因",
    "T30n1571_004:0207a20": "果不同展轉相續時分決定。由此曾當有為",
    "T30n1571_004:0207a21": "方便。或有久習智見猛利。復由種姓法爾",
    "T30n1571_004:0207a22": "殊勝。極前後際展轉相續。如其所欲皆能照",
    "T30n1571_004:0207a23": "知。或有習性與此相違。隨其所應但知少分。",
    "T30n1571_004:0207a24": "此顯去來非現有性。但得通者。自因緣力勝",
    "T30n1571_004:0207a25": "劣不同。方便作意有差別故。自心變似曾當",
    "T30n1571_004:0207a26": "有法。體相不同。遠近有異。依此立有過去未",
    "T30n1571_004:0207a27": "來時劫不同通力勝劣。非謂實有過去未來",
    "T30n1571_004:0207a28": "緣之起通照知遠近。為破未來法非法等先",
    "T30n1571_004:0207a29": "有體。性故說頌曰。",
    "T30n1571_004:0207b01": "　未作法若有　　修戒等唐捐",
    "T30n1571_004:0207b02": "論曰。若在未來未作福行。先已有者。現在加",
    "T30n1571_004:0207b03": "行修施戒等。則為唐捐。又若未來先有法者。",
    "T30n1571_004:0207b04": "非法亦有不可斷壞。為捨惡戒勤修加行。徒",
    "T30n1571_004:0207b05": "自苦身都無所益。如是執有未來論者。諸有",
    "T30n1571_004:0207b06": "所為皆空無果。是故應捨如是惡見。信受未",
    "T30n1571_004:0207b07": "來非先有性。",
    "T30n1571_004:0207b08": "復次執未來有小乘人言。諸行未來雖先有",
    "T30n1571_004:0207b09": "性。然猶未有取果功能。為欲引起取果功能。",
    "T30n1571_004:0207b10": "勤修加行不空無果。數論外道亦作是言。於",
    "T30n1571_004:0207b11": "自性中雖有種種諸法自體。而相猶隱。為欲",
    "T30n1571_004:0207b12": "令彼法相顯現。勤修加行不空無果。即彼異",
    "T30n1571_004:0207b13": "論復作是言。於自性中雖有種種諸法功能。",
    "T30n1571_004:0207b14": "而未有體。為成其體勤修加行不空無果。為",
    "T30n1571_004:0207b15": "破此三。故說頌曰。",
    "T30n1571_004:0207b16": "　若少有所為　　界則先非有",
    "T30n1571_004:0207b17": "論曰。若先無用加行令生。先未有顯方便令",
    "T30n1571_004:0207b18": "有。先未有體令有體者。則不應言果先是有。",
    "T30n1571_004:0207b19": "用顯及體由加行成。可名為果。體隱功能本",
    "T30n1571_004:0207b20": "來有故。不應名果。又用顯體與體隱能不相",
    "T30n1571_004:0207b21": "離故。體隱功能應同用等。本無今有。是則一",
    "T30n1571_004:0207b22": "切皆從緣生。汝等不應說果先有。或用顯體",
    "T30n1571_004:0207b23": "應同體等本來是有。則應一切不從緣生。皆",
    "T30n1571_004:0207b24": "不名果。汝等執有未來論者。便為謗果常有",
    "T30n1571_004:0207b25": "非果。不相離故。又若汝等矯設方便。作如是",
    "T30n1571_004:0207b26": "言。法雖先有。然由因故少起異相。說名果",
    "T30n1571_004:0207b27": "者。但此異相由因所成。可名為果。體既本有。",
    "T30n1571_004:0207b28": "不應名果。然此異相本無今有。如何汝等言",
    "T30n1571_004:0207b29": "果先有。若汝復言。相雖今起。然不離體。體先",
    "T30n1571_004:0207c01": "有故。亦說果相是先有者。相體既一。俱應本",
    "T30n1571_004:0207c02": "有。因則無用。便同謗因外道過失。",
    "T30n1571_004:0207c03": "復次若執果性一切時有。便違經說諸行無",
    "T30n1571_004:0207c04": "常。所以者何。故次頌曰。",
    "T30n1571_004:0207c05": "　諸行既無常　　果則非恒有",
    "T30n1571_004:0207c06": "　若有初有後　　世共許非常",
    "T30n1571_004:0207c07": "論曰。性非恒有。故名無常。一切無常定有生",
    "T30n1571_004:0207c08": "滅。生名為初。滅名為後。有初有後。是無",
    "T30n1571_004:0207c09": "常義。若執果性一切時有。無初無後豈是",
    "T30n1571_004:0207c10": "無常。彼經復言。有生滅者。以世共和麁無",
    "T30n1571_004:0207c11": "常相。示現三世細無常理。世間現見從緣",
    "T30n1571_004:0207c12": "所生。內外諸行初生後滅。不知念念生滅無",
    "T30n1571_004:0207c13": "常。故以初後生滅為因。用燈光等為同法喻。",
    "T30n1571_004:0207c14": "顯彼念念皆有生滅。本無而有。有已還無。非",
    "T30n1571_004:0207c15": "一切時恒有果性。恒有論者。過去未來諸行",
    "T30n1571_004:0207c16": "常有。無生無滅。現在諸行生滅亦無。便違自",
    "T30n1571_004:0207c17": "經說無常義。若言諸行體雖恒有而無常相",
    "T30n1571_004:0207c18": "恒共相應名無常者。此亦不然。前已略非。後",
    "T30n1571_004:0207c19": "當廣破。此頌義中。正破異部。兼破數論二種",
    "T30n1571_004:0207c20": "異說。謂隱體能雖復恒有。而顯相體或有或",
    "T30n1571_004:0207c21": "無。就隱體能說果先有。據顯相體說為無常。",
    "T30n1571_004:0207c22": "果若無常則非先有。以諸無常定有初後。初",
    "T30n1571_004:0207c23": "生後滅是無常義。隱體功能既無初後。無生",
    "T30n1571_004:0207c24": "無滅豈是無常。即以此義亦應非果。不相離",
    "T30n1571_004:0207c25": "救。還同前破。又彼說言。聲等樂等雖有種",
    "T30n1571_004:0207c26": "種分位差別。然其因果皆不相離。同依一體",
    "T30n1571_004:0207c27": "而建立故。此意若說聲等自性前後無異言",
    "T30n1571_004:0207c28": "因與果不相離者。即無所諍。以許聲等前念",
    "T30n1571_004:0207c29": "為因能生後念等流果故。若說聲等因果位",
    "T30n1571_004:0208a01": "一。是則因果應無差別。或言聲等因位有果。",
    "T30n1571_004:0208a02": "亦無違諍。以許一時望後望前為因果故。若",
    "T30n1571_004:0208a03": "言聲等。因果位別而體一者。是則相違。體一",
    "T30n1571_004:0208a04": "時異。不應理故。時分不同。體必異故。時雖有",
    "T30n1571_004:0208a05": "別體無異者。是則不可說為無常。又一體法",
    "T30n1571_004:0208a06": "於一時中決定無有隱顯二義。既許隱顯時",
    "T30n1571_004:0208a07": "有差別。是則分明許所依體。亦有差別。是故",
    "T30n1571_004:0208a08": "不可說言聲等分位差別建立因果。其體無",
    "T30n1571_004:0208a09": "異。",
    "T30n1571_004:0208a10": "復次為欲示現說常有論有違宗過。故復頌曰。",
    "T30n1571_004:0208a11": "　應非勤解脫　　解脫無去來",
    "T30n1571_004:0208a12": "論曰。若能永斷諸煩惱縛。無倒聖見未來現",
    "T30n1571_004:0208a13": "有。應如現在能斷煩惱能證涅槃。是則一切",
    "T30n1571_004:0208a14": "不由功用。從本已來自然解脫。便違自宗要",
    "T30n1571_004:0208a15": "勤方便修生聖道方得解脫。若許修道得解",
    "T30n1571_004:0208a16": "脫者。則應無有過去未來。有煩惱縛及所招",
    "T30n1571_004:0208a17": "苦而得解脫不應正理。若解脫者。無煩惱苦。",
    "T30n1571_004:0208a18": "則違自宗。說去來有。又說頌曰。",
    "T30n1571_004:0208a19": "　或許有去來　　貪應離貪者",
    "T30n1571_004:0208a20": "論曰。前理所逼定無去來。或彼守愚確執為",
    "T30n1571_004:0208a21": "有。假縱其執。故置或言得解脫時。去來二世。",
    "T30n1571_004:0208a22": "貪等若有。在解脫位。無貪等者。應離所依而",
    "T30n1571_004:0208a23": "有貪等。世間未見無所煮物而有煮等。此亦",
    "T30n1571_004:0208a24": "應爾。豈不諸行如是生時實無作用及作用",
    "T30n1571_004:0208a25": "者。但假安立二種差別。故契經言。唯有諸法。",
    "T30n1571_004:0208a26": "唯有因果。都無作用。理實如是。然解脫時貪",
    "T30n1571_004:0208a27": "等永滅。依貪等上假立作用。亦不可得無用",
    "T30n1571_004:0208a28": "無者。如空花等而言是有。理不得成。若解脫",
    "T30n1571_004:0208a29": "時猶有貪等。如未解脫。應名惡人。應造諸惡",
    "T30n1571_004:0208b01": "應不解脫。若言爾時雖有貪等而不成就故",
    "T30n1571_004:0208b02": "名解脫。既是貪等煩惱所攝。應如前位非不",
    "T30n1571_004:0208b03": "成就。又此去來貪等若有。應如現在能有作",
    "T30n1571_004:0208b04": "用。若爾脫者應造諸惡。應名惡人。又此去來",
    "T30n1571_004:0208b05": "貪等煩惱。若有作用應名現在。若無作用應",
    "T30n1571_004:0208b06": "似空花。云何而言有體無用。是故智者不應",
    "T30n1571_004:0208b07": "信受過去未來現有實體。",
    "T30n1571_004:0208b08": "復次未生已有。違世共知。所以者何故次頌",
    "T30n1571_004:0208b09": "曰。",
    "T30n1571_004:0208b10": "　若執果先有　　造宮舍嚴具",
    "T30n1571_004:0208b11": "　柱等則唐捐",
    "T30n1571_004:0208b12": "論曰。若宮舍等色等諸行。於未生位已有體",
    "T30n1571_004:0208b13": "者。世間現見為造彼物。勤加功力則為虛棄。",
    "T30n1571_004:0208b14": "諸有或言先雖有體而未有用。先有隱體未",
    "T30n1571_004:0208b15": "有顯相。先雖有能而未有體。為令有用及顯",
    "T30n1571_004:0208b16": "體故。勤加功力亦不唐捐。此亦不然。用顯相",
    "T30n1571_004:0208b17": "體與體隱能不相離故。皆應先有。已如前說。",
    "T30n1571_004:0208b18": "如是邪執世間相違。又一切法皆先有者。為",
    "T30n1571_004:0208b19": "脫眾苦設教度生。如是等事皆不成立。此則",
    "T30n1571_004:0208b20": "亦與自宗相違。",
    "T30n1571_004:0208b21": "復次因說執果先有者過。先無果執其過易",
    "T30n1571_004:0208b22": "了。為略破之。故復頌曰。",
    "T30n1571_004:0208b23": "　果先無亦爾",
    "T30n1571_004:0208b24": "論曰。如是所執亦違世間。自宗所許果先定",
    "T30n1571_004:0208b25": "無。世間自宗皆不可故。有作是言。此頌義意",
    "T30n1571_004:0208b26": "總破一切因果別執。若因與果別有體相。云",
    "T30n1571_004:0208b27": "何異法能生異法。未見香味別體相生。此說",
    "T30n1571_004:0208b28": "不然。若體相異因果理隔。或相違損可不相",
    "T30n1571_004:0208b29": "生。若有諸行體相雖別。然相隨順現為因果。",
    "T30n1571_004:0208c01": "如何難言。因果若異。如香味別。應不相生。世",
    "T30n1571_004:0208c02": "間自宗皆許父子業果體異而得相生。是故",
    "T30n1571_004:0208c03": "因果非定不異。如是說者。此正為破定說",
    "T30n1571_004:0208c04": "因中無果者論。食米齊者。作如是言。種等",
    "T30n1571_004:0208c05": "不能親生芽等。但由種等引彼芽等。同類極",
    "T30n1571_004:0208c06": "微令其聚集。如如所引同類極微。如是如是",
    "T30n1571_004:0208c07": "合生麁果。此義不然。彼諸極微與麁麥等。種",
    "T30n1571_004:0208c08": "類體相皆有差別。云何同類。又是常故。應無",
    "T30n1571_004:0208c09": "勝用。亦不應令常法有用。云何而言由種等",
    "T30n1571_004:0208c10": "力引彼芽等同類極微。令其和合生麁芽等。",
    "T30n1571_004:0208c11": "又彼外道計離色等別有實果衣瓶等物。此",
    "T30n1571_004:0208c12": "類先無。由何因造。為求此果。勤加功力造作",
    "T30n1571_004:0208c13": "縷等。皆應無用。以彼不許如是縷等。能作親",
    "T30n1571_004:0208c14": "因。造同類果。若彼不許從異類因生異類果。",
    "T30n1571_004:0208c15": "是則麁果。定應不生。先無體故。又實極微應",
    "T30n1571_004:0208c16": "不能造麁同類果。汝計常故。如虛空等。所依",
    "T30n1571_004:0208c17": "實果既無所有。能依色等行等德業。皆不得",
    "T30n1571_004:0208c18": "成。是則都無諸根境界。便為損壞一切所立。",
    "T30n1571_004:0208c19": "是故不應定執異類因中無果。世間亦見從",
    "T30n1571_004:0208c20": "異類因能生種種異類果故。因果道理最為",
    "T30n1571_004:0208c21": "微細。非定一異非先有無。若於其中執一執",
    "T30n1571_004:0208c22": "異先有先無。皆失正理。所以者何。因果若一。",
    "T30n1571_004:0208c23": "因應如果。是果非因。果應如因。是因非果。如",
    "T30n1571_004:0208c24": "是因果便成雜亂。又若因果定是一者。即無",
    "T30n1571_004:0208c25": "能生所生差別。無能生故不名為因。因既是",
    "T30n1571_004:0208c26": "無。果亦非有。無所生故不名為果。果既是無。",
    "T30n1571_004:0208c27": "因亦非有。因果二種相待立故。因果若無。說",
    "T30n1571_004:0208c28": "誰為一。故知因果非定是一。因果若異。應從",
    "T30n1571_004:0208c29": "自因生於他果。與彼異故。猶如自果。亦應自",
    "T30n1571_004:0209a01": "果從他因生。與彼異故。猶如自因。是則一因",
    "T30n1571_004:0209a02": "應生一切果。亦應一果從一切因生。又應從",
    "T30n1571_004:0209a03": "自因不生自果。與彼異故。猶如他果。亦應自",
    "T30n1571_004:0209a04": "果不從自因生。與彼異故。猶如他因。則一切",
    "T30n1571_004:0209a05": "因應不生果。應一切果不從因生。現見自因",
    "T30n1571_004:0209a06": "唯生自果不生他果。現見自果從自因生非",
    "T30n1571_004:0209a07": "他因生。故知因果亦非定異。若於因中先定",
    "T30n1571_004:0209a08": "有果。果則如因。應不更生。若於因中先定無",
    "T30n1571_004:0209a09": "果。則如非果。應不可生。現見從因更可生果。",
    "T30n1571_004:0209a10": "故知其果非先有無。如是因果非定一異非",
    "T30n1571_004:0209a11": "先有無其理決定。傍論已了。應復正論。",
    "T30n1571_004:0209a12": "復次數論外道作如是言。果實不生其體本",
    "T30n1571_004:0209a13": "有。由轉變故。立有時分因果差別。為破彼執。",
    "T30n1571_004:0209a14": "故復頌曰。",
    "T30n1571_004:0209a15": "　諸法有轉變　　慧者未曾知",
    "T30n1571_004:0209a16": "　唯除無智人　　妄分別為有",
    "T30n1571_004:0209a17": "論曰。諸妙慧者。能知一切障外極遠深細法",
    "T30n1571_004:0209a18": "義。未曾知有如是諸法轉變時分因果差別。",
    "T30n1571_004:0209a19": "唯除外道。如陰暗夜有眩醫人妄有所見。自",
    "T30n1571_004:0209a20": "不能了而為他說言一切法實無生滅。但有",
    "T30n1571_004:0209a21": "時分因果轉變。所謂聲等。或復樂等。不捨自",
    "T30n1571_004:0209a22": "體。轉成餘相。時分不同名為轉變。於轉變時",
    "T30n1571_004:0209a23": "以時分相。有差別故。說有生滅。汝今計何以",
    "T30n1571_004:0209a24": "為轉變。為時體耶。為時相耶。且不應說時體",
    "T30n1571_004:0209a25": "轉變。以轉變時汝先自執不捨自體如前位",
    "T30n1571_004:0209a26": "故。亦不應言時相轉變。汝執時相有生滅故。",
    "T30n1571_004:0209a27": "前後各別。何名轉變。又若時體不可轉變。但",
    "T30n1571_004:0209a28": "可時相有轉變者。應離時體別有時相。若言",
    "T30n1571_004:0209a29": "體相非定一異。更互為依相從而說。相由體",
    "T30n1571_004:0209b01": "故。前後非異。體由相故前後非一。體相相",
    "T30n1571_004:0209b02": "資。俱名轉變。若爾則應體由相故有生有",
    "T30n1571_004:0209b03": "滅。相由體故無轉無變。體有生滅則同幻事。",
    "T30n1571_004:0209b04": "非實非常。相無轉變則似空花。非因非果。便",
    "T30n1571_004:0209b05": "失自宗。亦不應言體相性一。實無因果。由義",
    "T30n1571_004:0209b06": "異故。得有因果。性若是一。義云何異。一異不",
    "T30n1571_004:0209b07": "同應有別物。既有因果分位不同。先後各異",
    "T30n1571_004:0209b08": "應非轉變。電光燈焰無轉變故。若言因果分",
    "T30n1571_004:0209b09": "位差別轉變有異。未必先後一體一時有唯",
    "T30n1571_004:0209b10": "量等種種分位。轉變異故。此有虛言而無實",
    "T30n1571_004:0209b11": "義。一法一時有生住滅。更互相違成大過故。",
    "T30n1571_004:0209b12": "世間不見一法一時有生住滅。唯見異法異",
    "T30n1571_004:0209b13": "時有三。又不應言時體常有。雖無生滅而有",
    "T30n1571_004:0209b14": "轉變。勿汝所執常住思我。雖無生滅亦有轉",
    "T30n1571_004:0209b15": "變。設許思我亦有轉變。應如樂等非思我性。",
    "T30n1571_004:0209b16": "又許時體有轉變者。時體即是樂等自性。如",
    "T30n1571_004:0209b17": "是自性。舉體應變。若爾則應失自宗義。最勝",
    "T30n1571_004:0209b18": "定無全體轉變。若全轉變。即是無常。又汝時",
    "T30n1571_004:0209b19": "分樂等三法。和合共成。應如林等。體非實有。",
    "T30n1571_004:0209b20": "因果亦爾。若言即用樂等為性故是實有。此",
    "T30n1571_004:0209b21": "亦不然。時等唯一。樂等有三。一三不同。如何",
    "T30n1571_004:0209b22": "相即。若必相即。樂等如時。應唯有一。時如樂",
    "T30n1571_004:0209b23": "等。應有其三。又如樂等遍一切時。此一一時",
    "T30n1571_004:0209b24": "應遍一切。如是時分應成雜亂。時既一一不",
    "T30n1571_004:0209b25": "遍一切。樂等亦應不遍一切。如是樂等與無",
    "T30n1571_004:0209b26": "量時為自性故。應成無量又如樂等隱時亦",
    "T30n1571_004:0209b27": "有此一一時。應亦如是則應無有隱顯差別。",
    "T30n1571_004:0209b28": "以一切時有一切故。由此不應決定相即。既",
    "T30n1571_004:0209b29": "不相即。應計為假。或應不許樂等為性。如",
    "T30n1571_004:0209c01": "推時分。因果亦然。又諸因果。或劣或勝。或",
    "T30n1571_004:0209c02": "淨或穢。云何同以一樂苦癡三法為性。若",
    "T30n1571_004:0209c03": "必爾者。汝等外道無始時來無所不作。同以",
    "T30n1571_004:0209c04": "樂等為自性故。汝等今者雖得人身。而應",
    "T30n1571_004:0209c05": "即是狗等下類。所食甘饌應即糞穢。誰有",
    "T30n1571_004:0209c06": "智者。無緣執此外道邪宗而自毀辱。是故汝",
    "T30n1571_004:0209c07": "說果實不生其體本有。由轉變故立有時分",
    "T30n1571_004:0209c08": "因果差別。正理相違。不任推究。哀哉外道。",
    "T30n1571_004:0209c09": "宿習癡狂。寶愛邪宗憎背正法。盲無慧目不",
    "T30n1571_004:0209c10": "了是非。隨順迷徒種種妄執。如是已說時體",
    "T30n1571_004:0209c11": "是常相有轉變。不應正理。諸有智人審觀應",
    "T30n1571_004:0209c12": "捨。",
    "T30n1571_004:0209c13": "大乘廣百論釋論卷第四"
}