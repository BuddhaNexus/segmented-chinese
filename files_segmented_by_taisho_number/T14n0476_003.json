{
    "T14n0476_003:0567b21": "說無垢稱經卷第三",
    "T14n0476_003:0567b23": "大唐三藏法師玄奘譯",
    "T14n0476_003:0567b24": "5 問疾品問疾品第五",
    "T14n0476_003:0567b25": "爾時，佛告妙吉祥言：「汝今應詣無垢稱所",
    "T14n0476_003:0567b26": "慰問其疾。」時妙吉祥白言：「世尊！彼大士者",
    "T14n0476_003:0567b27": "難為酬對，深入法門善能辯說，住妙辯",
    "T14n0476_003:0567b28": "才覺慧無礙。一切菩薩所為事業皆已成辦，",
    "T14n0476_003:0567b29": "諸大菩薩及諸如來祕密之處悉能隨入，善",
    "T14n0476_003:0567c01": "攝眾魔，巧便無礙。已到最勝無二無雜法",
    "T14n0476_003:0567c02": "界，所行究竟彼岸，能於一相莊嚴法界說",
    "T14n0476_003:0567c03": "無邊相莊嚴法門。了達一切有情根行，善能",
    "T14n0476_003:0567c04": "遊戲最勝神通，到大智慧巧方便趣。已得",
    "T14n0476_003:0567c05": "一切問答決擇無畏自在，非諸下劣言辯詞",
    "T14n0476_003:0567c06": "鋒所能抗對。雖然，我當承佛威神詣彼問",
    "T14n0476_003:0567c07": "疾，若當至彼隨己力能與其談論。」於是，眾",
    "T14n0476_003:0567c08": "中有諸菩薩及大弟子、釋梵、護世、諸天子等",
    "T14n0476_003:0567c09": "咸作是念：「今二菩薩皆具甚深廣大勝解，若",
    "T14n0476_003:0567c10": "相抗論，決定宣說微妙法教。我等今者為",
    "T14n0476_003:0567c11": "聞法故，亦應相率隨從詣彼。」是時眾中八",
    "T14n0476_003:0567c12": "千菩薩、五百聲聞、無量百千釋梵、護世、諸天",
    "T14n0476_003:0567c13": "子等，為聞法故皆請隨往。時妙吉祥與諸",
    "T14n0476_003:0567c14": "菩薩、大弟子眾、釋梵、護世及諸天子，咸起恭",
    "T14n0476_003:0567c15": "敬頂禮世尊，前後圍繞出菴羅林詣廣嚴",
    "T14n0476_003:0567c16": "城，至無垢稱所欲問其疾。時無垢稱心",
    "T14n0476_003:0567c17": "作是念：「今妙吉祥與諸大眾俱來問疾，我",
    "T14n0476_003:0567c18": "今應以己之神力空其室內，除去一切床",
    "T14n0476_003:0567c19": "座、資具及諸侍者、衛門人等，唯置一床現疾",
    "T14n0476_003:0567c20": "而臥。」時無垢稱作是念已，應時即以大神",
    "T14n0476_003:0567c21": "通力令其室空除諸所有，唯置一床現疾",
    "T14n0476_003:0567c22": "而臥。",
    "T14n0476_003:0567c23": "時妙吉祥與諸大眾俱入其舍，但見室空",
    "T14n0476_003:0567c24": "無諸資具、門人、侍者，唯無垢稱獨寢一床。時",
    "T14n0476_003:0567c25": "無垢稱見妙吉祥唱言：「善來，不來而來、不",
    "T14n0476_003:0567c26": "見而見、不聞而聞。」妙吉祥言：「如是，居士！若",
    "T14n0476_003:0567c27": "已來者不可復來，若已去者不可復去。所",
    "T14n0476_003:0567c28": "以者何？非已來者可施設來、非已去者可",
    "T14n0476_003:0567c29": "施設去，其已見者不可復見、其已聞者不",
    "T14n0476_003:0568a01": "可復聞。且置是事。居士所苦寧可忍不？命",
    "T14n0476_003:0568a02": "可濟不？界可調不？病可療不？可令是疾不",
    "T14n0476_003:0568a03": "至增乎？世尊慇懃致問無量。居士此病",
    "T14n0476_003:0568a04": "少得痊不？動止氣力稍得安不？今此病源",
    "T14n0476_003:0568a05": "從何而起？其生久如當云何滅？」無垢稱言：",
    "T14n0476_003:0568a06": "「如諸有情無明有愛生來既久，我今此病生",
    "T14n0476_003:0568a07": "亦復爾。遠從前際生死以來，有情既病，我即",
    "T14n0476_003:0568a08": "隨病；有情若愈，我亦隨愈。所以者何？一切",
    "T14n0476_003:0568a09": "菩薩依諸有情久流生死，由依生死便即有",
    "T14n0476_003:0568a10": "病；若諸有情得離疾苦，則諸菩薩無復有",
    "T14n0476_003:0568a11": "病。譬如世間長者居士唯有一子，心極憐",
    "T14n0476_003:0568a12": "愛，見常歡喜無時暫捨。其子若病，父母亦病；",
    "T14n0476_003:0568a13": "若子病愈，父母亦愈。菩薩如是，愍諸有情",
    "T14n0476_003:0568a14": "猶如一子。有情若病，菩薩亦病；有情病愈，菩",
    "T14n0476_003:0568a15": "薩亦愈。」又言：「是病何所因起？」「菩薩疾者從",
    "T14n0476_003:0568a16": "大悲起。」妙吉祥言：「居士！此室何以都空，復",
    "T14n0476_003:0568a17": "無侍者？」無垢稱言：「一切佛土亦復皆空。」問：「何",
    "T14n0476_003:0568a18": "以空？」答：「以空空。」又問：「此空為是誰空？」答曰：",
    "T14n0476_003:0568a19": "「此空無分別空。」又問：「空性可分別耶？」答曰：",
    "T14n0476_003:0568a20": "「此能分別亦空。所以者何？空性不可分別",
    "T14n0476_003:0568a21": "為空。」又問：「此空當於何求？」答曰：「此空當",
    "T14n0476_003:0568a22": "於六十二見中求。」又問：「六十二見當於何",
    "T14n0476_003:0568a23": "求？」答曰：「當於諸佛解脫中求。」又問：「諸佛解",
    "T14n0476_003:0568a24": "脫當於何求？」答曰：「當於一切有情心行中",
    "T14n0476_003:0568a25": "求。又，仁所問：『何無侍者？』一切魔怨及諸外道",
    "T14n0476_003:0568a26": "皆吾侍也。所以者何？一切魔怨欣讚生死、一",
    "T14n0476_003:0568a27": "切外道欣讚諸見，菩薩於中皆不厭棄，是",
    "T14n0476_003:0568a28": "故魔怨及諸外道皆吾侍者。」妙吉祥言：「居士",
    "T14n0476_003:0568a29": "此病為何等相？」答曰：「我病都無色相，亦不",
    "T14n0476_003:0568b01": "可見。」又問：「此病為身相應？為心相應？」答",
    "T14n0476_003:0568b02": "曰：「我病非身相應，身相離故；亦身相應，如",
    "T14n0476_003:0568b03": "影像故。非心相應，心相離故；亦心相應，如",
    "T14n0476_003:0568b04": "幻化故。」",
    "T14n0476_003:0568b05": "又問：「地界、水、火、風界，於此四界何界之病？」",
    "T14n0476_003:0568b06": "答曰：「諸有情身皆四大起，以彼有病是故",
    "T14n0476_003:0568b07": "我病；然此之病非即四界，界性離故。」",
    "T14n0476_003:0568b08": "無垢稱言：「菩薩應云何慰喻有疾菩薩令",
    "T14n0476_003:0568b09": "其歡喜？」妙吉祥言：「示身無常而不勸厭",
    "T14n0476_003:0568b10": "離於身、示身有苦而不勸樂於涅槃、示身",
    "T14n0476_003:0568b11": "無我而勸成熟有情、示身空寂而不勸",
    "T14n0476_003:0568b12": "修畢竟寂滅、示悔先罪而不說罪有移",
    "T14n0476_003:0568b13": "轉，勸以己疾愍諸有情令除彼疾、勸念",
    "T14n0476_003:0568b14": "前際所受眾苦饒益有情、勸憶所修無量",
    "T14n0476_003:0568b15": "善本令修淨命、勸勿驚怖精勤堅勇、勸",
    "T14n0476_003:0568b16": "發弘願作大醫王療諸有情身心眾病令",
    "T14n0476_003:0568b17": "永寂滅，菩薩應如是慰喻有疾菩薩令其",
    "T14n0476_003:0568b18": "歡喜。」",
    "T14n0476_003:0568b19": "妙吉祥言：「有疾菩薩云何調伏其心？」無垢稱",
    "T14n0476_003:0568b20": "言：「有疾菩薩應作是念：『今我此病皆從前",
    "T14n0476_003:0568b21": "際虛妄、顛倒、分別煩惱所起業生，身中都無",
    "T14n0476_003:0568b22": "一法真實，是誰可得而受此病？』所以者何？",
    "T14n0476_003:0568b23": "四大和合假名為身，大中無主，身亦無我。此",
    "T14n0476_003:0568b24": "病若起要由執我，是中不應妄生我執。當",
    "T14n0476_003:0568b25": "了此執是病根本，由此因緣應除一切有",
    "T14n0476_003:0568b26": "情我想，安住法想。應作是念：『眾法和合共",
    "T14n0476_003:0568b27": "成此身生滅流轉，生唯法生、滅唯法滅。』如",
    "T14n0476_003:0568b28": "是，諸法展轉相續互不相知，竟無思念，生",
    "T14n0476_003:0568b29": "時不言我生、滅時不言我滅。「有疾菩薩應",
    "T14n0476_003:0568c01": "正了知如是法想：『我此法想即是顛倒。』夫法",
    "T14n0476_003:0568c02": "想者即是大患，我應除滅，亦當除滅一切",
    "T14n0476_003:0568c03": "有情如是大患。云何能除如是大患？謂當",
    "T14n0476_003:0568c04": "除滅我我所執。云何能除我我所執？謂離",
    "T14n0476_003:0568c05": "二法。云何離二法？謂內法外法畢竟不行。",
    "T14n0476_003:0568c06": "云何二法畢竟不行？謂觀平等無動、無搖、無",
    "T14n0476_003:0568c07": "所觀察。云何平等？謂我涅槃二俱平等。所",
    "T14n0476_003:0568c08": "以者何？二性空故。此二既無，誰復為空？但",
    "T14n0476_003:0568c09": "以名字假說為空；此二不實，平等見已無",
    "T14n0476_003:0568c10": "有餘病，唯有空病。應觀如是，空病亦空。",
    "T14n0476_003:0568c11": "所以者何？如是空病畢竟空故。有疾菩薩應",
    "T14n0476_003:0568c12": "無所受而受諸受，若於佛法未得圓滿，不",
    "T14n0476_003:0568c13": "應滅受而有所證，應離能受所受諸法。若",
    "T14n0476_003:0568c14": "苦觸身應愍險趣一切有情，發趣大悲",
    "T14n0476_003:0568c15": "除彼眾苦。「有疾菩薩應作是念：『既除己疾，",
    "T14n0476_003:0568c16": "亦當除去有情諸疾。』如是，除去自他疾時，",
    "T14n0476_003:0568c17": "無有少法而可除者，應正觀察疾起因緣，",
    "T14n0476_003:0568c18": "速令除滅，為說正法。何等名為疾之因緣？",
    "T14n0476_003:0568c19": "謂有緣慮。諸有緣慮皆是疾因，有緣慮者皆",
    "T14n0476_003:0568c20": "有疾故。何所緣慮？謂緣三界。云何應知如",
    "T14n0476_003:0568c21": "是緣慮？謂正了達此有緣慮都無所得，若無",
    "T14n0476_003:0568c22": "所得則無緣慮。云何絕緣慮？謂不緣二見。",
    "T14n0476_003:0568c23": "何等二見？謂內見、外見。若無二見則無所",
    "T14n0476_003:0568c24": "得，既無所得緣慮都絕，緣慮絕故則無有",
    "T14n0476_003:0568c25": "疾，若自無疾則能斷滅有情之疾。",
    "T14n0476_003:0568c26": "「又，妙吉祥！有疾菩薩應如是調伏其心：唯",
    "T14n0476_003:0568c27": "菩薩菩提能斷一切老、病、死苦。若不如是，",
    "T14n0476_003:0568c28": "己所勤修即為虛棄。所以者何？譬如有人",
    "T14n0476_003:0568c29": "能勝怨敵乃名勇健；若能如是永斷一切",
    "T14n0476_003:0569a01": "老、病、死苦乃名菩薩。",
    "T14n0476_003:0569a02": "「又，妙吉祥！有疾菩薩應自觀察：如我此病，",
    "T14n0476_003:0569a03": "非真、非有；一切有情所有諸病亦非真、非有。",
    "T14n0476_003:0569a04": "如是觀時，不應以此愛見纏心於諸有",
    "T14n0476_003:0569a05": "情發起大悲，唯應為斷客塵煩惱於諸有",
    "T14n0476_003:0569a06": "情發起大悲。所以者何？菩薩若以愛見纏",
    "T14n0476_003:0569a07": "心於諸有情發起大悲，即於生死而有疲",
    "T14n0476_003:0569a08": "厭；若為斷除客塵煩惱於諸有情發起大",
    "T14n0476_003:0569a09": "悲，即於生死無有疲厭。菩薩如是為諸有",
    "T14n0476_003:0569a10": "情處在生死能無疲厭，不為愛見纏繞",
    "T14n0476_003:0569a11": "其心；以無愛見纏繞心故，即於生死無",
    "T14n0476_003:0569a12": "有繫縛；以於生死無繫縛故，即得解脫；",
    "T14n0476_003:0569a13": "以於生死得解脫故，即便有力宣說妙法，",
    "T14n0476_003:0569a14": "令諸有情遠離繫縛、證得解脫。世尊依此",
    "T14n0476_003:0569a15": "密意說言：『若自有縛，能解他縛無有是處；",
    "T14n0476_003:0569a16": "若自解縛，能解他縛斯有是處。』是故，菩",
    "T14n0476_003:0569a17": "薩應求解脫，離諸繫縛。",
    "T14n0476_003:0569a18": "「又，妙吉祥！何等名為菩薩繫縛？何等名為菩",
    "T14n0476_003:0569a19": "薩解脫？若諸菩薩味著所修靜慮解脫等持",
    "T14n0476_003:0569a20": "等至是則名為菩薩繫縛，若諸菩薩以巧方",
    "T14n0476_003:0569a21": "便攝諸有生無所貪著是則名為菩薩解",
    "T14n0476_003:0569a22": "脫；若無方便善攝妙慧是名繫縛，若有方",
    "T14n0476_003:0569a23": "便善攝妙慧是名解脫。「云何菩薩無有方",
    "T14n0476_003:0569a24": "便善攝妙慧名為繫縛？謂諸菩薩以空、無相、",
    "T14n0476_003:0569a25": "無願之法而自調伏，不以相好瑩飾其身、",
    "T14n0476_003:0569a26": "莊嚴佛土、成熟有情，此諸菩薩無有方便",
    "T14n0476_003:0569a27": "善攝妙慧，名為繫縛。云何菩薩有巧方便善",
    "T14n0476_003:0569a28": "攝妙慧名為解脫？謂諸菩薩以空、無相、無願",
    "T14n0476_003:0569a29": "之法調伏其心，觀察諸法有相、無相修習",
    "T14n0476_003:0569b01": "作證，復以相好瑩飾其身、莊嚴佛土、成熟",
    "T14n0476_003:0569b02": "有情，此諸菩薩有巧方便善攝妙慧，名為解",
    "T14n0476_003:0569b03": "脫。「云何菩薩無有方便善攝妙慧名為繫",
    "T14n0476_003:0569b04": "縛？謂諸菩薩安住諸見，一切煩惱纏縛隨眠，",
    "T14n0476_003:0569b05": "修諸善本而不迴向正等菩提，深生執著，",
    "T14n0476_003:0569b06": "此諸菩薩無巧方便善攝妙慧，名為繫縛。云",
    "T14n0476_003:0569b07": "何菩薩有巧方便善攝妙慧名為解脫？謂諸",
    "T14n0476_003:0569b08": "菩薩遠離諸見，一切煩惱纏縛隨眠，修諸善",
    "T14n0476_003:0569b09": "本而能迴向正等菩提，不生執著，此諸菩",
    "T14n0476_003:0569b10": "薩有巧方便善攝妙慧，名為解脫。",
    "T14n0476_003:0569b11": "「又，妙吉祥！有疾菩薩應觀諸法身之與疾",
    "T14n0476_003:0569b12": "悉皆無常、苦、空、無我，是名為慧；雖身有疾",
    "T14n0476_003:0569b13": "常在生死，饒益有情曾無厭倦，是名方",
    "T14n0476_003:0569b14": "便。又，觀身心及與諸疾展轉相依，無始流轉",
    "T14n0476_003:0569b15": "生滅無間，非新、非故，是名為慧；不求身心",
    "T14n0476_003:0569b16": "及與諸疾畢竟寂滅，是名方便。",
    "T14n0476_003:0569b17": "「又，妙吉祥！有疾菩薩應如是調伏其心，不",
    "T14n0476_003:0569b18": "應安住調伏不調伏心。所以者何？若住不",
    "T14n0476_003:0569b19": "調伏心是凡愚法，若住調伏心是聲聞法。",
    "T14n0476_003:0569b20": "是故，菩薩於此二邊俱不安住，是則名為",
    "T14n0476_003:0569b21": "菩薩所行。「若於是處，非凡所行、非聖所行，",
    "T14n0476_003:0569b22": "是則名為菩薩所行；若處觀察生死所行而",
    "T14n0476_003:0569b23": "無一切煩惱所行，是則名為菩薩所行；若處",
    "T14n0476_003:0569b24": "觀察涅槃所行而不畢竟寂滅所行，是則名",
    "T14n0476_003:0569b25": "為菩薩所行；若處示現四魔所行而越一",
    "T14n0476_003:0569b26": "切魔事所行，是則名為菩薩所行；若求一切",
    "T14n0476_003:0569b27": "智智所行而不非時證智所行，是則名為菩",
    "T14n0476_003:0569b28": "薩所行；若求四諦妙智所行而不非時證諦",
    "T14n0476_003:0569b29": "所行，是則名為菩薩所行；若正觀察內證所",
    "T14n0476_003:0569c01": "行而故攝受生死所行，是則名為菩薩所",
    "T14n0476_003:0569c02": "行；若行一切緣起所行而能遠離見趣所",
    "T14n0476_003:0569c03": "行，是則名為菩薩所行；若行一切有情諸法",
    "T14n0476_003:0569c04": "相離所行而無煩惱隨眠所行，是則名為菩",
    "T14n0476_003:0569c05": "薩所行；若正觀察無生所行而不墮聲聞",
    "T14n0476_003:0569c06": "正性所行，是則名為菩薩所行；若攝一切有",
    "T14n0476_003:0569c07": "情所行而無煩惱隨眠所行，是則名為菩薩",
    "T14n0476_003:0569c08": "所行；若正欣樂遠離所行而不求身心盡",
    "T14n0476_003:0569c09": "滅所行，是則名為菩薩所行；若樂觀察三界",
    "T14n0476_003:0569c10": "所行而不壞亂法界所行，是則名為菩薩",
    "T14n0476_003:0569c11": "所行；若樂觀察空性所行而求一切功德所",
    "T14n0476_003:0569c12": "行，是則名為菩薩所行；若樂觀察無相所行",
    "T14n0476_003:0569c13": "而求度脫有情所行，是則名為菩薩所行；若",
    "T14n0476_003:0569c14": "樂觀察無願所行而能示現有趣所行，是則",
    "T14n0476_003:0569c15": "名為菩薩所行；若樂遊履無作所行而常",
    "T14n0476_003:0569c16": "起作一切善根無替所行，是則名為菩薩",
    "T14n0476_003:0569c17": "所行；若樂遊履六度所行而不趣向一切",
    "T14n0476_003:0569c18": "有情心行妙智彼岸所行，是則名為菩薩所",
    "T14n0476_003:0569c19": "行；若樂觀察慈悲喜捨無量所行而不求",
    "T14n0476_003:0569c20": "生梵世所行，是則名為菩薩所行；若樂遊履",
    "T14n0476_003:0569c21": "六通所行而不趣證漏盡所行，是則名為菩",
    "T14n0476_003:0569c22": "薩所行；若樂建立諸法所行而不攀緣邪",
    "T14n0476_003:0569c23": "道所行，是則名為菩薩所行；若樂觀察六念",
    "T14n0476_003:0569c24": "所行而不隨生諸漏所行，是則名為菩薩",
    "T14n0476_003:0569c25": "所行；若樂觀察非障所行而不希求雜染",
    "T14n0476_003:0569c26": "所行，是則名為菩薩所行；若樂觀察靜慮解",
    "T14n0476_003:0569c27": "脫等持等至諸定所行而能不隨諸定勢力",
    "T14n0476_003:0569c28": "受生所行，是則名為菩薩所行；若樂遊履",
    "T14n0476_003:0569c29": "念住所行而不樂求身受心法遠離所行，是",
    "T14n0476_003:0570a01": "則名為菩薩所行；若樂遊履正斷所行而不",
    "T14n0476_003:0570a02": "見善及與不善二種所行，是則名為菩薩所",
    "T14n0476_003:0570a03": "行；若樂遊履神足所行而無功用變現自在",
    "T14n0476_003:0570a04": "神足所行，是則名為菩薩所行；若樂遊履五",
    "T14n0476_003:0570a05": "根所行而不分別一切有情諸根勝劣妙智",
    "T14n0476_003:0570a06": "所行，是則名為菩薩所行；若樂安立五力所",
    "T14n0476_003:0570a07": "行而求如來十力所行，是則名為菩薩所",
    "T14n0476_003:0570a08": "行；若樂安立七等覺支圓滿所行，不求佛",
    "T14n0476_003:0570a09": "法差別妙智善巧所行，是則名為菩薩所行；",
    "T14n0476_003:0570a10": "若樂安立八聖道支圓滿所行而不厭背",
    "T14n0476_003:0570a11": "邪道所行，是則名為菩薩所行；若求止觀資",
    "T14n0476_003:0570a12": "糧所行，不墮畢竟寂滅所行，是則名為菩",
    "T14n0476_003:0570a13": "薩所行；若樂觀察無生滅相諸法所行而以",
    "T14n0476_003:0570a14": "相好莊嚴其身，成滿種種佛事所行，是則",
    "T14n0476_003:0570a15": "名為菩薩所行；若樂示現聲聞、獨覺威儀所",
    "T14n0476_003:0570a16": "行而不棄捨一切佛法緣慮所行，是則名",
    "T14n0476_003:0570a17": "為菩薩所行；若隨諸法究竟清淨、本性常寂、",
    "T14n0476_003:0570a18": "妙定所行，非不隨順一切有情種種所樂威",
    "T14n0476_003:0570a19": "儀所行，是則名為菩薩所行；若樂觀察一切",
    "T14n0476_003:0570a20": "佛土其性空寂，無成、無壞，如空所行，非不示",
    "T14n0476_003:0570a21": "現種種功德、莊嚴佛土、饒益一切有情所行，",
    "T14n0476_003:0570a22": "是則名為菩薩所行；若樂示現一切佛法轉",
    "T14n0476_003:0570a23": "於法輪入大涅槃佛事所行，非不修行諸菩",
    "T14n0476_003:0570a24": "薩行差別所行，是則名為菩薩所行。」說是一",
    "T14n0476_003:0570a25": "切菩薩所行希有事時，是妙吉祥所將眾中",
    "T14n0476_003:0570a26": "八億天子聞所說法皆於無上正等菩提發",
    "T14n0476_003:0570a27": "心趣向。",
    "T14n0476_003:0570a28": "6 不思議品說無垢稱經不思議品第六",
    "T14n0476_003:0570a29": "時舍利子見此室中無有床座，竊作是念：",
    "T14n0476_003:0570b01": "「此諸菩薩及大聲聞當於何坐？」時無垢稱",
    "T14n0476_003:0570b02": "知舍利子心之所念，便即語言：「唯，舍利子！為",
    "T14n0476_003:0570b03": "法來耶？求床坐耶？」舍利子言：「我為法來，非",
    "T14n0476_003:0570b04": "為床座。」無垢稱言：「唯，舍利子！諸求法者不",
    "T14n0476_003:0570b05": "顧身命，何況床座？「又，舍利子！諸求法者不",
    "T14n0476_003:0570b06": "求色蘊乃至識蘊，諸求法者不求眼界乃",
    "T14n0476_003:0570b07": "至意識界，諸求法者不求眼處乃至法處，諸",
    "T14n0476_003:0570b08": "求法者不求欲界、色無色界。「又，舍利子！諸求",
    "T14n0476_003:0570b09": "法者不求佛執及法僧執，諸求法者不求",
    "T14n0476_003:0570b10": "知苦、斷集、證滅及與修道。所以者何？法無戲",
    "T14n0476_003:0570b11": "論。若謂我當知苦、斷集、證滅、修道，即是戲",
    "T14n0476_003:0570b12": "論，非謂求法。「又，舍利子！諸求法者不求於",
    "T14n0476_003:0570b13": "生、不求於滅。所以者何？法名寂靜及近寂",
    "T14n0476_003:0570b14": "靜，若行生滅是求生滅，非謂求法、非求",
    "T14n0476_003:0570b15": "遠離。諸求法者不求貪染。所以者何？法無",
    "T14n0476_003:0570b16": "貪染、離諸貪染，若於諸法乃至涅槃少有",
    "T14n0476_003:0570b17": "貪染是求貪染，非謂求法。「又，舍利子！諸求",
    "T14n0476_003:0570b18": "法者不求境界。所以者何？法非境界。若數",
    "T14n0476_003:0570b19": "一切境界所行是求境界，非謂求法。「又，舍",
    "T14n0476_003:0570b20": "利子！諸求法者不求取捨。所以者何？法無",
    "T14n0476_003:0570b21": "取捨。若取捨法是求取捨，非謂求法。「又，舍",
    "T14n0476_003:0570b22": "利子！諸求法者不求攝藏。所以者何？法無",
    "T14n0476_003:0570b23": "攝藏。若樂攝藏是求攝藏，非謂求法。「又，舍",
    "T14n0476_003:0570b24": "利子！諸求法者不求法相。所以者何？法名",
    "T14n0476_003:0570b25": "無相。若隨相識即是求相，非謂求法。「又，舍",
    "T14n0476_003:0570b26": "利子！諸求法者不共法住。所以者何？法無",
    "T14n0476_003:0570b27": "所住。若與法住即是求住，非謂求法。「又，舍",
    "T14n0476_003:0570b28": "利子！諸求法者不求見聞及與覺知。所以",
    "T14n0476_003:0570b29": "者何？法不可見聞、覺知。若行見聞、覺知是",
    "T14n0476_003:0570c01": "求見聞、覺知，非謂求法。「又，舍利子！諸求法",
    "T14n0476_003:0570c02": "者不求有為。所以者何？法名無為，離有為",
    "T14n0476_003:0570c03": "性。若行有為是求有為，非謂求法。「是故，舍",
    "T14n0476_003:0570c04": "利子！若欲求法，於一切法應無所求。」說",
    "T14n0476_003:0570c05": "是法時，五百天子遠塵離垢，於諸法中得",
    "T14n0476_003:0570c06": "法眼淨。",
    "T14n0476_003:0570c07": "時無垢稱問妙吉祥：「仁者曾遊十方世界無",
    "T14n0476_003:0570c08": "量無數百千俱胝諸佛國土，何等佛土有好",
    "T14n0476_003:0570c09": "上妙具足功德大師子座？」妙吉祥言：「東方去",
    "T14n0476_003:0570c10": "此過三十六殑伽沙等諸佛國土，有佛世界",
    "T14n0476_003:0570c11": "名曰山幢，彼土如來號山燈王，今正現在安",
    "T14n0476_003:0570c12": "隱住持。其佛身長八十四億踰膳那量，其師",
    "T14n0476_003:0570c13": "子座高六十八億踰膳那量；彼菩薩身長四",
    "T14n0476_003:0570c14": "十二億踰膳那量，其師子座高三十四億踰",
    "T14n0476_003:0570c15": "膳那量。居士當知：彼土如來師子之座最",
    "T14n0476_003:0570c16": "為殊妙具諸功德。」",
    "T14n0476_003:0570c17": "時無垢稱攝念入定發起如是自在神通。",
    "T14n0476_003:0570c18": "即時東方山幢世界山燈王佛遣三十二億",
    "T14n0476_003:0570c19": "大師子座——高廣嚴淨，甚可愛樂——乘空來入",
    "T14n0476_003:0570c20": "無垢稱室。此諸菩薩及大聲聞、釋梵、護世、諸",
    "T14n0476_003:0570c21": "天子等，昔所未見、先亦未聞。其室欻然廣",
    "T14n0476_003:0570c22": "博嚴淨，悉能苞容三十二億師子之座不",
    "T14n0476_003:0570c23": "相妨礙，廣嚴大城及贍部洲、四大洲等諸世",
    "T14n0476_003:0570c24": "界中，城邑、聚落、國土、王都，天、龍、藥叉、阿素洛等",
    "T14n0476_003:0570c25": "所住宮殿，亦不迫迮，悉見如本，前後無異。",
    "T14n0476_003:0570c26": "時無垢稱語妙吉祥：「就師子座。與諸菩薩",
    "T14n0476_003:0570c27": "及大聲聞如所敷設俱可就座，當自變",
    "T14n0476_003:0570c28": "身稱師子座。」其得神通諸大菩薩各自變",
    "T14n0476_003:0570c29": "身為四十二億踰膳那量，昇師子座端嚴",
    "T14n0476_003:0571a01": "而坐。其新學菩薩皆不能昇師子之座，時",
    "T14n0476_003:0571a02": "無垢稱為說法要，令彼一切得五神通，即",
    "T14n0476_003:0571a03": "以神力各自變身為四十二億踰膳那量，",
    "T14n0476_003:0571a04": "昇師子座端嚴而坐。其中復有諸大聲聞",
    "T14n0476_003:0571a05": "皆不能昇師子之座。時無垢稱語舍利子：",
    "T14n0476_003:0571a06": "「仁者！云何不昇此座？」舍利子言：「此座高廣，吾",
    "T14n0476_003:0571a07": "不能昇。」無垢稱言：「唯，舍利子！宜應禮敬",
    "T14n0476_003:0571a08": "山燈王佛，請加神力方可得坐。」時大聲聞",
    "T14n0476_003:0571a09": "咸即禮敬山燈王佛，請加神力，便即能昇",
    "T14n0476_003:0571a10": "師子之座端嚴而坐。舍利子言：「甚奇，居士！如",
    "T14n0476_003:0571a11": "此小室乃能容受爾所百千高廣嚴淨師子",
    "T14n0476_003:0571a12": "之座不相妨礙，廣嚴大城及贍部洲四大洲",
    "T14n0476_003:0571a13": "等諸世界中，城邑、聚落、國土、王都，天、龍、藥叉、",
    "T14n0476_003:0571a14": "阿素洛等所有宮殿，亦不迫迮，悉見如本，前",
    "T14n0476_003:0571a15": "後無異。」無垢稱言：「唯，舍利子！諸佛、如來、應、正",
    "T14n0476_003:0571a16": "等覺及不退菩薩有解脫名不可思議。若",
    "T14n0476_003:0571a17": "住如是不可思議解脫菩薩，妙高山王高廣",
    "T14n0476_003:0571a18": "如是，能以神力內芥子中，而令芥子形量",
    "T14n0476_003:0571a19": "不增、妙高山王形量不減。雖現如是神通",
    "T14n0476_003:0571a20": "作用，而不令彼四大天王、三十三天知見我",
    "T14n0476_003:0571a21": "等何往何入，唯令所餘覩神通力調伏之",
    "T14n0476_003:0571a22": "者知見妙高入乎芥子。如是，安住不可思",
    "T14n0476_003:0571a23": "議解脫菩薩方便善巧智力所入不可思議",
    "T14n0476_003:0571a24": "解脫境界，非諸聲聞、獨覺所測。「又，舍利子！",
    "T14n0476_003:0571a25": "若住如是不可思議解脫菩薩，四大海水深",
    "T14n0476_003:0571a26": "廣如是，能以神力內一毛孔，而令毛孔形",
    "T14n0476_003:0571a27": "量不增、四大海水形量不減。雖現如是神",
    "T14n0476_003:0571a28": "通作用，而不令彼諸龍、藥叉、阿素洛等知見",
    "T14n0476_003:0571a29": "我等何往何入，亦不令彼魚、鼈、黿、鼉及餘種",
    "T14n0476_003:0571b01": "種水族生類、諸龍神等一切有情憂怖惱害，唯",
    "T14n0476_003:0571b02": "令所餘覩神通力調伏之者知見如是四",
    "T14n0476_003:0571b03": "大海水入於毛孔。如是，安住不可思議解",
    "T14n0476_003:0571b04": "脫菩薩方便善巧智力所入不可思議解脫",
    "T14n0476_003:0571b05": "境界，非諸聲聞、獨覺所測。「又，舍利子！若住",
    "T14n0476_003:0571b06": "如是不可思議解脫菩薩，如是三千大千世",
    "T14n0476_003:0571b07": "界形量廣大，能以神力方便斷取置右掌",
    "T14n0476_003:0571b08": "中，如陶家輪速疾旋轉擲置他方殑伽沙等",
    "T14n0476_003:0571b09": "世界之外，又復持來還置本處，而令世界無",
    "T14n0476_003:0571b10": "所增減。雖現如是神通作用，而不令彼",
    "T14n0476_003:0571b11": "居住有情知見我等何去何還，都不令其",
    "T14n0476_003:0571b12": "生往來想亦無惱害，唯令所餘覩神通力",
    "T14n0476_003:0571b13": "調伏之者知見世界有去有來。如是，安",
    "T14n0476_003:0571b14": "住不可思議解脫菩薩方便善巧智力所入",
    "T14n0476_003:0571b15": "不可思議解脫境界，非諸聲聞、獨覺所測。「又，",
    "T14n0476_003:0571b16": "舍利子！若住如是不可思議解脫菩薩，或",
    "T14n0476_003:0571b17": "諸有情宜見生死多時相續而令調伏、或",
    "T14n0476_003:0571b18": "諸有情宜見生死少時相續而令調伏，能",
    "T14n0476_003:0571b19": "以神力隨彼所宜，或延七日以為一劫",
    "T14n0476_003:0571b20": "令彼有情謂經一劫、或促一劫以為七日",
    "T14n0476_003:0571b21": "令彼有情謂經七日，各隨所見而令調伏。",
    "T14n0476_003:0571b22": "雖現如是神通作用，而不令彼所化有情",
    "T14n0476_003:0571b23": "覺知如是時分延促，唯令所餘覩神通力",
    "T14n0476_003:0571b24": "調伏之者覺知延促。如是，安住不可思議",
    "T14n0476_003:0571b25": "解脫菩薩方便善巧智力所入不可思議解",
    "T14n0476_003:0571b26": "脫境界，非諸聲聞、獨覺所測。「又，舍利子！若住",
    "T14n0476_003:0571b27": "如是不可思議解脫菩薩，能以神力集一",
    "T14n0476_003:0571b28": "切佛功德莊嚴清淨世界置一佛土示諸有",
    "T14n0476_003:0571b29": "情。又以神力取一佛土一切有情置之右",
    "T14n0476_003:0571c01": "掌，乘意勢通遍到十方，普示一切諸佛國",
    "T14n0476_003:0571c02": "土。雖到十方一切佛土，住一佛國而不移",
    "T14n0476_003:0571c03": "轉。又以神力從一毛孔現出一切上妙供",
    "T14n0476_003:0571c04": "具，遍歷十方一切世界供養諸佛、菩薩、聲",
    "T14n0476_003:0571c05": "聞。又以神力於一毛孔普現十方一切世",
    "T14n0476_003:0571c06": "界所有日、月、星辰色像。又以神力乃至十方",
    "T14n0476_003:0571c07": "一切世界大風輪等吸置口中而身無損，",
    "T14n0476_003:0571c08": "一切世界草木、叢林雖遇此風竟無搖動。",
    "T14n0476_003:0571c09": "又以神力，十方世界所有佛土劫盡燒時，總",
    "T14n0476_003:0571c10": "一切火內置腹中，雖此火勢熾焰不息而",
    "T14n0476_003:0571c11": "於其身都無損害。又以神力過於下方無",
    "T14n0476_003:0571c12": "量俱胝殑伽沙等諸佛世界，舉一佛土擲置",
    "T14n0476_003:0571c13": "上方過於俱胝殑伽沙等諸佛世界一佛土",
    "T14n0476_003:0571c14": "中，如以針鋒舉小棗葉，擲置餘方都無",
    "T14n0476_003:0571c15": "所損。雖現如是神通作用，而無緣者不見、",
    "T14n0476_003:0571c16": "不知，於諸有情竟無惱害，唯令一切覩神",
    "T14n0476_003:0571c17": "通力調伏之者便見是事。如是，安住不可",
    "T14n0476_003:0571c18": "思議解脫菩薩方便善巧智力所入不可思",
    "T14n0476_003:0571c19": "議解脫境界，非諸聲聞、獨覺所測。「又，舍利",
    "T14n0476_003:0571c20": "子！若住如是不可思議解脫菩薩，能以神",
    "T14n0476_003:0571c21": "力現作佛身種種色像、或現獨覺及諸聲聞",
    "T14n0476_003:0571c22": "種種色像、或現菩薩種種色像——諸相隨好，具",
    "T14n0476_003:0571c23": "足莊嚴——或復現作梵王、帝釋、四大天王、轉輪",
    "T14n0476_003:0571c24": "王等一切有情種種色像。或以神力變諸有",
    "T14n0476_003:0571c25": "情令作佛身及諸菩薩、聲聞、獨覺、釋梵、護世、",
    "T14n0476_003:0571c26": "轉輪王等種種色像。或以神力轉變十方一",
    "T14n0476_003:0571c27": "切有情上中下品音聲差別，皆作佛聲第一微",
    "T14n0476_003:0571c28": "妙，從此佛聲演出無常苦空無我、究竟涅槃、",
    "T14n0476_003:0571c29": "寂靜義等言詞差別，乃至一切諸佛、菩薩、聲",
    "T14n0476_003:0572a01": "聞、獨覺說法音聲皆於中出，乃至十方諸佛",
    "T14n0476_003:0572a02": "說法所有一切名句、文身、音聲差別皆從如",
    "T14n0476_003:0572a03": "是佛聲中出，普令一切有情得聞，隨乘差",
    "T14n0476_003:0572a04": "別悉皆調伏。或以神力，普於十方隨諸有",
    "T14n0476_003:0572a05": "情言音差別，如其所應出種種聲演說妙",
    "T14n0476_003:0572a06": "法，令諸有情各得利益。「唯，舍利子！我今略",
    "T14n0476_003:0572a07": "說安住如是不可思議解脫菩薩方便善",
    "T14n0476_003:0572a08": "巧智力所入不可思議解脫境界。若我廣說，",
    "T14n0476_003:0572a09": "或經一劫、或一劫餘、或復過此，智慧辯才",
    "T14n0476_003:0572a10": "終不可盡。如我智慧辯才無盡，安住如是",
    "T14n0476_003:0572a11": "不可思議解脫菩薩方便善巧智力所入不",
    "T14n0476_003:0572a12": "可思議解脫境界亦不可盡，以無量故。」爾",
    "T14n0476_003:0572a13": "時，尊者大迦葉波聞說安住不可思議解脫",
    "T14n0476_003:0572a14": "菩薩不可思議解脫神力，歎未曾有，便語尊",
    "T14n0476_003:0572a15": "者舍利子言：「譬如有人對生盲者，雖現種",
    "T14n0476_003:0572a16": "種差別色像，而彼盲者都不能見。如是，一",
    "T14n0476_003:0572a17": "切聲聞、獨覺皆若生盲、無殊勝眼，聞說安",
    "T14n0476_003:0572a18": "住不可思議解脫菩薩所現難思解脫神力，",
    "T14n0476_003:0572a19": "乃至一事亦不能了。誰有智者——男子、女人——聞",
    "T14n0476_003:0572a20": "說如是不可思議解脫神力不發無上正",
    "T14n0476_003:0572a21": "等覺心？我等今者於此大乘如燋敗種永",
    "T14n0476_003:0572a22": "絕其根，復何所作？我等一切聲聞、獨覺聞",
    "T14n0476_003:0572a23": "說如是不思議解脫神力，皆應號泣聲震",
    "T14n0476_003:0572a24": "三千大千世界。一切菩薩聞說如是不可思",
    "T14n0476_003:0572a25": "議解脫神力，皆應欣慶頂戴受持，如王太子",
    "T14n0476_003:0572a26": "受灌頂位生長堅固信解勢力。若有菩薩",
    "T14n0476_003:0572a27": "聞說如是不可思議解脫神力堅固信解，",
    "T14n0476_003:0572a28": "一切魔王及諸魔眾於此菩薩無所能為。」",
    "T14n0476_003:0572a29": "當於尊者大迦葉波說是語時，眾中三萬",
    "T14n0476_003:0572b01": "二千天子皆發無上正等覺心。",
    "T14n0476_003:0572b02": "時無垢稱即語尊者迦葉波言：「十方無量無",
    "T14n0476_003:0572b03": "數世界作魔王者，多是安住不可思議解脫",
    "T14n0476_003:0572b04": "菩薩方便善巧現作魔王，為欲成熟諸有",
    "T14n0476_003:0572b05": "情故。大迦葉波！十方無量無數世界一切菩",
    "T14n0476_003:0572b06": "薩，諸有來求手、足、耳、鼻、頭、目、髓、腦、血、肉、筋骨、",
    "T14n0476_003:0572b07": "一切支體，妻妾、男女、奴婢、親屬，村城、聚落、國",
    "T14n0476_003:0572b08": "邑、王都、四大洲等，種種王位、財穀、珍寶、金銀、",
    "T14n0476_003:0572b09": "真珠、珊瑚、螺貝、吠琉璃等諸莊嚴具，房舍、床",
    "T14n0476_003:0572b10": "座、衣服、飲食、湯藥、資產、象馬輦輿、大小諸船、",
    "T14n0476_003:0572b11": "器仗軍眾，如是一切逼迫菩薩而求乞者，",
    "T14n0476_003:0572b12": "多是安住不可思議解脫菩薩以巧方便現",
    "T14n0476_003:0572b13": "為斯事試驗菩薩，令其了知意樂堅固。所",
    "T14n0476_003:0572b14": "以者何？增上勇猛諸大菩薩，為欲饒益諸",
    "T14n0476_003:0572b15": "有情故，示現如是難為大事。凡夫下劣無",
    "T14n0476_003:0572b16": "復勢力，不能如是逼迫菩薩為此乞求。「大",
    "T14n0476_003:0572b17": "迦葉波！譬如螢火終無威力映蔽日輪。如",
    "T14n0476_003:0572b18": "是，凡夫及下劣位無復勢力逼迫菩薩為",
    "T14n0476_003:0572b19": "此乞求。大迦葉波！譬如龍象現威鬪戰非",
    "T14n0476_003:0572b20": "驢所堪，唯有龍象能與龍象為斯戰諍。如",
    "T14n0476_003:0572b21": "是，凡夫及下劣位無有勢力逼迫菩薩，唯",
    "T14n0476_003:0572b22": "有菩薩能與菩薩共相逼迫，是名安住不",
    "T14n0476_003:0572b23": "可思議解脫菩薩方便善巧智力所入不可思",
    "T14n0476_003:0572b24": "議解脫境界。」說此法時，八千菩薩得入菩",
    "T14n0476_003:0572b25": "薩方便善巧智力所入不可思議解脫境界。",
    "T14n0476_003:0572b26": "說無垢稱經卷第三"
}