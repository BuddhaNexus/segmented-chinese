{
    "X64n1260_029:0224a11": "列祖提綱錄卷第二十九",
    "X64n1260_029:0224a13": "武林十八澗理安禪寺住持婁東行悅集",
    "X64n1260_029:0224a14": "請藏經提綱(經函　迎經　開經　閱經　焙經　補經　曬經)",
    "X64n1260_029:0224a15": "楚石琦禪師新贖藏經上堂。舉雪峰一日普請搬柴",
    "X64n1260_029:0224a16": "次。路逢一僧。乃擲下一段柴云。一大藏教只說者箇。",
    "X64n1260_029:0224a17": "後來真如喆云。一大藏教不說者箇。師云。只者箇是",
    "X64n1260_029:0224a18": "什麼。說與不說。且諸人向什麼處見二大老。中嶽能",
    "X64n1260_029:0224a19": "竪起拂子云。提起則如是我聞。放下則信受奉行。師",
    "X64n1260_029:0224a20": "云。若作佛法商量。眉鬚墮落。",
    "X64n1260_029:0224a21": "真淨文禪師施主捨大藏經圅上堂。世出世間法。立",
    "X64n1260_029:0224a22": "處皆相參。舉天便有地。舉北便知南。舉僧便見俗。舉",
    "X64n1260_029:0224a23": "聖便明凡。以新當見舊。以經方顯圅。宜哉一一法。所",
    "X64n1260_029:0224a24": "立皆雙兼。雙兼不涉二。所立無不堪。此大解脫門。智",
    "X64n1260_029:0224b01": "者乃深諳。故石頭禪師云。當明中有暗。勿以暗相覩。",
    "X64n1260_029:0224b02": "當暗中有明。勿以明相遇。明暗各相對。比如前後步。",
    "X64n1260_029:0224b03": "乃拈拄杖云。且道是明是暗。跳得出也大奇。跳不出",
    "X64n1260_029:0224b04": "且在明暗裏。只者明暗也大難明。遂擊香桌下座。",
    "X64n1260_029:0224b05": "箬庵問禪師迎藏經到山示眾。玉軸金圅古佛心。萬",
    "X64n1260_029:0224b06": "年長祝聖明君。林泉幸荷沾恩澤。永日寥寥謝太平。",
    "X64n1260_029:0224b07": "開藏示眾。毗盧寶藏。八字打開。半滿偏圓。一句具足。",
    "X64n1260_029:0224b08": "盈龍宮。溢海藏。總在者裏。還有委得底麼。鯨吞海水",
    "X64n1260_029:0224b09": "盡。露出珊瑚枝。",
    "X64n1260_029:0224b10": "朝宗忍禪師開藏上堂。捧起經云。始自鹿野苑。終至",
    "X64n1260_029:0224b11": "跋提河。其間大小頓漸半滿偏圓。盡在者一毫頭上。",
    "X64n1260_029:0224b12": "所以道。摩尼珠。人不識。如來藏裏親收得。遂打開云。",
    "X64n1260_029:0224b13": "我今對眾打開時。一會靈山難辨別。休辨別。一切數",
    "X64n1260_029:0224b14": "句非數句。與吾靈覺何交涉。直須言外度迷情。破塵",
    "X64n1260_029:0224b15": "出經能事畢。其或未然。一任長期短期尋行數墨。尋",
    "X64n1260_029:0224b16": "到臨末稍頭。依舊一卷是一卷。一帙是一帙。何故聻。",
    "X64n1260_029:0224b17": "五千餘卷非文字。四十九年未曾。說下座。",
    "X64n1260_029:0224b18": "愚庵及禪師閱藏上堂。終日看經。經頭一字因甚不",
    "X64n1260_029:0224b19": "識。常年喫飯。千粒萬粒從一粒生因甚不知。卓拄杖",
    "X64n1260_029:0224b20": "云。打破兩重關。泗州人見大聖。",
    "X64n1260_029:0224b21": "竺雲曇禪師焙經上堂。海藏靈文經天緯地。琅圅玉",
    "X64n1260_029:0224b22": "轉塞壑填溝。如來不說說。敲出鳳凰五色髓。迦葉不",
    "X64n1260_029:0224b23": "聞聞。擊碎驪龍頷下珠。火燄為三世諸佛說法。義天",
    "X64n1260_029:0224b24": "朗耀揭坤維。三世諸佛向火燄上說法。字脚不留空",
    "X64n1260_029:0224c01": "法界。兜羅線裏玉轉珠回。文武火中星移電捲。行行",
    "X64n1260_029:0224c02": "鑄出黃金字。朵朵花開白玉蓮。湛寂凝然應真不借。",
    "X64n1260_029:0224c03": "只如經歸藏。禪歸海。又作麼生。五千餘卷瘡疣紙。一",
    "X64n1260_029:0224c04": "眾傳來耿夜光。",
    "X64n1260_029:0224c05": "弘覺忞禪師請諸禪補書大藏上堂。三轉法輪於大",
    "X64n1260_029:0224c06": "千。其輪本來常清淨。天人得道此為證。三寶於是興",
    "X64n1260_029:0224c07": "世間。三寶既興。乾坤夷廓。天人得道。萬類昭蘇。是故",
    "X64n1260_029:0224c08": "照燭昏衢法為明炬。津梁險道法為輿橋。高登彼岸",
    "X64n1260_029:0224c09": "法為舟航。眼目人天法為開鑿。諸仁者。法利無窮贊",
    "X64n1260_029:0224c10": "揚莫盡則置。只如威音那畔空劫已前。未有三寶名",
    "X64n1260_029:0224c11": "字之時。佛在法先耶。法在佛先耶。若法在佛先。誰為",
    "X64n1260_029:0224c12": "宣說之人。若佛在法先。尚昧進修之路。者裏得迸開",
    "X64n1260_029:0224c13": "隻眼。親見佛法根源。則法自本來法。非從佛而流布。",
    "X64n1260_029:0224c14": "佛自本來佛。非因法而禠成。非因法而禠成。則未離",
    "X64n1260_029:0224c15": "兜率早降王宮。未出母胎度人已畢。非從佛而流布。",
    "X64n1260_029:0224c16": "則始從光耀土終至跋提河。如是二時間未曾說一",
    "X64n1260_029:0224c17": "字。恁麼則周金剛將青龍疏鈔一炬焚燒。小釋迦目",
    "X64n1260_029:0224c18": "大般涅槃盡皆魔說。復有何過。其或未然。一毫頭上",
    "X64n1260_029:0224c19": "重宣出。月指從教萬古標。",
    "X64n1260_029:0224c20": "營建提綱(劈草　開基　立磉　竪柱)",
    "X64n1260_029:0224c21": "劍門分禪師斬草云。皎皎明明非欠餘。千差萬別莫",
    "X64n1260_029:0224c22": "能拘。卓庵斬草壺山頂。笑問時人見也無。",
    "X64n1260_029:0224c23": "呆庵莊禪師開寺基示眾。昨日開荒地。請諸人剗却",
    "X64n1260_029:0224c24": "荊棘除却瓦礫。本來基址已見分明。只有中間樹子",
    "X64n1260_029:0225a01": "無人㧞得。山僧今日未免別行方便。利刀剪盡繁枝",
    "X64n1260_029:0225a02": "葉。鈍钁深鋤邪倒根。實地工夫成一片。住山鈯斧子",
    "X64n1260_029:0225a03": "無痕。",
    "X64n1260_029:0225a04": "元叟端禪師普慶請開山上堂。法身無相。融攝十虗。",
    "X64n1260_029:0225a05": "法眼無瑕。包羅萬象。淨躶躶。絕承當。赤洒洒。無空闕。",
    "X64n1260_029:0225a06": "如天普葢似地普擎。直得一為無量無量為一。小中",
    "X64n1260_029:0225a07": "現大大中現小。於一毛端現寶王剎。坐微塵裏轉大",
    "X64n1260_029:0225a08": "法輪。正恁麼時。還有與子愚能長老相見者麼。若也",
    "X64n1260_029:0225a09": "見。三十棒一棒也不較。若也不見。三十棒一棒也不",
    "X64n1260_029:0225a10": "較。何故。知恩方解報恩。復舉世尊因地中布髮掩泥",
    "X64n1260_029:0225a11": "公案。師云。適間禪客問一句來。老僧答一句去。可謂",
    "X64n1260_029:0225a12": "徹頭徹尾。苟或遲疑。更聽一頌。無上寶王剎。當機誰",
    "X64n1260_029:0225a13": "解看。然燈纔舉手。長者便標竿。解起天人敬。能摩星",
    "X64n1260_029:0225a14": "斗寒。埋頭火宅者。今古自顢頇。",
    "X64n1260_029:0225a15": "無用寬禪師太平乳山大佛殿立石磉。劄脚埋根永",
    "X64n1260_029:0225a16": "不移。擎天拄地用施為。看他結頂誵訛處。萬古清風",
    "X64n1260_029:0225a17": "播四維。",
    "X64n1260_029:0225a18": "劍門分禪師竪柱云。法門傑出梁棟。高鎮群生福基。",
    "X64n1260_029:0225a19": "不屬陰陽得失。不屬凡聖是非以。拄杖拄云。八面四",
    "X64n1260_029:0225a20": "方承此力。茫茫宇宙幾人知。",
    "X64n1260_029:0225a21": "林皐豫禪師佛殿竪柱上堂。此事如搆大廈相似。是",
    "X64n1260_029:0225a22": "柱作柱。是梁作梁。全憑良匠權衡在手。規矩方圓無",
    "X64n1260_029:0225a23": "不中的。今日夾山古蹟佛殿新成。護法光臨三門增",
    "X64n1260_029:0225a24": "色。非惟叢林仰賴。十方諸佛異口同音高聲讚歎道。",
    "X64n1260_029:0225b01": "佛子住此地。則是佛受用。常在於其中。經行及坐臥。",
    "X64n1260_029:0225b02": "喝一喝下座。",
    "X64n1260_029:0225b03": "上梁提綱",
    "X64n1260_029:0225b04": "無用寬禪師大覺上梁。突出機先。一著徹頂。如何撈",
    "X64n1260_029:0225b05": "摸。看他越樣施為。超過毗盧樓閣。輕輕置在上頭。一",
    "X64n1260_029:0225b06": "任橫拈竪握。大眾見麼。聖壽無疆。萬民安樂。",
    "X64n1260_029:0225b07": "三門上梁。法界全彰大施門。未曾舉起早驚人。眉毛",
    "X64n1260_029:0225b08": "睫上威音國。雨順風調賀聖明。",
    "X64n1260_029:0225b09": "太湖大殿上梁。撐天拄地立門庭。信手拈來用處親。",
    "X64n1260_029:0225b10": "玉殿瓊樓一莖草。普天匝地放光明。良久云。起。葢覆",
    "X64n1260_029:0225b11": "黃金丈六身。",
    "X64n1260_029:0225b12": "淨戒寺鐘樓上梁。者箇大梁誰敢摸索。進則無門退",
    "X64n1260_029:0225b13": "之則錯。輕輕置之頂[寧*頁]頭。四面清風動寥廓。大眾見",
    "X64n1260_029:0225b14": "麼。無用與你拈起向上一著。喝。",
    "X64n1260_029:0225b15": "正覺寺大殿上梁今。日弘開正覺門。巍巍佛殿鎮乾",
    "X64n1260_029:0225b16": "坤。一梁一柱天然好。突兀虗空四海尊。大眾見麼。玉",
    "X64n1260_029:0225b17": "殿瓊樓草一根。梵音千載祝皇恩。",
    "X64n1260_029:0225b18": "太湖選佛場上梁。正令單提向上機。當頭一著有誰",
    "X64n1260_029:0225b19": "知。太湖吞却虗空了。正是心空及第歸。",
    "X64n1260_029:0225b20": "夢庵信禪師大殿上梁陞座。側金布地功名遠。疊木",
    "X64n1260_029:0225b21": "如山利益高。箇事若非斤斧手。何緣海岸鎮波濤。永",
    "X64n1260_029:0225b22": "寧如斯建立。全仗斤斧而成。若論福報人天。決定風",
    "X64n1260_029:0225b23": "行草偃。還委悉麼。報佛只憑三寸舌。逢人傾盡一生",
    "X64n1260_029:0225b24": "心。敘陳罷師復云。寶殿成功。首尾不過一載。同心共",
    "X64n1260_029:0225c01": "力。敢言獨比無雙。今朝慶贊會齋。緇素竝臻於此。山",
    "X64n1260_029:0225c02": "僧隨時應節。且要混俗和光。適來因見拋梁。豈免隨",
    "X64n1260_029:0225c03": "波逐浪。所謂法不孤起仗境方生。觸處圓成隨宜建",
    "X64n1260_029:0225c04": "立。敢問諸人。且道即今建立箇甚麼。不見道。拋梁東",
    "X64n1260_029:0225c05": "禪門。別是一家風。爐爇沉煙滄海岸。願王聖筭永無",
    "X64n1260_029:0225c06": "窮。拋梁西少林。節上轉生枝。一花五葉開敷後。結果",
    "X64n1260_029:0225c07": "圓成處處奇。拋梁南善財。當日謾咨參。踏破草鞋歸",
    "X64n1260_029:0225c08": "計日。千峰依舊色如藍。拋梁北趙州。庭栢人難識。青",
    "X64n1260_029:0225c09": "蒼多愛歲寒心。認著依前還不得。拋梁上佛事。門中",
    "X64n1260_029:0225c10": "無一向。夜义魔黨與修羅。龍天八部皆歸仰。拋梁下",
    "X64n1260_029:0225c11": "一片。堅牢無縫罅。地神捧出聳天心。永鎮滄溟歌聖",
    "X64n1260_029:0225c12": "化。大眾。四方上下俱周徧也。乃畫一圓相云。且如者",
    "X64n1260_029:0225c13": "箇饅頭又向什麼處拋。要知落處麼。如今普施諸人",
    "X64n1260_029:0225c14": "去。覿面相呈不覆藏。咬著始知滋味好。百千萬劫轉",
    "X64n1260_029:0225c15": "馨香。",
    "X64n1260_029:0225c16": "挂寺額提綱",
    "X64n1260_029:0225c17": "圓悟勤禪師蔣運使寄雲居山三大字仍請陞座。云。",
    "X64n1260_029:0225c18": "法法圓融。心心虗寂。大包無外。文彩已彰。細入無間。",
    "X64n1260_029:0225c19": "眼莫能觀。所以道萬法是心光。諸緣惟性曉。本無迷",
    "X64n1260_029:0225c20": "悟人。只要今日。了今日便與麼坐斷報化佛頭。喚什",
    "X64n1260_029:0225c21": "麼作心。喚什麼作性。恁麼說話已是截斷諸根了也。",
    "X64n1260_029:0225c22": "且作麼生是截斷諸根處。放一線道通箇消息。還委",
    "X64n1260_029:0225c23": "悉麼。大旱得甘雨。大熱得清涼。復有頌云。眾峰盤屈",
    "X64n1260_029:0225c24": "屋耽耽。天上泓澄雨碧潭。渴驥怒猊三大字。高蹤千",
    "X64n1260_029:0226a01": "古振名藍。",
    "X64n1260_029:0226a02": "笑隱訢禪師挂立寺額示眾。金輪天子之勅。帝釋梵",
    "X64n1260_029:0226a03": "王之宮。金榜昭回雲漢。銀鈎盤屈蛟龍。朝夕百靈拱",
    "X64n1260_029:0226a04": "護。人天萬福攸同。社稷山河鞏固。天曆永保帝躳。江",
    "X64n1260_029:0226a05": "南諸道行御史臺欽奉聖旨以集慶路興龍潛邸改",
    "X64n1260_029:0226a06": "建大龍翔集慶寺。今辰挂立勅賜牌額。住持臣僧某",
    "X64n1260_029:0226a07": "望闕謝恩。祝延今上皇帝聖躳萬歲萬歲萬萬歲。欽",
    "X64n1260_029:0226a08": "惟陛下聖哲生知。神武天縱。臨馭八極察民物之微",
    "X64n1260_029:0226a09": "情。掃蕩群兇復祖宗之正統。故自即位薦降休祥。海",
    "X64n1260_029:0226a10": "水不溢而百川安流。歲時告豐而五糓大熟。至若光",
    "X64n1260_029:0226a11": "武復漢猶崇赤伏之符。肅宗保唐尚刻中興之頌。皆",
    "X64n1260_029:0226a12": "誇一時之虗美。未有今日之聖明。爰作蓮宮。開八荒",
    "X64n1260_029:0226a13": "之壽域。載揚竺典。壯萬世之丕圖。用答神庥。以祈民",
    "X64n1260_029:0226a14": "福。臣僧既已對眾敷揚。復進一偈。上天寶書祈雨露。",
    "X64n1260_029:0226a15": "金陵潛邸舊江山。九重閶闔香雲近。對越天威咫尺",
    "X64n1260_029:0226a16": "間。",
    "X64n1260_029:0226a17": "落成提綱",
    "X64n1260_029:0226a18": "海會演禪師歸新僧堂上堂。十月今朝初一。新搆雲",
    "X64n1260_029:0226a19": "堂已畢。聖眾已得安居。雅麗全勝舊日。於中受用之",
    "X64n1260_029:0226a20": "時。凡百互相愛惜。願存古佛家風。三有四恩獲益。慶",
    "X64n1260_029:0226a21": "懺別有上聞。具位題名立石。敢勸遠近諸檀越。記取",
    "X64n1260_029:0226a22": "摩訶般若波羅密。忽有箇出來道。長老不妨好文章。",
    "X64n1260_029:0226a23": "乃云。咄。白雲口裏道。誰敢道不好。",
    "X64n1260_029:0226a24": "夢庵信禪師祖師閣畢工。如義道者感夢送到諸散",
    "X64n1260_029:0226b01": "祖師四十軸。因陞座云。虗空裏釘橛。誰信有之。平地",
    "X64n1260_029:0226b02": "上生堆。目前可驗。永寧無一錢建閣。建立而倐忽鼎",
    "X64n1260_029:0226b03": "新。閣中無一像可歸。不期而聖師自至。仰瞻殊相。箇",
    "X64n1260_029:0226b04": "箇古怪清奇。共慶遭逢。人人手舞足蹈。歎之不已欣",
    "X64n1260_029:0226b05": "悟交懷。從前慕德之心一時放下。今則徧參知識。寸",
    "X64n1260_029:0226b06": "步不移。名山異嶽休更他遊。總向此中坐觀風彩。莫",
    "X64n1260_029:0226b07": "非因緣會遇時節使然。故得閣就功成。聖賢萃於茲",
    "X64n1260_029:0226b08": "矣。還相委悉麼。鑿池不待月。池成月自來。",
    "X64n1260_029:0226b09": "千巖長禪師新建僧堂上堂。竪拂子召大眾云。本來",
    "X64n1260_029:0226b10": "無一物。赫赫動乾坤。擬議不來時。迢迢十萬里。無明",
    "X64n1260_029:0226b11": "者裏只有一口劍。劍下有分身之意。亦有出身之路。",
    "X64n1260_029:0226b12": "(你若向活鱍鱍處着倒。我便教你性命不存。你若在淨躶躶處坐地。我便教你雲生脚下。直須)人境",
    "X64n1260_029:0226b13": "俱奪殺活同時。自然海晏河清日上月下。何故宏開",
    "X64n1260_029:0226b14": "選佛場。心空便作狀元郎。傳來只箇無文印。桂子香",
    "X64n1260_029:0226b15": "中舉手忙。乃喝云。文生也。汝諸人是拖白。是末名。是",
    "X64n1260_029:0226b16": "頭名。良久云。龍生金鳳子。衝破碧琉璃。復云。茲承天",
    "X64n1260_029:0226b17": "龍禪寺無用貴首座偕生首座入山設齋俵襯。持大",
    "X64n1260_029:0226b18": "道平長老香請曰。今春蒙松江蔡媽媽李氏淨心施",
    "X64n1260_029:0226b19": "財建新僧堂完備。請和尚向彼中開堂說法。與淨心",
    "X64n1260_029:0226b20": "相見。師曰諾。於是撾皷陞堂集眾而告之曰。無明以",
    "X64n1260_029:0226b21": "十方世界作一箇僧堂。行與諸人同行。坐與諸人同",
    "X64n1260_029:0226b22": "坐。乃至語默動靜折旋俯仰未甞與諸人有絲毫間",
    "X64n1260_029:0226b23": "隔。所以雪峰云。僧堂前與汝相見了也。汝若頂門具",
    "X64n1260_029:0226b24": "眼。便見無明與淨心在僧堂前相見。汝若更道在天",
    "X64n1260_029:0226c01": "龍僧堂前相見。在伏龍僧堂前相見。我也知你是箇",
    "X64n1260_029:0226c02": "瞎漢。不惜眉毛復示一頌。處世界。無所著。圓陀陀。光",
    "X64n1260_029:0226c03": "爍爍。大中大。窄中窄。李氏淨心雖女流。宛有丈夫之",
    "X64n1260_029:0226c04": "作略。針鋒上拄須彌盧。微塵中現寶王剎。天龍道。用",
    "X64n1260_029:0226c05": "不盡。添得伏龍背地哂。赤肉團上壁立千仞。阿呵呵。",
    "X64n1260_029:0226c06": "哩哩囉。東家作牛西家作馬。衲僧鼻孔一時穿。眼光",
    "X64n1260_029:0226c07": "爍破四天下。復召大眾云。是甚麼。",
    "X64n1260_029:0226c08": "石屋珙禪師入新僧堂上堂。直為柱。曲為梁。規中圓。",
    "X64n1260_029:0226c09": "矩中方。匠氏取材之良也。歸其圓泯其方。捨其短取",
    "X64n1260_029:0226c10": "其長。主人立法之妙也。所以福源僧堂建柱石于丙",
    "X64n1260_029:0226c11": "子之孟春。畢斧斤于戊戌之重九。六窻烱烱洞一色",
    "X64n1260_029:0226c12": "之虗明。萬瓦鱗鱗絕三種之滲漏。低頭不見地。還他",
    "X64n1260_029:0226c13": "擔板禪和。仰面不見天。却許蒙頭衲子。老竹溪豈止",
    "X64n1260_029:0226c14": "一生行願。憍陳如頓增萬倍威光。遵行百丈叢林。壯",
    "X64n1260_029:0226c15": "觀千年常住。直得十方諸佛異口同音宣說偈言。佛",
    "X64n1260_029:0226c16": "子住此地。則是佛受用。常在于其中。經行及坐臥。又",
    "X64n1260_029:0226c17": "有龐居士說箇頌子讚歎云。十方同聚會。箇箇學無",
    "X64n1260_029:0226c18": "為。此是選佛場。心空及第歸。然雖如是。其柰張無盡",
    "X64n1260_029:0226c19": "忍俊不禁出來道。汝等諸人即解樹頭喫菓子。不知",
    "X64n1260_029:0226c20": "樹曲彔。殊不知作此堂者有損有益。居此堂者有利",
    "X64n1260_029:0226c21": "有害。者般說話也怪伊不得。何故。人無遠慮必有近",
    "X64n1260_029:0226c22": "憂。此事且拈放一邊。祇如衲僧自己分上得力句子",
    "X64n1260_029:0226c23": "作麼生道。良久。饑餐渴飲渾無事。聽雨聽風閒打眠。",
    "X64n1260_029:0226c24": "長翁淨禪師新起妙嚴慶懺陞座。推倒多年老鼠窠。",
    "X64n1260_029:0227a01": "掃空平地笑呵呵。從頭架起生頭角。葢覆驢牛不厭",
    "X64n1260_029:0227a02": "多。今朝成就大緣千古。發揮大事且道如何。斫額任",
    "X64n1260_029:0227a03": "他門外客。到家還我箇中人。復舉文殊問無著近離",
    "X64n1260_029:0227a04": "甚麼處。著云南方。殊云南方佛法如何主持。著云末",
    "X64n1260_029:0227a05": "法比丘少奉戒律。殊云多少眾。著云或三百或五百。",
    "X64n1260_029:0227a06": "師云春風勾引鷓鴣啼。著問文殊此間佛法如何主",
    "X64n1260_029:0227a07": "持。殊云聖凡同居龍蛇混雜。著云多少眾。殊云前三",
    "X64n1260_029:0227a08": "三與後三三。師云平地波瀾鈎鐵船。者兩轉語要與",
    "X64n1260_029:0227a09": "諸方眉毛撕結。更有兩轉語要與諸方點眼。或三百",
    "X64n1260_029:0227a10": "或五百。銅錢鐵錢。省數足陌。前三三與後三三。蘿蔔",
    "X64n1260_029:0227a11": "芋嬭。淺貯滿擔。諸方忽然眼開。決定拍手大笑。笑箇",
    "X64n1260_029:0227a12": "甚麼。不笑巴义便笑杜撰。雖然笑者還稀。忽有人問",
    "X64n1260_029:0227a13": "天童多少眾。便向他道。新起妙嚴誇第一。一齊都在",
    "X64n1260_029:0227a14": "畫圖中。",
    "X64n1260_029:0227a15": "劍門分禪師建千眼大悲殿上堂。靈筵今古絕依附。",
    "X64n1260_029:0227a16": "普天匝地從教舉。南無大悲觀世音。咄咄何曾在別",
    "X64n1260_029:0227a17": "處。南無大悲觀世音。大通大願接迷情。口口念來知",
    "X64n1260_029:0227a18": "幾幾。何如菩薩現全身。觀音菩薩鎮長在。寶殿興崇",
    "X64n1260_029:0227a19": "無窒礙。上答皇恩無盡齡。情與非情同一會。",
    "X64n1260_029:0227a20": "楚石琦禪師建萬佛閣上堂。一拽石。二搬土。發機不",
    "X64n1260_029:0227a21": "用千鈞弩。無邊樓閣滿虗空。曠大劫來誰是主。誰是",
    "X64n1260_029:0227a22": "主。須辨取。最好一梁對一柱。便下座。",
    "X64n1260_029:0227a23": "箬庵問禪師進新齋堂示眾。古德不赴堂。蝦為子曲。",
    "X64n1260_029:0227a24": "侍者云。和尚不曾出入。因甚莊上喫油糍。事因叮囑",
    "X64n1260_029:0227b01": "起。教伊問庄主。大似詐明頭。侍者纔出門。庄主謝臨",
    "X64n1260_029:0227b02": "屈。兩彩一賽。山僧今日將古人一副肺膽盡情揭露。",
    "X64n1260_029:0227b03": "為諸人應箇時節。驀拈拂子。巍巍堂堂。輝輝煌煌。晨",
    "X64n1260_029:0227b04": "時有粥。齋時有飯。汝諸人切忌違時失候。設或有箇",
    "X64n1260_029:0227b05": "違時失候底。山僧也不罰伊。但喚行者多與他一杓",
    "X64n1260_029:0227b06": "殘盆菜汁。若受用得著。也許伊向磬山門下提瓶挈",
    "X64n1260_029:0227b07": "鉢。喝一喝擊拂子。",
    "X64n1260_029:0227b08": "鑄鑊提綱(結竈進火)",
    "X64n1260_029:0227b09": "虎丘隆禪師謝鑄鑊街坊上堂。渠無面目底千聖不",
    "X64n1260_029:0227b10": "敢近。方解入林不動草。入水不動波。變大地作黃金。",
    "X64n1260_029:0227b11": "攪長河為酥酪。寸絲不挂通身無影像。便能入荒田",
    "X64n1260_029:0227b12": "不揀。信手拈來。頭頭上顯。物物上明。收放臨時。更無",
    "X64n1260_029:0227b13": "滲漏。所以道諸方說禪浩浩地。爭如我栽田博飯喫。",
    "X64n1260_029:0227b14": "直饒居士深懷樂施。也未免剜肉成瘡。簡點將來。未",
    "X64n1260_029:0227b15": "忘取捨。南泉打破粥鍋。雖然光前絕後。因甚眾人之",
    "X64n1260_029:0227b16": "物將為自己受用。如今要全舊日家風。須是重新鑄",
    "X64n1260_029:0227b17": "造。雖然一動一靜一進一退。總未有事在。畢竟作麼",
    "X64n1260_029:0227b18": "生。還會麼。有意氣時添意氣。不風流處也風流。",
    "X64n1260_029:0227b19": "劍門分禪師結竈示眾云。家常爐竈箇中開。一味馨",
    "X64n1260_029:0227b20": "香養道胎。頓絕諸方膻臭氣。飽齁&#;地笑咍咍。",
    "X64n1260_029:0227b21": "山茨際禪師繼隱庵進火示眾。借得嶽山南一片。縛",
    "X64n1260_029:0227b22": "成茅屋伴雲閒。今朝拈起無煙火。朵朵晴峰開笑顏。",
    "X64n1260_029:0227b23": "法座成提綱",
    "X64n1260_029:0227b24": "南石琇禪師法座成示眾。劫初有箇寶華座。孰謂今",
    "X64n1260_029:0227c01": "朝始作成。為念眾生猶未了。故將隻手特經營。聲聞",
    "X64n1260_029:0227c02": "欲上心先怯。列祖高陞話大行。謂是法空還不得。從",
    "X64n1260_029:0227c03": "來佛道絕途程。",
    "X64n1260_029:0227c04": "月江印禪師法座新成上堂。大眾。此處即是毗盧遮",
    "X64n1260_029:0227c05": "那如來所處憍尸迦須彌山頂善法之堂。此座即是",
    "X64n1260_029:0227c06": "普光明藏獅子之座。此葢即是寶積長者所獻之葢。",
    "X64n1260_029:0227c07": "徧覆三千大千世界。此座高出八萬四千由旬。其堂",
    "X64n1260_029:0227c08": "高一十六萬由旬。一一軒窻一一欄楯一一莊嚴藏。",
    "X64n1260_029:0227c09": "交光相羅如寶絲網。如普賢毛孔。如彌勒樓閣。諸佛",
    "X64n1260_029:0227c10": "剎海一一現前無壞無雜。所謂諸佛曾來入此堂。是",
    "X64n1260_029:0227c11": "故此堂最嚴淨。諸佛曾來入此座。是故法座最吉祥。",
    "X64n1260_029:0227c12": "諸佛曾受此寶葢。是故此葢最殊特。須知此堂此座",
    "X64n1260_029:0227c13": "此葢不從天降不從地涌。皆從我山中牧石老禪根",
    "X64n1260_029:0227c14": "本智中之所流出。竪窮三際則三際圓融。橫亘十方",
    "X64n1260_029:0227c15": "則十方通暢。擊拂子。虗空可量風可繫。無能盡說佛",
    "X64n1260_029:0227c16": "功德。",
    "X64n1260_029:0227c17": "漢月藏禪師法座成上堂。巖巖獅座涌堂中。老衲披",
    "X64n1260_029:0227c18": "衣坐法空。跨下狻猊忽返擲。一聲哮吼見威雄。喝一",
    "X64n1260_029:0227c19": "喝曰。獅子踞地吼。佛祖倒身走。出頭天外看。只有萬",
    "X64n1260_029:0227c20": "峰叟。喝一喝。",
    "X64n1260_029:0227c21": "建寶塔提綱(上塔珠　寶索相輪　塔告成)",
    "X64n1260_029:0227c22": "楚石琦禪師建寶塔上堂。僧問。昔日南泉和尚因趙",
    "X64n1260_029:0227c23": "州問云如何是道。泉云平常心是道。如何是平常心。",
    "X64n1260_029:0227c24": "師云敲氷取火掘地覓天。進云大好平常心。師云我",
    "X64n1260_029:0228a01": "不如你。你自會得好。乃云。問既不弱。答得又奇。你道",
    "X64n1260_029:0228a02": "契二大老不契二大老。還有道得者麼。試出來道看。",
    "X64n1260_029:0228a03": "如無人道。自道去也。一分奉釋迦牟尼佛。一分奉多",
    "X64n1260_029:0228a04": "寶佛塔。",
    "X64n1260_029:0228a05": "南石琇禪師雙塔壽寧禪寺上塔珠誦法華經請陞",
    "X64n1260_029:0228a06": "座。師拈香祝聖畢乃云。此法非思量分別之所能解。",
    "X64n1260_029:0228a07": "惟有諸佛乃能知之。上是天。下是地。喚甚麼作此法。",
    "X64n1260_029:0228a08": "若向者裏領略得去。便見靈山一會儼然未散。其或",
    "X64n1260_029:0228a09": "未然。徑山未免畫蛇添足去也。須知此法頭頭上顯",
    "X64n1260_029:0228a10": "物物上明。無一塵不是此法顯現之處。無一時不是",
    "X64n1260_029:0228a11": "此法出生之時。所以世尊得之。從兜率降王宮。逾城",
    "X64n1260_029:0228a12": "出家苦行成道。住世七十九年。說法三百餘會。末後",
    "X64n1260_029:0228a13": "拈花示眾。以正法眼藏獨付飲光。諸祖得之。各立化",
    "X64n1260_029:0228a14": "庭。共揚法道。或立一心三觀。或說十玄六相。或只直",
    "X64n1260_029:0228a15": "指單傳。或設三玄五位。聖天子得之。仁及四海化及",
    "X64n1260_029:0228a16": "萬邦。騶虞忽現而黃河澄清。暘谷來朝而虞淵入貢。",
    "X64n1260_029:0228a17": "百僚得之。坐朝堂而揚政化。燮陰陽而撫黎庶。金湯",
    "X64n1260_029:0228a18": "吾教柱石邦家。住持一源禪師得之。不動聲色檀施",
    "X64n1260_029:0228a19": "雲歸。重修寶塔不日成之。現前大眾得之。不勞跬步",
    "X64n1260_029:0228a20": "入此道場。六萬餘言若建瓴水。施財施力若見若聞。",
    "X64n1260_029:0228a21": "無不是此法施設。無不是此法圓成。雖然。若喚作此",
    "X64n1260_029:0228a22": "法則落聖解。不喚作此法則墮凡情。且作麼生即得。",
    "X64n1260_029:0228a23": "拈拄杖云。拄杖子聞得出來對眾決斷去也。卓拄杖。",
    "X64n1260_029:0228a24": "無二無二分。無別無斷故。大眾。正恁麼時。因齋慶讚",
    "X64n1260_029:0228b01": "一句如何舉似。紫旃檀塔六七級。紅菡萏花三四枝。",
    "X64n1260_029:0228b02": "唯庵然禪師上塔頂寶索上堂。鈎鎻連環。連環鈎鎻。",
    "X64n1260_029:0228b03": "覿體全彰。眼眼相顧。其橫也穿却虗空鼻頭。其竪也",
    "X64n1260_029:0228b04": "鎻住須彌鐵柱。親從惡辣鉗上煅煉得來。豈比尋常",
    "X64n1260_029:0228b05": "麻纏紙裹。箇是谷瑤居士壯觀浮圖。騰今亘古底作",
    "X64n1260_029:0228b06": "也。雖然如是。且道高懸倒挂一句如何舉似。四簷平",
    "X64n1260_029:0228b07": "定香雲繞。萬世光華佛日長。",
    "X64n1260_029:0228b08": "無用寬禪師泗洲大聖塔安相輪。突出虗空大法輪。",
    "X64n1260_029:0228b09": "合尖頭上鎮乾坤。煌煌照燭威音外。颯颯清風散月",
    "X64n1260_029:0228b10": "明。大眾見麼。倒騎瓠子咬崑崙。",
    "X64n1260_029:0228b11": "楚石琦禪師怡雲居造石為佛塔成上堂。舉教中道。",
    "X64n1260_029:0228b12": "若人以真金。日施百千兩。不如暫入寺。誠心一禮塔。",
    "X64n1260_029:0228b13": "理上偏枯。若人靜坐一須臾。勝造八萬四千塔。寶塔",
    "X64n1260_029:0228b14": "終久化為塵。一念至心成正覺。事上偏枯。直饒理事",
    "X64n1260_029:0228b15": "雙亡正偏不立。要見多寶釋迦則未可在。還委悉麼。",
    "X64n1260_029:0228b16": "龍袖拂開全體現。象王行處絕狐蹤。",
    "X64n1260_029:0228b17": "建壽塔提綱(定塔基　開塔基　立塔石竪塔心　開塔　閉塔)",
    "X64n1260_029:0228b18": "了庵欲禪師秀峰長老募緣建塔至上堂。舉玄沙侍",
    "X64n1260_029:0228b19": "雪峰行次。峰指面前云者一片地好造箇無縫塔。沙",
    "X64n1260_029:0228b20": "云高多少。峰顧視上下。沙云。人天福報不無和尚。若",
    "X64n1260_029:0228b21": "是靈山授記未夢見在。峰云你又作麼生。沙云七尺",
    "X64n1260_029:0228b22": "八尺。師云。一人平地上掘坑。一人虗空裏釘橛。後來",
    "X64n1260_029:0228b23": "琅琊云。家肥生孝子。國霸有謀臣。師云。隨風倒柁漢。",
    "X64n1260_029:0228b24": "今日秀峰長老正要造箇無縫塔。遠遠過我。不免贈",
    "X64n1260_029:0228c01": "箇塔樣。良久云。會麼。高而無上。廣莫可極。淵而無下。",
    "X64n1260_029:0228c02": "深不可測。浩浩波光。重重山色。一道清虗亘古今。八",
    "X64n1260_029:0228c03": "面香風惹衣裓。擊拂子下座。",
    "X64n1260_029:0228c04": "天如則禪師道友曾貫之為定水西原塔基示眾。我",
    "X64n1260_029:0228c05": "與諸佛祖。同樂亦同苦。同死同時埋。同坑無異土。雖",
    "X64n1260_029:0228c06": "然恁麼。就中也有些子不同處。老僧今日預先分付。",
    "X64n1260_029:0228c07": "下土掩壙時。諸人著眼看。伏死不伏埋。從來是者漢。",
    "X64n1260_029:0228c08": "無用寬禪師太湖開塔基示眾。徹底掀翻。是何基址。",
    "X64n1260_029:0228c09": "深深插一神鍬。直要徹骨徹髓。喝聲云。亘古亘今。長",
    "X64n1260_029:0228c10": "江大水。",
    "X64n1260_029:0228c11": "立普同三塔石示眾。塞破虗空無縫罅。當頭一點太",
    "X64n1260_029:0228c12": "誵訛。看他劄脚埋根去。潭北湘南會也麼。",
    "X64n1260_029:0228c13": "冶父寺竪塔心示眾。突出虗空一點無。昂霄聳壑出",
    "X64n1260_029:0228c14": "紅爐。通身不受人埋沒。赫赫隹聲播五湖。",
    "X64n1260_029:0228c15": "真淨文禪師開馬祖塔日上堂。放過一著。落在第二。",
    "X64n1260_029:0228c16": "有利無利。不離行市。家家門外綠楊垂。不獨春風折",
    "X64n1260_029:0228c17": "桃李。馬祖堂開二月初二。觸目遇緣法門大啟。不如",
    "X64n1260_029:0228c18": "歸去來。良久。向什麼處去。馬祖堂中燒香罷。僧堂裏",
    "X64n1260_029:0228c19": "喫茶。",
    "X64n1260_029:0228c20": "閉馬祖塔上堂。祖宗門下總有關棙子。應機接物有",
    "X64n1260_029:0228c21": "開有閉。苟開而不能閉。喪家失計。閉而不能開。誰辨",
    "X64n1260_029:0228c22": "往來。或開而能閉也。不妨遊戲。閉而能開也。重重善",
    "X64n1260_029:0228c23": "財。或不開不閉時又作麼生。大眾。僧堂裏隨例軟餅",
    "X64n1260_029:0228c24": "[飢-几+念]頭橫咬竪咬。喝一喝下座。",
    "X64n1260_029:0229a01": "請行橋法語",
    "X64n1260_029:0229a02": "元叟端禪師行新廣度橋。神機密用。妙應無方。示險",
    "X64n1260_029:0229a03": "處津梁。作中流砥柱。橫身宇宙。直教通地通天。平步",
    "X64n1260_029:0229a04": "雲霄。說甚度驢度馬。七凹八凸由此坦平。萬別千差",
    "X64n1260_029:0229a05": "從茲融會。成一方之勝槩。壯千古之雄基。慶衍皇圖",
    "X64n1260_029:0229a06": "輝騰佛日。正恁麼時。脚跟下縱橫十字一句作麼生",
    "X64n1260_029:0229a07": "道。驟步云。無邊法界華嚴藏。共踏毗盧頂上行。",
    "X64n1260_029:0229a08": "愚庵及禪師行重建行春橋。師召眾云。大橋雄跨石",
    "X64n1260_029:0229a09": "湖濵。捨舊圖新喜落成。萬國車書通達道。三吳城郭",
    "X64n1260_029:0229a10": "展修程。溪山出色增佳勝。簫皷行春樂太平。不動脚",
    "X64n1260_029:0229a11": "頭登彼岸。十方一路要分明。好諸仁者。還他力量人。",
    "X64n1260_029:0229a12": "辦此奇特事。功夫妙密機用縱橫。易深險成坦途。架",
    "X64n1260_029:0229a13": "虗空為平地。高高處觀之不足。低低處仰之有餘。可",
    "X64n1260_029:0229a14": "以津濟四生。可以梯航九有。直得輝騰佛日慶衍皇",
    "X64n1260_029:0229a15": "圖牧。謳樵唱共履康莊。馬載驢駝咸臻實際。正與麼",
    "X64n1260_029:0229a16": "時。且平步丹霄高超物表一句作麼生道。遂驟出云。",
    "X64n1260_029:0229a17": "塵塵剎剎無留礙。直踏毗盧頂上行。",
    "X64n1260_029:0229a18": "千巖長禪師婺州通濟橋成請行橋。大眾會麼。風清",
    "X64n1260_029:0229a19": "月朗。地平天成。廉訪司相公洎文武官員已為諸人",
    "X64n1260_029:0229a20": "說法了也。西峰雙林及諸尊宿已為諸人說法了也。",
    "X64n1260_029:0229a21": "只將萬萬歲石橋上祝吾皇萬萬歲。恁麼則統十方",
    "X64n1260_029:0229a22": "世界是一座通濟橋。不獨通濟婺州一城人。通濟天",
    "X64n1260_029:0229a23": "下人去也。巍巍功業千古不磨。汝諸人人人常光現",
    "X64n1260_029:0229a24": "前。箇箇壁立千仞。釋迦不前彌勒不後。行不行到不",
    "X64n1260_029:0229b01": "到要且不干別人事。老僧到來也只因齋慶讚。何故。",
    "X64n1260_029:0229b02": "當空架起蒼龍脊。不怕雙溪水流急。踏上高高高處",
    "X64n1260_029:0229b03": "看。東西有路通南北。南北既通。東西有路。作麼生是",
    "X64n1260_029:0229b04": "諸人最初一步。喝。看脚下。行至橋那邊復云。婺州橋",
    "X64n1260_029:0229b05": "是趙州橋。今日大家行一遭。不獨度驢并度馬。人人",
    "X64n1260_029:0229b06": "平步上青霄。",
    "X64n1260_029:0229b07": "長翁淨禪師謝造橋上堂。去那邊去。來者裏來。中間",
    "X64n1260_029:0229b08": "絕壑斷崖。且道如何相接。以拂子作彎橋勢曰。看。依",
    "X64n1260_029:0229b09": "稀金磴濶。彷彿彩虹彎。人從橋上過。又作麼生。松蘿",
    "X64n1260_029:0229b10": "景裏開天巧。翰墨光中入畫圖。",
    "X64n1260_029:0229b11": "開田并謝提綱",
    "X64n1260_029:0229b12": "白雲端禪師因興道者開田回示眾。三載區區弄水",
    "X64n1260_029:0229b13": "泥。捎裙擗褲又扶犂。滿倉收稻方歸院。一任禪和韗",
    "X64n1260_029:0229b14": "肚皮。且道韗底是禪是飯。乃云。因風吹火。用力不多。",
    "X64n1260_029:0229b15": "山茨際禪師開田示眾云。者一片田地。從上來分付",
    "X64n1260_029:0229b16": "多少時矣。只為兒孫不肯。拋家撒業馳逐外遊。致令",
    "X64n1260_029:0229b17": "祖父田園荊棘年生草茆日長。山僧今日將原本契",
    "X64n1260_029:0229b18": "書揭示諸人。須要諸人各各急著精彩。認取者片田",
    "X64n1260_029:0229b19": "地。斬無明草。除邪見林。然後放兩拋三深耕淺種。披",
    "X64n1260_029:0229b20": "簑帶月挈耙連雲。到此不妨改禾莖為粟柄。變土塊",
    "X64n1260_029:0229b21": "作黃金。都盧只在者片田地上顯現。大眾。正恁麼時。",
    "X64n1260_029:0229b22": "且道承誰恩力。乃以钁頭[祝/土]地三下云。幾度賣來還",
    "X64n1260_029:0229b23": "自買。為憐松竹引清風。",
    "X64n1260_029:0229b24": "愚庵及禪師中秋謝開田耆舊上堂。僧問。百丈示眾",
    "X64n1260_029:0229c01": "云。汝為我開田了。我為汝說大義。有僧開田了便問。",
    "X64n1260_029:0229c02": "開田了也。請和尚說大義。丈展兩手。且道是說不說。",
    "X64n1260_029:0229c03": "師云一舉四十九。進云恁麼則天人群生類皆承此",
    "X64n1260_029:0229c04": "恩力。師云汝分上作麼生。進云。和尚今日開田。功昭",
    "X64n1260_029:0229c05": "百世。學人請和尚說大義。畢竟如何展演。師云爛泥",
    "X64n1260_029:0229c06": "裏有刺。僧禮拜。師乃云。百丈開田說大義。大舒兩手。",
    "X64n1260_029:0229c07": "龍峰開田謝主事。豈可空然。擊拂子云。一片月生海。",
    "X64n1260_029:0229c08": "幾家人上樓。",
    "X64n1260_029:0229c09": "楚石琦禪師看田回上堂。舉溈山問仰山云何處來。",
    "X64n1260_029:0229c10": "仰云田中來。溈云田中有多少人。仰插鍬叉手而立。",
    "X64n1260_029:0229c11": "溈云今日南山大有人刈茅。仰拽鍬而去。雪竇云。諸",
    "X64n1260_029:0229c12": "方咸謂插鍬話奇特。大似隨邪逐惡。據雪竇見處。仰",
    "X64n1260_029:0229c13": "山被溈山一問。直得草繩自縛去死十分。妙喜云。仁",
    "X64n1260_029:0229c14": "者見之謂之仁。智者見之謂之智。百姓日用而不知。",
    "X64n1260_029:0229c15": "故君子之道鮮矣。師云。幸是無事。被妙喜老漢念一",
    "X64n1260_029:0229c16": "道真言。直得天左旋地右轉。",
    "X64n1260_029:0229c18": "列祖提綱錄卷第二十九"
}