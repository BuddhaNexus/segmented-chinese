{
    "X67n1299_014:0082c01": "禪林類聚卷第十四",
    "X67n1299_014:0082c03": "歲時　解結　日月　風雲",
    "X67n1299_014:0082c04": "　雨雪　水火",
    "X67n1299_014:0082c05": "歲時",
    "X67n1299_014:0082c06": "趙州諗禪師。僧問十二時中如何用心。師云諸人被",
    "X67n1299_014:0082c07": "十二時使。老僧使得十二時。",
    "X67n1299_014:0082c08": "松源岳云。也是徐六擔板。",
    "X67n1299_014:0082c09": "鼓山珪頌云。百年三萬六千日。一日朝昏十二時。",
    "X67n1299_014:0082c10": "使殺老僧渾不管。不知閙裏有誰知。　徑山杲云。",
    "X67n1299_014:0082c11": "使得十二時辰。呼來却教且去。倚官挾勢欺人。茫",
    "X67n1299_014:0082c12": "茫無本可據。",
    "X67n1299_014:0082c13": "洞山价禪師。僧問寒暑到來如何回避。師云何不向",
    "X67n1299_014:0082c14": "無寒暑處去。云如何是無寒暑處。師云。寒時寒殺闍",
    "X67n1299_014:0082c15": "黎。熱時熱殺闍黎。",
    "X67n1299_014:0082c16": "投子云。幾乎與麼去。　琅瑘覺云。我即不然。如何",
    "X67n1299_014:0082c17": "是無寒暑處。僧堂裡去。　白雲端云。洞山百味具",
    "X67n1299_014:0082c18": "足。後來又合如何。忽有人問圓通。如何是無寒暑",
    "X67n1299_014:0082c19": "處。劈脊便棒。參。　南堂靜云。寒暑到來如何回避。",
    "X67n1299_014:0082c20": "日月星辰山河大地。迷則靈龜曳尾。悟則猛虎插",
    "X67n1299_014:0082c21": "翅。只如不迷不悟又如何商量。良久云。白雲斷處",
    "X67n1299_014:0082c22": "見明月。黃葉落時聞搗衣。",
    "X67n1299_014:0082c23": "大道泉頌云。無寒暑處如何唱和。熱即乘凉。寒即",
    "X67n1299_014:0082c24": "向火。多口阿師一場懡[怡台+羅]。人人盡欲出常流。折合",
    "X67n1299_014:0083a01": "還歸炭裏坐。　雪竇顯云。垂手還同萬仞崖。正偏",
    "X67n1299_014:0083a02": "何必在安排。琉璃古殿照明月。忍俊韓獹空上堦。",
    "X67n1299_014:0083a03": "　湛堂準云。熱時熱殺寒時寒。寒暑由來總不干。",
    "X67n1299_014:0083a04": "行盡天涯諳世事。老君頭戴楮皮冠。　長靈卓云。",
    "X67n1299_014:0083a05": "偏中有正正中偏。流落人間千百年。幾度欲歸歸",
    "X67n1299_014:0083a06": "未得。門前依舊草芊芊。",
    "X67n1299_014:0083a07": "疎山仁禪師。僧問如何是冬來意。師云京師出大黃。",
    "X67n1299_014:0083a08": "密庵傑頌云。有問冬來事。京師出大黃。貪他一粒",
    "X67n1299_014:0083a09": "米。失却半年糧。　西禪需云。京師出大黃。不許謾",
    "X67n1299_014:0083a10": "商量。貴買還賤賣。纔喫便郎當。　松源岳云。京師",
    "X67n1299_014:0083a11": "出大黃。見賊便見贓。竹杖化龍去。癡人戽夜塘。",
    "X67n1299_014:0083a12": "雲門偃禪師示眾云。十五日已前不問汝。十五日已",
    "X67n1299_014:0083a13": "後道將一句來。自代云。日日是好日。",
    "X67n1299_014:0083a14": "天童覺云。屬虎人本命。屬猴人相衝。",
    "X67n1299_014:0083a15": "雪竇顯頌云。去却一。拈得七。上下四維無等匹。徐",
    "X67n1299_014:0083a16": "行踏斷流水聲。縱觀寫出飛禽跡。草茸茸。煙羃羃。",
    "X67n1299_014:0083a17": "空生巖畔花狼籍。彈指堪悲舜若多。莫動著。動著",
    "X67n1299_014:0083a18": "三十棒。　海印信云。日日是好日。風來樹點頭。九",
    "X67n1299_014:0083a19": "江煙靄裏。月上謝家樓。　大洪恩云。日日是好日。",
    "X67n1299_014:0083a20": "誰言無等匹。甜瓜徹蔕甜。未必甜如蜜。　上方益",
    "X67n1299_014:0083a21": "云。氷消河北岸。花發樹南枝。到處有春色。天涯亦",
    "X67n1299_014:0083a22": "早歸。",
    "X67n1299_014:0083a23": "雲門僧問如何是雲門一曲。師云臘月二十五。云唱",
    "X67n1299_014:0083a24": "者如何。師云且緩緩。",
    "X67n1299_014:0083b01": "南堂靜云。南堂即不然。忽有人問如何是南堂一",
    "X67n1299_014:0083b02": "曲。遂作鼓琴聲勢。良久云。好麼。大哥。只是不許人",
    "X67n1299_014:0083b03": "借。",
    "X67n1299_014:0083b04": "黃龍南頌云。雲門一曲二十五。不涉宮商角徵羽。",
    "X67n1299_014:0083b05": "有人問我曲因由。南山起雲北山雨。　真淨文云。",
    "X67n1299_014:0083b06": "臘月二十五。騎驢不打皷。春風百草生。塚上添新",
    "X67n1299_014:0083b07": "土。　圓通僊云。憶昔雲門老古錐。曾將今日示當",
    "X67n1299_014:0083b08": "機。奇哉二百年來事。長作胡笳曲調吹。　大洪遂",
    "X67n1299_014:0083b09": "云。一曲韶陽古調清。多年木石化為精。廣陵傳去",
    "X67n1299_014:0083b10": "人何在。留得杜鵑啼月明。　長靈卓云。雲門曲調",
    "X67n1299_014:0083b11": "格何高。轉使愁人不柰何。明月清風無價數。一時",
    "X67n1299_014:0083b12": "分付與僊陀。",
    "X67n1299_014:0083b13": "曹山寂禪師問僧。可殺炎熱。僧云是。師云只如炎熱",
    "X67n1299_014:0083b14": "向甚麼處回避。云向鑊湯爐炭裏回避。師云只如鑊",
    "X67n1299_014:0083b15": "湯爐炭裡作麼生回避。云眾苦不能到。師默置。(一本小異)",
    "X67n1299_014:0083b16": "松源岳云。或問靈隱恁麼熱向甚麼處回避。也只",
    "X67n1299_014:0083b17": "向他道鑊湯爐炭裏。問鑊湯爐炭裏如何回避。云",
    "X67n1299_014:0083b18": "風恬浪靜。",
    "X67n1299_014:0083b19": "丹霞淳頌云。崑崗片玉火中潤。碧落孤蟾水底圓。",
    "X67n1299_014:0083b20": "一念翛然無異色。任從滄海變桑田。",
    "X67n1299_014:0083b21": "首山念禪師。僧問如何是學人親切處。師云五九盡",
    "X67n1299_014:0083b22": "日又逢春。云畢竟如何。師云冬至寒食一百五。",
    "X67n1299_014:0083b23": "投子青頌云。日暮陰雲郊野深。重陽到後菊花新。",
    "X67n1299_014:0083b24": "不因西嶠殘氷盡。爭得東山一帶春。",
    "X67n1299_014:0083c01": "佛眼遠禪師因讀靈源十二時歌有偈云。一日日。一",
    "X67n1299_014:0083c02": "時時。龍門老。心自知。",
    "X67n1299_014:0083c03": "鼓山珪頌云。時時日日。日日時時。七顛八倒。孰是",
    "X67n1299_014:0083c04": "孰非。　徑山杲云。日日日日。時時時時。違時失候。",
    "X67n1299_014:0083c05": "箇老古錐。",
    "X67n1299_014:0083c06": "解結",
    "X67n1299_014:0083c07": "洞山价禪師示眾云。秋初夏末。兄弟東去西去。直須",
    "X67n1299_014:0083c08": "向萬里無寸草處去始得。又云。只如萬里無寸草處",
    "X67n1299_014:0083c09": "作麼生去。後有僧舉似石霜。霜云。何不道出門便是",
    "X67n1299_014:0083c10": "草。僧回舉似師。師焚香望石霜拜云。大唐國裏能有",
    "X67n1299_014:0083c11": "幾人。",
    "X67n1299_014:0083c12": "東禪齊云。且道石霜會洞山意不。若道會去。只如",
    "X67n1299_014:0083c13": "諸上座每日折旋俯仰迎來送去。為當落路下草。",
    "X67n1299_014:0083c14": "為當一一合轍。若言不會洞山意。又爭解恁麼下",
    "X67n1299_014:0083c15": "語。還有會處麼。上座擬甚麼處去。於此若明得。可",
    "X67n1299_014:0083c16": "謂還鄉曲也。不見也會著箇語云。恁麼即不去也。",
    "X67n1299_014:0083c17": "　大陽延云。如今直道不出門亦草漫漫地。且道",
    "X67n1299_014:0083c18": "合向甚麼處行履。良久云。莫守寒巖異草青。坐著",
    "X67n1299_014:0083c19": "白雲宗不妙。　白雲端云。若見得石霜便見得洞",
    "X67n1299_014:0083c20": "山老人。若見得洞山老人便見得石霜。洞山却易",
    "X67n1299_014:0083c21": "見。石霜却難見。為他不為住持之絆。不見道雲在",
    "X67n1299_014:0083c22": "嶺頭閑不徹。水流澗下太忙生。　徑山杲云。獅子",
    "X67n1299_014:0083c23": "一滴乳。迸散六斛驢乳。",
    "X67n1299_014:0083c24": "疎山如頌云。不出漫漫草路遮。出門猶更隔天涯。",
    "X67n1299_014:0084a01": "回機踏著通霄路。何處青山不是家。　佛慧泉云。",
    "X67n1299_014:0084a02": "出門便是大忙然。萬里無來未得圓。欲識家山歸",
    "X67n1299_014:0084a03": "去路。暮煙輕鎻綠綿綿。　佛眼遠云。出門便是草。",
    "X67n1299_014:0084a04": "閑殺龍門老。北去禮文殊。南來登五老。鬢髮已蒼",
    "X67n1299_014:0084a05": "浪。言歸恨不早。獨立秋風前。相思望江島。好好。不",
    "X67n1299_014:0084a06": "用更尋討。　天童覺云。草漫漫。門裏門外君自看。",
    "X67n1299_014:0084a07": "荊棘林中下脚易。夜明簾外轉身難。看看幾何般。",
    "X67n1299_014:0084a08": "且隨老木同寒瘠。將逐春風入燒瘢。",
    "X67n1299_014:0084a09": "昔有一老宿一夏不與師僧說話。有僧自歎云。我只",
    "X67n1299_014:0084a10": "恁麼空過一夏。不敢望和尚說佛法。得聞正因兩字",
    "X67n1299_014:0084a11": "也得。老宿聞乃云。闍黎。莫[斯/言]速。若論正因。一字也無。",
    "X67n1299_014:0084a12": "道了扣齒云。適來無端。不合與麼道。隣壁有一老宿",
    "X67n1299_014:0084a13": "聞得云。好一釜羹。被一顆鼠糞污却。",
    "X67n1299_014:0084a14": "玄覺徵云。且道是讚嘆語不肯語。若是讚歎。為甚",
    "X67n1299_014:0084a15": "道鼠糞污却。若不肯他。有甚麼過。騷得麼。　雪竇",
    "X67n1299_014:0084a16": "顯云。誰家釜裏無一兩顆。　南堂靜云。雪竇雖古",
    "X67n1299_014:0084a17": "德。只解以己方人。若是大隨即不然。這裏一顆也",
    "X67n1299_014:0084a18": "著他不得。為甚麼如此。良久云。參。",
    "X67n1299_014:0084a19": "正覺逸頌云。一夏調和一釜羹。傅巖猶未許爭衡。",
    "X67n1299_014:0084a20": "莫言污了無人見。隣壁禪翁隻眼明。　慈受深云。",
    "X67n1299_014:0084a21": "長夏無別趣。調和羹一釜。滋味頗馨香。剛地成點",
    "X67n1299_014:0084a22": "污。口是禍之門。舌是斬身斧。陪却三斤鐵。只因看",
    "X67n1299_014:0084a23": "錮鏴。",
    "X67n1299_014:0084a24": "洞山初禪師參雲門。門問近離甚處。師云查渡。門云",
    "X67n1299_014:0084b01": "夏在甚處。師云湖南報慈。門云幾時離彼中。師云八",
    "X67n1299_014:0084b02": "月二十五。門云放汝三頓棒。師次日再問。昨日蒙和",
    "X67n1299_014:0084b03": "尚放某甲三頓棒。未審過在甚麼處。門云。飯袋子。江",
    "X67n1299_014:0084b04": "西湖南便與麼去。師於是大悟乃云。某甲從今去。向",
    "X67n1299_014:0084b05": "無人煙處。不蓄一粒米。不種一莖菜。接待十方往來",
    "X67n1299_014:0084b06": "善知識。與他解黏去縛。令飽齁齁地去。門云。汝身如",
    "X67n1299_014:0084b07": "椰子大。開許大口。",
    "X67n1299_014:0084b08": "雪竇顯云。雲門氣宇如王。拶著便氷消瓦解。當時",
    "X67n1299_014:0084b09": "若據令而行。子孫也未到斷絕。　白雲端云。大小",
    "X67n1299_014:0084b10": "雲門被洞山一問。直得額頭汗出口裏膠生。　保",
    "X67n1299_014:0084b11": "寧勇別後語云。這瞎漢將謂是箇人。便打。　松源",
    "X67n1299_014:0084b12": "岳云。諸方盡謂父子投機。啐啄同時。殊不知雲門",
    "X67n1299_014:0084b13": "正令不行。却向草窠裏輥。致令洞山打失鼻孔。直",
    "X67n1299_014:0084b14": "至如今無摸索處。",
    "X67n1299_014:0084b15": "白雲端頌云。一鏃三關破不難。如何猶在是非間。",
    "X67n1299_014:0084b16": "曲勞提起飯袋子。三頓方知徹骨寒。　保寧勇云。",
    "X67n1299_014:0084b17": "三頓當時打不回。鐵門重擊鎻方開。堪嗟不蓄一",
    "X67n1299_014:0084b18": "粒米。十字街頭接往來。　慈受深云。去年八月離",
    "X67n1299_014:0084b19": "湖南。行盡千山與萬山。不喫雲門三頓棒。安知虎",
    "X67n1299_014:0084b20": "體有玄班。　佛眼遠云。奉君三頓曲周遮。屈辱雲",
    "X67n1299_014:0084b21": "門老作家。渡水穿雲五湖客。欲將何物當生涯。",
    "X67n1299_014:0084b22": "　文殊道云。問答分明豈偶然。須知逆耳是忠言。洞",
    "X67n1299_014:0084b23": "山眼似銅鈴轉。剛被雲門三頓瞞。",
    "X67n1299_014:0084b24": "翠巖參禪師夏末示眾云。一夏已來。為兄弟東語西",
    "X67n1299_014:0084c01": "話。看取翠巖眉毛在也無。",
    "X67n1299_014:0084c02": "保福云。作賊人心虗。　長慶云。生也。　雲門云。關。",
    "X67n1299_014:0084c03": "　翠巖芝云。為眾竭力。禍出私門。又云。何故如是。",
    "X67n1299_014:0084c04": "得人一牛還人一馬。　保寧勇云。笑殺大眾。",
    "X67n1299_014:0084c05": "雪竇顯頌云。翠巖示徒。千古無對。關字相酬。失錢",
    "X67n1299_014:0084c06": "遭罪。老倒保福。抑揚難得。嘮嘮翠巖。分明是賊。白",
    "X67n1299_014:0084c07": "珪無玷。誰辨真假。長慶相諳。眉毛生也。　死心新",
    "X67n1299_014:0084c08": "云。作賊保福。擔枷過狀。生也長慶。迷真逐妄。掩關",
    "X67n1299_014:0084c09": "雲門。秋江月亮。老倒翠巖。眉在眼上。　大洪遂云。",
    "X67n1299_014:0084c10": "青山岌岌。淥水滔滔。穿過鼻孔。落盡眉毛。",
    "X67n1299_014:0084c11": "日月",
    "X67n1299_014:0084c12": "馬祖一禪師因百丈南泉西堂三人隨侍翫月次。師",
    "X67n1299_014:0084c13": "問。正當與麼時如何。西堂云正好供養。百丈云正好",
    "X67n1299_014:0084c14": "修行。南泉拂袖便去。師云。經入藏。禪歸海。惟有普願",
    "X67n1299_014:0084c15": "獨超物外。",
    "X67n1299_014:0084c16": "神鼎諲云。只為老婆心切。　翠巖真云。神鼎叔翁",
    "X67n1299_014:0084c17": "云只為老婆心切。翠巖即不然。埀萬里鈎。駐千里",
    "X67n1299_014:0084c18": "烏騅。布縵天網。收衝浪巨鱗。還有麼。有則衝浪來",
    "X67n1299_014:0084c19": "相見。如無。且歸巖下待月明。　開福寧云。諸禪德。",
    "X67n1299_014:0084c20": "馬大師等閑舒卷。妙手天然。也是貪觀雲裏鴈。失",
    "X67n1299_014:0084c21": "却渡頭船。若人檢點得出。披毛遊火聚。戴角混塵",
    "X67n1299_014:0084c22": "泥。其或見處朦朧。為你下箇註脚。經入藏禪歸海。",
    "X67n1299_014:0084c23": "未是衲僧親到底。拂袖便行歸去來。擊碎重關門",
    "X67n1299_014:0084c24": "大啟。重關既啟。還有見馬祖者麼。良久云。休休。長",
    "X67n1299_014:0085a01": "安夜夜家家月。幾處笙歌幾處愁。　虎丘隆云。奇",
    "X67n1299_014:0085a02": "恠。諸禪德。馬駒踏殺天下人。一摑直教一掌血。及",
    "X67n1299_014:0085a03": "乎三大士各展家風。不覺翻成老婆心切。叢林浩",
    "X67n1299_014:0085a04": "浩商量。盡道翫月話奇特。檢點將來。克由叵耐。正",
    "X67n1299_014:0085a05": "當恁麼時如何。三人證龜成鼈。",
    "X67n1299_014:0085a06": "海印信頌云。三獸渡河深淺別。不勞精辨逈然分。",
    "X67n1299_014:0085a07": "爭如巨浸張帆者。不顧波濤過海門。　照覺總云。",
    "X67n1299_014:0085a08": "經入藏。禪歸海。唯有普願獨超物外。咄。只有照壁",
    "X67n1299_014:0085a09": "月。且無吹葉風。　大溈喆云。馬師曾翫月。三子左",
    "X67n1299_014:0085a10": "右侍。吹箇無孔笛。清音括天地。　佛性泰云。張公",
    "X67n1299_014:0085a11": "養得三箇兒。長大不知誰立志。呼來月下問蹤由。",
    "X67n1299_014:0085a12": "眼睛箇箇皆相似。　徑山杲云。國清才子貴。家富",
    "X67n1299_014:0085a13": "小兒嬌。大家出隻手。彼此不相饒。",
    "X67n1299_014:0085a14": "藥山儼禪師一夜登山經行。忽然雲開見月。師乃大",
    "X67n1299_014:0085a15": "笑一聲。應澧陽東九十許里居民盡謂東家明辰。迭",
    "X67n1299_014:0085a16": "相推問。直至藥山徒眾云。昨夜和尚山頂大笑。",
    "X67n1299_014:0085a17": "李翱尚書贈頌云。選得幽居愜野情。終年無送亦",
    "X67n1299_014:0085a18": "無迎。有時直上孤峯頂。月下披雲笑一聲。　塗毒",
    "X67n1299_014:0085a19": "策云。古德隨緣放曠任意經行。纔立峻峯頭。清聲",
    "X67n1299_014:0085a20": "滿寰宇。山僧亦有一頌。塗毒從來要任緣。遼天鼻",
    "X67n1299_014:0085a21": "孔被渠穿。冐暑登途過西浙。他年衣鉢有誰傳。",
    "X67n1299_014:0085a22": "槃山積禪師示眾云。心月孤圓。光吞萬象。光非照境。",
    "X67n1299_014:0085a23": "境亦非存。光境俱忘。復是何物。",
    "X67n1299_014:0085a24": "雲門云。直饒與麼道。猶在半途。未是透脫一路。僧",
    "X67n1299_014:0085b01": "便問如何是透脫一路。師云。天台華頂。趙州石橋。",
    "X67n1299_014:0085b02": "又拈云。東海裏藏身。須彌山上走馬。復以拄杖打",
    "X67n1299_014:0085b03": "禪床一下。大眾眼目定動。乃拈拄杖趂散云。將謂",
    "X67n1299_014:0085b04": "刢利這漆桶。　大愚芝拈起拂子云。微塵諸佛光",
    "X67n1299_014:0085b05": "明總在這裏。照破你諸人心肝五臟脾胃肝膽。衲",
    "X67n1299_014:0085b06": "僧面前不得道著。切宜忌口。擊禪床下座。　禾山",
    "X67n1299_014:0085b07": "方云。山河大地。燈籠露柱。厨庫三門。皆是光境。作",
    "X67n1299_014:0085b08": "麼生是真實。諸人輪轉三界者。蓋為不了目前法。",
    "X67n1299_014:0085b09": "從生至死無有了期。快須薦取。莫待雪鬢銀髭。臨",
    "X67n1299_014:0085b10": "渴掘井。悔將不。及　徑山杲云。白鷺下田千點雪。",
    "X67n1299_014:0085b11": "黃鶯上樹一枝花。",
    "X67n1299_014:0085b12": "月堂昌頌云。光非照境境非存。光境俱忘復是痕。",
    "X67n1299_014:0085b13": "百鳥不來春已老。落花流水遶江村。　松源岳云。",
    "X67n1299_014:0085b14": "描不成兮畫不成。臥龍長怖碧潭清。擬心湊泊終",
    "X67n1299_014:0085b15": "難會。達者應須暗裏驚。",
    "X67n1299_014:0085b16": "長沙岑禪師一夕與仰山翫月次。仰云。人人盡有這",
    "X67n1299_014:0085b17": "箇事。祇是用不得。師云。恰是倩汝用去。仰云你作麼",
    "X67n1299_014:0085b18": "生用。師乃與一踏踏倒。仰山起來云。爾直下似箇大",
    "X67n1299_014:0085b19": "蟲。(傳燈作向月次)",
    "X67n1299_014:0085b20": "長慶稜云。前彼此作家。後彼此不作家。乃別云。邪",
    "X67n1299_014:0085b21": "法難扶。　保福展云。好一箇月。只是用力太多。被",
    "X67n1299_014:0085b22": "他踏破却成兩箇。人人盡道岑大蟲奇特。須知仰",
    "X67n1299_014:0085b23": "山有陷虎之機。德山圓明代更與一踏。　琅瑘覺",
    "X67n1299_014:0085b24": "云。李陵雖好手。爭免陷番身。　達觀頴云。仰山喚",
    "X67n1299_014:0085c01": "作大蟲。因聖道似箇狂狗。　徑山杲云。皎潔一輪。",
    "X67n1299_014:0085c02": "寒光萬里。刢利者葉落知秋。傝[鹵*辱]者忠言逆耳。休",
    "X67n1299_014:0085c03": "不休。已不已。小釋迦有陷虎之機。老大蟲却無牙",
    "X67n1299_014:0085c04": "齒。當時一踏豈造次。驀然倒地非偶爾。眾中還有",
    "X67n1299_014:0085c05": "緇素得二老出者麼。良久云。設有。也是掉棒打月。",
    "X67n1299_014:0085c06": "曹源生頌云。浮雲散盡月當空。兔子懷胎產大蟲。",
    "X67n1299_014:0085c07": "跳出風前弄牙爪。至今撼動廣寒宮。",
    "X67n1299_014:0085c08": "投子同禪師。僧問月未圓時如何。師云吞却三箇四",
    "X67n1299_014:0085c09": "箇。云圓後如何。師云吐却七箇八箇。",
    "X67n1299_014:0085c10": "南堂靜云。若不會祖師西來意。這因緣卒摸索不",
    "X67n1299_014:0085c11": "著在。若是田地穩密底方知落處。然雖如是。大隋",
    "X67n1299_014:0085c12": "即不然。或有問月未圓時如何。只向道六合含渾",
    "X67n1299_014:0085c13": "氣象清。圓後如何。爛銀盤出百邪驚。　鼓山珍云。",
    "X67n1299_014:0085c14": "投子和尚雖然善能吞吐。要且未知月之所在。或",
    "X67n1299_014:0085c15": "問鼓山月未圓時如何。只對他道天上有星皆拱",
    "X67n1299_014:0085c16": "北。圓後如何。人間無水不朝東。　月堂昌云。投子",
    "X67n1299_014:0085c17": "只知得路便行。不覺渾身泥水。瑞光即不然。月未",
    "X67n1299_014:0085c18": "圓時如何。布施不如還却債。圓後如何。借婆裙子",
    "X67n1299_014:0085c19": "拜婆年。　徑山杲云。三箇與四箇。七箇與八箇。數",
    "X67n1299_014:0085c20": "日甚分明。無人數得過。既是數日分明。為甚無人",
    "X67n1299_014:0085c21": "數得過。良久云。道士著白襴。且非真措大。",
    "X67n1299_014:0085c22": "洞山聰頌云。七八雖然正好觀。四三焉得便瞞頇。",
    "X67n1299_014:0085c23": "靈光萬古輝天地。隱顯尋常不用摶。　投子青云。",
    "X67n1299_014:0085c24": "圓闕曾伸問老翁。石龜銜子引清風。昨朝木馬潭",
    "X67n1299_014:0086a01": "中過。踏出金烏半夜紅。　保寧勇云。吞却三四枝。",
    "X67n1299_014:0086a02": "吐出七八箇。吞吐總完全。不知是甚麼。　正覺逸",
    "X67n1299_014:0086a03": "云。圓後圓前作者知。四三七八解呈機。令人長笑",
    "X67n1299_014:0086a04": "善吞吐。留與叢林作是非。",
    "X67n1299_014:0086a05": "雲門偃禪師因僧問。佛法如水中月是不。師云清波",
    "X67n1299_014:0086a06": "無透路。云和尚從何得。師云再問復何來。云便恁麼",
    "X67n1299_014:0086a07": "去時如何。師云重疊關山路。",
    "X67n1299_014:0086a08": "白雲端頌云。灼然水月非難取。自是時人手不親。",
    "X67n1299_014:0086a09": "韶石老師拈出了。關山重疊越光新。　圓悟勤云。",
    "X67n1299_014:0086a10": "徧界不藏。清波澄寂。互換投機。箭鋒相直。提起向",
    "X67n1299_014:0086a11": "上鉗鎚。石火電光莫及。便恁麼隔關山碧潭。雲外",
    "X67n1299_014:0086a12": "不相關。",
    "X67n1299_014:0086a13": "楊岐會禪師。僧問撥雲見日時如何。師云東方來者",
    "X67n1299_014:0086a14": "東方坐。",
    "X67n1299_014:0086a15": "白雲端頌云。堯舜埀衣萬國賓。撥雲見日意休陳。",
    "X67n1299_014:0086a16": "東方來者東方坐。草水重霑雨露新。",
    "X67n1299_014:0086a17": "智門祚禪師。僧問如何是般若體。師云蚌含明月。僧",
    "X67n1299_014:0086a18": "問如何是般若用。師云兔子懷胎。",
    "X67n1299_014:0086a19": "雪竇顯云。非唯把定世界。亦乃安貼家邦。若善能",
    "X67n1299_014:0086a20": "參詳。便請丹宵獨步。　黃龍新云。如何是般若體。",
    "X67n1299_014:0086a21": "一堆屎。如何是般若用。屎堆裏蟲。　南堂靜云。古",
    "X67n1299_014:0086a22": "人是則是。答得太高生。若是老僧即不然。如何是",
    "X67n1299_014:0086a23": "般若體。一穀一米。如何是般若用。七擒七縱。　應",
    "X67n1299_014:0086a24": "庵華云。兩箇漆桶一時話墮了。更添一枚。如何是",
    "X67n1299_014:0086b01": "般若體。相見便無禮。如何是般若用。從來愛打閧。",
    "X67n1299_014:0086b02": "且道三箇漆桶還有優劣也無。若檢點得出。許你",
    "X67n1299_014:0086b03": "具頂門眼。",
    "X67n1299_014:0086b04": "雪竇頌云。一片虗凝絕謂情。天人從此見空生。蚌",
    "X67n1299_014:0086b05": "含玄兔深深意。曾與禪家作戰爭。　佛鑑懃云。蚌",
    "X67n1299_014:0086b06": "含明月秋波冷。兔子懷胎夜魄寒。皎皎清光成一",
    "X67n1299_014:0086b07": "片。直須回首好生觀。　長靈卓云。蚌含明月兔懷",
    "X67n1299_014:0086b08": "胎。無限禪人擘不開。鐵眼銅睛何擬擬。三千里外",
    "X67n1299_014:0086b09": "笑咍咍。",
    "X67n1299_014:0086b10": "風雲",
    "X67n1299_014:0086b11": "世尊因外道問。不問有言。不問無言。世尊據坐良久。",
    "X67n1299_014:0086b12": "外道讚歎云。世尊大慈大悲。開我迷雲。令我得入。乃",
    "X67n1299_014:0086b13": "作禮而去。阿難尋白佛言。外道得何道理稱讚而去。",
    "X67n1299_014:0086b14": "世尊云。如世良馬。見鞭影而行。",
    "X67n1299_014:0086b15": "法眼因百丈常請益敘語未終。眼云。住住。汝擬向",
    "X67n1299_014:0086b16": "世尊良久處會那。丈從此悟入。　五祖戒云。大小",
    "X67n1299_014:0086b17": "世尊被阿難一狀領過。又出語云。汝何所問。　雪",
    "X67n1299_014:0086b18": "竇顯云。邪正不分。過猶鞭影。又云。諸禪德。迷雲既",
    "X67n1299_014:0086b19": "開。決定見佛。還許他同參也無。若共相委知。則天",
    "X67n1299_014:0086b20": "下宗師並為外道伴侶。如各非印證。則東土衲僧",
    "X67n1299_014:0086b21": "不如西天外道。　道吾真云。世尊隻眼通三界。外",
    "X67n1299_014:0086b22": "道雙眸貫五天。　楊歧會云。世尊輟己從人。外道",
    "X67n1299_014:0086b23": "乃因齋慶讚。　大溈喆云。外道懷藏寶鏡。世尊親",
    "X67n1299_014:0086b24": "為高提。森羅顯煥萬象歷然。又得阿難金鐘再擊。",
    "X67n1299_014:0086c01": "四眾共聞。然雖如是。大似二龍玩珠。長他智者威",
    "X67n1299_014:0086c02": "獰。",
    "X67n1299_014:0086c03": "汾陽昭頌云。鞭影分明指似君。多聞瞥地爽精神。",
    "X67n1299_014:0086c04": "汾陽報汝諸禪侶。信手拈來莫厭塵。　淨照臻云。",
    "X67n1299_014:0086c05": "特地慇懃問有無。因風應不費工夫。迷雲綻得開",
    "X67n1299_014:0086c06": "令入。未免區區在半途。　佛眼遠云。杲日連天照",
    "X67n1299_014:0086c07": "有無。孰云善逝坐跏趺。如今要見當年事。邪正由",
    "X67n1299_014:0086c08": "來在半途。　鼓山珪云。迷悟髑髏前。何勞更舉鞭。",
    "X67n1299_014:0086c09": "只持雞狗戒。不學祖師禪。",
    "X67n1299_014:0086c10": "六祖能大師於黃梅受法辭五祖。祖令隱於懷集四",
    "X67n1299_014:0086c11": "會之間。屆南海遇印宗法師於法性寺。暮夜風颺剎",
    "X67n1299_014:0086c12": "幡。聞二僧對論。一云幡動。一云風動。往復酬答曾未",
    "X67n1299_014:0086c13": "契理。師云可容俗流輙預高論不。乃云。不是風動。不",
    "X67n1299_014:0086c14": "是旛動。仁者心動耳。印宗聞語竦然異之。遂問其由。",
    "X67n1299_014:0086c15": "師以實告之。印宗於是集眾請開東山法門。師遂落",
    "X67n1299_014:0086c16": "髮披衣受戒。即廣州天寧寺也。",
    "X67n1299_014:0086c17": "雪峯云。大小祖師龍頭蛇尾。好與二十棒。孚上座",
    "X67n1299_014:0086c18": "侍次齩齒。峯云。我與麼道。也好與二十棒。　保福",
    "X67n1299_014:0086c19": "展云。作賊人心虗。也是蕭何制律。　巴陵鑑云。祖",
    "X67n1299_014:0086c20": "師道不是風動不是旛動。既不是風旛。向甚麼處",
    "X67n1299_014:0086c21": "著。有人與祖師作主。出來與巴陵相見。　雪竇顯",
    "X67n1299_014:0086c22": "云。雪竇道風動旛動。既是風旛。向甚處著。有人與",
    "X67n1299_014:0086c23": "巴陵作主。亦出來與雪竇相見。　應庵華云。一盲",
    "X67n1299_014:0086c24": "引眾盲。相牽入火坑。",
    "X67n1299_014:0087a01": "瑞鹿先頌云。非風旛動唯心動。自古相傳直至今。",
    "X67n1299_014:0087a02": "今後水雲徒欲曉。祖師真是好知音。　天衣懷云。",
    "X67n1299_014:0087a03": "不是風兮不是旛。斯言形已播人間。要會老盧端",
    "X67n1299_014:0087a04": "的意。天台南嶽萬重山。　法昌遇云。不是風兮不",
    "X67n1299_014:0087a05": "是旛。黑花猫子面門斑。夜行人只貪明月。不覺和",
    "X67n1299_014:0087a06": "衣渡水寒。　道場如云。滄溟直下取驪珠。覿面相",
    "X67n1299_014:0087a07": "呈見也無。到此不開真正眼。膏肓之病卒難蘇。",
    "X67n1299_014:0087a08": "　夢庵信云。相爭但見風旛動。不肯回頭識動心。從",
    "X67n1299_014:0087a09": "此老盧露消息。松風江月盡知音。",
    "X67n1299_014:0087a10": "趙州諗禪師。僧問白雲自在時如何。師云爭似春風",
    "X67n1299_014:0087a11": "處處閑。",
    "X67n1299_014:0087a12": "古德頌云。舒卷悠悠雲遶山。鼓舞飄飄風吹谷。雲",
    "X67n1299_014:0087a13": "逐風來得自由。風隨雲去無拘束。",
    "X67n1299_014:0087a14": "韶山普禪師。僧問是非不到處還有句也無。師云有。",
    "X67n1299_014:0087a15": "云是甚麼句。師云一片孤雲不露醜。",
    "X67n1299_014:0087a16": "天童覺云。通身回互不觸尊嚴。退位傍提要當宛",
    "X67n1299_014:0087a17": "轉。還見韶山相為處麼。盡力推爺向裏頭。",
    "X67n1299_014:0087a18": "投子青頌云。白雲不到中峯頂。滿目煙蘿景象殊。",
    "X67n1299_014:0087a19": "一句曲寒千古調。萬重青碧月來初。",
    "X67n1299_014:0087a20": "興化獎禪師因僧問。四方八面來時如何。師云打中",
    "X67n1299_014:0087a21": "間底。僧便禮拜。師云。山僧昨日赴箇村齋。中途遇卒",
    "X67n1299_014:0087a22": "風暴雨。却向古廟裏避得過。",
    "X67n1299_014:0087a23": "應庵華云。眾中商量道。向古廟裏避得過。是明空",
    "X67n1299_014:0087a24": "劫已前自己。又道便是他安身立命處。殊不知興",
    "X67n1299_014:0087b01": "化腰纏十萬貫。騎鶴下揚州。",
    "X67n1299_014:0087b02": "洞山聰頌云。此間非常觸忤人。如禽空啄噪荊榛。",
    "X67n1299_014:0087b03": "須知興化奔馳疾。值雨何曾濕著身。　晦堂心云。",
    "X67n1299_014:0087b04": "一不是。二不成。落花芳草裡啼鶯。閑庭雨歇夜初",
    "X67n1299_014:0087b05": "靜。片月還從海上生。　海印信云。攫浪拏雲勢莫",
    "X67n1299_014:0087b06": "猜。漁翁倚棹傍巖隈。江邊依舊空歸去。帝里同風",
    "X67n1299_014:0087b07": "不到來。",
    "X67n1299_014:0087b08": "明招謙禪師一日天寒上堂。大眾集定。師云。今日風",
    "X67n1299_014:0087b09": "頭稍硬。不是你安身立命處。且歸暖室商量。便下座",
    "X67n1299_014:0087b10": "歸方丈。大眾隨至立定。師又云。纔到暖室便見瞌睡。",
    "X67n1299_014:0087b11": "以拄杖一時趂下。",
    "X67n1299_014:0087b12": "開先暹云。停囚長智。當時待伊道今日風頭稍硬",
    "X67n1299_014:0087b13": "歸暖處說話去來。但拊掌各自歸堂。教這老漢一",
    "X67n1299_014:0087b14": "場懡[怡台+羅]。",
    "X67n1299_014:0087b15": "開福寧頌云。風頭坐斷進還難。衲子相將不易看。",
    "X67n1299_014:0087b16": "未到潼關天已曉。不堪回首望長安。　佛性泰云。",
    "X67n1299_014:0087b17": "風前露出無瑕璧。室內擎將無價珠。兩度獻渠渠",
    "X67n1299_014:0087b18": "不識。可憐流落在江湖。　鼓山珪云。風頭稍硬難",
    "X67n1299_014:0087b19": "安立。暖氣纔通瞌睡來。却笑明招閑費力。無端兩",
    "X67n1299_014:0087b20": "處強差排。　徑山杲云。夜半明星當午現。愚夫猶",
    "X67n1299_014:0087b21": "待曉雞鳴。可憐自屎不知臭。又欲重新拈似人。",
    "X67n1299_014:0087b22": "雨雪",
    "X67n1299_014:0087b23": "二祖可大師聞達磨初至少林。遂往彼。晨夕參扣但",
    "X67n1299_014:0087b24": "端然面壁。莫聞誨勵。師志益堅乃云。古人求道敲骨",
    "X67n1299_014:0087c01": "取髓刺血濟飢。布髮掩泥投崖飼虎。古人如此。我何",
    "X67n1299_014:0087c02": "人哉。其夜天大雪。師到庭際侍立忘歸。翌日積雪齊",
    "X67n1299_014:0087c03": "腰。磨憫而問云。汝久立雪中。當求何事。師悲泣云。惟",
    "X67n1299_014:0087c04": "願和尚慈悲開甘露門。廣度群品。磨云。諸佛無上妙",
    "X67n1299_014:0087c05": "道。曠劫精勤。難行能行。非忍而忍。豈可以小德小智",
    "X67n1299_014:0087c06": "輕心慢心欲冀真乘。徒勞辛苦。師聞示誨其志彌專。",
    "X67n1299_014:0087c07": "乃取利刀自斷左臂置於磨前。磨云。諸佛最初求道",
    "X67n1299_014:0087c08": "為法忘形。汝今斷臂吾前。求亦可在。師云諸佛法印",
    "X67n1299_014:0087c09": "可得聞乎。磨云諸佛法印匪從人得。師云。我心未安。",
    "X67n1299_014:0087c10": "乞師安心。磨云。將心來。為汝安。師云覔心了不可得。",
    "X67n1299_014:0087c11": "磨云我為汝安心竟。師於此悟入。",
    "X67n1299_014:0087c12": "五祖戒云。大似對面相瞞。又云。若只與麼。何用西",
    "X67n1299_014:0087c13": "來。　芭蕉徹云。金剛與泥人揩背。　五祖演云。白",
    "X67n1299_014:0087c14": "雲當時若見。好與二十棒。何故。他人覷見。將謂兩",
    "X67n1299_014:0087c15": "箇說安心法。畢竟如何。菩薩龍王行雨潤。遮身向",
    "X67n1299_014:0087c16": "上數重雲。",
    "X67n1299_014:0087c17": "汾陽昭頌云。九年面壁待當機。立雪齊腰未展眉。",
    "X67n1299_014:0087c18": "恭敬願安心地法。覔心無得始無疑。　白雲端云。",
    "X67n1299_014:0087c19": "終始覔心不可得。寥寥不見少林人。滿庭舊雪重",
    "X67n1299_014:0087c20": "知冷。鼻孔依前搭上唇。　無盡居士云。覔心不得",
    "X67n1299_014:0087c21": "已安心。屠肆婬坊嗣少林。爭柰子孫嫌直截。諸方",
    "X67n1299_014:0087c22": "五味苦參尋。",
    "X67n1299_014:0087c23": "龐蘊居士因辭藥山。山命十人禪客相送。至門首士",
    "X67n1299_014:0087c24": "乃指空中雪云。好雪片片。不落別處。時有全禪客云",
    "X67n1299_014:0088a01": "落在甚處。士遂與一掌。全云居士也不得草草。士云",
    "X67n1299_014:0088a02": "恁麼稱禪客。閻羅老子未放係在。全云居士作麼生。",
    "X67n1299_014:0088a03": "士又與一掌云。眼見如盲。口說如瘂。",
    "X67n1299_014:0088a04": "雪竇顯別云。初間但握雪團便打。又頌云。雪團打。",
    "X67n1299_014:0088a05": "雪團打。龐老機關沒可把。天上人間不自知。眼裏",
    "X67n1299_014:0088a06": "耳裏絕蕭灑。蕭灑絕。碧眼胡僧難辨別。",
    "X67n1299_014:0088a07": "高沙彌一日出庵值雨。藥山見來乃云你來也。師云",
    "X67n1299_014:0088a08": "是。山云可殺濕。師云不打這鼓笛。雲巖云。皮也無。打",
    "X67n1299_014:0088a09": "甚麼鼓。道吾云。鼓也無。打甚麼皮。山云今日大好曲",
    "X67n1299_014:0088a10": "調。",
    "X67n1299_014:0088a11": "丹霞淳頌云。偶爾埀言借問伊。知音爭使落今時。",
    "X67n1299_014:0088a12": "胡家不犯宮商曲。玉笛同將劫外吹。",
    "X67n1299_014:0088a13": "雲居膺禪師因劉禹端公問雨從何來。師云從端公",
    "X67n1299_014:0088a14": "問處來。劉遂禮三拜歡喜讚歎。師却問。端公問從何",
    "X67n1299_014:0088a15": "來。劉無語。歸家三日而死。有老宿代云。適來道甚麼。",
    "X67n1299_014:0088a16": "歸宗柔別云。謝和尚再三。　徑山杲云。劉禹端公",
    "X67n1299_014:0088a17": "無語歸家。三日而死。正爬著洪覺痒處。只是不知",
    "X67n1299_014:0088a18": "轉身一路。當初待伊道問從何來。但依前禮三拜",
    "X67n1299_014:0088a19": "歡喜而退。且教洪覺疑三十年。",
    "X67n1299_014:0088a20": "雪竇顯頌云。風作何色。雨從何來。不用彈指。樓閣",
    "X67n1299_014:0088a21": "門開。波波稜稜。南方未回。",
    "X67n1299_014:0088a22": "鏡清怤禪師問僧。門外甚麼聲。云簷頭雨滴聲。師云",
    "X67n1299_014:0088a23": "眾生顛倒迷己逐物。云。某甲只恁麼。和尚作麼生。師",
    "X67n1299_014:0088a24": "云忌不迷己。云忌不迷己意旨如何。師云。出身猶可",
    "X67n1299_014:0088b01": "易。脫體道應難。",
    "X67n1299_014:0088b02": "琅瑘覺云。得即得。大似平地上陷人。　黃龍心云。",
    "X67n1299_014:0088b03": "說難說易。轉見迷己。要不迷己。如今喚作甚麼聲。",
    "X67n1299_014:0088b04": "雪竇顯頌云。虗空雨滴聲。作者難酬對。若謂曾入",
    "X67n1299_014:0088b05": "流。依前還不會。會不會。南山北山轉霶霈。　無為",
    "X67n1299_014:0088b06": "子云。是甚麼聲。雨滴浩浩。迷己逐物。眾生顛倒。",
    "X67n1299_014:0088b07": "　長靈卓云。簷前雨滴聲。正在眼中鳴。貪他蓑笠者。",
    "X67n1299_014:0088b08": "失却舊茅亭。",
    "X67n1299_014:0088b09": "巴陵鑑禪師。僧問如何是提婆宗。師云銀椀裏盛雪。",
    "X67n1299_014:0088b10": "雪竇顯頌云。老新開。端的別。解道銀椀裏盛雪。九",
    "X67n1299_014:0088b11": "十六箇應自知。不知却問天邊月。提婆宗。提婆宗。",
    "X67n1299_014:0088b12": "赤旛之下起清風。　保寧勇云。人天會上分緇素。",
    "X67n1299_014:0088b13": "龍象堂前定是非。選甚邪魔并異類。好教齊向此",
    "X67n1299_014:0088b14": "中歸。　佛性泰云。銀椀裏盛雪。水壺含寶月。縱具",
    "X67n1299_014:0088b15": "四維陀。到此虗搖舌。西天令嚴。此土還別。",
    "X67n1299_014:0088b16": "水火",
    "X67n1299_014:0088b17": "龐蘊居士問馬祖。不與萬法為侶者是甚麼人。祖云。",
    "X67n1299_014:0088b18": "待汝一口吸盡西江水來。即向汝道。士於言下有省",
    "X67n1299_014:0088b19": "悟。",
    "X67n1299_014:0088b20": "保寧勇代云。和尚太多口生。　玉泉璉云。問處體",
    "X67n1299_014:0088b21": "露無依。答時堆山積嶽。賓主互換。針芥相投。如空",
    "X67n1299_014:0088b22": "藏空。似鏡照鏡。諸人還知二老落處麼。誰家別舘",
    "X67n1299_014:0088b23": "池塘上。一對鴛鴦畫不成。",
    "X67n1299_014:0088b24": "白雲端頌云。一口吸盡西江水。萬古千今無一滴。",
    "X67n1299_014:0088c01": "要知黨理不黨親。馬祖可惜口門窄。　保寧勇云。",
    "X67n1299_014:0088c02": "風吹日炙露屍骸。泣問僊人覔地埋。忍俊不禁多",
    "X67n1299_014:0088c03": "口老。陰陽無處可安排。　石門易云。借問乾坤獨",
    "X67n1299_014:0088c04": "步人。全提分付太言親。西江吸盡無涓滴。誰解喉",
    "X67n1299_014:0088c05": "門鎻要津。",
    "X67n1299_014:0088c06": "趙州僧問初生孩兒還具六識也無。師云急水上打",
    "X67n1299_014:0088c07": "毬子。其僧却問投子。急水上打毬子意旨如何。子云",
    "X67n1299_014:0088c08": "念念不停流。",
    "X67n1299_014:0088c09": "雪竇顯頌云。六識無功伸一問。作家曾共辨來端。",
    "X67n1299_014:0088c10": "茫茫急水打毬子。落處不停誰解看。　白雲端云。",
    "X67n1299_014:0088c11": "何謂識兮還具六。八萬四千殊不足。初生孩子尚",
    "X67n1299_014:0088c12": "喃喃。急水打毬攔口築。",
    "X67n1299_014:0088c13": "趙州一日敲火問僧云。老僧喚作火。汝喚作甚麼。僧",
    "X67n1299_014:0088c14": "無語。師云。不識玄旨。徒勞念靜。",
    "X67n1299_014:0088c15": "法燈欽別云。我不如汝。",
    "X67n1299_014:0088c16": "老衲證頌云。趙州眼放光。爍破四天下。鉢盂上安",
    "X67n1299_014:0088c17": "柄。至今成話杷。",
    "X67n1299_014:0088c18": "茱萸禪師因趙州將拄杖上法堂東覷西覷。師乃問",
    "X67n1299_014:0088c19": "作甚麼。州云探水。師云。我這裡一滴也無。探箇甚麼。",
    "X67n1299_014:0088c20": "州遂將拄杖靠壁而去。",
    "X67n1299_014:0088c21": "大溈喆云。趙州善能探水。不犯波瀾。茱萸一滴也",
    "X67n1299_014:0088c22": "無。爭柰關防不得。　琅瑘覺云。世亂奴欺主。年衰",
    "X67n1299_014:0088c23": "鬼弄人。　應庵華云。茱萸一滴也無。滔天白浪。趙",
    "X67n1299_014:0088c24": "州以杖靠壁。不犯波瀾。雖然二老同死同生。爭柰",
    "X67n1299_014:0089a01": "明果未肯放過在。　泐潭明云。趙老雲収山嶽露。",
    "X67n1299_014:0089a02": "茱萸雨過竹風清。誰家別舘池塘裏。一對鴛鴦畫",
    "X67n1299_014:0089a03": "不成。",
    "X67n1299_014:0089a04": "保寧勇頌云。逐步移笻探淺深。果然滄海碧沈沈。",
    "X67n1299_014:0089a05": "一雙足跡分明在。將謂歸家不可尋。　佛鑑懃云。",
    "X67n1299_014:0089a06": "古今難透趙州關。取次施為不等閑。杖子靠來斜",
    "X67n1299_014:0089a07": "倚壁。輕如毫髮重如山。　徑山杲云。深淺聊將拄",
    "X67n1299_014:0089a08": "杖探。忽然平地起波瀾。傾湫倒嶽驚天地。到海方",
    "X67n1299_014:0089a09": "知徹底乾。",
    "X67n1299_014:0089a10": "溈山祐禪師在百丈時。夜侍立次。丈云看爐內有火",
    "X67n1299_014:0089a11": "也無。師看了來報云無。丈躬目至爐。深撥忽得少火。",
    "X67n1299_014:0089a12": "乃挾起云。你道無這箇聻。師因而契悟。丈云。欲知佛",
    "X67n1299_014:0089a13": "性義。當觀時節因緣。時節若至。其理自彰。便知己物",
    "X67n1299_014:0089a14": "不從外得。汝善護持。次日百丈同師入山作務。丈云",
    "X67n1299_014:0089a15": "還將得火來麼。師云將得來。丈云在甚麼處。師拾起",
    "X67n1299_014:0089a16": "一枝枯柴吹三吹度與丈。丈肯之乃云。如蟲禦木。",
    "X67n1299_014:0089a17": "保寧勇頌云。提起都來只一星。豁然騰燄亘天明。",
    "X67n1299_014:0089a18": "連延野外猶難救。直得三年草不生。　大洪遂云。",
    "X67n1299_014:0089a19": "力士曾遺額上珠。搜尋無處幾嗟吁。傍人為指珠",
    "X67n1299_014:0089a20": "元在。始覺平生用意麤。　上方益云。撥動寒灰火",
    "X67n1299_014:0089a21": "便明。曉來山外尚熒熒。堪嗟法眼堂前客。猶向南",
    "X67n1299_014:0089a22": "方問丙丁。",
    "X67n1299_014:0089a23": "大隋真禪師。僧問。劫火洞然。大千俱壞。未審這箇壞",
    "X67n1299_014:0089a24": "也無。師云壞。云與麼則隨他去。師云隨他去。其僧不",
    "X67n1299_014:0089b01": "會。持此語到投子舉似。投子遂焚香遙望大隋禮拜",
    "X67n1299_014:0089b02": "云。西川有古佛出現。汝速回。彼僧返西川。師已遷化。",
    "X67n1299_014:0089b03": "復回投子。子亦遷化。",
    "X67n1299_014:0089b04": "後有僧舉問脩山主。主云不壞。云為甚麼不壞。主",
    "X67n1299_014:0089b05": "云為同大千。　道吾真云。此二老宿。一人道壞。一",
    "X67n1299_014:0089b06": "人道不壞。且道壞底是不壞底是。會麼。壞與不壞。",
    "X67n1299_014:0089b07": "俱非內外。不隔纖毫。尋常面對。",
    "X67n1299_014:0089b08": "智門祚頌云。切忌隨他不會他。大隋此語播天涯。",
    "X67n1299_014:0089b09": "真淨性中纔一念。早是千差與萬差。　雪竇顯云。",
    "X67n1299_014:0089b10": "劫火光中立門端。衲僧猶滯兩重關。可憐一句隨",
    "X67n1299_014:0089b11": "他語。萬里區區獨往還。　慈受深云。壞與不壞兩",
    "X67n1299_014:0089b12": "相猜。劒閣龍舒謾往來。何人更有樊公脚。一踏鴻",
    "X67n1299_014:0089b13": "門雙扇開。",
    "X67n1299_014:0089b14": "投子同禪師。僧問劫火洞然時如何。師云寒威威地。",
    "X67n1299_014:0089b15": "投子青頌云。天地為爐萬物燋。石人駕浪渡雲霄。",
    "X67n1299_014:0089b16": "風生半夜霜威重。月落水寒逼鬢凋。",
    "X67n1299_014:0089b17": "雪峯存禪師示眾云。三世諸佛向火燄上轉大法輪。",
    "X67n1299_014:0089b18": "玄沙云。近日官令稍嚴。師云作麼生。沙云不許攙行",
    "X67n1299_014:0089b19": "奪市。師不覺吐舌。雲門云。火燄為三世諸佛說法。三",
    "X67n1299_014:0089b20": "世諸佛立地聽。",
    "X67n1299_014:0089b21": "黃龍新云。雪峯雲門交互爭輝。薪盡火滅向甚麼",
    "X67n1299_014:0089b22": "處聽。莫戀白雲深處坐。切忌寒灰煨殺人。",
    "X67n1299_014:0089b23": "白雲端頌云。火燄騰輝說最親。無邊諸佛近前聞。",
    "X67n1299_014:0089b24": "誰知更有傍觀者。鼻孔遼天不喜君。　保寧勇云。",
    "X67n1299_014:0089c01": "一堆猛燄亘天紅。三世如來在此中。轉大法輪今",
    "X67n1299_014:0089c02": "已了。眉毛之上起清風。　普融平云。紅燄光中也",
    "X67n1299_014:0089c03": "大奇。明明演說白毫輝。可憐雪老并韶石。燒却眉",
    "X67n1299_014:0089c04": "毛總不知。",
    "X67n1299_014:0089c05": "雪峯僧問古澗寒泉時如何。師云瞪目不見底。云飲",
    "X67n1299_014:0089c06": "者如何。師云不從口入。僧後到趙州舉此話。州云。不",
    "X67n1299_014:0089c07": "從口入。不可從鼻孔裏入。僧却問。古澗寒泉時如何。",
    "X67n1299_014:0089c08": "州云苦。云飲者如何。州云死。師聞得乃云。趙州古佛。",
    "X67n1299_014:0089c09": "遙作禮。自此不答話。",
    "X67n1299_014:0089c10": "雪竇顯云。眾中商量總云。雪峯不出這僧問頭。所",
    "X67n1299_014:0089c11": "以趙州不肯。如斯話會。深屈古人。雪竇即不然。斬",
    "X67n1299_014:0089c12": "釘截鐵本分宗師。就下平高難為作者。　天衣懷",
    "X67n1299_014:0089c13": "云。諸仁者。作麼生會不答話底道理。讚嘆趙州即",
    "X67n1299_014:0089c14": "不無。還知趙州片玉瑕生麼。若人檢點得出。相如",
    "X67n1299_014:0089c15": "不誑於秦主。　蒙庵岳云。雪峯不從口入。松栢千",
    "X67n1299_014:0089c16": "年青。不入時人意。趙州云死。牡丹一日紅。滿城公",
    "X67n1299_014:0089c17": "子醉。　天童覺云。扶竪宗乘須還大匠。雪峰辦一",
    "X67n1299_014:0089c18": "千五百人善知識身心。趙州用一百二十歲老作",
    "X67n1299_014:0089c19": "家手段。不妨奇恠。如今眾中隨言定旨。亂作貶剝。",
    "X67n1299_014:0089c20": "深屈古人。然則相席打令似有知音。鏤骨銘心罕",
    "X67n1299_014:0089c21": "逢明鑑。",
    "X67n1299_014:0089c22": "雲盖昌頌云。古澗寒泉浩渺瀰。分明枝派暗流時。",
    "X67n1299_014:0089c23": "不從口入無滋味。苦死令渠話不知。　寶峰照云。",
    "X67n1299_014:0089c24": "黯黯雲攢付雪峯。青青趙老一雙瞳。從前汗馬無",
    "X67n1299_014:0090a01": "人識。只要重論盖代功。　佛心才云。縱奪還他老",
    "X67n1299_014:0090a02": "作家。奔流度刃數如麻。深深澗底無人到。飲者重",
    "X67n1299_014:0090a03": "添眼裏沙。",
    "X67n1299_014:0090a04": "古德垂語云。我喚作火。汝不得喚作火。",
    "X67n1299_014:0090a05": "無為居士頌云。我喚作火。汝即不可。已道了也。喚",
    "X67n1299_014:0090a06": "作甚麼。",
    "X67n1299_014:0090a07": "玄沙備禪師因鏡清來參問。學人乍入叢林。乞師指",
    "X67n1299_014:0090a08": "箇入處。師云還聞偃溪水聲麼。清云聞。師云從這裏",
    "X67n1299_014:0090a09": "入。鏡清於言下大悟。",
    "X67n1299_014:0090a10": "五祖演云。果是得入。一任四方八面。若也未然。輙",
    "X67n1299_014:0090a11": "不得離却這裏。　徑山杲云。若要真箇得入。直須",
    "X67n1299_014:0090a12": "離却這裡。",
    "X67n1299_014:0090a13": "白雲端頌云。天生碧眼崑崙兒。有藝過人自不知。",
    "X67n1299_014:0090a14": "幾度黑風翻大海。波心出沒自閑嬉。　法雲秀云。",
    "X67n1299_014:0090a15": "一滴偃溪水。四海少人聞。直饒玄會得。也是弄精",
    "X67n1299_014:0090a16": "魂。　羅漢南云。天飄碎玉千峯雪。雨滴巖花萬國",
    "X67n1299_014:0090a17": "春。堪聽偃溪流水意。潺潺終日不聞聞。",
    "X67n1299_014:0090a18": "法眼益禪師。僧問如何是曹源一滴水。師云是曹源",
    "X67n1299_014:0090a19": "一滴水。時韶國師在會下。聞此語大悟。",
    "X67n1299_014:0090a20": "應庵華云。法眼恁麼說話。眼觀東南意在西北。忽",
    "X67n1299_014:0090a21": "有人問薦福。如何是曹源一滴水。只對他道死。",
    "X67n1299_014:0090a22": "　白雲端頌云。曹源一滴久澄清。流出千江絕浪聲。",
    "X67n1299_014:0090a23": "大海幾多遊翫者。茫茫空遶水邊行。　草堂清云。",
    "X67n1299_014:0090a24": "曹源一滴異常流。流入滄溟貫九州。垂釣幾番波",
    "X67n1299_014:0090b01": "浪嶮。未曾聞道失漁舟。　佛燈珣云。一滴曹源立",
    "X67n1299_014:0090b02": "問端。清凉答處在言前。眾流截斷窮源底。百川依",
    "X67n1299_014:0090b03": "舊勢朝天。",
    "X67n1299_014:0090b05": "禪林類聚卷第十四"
}