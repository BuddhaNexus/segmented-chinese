{
    "T30n1579_043:0527b10": "瑜伽師地論卷第四十三",
    "T30n1579_043:0527b12": "彌勒菩薩說",
    "T30n1579_043:0527b13": "三藏法師玄奘奉　詔譯",
    "T30n1579_043:0527b14": "本地分中菩薩地第十五初持瑜伽處",
    "T30n1579_043:0527b15": "靜慮品第十三",
    "T30n1579_043:0527b16": "云何菩薩靜慮波羅蜜多。嗢拕南曰。",
    "T30n1579_043:0527b17": "自性一切難　　一切門善士",
    "T30n1579_043:0527b18": "一切種遂求　　二世樂清淨",
    "T30n1579_043:0527b19": "如是九種相　　名略說靜慮",
    "T30n1579_043:0527b20": "謂九種相靜慮。名為菩薩靜慮波羅蜜多。一",
    "T30n1579_043:0527b21": "者自性靜慮。二者一切靜慮。三者難行靜慮。",
    "T30n1579_043:0527b22": "四者一切門靜慮。五者善士靜慮。六者一切",
    "T30n1579_043:0527b23": "種靜慮。七者遂求靜慮。八者此世他世樂靜",
    "T30n1579_043:0527b24": "慮。九者清淨靜慮。",
    "T30n1579_043:0527b25": "云何菩薩自性靜慮。謂諸菩薩於菩薩藏聞",
    "T30n1579_043:0527b26": "思為先。所有妙善世出世間心一境性。心正",
    "T30n1579_043:0527b27": "安住或奢摩他品或毘鉢舍那品或雙運道。",
    "T30n1579_043:0527b28": "俱通二品。當知即是菩薩所有靜慮自性。",
    "T30n1579_043:0527b29": "云何菩薩一切靜慮。謂此靜慮略有二種。一",
    "T30n1579_043:0527c01": "者世間靜慮。二者出世間靜慮。當知此二隨",
    "T30n1579_043:0527c02": "其所應復有三種。一者現法樂住靜慮。二者",
    "T30n1579_043:0527c03": "能引菩薩等持功德靜慮。三者饒益有情靜",
    "T30n1579_043:0527c04": "慮。若諸菩薩所有靜慮。遠離一切分別。能",
    "T30n1579_043:0527c05": "生身心輕安最極寂靜遠離憍舉。離諸愛",
    "T30n1579_043:0527c06": "味泯一切相。當知是名菩薩現法樂住靜",
    "T30n1579_043:0527c07": "慮。若諸菩薩所有靜慮。能引能住種種殊勝",
    "T30n1579_043:0527c08": "不可思議不可度量十力種姓所攝等持。",
    "T30n1579_043:0527c09": "如是等持。一切聲聞及獨覺等不知其名。何",
    "T30n1579_043:0527c10": "況能入。若諸菩薩所有靜慮。能引能住一切",
    "T30n1579_043:0527c11": "菩薩解脫勝處遍處無礙解無諍願智等。共",
    "T30n1579_043:0527c12": "諸聲聞所有功德。當知是名能引菩薩等持",
    "T30n1579_043:0527c13": "功德靜慮。菩薩饒益有情靜慮有十一種。如",
    "T30n1579_043:0527c14": "前應知。謂諸菩薩依止靜慮。於諸有情能",
    "T30n1579_043:0527c15": "引義利彼彼事業。與作助伴於有苦者",
    "T30n1579_043:0527c16": "能為除苦。於諸有情能如理說。於有恩",
    "T30n1579_043:0527c17": "者知恩知惠現前酬報。於諸怖畏能為救",
    "T30n1579_043:0527c18": "護。於喪失處能解愁憂。於有匱乏施與",
    "T30n1579_043:0527c19": "資財。於諸大眾善能匡御。於諸有情善隨",
    "T30n1579_043:0527c20": "心轉。於實有德讚美令喜。於諸有過能正",
    "T30n1579_043:0527c21": "調伏。為物現通恐怖引攝。如是一切總名",
    "T30n1579_043:0527c22": "菩薩一切靜慮。此外無有若過若增。",
    "T30n1579_043:0527c23": "云何菩薩難行靜慮。謂此靜慮略有三種。若",
    "T30n1579_043:0527c24": "諸菩薩已能安住廣大殊勝。極善成熟多所",
    "T30n1579_043:0527c25": "引發諸靜慮住。隨自欲樂捨彼最勝諸靜",
    "T30n1579_043:0527c26": "慮樂。愍有情故。等觀無量利有情事。為",
    "T30n1579_043:0527c27": "諸有情義利成熟故。意思擇還生欲界。當",
    "T30n1579_043:0527c28": "知是名菩薩第一難行靜慮。若諸菩薩依止",
    "T30n1579_043:0527c29": "靜慮。能發種種無量無數不可思議。超過一",
    "T30n1579_043:0528a01": "切聲聞獨覺所行境界菩薩等持。當知是名",
    "T30n1579_043:0528a02": "菩薩第二難行靜慮。若諸菩薩依止靜慮。速",
    "T30n1579_043:0528a03": "證無上正等菩提。當知是名菩薩第三難行",
    "T30n1579_043:0528a04": "靜慮。",
    "T30n1579_043:0528a05": "四種。一者有尋有伺靜慮。二者喜俱行靜慮。",
    "T30n1579_043:0528a06": "三者樂俱行靜慮。四者捨俱行靜慮。",
    "T30n1579_043:0528a07": "云何菩薩善士靜慮。謂此靜慮略有五種。一",
    "T30n1579_043:0528a08": "者無愛味靜慮。二者慈俱行靜慮。三者悲俱",
    "T30n1579_043:0528a09": "行靜慮。四者喜俱行靜慮。五者捨俱行靜慮。",
    "T30n1579_043:0528a10": "云何菩薩一切種靜慮。謂此靜慮六種七種。",
    "T30n1579_043:0528a11": "總十三種。言六種者。一者善靜慮。二者無記",
    "T30n1579_043:0528a12": "變化靜慮。三者奢摩他品靜慮。四者毘鉢舍",
    "T30n1579_043:0528a13": "那品靜慮。五者於自他利正審思惟靜慮。六",
    "T30n1579_043:0528a14": "者能引神通威力功德靜慮。言七種者。一者",
    "T30n1579_043:0528a15": "名緣靜慮。二者義緣靜慮。三者止相緣靜慮。",
    "T30n1579_043:0528a16": "四者舉相緣靜慮。五者捨相緣靜慮。六者現",
    "T30n1579_043:0528a17": "法樂住靜慮。七者能饒益他靜慮。如是十三",
    "T30n1579_043:0528a18": "種名為菩薩一切種靜慮。",
    "T30n1579_043:0528a19": "云何菩薩遂求靜慮。謂此靜慮略有八種。",
    "T30n1579_043:0528a20": "一者於諸毒藥霜雹毒熱鬼所魅等種種災",
    "T30n1579_043:0528a21": "患。能息能成呪術所依靜慮。二者於界互",
    "T30n1579_043:0528a22": "違所生眾病。能除靜慮。三者於諸飢饉大災",
    "T30n1579_043:0528a23": "旱等現在前時。興致甘雨靜慮。四者於其",
    "T30n1579_043:0528a24": "種種人非人作水陸怖畏。能正拔濟靜慮。五",
    "T30n1579_043:0528a25": "者於乏飲食墮在曠野諸有情類。能施飲",
    "T30n1579_043:0528a26": "食靜慮。六者於乏財位所化有情。能施種",
    "T30n1579_043:0528a27": "種財位靜慮。七者於十方界放逸有情。能正",
    "T30n1579_043:0528a28": "諫誨靜慮。八者於諸有情隨所生起所應",
    "T30n1579_043:0528a29": "作事。能正造作靜慮。",
    "T30n1579_043:0528b01": "云何菩薩此世他世樂靜慮。謂此靜慮略有",
    "T30n1579_043:0528b02": "九種。一者神通變現調伏有情靜慮。二者記",
    "T30n1579_043:0528b03": "說變現調伏有情靜慮。三者教誡變現調伏",
    "T30n1579_043:0528b04": "有情靜慮。四者於造惡者示現惡趣靜慮。五",
    "T30n1579_043:0528b05": "者於失辯者能施辯才靜慮。六者於失念者",
    "T30n1579_043:0528b06": "能施正念靜慮。七者制造建立無顛倒論微",
    "T30n1579_043:0528b07": "妙讚頌摩怛理迦。能令正法久住靜慮。八者",
    "T30n1579_043:0528b08": "於諸世間工巧業處。能引義利饒益有情。",
    "T30n1579_043:0528b09": "種種書算測度數印床座傘屧。如是等類種",
    "T30n1579_043:0528b10": "種差別資生眾具。能隨造作靜慮。九者於生",
    "T30n1579_043:0528b11": "惡趣所化有情。為欲暫時息彼眾苦。放大",
    "T30n1579_043:0528b12": "光明照觸靜慮。",
    "T30n1579_043:0528b13": "云何菩薩清淨靜慮。謂此靜慮略有十種。一",
    "T30n1579_043:0528b14": "者由世間淨離諸愛味清淨靜慮。二者由出",
    "T30n1579_043:0528b15": "世淨無有染污清淨靜慮。三者由加行淨清",
    "T30n1579_043:0528b16": "淨靜慮。四者由得根本淨清淨靜慮。五者由",
    "T30n1579_043:0528b17": "根本勝進淨清淨靜慮。六者由入住出自在",
    "T30n1579_043:0528b18": "淨清淨靜慮。七者捨靜慮已復還證入自在",
    "T30n1579_043:0528b19": "淨清淨靜慮。八者神通變現自在淨清淨靜",
    "T30n1579_043:0528b20": "慮。九者離一切見趣淨清淨靜慮。十者一切",
    "T30n1579_043:0528b21": "煩惱所知障淨清淨靜慮。",
    "T30n1579_043:0528b22": "如是靜慮無量無邊。能得菩薩大菩提果。菩",
    "T30n1579_043:0528b23": "薩依此圓滿靜慮波羅蜜多。能於無上正等",
    "T30n1579_043:0528b24": "菩提。速疾已證當證今證。",
    "T30n1579_043:0528b25": "14慧品本地分中菩薩地第十五初持瑜伽處",
    "T30n1579_043:0528b26": "慧品第十四",
    "T30n1579_043:0528b27": "云何菩薩慧波羅蜜多。嗢拕南曰。",
    "T30n1579_043:0528b28": "自性一切難　　一切門善士",
    "T30n1579_043:0528b29": "一切種遂求　　二世樂清淨",
    "T30n1579_043:0528c01": "如是九種相　　是名略說慧",
    "T30n1579_043:0528c02": "謂九種相慧。名為菩薩慧波羅蜜多。一者自",
    "T30n1579_043:0528c03": "性慧。二者一切慧。三者難行慧。四者一切門",
    "T30n1579_043:0528c04": "慧。五者善士慧。六者一切種慧。七者遂求慧。",
    "T30n1579_043:0528c05": "八者此世他世樂慧。九者清淨慧。",
    "T30n1579_043:0528c06": "云何菩薩自性慧。謂能悟入一切所知。及",
    "T30n1579_043:0528c07": "已悟入一切所知簡擇諸法。普緣一切五",
    "T30n1579_043:0528c08": "明處轉。一內明處。二因明處。三醫方明處。四",
    "T30n1579_043:0528c09": "聲明處。五工業明處。當知即是菩薩一切",
    "T30n1579_043:0528c10": "慧之自性。",
    "T30n1579_043:0528c11": "云何菩薩一切慧。當知此慧略有二種。一者",
    "T30n1579_043:0528c12": "世間慧。二者出世間慧。此二略說復有三",
    "T30n1579_043:0528c13": "種。一能於所知真實隨覺通達慧。二能於",
    "T30n1579_043:0528c14": "如所說五明處及三聚中決定善巧慧。三",
    "T30n1579_043:0528c15": "能作一切有情義利慧。若諸菩薩於離言",
    "T30n1579_043:0528c16": "說法無我性。或於真諦將欲覺悟。或於真",
    "T30n1579_043:0528c17": "諦正覺寤時。或於真諦覺寤已後所有妙慧。",
    "T30n1579_043:0528c18": "最勝寂靜明了現前。無有分別離諸戲論。",
    "T30n1579_043:0528c19": "於一切法悟平等性。入大總相究達一切",
    "T30n1579_043:0528c20": "所知邊際。遠離增益損減二邊順入中",
    "T30n1579_043:0528c21": "道。是名菩薩能於所知真實隨覺通達慧。",
    "T30n1579_043:0528c22": "若諸菩薩於五明處決定善巧。廣說如前力",
    "T30n1579_043:0528c23": "種性品應知其相。及於三聚中決定善",
    "T30n1579_043:0528c24": "巧。謂於能引義利法聚。能引非義利法",
    "T30n1579_043:0528c25": "聚。能引非義利非非義利法聚。皆如實知。",
    "T30n1579_043:0528c26": "於是八處所有妙慧善巧攝受。能速圓滿廣",
    "T30n1579_043:0528c27": "大無上妙智資糧。速證無上正等菩提。能作",
    "T30n1579_043:0528c28": "一切有情義利。慧有十一種如前應知。即",
    "T30n1579_043:0528c29": "於彼位所有妙慧。當知是名饒益有情慧。",
    "T30n1579_043:0529a01": "云何菩薩難行慧。當知此慧略有三種。若諸",
    "T30n1579_043:0529a02": "菩薩能知甚深法無我智。是名第一難行",
    "T30n1579_043:0529a03": "慧。若諸菩薩能了有情調伏方便智。是名",
    "T30n1579_043:0529a04": "第二難行慧。若諸菩薩了知一切所知境界",
    "T30n1579_043:0529a05": "無障礙智。是名第三最難行慧。",
    "T30n1579_043:0529a06": "云何菩薩一切門慧。當知此慧略有四種。謂",
    "T30n1579_043:0529a07": "於聲聞藏及菩薩藏所有勝妙聞所成慧思",
    "T30n1579_043:0529a08": "所成慧。於能思擇菩薩所應作應隨轉中。及",
    "T30n1579_043:0529a09": "菩薩所不應作應止息中。思擇力所攝慧。及",
    "T30n1579_043:0529a10": "修習力所攝三摩呬多地無量慧。",
    "T30n1579_043:0529a11": "云何菩薩善士慧。當知此慧略有五種。一",
    "T30n1579_043:0529a12": "聽聞正法所集成慧。二內正作意俱行慧。",
    "T30n1579_043:0529a13": "三自他利行方便俱行慧。四於諸法法住法",
    "T30n1579_043:0529a14": "安立無顛倒中善決定慧。五捨煩惱慧。復",
    "T30n1579_043:0529a15": "有異門一微細慧。悟入所知如所有性故。",
    "T30n1579_043:0529a16": "二周備慧。悟入所知盡所有性故。三俱生",
    "T30n1579_043:0529a17": "慧。宿智資糧所集成故。四具教慧。能於諸",
    "T30n1579_043:0529a18": "佛已入大地諸菩薩眾所聞法義具受持",
    "T30n1579_043:0529a19": "故。五具證慧。從淨意樂地乃至到究竟地",
    "T30n1579_043:0529a20": "所攝受故。",
    "T30n1579_043:0529a21": "云何菩薩一切種慧。當知此慧六種七種。總",
    "T30n1579_043:0529a22": "十三種。六種慧者。謂於諸諦苦智集智滅智",
    "T30n1579_043:0529a23": "道智。於究竟位盡智無生智。是名六慧。七",
    "T30n1579_043:0529a24": "種慧者。謂法智。類智。世俗智。神通智。相",
    "T30n1579_043:0529a25": "智。十力前行智。四道理中正道理智。",
    "T30n1579_043:0529a26": "云何菩薩遂求慧。當知此慧略有八種。一",
    "T30n1579_043:0529a27": "依法異門智。所謂菩薩法無礙慧。二依法相",
    "T30n1579_043:0529a28": "智。所謂菩薩義無礙慧。三依法釋詞智。所",
    "T30n1579_043:0529a29": "謂菩薩釋詞無礙慧。四依法品類句差別智。",
    "T30n1579_043:0529b01": "所謂菩薩辯才無礙慧。五菩薩一切摧伏",
    "T30n1579_043:0529b02": "他論慧。六菩薩一切成立自論慧。七菩薩",
    "T30n1579_043:0529b03": "一切正訓營為家屬家產慧。八菩薩一切",
    "T30n1579_043:0529b04": "善解種種王正世務慧。",
    "T30n1579_043:0529b05": "云何菩薩此世他世樂慧。當知此慧略有九",
    "T30n1579_043:0529b06": "種。謂諸菩薩於內明處。能善明淨善安住慧。",
    "T30n1579_043:0529b07": "於醫方明處。因明處。聲明處。世工業明處。能",
    "T30n1579_043:0529b08": "善明淨非安住慧。一切菩薩即用如是於",
    "T30n1579_043:0529b09": "五明處善明淨慧以為依止。於他愚癡放",
    "T30n1579_043:0529b10": "逸怯弱勤修正行所化有情。如其次第示",
    "T30n1579_043:0529b11": "現教導讚勵慶慰慧。",
    "T30n1579_043:0529b12": "云何菩薩清淨慧。當知此慧略有十種。於",
    "T30n1579_043:0529b13": "真實義有二種慧。謂由盡所有性。及如所",
    "T30n1579_043:0529b14": "有性取真實義故。於流轉義有二種慧。謂",
    "T30n1579_043:0529b15": "取正因果故。於執受義有二種慧。謂顛倒",
    "T30n1579_043:0529b16": "不顛倒如實了知故。於方便義有二種慧。",
    "T30n1579_043:0529b17": "謂一切所應作。所不應作。如實了知故。於",
    "T30n1579_043:0529b18": "究竟義有二種慧。謂雜染如實了知雜染",
    "T30n1579_043:0529b19": "故。清淨如實了知清淨故。如是菩薩五義",
    "T30n1579_043:0529b20": "十種差別淨慧。當知是名最勝淨慧。",
    "T30n1579_043:0529b21": "如是菩薩極善決定無量妙慧。能證菩薩大",
    "T30n1579_043:0529b22": "菩提果。菩薩依此能圓滿慧波羅蜜多。速",
    "T30n1579_043:0529b23": "證無上正等菩提。",
    "T30n1579_043:0529b24": "復次如是六種波羅蜜多。世尊彼彼素怛纜",
    "T30n1579_043:0529b25": "中處處散說。今於此中攝在一處略說應",
    "T30n1579_043:0529b26": "知。謂佛所說素怛纜中所有施波羅蜜多。乃",
    "T30n1579_043:0529b27": "至慧波羅蜜多。或標或釋彼皆於此。或自性",
    "T30n1579_043:0529b28": "施廣說乃至或清淨施趣入攝受。如其所應",
    "T30n1579_043:0529b29": "皆當了知。如是所餘如所宣說。戒乃至慧",
    "T30n1579_043:0529c01": "趣入攝受。如其所應亦當了知。又諸如來",
    "T30n1579_043:0529c02": "為菩薩時。所行一切菩薩行中。所有無量",
    "T30n1579_043:0529c03": "本生相應難行苦行。當知一切與施相應依",
    "T30n1579_043:0529c04": "止於施。如說其施。如是戒忍精進靜慮慧。",
    "T30n1579_043:0529c05": "相應依止戒忍精進靜慮慧。當知亦爾。或",
    "T30n1579_043:0529c06": "唯依施廣說乃至或唯依慧。或雜依二或雜",
    "T30n1579_043:0529c07": "依三。或雜依四或雜依五。或雜依一切。六",
    "T30n1579_043:0529c08": "波羅蜜多皆應了知。",
    "T30n1579_043:0529c09": "薩為證無上正等菩提果故。精懃修集是",
    "T30n1579_043:0529c10": "大白法溟。名大白法海。是一切有情一切",
    "T30n1579_043:0529c11": "種類圓滿之因。名為涌施大寶泉池。又即如",
    "T30n1579_043:0529c12": "是所集無量福智資糧。更無餘果可共相",
    "T30n1579_043:0529c13": "稱。唯除無上正等菩提。",
    "T30n1579_043:0529c14": "15攝事品本地分中菩薩地第十五初持瑜伽處",
    "T30n1579_043:0529c15": "攝事品第十五",
    "T30n1579_043:0529c16": "云何菩薩四種攝事。嗢拕南曰。",
    "T30n1579_043:0529c17": "自性一切難　　一切門善士",
    "T30n1579_043:0529c18": "一切種遂求　　二世樂清淨",
    "T30n1579_043:0529c19": "如是九種相　　名略說攝事",
    "T30n1579_043:0529c20": "謂九種相攝事。名為菩薩四種攝事。一者自",
    "T30n1579_043:0529c21": "性攝事。二者一切攝事。三者難行攝事。四者",
    "T30n1579_043:0529c22": "一切門攝事。五者善士攝事。六者一切種攝",
    "T30n1579_043:0529c23": "事。七者遂求攝事。八者此世他世樂攝事。九",
    "T30n1579_043:0529c24": "者清淨攝事。",
    "T30n1579_043:0529c25": "於諸有情。常樂宣說悅可意語諦語法語",
    "T30n1579_043:0529c26": "引攝義語。當知是名略說菩薩愛語自性。",
    "T30n1579_043:0529c27": "云何菩薩一切愛語。謂此愛語略有三種。",
    "T30n1579_043:0529c28": "一者菩薩設慰喻語。由此語故菩薩恒時",
    "T30n1579_043:0529c29": "對諸有情。遠離顰蹙先發善言。舒顏平視",
    "T30n1579_043:0530a01": "含笑。為先或問安隱吉祥。或問諸界調適。",
    "T30n1579_043:0530a02": "或問晝夜怡樂。或命前進善來。以是等相",
    "T30n1579_043:0530a03": "慰問有情。隨世儀轉順覩人性。二者菩薩",
    "T30n1579_043:0530a04": "設慶悅語。由此語故菩薩若見有情妻子",
    "T30n1579_043:0530a05": "眷屬財穀其所昌盛而不自知。如應覺悟",
    "T30n1579_043:0530a06": "以申慶悅。或知信戒聞捨慧增亦復慶悅。",
    "T30n1579_043:0530a07": "三者菩薩設勝益語。由此語故菩薩宣說",
    "T30n1579_043:0530a08": "一切種德圓滿法教相應之語。利益安樂一",
    "T30n1579_043:0530a09": "切有情。恒常現前以勝益語而為饒益。是",
    "T30n1579_043:0530a10": "名菩薩一切愛語差別應知。",
    "T30n1579_043:0530a11": "云何略說如是菩薩一切愛語。當知此語略",
    "T30n1579_043:0530a12": "為二種。一隨世儀軌語。二順正法教語。若慰",
    "T30n1579_043:0530a13": "喻語若慶悅語。當知是名隨世儀軌語。若勝",
    "T30n1579_043:0530a14": "益語。當知是名順正法教語。",
    "T30n1579_043:0530a15": "云何菩薩難行愛語。當知此語略有三種。若",
    "T30n1579_043:0530a16": "諸菩薩於能殺害怨家惡友。以善淨心無穢",
    "T30n1579_043:0530a17": "濁心。思擇為說。若慰喻語若慶悅語若勝益",
    "T30n1579_043:0530a18": "語。當知是名菩薩第一難行愛語。若諸菩薩",
    "T30n1579_043:0530a19": "於其上品愚癡鈍根諸有情所。心無疑慮。思",
    "T30n1579_043:0530a20": "擇為說種種法教。誓受疲勞。如理如法如",
    "T30n1579_043:0530a21": "善攝取。當知是名菩薩第二難行愛語。若諸",
    "T30n1579_043:0530a22": "菩薩於其諂詐欺誑親教軌範尊長真實福",
    "T30n1579_043:0530a23": "田。行邪惡行諸有情所。無嫌恨心無恚惱",
    "T30n1579_043:0530a24": "心思擇為說。若慰喻語若慶悅語若勝益語。",
    "T30n1579_043:0530a25": "當知是名菩薩第三難行愛語。",
    "T30n1579_043:0530a26": "云何菩薩一切門愛語。當知此語略有四種。",
    "T30n1579_043:0530a27": "一欲斷諸蓋向善趣者。為說先時所應",
    "T30n1579_043:0530a28": "作法。二遠離諸蓋心調善者。為說增進四",
    "T30n1579_043:0530a29": "聖諦等相應正法。三在家出家多放逸者。",
    "T30n1579_043:0530b01": "無倒諫誨。方便令其出離放逸行住不放",
    "T30n1579_043:0530b02": "逸行。四於諸法中多疑惑者。為令當來",
    "T30n1579_043:0530b03": "離疑惑故。為說正法論義決擇。",
    "T30n1579_043:0530b04": "云何菩薩善士愛語。當知此語略有五種。謂",
    "T30n1579_043:0530b05": "諸菩薩為所化生。能說如來及諸菩薩有因",
    "T30n1579_043:0530b06": "緣法。有出離法。有所依法。有勇決法。有神變",
    "T30n1579_043:0530b07": "法。若所說法得處有因。制立學處。是故此",
    "T30n1579_043:0530b08": "法名有因緣。若所說法於所受學有毀犯",
    "T30n1579_043:0530b09": "者。施設還淨。是故此法名有出離。若所說法",
    "T30n1579_043:0530b10": "四依所攝。施設無倒法律正行。是故此法",
    "T30n1579_043:0530b11": "名有所依。若所說法能正顯示出一切苦",
    "T30n1579_043:0530b12": "不退還行。是故此法名有勇決。若所說法",
    "T30n1579_043:0530b13": "作三神變。一切所說終不唐捐。是故此法",
    "T30n1579_043:0530b14": "名有神變。",
    "T30n1579_043:0530b15": "六種七種。總十三種。言六種者。一於應聽法",
    "T30n1579_043:0530b16": "開聽愛語。二於應制法遮制愛語。三開示諸",
    "T30n1579_043:0530b17": "法法門愛語。四開示無倒法相愛語。五開示",
    "T30n1579_043:0530b18": "無倒訓釋諸法言詞愛語。六開示無倒法句",
    "T30n1579_043:0530b19": "品類差別愛語。言七種者。一慰喻愛語。二慶",
    "T30n1579_043:0530b20": "悅愛語。三於他有情一切資具少希欲中一",
    "T30n1579_043:0530b21": "切所作及以正至少希欲中廣恣愛語。四安",
    "T30n1579_043:0530b22": "慰種種驚怖愛語。五如理宣說所攝愛語。六",
    "T30n1579_043:0530b23": "為欲令他出不善處安住善處正見聞疑舉呵",
    "T30n1579_043:0530b24": "愛語。七請他有力饒益愛語。如是菩薩十三",
    "T30n1579_043:0530b25": "種語。當知名為一切種愛語。",
    "T30n1579_043:0530b26": "云何菩薩遂求愛語。當知此語略有八種。謂",
    "T30n1579_043:0530b27": "諸菩薩依四淨語起八聖語。是名菩薩遂",
    "T30n1579_043:0530b28": "求愛語。四淨語者。謂離妄語及以離間。麁",
    "T30n1579_043:0530b29": "惡。綺語。八聖語者。謂見言見。聞言聞。覺言",
    "T30n1579_043:0530c01": "覺。知言知。不見言不見。不聞言不聞。不",
    "T30n1579_043:0530c02": "覺言不覺。不知言不知。",
    "T30n1579_043:0530c03": "世樂愛語。當知此語略有九種。一說正法斷",
    "T30n1579_043:0530c04": "親屬難愁憂愛語。二說正法斷財位難愁憂",
    "T30n1579_043:0530c05": "愛語。三說正法斷無病難愁憂愛語。四說正",
    "T30n1579_043:0530c06": "法斷淨戒難眾苦愛語。五說正法斷正見難",
    "T30n1579_043:0530c07": "眾苦愛語。六說正法讚美淨戒圓滿愛語。七",
    "T30n1579_043:0530c08": "說正法讚美正見圓滿愛語。八說正法讚美",
    "T30n1579_043:0530c09": "軌則圓滿愛語。九說正法讚美正命圓滿愛",
    "T30n1579_043:0530c10": "語。",
    "T30n1579_043:0530c11": "種。謂二十相宣說正法。應知如前力種性",
    "T30n1579_043:0530c12": "品。",
    "T30n1579_043:0530c13": "云何菩薩利行。謂此利行。廣如愛語應知",
    "T30n1579_043:0530c14": "其相。於利行中餘差別義。我今當說。謂諸",
    "T30n1579_043:0530c15": "菩薩由一切品差別愛語。隨說彼彼趣義",
    "T30n1579_043:0530c16": "利行。饒益有情故名利行。",
    "T30n1579_043:0530c17": "云何菩薩自性利行。謂諸菩薩由彼愛語。為",
    "T30n1579_043:0530c18": "諸有情示現正理。隨其所應於諸所學。隨",
    "T30n1579_043:0530c19": "義利行法隨法行。如是行中安住悲心無",
    "T30n1579_043:0530c20": "愛染心。勸導調伏安處建立。是名略說利行",
    "T30n1579_043:0530c21": "自性。",
    "T30n1579_043:0530c22": "云何菩薩一切利行。當知此行略有二種。一",
    "T30n1579_043:0530c23": "未成熟有情能成熟利行。二已成熟有情令",
    "T30n1579_043:0530c24": "解脫利行。即此利行復由三門。一於現法",
    "T30n1579_043:0530c25": "利勸導利行。二於後法利勸導利行。三於",
    "T30n1579_043:0530c26": "現法後法利勸導利行。於現法利勸導利行",
    "T30n1579_043:0530c27": "者。謂正勸導以法。業德招集。守護增長財",
    "T30n1579_043:0530c28": "位。當知是名於現法利勸導利行。由此能",
    "T30n1579_043:0530c29": "令從他獲得廣大名稱及現法樂。由資具",
    "T30n1579_043:0531a01": "樂攝受安住。於後法利勸導利行者。謂正勸",
    "T30n1579_043:0531a02": "導棄捨財位。清淨出家受乞求行以自存",
    "T30n1579_043:0531a03": "活。當知是名於後法利勸導利行。由此能",
    "T30n1579_043:0531a04": "令決定獲得後法安樂。不必獲得現法安",
    "T30n1579_043:0531a05": "樂。於現法後法利勸導利行者。謂正勸導令",
    "T30n1579_043:0531a06": "在家者或出家者漸次修行趣向離欲。當知",
    "T30n1579_043:0531a07": "是名於現法後法利勸導利行。由此能令",
    "T30n1579_043:0531a08": "於現法中得身輕安。得心輕安。安樂而住。",
    "T30n1579_043:0531a09": "於後法中或生淨天。或無餘依涅槃界中而",
    "T30n1579_043:0531a10": "般涅槃。",
    "T30n1579_043:0531a11": "云何菩薩難行利行。當知此行略有三種。",
    "T30n1579_043:0531a12": "若諸菩薩於先未行勝善根因。諸有情所能",
    "T30n1579_043:0531a13": "行利行。是名第一難行利行。何以故。彼諸",
    "T30n1579_043:0531a14": "有情難勸導故。若諸菩薩於有善因現前",
    "T30n1579_043:0531a15": "執著廣大財位眾具圓滿諸有情所。能行",
    "T30n1579_043:0531a16": "利行。是名第二難行利行。何以故。彼於廣",
    "T30n1579_043:0531a17": "大極放逸迹極放逸處。耽著轉故。若諸菩薩",
    "T30n1579_043:0531a18": "於諸外道著本異道邪見邪行諸有情所。能",
    "T30n1579_043:0531a19": "行利行。是名第三難行利行。何以故。彼於",
    "T30n1579_043:0531a20": "自宗愚癡執故。於正法律憎背執故。",
    "T30n1579_043:0531a21": "云何菩薩一切門利行。當知此行略有四",
    "T30n1579_043:0531a22": "種。謂諸菩薩不信有情。於信圓滿殷勤勸導",
    "T30n1579_043:0531a23": "乃至建立。犯戒有情。於戒圓滿殷勤勸導乃",
    "T30n1579_043:0531a24": "至建立。惡慧有情。於慧圓滿殷勤勸導乃至",
    "T30n1579_043:0531a25": "建立。慳悋有情。於捨圓滿殷勤勸導乃至建",
    "T30n1579_043:0531a26": "立。",
    "T30n1579_043:0531a27": "種。謂諸菩薩於真實義勸導有情。於應時",
    "T30n1579_043:0531a28": "宜勸導有情。於能引攝勝妙義利勸導有",
    "T30n1579_043:0531a29": "情。於諸有情柔軟勸導。於諸有情慈心勸",
    "T30n1579_043:0531b01": "導。",
    "T30n1579_043:0531b02": "云何菩薩一切種利行。當知此行六種七種。",
    "T30n1579_043:0531b03": "總十三種。云何六種。謂諸菩薩若諸有情應",
    "T30n1579_043:0531b04": "攝受者正攝受之。若諸有情應調伏者正",
    "T30n1579_043:0531b05": "調伏之。若諸有情憎背聖教除其恚惱。若",
    "T30n1579_043:0531b06": "諸有情處中住者令入聖教。若諸有情已入",
    "T30n1579_043:0531b07": "聖教。正於三乘令其成熟。若諸有情已成",
    "T30n1579_043:0531b08": "熟者令得解脫。云何七種。謂諸菩薩安處",
    "T30n1579_043:0531b09": "一分所化有情。於善資糧守護長養。所謂或",
    "T30n1579_043:0531b10": "依下乘出離。或復依於大乘出離。如令所",
    "T30n1579_043:0531b11": "化於善資糧守護長養。如是或於遠離。或",
    "T30n1579_043:0531b12": "於心一境性。或於清淨諸障。或於修習作",
    "T30n1579_043:0531b13": "意。正安處之。若有聲聞獨覺種性。即於",
    "T30n1579_043:0531b14": "聲聞獨覺乘中而正安處。若有如來種姓",
    "T30n1579_043:0531b15": "有情。即於無上正等菩提最上乘中而正安",
    "T30n1579_043:0531b16": "處。",
    "T30n1579_043:0531b17": "云何菩薩遂求利行。當知此行略有八種。謂",
    "T30n1579_043:0531b18": "諸菩薩見諸有情。於應慚處為無慚纏之",
    "T30n1579_043:0531b19": "所纏繞。方便開解令離彼纏。如無慚纏如",
    "T30n1579_043:0531b20": "是。見有於應愧處為無愧纏之所纏繞。",
    "T30n1579_043:0531b21": "若惛沈纏若睡眠纏。若掉舉纏若惡作纏嫉",
    "T30n1579_043:0531b22": "纏慳纏之所纏繞。方便開解令離彼纏。",
    "T30n1579_043:0531b23": "云何菩薩此世他世樂利行。當知此行略有",
    "T30n1579_043:0531b24": "九種。謂諸菩薩於他有情。依淨身業。勸令",
    "T30n1579_043:0531b25": "遠離一切殺生。勸令遠離諸不與取。勸令",
    "T30n1579_043:0531b26": "遠離諸欲邪行。勸令遠離一切窣羅若迷",
    "T30n1579_043:0531b27": "隸耶及以末陀放逸處酒。依淨語業。勸令",
    "T30n1579_043:0531b28": "遠離一切妄語勸令遠離諸離間語。勸令",
    "T30n1579_043:0531b29": "遠離諸麁惡語。勸令遠離一切綺語。依淨",
    "T30n1579_043:0531c01": "意業。勸令遠離一切貪欲瞋恚邪見。",
    "T30n1579_043:0531c02": "薩清淨利行。當知此行略有十種。謂諸菩薩",
    "T30n1579_043:0531c03": "於諸有情。依外清淨有五利行。依內清淨",
    "T30n1579_043:0531c04": "有五利行。云何菩薩於諸有情依外清淨",
    "T30n1579_043:0531c05": "有五利行。一無罪利行。二不轉利行。三漸次",
    "T30n1579_043:0531c06": "利行。四遍行利行。五如應利行。謂諸菩薩於",
    "T30n1579_043:0531c07": "諸有情雜惡行者。先惡行者。有罪行者。雜染",
    "T30n1579_043:0531c08": "行者。於諸善中能正安處。是名菩薩於諸",
    "T30n1579_043:0531c09": "有情無罪利行。又諸菩薩於諸有情。不於",
    "T30n1579_043:0531c10": "非解脫非定清淨處求為真解脫求為",
    "T30n1579_043:0531c11": "定清淨者即於其中能正勸導。是名菩薩",
    "T30n1579_043:0531c12": "於諸有情不轉利行。又諸菩薩於諸有情",
    "T30n1579_043:0531c13": "先審觀察。知劣慧者為說淺法。隨轉麁近",
    "T30n1579_043:0531c14": "教授教誡。知中慧者為說中法隨轉處中",
    "T30n1579_043:0531c15": "教授教誡。知廣慧者為說深法隨轉幽微",
    "T30n1579_043:0531c16": "教授教誡。令其漸次修集善品。是名菩薩",
    "T30n1579_043:0531c17": "於諸有情漸次利行。又諸菩薩於諸四姓",
    "T30n1579_043:0531c18": "乃至天人一切有情。隨力隨能行義利行",
    "T30n1579_043:0531c19": "求利樂者。即於其中隨類勸導。是名菩薩",
    "T30n1579_043:0531c20": "於諸有情遍行利行。又諸菩薩於諸有情。",
    "T30n1579_043:0531c21": "若於自義諸善法品。隨下中上功能差別。",
    "T30n1579_043:0531c22": "可勸導者。及由方便功能差別。可勸導者。",
    "T30n1579_043:0531c23": "隨其所應。於彼如彼方便勸導。是名菩薩",
    "T30n1579_043:0531c24": "於諸有情如應利行。是名菩薩於諸有情。",
    "T30n1579_043:0531c25": "依外清淨五種利行。云何菩薩於諸有情",
    "T30n1579_043:0531c26": "依內清淨五種利行。謂諸菩薩於諸有情",
    "T30n1579_043:0531c27": "起廣大悲意樂。現前而行利行。又諸菩薩",
    "T30n1579_043:0531c28": "於諸有情。所作義利。雖受一切大苦劬勞。",
    "T30n1579_043:0531c29": "而心無倦深生歡喜。為諸有情而行利行。",
    "T30n1579_043:0532a01": "又諸菩薩雖現安處最勝第一圓滿財位。而",
    "T30n1579_043:0532a02": "自謙下如奴如僕。亦如孝子旃荼羅子。其",
    "T30n1579_043:0532a03": "心卑屈離憍離慢及離我執。於諸有情而",
    "T30n1579_043:0532a04": "行利行。又諸菩薩於諸有情。心無愛染無",
    "T30n1579_043:0532a05": "有虛偽。真實哀憐而行利行。又諸菩薩於",
    "T30n1579_043:0532a06": "諸有情。生起畢竟無復退轉慈愍之心。而",
    "T30n1579_043:0532a07": "行利行。",
    "T30n1579_043:0532a08": "是名菩薩於諸有情依內清淨五種利行。",
    "T30n1579_043:0532a09": "如是依於內外清淨各五利行。總有十種。",
    "T30n1579_043:0532a10": "是名菩薩清淨利行。",
    "T30n1579_043:0532a11": "云何菩薩同事。謂諸菩薩若於是義於是善",
    "T30n1579_043:0532a12": "根勸他受學。即於此義於此善根。或等",
    "T30n1579_043:0532a13": "或增自現受學。如是菩薩與他事同。故名",
    "T30n1579_043:0532a14": "同事。所化有情知此菩薩所修同事。便於",
    "T30n1579_043:0532a15": "自己受學善根。堅固決定無有退轉。何以",
    "T30n1579_043:0532a16": "故。彼作是思。菩薩勸我所受學者。定能",
    "T30n1579_043:0532a17": "為我利益安樂。由此菩薩所授我者。即於",
    "T30n1579_043:0532a18": "其中自現行故。無有知無利益安樂自現",
    "T30n1579_043:0532a19": "行者。非諸菩薩如是同事勸導有情。他得",
    "T30n1579_043:0532a20": "詰言汝自於善不能受學。",
    "T30n1579_043:0532a21": "勸導數數教授教誡於他。汝應從他殷勤",
    "T30n1579_043:0532a22": "諮受教授教誡。有諸菩薩是他同事。而不自",
    "T30n1579_043:0532a23": "顯與他同事。有諸菩薩非他同事。而自顯",
    "T30n1579_043:0532a24": "現與他同事。有諸菩薩是他同事。亦自顯",
    "T30n1579_043:0532a25": "現與他同事。有諸菩薩非他同事。亦不自",
    "T30n1579_043:0532a26": "顯與他同事。第一句者。謂有菩薩與諸菩",
    "T30n1579_043:0532a27": "薩功德威力皆悉平等。於菩薩道自謂為",
    "T30n1579_043:0532a28": "師功德威力與等。菩薩隱自善故而不顯",
    "T30n1579_043:0532a29": "己功德威力。第二句者。謂諸菩薩見有下劣",
    "T30n1579_043:0532b01": "信解有情於甚深處心生怖畏便正思擇",
    "T30n1579_043:0532b02": "為欲方便化導彼故。自現己身與其同",
    "T30n1579_043:0532b03": "法。所謂下於旃茶羅類乃至狗類。欲作",
    "T30n1579_043:0532b04": "饒益欲除災患欲調欲化。故思於彼旃",
    "T30n1579_043:0532b05": "茶羅狗同分中生。第三句者。謂諸菩薩見",
    "T30n1579_043:0532b06": "所化者所受善根猶可搖動。為令堅住現",
    "T30n1579_043:0532b07": "與同事或等或增。第四句者。謂諸菩薩自行",
    "T30n1579_043:0532b08": "放逸棄捨他事。",
    "T30n1579_043:0532b09": "如是已說多種施戒。廣說乃至最後同事。",
    "T30n1579_043:0532b10": "其中所有波羅蜜多。能自成熟一切佛法。",
    "T30n1579_043:0532b11": "所有攝事。能成熟他一切有情。當知略說",
    "T30n1579_043:0532b12": "菩薩一切善法作業。",
    "T30n1579_043:0532b13": "說乃至最後同事。如是眾多助菩提分無量",
    "T30n1579_043:0532b14": "善法。由三因緣應知現行。由二因緣應",
    "T30n1579_043:0532b15": "知最勝。由三因緣應知清淨。謂由身語",
    "T30n1579_043:0532b16": "意三因緣故。應知現行。彼諸善法由廣大",
    "T30n1579_043:0532b17": "故無雜染故。應知最勝。亦名無上亦名不",
    "T30n1579_043:0532b18": "共。當知此中由有情無別故。事無別故時",
    "T30n1579_043:0532b19": "無別故。名為廣大。有情無別者。謂諸菩薩",
    "T30n1579_043:0532b20": "普於一切有情處所。普為一切法界有情。",
    "T30n1579_043:0532b21": "修行如是施等善根。非專為己。事無別者。",
    "T30n1579_043:0532b22": "謂諸菩薩普於一切及一切種施等善根。精",
    "T30n1579_043:0532b23": "勤受學。時無別者。謂諸菩薩恒常無間不",
    "T30n1579_043:0532b24": "離加行不捨善軛。若晝若夜現法後法。即",
    "T30n1579_043:0532b25": "由此因施等善根常行無替。當知此中由",
    "T30n1579_043:0532b26": "四種相成無雜染。謂諸菩薩懷歡喜心修",
    "T30n1579_043:0532b27": "諸善法。由是因緣無苦無憂無諸變悔。又",
    "T30n1579_043:0532b28": "諸菩薩不損惱他不著見趣不雜惡行。",
    "T30n1579_043:0532b29": "修行施等無量善根。又諸菩薩殷重遍體。於",
    "T30n1579_043:0532c01": "其施等無量善法。唯見功德唯見真實唯",
    "T30n1579_043:0532c02": "見寂靜。極善決定不從他緣非餘引奪而",
    "T30n1579_043:0532c03": "正受學。又諸菩薩不因所修施等善法悕",
    "T30n1579_043:0532c04": "異熟果。或轉輪王或天帝釋或魔或梵。亦不",
    "T30n1579_043:0532c05": "於他悕求返報。無所依止。不依一切利養",
    "T30n1579_043:0532c06": "恭敬世俗名譽。乃至不依養活身命。由如",
    "T30n1579_043:0532c07": "是相淨歡喜俱無不平等。殷重無依修行",
    "T30n1579_043:0532c08": "施等。廣說乃至同事。為後無量善法。名無",
    "T30n1579_043:0532c09": "雜染。由熾然故無動轉故善清淨故。應知",
    "T30n1579_043:0532c10": "清淨。若諸菩薩已入清淨意樂地者。一切善",
    "T30n1579_043:0532c11": "根熾然無動。言熾然者。謂此菩薩意樂淨",
    "T30n1579_043:0532c12": "故。一切善法不由思擇熾盛現前。言無動",
    "T30n1579_043:0532c13": "者。謂此菩薩意樂淨故。隨所獲得隨所積",
    "T30n1579_043:0532c14": "集。所有善法皆無退轉。於當來世能無退",
    "T30n1579_043:0532c15": "減。如是菩薩隨所經歷彼彼日夜。隨所過",
    "T30n1579_043:0532c16": "度彼彼自身。所有善法如明分月唯增無",
    "T30n1579_043:0532c17": "減。若諸菩薩住到究竟地。或繫屬一生最",
    "T30n1579_043:0532c18": "後有者。所有善法。名善清淨。此上更無菩",
    "T30n1579_043:0532c19": "薩地攝勝淨法故。如是施等同事。為後無",
    "T30n1579_043:0532c20": "量善法。三因緣故應知現行。二因緣故應",
    "T30n1579_043:0532c21": "知最勝。三因緣故應知清淨。",
    "T30n1579_043:0532c22": "此中所有一切施一切戒。廣說乃至一切同",
    "T30n1579_043:0532c23": "事。若多修習若善清淨若具圓滿。能感無上",
    "T30n1579_043:0532c24": "正等菩提金剛堅固身正法久住果。此中所有",
    "T30n1579_043:0532c25": "難行施難行戒。廣說乃至難行同事。若多修",
    "T30n1579_043:0532c26": "習若善清淨若具圓滿。能感如來成就無等",
    "T30n1579_043:0532c27": "希奇法果。此中所有一切門施一切門戒。廣",
    "T30n1579_043:0532c28": "說乃至一切門同事。若多修習若善清淨若具",
    "T30n1579_043:0532c29": "圓滿。能感如來一切最勝有情天人所供養",
    "T30n1579_043:0533a01": "果。此中所有善士施善士戒。廣說乃至善士",
    "T30n1579_043:0533a02": "同事。若多修習若善清淨若具圓滿。能感如",
    "T30n1579_043:0533a03": "來於諸有情無足二足四足多足。有色無色",
    "T30n1579_043:0533a04": "有想無想。及以非想非非想處。於此一切有",
    "T30n1579_043:0533a05": "情類中最尊勝果。此中所有一切種施一切",
    "T30n1579_043:0533a06": "種戒。廣說乃至一切種同事。若多修習若善",
    "T30n1579_043:0533a07": "清淨若具圓滿。能感如來無量殊勝福德所",
    "T30n1579_043:0533a08": "攝三十有二大丈夫相八十隨好莊嚴身果。",
    "T30n1579_043:0533a09": "此中所有遂求施遂求戒。廣說乃至遂求同",
    "T30n1579_043:0533a10": "事。若多修習若善清淨若具圓滿。能感如來",
    "T30n1579_043:0533a11": "坐菩提座一切魔怨不能惱觸不傾動果。",
    "T30n1579_043:0533a12": "此中所有此世他世樂施此世他世樂戒。廣",
    "T30n1579_043:0533a13": "說乃至此世他世樂同事。若多修習若善清",
    "T30n1579_043:0533a14": "淨若具圓滿。能感如來最勝靜慮解脫等持",
    "T30n1579_043:0533a15": "等至樂果。此中所有清淨施清淨戒。廣說乃",
    "T30n1579_043:0533a16": "至清淨同事。若多修習若善清淨若具圓滿。",
    "T30n1579_043:0533a17": "能感如來四一切種清淨果。謂所依淨所緣",
    "T30n1579_043:0533a18": "淨心淨智淨。亦感如來三不護十力四無所",
    "T30n1579_043:0533a19": "畏。三念住一切不共佛法極清淨果。如是菩",
    "T30n1579_043:0533a20": "薩施等善法。能感無上到究竟果。當知亦",
    "T30n1579_043:0533a21": "感生死流轉順菩薩行所餘無量無邊可愛",
    "T30n1579_043:0533a22": "無罪勝果。",
    "T30n1579_043:0533a23": "瑜伽師地論卷第四十三"
}