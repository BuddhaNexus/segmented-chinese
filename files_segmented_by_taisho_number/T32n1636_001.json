{
    "T32n1636_001:0075b02": "No. 1636",
    "T32n1636_001:0075b03": "大乘集菩薩學論卷第一",
    "T32n1636_001:0075b05": "法稱菩薩造",
    "T32n1636_001:0075b06": "西天譯經三藏銀青光祿大夫",
    "T32n1636_001:0075b07": "試光祿卿普明慈覺傳梵大師",
    "T32n1636_001:0075b08": "賜紫沙門臣法護等奉　詔譯",
    "T32n1636_001:0075b09": "1 集布施學品1集布施學品第一之一",
    "T32n1636_001:0075b10": "我聞地獄大險怖，　　無窮猛苦鎮燒然，",
    "T32n1636_001:0075b11": "謂昔曾無寂靜心，　　故樂多聞親大法。",
    "T32n1636_001:0075b12": "聞已遠離諸罪惡，　　悔先所造盡無餘，",
    "T32n1636_001:0075b13": "我於善利未甞獲，　　斯少分中幾減失。",
    "T32n1636_001:0075b14": "菩薩妙樂勝無盡，　　唯佛具證平等理，",
    "T32n1636_001:0075b15": "希有難思法寶中，　　願樂剎那聽我說。",
    "T32n1636_001:0075b16": "三有所來成就主，　　龍天八部諸眷屬，",
    "T32n1636_001:0075b17": "咸生渴仰起慈心，　　歡喜諦受安隱語。",
    "T32n1636_001:0075b18": "如來正法及佛子，　　善入佛戒所生身，",
    "T32n1636_001:0075b19": "我今集解大仙言，　　遍樂投誠恭敬禮。",
    "T32n1636_001:0075b20": "我於往昔無少解，　　無教無言非善巧，",
    "T32n1636_001:0075b21": "亦無利樂及含生，　　唯自一心為法友。",
    "T32n1636_001:0075b22": "然我意樂清淨法，　　為令長養諸善根，",
    "T32n1636_001:0075b23": "如我等比覩斯文，　　於義未習應為說。",
    "T32n1636_001:0075b24": "論曰：謂欲成就士夫義者，於剎那頃具足難",
    "T32n1636_001:0075b25": "得。若不思惟是安隱處，此正等行當云何有？",
    "T32n1636_001:0075b26": "如《華嚴經》云：「善財於勝熱婆羅門而作是念：",
    "T32n1636_001:0075b27": "『得人身難、脫諸難難、得無難難、剎那具足清",
    "T32n1636_001:0075b28": "淨難、值佛出世難、諸根具足難、聽聞佛法難、",
    "T32n1636_001:0075b29": "得遇善人難、逢真實善知識難、受如理正教",
    "T32n1636_001:0075c01": "難、得正命難。』」",
    "T32n1636_001:0075c02": "論曰：此若干種正行知已，若有大士如是觀",
    "T32n1636_001:0075c03": "察，我意於他脫諸苦怖，不樂己身斯何殊妙，",
    "T32n1636_001:0075c04": "唯護尸羅盡有情界拔諸苦本，希妙樂行竪",
    "T32n1636_001:0075c05": "菩提因，發堅固意不壞信根。如《寶光明陀羅",
    "T32n1636_001:0075c06": "尼》所說偈云：「信順諸佛及佛法，亦信佛子所",
    "T32n1636_001:0075c07": "行道，信於無上大菩提，菩薩以斯初發心。信",
    "T32n1636_001:0075c08": "為先導功德母，長養一切勝善法，斷除疑網",
    "T32n1636_001:0075c09": "竭愛流。信能顯示安忍行，信無濁染令心淨，",
    "T32n1636_001:0075c10": "棄除我慢恭敬本。信如淨手攝持因，七聖法",
    "T32n1636_001:0075c11": "財無上行。信能一切歡喜捨，由信喜故入佛",
    "T32n1636_001:0075c12": "法。是信出生智功德，隨佛所說皆通達。信根",
    "T32n1636_001:0075c13": "光淨極鋒銳，如實永斷煩惱本。信力堅固無",
    "T32n1636_001:0075c14": "能壞，唯一諦信佛功德。信於相應非相應，剎",
    "T32n1636_001:0075c15": "那遠離諸染著。信能超出諸魔境，顯示最上",
    "T32n1636_001:0075c16": "解脫道。信為不壞功德種，謂能增長菩提苗。",
    "T32n1636_001:0075c17": "信為出生勝智門，應現十方諸覺者。若常信",
    "T32n1636_001:0075c18": "重於佛寶，非戒非學皆遠離，若能遠離非戒",
    "T32n1636_001:0075c19": "學，是人深讚佛功德。若常信重於法寶，則聞",
    "T32n1636_001:0075c20": "佛法無厭足，若聞佛法無厭足，於法信解不",
    "T32n1636_001:0075c21": "思議。若常信重於僧寶，則於淨眾無懈退，若",
    "T32n1636_001:0075c22": "於淨眾無懈退，則於信力無能動。若於信力",
    "T32n1636_001:0075c23": "無能動，則得諸根淨明利，若得諸根淨明利，",
    "T32n1636_001:0075c24": "彼人遠離諸惡友。若人遠離諸惡友，為善法",
    "T32n1636_001:0075c25": "友之攝受，若善法友攝受已，則常脩習廣大",
    "T32n1636_001:0075c26": "善。若常脩習廣大善，則得成辦大因力，若",
    "T32n1636_001:0075c27": "得成辦大因力，彼人信解最殊勝。若得信解",
    "T32n1636_001:0075c28": "最殊勝，即為諸佛常護念，若為諸佛常護念，",
    "T32n1636_001:0075c29": "則能發起菩提心。若能發起菩提心，於佛功",
    "T32n1636_001:0076a01": "德勤脩習，若佛功德勤脩習，則得生在如來",
    "T32n1636_001:0076a02": "家。若得生在如來家，於著無著俱解脫，於著",
    "T32n1636_001:0076a03": "無著解脫已，則得深心信清淨。若得深心信",
    "T32n1636_001:0076a04": "清淨，則得最上最殊勝，若得最上殊勝已，常",
    "T32n1636_001:0076a05": "行深妙波羅蜜。若行深妙波羅蜜，則能悟入",
    "T32n1636_001:0076a06": "摩訶衍，若能悟入摩訶衍，則知如法供養佛。",
    "T32n1636_001:0076a07": "若知如法供養佛，則得念佛心無動，若得念",
    "T32n1636_001:0076a08": "佛心無動，則常觀佛不思議。若常觀佛不思",
    "T32n1636_001:0076a09": "議，於佛無生無所住，若佛無生無所住，則知",
    "T32n1636_001:0076a10": "是法永不滅。」",
    "T32n1636_001:0076a11": "論曰：是中初發信根功德廣大無量，於總聚",
    "T32n1636_001:0076a12": "中少略而說。又諸有情異生生身等，於如是",
    "T32n1636_001:0076a13": "法難生信解。若深心清淨植福資糧，是信因",
    "T32n1636_001:0076a14": "力得住十佛剎微塵數眾生劫，受諸妙樂勝",
    "T32n1636_001:0076a15": "善福報。於如是法當生信解。如《十法經》所說",
    "T32n1636_001:0076a16": "偈云：「信為最勝乘，運載成正覺，是故信等",
    "T32n1636_001:0076a17": "事，智者應親近。若人無信根，不生諸白法，譬",
    "T32n1636_001:0076a18": "如焦穀種，亦不生芽莖。」又《大善誘經》云：「爾時",
    "T32n1636_001:0076a19": "如來勅阿難言：『於信法中如其了知，應當奉",
    "T32n1636_001:0076a20": "行。』」",
    "T32n1636_001:0076a21": "論曰：行是信者於剎那頃得信根堅固，即菩",
    "T32n1636_001:0076a22": "提心堅固而能攝受一切福報。如《師子王所",
    "T32n1636_001:0076a23": "問經》云：「爾時星賀那太子白佛言：『世尊！云",
    "T32n1636_001:0076a24": "何令諸眾生在所生處常得愛樂攝受諸法？』",
    "T32n1636_001:0076a25": "佛言：『欲解脫諸眾生者，常生謙敬發菩提心，",
    "T32n1636_001:0076a26": "是則名為常得愛樂攝受諸法。』」又如《華嚴經》",
    "T32n1636_001:0076a27": "云：「善男子！菩提心者猶如種子，能生一切",
    "T32n1636_001:0076a28": "諸佛法故。菩提心者猶如良田，能長眾生白",
    "T32n1636_001:0076a29": "淨法故；猶如大地，一切世間所依持故。乃至",
    "T32n1636_001:0076b01": "菩提心者猶如慈父，訓導守護諸菩薩故；如",
    "T32n1636_001:0076b02": "毘沙門，能斷一切貧窮苦故；如摩尼珠，成",
    "T32n1636_001:0076b03": "就一切諸義利故。菩提心者猶如賢缾，圓滿",
    "T32n1636_001:0076b04": "一切善希求故；如獨鈷杵，畢竟能摧煩惱",
    "T32n1636_001:0076b05": "冤故；猶如正法，能斷深心諸作意故；猶如利",
    "T32n1636_001:0076b06": "劍，能斷一切煩惱首故。菩提心者猶如利斧，",
    "T32n1636_001:0076b07": "能伐一切諸苦樹故；猶如兵仗，防禦一切極",
    "T32n1636_001:0076b08": "苦難故；猶如鉤竿，於輪迴海拔眾生故；如大",
    "T32n1636_001:0076b09": "風輪，能疾飄偃一切障礙雲霧草故。菩提心",
    "T32n1636_001:0076b10": "者猶如叢林，積集菩薩諸行願故；如佛塔廟，",
    "T32n1636_001:0076b11": "一切世間天人阿修羅等所尊重故。善男子！",
    "T32n1636_001:0076b12": "菩提心者成就如是無量殊勝功德。」",
    "T32n1636_001:0076b13": "論曰：云何復知諸異生等發菩提心？是中引",
    "T32n1636_001:0076b14": "聖言量，非一經所明。如《維摩詰所說經》云：「雖",
    "T32n1636_001:0076b15": "起身見如須彌山，猶能發起大菩提心生佛",
    "T32n1636_001:0076b16": "法矣。」又《寶篋經》說此異生菩薩義云：「佛告文",
    "T32n1636_001:0076b17": "殊師利：『譬如迦陵頻伽鳥鶵未出卵時，已能",
    "T32n1636_001:0076b18": "作於美妙音聲。文殊師利！是菩薩亦復如是，",
    "T32n1636_001:0076b19": "雖未斷我見、不出三界處無明㲉，已能作於",
    "T32n1636_001:0076b20": "諸佛妙音，所謂空、無相、無願解脫等音。』」又《隨",
    "T32n1636_001:0076b21": "說諸法經》云：「爾時勝慧菩薩於地龕中入涅",
    "T32n1636_001:0076b22": "盤時，於大城邑而獲受生，彼於空性信解作",
    "T32n1636_001:0076b23": "對治故。」又《入定不定印經》云：「佛告文殊師利：",
    "T32n1636_001:0076b24": "『云何名羊車行菩薩？譬如有人欲過五佛剎",
    "T32n1636_001:0076b25": "微塵數世界，是人乘彼羊車隨路而去，過久",
    "T32n1636_001:0076b26": "遠世行百踰繕那遇大風輪，以是緣故却退",
    "T32n1636_001:0076b27": "八萬踰繕那。後是人於彼世界乘是羊車，乃",
    "T32n1636_001:0076b28": "至不可說不可說劫能越一世界不？』文殊師",
    "T32n1636_001:0076b29": "利言：『不也。世尊！』佛言：『若大乘者發菩提心已，",
    "T32n1636_001:0076c01": "不應受持讀誦聲聞乘教，或與諸聲聞共住",
    "T32n1636_001:0076c02": "修習於聲聞乘，或自深心為他所教，於如是",
    "T32n1636_001:0076c03": "乘乃至悟解得彼智慧，以是緣故於無上",
    "T32n1636_001:0076c04": "道即便退失。是菩薩於菩提心所得慧根慧",
    "T32n1636_001:0076c05": "眼彼悉破壞。文殊師利！我說是名羊車行菩",
    "T32n1636_001:0076c06": "薩。』」",
    "T32n1636_001:0076c07": "論曰：若菩薩愛樂大乘信解空性，於信解行",
    "T32n1636_001:0076c08": "而獲圓滿，此聖言量唯信解行菩薩見如是",
    "T32n1636_001:0076c09": "事。如《寶雲經》說：「以無數總持、三摩地門、神通",
    "T32n1636_001:0076c10": "遊戲、解脫智明無邊法聚，平等超越一切愚",
    "T32n1636_001:0076c11": "夫行報，乃至後際不為利養，於俱胝劫世間",
    "T32n1636_001:0076c12": "所得受用資具，心無貪著亦不分別，如蓮華",
    "T32n1636_001:0076c13": "敷具足莊嚴。又於無量百千俱胝那庾多劫",
    "T32n1636_001:0076c14": "安住大乘照了勝義，福智資糧希無減失，於",
    "T32n1636_001:0076c15": "其出離先所修習百千相應行門皆悉具足。」",
    "T32n1636_001:0076c16": "論曰：云何了義？謂初發菩提心者說住此地，",
    "T32n1636_001:0076c17": "不了義者少分標相得無疑惑。此聖言量信",
    "T32n1636_001:0076c18": "解行法所生言義，如中廣略了信解行。復次",
    "T32n1636_001:0076c19": "《如來祕密經》云：「爾時阿闍世王白佛言：『世",
    "T32n1636_001:0076c20": "尊！彼菩提心當云何發？』佛言：『大王！謂深心不",
    "T32n1636_001:0076c21": "退。』王言：『世尊！云何深心不退？』佛言：『大王！謂",
    "T32n1636_001:0076c22": "能發起大悲。』王言：『世尊！云何能發大鈷？』佛",
    "T32n1636_001:0076c23": "言：『大王！謂於諸眾生不起厭捨之心。』王言：『世",
    "T32n1636_001:0076c24": "尊！云何於諸眾生得無厭捨？』佛言：『大王！謂若",
    "T32n1636_001:0076c25": "不著己樂得無厭捨。』」",
    "T32n1636_001:0076c26": "論曰：是中菩提心者，謂勸發大悲，歡喜敬愛",
    "T32n1636_001:0076c27": "義故。若不依如來教中相應，是人無有出離。",
    "T32n1636_001:0076c28": "此菩提心見可呵厭，如是不名發菩提心者。",
    "T32n1636_001:0076c29": "如《十法經》云：「善男子！若諸菩薩體性發菩提",
    "T32n1636_001:0077a01": "心時，得值如來及聲聞眾教化勸發阿耨多",
    "T32n1636_001:0077a02": "羅三藐三菩提心，是名最初喜樂發菩提心",
    "T32n1636_001:0077a03": "相。若聞說菩提及菩提心已，即發阿耨多羅",
    "T32n1636_001:0077a04": "三藐三菩提心者，是名第二喜樂發菩提心",
    "T32n1636_001:0077a05": "相。若彼眾生無歸無救，見是二種住大悲心，",
    "T32n1636_001:0077a06": "乃至發阿耨多羅三藐三菩提心者，是名第",
    "T32n1636_001:0077a07": "三喜樂發菩提心相。若見如來眾相圓滿即",
    "T32n1636_001:0077a08": "生敬愛，乃至是名第四發菩提心相。」",
    "T32n1636_001:0077a09": "論曰：菩提心者，此有二種：一者願菩提心、二",
    "T32n1636_001:0077a10": "者住菩提心。如《華嚴經》云：「善男子！復有眾生",
    "T32n1636_001:0077a11": "於眾生界願證難得阿耨多羅三藐三菩提",
    "T32n1636_001:0077a12": "心，復有眾生住是難得阿耨多羅三藐三菩",
    "T32n1636_001:0077a13": "提心。」",
    "T32n1636_001:0077a14": "論曰：一者願證作佛、一者願住受生。又《首楞",
    "T32n1636_001:0077a15": "嚴經》說：「因於某甲佛所發菩提心，云何復作",
    "T32n1636_001:0077a16": "少善根耶？」如《賢劫經》云：「昔星宿王如來於施",
    "T32n1636_001:0077a17": "音如來所初發菩提心時，為牧牛人以耽步",
    "T32n1636_001:0077a18": "羅葉施彼佛故。無量名稱如來於電光如來",
    "T32n1636_001:0077a19": "所初發菩提心時，為織㲲師，以上妙衣施彼",
    "T32n1636_001:0077a20": "佛故。焰光如來於無量光如來所初發菩提",
    "T32n1636_001:0077a21": "心時，住城邑中，以草燈炬施彼佛故。難勝如",
    "T32n1636_001:0077a22": "來於堅固步如來所初發菩提心時，為採樵",
    "T32n1636_001:0077a23": "者，以少齒木施彼佛故。功德幢如來於妙吉",
    "T32n1636_001:0077a24": "祥稱如來所初發菩提心時，為攻醫師，以一",
    "T32n1636_001:0077a25": "菴摩羅果施彼佛故。」",
    "T32n1636_001:0077a26": "論曰：此初發菩提心非滿足行，此阿厭事猶",
    "T32n1636_001:0077a27": "能解脫輪轉得無量樂。如《慈氏解脫經》云：「善",
    "T32n1636_001:0077a28": "男子！譬如有寶名曰金剛，能斷一切貧窮苦",
    "T32n1636_001:0077a29": "故。善男子！此一切智心亦復如是，能斷一切",
    "T32n1636_001:0077b01": "輪迴苦故。」",
    "T32n1636_001:0077b02": "論曰：唯此發菩提心者得近彼果，應如是知。",
    "T32n1636_001:0077b03": "又《善諫經》云：「佛言：『大王！汝若謂多種作中",
    "T32n1636_001:0077b04": "能多種作者，未若我一切行中行一切行、一切",
    "T32n1636_001:0077b05": "處中利一切處，謂學布施波羅蜜多，如是乃",
    "T32n1636_001:0077b06": "至學般若波羅蜜多。大王！是故汝於三藐三",
    "T32n1636_001:0077b07": "菩提亦復如是，樂欲發生淨信意願利他，行",
    "T32n1636_001:0077b08": "住坐臥、若夢覺時、若飲食時而常具足隨念",
    "T32n1636_001:0077b09": "作意，觀察諸佛、菩薩、聲聞、緣覺、諸異生身等，",
    "T32n1636_001:0077b10": "積集過去未來現在一切善根，稱量已、和合",
    "T32n1636_001:0077b11": "已，應隨喜者而自現前隨喜，乃至遍虛空界",
    "T32n1636_001:0077b12": "遍涅槃界亦自隨喜，又復隨喜一切諸佛菩",
    "T32n1636_001:0077b13": "薩緣覺及聲聞眾供養事業，平等迴向一切",
    "T32n1636_001:0077b14": "眾生，乃至令諸眾生得一切智智，普皆圓滿",
    "T32n1636_001:0077b15": "諸佛善法。日日三時迴向阿耨多羅三藐三",
    "T32n1636_001:0077b16": "菩提。大王！汝以如是正行得名王者，不捐寶",
    "T32n1636_001:0077b17": "位求菩提行亦獲圓滿。』」說是報者，「『大王！汝於",
    "T32n1636_001:0077b18": "彼時由發菩提心故，善根業報經無量數常",
    "T32n1636_001:0077b19": "生天上，於諸天中作天帝釋，或生人間為人",
    "T32n1636_001:0077b20": "中王。大王！唯一發菩提心善根力故，餘無別",
    "T32n1636_001:0077b21": "業，應知圓滿或未圓滿。』」以要言之，「佛言：『大",
    "T32n1636_001:0077b22": "王！唯一發菩提心者，救度一切眾生故、解脫",
    "T32n1636_001:0077b23": "一切眾生故、安隱一切眾生故、究竟令諸眾",
    "T32n1636_001:0077b24": "生至涅槃故、得生無量無數諸善根故。大王！",
    "T32n1636_001:0077b25": "復何說是多種作中能多種作耶？』」",
    "T32n1636_001:0077b26": "論曰：此菩提心行相者，經說過現緣起。如是",
    "T32n1636_001:0077b27": "願菩提心說入何地菩薩得戒？有云：九地。《虛",
    "T32n1636_001:0077b28": "空藏經》云：「名聞利養是諸罪本。」《十地經》云：",
    "T32n1636_001:0077b29": "「說初地中於彼利養無有少分親近希求，若諸",
    "T32n1636_001:0077c01": "眾生來至我所，一切所須倍多給與。」",
    "T32n1636_001:0077c02": "論曰：如其所言，則極喜地菩薩得善住不動",
    "T32n1636_001:0077c03": "相應，復說生如來家決定趣向成等正覺。又",
    "T32n1636_001:0077c04": "《虛空藏經》說：「聲聞乘而不能得如是，唯除樂",
    "T32n1636_001:0077c05": "大乘者。」如《最上授所問經》云：「是慳嫉法，正",
    "T32n1636_001:0077c06": "說名縛。」具表此學說極喜地，遠離我想我執",
    "T32n1636_001:0077c07": "不起，云何復執一切所須，如說施頭目等？",
    "T32n1636_001:0077c08": "論曰：如是等經，入地已去正表此學。若遍論",
    "T32n1636_001:0077c09": "菩薩彼相應修習中，或復遮止不應頓作，菩",
    "T32n1636_001:0077c10": "薩未能學故，應知此二種遍諸學處。又一種",
    "T32n1636_001:0077c11": "學於成就作用不能學故，雖不修習亦無過",
    "T32n1636_001:0077c12": "失。《無盡意經》云：「行廣大布施時，捨淨尸羅不",
    "T32n1636_001:0077c13": "為懈怠，以先未說亦不集行，如力親近故。」又",
    "T32n1636_001:0077c14": "《十地經》說：「設犯欲邪行，戒惑染輕微，由樂菩",
    "T32n1636_001:0077c15": "提心故。舍利子！說菩薩別解脫戒成就四法。",
    "T32n1636_001:0077c16": "謂是菩薩於修習中得真實語。舍利子！若善",
    "T32n1636_001:0077c17": "男子善女人發阿耨多羅三藐三菩提心已，",
    "T32n1636_001:0077c18": "志樂精進勤求善法，習諸議論堅持禁戒，於",
    "T32n1636_001:0077c19": "菩薩學具足修習。由親近於他，如是戒學或",
    "T32n1636_001:0077c20": "時違越、輕毀師尊，極慚愧故起大怖懼。彼復",
    "T32n1636_001:0077c21": "受用尊重愛樂，圓成如是平等戒法。是菩薩",
    "T32n1636_001:0077c22": "於諸佛如來現前戒學發生樂欲正行應別授",
    "T32n1636_001:0077c23": "學，彼或無有善知識者，向十方現在佛菩薩",
    "T32n1636_001:0077c24": "前，專念作觀隨力稱量已，堅持是戒，勿復欺",
    "T32n1636_001:0077c25": "誑十方一切佛菩薩眾及彼世間諸天人等。」",
    "T32n1636_001:0077c26": "《正法念處經》說：「先少思惟，已後競不施，墮餓",
    "T32n1636_001:0077c27": "鬼趣；語已不施，墮地獄趣。」況復無上菩提具",
    "T32n1636_001:0077c28": "足許施無餘世間諸眾生故。如《法集經》云：",
    "T32n1636_001:0077c29": "「善男子！菩薩應當尊重實諦。何以故？善男子！",
    "T32n1636_001:0078a01": "以集實諦名為法集。善男子！云何名實諦？若",
    "T32n1636_001:0078a02": "菩薩發阿耨多羅三藐三菩提心，乃至棄捨",
    "T32n1636_001:0078a03": "身命不捨是心，不捨諸眾生故，是名菩薩實",
    "T32n1636_001:0078a04": "諦。若菩薩發阿耨多羅三藐三菩提心已，復",
    "T32n1636_001:0078a05": "於後時棄捨是心及捨諸眾生者，是菩薩為",
    "T32n1636_001:0078a06": "大妄語，實可呵厭。」又《海意菩薩所問淨印法",
    "T32n1636_001:0078a07": "門經》云：「佛言：『海意！譬如世間若王王臣欲餉",
    "T32n1636_001:0078a08": "一切城邑人民，集已棄捨，若飲若食不為辦",
    "T32n1636_001:0078a09": "設，於諸人民則為虛誑。而於飲食少不可得，",
    "T32n1636_001:0078a10": "高聲呵責忿恚而出。』佛言：『海意！是菩薩亦復",
    "T32n1636_001:0078a11": "如是，於諸眾生未度者令度，不應但修捷語",
    "T32n1636_001:0078a12": "利辯，乃至而不勤修多聞積集諸善菩提分",
    "T32n1636_001:0078a13": "法，彼菩薩者則為虛誑諸天世人。如先佛說，",
    "T32n1636_001:0078a14": "是聖所呵厭，於智大智無上勝智俱極難得。",
    "T32n1636_001:0078a15": "是故當知，菩薩不應但以語言虛誑一切天",
    "T32n1636_001:0078a16": "人世間。復次海意！或有人來勸請說法施作",
    "T32n1636_001:0078a17": "義利時，彼菩薩隨言為說，乃至棄捨己身修",
    "T32n1636_001:0078a18": "菩薩行不復虛誑一切眾生，當如是知。』」",
    "T32n1636_001:0078a19": "大乘集菩薩學論卷第一"
}