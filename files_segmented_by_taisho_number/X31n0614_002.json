{
    "X31n0614_002:0716b09": "妙法蓮華經大窾卷二",
    "X31n0614_002:0716b11": "姚秦三藏法師鳩摩羅什奉　詔譯",
    "X31n0614_002:0716b12": "明　金庭比丘　通潤　箋",
    "X31n0614_002:0716b13": "譬喻品(火宅喻)第三",
    "X31n0614_002:0716b14": "頌云。",
    "X31n0614_002:0716b15": "　朽宅已堪畏　　況多諸苦叢　　癡風竟夜黑",
    "X31n0614_002:0716b16": "　業火亘天紅　　劫石烟中盡　　迷盧燄裏空",
    "X31n0614_002:0716b17": "　豈知金色界　　原在破墻東",
    "X31n0614_002:0716b18": "譬喻者。托物比類。借此例彼之義。如以團扇類月。",
    "X31n0614_002:0716b19": "蒼狗類雲。圓蓋類天。方輿類地。但取其似而已非",
    "X31n0614_002:0716b20": "實事也。昔有未見麟者。問甞見麟者曰。麟何類。見",
    "X31n0614_002:0716b21": "者曰。麟如麟也。問者曰。若我甞見麟則不問子矣。",
    "X31n0614_002:0716b22": "而曰麟如麟。寧可解哉。見者乃曰。麟麇身牛尾。鹿",
    "X31n0614_002:0716b23": "蹄馬背而有角。問者霍解。由對未甞見麟者比例",
    "X31n0614_002:0716b24": "發明。故曰譬喻也。此品因千二百人未解說三說",
    "X31n0614_002:0716c01": "一之因緣。故設譬以明其中。以一門喻業識。三車",
    "X31n0614_002:0716c02": "喻三乘。大白牛車喻佛乘。何以故。葢三界生死根",
    "X31n0614_002:0716c03": "本。都由微細業識。凡小莫測。一時說與不能深信。",
    "X31n0614_002:0716c04": "故令修三乘法。斷六識三毒。令出三界。證涅槃。得",
    "X31n0614_002:0716c05": "心自在。然未曾轉業識。得四智。除法障。證法空也。",
    "X31n0614_002:0716c06": "故此品與諸弟子喻明昔日之三乘。是令空六",
    "X31n0614_002:0716c07": "識而出生死。今日之一乘。欲令轉業識而成菩提",
    "X31n0614_002:0716c08": "也。",
    "X31n0614_002:0716c09": "爾時舍利弗。踊躍歡喜。即起合掌。瞻仰尊顏。而白佛",
    "X31n0614_002:0716c10": "言。今從世尊。聞此法音。心懷踊躍。得未曾有。",
    "X31n0614_002:0716c11": "先敘悟踊躍歡喜者。發明大事。歡喜遍身。不自知",
    "X31n0614_002:0716c12": "其手舞足蹈也。子湖一夜。僧堂前叫云有賊。眾皆",
    "X31n0614_002:0716c13": "驚。有一僧在僧堂內。出把住曰。維那賊在這裏捉",
    "X31n0614_002:0716c14": "得也。僧曰。不是某甲。師曰。是即是。只是不肯承當。",
    "X31n0614_002:0716c15": "又古德云。三十年來用意猜。幾番曾把此心灰。而",
    "X31n0614_002:0716c16": "今潦倒逢知己。李白元來是秀才。歡喜踊躍者。正",
    "X31n0614_002:0716c17": "是鶖子逢知己時。直下承當時也。",
    "X31n0614_002:0716c18": "所以者何。我昔從佛。聞如是法。見諸菩薩。受記作佛。",
    "X31n0614_002:0716c19": "而我等不預斯事。甚自感傷。失於如來無量知見。世",
    "X31n0614_002:0716c20": "尊。我常獨處山林樹下。若坐若行。每作是念。我等同",
    "X31n0614_002:0716c21": "入法性。云何如來以小乘法而見濟度。是我等咎。非",
    "X31n0614_002:0716c22": "世尊也。所以者何。若我等待說所因。成就阿耨多羅",
    "X31n0614_002:0716c23": "三藐三菩提者。必以大乘而得度脫。然我等不解方",
    "X31n0614_002:0716c24": "便。隨宜所說。初聞佛法。遇便信受。思惟取證。",
    "X31n0614_002:0717a01": "次追敘昔失。言世尊在方等會中。為諸菩薩說大",
    "X31n0614_002:0717a02": "乘經。即與授記。我等往昔雖預法會。預聞佛法。而",
    "X31n0614_002:0717a03": "不預授記之列。甚自憂惱。不知何故。遂失如來知",
    "X31n0614_002:0717a04": "見。世尊下。出感傷之意。言我尋常四威儀中。私自",
    "X31n0614_002:0717a05": "懊惱者。由我等與諸菩薩同在一會。等觀性空。同",
    "X31n0614_002:0717a06": "入法性。同是如來弟子。本無差別。云何如來。偏以",
    "X31n0614_002:0717a07": "大乘平等之法。授記菩薩。而以小乘之法濟度我",
    "X31n0614_002:0717a08": "等。豈非如來心有所偏。墮不平等之過耶。故每一",
    "X31n0614_002:0717a09": "興念。即便憂惱。今聞世尊云。自證無上道大乘平",
    "X31n0614_002:0717a10": "等法。若以小乘化。我則墮慳貪。此事為不可。乃知",
    "X31n0614_002:0717a11": "世尊無不平等咎。咎在自己。所以下。出自己之咎",
    "X31n0614_002:0717a12": "也。若我等。當初肯待世尊。分明說出三乘所因。原",
    "X31n0614_002:0717a13": "為成就無上菩提而權設者。爾時我等決不思惟。",
    "X31n0614_002:0717a14": "取證小果。如來必以大乘濟度我等。由世尊當初",
    "X31n0614_002:0717a15": "不肯就與我等道破所因。是成就菩提事。我等最",
    "X31n0614_002:0717a16": "初又不解如來是方便說。纔聞佛語。即便信受。認",
    "X31n0614_002:0717a17": "為實事。日夜思惟。取證小果。不求佛道。是以如來",
    "X31n0614_002:0717a18": "不為我等說大乘法。亦不為我等授記作佛耳。此",
    "X31n0614_002:0717a19": "則咎在自己。隨語生解。如來實無不平等咎。所謂",
    "X31n0614_002:0717a20": "醒後方知。酒悞人也。",
    "X31n0614_002:0717a21": "世尊。我從昔來。終日竟夜。每自剋責。而今從佛。聞所",
    "X31n0614_002:0717a22": "未聞未曾有法。斷諸疑悔。身意泰然。快得安隱。今日",
    "X31n0614_002:0717a23": "乃知真是佛子。從佛口生。從法化生。得佛法分。",
    "X31n0614_002:0717a24": "三慶今得。由我等尋常不肯甘為小乘。日夜痛責。",
    "X31n0614_002:0717b01": "故今一聞羅漢作佛之語。則是昔未聞者今已聞。",
    "X31n0614_002:0717b02": "昔未得者今已得。昔所疑悔者今日泰然安隱矣。",
    "X31n0614_002:0717b03": "且我向也。自以為非真佛子。難紹如來家業。今日",
    "X31n0614_002:0717b04": "乃知真是佛子。堪紹如來家業矣。向也以為但可",
    "X31n0614_002:0717b05": "得涅槃無佛法分。今日乃知渾身住在佛口中。全",
    "X31n0614_002:0717b06": "身住在法化裏。具有如來寶藏之分矣。寧不慶快",
    "X31n0614_002:0717b07": "而踊躍哉。故知有昔日之尅責。乃有今日之踊躍。",
    "X31n0614_002:0717b08": "有昔日之感傷。乃有今日之歡喜。有昔日之疑悔。",
    "X31n0614_002:0717b09": "乃有今日之泰然安隱。若昔日不尅責。不感傷。不",
    "X31n0614_002:0717b10": "疑悔。安有今日之踊躍歡喜。泰然安隱之事乎。",
    "X31n0614_002:0717b11": "爾時舍利弗。欲重宣此義。而說偈言。",
    "X31n0614_002:0717b12": "我聞是法音。得所未曾有。心懷大歡喜。疑網皆已除。",
    "X31n0614_002:0717b13": "昔來蒙佛教。不失於大乘。佛音甚希有。能除眾生惱。",
    "X31n0614_002:0717b14": "我已得漏盡。聞亦除憂惱。",
    "X31n0614_002:0717b15": "首四句。是總頌歡喜踊躍一段。昔來下。是發明疑",
    "X31n0614_002:0717b16": "網皆已除一句。言我昔日之疑。正疑自失大乘也。",
    "X31n0614_002:0717b17": "今聞唯一無二無三之語。始知昔來蒙佛授我四",
    "X31n0614_002:0717b18": "諦十二緣時。實未曾失大乘也。但是自己不肯承",
    "X31n0614_002:0717b19": "當耳。今日自肯承當。乃知不獨今日所說之法為",
    "X31n0614_002:0717b20": "希有。即昔日蒙佛所說之法亦甚希有。何以故。當",
    "X31n0614_002:0717b21": "我未出三界作眾生時。聞是法而除世間憂惱。既",
    "X31n0614_002:0717b22": "得漏盡成阿羅漢。作出三界人。然而四十年來不",
    "X31n0614_002:0717b23": "預授記之列。不蒙如來平等法化。故每自思惟。亦",
    "X31n0614_002:0717b24": "常憂惱。今日忽聞羅漢作佛之語。乃知不失如來",
    "X31n0614_002:0717c01": "無量知見。復除我等不得授記作佛之憂惱。所謂",
    "X31n0614_002:0717c02": "以一味雨潤於人華。此佛音之所以甚為希有也。",
    "X31n0614_002:0717c03": "我處於山谷。或在林樹下。若坐若經行。常思惟是事。",
    "X31n0614_002:0717c04": "嗚呼深自責。云何而自欺。我等亦佛子。同入無漏法。",
    "X31n0614_002:0717c05": "不能於未來。演說無上道。金色三十二。十力諸解脫。",
    "X31n0614_002:0717c06": "同共一法中。而不得此事。八十種妙好。十八不共法。",
    "X31n0614_002:0717c07": "如是等功德。而我皆已失。我獨經行時。見佛在大眾。",
    "X31n0614_002:0717c08": "名聞滿十方。廣饒益眾生。自惟失此利。我為自欺誑。",
    "X31n0614_002:0717c09": "我常於日夜。每思惟是事。欲以問世尊。為失不為失。",
    "X31n0614_002:0717c10": "我常見世尊。稱讚諸菩薩。以是於日夜。籌量如是事。",
    "X31n0614_002:0717c11": "此下頌昔失也。言我昔日憂惱不除者。由我不肯",
    "X31n0614_002:0717c12": "甘為小乘。坐失如來教菩薩法。每自思惟。深自痛",
    "X31n0614_002:0717c13": "責。云何我等自欺如此。我等與菩薩。皆以佛為師。",
    "X31n0614_002:0717c14": "皆是如來之子。同入法性。同得無漏。云何菩薩。偏",
    "X31n0614_002:0717c15": "能於未來世。說法度生。我獨不能。豈非自欺。此痛",
    "X31n0614_002:0717c16": "責自己不如菩薩也。金色下。痛責失如來自利功",
    "X31n0614_002:0717c17": "德。我獨下。又痛責失如來利生功德也。我為自欺",
    "X31n0614_002:0717c18": "誑者。言如來證平等法。肯以不平等法欺我誑我。",
    "X31n0614_002:0717c19": "故前文云。若人信歸佛。如來不欺誑。為說實相印。",
    "X31n0614_002:0717c20": "故知是我自欺自誑。如來不為我說耳。且此佛性",
    "X31n0614_002:0717c21": "圓同太虗。無欠無餘。云何如來。偏有佛性。成等正",
    "X31n0614_002:0717c22": "覺。繄我獨無。故我日夜。每一思惟。身毛皆竪。欲將",
    "X31n0614_002:0717c23": "此意。咨詢世尊。不知還是真失此利益乎。抑或有",
    "X31n0614_002:0717c24": "之。而自暴自棄乎。此我所以日夜思惟而疑且悔",
    "X31n0614_002:0718a01": "也。且我又見如來在大眾中。讚菩薩為龍象。斥小",
    "X31n0614_002:0718a02": "乘為跛驢。我等一聞此語。心甚不平。日夜籌量。我",
    "X31n0614_002:0718a03": "與菩薩實為同列。云何如來偏讚菩薩。貶斥我等。",
    "X31n0614_002:0718a04": "此我所以日夜痛責而感傷也。",
    "X31n0614_002:0718a05": "今聞佛音聲。隨宜而說法。無漏難思議。令眾至道場。",
    "X31n0614_002:0718a06": "我本著邪見。為諸梵志師。世尊知我心。拔邪說涅槃。",
    "X31n0614_002:0718a07": "我悉除邪見。於空法得證。爾時心自謂。得至於滅度。",
    "X31n0614_002:0718a08": "而今乃自覺。非是實滅度。若得作佛時。具三十二相。",
    "X31n0614_002:0718a09": "天人夜叉眾。龍神等恭敬。是時乃可謂。永盡滅無餘。",
    "X31n0614_002:0718a10": "佛於大眾中。說我當作佛。聞如是法音。疑悔悉已除。",
    "X31n0614_002:0718a11": "頌今得也。今聞世尊云。四十年中。所說種種諸法。",
    "X31n0614_002:0718a12": "皆是方便。乃至或讚或毀。常為一事。無非皆以大",
    "X31n0614_002:0718a13": "乘無漏難思議法示人。欲令開佛知見。坐道場成",
    "X31n0614_002:0718a14": "正覺而已。實無所謂大乘小乘人天乘若讚若毀",
    "X31n0614_002:0718a15": "也。昔白雲端參楊岐。岐問。受業師為誰。師曰。茶陵",
    "X31n0614_002:0718a16": "郁和尚。岐曰。我聞渠過橋遭跌。作偈甚奇。曾記得",
    "X31n0614_002:0718a17": "否。師誦曰。我有明珠一顆。久被塵勞關鎻。今朝塵",
    "X31n0614_002:0718a18": "盡光生。照破山河萬朵。岐笑而起。師愕然。通昔不",
    "X31n0614_002:0718a19": "寐。黎明詢之。適歲暮。岐曰。汝見昨日打毆儺者麼。",
    "X31n0614_002:0718a20": "曰見。師曰。汝一籌不及渠。師駭曰。意旨如何。岐曰。",
    "X31n0614_002:0718a21": "渠愛人笑。汝怕人笑。師大悟。慈明謁汾陽。陽默而",
    "X31n0614_002:0718a22": "器之。每見必詬罵。或詆毀。諸方及有所訓。皆流俗",
    "X31n0614_002:0718a23": "鄙事。一夕訴曰。自至法席已再夏。不蒙指示。但增",
    "X31n0614_002:0718a24": "世俗塵勞。念歲月飄忽。己事不明。失出家之利。語",
    "X31n0614_002:0718b01": "未卒。陽熟視罵曰。是惡知識敢裨販我。怒舉杖逐",
    "X31n0614_002:0718b02": "之。師擬伸救。陽掩師口。乃大悟曰。是知臨濟道出",
    "X31n0614_002:0718b03": "常情。所謂嬉笑怒罵。彈斥褒稱。無非佛事。無二無",
    "X31n0614_002:0718b04": "三。我本下。出隨宜說法。意謂世尊說法本無二三。",
    "X31n0614_002:0718b05": "所以隨宜說大說小。或讚或毀者。由我等昔事外",
    "X31n0614_002:0718b06": "道。學邪見法。世尊知我心事。投我所好。拔我邪根。",
    "X31n0614_002:0718b07": "故說小乘涅槃之法誘之。是以楔出楔也。既證涅",
    "X31n0614_002:0718b08": "槃。得少為足。自謂出三界人。無所事事。坐守勝妙",
    "X31n0614_002:0718b09": "境界。不復趨進菩提。故於方等會中。褒歎譏訶。激",
    "X31n0614_002:0718b10": "發進修。我等不知。今日世尊分明告曰。我雖說涅",
    "X31n0614_002:0718b11": "槃。是亦非真滅。我等纔知非實滅度。若得作佛。五",
    "X31n0614_002:0718b12": "住究盡。二死永亡。方是真實無餘涅槃。自性空事",
    "X31n0614_002:0718b13": "境界。要知昔日取證小果。皆是自欺。非如來咎。故",
    "X31n0614_002:0718b14": "我今日一聞如來授記作佛。疑悔悉除。此我所以",
    "X31n0614_002:0718b15": "歡喜踊躍也。序品云。諸求三乘人。若有疑悔者。佛",
    "X31n0614_002:0718b16": "當為除斷。令盡無有餘。方便品云。隨宜方便事。無",
    "X31n0614_002:0718b17": "復諸疑惑。此云。聞如是法音。疑悔皆已除。迭相照",
    "X31n0614_002:0718b18": "應。",
    "X31n0614_002:0718b19": "初聞佛所說。心中大驚疑。將非魔作佛。惱亂我心耶。",
    "X31n0614_002:0718b20": "佛以種種緣。譬喻巧言說。其心安如海。我聞疑網斷。",
    "X31n0614_002:0718b21": "佛說過去世。無量滅度佛。安住方便中。亦皆說是法。",
    "X31n0614_002:0718b22": "現在未來佛。其數無有量。亦以諸方便。演說如是法。",
    "X31n0614_002:0718b23": "如今者世尊。從生及出家。得道轉法輪。亦以方便說。",
    "X31n0614_002:0718b24": "世尊說實道。波旬無此事。以是我定知。非是魔作佛。",
    "X31n0614_002:0718c01": "我墮疑網故。謂是魔所為。聞佛柔軟音。深遠甚微妙。",
    "X31n0614_002:0718c02": "演暢清淨法。我心大歡喜。疑悔永已盡。安住實智中。",
    "X31n0614_002:0718c03": "我定當作佛。為天人所敬。轉無上法輪。教化諸菩薩。",
    "X31n0614_002:0718c04": "此追敘驚疑也。言我等四十年中。曾不聞授記聲",
    "X31n0614_002:0718c05": "聞作佛。今驟聞此語。且驚且疑。惶惑不定。疑佛為",
    "X31n0614_002:0718c06": "魔。佛以善巧方便。誘掖我等。其心汪洋。安如大海。",
    "X31n0614_002:0718c07": "我等既聽其語。復察其心。故知非魔所作。深信斯",
    "X31n0614_002:0718c08": "言。疑網盡裂。佛說下。正出如來善巧方便。言三世",
    "X31n0614_002:0718c09": "諸佛。皆是方便說法。無非一事。故知如來所說。皆是",
    "X31n0614_002:0718c10": "實語。定非魔說。由我自墮疑網。疑佛為魔。今聞如",
    "X31n0614_002:0718c11": "來如是柔和軟順之音。其義深遠。其語微妙。而所",
    "X31n0614_002:0718c12": "演暢者。皆是一相一味清白梵行。故我疑根永盡。",
    "X31n0614_002:0718c13": "生大歡喜。不復更執昔日之權乘。今日安住實智",
    "X31n0614_002:0718c14": "中矣。亦不滯於昔日之小果。今日定知作佛。轉大",
    "X31n0614_002:0718c15": "法輪。教化菩薩矣。此是鶖子承當處。香嚴云。當時",
    "X31n0614_002:0718c16": "若為我說破。何有今日之事。乃知世尊四十年中。",
    "X31n0614_002:0718c17": "不與小乘說破。正為今日也。黃龍南云葢今之人。",
    "X31n0614_002:0718c18": "容易聽法者眾。欲如田夫。時時乾之。令其枯渴。然",
    "X31n0614_002:0718c19": "後灌溉。方得秀實。亦是此意。此是佛祖鍛鍊聖賢",
    "X31n0614_002:0718c20": "之妙訣也。",
    "X31n0614_002:0718c21": "爾時佛告舍利弗。吾今於天人沙門婆羅門等。大眾",
    "X31n0614_002:0718c22": "中說。我昔曾於二萬億佛所。為無上道故。常教化汝。",
    "X31n0614_002:0718c23": "汝亦長夜隨我受學。我以方便引導汝故。生我法中。",
    "X31n0614_002:0718c24": "舍利弗。我昔教汝志願佛道。汝今悉忘。而便自謂已",
    "X31n0614_002:0719a01": "得滅度。我今還欲令汝憶念本願所行道故。為諸聲",
    "X31n0614_002:0719a02": "聞。說是大乘經。名妙法蓮華。教菩薩法。佛所護念。舍",
    "X31n0614_002:0719a03": "利弗。汝於未來世。過無量無邊不可思議劫。供養若",
    "X31n0614_002:0719a04": "干千萬億佛。奉持正法。具足菩薩所行之道當得作",
    "X31n0614_002:0719a05": "佛。號曰華光如來。應供。正徧知。明行足。善逝。世間解。",
    "X31n0614_002:0719a06": "無上士。調御丈夫。天人師。佛。世尊。",
    "X31n0614_002:0719a07": "此如來述成與記也。必待信而後授記者。信而後",
    "X31n0614_002:0719a08": "言。未信則以為厲己也。由鶖子從因緣悟入故。復",
    "X31n0614_002:0719a09": "述宿世因緣以曉之。言我為此一大事因緣。往昔",
    "X31n0614_002:0719a10": "曾在二萬億佛所。常以方便法門導汝。汝亦在長",
    "X31n0614_002:0719a11": "夜中隨我受學。由此昔緣。世世生生。常在一處。然",
    "X31n0614_002:0719a12": "我在往昔劫中。實未曾以小乘誨汝。元先教汝志",
    "X31n0614_002:0719a13": "慕佛乘。汝今何得遂忘本願。得少為足。自謂得涅",
    "X31n0614_002:0719a14": "槃乎。汝雖忘却本願。而我則親言出自親口。歷然",
    "X31n0614_002:0719a15": "在心。曾未忘却。今欲助發汝等往昔本願。故我不",
    "X31n0614_002:0719a16": "惜唇皮。宣說此經。菩薩因華。如來道果。盡在乎此。",
    "X31n0614_002:0719a17": "故曰教菩薩法。佛所護念也。觀此則知世尊無量",
    "X31n0614_002:0719a18": "劫中。一動一靜。一念一頃。無非教人志願佛道。豈",
    "X31n0614_002:0719a19": "止一生。舍利下。授記也。言汝聞此大經之後。即當",
    "X31n0614_002:0719a20": "藉此經為因。於未來世。經無量劫。事無量佛。學無",
    "X31n0614_002:0719a21": "量道。修無量行。直至因圓果滿。水到渠成。成最正",
    "X31n0614_002:0719a22": "覺。名曰華光。此即由法師位。而入法王位也。楞嚴",
    "X31n0614_002:0719a23": "所謂以不生不滅為因。然後圓成果地修證是也。",
    "X31n0614_002:0719a24": "言華光者。以智慧華。入光明覺故。",
    "X31n0614_002:0719b01": "國名離垢。其土平正。清淨嚴飾。安隱豐樂。天人熾盛。",
    "X31n0614_002:0719b02": "琉璃為地。有八交道。黃金為繩。以界其側。其旁各有",
    "X31n0614_002:0719b03": "七寶行樹。常有華果。華光如來。亦以三乘教化眾生。",
    "X31n0614_002:0719b04": "舍利弗。彼佛出時。雖非惡世。以本願故。說三乘法。",
    "X31n0614_002:0719b05": "國名離垢者。如大唐大宋大明之類。是報身所居",
    "X31n0614_002:0719b06": "報土也。其土平正者。無高下無傾側也。清淨嚴飾",
    "X31n0614_002:0719b07": "者。眾寶莊嚴。無五濁雜穢也。安穩者。無三災八難",
    "X31n0614_002:0719b08": "之苦也。豐樂者。無求不得之苦也。天人熾盛者。無",
    "X31n0614_002:0719b09": "三惡道也。琉璃為地者。無坑坎堆阜也。有八交道",
    "X31n0614_002:0719b10": "者。無周障屈曲也。黃金為繩者。無藩籬界限也。常",
    "X31n0614_002:0719b11": "有寶樹寶華寶果者。無可凋之樹。可謝之華。可熟",
    "X31n0614_002:0719b12": "之果也。舍利下通難。難云。如來出五濁世。故以方",
    "X31n0614_002:0719b13": "便說三乘法。誘掖羣生。華光報土。既非濁世。原是",
    "X31n0614_002:0719b14": "淨邦。既無二乘。純是菩薩。何故亦以三乘之法教",
    "X31n0614_002:0719b15": "化眾生。答。華光國土。雖非惡世。由彼本願。說三乘",
    "X31n0614_002:0719b16": "法。今雖得果。不廢宿心故。",
    "X31n0614_002:0719b17": "其劫名大寶莊嚴。何故名曰大寶莊嚴。其國中以菩",
    "X31n0614_002:0719b18": "薩為大寶故。彼諸菩薩。無量無邊不可思議。算數譬",
    "X31n0614_002:0719b19": "喻所不能及。非佛智力。無能知者。若欲行時。寶華承",
    "X31n0614_002:0719b20": "足。此諸菩薩。非初發意。皆久植德本。於無量百千萬",
    "X31n0614_002:0719b21": "億佛所。淨修梵行。恒為諸佛之所稱歎。常修佛慧。具",
    "X31n0614_002:0719b22": "大神通。善知一切諸法之門。質直無偽。志念堅固。如",
    "X31n0614_002:0719b23": "是菩薩。充滿其國。舍利弗。華光佛壽。十二小劫。除為",
    "X31n0614_002:0719b24": "王子未作佛時。其國人民。壽八小劫。華光如來。過十",
    "X31n0614_002:0719c01": "二小劫。授堅滿菩薩阿耨多羅三藐三菩提記。告諸",
    "X31n0614_002:0719c02": "比丘。是堅滿菩薩。次當作佛。號曰華足安行。多陀阿",
    "X31n0614_002:0719c03": "伽度。阿羅訶。三藐三佛陀。其佛國土。亦復如是。舍利",
    "X31n0614_002:0719c04": "弗。是華光佛滅度之後。正法住世。三十二小劫。像法",
    "X31n0614_002:0719c05": "住世。亦三十二小劫。",
    "X31n0614_002:0719c06": "劫者。時也。大寶莊嚴者。年號也。如洪武嘉靖萬曆",
    "X31n0614_002:0719c07": "之類。菩薩為大寶莊嚴者。此土不以國界莊嚴為",
    "X31n0614_002:0719c08": "大寶。以此土純是菩薩。莊嚴國土。無有二乘。即以",
    "X31n0614_002:0719c09": "菩薩而為大寶。若舅犯以仁親為寶。楚國以善為",
    "X31n0614_002:0719c10": "寶之意。彼諸下。顯菩薩數量之多。此諸下。顯菩薩",
    "X31n0614_002:0719c11": "樹德之廣。於無下。見菩薩事佛之久。恒為下。見菩",
    "X31n0614_002:0719c12": "薩名聞之大。常修下。見菩薩入道之深。善知下。顯",
    "X31n0614_002:0719c13": "菩薩度生之普。質直無偽者。渾金璞玉。無有矯飾。",
    "X31n0614_002:0719c14": "故曰質。如弦如矢。無有邪曲。故曰直。實證實悟。毫",
    "X31n0614_002:0719c15": "無假借。故曰無虗偽。四相不遷。八風不動。故曰志",
    "X31n0614_002:0719c16": "念堅固。如是菩薩充滿其國。此劫名所以稱大寶",
    "X31n0614_002:0719c17": "莊嚴也。舍利下。紀壽也。授堅滿記者。傳衣鉢也。佛",
    "X31n0614_002:0719c18": "號華足安行者。萬行具足。安而行之也。國名離垢",
    "X31n0614_002:0719c19": "者。佛佛道同也。正法者。信解行證悉皆具足也。像",
    "X31n0614_002:0719c20": "法者。信解行證或有缺也。授記之文。不過直將報",
    "X31n0614_002:0719c21": "佛國劫莊嚴。眷屬多少。佛壽短長。授之而已。更無",
    "X31n0614_002:0719c22": "他說。正如人家。父親臨命終時。一張遺囑。將田地",
    "X31n0614_002:0719c23": "家資什物。一一計開明白。更寫一個華押柱上。交",
    "X31n0614_002:0719c24": "與兒子便了。",
    "X31n0614_002:0720a01": "爾時世尊。欲重宣此義。而說偈言。",
    "X31n0614_002:0720a02": "舍利弗來世。成佛普智尊。號名曰華光。當度無量眾。",
    "X31n0614_002:0720a03": "供養無數佛。具足菩薩行。十力等功德。證於無上道。",
    "X31n0614_002:0720a04": "過無量劫已。劫名大寶嚴。世界名離垢。清淨無瑕穢。",
    "X31n0614_002:0720a05": "以琉璃為地。金繩界其道。七寶雜色樹。常有華果實。",
    "X31n0614_002:0720a06": "彼國諸菩薩。志念常堅固。神通波羅蜜。皆已悉具足。",
    "X31n0614_002:0720a07": "於無數佛所。善學菩薩道。如是等大士。華光佛所化。",
    "X31n0614_002:0720a08": "佛為王子時。棄國捨世榮。於最末後身。出家成佛道。",
    "X31n0614_002:0720a09": "華光佛住世。壽十二小劫。其國人民眾。壽命八小劫。",
    "X31n0614_002:0720a10": "佛滅度之後。正法住於世。三十二小劫。廣度諸眾生。",
    "X31n0614_002:0720a11": "正法滅盡已。像法三十二。舍利廣流布。天人普供養。",
    "X31n0614_002:0720a12": "華光佛所為。其事皆如是。其兩足聖尊。最勝無倫匹。",
    "X31n0614_002:0720a13": "彼即是汝身。宜應自欣慶。",
    "X31n0614_002:0720a14": "首二偈頌授記。過無下。頌國劫莊嚴眷屬。佛為下。",
    "X31n0614_002:0720a15": "言華光佛。亦如釋迦捨金輪而出家成道也。應長",
    "X31n0614_002:0720a16": "行除為王子一句。華光下。頌佛壽正法像法也。前",
    "X31n0614_002:0720a17": "云心生大歡喜。自知當作佛。此云彼即是汝身。宜",
    "X31n0614_002:0720a18": "應自欣慶照應。",
    "X31n0614_002:0720a19": "爾時四部眾。比丘比丘尼。優婆塞優婆夷。天龍夜叉。",
    "X31n0614_002:0720a20": "乾闥婆。阿脩羅。迦樓羅。緊那羅。摩睺羅伽等大眾。見",
    "X31n0614_002:0720a21": "舍利弗於佛前受阿耨多羅三藐三菩提記。心大歡",
    "X31n0614_002:0720a22": "喜。踊躍無量。各各脫身所著上衣。以供養佛。釋提桓",
    "X31n0614_002:0720a23": "因。梵天王等。與無數天子。亦以天妙衣。天曼陀羅華",
    "X31n0614_002:0720a24": "摩訶曼陀羅華等。供養於佛。所散天衣。住虗空中而",
    "X31n0614_002:0720b01": "自迴轉。諸天伎樂。百千萬種。於虗空中。一時俱作。雨",
    "X31n0614_002:0720b02": "眾天華。而作是言。佛昔於波羅柰。初轉法輪。今乃復",
    "X31n0614_002:0720b03": "轉無上最大法輪。",
    "X31n0614_002:0720b04": "鶖子得記。四眾天龍歡喜踊躍者。見一華而知天",
    "X31n0614_002:0720b05": "下皆春。記一人而知人人皆有分也。頌曰。巢居知",
    "X31n0614_002:0720b06": "風。穴處知雨。鶖子得記。天龍歡喜。四眾諸天。皆脫",
    "X31n0614_002:0720b07": "天衣供佛者。知為如來衣之所覆。故捨所珍也。宗",
    "X31n0614_002:0720b08": "家所謂脫鶻臭衣。著青州衫也。散華供佛者。酬說",
    "X31n0614_002:0720b09": "法華之意也。奏天樂者。酬授記之音也。以此三種。",
    "X31n0614_002:0720b10": "皆諸天所珍。故以所珍供佛者。敬之至也。佛以自",
    "X31n0614_002:0720b11": "受用法授人。故各以自受用物供佛也。天衣空中",
    "X31n0614_002:0720b12": "回轉者。是無情踊躍也。頌云。一個渾身坐白牛。騎",
    "X31n0614_002:0720b13": "羊跨鹿外邊求。天衣尚在虗空轉。何事人心不轉",
    "X31n0614_002:0720b14": "頭。而作是言下。是諸天讚佛轉輪也。世尊臨入涅",
    "X31n0614_002:0720b15": "槃。文殊請佛再轉法輪。世尊咄曰。文殊。吾四十九",
    "X31n0614_002:0720b16": "年住世。未曾說一字。汝請我再轉法輪。是我曾轉",
    "X31n0614_002:0720b17": "法輪耶。且道諸天見處。與文殊是同是別。試參詳看。",
    "X31n0614_002:0720b18": "爾時諸天子。欲重宣此義。而說偈言。",
    "X31n0614_002:0720b19": "昔於波羅柰。轉四諦法輪。分別說諸法。五眾之生滅。",
    "X31n0614_002:0720b20": "今復轉最妙。無上大法輪。是法甚深奧。少有能信者。",
    "X31n0614_002:0720b21": "我等從昔來。數聞世尊說。未曾聞如是。深妙之上法。",
    "X31n0614_002:0720b22": "世尊說是法。我等皆隨喜。大智舍利弗。今得授尊記。",
    "X31n0614_002:0720b23": "我等亦如是。必當得作佛。於一切世間。最尊無有上。",
    "X31n0614_002:0720b24": "佛道叵(頗)思議。方便隨宜說。我所有福業。今世若過世。",
    "X31n0614_002:0720c01": "及見佛功德。盡回向佛道。",
    "X31n0614_002:0720c02": "五眾生滅者。言五蘊眾生。皆有苦集。悉有生滅。故",
    "X31n0614_002:0720c03": "說諸法生滅四諦也。無上大法輪者。諸法實相也。",
    "X31n0614_002:0720c04": "隨喜者。見人喜而隨生歡喜也。大智下。出隨喜之",
    "X31n0614_002:0720c05": "意。所謂彼既丈夫。我亦爾也。佛道二句。亦是領會",
    "X31n0614_002:0720c06": "以一乘道。隨宜說三也。我所下。回向佛道也。由回",
    "X31n0614_002:0720c07": "向佛道。此天衣所以回轉虗空也。古德云。非風旛",
    "X31n0614_002:0720c08": "動仁者心動。此亦云。非天衣轉。八部心轉。",
    "X31n0614_002:0720c09": "爾時舍利弗。白佛言。世尊。我今無復疑悔。親於佛前。",
    "X31n0614_002:0720c10": "得受阿耨多羅三藐三菩提記。是諸千二百心自在",
    "X31n0614_002:0720c11": "者。昔住學地。佛常教化言我法能離生老病死。究竟",
    "X31n0614_002:0720c12": "涅槃。是學無學人。亦各自以離我見及有無見等。謂",
    "X31n0614_002:0720c13": "得涅槃。而今於世尊前。聞所未聞。皆墮疑惑。善哉世",
    "X31n0614_002:0720c14": "尊。願為。四眾。說其因緣。令離疑悔。",
    "X31n0614_002:0720c15": "此鶖子陳疑申請也。言我既領即心即佛之旨。復",
    "X31n0614_002:0720c16": "聞宿世因緣之事。頓歇疑情。一肩擔荷。不是如來",
    "X31n0614_002:0720c17": "教我承認。亦非自己勉強承當。故曰親於佛前得",
    "X31n0614_002:0720c18": "菩提記也。是諸下。疑陳也。意謂同類千二百人。四",
    "X31n0614_002:0720c19": "十年前聞如來法。皆證涅槃。各各自謂已得滅度。",
    "X31n0614_002:0720c20": "已得究竟。今聞授記。不惟不信。反墮疑城。所以墮",
    "X31n0614_002:0720c21": "疑城者。彼意正謂果有授記之事。何故四十年前",
    "X31n0614_002:0720c22": "不說。直待今日。由彼不知四十年前不說之所以。",
    "X31n0614_002:0720c23": "故今日。雖聞羅漢作佛之語。尚墮疑惑。不肯承當",
    "X31n0614_002:0720c24": "耳。願為剖明四十年前所以不說之因緣。方得離",
    "X31n0614_002:0721a01": "疑惑而生信也。此段見得鶖子。尋常自疑自悔。感",
    "X31n0614_002:0721a02": "傷尅責。故一聞生信。千二百人。尋常置在無事甲",
    "X31n0614_002:0721a03": "裏。故一聞而生疑。此四大弟子。不及鶖子一籌處",
    "X31n0614_002:0721a04": "也。且疑者悟之機。不疑則不悟。故知今日之疑情。",
    "X31n0614_002:0721a05": "又是將來之悟機也。",
    "X31n0614_002:0721a06": "爾時佛告舍利弗。我先不言。諸佛世尊。以種種因緣。",
    "X31n0614_002:0721a07": "譬喻言辭。方便說法。皆為阿耨多羅三藐三菩提耶。",
    "X31n0614_002:0721a08": "是諸所說。皆為化菩薩故。然舍利弗。今當復以譬喻。",
    "X31n0614_002:0721a09": "更明此義。諸有智者。以譬喻得解。",
    "X31n0614_002:0721a10": "此如來許說也。言汝請我為諸四眾。復說因緣者。",
    "X31n0614_002:0721a11": "豈我向前不曾與汝說乎。如來為一大事因緣。出",
    "X31n0614_002:0721a12": "現於世。諸有所作。常為一事。諸所說者。皆化菩薩。",
    "X31n0614_002:0721a13": "詳明如此。何必更欲說其因緣耶。彼既不解。我今",
    "X31n0614_002:0721a14": "復以淺近易曉之事。比類發明。若從此喻而得解",
    "X31n0614_002:0721a15": "了。尚得稱為智人。不然則終於無知而已。",
    "X31n0614_002:0721a16": "舍利弗。若國邑聚落。有大長者。其年衰邁。財富無量。",
    "X31n0614_002:0721a17": "多有田宅。及諸童僕。其家廣大。唯有一門。多諸人眾。",
    "X31n0614_002:0721a18": "一百二百。乃至五百人。止住其中。堂閣朽故。墻壁隤(頹)",
    "X31n0614_002:0721a19": "落。柱根腐敗。梁棟傾危。周匝俱時。欻(旭)然火起。焚燒舍",
    "X31n0614_002:0721a20": "宅。長者諸子。若十二十。或至三十。在此宅中。",
    "X31n0614_002:0721a21": "此下總將方便品中大義。演作譬喻。重為發明也。",
    "X31n0614_002:0721a22": "若國邑聚落。喻三界也。有大長者。喻化佛也。長者",
    "X31n0614_002:0721a23": "具十德。一姓貴。如三皇之胄。五帝之裔。二位尊。輔",
    "X31n0614_002:0721a24": "弼阿衡鹽梅爕理。三大富。如銅陵金穴。四威猛。如",
    "X31n0614_002:0721b01": "嚴霜凜雪。五智深。胸如武庫。六年耆。貌如松栢。七",
    "X31n0614_002:0721b02": "行淨。珪壁無瑕。八禮備。威儀庠序。九上敬。大人仰",
    "X31n0614_002:0721b03": "德。十下歸。眾庶歸心。十德具而稱長者。喻十號具",
    "X31n0614_002:0721b04": "而稱世尊也。其年衰邁者。喻涅槃將至也。財富無",
    "X31n0614_002:0721b05": "量者。喻智慧無量也。此句是總。下別釋。田宅者。喻",
    "X31n0614_002:0721b06": "大慈悲也。童僕者。喻方便也。其家廣大者。喻三界",
    "X31n0614_002:0721b07": "為家也。唯有一門者。喻三界中。總以業識為門也。",
    "X31n0614_002:0721b08": "古德云。業識茫茫。無本可據是也。有五百人止住",
    "X31n0614_002:0721b09": "其中者。喻五趣眾生皆在業識窟中也。堂閣四句。",
    "X31n0614_002:0721b10": "顯三界是佛化土。具有敗壞之相。非若如來報土。",
    "X31n0614_002:0721b11": "以金剛為地。宮殿堂閣。棟梁墻壁。皆是摩尼妙寶",
    "X31n0614_002:0721b12": "之所成就。風吹不入。雨已不濕。火不能燒。水不能",
    "X31n0614_002:0721b13": "溺也。火燒舍宅者。喻三界中。總被五衰八苦之火",
    "X31n0614_002:0721b14": "交煎也。諸子亦在宅中者。喻具三乘根性。微有省",
    "X31n0614_002:0721b15": "覺者。亦在業識窟中也。諸子雖有微醒。欲出三界。",
    "X31n0614_002:0721b16": "不遇明師。蹉入邪路。以苦捨苦。故不能出。非若五",
    "X31n0614_002:0721b17": "趣眾生。昏昏昧昧。全無知覺也。子言十。而人言百",
    "X31n0614_002:0721b18": "者。覺者少而昧者多也。",
    "X31n0614_002:0721b19": "長者見是大火。從四面起。即大驚怖。而作是念。我雖",
    "X31n0614_002:0721b20": "能於此所燒之門。安隱得出。而諸子等。於火宅內。樂",
    "X31n0614_002:0721b21": "著嬉戲。不覺不知。不驚不怖。火來逼身。苦痛切己(紀)。心",
    "X31n0614_002:0721b22": "不厭患。無求出意。",
    "X31n0614_002:0721b23": "次明長者興慈也。長者見火而驚怖者。愍其子故",
    "X31n0614_002:0721b24": "驚。惜其人故怖。同體之憂也。喻以佛眼觀六道眾",
    "X31n0614_002:0721c01": "生。起大悲心也。而作下。喻初七思惟也。言我五住",
    "X31n0614_002:0721c02": "究盡故安。二死永亡故隱。轉識成智。故得出三界",
    "X31n0614_002:0721c03": "之門。無奈諸子。以三界為留連之地。故樂著而不",
    "X31n0614_002:0721c04": "覺不知。以三界為遊樂之場。故嬉戲而不驚不怖。",
    "X31n0614_002:0721c05": "雖有眾苦逼迫其身。至於髓枯精竭。頭爛額焦。無",
    "X31n0614_002:0721c06": "一念厭離之心。亦無一毫恐怖之狀。故終無求出",
    "X31n0614_002:0721c07": "之意也。此喻前眾生諸根鈍。著樂癡所盲等文。",
    "X31n0614_002:0721c08": "舍利弗。是長者作是思惟。我身手有力。當以衣裓(格)。若",
    "X31n0614_002:0721c09": "以几案。從舍出之。",
    "X31n0614_002:0721c10": "此喻二七思惟也。我身手有力者。喻神力智慧力",
    "X31n0614_002:0721c11": "也。衣裓几案。喻知見力無所畏也。此皆如來自受",
    "X31n0614_002:0721c12": "用物。意謂身手有力。或將諸子貯於衣裓。捧而出",
    "X31n0614_002:0721c13": "之。抑將諸子置於几案。擎而出之也。喻前若但讚",
    "X31n0614_002:0721c14": "一乘。不能信是法等文。",
    "X31n0614_002:0721c15": "復更思惟。是舍唯有一門。而復陿(狹)小。諸子幼稚。未有",
    "X31n0614_002:0721c16": "所識。戀著戲處。或當墮落。為火所燒。我當為說怖畏",
    "X31n0614_002:0721c17": "之事。此舍已燒。宜時疾出。無令為火之所燒害。作是",
    "X31n0614_002:0721c18": "念已。如所思惟。具告諸子。汝等速出。父雖憐愍。善言",
    "X31n0614_002:0721c19": "誘諭。而諸子等。樂著嬉戲。不肯信受。不驚不畏。了無",
    "X31n0614_002:0721c20": "出心。亦復不知何者是火。何者為舍。云何為失。但東",
    "X31n0614_002:0721c21": "西走戲。視父而已。爾時長者。即作是念。此舍已為大",
    "X31n0614_002:0721c22": "火所燒。我及諸子。若不時出。必為所焚。我今當設方",
    "X31n0614_002:0721c23": "便。令諸子等。得免斯害。父知諸子。先心各有所好。種",
    "X31n0614_002:0721c24": "種珍玩奇異之物。情必樂著。而告之言。汝等所可玩",
    "X31n0614_002:0722a01": "好。希有難得。汝若不取。後必憂悔。如此種種羊車鹿",
    "X31n0614_002:0722a02": "車牛車。今在門外。可以遊戲。汝等於此火宅。宜速出",
    "X31n0614_002:0722a03": "來。隨汝所欲。皆當與汝。",
    "X31n0614_002:0722a04": "此喻三七思惟。設方便也。再思曰更。三思曰復更。",
    "X31n0614_002:0722a05": "言三界內。生生死死。唯是業識為主人云。此識甚",
    "X31n0614_002:0722a06": "深微細。諸子幼稚。未有知識。即欲與說。彼則未有",
    "X31n0614_002:0722a07": "知識。復恐迷而不解。若不與說。復恐躭戀愛著。以",
    "X31n0614_002:0722a08": "為遊樂嬉戲之處而不能捨。若一失足。終為所燒。",
    "X31n0614_002:0722a09": "如此眾生。剛強難化。當以苦切之言。可怖畏事而",
    "X31n0614_002:0722a10": "調伏之。言是地獄。是餓鬼。是畜生。是諸難處。是愚",
    "X31n0614_002:0722a11": "人生處。是殺生。是殺生報。是邪婬。是邪婬報。是愚",
    "X31n0614_002:0722a12": "癡。是愚癡報。乃至此是三災。此八難等。此皆六識",
    "X31n0614_002:0722a13": "三毒為因。招感此身生老病死之果。且此舍宅。即",
    "X31n0614_002:0722a14": "今已是被燒。若不早求出離。必當墮落。至於身肉",
    "X31n0614_002:0722a15": "糜爛而後已。如是思惟。即以所思惟者具告諸子。",
    "X31n0614_002:0722a16": "誘其速出。此喻說苦集也。父雖下。子不受教也。言",
    "X31n0614_002:0722a17": "雖告以剛強苦切之言。恐怖之事。由彼貪戀既深。",
    "X31n0614_002:0722a18": "遊歷既熟。自以為樂。不肯信受。毫無怖畏。了無出",
    "X31n0614_002:0722a19": "心。亦復不知何為苦因。何為苦果。云何名為墮落。",
    "X31n0614_002:0722a20": "但東游西戲。瞪眼視父。恬不介意。見其迷之深而",
    "X31n0614_002:0722a21": "惑之甚也。爾時下。以喻說滅道也。由彼苦切之言",
    "X31n0614_002:0722a22": "既不能入。怖畏之事又不能動。復以可樂之物。可",
    "X31n0614_002:0722a23": "戲之處以誘之。故長者復作念云。此舍已被火燒。",
    "X31n0614_002:0722a24": "迫近身體。此時不出。則我與子皆為火焚。且濁世",
    "X31n0614_002:0722b01": "不可以莊語。愚人不可以正言。故思以方便誘之",
    "X31n0614_002:0722b02": "也。難云。世尊已於所燒之門安隱得出。何故說我",
    "X31n0614_002:0722b03": "及諸子。必為所焚。答。如來現身三界。救拔眾生。彼",
    "X31n0614_002:0722b04": "出則出。彼入則入。其子病而父母亦病。所謂同體",
    "X31n0614_002:0722b05": "大悲憂人之憂也。父知下。思以樂具。易其苦具也。",
    "X31n0614_002:0722b06": "知其宿習根性差別。又知其現在好樂之事。故以",
    "X31n0614_002:0722b07": "所好投之。所謂知子莫如父也。而告下。喻三乘也。",
    "X31n0614_002:0722b08": "汝若下。勸其證也。如此下。告其車之處也。今在門",
    "X31n0614_002:0722b09": "外者。言此三車。在火宅外。不在火宅中也。可以游",
    "X31n0614_002:0722b10": "戲者。示其車之用也。言乘此可以縱任六通游戲",
    "X31n0614_002:0722b11": "自在也。汝等下。速其出也。隨汝下。許與其車也。言",
    "X31n0614_002:0722b12": "羊鹿牛車可汝意者。我即與之也。",
    "X31n0614_002:0722b13": "爾時諸子。聞父所說珍玩之物。適其願故。心各勇銳(瑞)。",
    "X31n0614_002:0722b14": "互相推排。競共馳走。爭出火宅。",
    "X31n0614_002:0722b15": "此諸子出火宅也。適其願故者。機教相投也。心各",
    "X31n0614_002:0722b16": "勇銳者。謂努力向前也。互相推排者。交相切磋也。",
    "X31n0614_002:0722b17": "以手相抵曰推。以手相分曰排。競共馳走者。俱行",
    "X31n0614_002:0722b18": "八正道也。爭出火宅者。共證無學果也。問。是舍唯",
    "X31n0614_002:0722b19": "有一門。是喻三界輪轉唯有業識也。今小乘既出",
    "X31n0614_002:0722b20": "三界。便能淨除業識耶。既淨除業識。他處又言二",
    "X31n0614_002:0722b21": "乘不知業識者何也。答。三界生死根元。實由第八",
    "X31n0614_002:0722b22": "業識為主人公。第七隨所生所繫。然第八雖名業",
    "X31n0614_002:0722b23": "識。不自造業。實由第六意識造業。招引第八出生",
    "X31n0614_002:0722b24": "入死耳。由彼小乘。根器下劣。又欲速出三界。此識",
    "X31n0614_002:0722c01": "含藏既廣。不能一時淨盡故。即指造業之意識。為",
    "X31n0614_002:0722c02": "生死因。令盡意識。得滅盡定。意識既盡。得轉一分",
    "X31n0614_002:0722c03": "業識。便出三界。故不牽引第八出生入死。謂之出",
    "X31n0614_002:0722c04": "業識門亦宜。然此唯是如來得知。二乘實不知也。",
    "X31n0614_002:0722c05": "所謂令彼道成德備而不自知是也。問。二乘既轉",
    "X31n0614_002:0722c06": "業識。已出三界。何故又教進脩佛慧轉識成智。答。",
    "X31n0614_002:0722c07": "前不云乎。業識含藏種子甚廣。有我有法。小乘但",
    "X31n0614_002:0722c08": "空我執。已捨賴耶。未空法執。猶在異熟。故知不但",
    "X31n0614_002:0722c09": "界內眾生在業識內。即界外二乘。乃至十地菩薩。",
    "X31n0614_002:0722c10": "亦未能盡除業識。猶在業識之內。故先令彼出界",
    "X31n0614_002:0722c11": "內之業識。次復令彼生界外之業識也。",
    "X31n0614_002:0722c12": "是時長者。見諸子等。安隱得出。皆於四衢道中。露地",
    "X31n0614_002:0722c13": "而坐。無復障礙。其心泰然。歡喜踊躍。",
    "X31n0614_002:0722c14": "此長者歡喜也。安隱得出者。生死不逼也。在四衢",
    "X31n0614_002:0722c15": "道者。證四諦理也。露地而坐者。踞寂滅定也。無復",
    "X31n0614_002:0722c16": "障礙者。煩惱障盡也。其心泰然者。得心自在也。踊",
    "X31n0614_002:0722c17": "躍歡喜者。樂人之樂也。",
    "X31n0614_002:0722c18": "時諸子等。各白父言。父先所許玩好之具。羊車鹿車",
    "X31n0614_002:0722c19": "牛車。願時賜與。舍利弗。爾時長者。各賜諸子等一大",
    "X31n0614_002:0722c20": "車。其車高廣。眾寶莊校。周匝欄楯。四面懸鈴。又於其",
    "X31n0614_002:0722c21": "上。張設幰(險)葢。亦以珍奇雜寶而嚴飾之。寶繩交絡。垂",
    "X31n0614_002:0722c22": "諸華瓔。重敷婉筵。安置丹枕。駕以白牛。膚色充潔。形",
    "X31n0614_002:0722c23": "體姝好。有大筋力。行步平正。其疾如風。又多僕從而",
    "X31n0614_002:0722c24": "侍衛之。所以者何。是大長者。財富無量。種種諸藏。悉",
    "X31n0614_002:0723a01": "皆充溢。而作是念。我財物無極。不應以下劣小車與",
    "X31n0614_002:0723a02": "諸子等。今此幼童。皆是吾子。愛無偏黨。我有如是七",
    "X31n0614_002:0723a03": "寶大車。其數無量。應當等心。各各與之。不宜差別。所",
    "X31n0614_002:0723a04": "以者何。以我此物。周給一國。猶尚不匱(愧)。何況諸子。是",
    "X31n0614_002:0723a05": "時諸子。各乘大車。得未曾有。非本所望。",
    "X31n0614_002:0723a06": "此諸子索車也。六祖所謂坐却白牛車。更從門外",
    "X31n0614_002:0723a07": "覔三車是也。舍利弗下。等賜大車也。前云。志求佛",
    "X31n0614_002:0723a08": "道者正直捨方便是也。其車高廣者。喻一佛乘。竪",
    "X31n0614_002:0723a09": "窮橫遍也。眾寶莊校者。富有萬德也。周匝欄楯者。",
    "X31n0614_002:0723a10": "總持遮護也。四面懸鈴者。四辨說法也。帳設幰葢",
    "X31n0614_002:0723a11": "者。慈悲普覆也。雜寶嚴飾者。萬善嚴此慈悲也。寶",
    "X31n0614_002:0723a12": "繩交絡者。大誓固此慈悲也。垂諸華纓者。神通四",
    "X31n0614_002:0723a13": "攝。悅勸眾生也。重敷婉筵者。以平等心安慰一切",
    "X31n0614_002:0723a14": "也。安置丹枕者。以戒法安佚群生也。駕以白牛者。",
    "X31n0614_002:0723a15": "是有大力量。有大智慧人。所以運轉此車也。膚色",
    "X31n0614_002:0723a16": "充潔。形體姝好者。德本植而身潤。有諸內而形諸",
    "X31n0614_002:0723a17": "外也。有大筋力者。堪任大事也。行步平正者。動作",
    "X31n0614_002:0723a18": "合度。入於坦途也。其疾如風者。智巧敏捷也。又多",
    "X31n0614_002:0723a19": "僕從者。方便具足也。南泉云。王老師自小養一頭",
    "X31n0614_002:0723a20": "水牯牛。擬向東溪牧。未免食他國王水草。擬向西",
    "X31n0614_002:0723a21": "溪牧。未免食他國王水草。不如隨分納些些。總不",
    "X31n0614_002:0723a22": "見得。大安云。安在溈山三十年。喫溈山飯。屙溈山",
    "X31n0614_002:0723a23": "屎。不參溈山禪。秪看一頭水牯牛。若落路入草。便",
    "X31n0614_002:0723a24": "把鼻孔搜轉來。纔犯人苗稼即鞭撻。調伏既久。可",
    "X31n0614_002:0723b01": "憐生受人言語。如今變作露地白牛。常在面前。終",
    "X31n0614_002:0723b02": "日露逈逈地。趁亦不去。且道即今在甚麼處。南岳",
    "X31n0614_002:0723b03": "云。如牛駕車。車若不行。打車即是。打牛即是。釋迦",
    "X31n0614_002:0723b04": "傳下一頭大白牛。祖師又留下一頭水牯牛。一任",
    "X31n0614_002:0723b05": "諸人耕田種地。切不得犯人苗稼。所以下。徵釋等",
    "X31n0614_002:0723b06": "賜大車之意。財富無極者。喻法財悉備也。諸藏充",
    "X31n0614_002:0723b07": "溢者。喻聲聞辟支菩薩如來藏。或是信戒等十藏。",
    "X31n0614_002:0723b08": "言諸藏中。具足如來無量法財也。而作下。言我財",
    "X31n0614_002:0723b09": "物無極。不應以此小車。賜我諸子。今此幼童。皆是",
    "X31n0614_002:0723b10": "我子。不應偏愛。若以羊鹿牛車各賜諸子。則愛有",
    "X31n0614_002:0723b11": "偏黨。故我以平等心。各以大車等賜之也。所以下。",
    "X31n0614_002:0723b12": "復徵釋等賜之意。言我有此無量法藏。即以此物。",
    "X31n0614_002:0723b13": "周給一國。徧施一切。尚無匱乏。況我親生之子。寧",
    "X31n0614_002:0723b14": "不等賜之耶。雖然如是。諸子分上少個甚麼。乃欲",
    "X31n0614_002:0723b15": "等賜。癡人面前。不得說夢。是時下。諸子得車歡喜。",
    "X31n0614_002:0723b16": "過望也。非本所望者。言本無心有所希望。而得無",
    "X31n0614_002:0723b17": "上法王大寶。豈非望外之事。故曰得未曾有。",
    "X31n0614_002:0723b18": "舍利弗。於汝意云何。是長者等與諸子珍寶大車。寧",
    "X31n0614_002:0723b19": "有虗妄不。舍利弗言。不也。世尊。是長者但令諸子得",
    "X31n0614_002:0723b20": "免火難。全其軀命。非為虗妄。何以故。若全身命。便為",
    "X31n0614_002:0723b21": "已得玩好之具。況復方便。於彼火宅而拔濟之。世尊",
    "X31n0614_002:0723b22": "若是長者乃至不與最小一車。猶不虗妄。何以故。是",
    "X31n0614_002:0723b23": "長者先作是意。我以方便。令子得出。以是因緣無虗",
    "X31n0614_002:0723b24": "妄也。何況長者自知財富無量。欲饒益諸子。等與大",
    "X31n0614_002:0723c01": "車。佛告舍利弗。善哉善哉。如汝所言。",
    "X31n0614_002:0723c02": "此辨覈不虗也。故呼鶖子而問之云。諸子索車。長",
    "X31n0614_002:0723c03": "者不與小車。而反等賜大車。汝云何解此事。寧有",
    "X31n0614_002:0723c04": "虗妄否。答云不也。意謂不與小車。尚不虗妄。何況",
    "X31n0614_002:0723c05": "等賜大車。而有虗妄乎哉。何以故。由彼長者見諸",
    "X31n0614_002:0723c06": "子等於火宅中。樂着嬉戲。無求出意。故作方便。令",
    "X31n0614_002:0723c07": "諸子等得出火宅。不令法身慧命有所損傷。便是",
    "X31n0614_002:0723c08": "實事。何必定與玩好之具。然後為實。何以故。人所",
    "X31n0614_002:0723c09": "愛者莫如身命。諸子既全身命。不遭火害。便為已",
    "X31n0614_002:0723c10": "得玩好之具。不必更與三車也。何況如來原是見",
    "X31n0614_002:0723c11": "彼躭戀火宅。不得已而誘其出門者耶。且無論不",
    "X31n0614_002:0723c12": "與鹿車牛車不是虗妄。即使不與最小羊車亦不",
    "X31n0614_002:0723c13": "虗妄。何以故。以長者本意。不欲以小車與人。但以",
    "X31n0614_002:0723c14": "方便誘引。令子得出火宅之門。以是因緣故。雖不",
    "X31n0614_002:0723c15": "與小車亦不虗妄。何況如來。自知財富無量。本意",
    "X31n0614_002:0723c16": "欲令饒益諸子。不待彼求。甘心欲以大車等賜諸",
    "X31n0614_002:0723c17": "子。而有虗妄者乎。佛告下。印其言之當理。",
    "X31n0614_002:0723c18": "舍利弗。如來亦復如是。則為一切世間之父。於諸怖",
    "X31n0614_002:0723c19": "畏。衰惱。憂患。無明闇蔽。永盡無餘。而悉成就無量。知",
    "X31n0614_002:0723c20": "見。力無所畏。有大神力。及智慧力。具足方便智慧波",
    "X31n0614_002:0723c21": "羅蜜。大慈大悲。常無懈倦。恒求善事。利益一切。而生",
    "X31n0614_002:0723c22": "三界。朽故火宅。為度眾生生老病死。憂悲苦惱。愚癡",
    "X31n0614_002:0723c23": "闇蔽。三毒之火。教化令得阿耨多羅三藐三菩提。",
    "X31n0614_002:0723c24": "此下以法合喻也如來為三界。之父者。合上長者",
    "X31n0614_002:0724a01": "有大家業也。如來出三界而入三界。所以為三界",
    "X31n0614_002:0724a02": "四生之父。於諸下。正顯如來原從凡夫地中脩證。",
    "X31n0614_002:0724a03": "非天成也。怖畏衰惱等者。謂轉無量怖畏。而成就",
    "X31n0614_002:0724a04": "無量無畏力。轉無量衰惱而成就無量大神力。轉",
    "X31n0614_002:0724a05": "無量憂患而成就無量知見力。轉無量無明而成",
    "X31n0614_002:0724a06": "就無量大智慧力。轉無量闇蔽煩惱而成就無量",
    "X31n0614_002:0724a07": "方便智慧力。轉殺心而上與諸佛同一慈力。轉害",
    "X31n0614_002:0724a08": "心而下與六道同悲仰力。轉懈怠而成精進力。具",
    "X31n0614_002:0724a09": "足種種廣大神力。故能恒求善事。利益一切。所以",
    "X31n0614_002:0724a10": "現生三界。度脫眾生。如鏡像水月也。眾苦依止名",
    "X31n0614_002:0724a11": "生苦。謂纔落地時。苦根不斷也。能令變壞名老苦。",
    "X31n0614_002:0724a12": "謂形容枯槁。顏色憔悴也。能迫身田名病苦。謂呻",
    "X31n0614_002:0724a13": "吟牀簀嘆息房闈也。能滅諸根名死苦。謂眼光落",
    "X31n0614_002:0724a14": "地。四大分張也。求而不得則憂。得而復失則悲。惡",
    "X31n0614_002:0724a15": "境相觸則苦。苦而不已則惱。唯其無怖畏。故能度",
    "X31n0614_002:0724a16": "眾生之生死怖畏。唯其無衰惱憂患。故能度眾生",
    "X31n0614_002:0724a17": "之憂悲苦惱。唯其無無明闇蔽。故能度眾生之愚",
    "X31n0614_002:0724a18": "癡闇蔽三毒之火。唯其成就知見力無畏等。故能",
    "X31n0614_002:0724a19": "教化眾生。令得阿耨菩提。總言如來自覺圓而能",
    "X31n0614_002:0724a20": "覺他也。",
    "X31n0614_002:0724a21": "見諸眾生。為生老病死憂悲苦惱之所燒煑。亦以五",
    "X31n0614_002:0724a22": "欲財利故。受種種苦。又以貪著追求故。現受眾苦。後",
    "X31n0614_002:0724a23": "受地獄畜生餓鬼之苦。若生天上。及在人間。貧窮困",
    "X31n0614_002:0724a24": "苦。愛別離苦。冤憎會苦。如是等種種諸苦。眾生沒在",
    "X31n0614_002:0724b01": "其中。歡喜遊戲。不覺不知。不驚不怖。亦不生厭。不求",
    "X31n0614_002:0724b02": "解脫。於此三界火宅。東西馳走。雖遭大苦。不以為患。",
    "X31n0614_002:0724b03": "舍利弗。佛見此已。便作是念。我為眾生之父。應拔其",
    "X31n0614_002:0724b04": "苦難。與無量無邊佛智慧樂。令其遊戲。舍利弗。如來",
    "X31n0614_002:0724b05": "復作是念。若我但以神力。及智慧力。捨於方便。為諸",
    "X31n0614_002:0724b06": "眾生。讚如來知見。力無所畏者。眾生不能以是得度。",
    "X31n0614_002:0724b07": "所以者何。是諸眾生。未免生老病死憂悲苦惱。而為",
    "X31n0614_002:0724b08": "三界火宅所燒。何由能解佛之智慧。",
    "X31n0614_002:0724b09": "合上長者興慈也。見者。謂以佛眼觀見也。八苦皆",
    "X31n0614_002:0724b10": "合火。四苦如前。餘四復釋。非愛共會。名冤憎會苦。",
    "X31n0614_002:0724b11": "可愛相違。名愛別離苦。希望不遂。名求不得苦。是",
    "X31n0614_002:0724b12": "前眾苦聚集。名五陰熾盛苦。合前四苦。所謂人間",
    "X31n0614_002:0724b13": "八苦也。若合生老等為一苦。名五苦。亦以五欲財",
    "X31n0614_002:0724b14": "利受種種苦者。是求不得苦也。又以下。此即五陰",
    "X31n0614_002:0724b15": "熾盛苦也。謂貪著五欲財利。追求必得。雖龍宮虎",
    "X31n0614_002:0724b16": "穴。不避艱險。既現受苦。復墮三塗。即生天上人間。",
    "X31n0614_002:0724b17": "尚有貧窮困苦也。言貧窮困苦者。無財曰貧。無眷",
    "X31n0614_002:0724b18": "屬曰窮。不舒暢曰困。愛別二句。配二苦。可知。沒在",
    "X31n0614_002:0724b19": "其中者。言渾身溺在苦中也。不但不知苦。抑且歡",
    "X31n0614_002:0724b20": "喜遊戲。唯其歡喜。故不知不覺。唯其遊戲。故不驚",
    "X31n0614_002:0724b21": "不怖。由不知不覺。故不厭苦集。由不驚不怖。故不",
    "X31n0614_002:0724b22": "求解脫。於此三界火宅。東馳西走。溺喪而不知歸。",
    "X31n0614_002:0724b23": "終身沒苦而不以為患。此如來所以興憐愍也。舍",
    "X31n0614_002:0724b24": "利弗下。合三七思惟也。言彼既為我子。我為其父。",
    "X31n0614_002:0724c01": "應當即以我之神力。智慧力。令彼頓拔業識之苦。",
    "X31n0614_002:0724c02": "頓與佛慧之樂。令其遊戲大寂滅場。方愜本願。復",
    "X31n0614_002:0724c03": "作下。設方便也。若我但用神力。廣讚佛乘。不行方",
    "X31n0614_002:0724c04": "便。不令先斷六識三毒。超出三界。取證涅槃。而欲",
    "X31n0614_002:0724c05": "驟令行菩薩事。頓捨業識。頓入佛慧。恐機小法大。",
    "X31n0614_002:0724c06": "法不投機。不能得度。何以故。未出三界。尚為五欲",
    "X31n0614_002:0724c07": "三毒。八苦火之所燒。彼將撲滅之不暇。即與之說。",
    "X31n0614_002:0724c08": "何由能解諸佛甚深無量之智慧乎。正如人在縲",
    "X31n0614_002:0724c09": "絏之中。與談帝王富貴。何益於事。故不得不用方",
    "X31n0614_002:0724c10": "便以拔濟之也。",
    "X31n0614_002:0724c11": "舍利弗。如彼長者。雖復身手有力。而不用之。但以慇",
    "X31n0614_002:0724c12": "懃方便。勉濟諸子火宅之難。然後各與珍實大車。",
    "X31n0614_002:0724c13": "此提出喻中要義。合上文而起下文。如彼長者下。",
    "X31n0614_002:0724c14": "合上文也。但以慇懃下。起下文也。",
    "X31n0614_002:0724c15": "如來亦復如是。雖有力無所畏而不用之。但以智慧",
    "X31n0614_002:0724c16": "方便。於三界火宅。拔濟眾生。為說三乘。聲聞辟支佛",
    "X31n0614_002:0724c17": "佛乘。而作是言。汝等莫得樂住三界火宅。勿貪麤弊",
    "X31n0614_002:0724c18": "色聲香味觸也。若貪著生愛。則為所燒。汝速出三界。",
    "X31n0614_002:0724c19": "當得三乘。聲聞。辟支佛佛乘。我今為汝保任此事。終",
    "X31n0614_002:0724c20": "不虗也。汝等但當勤脩精進。如來以是方便。誘進眾",
    "X31n0614_002:0724c21": "生。復作是言。汝等當知此三乘法。皆是聖所稱嘆。自",
    "X31n0614_002:0724c22": "在無繫。無所依求。乘是三乘。以無漏根力覺道禪定",
    "X31n0614_002:0724c23": "解脫三昧等。而自娛樂。便得無量安隱快樂。",
    "X31n0614_002:0724c24": "如來下。合身手有力而不用之。但以下。合但以慇",
    "X31n0614_002:0725a01": "懃方便。勉濟諸子之難也。汝等莫得樂住三界火",
    "X31n0614_002:0725a02": "宅者。勸其離苦也。商書云。如火之燎於原。不可嚮",
    "X31n0614_002:0725a03": "邇。何況沒在其中乎。勿貪粗弊下。是六識所緣之",
    "X31n0614_002:0725a04": "境。勸其斷集也。蛾眉皓齒。是伐性之斧。絲竹管絃。",
    "X31n0614_002:0725a05": "是奪心之賊。華香酒氣。是作孽之媒。甘脆膿肥。是",
    "X31n0614_002:0725a06": "腐腸之藥。雲繒霧縠。是惰身之機。故勸其勿貪。貪",
    "X31n0614_002:0725a07": "之者識也。若貪著則生愛。有愛則為所燒。貪愛不",
    "X31n0614_002:0725a08": "生。潤生已絕。故鬱頭藍弗以世俗智。伏下地惑。獲",
    "X31n0614_002:0725a09": "非想定。具五神通。時君尊敬。迎入宮掖。女子接足",
    "X31n0614_002:0725a10": "而禮。鬱頭藍弗觸女子手。遂生貪欲。便失五通。故",
    "X31n0614_002:0725a11": "知輪轉三界。悉由貪愛所使。透得此關。出塵羅漢",
    "X31n0614_002:0725a12": "矣。汝速下。勸其脩道必證果也。我今下。復以巽語",
    "X31n0614_002:0725a13": "誘之也。言我今為汝作保。擔當此事。決不賺汝。雖",
    "X31n0614_002:0725a14": "然如是。還須要你自己著力脩進。勿生疲怠。始得",
    "X31n0614_002:0725a15": "如來循循善誘如此。復作下廣讚三十七品助道",
    "X31n0614_002:0725a16": "法以慫慂之。所謂四念處。四正勤。五根。五力。七菩",
    "X31n0614_002:0725a17": "提。八聖道。乃至九定三解脫。此等道法。皆是鍛聖",
    "X31n0614_002:0725a18": "賢之爐鞴。出生死之要關。故諸佛極口稱嘆。謂此道",
    "X31n0614_002:0725a19": "法。是自在無繫無所依求之物也。言自在者。若知",
    "X31n0614_002:0725a20": "苦則無生死逼迫之苦果。而有身心自在之樂。無",
    "X31n0614_002:0725a21": "繫者。若斷集則無三界繫縛之苦因。而有縱任不",
    "X31n0614_002:0725a22": "拘之樂。無所依者。若證滅則我生已盡。不受後有。",
    "X31n0614_002:0725a23": "不嬉戲火宅。無求者。若脩道則旅泊三界。無所希",
    "X31n0614_002:0725a24": "求。不貪著世間。乘此三乘。行此道法。證寂滅樂。不",
    "X31n0614_002:0725b01": "受三界八苦交煎。不為粗弊色聲香味觸所困。便",
    "X31n0614_002:0725b02": "得無量安隱快樂矣。",
    "X31n0614_002:0725b03": "舍利弗。若有眾生。內有智性。從佛世尊。聞法信受。慇",
    "X31n0614_002:0725b04": "懃精進。欲速出三界。自求涅槃。是名聲聞乘。如彼諸",
    "X31n0614_002:0725b05": "子。為求羊車。出於火宅。若有眾生。從佛世尊。聞法信",
    "X31n0614_002:0725b06": "受。慇懃精進。求自然慧。樂獨善寂。深知諸法因緣。是",
    "X31n0614_002:0725b07": "名辟支佛乘。如彼諸子。為求鹿車。出於火宅。若有眾",
    "X31n0614_002:0725b08": "生。從佛世尊。聞法信受。勤脩精進。求一切智。佛智。自",
    "X31n0614_002:0725b09": "然智。無師智。如來智見。力無所畏。愍念安樂無量眾",
    "X31n0614_002:0725b10": "生。利益天人。度脫一切。是名大乘菩薩。求此乘故。名",
    "X31n0614_002:0725b11": "為摩訶薩。如彼諸子。為求牛車。出於火宅。",
    "X31n0614_002:0725b12": "此言諸子脩道證滅。以合出火宅也。內有智性者。",
    "X31n0614_002:0725b13": "宿有種子也。聞法信受者。緣以發之也。慇懃精進",
    "X31n0614_002:0725b14": "欲出三界者。脩道也。自求涅槃者證滅也。欲速自",
    "X31n0614_002:0725b15": "求。是小乘病。欲速故不達。自求故不大。因乖萬行。",
    "X31n0614_002:0725b16": "果闕圓常。皆欲速自求之過也。是名下。結名也。聲",
    "X31n0614_002:0725b17": "聞根鈍名小乘。亦名下乘。如彼下合喻也。求自然",
    "X31n0614_002:0725b18": "慧者。任其自悟。不求師也。樂獨善寂者。單丁自守。",
    "X31n0614_002:0725b19": "不求友也。此獨覺也。深知諸法因緣者。觀察十二",
    "X31n0614_002:0725b20": "因緣也。此緣覺也。辟支根利於聲聞。而劣於菩薩。",
    "X31n0614_002:0725b21": "名二乘。亦名中乘。一切智者玅觀察智也。佛智者",
    "X31n0614_002:0725b22": "大圓鏡智也。自然智者平等性智也。無師智者成",
    "X31n0614_002:0725b23": "所作智也。或是菩薩智。佛智。聲聞智。辟支智也。由",
    "X31n0614_002:0725b24": "菩薩萬行齊脩。四智盡學。故名大乘。亦名上乘。",
    "X31n0614_002:0725c01": "舍利弗。如彼長者。見諸子等。安隱得出火宅。到無畏",
    "X31n0614_002:0725c02": "處。自惟財富無量。等以大車而賜諸子。如來亦復如",
    "X31n0614_002:0725c03": "是。為一切眾生之父。若見無量億千眾生。以佛教門。",
    "X31n0614_002:0725c04": "出三界苦。怖畏險道。得涅槃樂。如來爾時。便作是念。",
    "X31n0614_002:0725c05": "我有無量無邊智慧力無畏等。諸佛法藏。是諸眾生。",
    "X31n0614_002:0725c06": "皆是我子。等與大乘。不令有人獨得滅度。皆以如來",
    "X31n0614_002:0725c07": "滅度而滅度之。是諸眾生。脫三界者。悉與諸佛禪定。",
    "X31n0614_002:0725c08": "解脫等。娛樂之具。皆是一相一種。聖所稱歎。能生淨",
    "X31n0614_002:0725c09": "妙第一之樂。",
    "X31n0614_002:0725c10": "此明出火宅。而等賜大車也。必使到無畏處。然後",
    "X31n0614_002:0725c11": "等賜大車者。盈科後進。教不躐等也。如來亦復下。",
    "X31n0614_002:0725c12": "令如彼長者見諸子等。安隱得出火宅。到無畏處",
    "X31n0614_002:0725c13": "也。如來爾時下。合自惟財富無量等與大車也。亦",
    "X31n0614_002:0725c14": "含前文我財物無極。諸藏充溢。今此幼童。愛無偏",
    "X31n0614_002:0725c15": "黨。應當等心。各各與之等文。悉與諸佛禪定解脫",
    "X31n0614_002:0725c16": "等者。又將諸佛深入無際甚深無量之解脫禪定。",
    "X31n0614_002:0725c17": "以易小乘之解脫寂滅定也。娛樂之具者。具謂器",
    "X31n0614_002:0725c18": "具。有是具。方有是樂。眾生昔以粗弊色香為器具。",
    "X31n0614_002:0725c19": "日用貪著嬉戲為快樂。故世尊將九定三解脫之",
    "X31n0614_002:0725c20": "具。自在無繫。無所依求。無量安隱之樂以易之。自",
    "X31n0614_002:0725c21": "後貪著此具而不肯捨。如來復以一相一種諸佛",
    "X31n0614_002:0725c22": "禪定解脫之具。能生淨妙第一之樂以易之。以此",
    "X31n0614_002:0725c23": "具易彼具。以金博金也。故三乘禪定解脫娛樂之",
    "X31n0614_002:0725c24": "具。是聖所讚歎。諸佛禪定解脫娛樂之具。亦曰聖",
    "X31n0614_002:0726a01": "所稱歎也。不然。彼又安能肯捨娛樂之具哉。言淨",
    "X31n0614_002:0726a02": "妙第一者。小乘有變易生死故不淨。如來則二死",
    "X31n0614_002:0726a03": "永亡故淨。小乘但證人空故不妙。如來二空雙證",
    "X31n0614_002:0726a04": "故妙。小乘唯脫見思故非第一。如來五住究盡故",
    "X31n0614_002:0726a05": "第一也。",
    "X31n0614_002:0726a06": "舍利弗。如彼長者。初以三車誘引諸子。然後但與大",
    "X31n0614_002:0726a07": "車。寶物莊嚴。安隱第一。然彼長者無虗妄之咎。如來",
    "X31n0614_002:0726a08": "亦復如是。無有虗妄。初說三乘。引導眾生。然後但以",
    "X31n0614_002:0726a09": "大乘而度脫之。何以故。如來有無量智慧力無所畏",
    "X31n0614_002:0726a10": "諸法之藏。能與一切。眾生大乘之法。但不盡能受。舍",
    "X31n0614_002:0726a11": "利弗。以是因緣。當知諸佛方便力故。於一佛乘。分別",
    "X31n0614_002:0726a12": "說三。",
    "X31n0614_002:0726a13": "此合辨覈不虗。如彼下舉喻。如來下法合。何以故",
    "X31n0614_002:0726a14": "下徵釋。先說三乘。然後等賜佛乘。不是虗妄。意謂",
    "X31n0614_002:0726a15": "如來初意原要即欲與大乘法。原不欲與小乘法。",
    "X31n0614_002:0726a16": "但彼根器下劣。容受不盡。故隨量授與。舍利下。結",
    "X31n0614_002:0726a17": "答問辭。汝前問云。願為四眾說其因緣。何故四十",
    "X31n0614_002:0726a18": "年中說二說三。今說一乘。故結答云。別無他故。由",
    "X31n0614_002:0726a19": "四十年前。根器狹劣。不能容受。以是因緣。四十年",
    "X31n0614_002:0726a20": "來。將一佛乘裂而為三耳。",
    "X31n0614_002:0726a21": "佛欲重宣此義。而說偈言。",
    "X31n0614_002:0726a22": "譬如長者。有一大宅。其宅久故。而復頓弊堂舍高危。",
    "X31n0614_002:0726a23": "柱根摧朽。梁棟傾斜。基陛隤(頹)毀。墻壁圮(丕)拆(策)。泥塗阤(矢)落。",
    "X31n0614_002:0726a24": "覆苫(山)亂墜。椽(篆)梠(呂)差脫。周障屈曲。雜穢充徧。有五百人。",
    "X31n0614_002:0726b01": "止住其中。",
    "X31n0614_002:0726b02": "偈中將前略處盡情摹寫。儼然一幅三界圖也。譬",
    "X31n0614_002:0726b03": "如長者有一大宅者。喻如來以三界為家。故大宅",
    "X31n0614_002:0726b04": "為長者有也。其宅久故而復頓弊者。喻一迷已來",
    "X31n0614_002:0726b05": "便有此界。而此世界久經時劫。既已朽故。而復安",
    "X31n0614_002:0726b06": "頓許多弊惡之物在內也。堂舍下八句。釋其宅久",
    "X31n0614_002:0726b07": "故也。高危者。高突而危險也。摧朽者。摧拆而朽腐",
    "X31n0614_002:0726b08": "也。傾斜者。傾倒而欹側也。隤毀者崩頹而毀壞也。",
    "X31n0614_002:0726b09": "圮坼者。外圮而內裂也。阤落者。阤壞而剝落也。差",
    "X31n0614_002:0726b10": "脫者。參差而疎脫也。由此化土。以識性為堂舍。故",
    "X31n0614_002:0726b11": "高危。以亂想為柱根。故摧朽。以無明為梁棟。故傾",
    "X31n0614_002:0726b12": "斜。以貪愛為基陛。故隤毀。以我慢為墻壁。故崩倒。",
    "X31n0614_002:0726b13": "以雜染為泥塗。故阤落。以二障為覆苫。故亂墜。以",
    "X31n0614_002:0726b14": "塵勞為椽梠。故差脫。正顯化土之可壞。非若報土",
    "X31n0614_002:0726b15": "之不壞也。彼報土者。以法性為堂舍。寧有高危。以",
    "X31n0614_002:0726b16": "禪定為柱根。何得摧朽。以願力為梁棟。寧有傾斜。",
    "X31n0614_002:0726b17": "以福德為基陛。寧有隤毀。以戒律為墻壁。寧有圮",
    "X31n0614_002:0726b18": "坼。以眾香為泥塗。寧有阤落。以慈悲為覆苫。安得",
    "X31n0614_002:0726b19": "亂墜以萬行為椽梠。寧有差脫。周障下。釋而復頓",
    "X31n0614_002:0726b20": "弊也。周障者周遭障隔。非若報土之十方無壁落",
    "X31n0614_002:0726b21": "也。屈曲者。盤旋曲折。非若報土之平易坦途也。雜",
    "X31n0614_002:0726b22": "穢充徧者。不淨之物。無處不有。非若報土之清淨",
    "X31n0614_002:0726b23": "也。有五百人止住其中者。正顯五趣眾生。雜居在",
    "X31n0614_002:0726b24": "內。非若報土之純菩薩眾也。",
    "X31n0614_002:0726c01": "鴟(痴)梟(消)鵰(刁)鷲(秀)。烏鵲鳩鴿(合)。蚖(完)蛇蝮蠍。蜈蚣蚰(由)蜒(延)。守宮百足。",
    "X31n0614_002:0726c02": "鼬(又)貍(立)鼷(奚)鼠。諸惡蟲輩。交橫馳走。",
    "X31n0614_002:0726c03": "此下。描寫人其面而獸其心者。攝在禽門也。鴟梟",
    "X31n0614_002:0726c04": "鵰鷲下。別明五趣眾生。皆為三毒所使。如下文所",
    "X31n0614_002:0726c05": "云者。鴟即鴟鵂。亦名鵂鶹。亦名怪鴟。其鳴即雨。晝",
    "X31n0614_002:0726c06": "無所見。夜即飛噉蚊蝱。莊子所謂鴟鵂夜撮蚤。而",
    "X31n0614_002:0726c07": "晝不見泰山是也。此怪鳥也。人之反常怪誕有如",
    "X31n0614_002:0726c08": "此者。梟即土梟。附塊為兒。子成父母皆遭其食。不",
    "X31n0614_002:0726c09": "孝鳥也。人之不孝有如此者。鵰似鷹而大。黑色。俗",
    "X31n0614_002:0726c10": "呼皂鵰。亦名鷲。性刻制。翱翔水上。扇魚令出沸波。",
    "X31n0614_002:0726c11": "攫而食之。亦名沸河。淘河在岸則魚入。沸河在岸",
    "X31n0614_002:0726c12": "則魚湧。刁刻鳥也。人之刁刻有如此者。烏鵲者。烏",
    "X31n0614_002:0726c13": "傳沫。鵲傳枝。詩云。莫黑匪烏。鵲之彊彊。皆刺淫泆",
    "X31n0614_002:0726c14": "也。鳩則借巢為居。拙鳥也。人之性拙有如此者。鴿",
    "X31n0614_002:0726c15": "性易合。淫鳥也。人之淫佚有如此者。蚖蛇。大蛇也。",
    "X31n0614_002:0726c16": "亦名蝮蛇。蝮復也。觸之則復。蝮蛇怒時。毒在頭尾。",
    "X31n0614_002:0726c17": "螫手則斷手。螫足則斷足。是蛇毒之尤者。又云蝮",
    "X31n0614_002:0726c18": "蛇。鼻反其上有針。眾蛇之中。此獨胎產生。輙坼其",
    "X31n0614_002:0726c19": "母腹。鴆鳥食之。人之含毒有如此者。蠍。全蠍也。奮",
    "X31n0614_002:0726c20": "毒螫人。蜈蚣一名蝍且。見大蛇緣而食其腦。莊子",
    "X31n0614_002:0726c21": "云。即且甘帶是也。人之食人髓腦而不知畏有如",
    "X31n0614_002:0726c22": "此者。蚰蜒即蜈蚣也。頸赤者為蜈蚣。頸不赤者名",
    "X31n0614_002:0726c23": "蚰蜒。百足亦名馬蚿。亦名商距。莊子云。商距馳河",
    "X31n0614_002:0726c24": "是也。又云。百足之蟲。死而無僵。以其扶之者眾也。",
    "X31n0614_002:0727a01": "其助桀為虐有如此者。守宮即蜥蜴也。亦名蝘蜓。",
    "X31n0614_002:0727a02": "以朱飼之。其體盡赤。擣之萬杵。以點女身。終身不",
    "X31n0614_002:0727a03": "滅。如赤痣。偶則落。俗謂之蠍虎。善緣籬壁。人之攀",
    "X31n0614_002:0727a04": "緣有如此者。鼬鼠。捷於捕鼠。俗呼黃鼠狼。亦名鼪。",
    "X31n0614_002:0727a05": "莊子云。卑身而伏以候敖者。東西跳梁不避高下",
    "X31n0614_002:0727a06": "者是也。人之跳梁不畏有如此者。貍善卜者也。行",
    "X31n0614_002:0727a07": "則止而擬度其發必獲。人之百發百中有如此者。",
    "X31n0614_002:0727a08": "鼷鼠。鼠之最小者。莊子云載鼷以車馬是也。一名",
    "X31n0614_002:0727a09": "甘口鼠。雖傷人。人不知痛。人之陰害人。而人不知",
    "X31n0614_002:0727a10": "有如此者。諸惡二句。言此等諸虫於世界中。交橫",
    "X31n0614_002:0727a11": "馳走無忌憚也。",
    "X31n0614_002:0727a12": "屎尿臭處。不淨流溢。蜣(羌)蜋(良)諸蟲。而集其上。狐(乎)狼野干。",
    "X31n0614_002:0727a13": "咀嚼踐踏。嚌(計)齧(業)死屍。骨肉狼(郎)藉。由是群狗。競來搏撮。",
    "X31n0614_002:0727a14": "饑羸(雷)慞惶。處處求食。鬪諍(爭)[據豕+旦](吒)掣(徹)。啀喍(柴)嘷(毫)吠。其舍恐怖。",
    "X31n0614_002:0727a15": "變狀如是。",
    "X31n0614_002:0727a16": "蜣蜋。亦名蛣蜣。衝波傳曰。蜣蜋無鼻而聞香。經營",
    "X31n0614_002:0727a17": "穢場之下。車轉糞丸。一前推之。一後挽之。若僕人",
    "X31n0614_002:0727a18": "轉車。故曰蜣蜋之智。在於轉丸也。四句描寫世人。",
    "X31n0614_002:0727a19": "貪著欲境。躭戀不捨。認糞穢為香潔美妙之物。法",
    "X31n0614_002:0727a20": "眼視之。何異蜣蜋之集於臭壤耶。人之躭慾有如",
    "X31n0614_002:0727a21": "此者。果能將革囊盛糞。一語勘破。雖天女滿前。亦",
    "X31n0614_002:0727a22": "不能動矣。狐狼者。狐妖媚之獸。禮北斗而靈。善",
    "X31n0614_002:0727a23": "變化。其為物也妖婬。人之妖媚有如此者。狼犬如",
    "X31n0614_002:0727a24": "狗。青色。物之尤暴戾者。人之暴戾有如此者。嚌者。",
    "X31n0614_002:0727b01": "啖其肉。囓者。併啖其骨。粗嚼曰咀。細咀曰嚼。輕踏",
    "X31n0614_002:0727b02": "曰踐。重踐曰踏。皆是據而口囓之狀。四句描寫世",
    "X31n0614_002:0727b03": "人。躭著世味。如矦鯖禁臠。珍羞寶饌者。法眼視之。",
    "X31n0614_002:0727b04": "何異狐狼野干之嚌囓死屍也。由是下。群狗爭奪",
    "X31n0614_002:0727b05": "也。狐狼野干之狼藉者。又有群狗復取其餘。撮聚",
    "X31n0614_002:0727b06": "一處而噉之。由其饑羸之甚不充其腹。故處處慞",
    "X31n0614_002:0727b07": "皇求食。所謂乞其餘不足又顧而之他也。鬪諍[據豕+旦]",
    "X31n0614_002:0727b08": "掣者。用力爭奪之狀。啀喋嘷吠者。呀口作聲之狀。",
    "X31n0614_002:0727b09": "六句描寫。貪著追求。不知厭足有如此者。其舍下。",
    "X31n0614_002:0727b10": "總言三界之內。可畏之事變態之狀有如此者。",
    "X31n0614_002:0727b11": "處處皆有。魑(痴)魅魍魎。夜叉惡鬼。食噉人肉。毒蟲之屬。",
    "X31n0614_002:0727b12": "諸惡禽獸。孚乳產生。各自藏護。夜叉競來。爭取食之。",
    "X31n0614_002:0727b13": "食之既飽。惡心轉熾。鬪諍之聲。甚可怖畏。鳩槃茶鬼。",
    "X31n0614_002:0727b14": "蹲(存)踞土埵(朵)。或時離地。一尺二尺。往返遊行。縱逸嬉戲。",
    "X31n0614_002:0727b15": "捉狗兩足。撲令失聲。以脚加頸。怖狗自樂。復有諸鬼。",
    "X31n0614_002:0727b16": "其身長大。躶形黑瘦。常住其中。發大惡聲。叫呼求食。",
    "X31n0614_002:0727b17": "復有諸鬼。其咽如針。復有諸鬼。首如牛頭。或食人肉。",
    "X31n0614_002:0727b18": "或復噉狗。頭髮髼(蓬)亂。殘害兇險。饑渴所逼。叫喚馳走。",
    "X31n0614_002:0727b19": "夜叉餓鬼。諸惡鳥獸。饑急四向。窺看窻牖。如是諸難。",
    "X31n0614_002:0727b20": "恐畏無量。",
    "X31n0614_002:0727b21": "此下描寫人其面而鬼其心者。收在鬼門也。上以",
    "X31n0614_002:0727b22": "禽獸摸寫癡鈍之人。此以惡鬼描寫狡猾之輩。極",
    "X31n0614_002:0727b23": "盡世間可畏之狀。欲人生驚恐而生厭離也。魑魅",
    "X31n0614_002:0727b24": "者。魅人之鬼。有瞞人昧己如此物者。魍魎者。似有",
    "X31n0614_002:0727c01": "如無之鬼。有劈空駕虗之人如此物者。夜叉此云",
    "X31n0614_002:0727c02": "捷疾鬼。有機變之人如此物者。言處處皆有如此",
    "X31n0614_002:0727c03": "狙詐駕虗之輩。恃鬼計而行凶。謀人家產。囓人肌",
    "X31n0614_002:0727c04": "肉。而不知厭足者。此與世間惡鬼何異哉。毒虫下。",
    "X31n0614_002:0727c05": "喻搏利以肥子孫。而復為人奪去者。孚乳產生者。",
    "X31n0614_002:0727c06": "以爪護子曰孚。以乳哺子曰乳。有等惡毒之人。唯",
    "X31n0614_002:0727c07": "是護惜己家。不顧他亦有家。藏護己子。不顧他亦",
    "X31n0614_002:0727c08": "有子。欺人孤兒寡婦而洗蕩其子孫。吞併其家產。",
    "X31n0614_002:0727c09": "欲傳之後世子孫。作千年萬年之計。卒之遇有力",
    "X31n0614_002:0727c10": "夜叉。併其子孫家產。一口吞盡。則向所吞併人者。",
    "X31n0614_002:0727c11": "今復為人吞併矣。所謂出乎爾者。反乎爾也。而此",
    "X31n0614_002:0727c12": "夜叉既逞其志。其心愈熾。必將併天下而盡吞之。",
    "X31n0614_002:0727c13": "然後為快。於是無處不飛。鬪諍之聲。其可畏之甚",
    "X31n0614_002:0727c14": "有如此者。鳩槃者。此云甕形鬼。虛坐曰蹲。實坐曰",
    "X31n0614_002:0727c15": "踞。土埵者。壟斷也。有時離地一尺二尺者。言處高",
    "X31n0614_002:0727c16": "而復高也。既處高位。則威勢愈重。往反遊行。任其",
    "X31n0614_002:0727c17": "所向。無不縱心恣意。即遇一毛不拔之夫。若臨之",
    "X31n0614_002:0727c18": "以刀斧。加之以箠楚。計不容施。辨不容口。既縛其",
    "X31n0614_002:0727c19": "足。復躡其頸。令他生怖。自取其樂。其可畏有如此",
    "X31n0614_002:0727c20": "者。復有諸鬼下。餓鬼也。形雖長大。狀實可憎。既無",
    "X31n0614_002:0727c21": "服飾嚴其身。又無粗糲充其腹。唯是沿街叫呼求",
    "X31n0614_002:0727c22": "食而已。其寒乞之狀有如此者。其咽如針者。心欲",
    "X31n0614_002:0727c23": "吞而咽不能嚥者。懨懨病夫有如此者。首如牛頭",
    "X31n0614_002:0727c24": "者。鬼而畜者也。既鬼而畜。則人畜併噉矣。此雖殘",
    "X31n0614_002:0728a01": "物害人。形兇心險。悉由饑渴所逼。故叫喚馳走。無",
    "X31n0614_002:0728a02": "時暫停也。饑急四向窺看窻牖者。言此饑虗火逼",
    "X31n0614_002:0728a03": "之時。即有回心思求出路。其如周障屈曲故。雖欲",
    "X31n0614_002:0728a04": "出而不能出。唯是窺看窻牖而已。如是二句。結前",
    "X31n0614_002:0728a05": "所謂頓弊者如此。欲界眾生。俱為財食而起鬪諍。",
    "X31n0614_002:0728a06": "故多所描寫。鬪諍若除。便得無諍三昧矣。",
    "X31n0614_002:0728a07": "是朽故宅。屬于一人。其人近出。未久之間。於後宅舍。",
    "X31n0614_002:0728a08": "忽然火起。四面一時。其燄俱熾。棟梁緣柱。爆聲震裂。",
    "X31n0614_002:0728a09": "摧折墮落。墻壁崩倒。諸鬼神等。揚聲大叫。鵰鷲諸鳥。",
    "X31n0614_002:0728a10": "鳩槃茶等。周慞惶怖。不能自出。惡獸毒蟲。藏竄孔穴。",
    "X31n0614_002:0728a11": "毗舍闍鬼。亦住其中。薄福德故。為火所逼。共相殘害。",
    "X31n0614_002:0728a12": "飲血噉肉。野干之屬。並已前死。諸大惡獸。競來食噉。",
    "X31n0614_002:0728a13": "臭烟熢(蓬)[火*孛](卜)。四面充塞。蜈蚣蚰(由)蜒(延)。毒蛇之類。為火所燒。",
    "X31n0614_002:0728a14": "爭走出穴。鳩槃茶鬼。隨取而食。又諸餓鬼。頭上火然。",
    "X31n0614_002:0728a15": "饑渴熱惱。周障悶走。其宅如是。甚可怖畏。毒害火災。",
    "X31n0614_002:0728a16": "眾難非一。",
    "X31n0614_002:0728a17": "其人下。譬如來在世教化眾生。令伏煩惱。如來應",
    "X31n0614_002:0728a18": "化他方。暫時不在。眾生煩惱火便發也。四面下。喻",
    "X31n0614_002:0728a19": "三界中。同時同處。火災齊發。爆列之聲。徹天震地。",
    "X31n0614_002:0728a20": "而所謂棟梁椽柱悉成灰燼。墻壁皆成砂礫矣。即",
    "X31n0614_002:0728a21": "使尋常倚聲托勢。欺己瞞人。其機如鬼。其謀如神",
    "X31n0614_002:0728a22": "者。至火發時。無可奈何。不過揚聲大叫。自怨自恨",
    "X31n0614_002:0728a23": "而已。其鷙惡如鵰鷲。可畏如鳩槃。尋常縱逸嬉戲。",
    "X31n0614_002:0728a24": "不畏神明。損人害物。及至此時。周慞惶怖。欲出而",
    "X31n0614_002:0728b01": "不能出。亦噬臍無及矣。惡獸下。喻同類相殘也。其",
    "X31n0614_002:0728b02": "最愚者。如惡獸毒蛇。最癡者。如毗舍闍鬼。尋常在",
    "X31n0614_002:0728b03": "十字街頭。交馳橫走。恣意嬉戲。及至此時。悉皆藏",
    "X31n0614_002:0728b04": "竄孔穴。欲免此難。不知惡貫滿盈。酬對一至。非山",
    "X31n0614_002:0728b05": "海中可得避脫。況孔穴乎。即使藏竄。平生不曾積",
    "X31n0614_002:0728b06": "德脩福。不得免離。火來逼身。又無出路。茫無投奔。",
    "X31n0614_002:0728b07": "昔時之為妻子眷屬同[(歹*又)/食]同飲者。至此亦各不相",
    "X31n0614_002:0728b08": "顧。飲血噉肉。共相殘害。即有狡猾如野干者。皆焚",
    "X31n0614_002:0728b09": "死於火燄之前矣。更有一等最癡極惡。諸大惡獸。",
    "X31n0614_002:0728b10": "雖有如此榜樣。毫無恐懼。猶然競來食噉死屍。所",
    "X31n0614_002:0728b11": "謂至死而不覺悟有如此者。大火四面齊發。故臭",
    "X31n0614_002:0728b12": "煙四面充塞也。蜈蚣下。喻異類食噉也。在孔穴中",
    "X31n0614_002:0728b13": "有藏竄。而自類相殘。有出走而惡鬼食噉。足見無",
    "X31n0614_002:0728b14": "常火發。在三界中。既不能竄而免。又不能逃而脫。",
    "X31n0614_002:0728b15": "甘心待焚。束手就斃。哀哉。又有一等人。尋常不飡",
    "X31n0614_002:0728b16": "法味。及乎火到頭上。渾身熱惱。正如落湯螃蟹。手",
    "X31n0614_002:0728b17": "忙脚亂。唯有周慞悶走而已。其宅四句。總結毒獸",
    "X31n0614_002:0728b18": "火災。種種可畏。皆萃於一門之內也。火宅一喻。此",
    "X31n0614_002:0728b19": "世尊自述昔日以剛強苦切之言。化人天法也。然",
    "X31n0614_002:0728b20": "欲界人天。俱躭著五欲。心如鬼畜者多。故將比例",
    "X31n0614_002:0728b21": "鬪諍可畏之狀。令彼警醒。生厭離心勿貪著耳。上",
    "X31n0614_002:0728b22": "二界。雖與欲界優劣不同。然鬪諍之根未絕。五衰",
    "X31n0614_002:0728b23": "之相未除。以未盡煩惱故。總在煩惱火中日夜燒",
    "X31n0614_002:0728b24": "然也。問。如上比例亦有說乎。曰有。如本經以大白",
    "X31n0614_002:0728c01": "牛車喻佛乘。羊鹿牛車喻三乘。他處又以師子比",
    "X31n0614_002:0728c02": "佛。以龍象比菩薩。以跛驢比二乘。既以此物喻聖",
    "X31n0614_002:0728c03": "人。當以此物喻愚人矣。如易以龍虎比陽。則以魚",
    "X31n0614_002:0728c04": "豕比陰。詩以騶虞比仁慈君子。則以鴟鶚比陰險",
    "X31n0614_002:0728c05": "惡人是也。曰。古德以貪瞋等。各各別配可乎。曰可。",
    "X31n0614_002:0728c06": "曰。何不依之。曰。但如此配合。大煞板定。如以烏鵲",
    "X31n0614_002:0728c07": "等配婬。豈烏鵲等遂無瞋癡乎。故我以三毒混融。",
    "X31n0614_002:0728c08": "則知諸物所使皆三毒耳。曰。如來化土。既是五趣",
    "X31n0614_002:0728c09": "雜居。則當以五百人配人趣。諸子配天趣。禽獸配",
    "X31n0614_002:0728c10": "畜生趣。諸鬼配鬼趣。地獄趣引人天出三惡道可",
    "X31n0614_002:0728c11": "乎。答。若如此配。皆是實事。非譬喻也。既曰譬喻。則",
    "X31n0614_002:0728c12": "知如來借彼相例明矣。故以五百人例五趣眾生。",
    "X31n0614_002:0728c13": "復以諸子例具三乘根性之人。總在火宅。貪戀五",
    "X31n0614_002:0728c14": "欲。故以蜣蜋諸虫。寫貪色之狀。狐狼野干。寫貪味",
    "X31n0614_002:0728c15": "之狀。夜叉。寫富而不仁之態。鳩槃。寫貴而貪酷之",
    "X31n0614_002:0728c16": "態。由此界中以五欲財利。受種種苦。故世尊竭力",
    "X31n0614_002:0728c17": "描寫。使人警省。不令貪著而生厭耳。如貪色者。何",
    "X31n0614_002:0728c18": "異蜣蜋之集糞穢。貪味者。何異狐狼之囓死屍。富",
    "X31n0614_002:0728c19": "而不仁者。何異夜叉之競取。貴而貪酷者。何異鳩",
    "X31n0614_002:0728c20": "槃之怖狗。乃至別寫許多情狀。不過誘引出三界",
    "X31n0614_002:0728c21": "苦。漸入佛乘耳。",
    "X31n0614_002:0728c22": "是時宅主。在門外立。聞有人言。汝諸子等。先因遊戲。",
    "X31n0614_002:0728c23": "來入此宅。稚小無知。歡娛樂著。長者聞已。驚入火宅。",
    "X31n0614_002:0728c24": "方宜救濟。令無燒害。",
    "X31n0614_002:0729a01": "此長者興慈也。在門外立者。喻如來雖應化他方。",
    "X31n0614_002:0729a02": "常緣此界。故不處法空之座。常立於門外。聽此方",
    "X31n0614_002:0729a03": "之消息也。聞有人言者。喻他方佛。報消息也。文句",
    "X31n0614_002:0729a04": "引經云。十方佛語釋迦云。汝有緣諸子在三界中。",
    "X31n0614_002:0729a05": "善根將滅。汝往濟之等。先因遊戲者。先字。與後文",
    "X31n0614_002:0729a06": "先來求子之先意同。言諸子往昔因中。不肯精進",
    "X31n0614_002:0729a07": "修持。縱逸嬉戲。故墮落三界。抑且稚小無知。不知",
    "X31n0614_002:0729a08": "此界是險難處。不可頓足。而反歡娛樂著。不肯捨",
    "X31n0614_002:0729a09": "離。故長者聞消息而驚入火宅。欲以方便救拔之",
    "X31n0614_002:0729a10": "也。問。前云以佛眼觀。此云聞有人言者何也。答。因",
    "X31n0614_002:0729a11": "聞人言。而後以佛眼觀也。",
    "X31n0614_002:0729a12": "告喻諸子。說眾患難。惡鬼毒蟲。災火蔓延。眾苦次第。",
    "X31n0614_002:0729a13": "相續不絕。毒蛇蚖蝮。及諸夜叉。鳩槃荼鬼。野干狐狗。",
    "X31n0614_002:0729a14": "鵰鷲鴟梟。百足之屬。饑渴惱急。甚可怖畏。此苦難處。",
    "X31n0614_002:0729a15": "況復大火。諸子無知。雖聞父誨。猶故樂著。嬉戲不已。",
    "X31n0614_002:0729a16": "是時長者。而作是念諸子如此。益我愁惱。今此舍宅。",
    "X31n0614_002:0729a17": "無一可樂。而諸子等。耽(單)湎(勉)嬉戲。不受我教。將為火害。",
    "X31n0614_002:0729a18": "即便思惟。設諸方便。告諸子等。我有種種。珍玩之具。",
    "X31n0614_002:0729a19": "妙寶好車。羊車鹿車。大牛之車。今在門外。汝等出來。",
    "X31n0614_002:0729a20": "吾為汝等。造作此車。隨意所樂。可以遊戲。諸子聞說。",
    "X31n0614_002:0729a21": "如此諸車。即時奔競。馳走而出。到於空地。離諸苦難。",
    "X31n0614_002:0729a22": "長者見子。得出火宅。住於四衢。坐師子座。而自慶言。",
    "X31n0614_002:0729a23": "我今快樂。此諸子等。生育甚難。愚小無知。而入險宅。",
    "X31n0614_002:0729a24": "多諸毒蟲。魑魅可畏。大火猛燄。四面俱起。而此諸子。",
    "X31n0614_002:0729b01": "貪樂嬉戲。我已救之。令得脫難。是故諸人。我今快樂。",
    "X31n0614_002:0729b02": "爾時諸子。知父安坐。皆詣父所。而白父言。願賜我等。",
    "X31n0614_002:0729b03": "三種寶車。如前所許。諸子出來。當以三車。隨汝所欲。",
    "X31n0614_002:0729b04": "今正是時。惟垂給與。長者大富。庫藏眾多。金銀琉璃。",
    "X31n0614_002:0729b05": "硨磲瑪碯。以眾寶物。造諸大車。莊校嚴餝(尺)。周匝欄楯。",
    "X31n0614_002:0729b06": "四面懸鈴。金繩妄絡真珠羅網。張施其上。金華諸瓔",
    "X31n0614_002:0729b07": "處處垂下。眾綵雜飭(一作飾)。周匝圍繞。柔輭繒(情)纊(况)。以為茵褥(入)。",
    "X31n0614_002:0729b08": "上妙細氎(蝶)。價直千億。鮮(先)白淨潔。以覆其上。有大白牛。",
    "X31n0614_002:0729b09": "肥壯多力。形體姝好。以駕寶車。多諸儐從。而侍衛之。",
    "X31n0614_002:0729b10": "以是妙車。等賜諸子。諸子是時。歡喜踊躍。乘是寶車。",
    "X31n0614_002:0729b11": "遊於四方。嬉戲快樂。自在無礙。",
    "X31n0614_002:0729b12": "喻說苦集也。所謂為說怖畏之事也。災火蔓延者。",
    "X31n0614_002:0729b13": "災火即火災也。言此八苦。火災不息。如藤蔓之連",
    "X31n0614_002:0729b14": "延不絕也。諸子下。謂父雖憐愍。善言誘諭。而諸子",
    "X31n0614_002:0729b15": "等。了無出心。愚癡之極。罔若不聞。不受教訓也。是",
    "X31n0614_002:0729b16": "時下。廣讚滅道也。即以珍玩之樂具。易其麤弊之",
    "X31n0614_002:0729b17": "苦具也。諸子下。競共推排。爭出火宅也。長者下。長",
    "X31n0614_002:0729b18": "者見子得出火宅。懽喜自慶也。爾時下。諸子索車",
    "X31n0614_002:0729b19": "也。長者下。等與大車也。以眾寶造車。非若堂舍之",
    "X31n0614_002:0729b20": "高危也。莊校嚴飾。非若朽宅之久故也。周匝欄楯",
    "X31n0614_002:0729b21": "者。非若周障屈曲也。四面懸鈴者。非若四面爆聲",
    "X31n0614_002:0729b22": "震裂也。金繩交絡者。非若梁棟傾斜也。真珠羅網",
    "X31n0614_002:0729b23": "張施其上者。非若覆苫亂墜也。金華諸瓔處處垂",
    "X31n0614_002:0729b24": "下者。非若椽梠差脫也。眾綵雜飾周匝圍繞者。非",
    "X31n0614_002:0729c01": "若墻壁圮坼也。柔軟繒纊以為茵褥者。非若基陛",
    "X31n0614_002:0729c02": "頹毀也。上妙細氎以覆其上者。非若泥塗阤落也。",
    "X31n0614_002:0729c03": "有大白牛以駕寶車者。非若柱根摧朽也。多諸儐",
    "X31n0614_002:0729c04": "從而侍衛之者。非若有五百人止住其中也。由以",
    "X31n0614_002:0729c05": "火宅。狀其醜惡。故以寶車。狀其美好耳。諸子下。謂",
    "X31n0614_002:0729c06": "得車受用。遊於四方。所向無礙。非若昔日饑急四",
    "X31n0614_002:0729c07": "向竊看窻牖也。",
    "X31n0614_002:0729c08": "告舍利弗。我亦如是。眾聖中尊。世間之父。一切眾生。",
    "X31n0614_002:0729c09": "皆是吾子。深著世樂。無有慧心。三界無安。猶如火宅。",
    "X31n0614_002:0729c10": "眾苦充滿。甚可怖畏。常有生老。病死憂患。如是等火。",
    "X31n0614_002:0729c11": "熾然不息。如來已離。三界火宅。寂然閑居。安處林野。",
    "X31n0614_002:0729c12": "今此三界。皆是我有。其中眾生。悉是吾子。而今此處。",
    "X31n0614_002:0729c13": "多諸患難。唯我一人。能為救護。雖復教詔。而不信受。",
    "X31n0614_002:0729c14": "於諸欲染。貪著深故。以是方便。為說三乘。令諸眾生。",
    "X31n0614_002:0729c15": "知三界苦。開示演說。出世間道。是諸子等。若心決定。",
    "X31n0614_002:0729c16": "具足三明。及六神通。有得緣覺。不退菩薩。汝舍利弗。",
    "X31n0614_002:0729c17": "我為眾生。以此譬喻。說一佛乘。汝等若能。信受是語。",
    "X31n0614_002:0729c18": "一切皆當。成得佛道。是乘微妙。清淨第一。於諸世間。",
    "X31n0614_002:0729c19": "為無有上。佛所悅可。一切眾生。所應稱讚。供養禮拜。",
    "X31n0614_002:0729c20": "無量億千。諸力解脫。禪定智慧。及佛餘法。得如是乘。",
    "X31n0614_002:0729c21": "令諸子等。日夜劫數。常得遊戲。與諸菩薩。及聲聞眾。",
    "X31n0614_002:0729c22": "乘此寶乘。直至道場。以是因緣。十方諦求。更無餘乘。",
    "X31n0614_002:0729c23": "除佛方便。",
    "X31n0614_002:0729c24": "此合譬。如長者至眾難非一一節。以父合長者。以",
    "X31n0614_002:0730a01": "子合一切眾生。以三界合火宅。以生老病死合火",
    "X31n0614_002:0730a02": "也。深著世樂者。言三界眾生未盡貪愛。躭著世間",
    "X31n0614_002:0730a03": "五欲之樂。而無一毫出世慧心。豈知三界不安。猶",
    "X31n0614_002:0730a04": "如火宅。更有眾多苦難充滿其中。而甚可怖畏者",
    "X31n0614_002:0730a05": "哉。昔有人有罪於王。其人恐怖逃走。王令醉象逐",
    "X31n0614_002:0730a06": "之。其人怖急。自投丘井。半井得一腐草。以手執之。",
    "X31n0614_002:0730a07": "下有惡龍吐毒向之。傍有五毒蛇復欲加害。二鼠",
    "X31n0614_002:0730a08": "嚙草。草復將斷。大象臨其上。復欲取之。其人危苦。",
    "X31n0614_002:0730a09": "極大恐怖。上有一樹。樹上時有密滴落其口中。以",
    "X31n0614_002:0730a10": "著味故而忘恐怖。丘井生死也。醉象無常也。毒龍",
    "X31n0614_002:0730a11": "惡道也。五毒蛇五陰也。腐草命根也。黑白二鼠日",
    "X31n0614_002:0730a12": "月也。密滴五欲樂也。得密滴而忘怖畏者。喻眾生",
    "X31n0614_002:0730a13": "得五欲蜜滴。不畏生死苦也。如來下。合長者興慈",
    "X31n0614_002:0730a14": "也。如來在三界外。故見三界內是火。若在三界內。",
    "X31n0614_002:0730a15": "則亦貪著嬉戲不見火矣。今此下。見如來雖在三",
    "X31n0614_002:0730a16": "界外。實不忘三界眾生也。雖復下。合說苦集也。所",
    "X31n0614_002:0730a17": "謂告喻諸子。說眾患難。雖聞父說。猶故樂著也。於",
    "X31n0614_002:0730a18": "諸下二句是三界眾生之病根。故特拈出。以是下。",
    "X31n0614_002:0730a19": "合讚滅道也。出世間道。即助道法也。是諸下。合出",
    "X31n0614_002:0730a20": "火宅也。三明者。天眼它心宿命也。六通者。加天耳",
    "X31n0614_002:0730a21": "神境漏盡也。汝舍下。合等賜大車也。言我先為汝",
    "X31n0614_002:0730a22": "說。諸有所作。常為一事。今復將此譬喻。例說佛乘。",
    "X31n0614_002:0730a23": "但從譬喻而得信解。亦得稱為智人矣。勿更疑也。",
    "X31n0614_002:0730a24": "是乘下。廣讚一乘也。及餘佛法者。言此乘中無量",
    "X31n0614_002:0730b01": "佛法。皆悉具足。正如大白牛車。無所不載。言我得",
    "X31n0614_002:0730b02": "如是乘。載諸眾生。日夜遊戲。如是即四十年前。未",
    "X31n0614_002:0730b03": "嘗不以佛乘載汝等也。我今將此大乘。轉與汝等。",
    "X31n0614_002:0730b04": "汝等乘是寶乘可以直至如來道場矣。以是因緣。",
    "X31n0614_002:0730b05": "十方諦求。唯一佛乘。更無餘乘。即有餘乘。此皆諸",
    "X31n0614_002:0730b06": "佛方便之力。以一佛乘分別說三也。",
    "X31n0614_002:0730b07": "告舍利弗。汝諸人等。皆是吾子。我則是父。汝等累劫。",
    "X31n0614_002:0730b08": "眾苦所燒。我皆濟拔。令出三界。我雖先說。汝等滅度。",
    "X31n0614_002:0730b09": "但盡生死。而實不滅。今所應作。唯佛智慧。若有菩薩。",
    "X31n0614_002:0730b10": "於是眾中。能一心聽。諸佛實法。諸佛世尊。雖以方便。",
    "X31n0614_002:0730b11": "所化眾生。皆是菩薩。若人小智。深著愛欲。為此等故。",
    "X31n0614_002:0730b12": "說於苦諦。眾生心喜。得未曾有。佛說苦諦。真實無異。",
    "X31n0614_002:0730b13": "若有眾生。不知苦本。深著苦因。不能暫捨。為是等故。",
    "X31n0614_002:0730b14": "方便說道。諸苦所因。貪欲為本。若滅貪欲。無所依止。",
    "X31n0614_002:0730b15": "滅盡諸苦。名第三諦。為滅諦故。脩行於道。離諸苦縛。",
    "X31n0614_002:0730b16": "名得解脫。是人於何。而得解脫。但離虗妄。名為解脫。",
    "X31n0614_002:0730b17": "其實未得。一切解脫。佛說是人。未實滅度。斯人未得。",
    "X31n0614_002:0730b18": "無上道故。我意不欲。令至滅度。我為法王。於法自在。",
    "X31n0614_002:0730b19": "安隱眾生。故現於世。",
    "X31n0614_002:0730b20": "此下委曲叮嚀。警其生信。言汝等皆是我親生之",
    "X31n0614_002:0730b21": "子。我即是汝等之父。故我不止一生一劫濟拔汝等。",
    "X31n0614_002:0730b22": "汝等累劫在三界內。眾苦所燒。我亦累劫在三界中",
    "X31n0614_002:0730b23": "濟拔汝等。令出眾苦。如是不但四十年前為汝等",
    "X31n0614_002:0730b24": "說三乘法。即累劫中未甞不為汝等說三乘法也。",
    "X31n0614_002:0730c01": "故我四十年前。稱讚汝等已得滅度者。但汝等已",
    "X31n0614_002:0730c02": "出三界生死苦惱。故說汝等得滅度耳。其實未得",
    "X31n0614_002:0730c03": "如來究竟寂滅也。今汝既悟諸佛智慧。則嬉笑怒",
    "X31n0614_002:0730c04": "罵。謦欬[口*弟]唾。凡所作為。非無皆是用佛智慧。然雖",
    "X31n0614_002:0730c05": "如是。原與昔日未甞異也。要知先後說法。未曾有",
    "X31n0614_002:0730c06": "二。但是隨人換名色耳。眾中若有菩薩根器。不慕",
    "X31n0614_002:0730c07": "餘乘。一心欲聽諸佛實法。諸佛却將此法喚作方",
    "X31n0614_002:0730c08": "便。雖以方便接引眾生。所化眾生皆成菩薩。何以",
    "X31n0614_002:0730c09": "故。由彼好樂諸佛實法故。若人小智。深著愛欲。留",
    "X31n0614_002:0730c10": "戀三界。為此等人。又將此法喚作苦諦。豈知苦諦。",
    "X31n0614_002:0730c11": "原與諸佛真實之法。本無有異。若有眾生。雖厭苦",
    "X31n0614_002:0730c12": "果。不知苦果之所因。深著苦因。不知苦因之根本。",
    "X31n0614_002:0730c13": "為此等人。又將此法喚作貪欲之本。若有人已滅",
    "X31n0614_002:0730c14": "貪欲。則諸眾苦無所依止。世尊又將此法喚作滅",
    "X31n0614_002:0730c15": "諦。為欲證此滅諦。而脩三十七品助道法者。又將",
    "X31n0614_002:0730c16": "此法喚作道諦。因彼脩道而證滅。遠離三界眾苦",
    "X31n0614_002:0730c17": "之因。又喚此人名為得解脫之羅漢。然則雖有許",
    "X31n0614_002:0730c18": "多名目。無非原是一法。但換湯名。不曾換藥。所以苦",
    "X31n0614_002:0730c19": "集滅道雖不同。而諦未有不同者。是人下通難。難",
    "X31n0614_002:0730c20": "云。是人既未證平等佛慧。何故喚作得解脫者。答。",
    "X31n0614_002:0730c21": "雖未證平等佛慧。但彼盡六識。斷三毒。除我障。證",
    "X31n0614_002:0730c22": "生空。超三界。越四生。逍遙乎無為之鄉。放曠乎幽",
    "X31n0614_002:0730c23": "閑之地。無拘無繫。泯見絕聞。亦得名為得解脫也。",
    "X31n0614_002:0730c24": "問。若爾何故如來。又說聲聞不得滅度。答。未曾空",
    "X31n0614_002:0731a01": "異熟。盡法障。證法空。得四智故。所謂考其名則是。",
    "X31n0614_002:0731a02": "究其實則非。是故我說是人未實滅度。直至於一",
    "X31n0614_002:0731a03": "切法成最正覺。得無上道。始名如來真滅度耳。我",
    "X31n0614_002:0731a04": "為法王得法自在。故能將此一法作種種名。或說",
    "X31n0614_002:0731a05": "得解脫。不得解脫。或說得滅度。不得滅度等。無非",
    "X31n0614_002:0731a06": "欲令未安隱者令得安隱。未解脫者令得解脫。此",
    "X31n0614_002:0731a07": "諸佛所以為一大事因緣出現於世也。",
    "X31n0614_002:0731a08": "汝舍利弗。我此法印。為欲利益。世間故說。在所遊方。",
    "X31n0614_002:0731a09": "勿妄宣傳。若有聞者。隨喜頂受。當知是人。阿惟越致。",
    "X31n0614_002:0731a10": "若有信受。此經法者。是人已曾。見過去佛。恭敬供養。",
    "X31n0614_002:0731a11": "亦聞是法。若人有能。信汝所說。則為見我。亦見於汝。",
    "X31n0614_002:0731a12": "及比丘僧。并諸菩薩。斯法華經。為深智說。淺識聞之。",
    "X31n0614_002:0731a13": "迷惑不解。一切聲聞。及辟支佛。於此經中。力所不及。",
    "X31n0614_002:0731a14": "汝舍利弗。尚於此經。以信得入。況餘聲聞。其餘聲聞。",
    "X31n0614_002:0731a15": "信佛語故。隨順此經。非己(紀)智分。又舍利弗。憍慢懈怠。",
    "X31n0614_002:0731a16": "計我見者。莫說此經。凡夫淺識。深著五欲。聞不能解。",
    "X31n0614_002:0731a17": "亦勿為說。若人不信。毀謗此經。則斷一切。世間佛種。",
    "X31n0614_002:0731a18": "或復顰蹙(平)。而懷疑惑。汝當聽說。此人罪報。若佛在世。",
    "X31n0614_002:0731a19": "若滅度後。其有誹謗。如斯經四。見有讀誦。書持經者。",
    "X31n0614_002:0731a20": "輕賤憎嫉。而懷結恨。此人罪報。汝今復聽。其人命終。",
    "X31n0614_002:0731a21": "入阿鼻獄。具足一劫。劫盡更生。如是展轉。至無數劫。",
    "X31n0614_002:0731a22": "從地獄出。當墮畜生。若狗野干。其形[乞*頁](哭)瘦。黧(力)黮(坦)疥癩。",
    "X31n0614_002:0731a23": "人所觸嬈(交)。又復為人。之所惡賤。常困饑渴。骨肉枯竭。",
    "X31n0614_002:0731a24": "生受楚毒。死被瓦石。斷佛種故。受斯罪報。若作馲駝。",
    "X31n0614_002:0731b01": "或生驢中。身常負重。加諸杖捶。但念水草。餘無所知。",
    "X31n0614_002:0731b02": "謗斯經故。獲罪如是。有作野干。來入聚落。身體疥癩。",
    "X31n0614_002:0731b03": "又無一目。為諸童子。之所打(頂)擲(直)。受諸苦痛。或時致死。",
    "X31n0614_002:0731b04": "於此死已。更受蟒身。其形長大。五百由旬。聾騃(矮)無足。",
    "X31n0614_002:0731b05": "宛轉腹行。為諸小蟲。之所咂(甲)食。晝夜受苦。無有休息。",
    "X31n0614_002:0731b06": "謗斯經故。獲罪如是。若得為人。諸根闇鈍。矬(坐平聲)陿癵(連)躄。",
    "X31n0614_002:0731b07": "盲聾背傴(雨)。有所言說。人不信受。口氣常臭。魑魅所著。",
    "X31n0614_002:0731b08": "貧窮下賤。為人所使。多病痟(消)瘦。無所依怙(戶)。雖親附人。",
    "X31n0614_002:0731b09": "人不在意。若有所得。尋復忘失。若脩醫道。順方治病。",
    "X31n0614_002:0731b10": "更增它疾。或復致死。若自有病。無人救療。設服良藥。",
    "X31n0614_002:0731b11": "而復增劇。若它反逆。抄劫竊盜。如是等罪。橫罹其殃。",
    "X31n0614_002:0731b12": "如斯罪人。永不見佛。眾聖之王。說法教化。如斯罪人。",
    "X31n0614_002:0731b13": "常生難處。狂聾心亂。永不聞法。於無數劫。如恒河沙。",
    "X31n0614_002:0731b14": "生輙聾瘂。諸根不具。常處地獄。如遊園觀。在餘惡道。",
    "X31n0614_002:0731b15": "如己(紀)舍宅。駝驢豬(朱)狗。是其行處。謗斯經故。獲罪如是",
    "X31n0614_002:0731b16": "若得為人。聾盲瘖瘂。貧窮諸衰。以自莊嚴。水腫乾痟。",
    "X31n0614_002:0731b17": "疥癩癰疽。如是等病。以為衣服。身常臭處。垢穢不淨。",
    "X31n0614_002:0731b18": "深著我見。增益瞋恚。淫欲熾盛。不擇禽獸。謗斯經故。",
    "X31n0614_002:0731b19": "獲罪如是。告舍利弗。謗斯經者。若說其罪。窮劫不盡。",
    "X31n0614_002:0731b20": "以是因緣。我故語汝。無智人中。莫說此經。",
    "X31n0614_002:0731b21": "此下付囑流通也。故又呼其名而囑之云。我此實",
    "X31n0614_002:0731b22": "相法印。為欲利益一切世間眾生。故說汝當弘通",
    "X31n0614_002:0731b23": "此經。然授受之際。須當著眼。勿妄宣傳。若流通不",
    "X31n0614_002:0731b24": "得其人。反生誹謗。墜於大坑。此又胸中一種不了",
    "X31n0614_002:0731c01": "事也。故復以隨機說法之方授之。若有下。明信根",
    "X31n0614_002:0731c02": "堪授也。若一著耳根。隨即大喜徧身。頂戴受持。此",
    "X31n0614_002:0731c03": "等即是上上根器。現世即得不退轉地者。固當授",
    "X31n0614_002:0731c04": "與。其或聞而不得大喜徧身。或一聞即信。或一信",
    "X31n0614_002:0731c05": "即受。永無退失者。此人根器亦利。曾在過去佛前。",
    "X31n0614_002:0731c06": "久植德本。亦當授與。其或不能信受。即信汝所說。",
    "X31n0614_002:0731c07": "而不生誹謗者。亦非容易。此人則為親見靈山一",
    "X31n0614_002:0731c08": "會。亦當授與。故我今日。說此經典。純為大根。不為",
    "X31n0614_002:0731c09": "淺識。若淺識聞之。不唯不解而反迷。不唯不信而",
    "X31n0614_002:0731c10": "反惑。所以一切二乘。盡思度量皆不能知也。聲聞",
    "X31n0614_002:0731c11": "眾中。汝稱智慧第一。尚以信而得入此經。況餘聲",
    "X31n0614_002:0731c12": "聞不信而能入哉。其餘聲聞。但是信受佛語。隨順",
    "X31n0614_002:0731c13": "此經。以為佛知佛見。是佛分上事。與我無干。不信",
    "X31n0614_002:0731c14": "自己亦是有分。直下承當。故知此輩力所不及。不",
    "X31n0614_002:0731c15": "堪授與。憍慢者。貢高托大。不肯卑心。懈怠者。心躭",
    "X31n0614_002:0731c16": "安逸。不勤精進。計我見者。封著己見。至言不入。此",
    "X31n0614_002:0731c17": "等皆有膏肓之疾。不堪授與。凡夫者。謂未入小果",
    "X31n0614_002:0731c18": "之人。五欲者。財色名食睡也。逐臭之夫。授以沉檀。",
    "X31n0614_002:0731c19": "非其所好。故勿堪與。若人下。正出所以不與者。恐",
    "X31n0614_002:0731c20": "人不信反生毀謗。墮落三塗。非悋而不說也。言佛",
    "X31n0614_002:0731c21": "種者。此經是一切諸佛之母。一切諸佛。皆從此經",
    "X31n0614_002:0731c22": "流出故。顰蹙者。顰眉蹙額也。懷疑惑者。半信半不",
    "X31n0614_002:0731c23": "信也。誹謗者。出非理之語以毀此經也。輕賤憎嫉",
    "X31n0614_002:0731c24": "者。眇忽之謂輕。卑視之謂賤。厭惡之謂憎。忌妬之",
    "X31n0614_002:0732a01": "謂嫉。中心忿忿之謂結恨。其人下。出不信誹謗之",
    "X31n0614_002:0732a02": "報。阿鼻此云無間。謗法之罪。皆入阿鼻。與五逆罪",
    "X31n0614_002:0732a03": "同。此受地獄報也。從地下。受畜生報也。狗。執悋之",
    "X31n0614_002:0732a04": "物。野干。癡著之物。由執悋癡著。故墮此類。無法味",
    "X31n0614_002:0732a05": "資神故[乞*頁]瘦。無清白梵行故斑黑。無威德莊嚴故",
    "X31n0614_002:0732a06": "疥癩。觸嬈侮弄也。昔曾觸嬈人。今復為人觸嬈也。",
    "X31n0614_002:0732a07": "昔曾惡賤人。今亦為人惡賤也。困饑渴者。不[(歹*又)/食]法",
    "X31n0614_002:0732a08": "喜食。不飲甘露漿故。此皆斷佛種之報也。問。負重",
    "X31n0614_002:0732a09": "是償宿債。何故謗經。亦受此報。答。此經是大白牛",
    "X31n0614_002:0732a10": "車。能載運一切功德法財。授與四眾。而反興謗毀。",
    "X31n0614_002:0732a11": "是負債之尤者。其受此報不亦宜乎。但念水草餘",
    "X31n0614_002:0732a12": "無所知者。由斷一切種智故。除齕草飲水。餘總不",
    "X31n0614_002:0732a13": "知也。有作野干者。不喜獅音。好樂邪說故。又無一",
    "X31n0614_002:0732a14": "目者。破壞如來正眼故。童子打擲者。輕賤憎嫉故。",
    "X31n0614_002:0732a15": "更受蟒身者。以彼結恨故。其形長大者。毀謗大經",
    "X31n0614_002:0732a16": "故。聾騃無足者。騃癡也。癡著不信。不脩福慧故。宛",
    "X31n0614_002:0732a17": "轉腹行者。諂曲不實故。小蟲咂食者。謗經毀佛。人",
    "X31n0614_002:0732a18": "人切齒。思欲寢其皮。而食其肉故。此受畜生報也。",
    "X31n0614_002:0732a19": "闇。不明也。鈍。不利也。矬。矮小也。陋。醜陋也。癵躄者。",
    "X31n0614_002:0732a20": "足不能行也。背僂者。曲背也。總之貌不驚人也。有",
    "X31n0614_002:0732a21": "所言說人不信受者。語不厭眾也。口氣常臭者。無",
    "X31n0614_002:0732a22": "青蓮香也。魑魅所著者。天龍不護也。富有萬德。號",
    "X31n0614_002:0732a23": "令群眾者。法王也。而輕賤之。故貧窮下賤。為人所",
    "X31n0614_002:0732a24": "使也。毀金剛之正體。故多病。憎無上之醍醐。故痟",
    "X31n0614_002:0732b01": "瘦。不信此經是一切眾生之父母。故無所依怙。雖",
    "X31n0614_002:0732b02": "親附人人不在意者。言此法與人同眠共起。可為",
    "X31n0614_002:0732b03": "至親。然而曾無一念隨順之心。謂之背德。故雖親",
    "X31n0614_002:0732b04": "附人。人亦不在意也。有所得而復失者。不見根本。",
    "X31n0614_002:0732b05": "未發佛慧故。治病增疾者。佛是醫王。能治一切眾",
    "X31n0614_002:0732b06": "生根本心病。由不信佛法。故順方治病。而反更增",
    "X31n0614_002:0732b07": "他疾以致死也。自病不療反增劇者。此經如善見",
    "X31n0614_002:0732b08": "藥王樹。見之者眼得清淨。聞之者耳得清淨等。是",
    "X31n0614_002:0732b09": "以心藥治心病也。今不信此經。既無有藥。難除心",
    "X31n0614_002:0732b10": "病。故雖服藥。反增其劇也。若他反逆等者。若隨順",
    "X31n0614_002:0732b11": "此經。則物物燈明智體。頭頭普賢行門。若不隨順",
    "X31n0614_002:0732b12": "而與相忤。則與接為搆。日與心鬪。自劫家寶。故有",
    "X31n0614_002:0732b13": "此等橫事加其身也。永不見佛聞法者。既生三途",
    "X31n0614_002:0732b14": "八難。又得狂聾之疾。故永不見不聞也。生輙聾啞",
    "X31n0614_002:0732b15": "者。由不餐采不讚嘆故。園觀者。遊樂處也。舍宅者。",
    "X31n0614_002:0732b16": "安身處也。行處者。經行處也。水腫者。貢高自滿故。",
    "X31n0614_002:0732b17": "乾消者。法味不沾故。無法財故貧。無德本故病。貧",
    "X31n0614_002:0732b18": "病隨身。故曰莊嚴。而又曰衣服也。身長臭穢者。不",
    "X31n0614_002:0732b19": "觸清淨妙蓮香故。深著我見者。五利使也。增益瞋",
    "X31n0614_002:0732b20": "恚者。五鈍使也。淫欲熾盛者。於戒缺漏也。告舍利",
    "X31n0614_002:0732b21": "弗下。結非器莫傳也。無智人中莫說此經者。雖是",
    "X31n0614_002:0732b22": "反復叮嚀。亦是微露如來四十年中秘而不說之",
    "X31n0614_002:0732b23": "意。亦恐無智人聞謗而不信故也。",
    "X31n0614_002:0732b24": "若有利根。智慧明了。多聞強識。求佛道者。如是之人。",
    "X31n0614_002:0732c01": "乃可為說。若人曾見。億百千佛。植諸善本。深心堅固。",
    "X31n0614_002:0732c02": "如是之人。乃可為說。若人精進。常脩慈心。不惜身命。",
    "X31n0614_002:0732c03": "乃可為說。若人恭敬。無有異心。離諸凡愚。獨處山澤。",
    "X31n0614_002:0732c04": "如是之人。乃可為說。又舍利弗。若見有人。捨惡知識。",
    "X31n0614_002:0732c05": "親近善友。如是之人。乃可為說。若見佛子。持戒清潔。",
    "X31n0614_002:0732c06": "如淨明珠。求大乘經。如是之人。乃可為說。若人無瞋。",
    "X31n0614_002:0732c07": "質直柔軟。常慜一切。恭敬諸佛。如是之人。乃可為說。",
    "X31n0614_002:0732c08": "復有佛子。於大眾中。以清淨心。種種因緣。譬喻言辭。",
    "X31n0614_002:0732c09": "說法無礙。如是之人。乃可為說。若有比丘。為一切智。",
    "X31n0614_002:0732c10": "四方求法。合掌頂受。但樂受持。大乘經典。乃至不受。",
    "X31n0614_002:0732c11": "餘經一偈。如是之人。乃可為說。如人至心。求佛舍利。",
    "X31n0614_002:0732c12": "如是求經。得已頂受。其人不復。志求餘經。亦未曾念。",
    "X31n0614_002:0732c13": "外道典籍。如是之人。乃可為說。告舍利弗。我說是相。",
    "X31n0614_002:0732c14": "求佛道者。窮劫不盡。如是等人。則能信解。汝當為說。",
    "X31n0614_002:0732c15": "妙法華經。",
    "X31n0614_002:0732c16": "此言大根方授也。利根智慧明了者。是見鞭影而",
    "X31n0614_002:0732c17": "行。非鈍根小智之人也。多聞強識者。是敬而好學。",
    "X31n0614_002:0732c18": "非著相憍慢之人也。求佛道者。是直下承當。非小",
    "X31n0614_002:0732c19": "根劣行之人也。此皆載道之器故可說。供億佛。植",
    "X31n0614_002:0732c20": "眾善。深心堅固。永不退轉者。如長慶。七破蒲團。香",
    "X31n0614_002:0732c21": "林。四十年打成一片之類。是大乘法器故可說。精",
    "X31n0614_002:0732c22": "進脩慈。至於不惜身命。如藥王菩薩雪山童子之",
    "X31n0614_002:0732c23": "類。是勇猛丈夫故可說。恭敬無有異心者。所謂天",
    "X31n0614_002:0732c24": "龍恭敬。不以為喜也。離凡愚而獨行獨步。處山澤",
    "X31n0614_002:0733a01": "而無慕無求。如恒超懶瓚道悟之類。由彼心無異",
    "X31n0614_002:0733a02": "緣。物不能誘。故可說。捨惡親善。是能辨邪識正者。",
    "X31n0614_002:0733a03": "故可說。持戒清潔。如淨明珠者。是護持佛性戒珠。",
    "X31n0614_002:0733a04": "具足清白梵行之人。故可說。無瞋而質直柔軟。愍",
    "X31n0614_002:0733a05": "物而恭敬諸佛。是住忍辱力。而悲敬二田皆具足",
    "X31n0614_002:0733a06": "者。故可說。以清淨心。說法無礙者。是得佛智慧。紹",
    "X31n0614_002:0733a07": "佛家業。弘佛道而報佛恩者。故可說。樂大乘而不",
    "X31n0614_002:0733a08": "受餘經一偈者。若法常僧稠之不受仙書之類。是",
    "X31n0614_002:0733a09": "純餐甘露。唯味醍醐者。故可說。如人下。喻人求法",
    "X31n0614_002:0733a10": "之專。當如康僧會之求舍利也。不受餘經一偈。不",
    "X31n0614_002:0733a11": "念外道典籍者。是心路不岐。諸見不動者。故可說。",
    "X31n0614_002:0733a12": "古德所謂如經蠱毒之鄉。水也不得沾他一滴是",
    "X31n0614_002:0733a13": "也。告舍下。結大根方授也。",
    "X31n0614_002:0733a14": "信解品(窮子喻)第四",
    "X31n0614_002:0733a15": "頌云。",
    "X31n0614_002:0733a16": "　不識家珍富　　都忘父子親　　故將除糞器",
    "X31n0614_002:0733a17": "　翻作乞憐人　　瘡癬為常服　　支離是報身",
    "X31n0614_002:0733a18": "　忽然瞥地處　　直御法王輪",
    "X31n0614_002:0733a19": "前聞法說。而動惑生疑。今聞喻說。而生信起解。故",
    "X31n0614_002:0733a20": "名信解品。二品皆以父子為喻。前品以大富長者",
    "X31n0614_002:0733a21": "喻如來。貲財不匱。故言等賜大白牛車。此品以幼",
    "X31n0614_002:0733a22": "稚貧兒喻弟子。無心希求。故言忽得如來寶藏之",
    "X31n0614_002:0733a23": "分。前品寫如來慈愍。為子之心最切。故云驚入火",
    "X31n0614_002:0733a24": "宅。此品寫弟子愚癡。背父之事居多。故曰疾走而",
    "X31n0614_002:0733b01": "去。前品寫如來誘引出三界門。故云今在門外。此",
    "X31n0614_002:0733b02": "品寫窮子不肯入如來門。故曰住立門側。父子兩",
    "X31n0614_002:0733b03": "人。各吐心膽。說出四十年中。許多間關曲折。各極",
    "X31n0614_002:0733b04": "其致。至今日始得父子投機。師資合道。問。四大弟",
    "X31n0614_002:0733b05": "子。是眾中綱領。居僧之首。云何不先悟入。而反動",
    "X31n0614_002:0733b06": "惑生疑。鶖子云何先得領悟。答。但看兩處敘悟之",
    "X31n0614_002:0733b07": "文。便知端的。由舍利弗。尋常在山林樹下。自疑自",
    "X31n0614_002:0733b08": "悔。自咎自責。不肯甘為小乘故。一聞嘆佛智慧。即",
    "X31n0614_002:0733b09": "便生疑。一聞羅漢作佛。當時擔荷。乃云今日乃知",
    "X31n0614_002:0733b10": "真是佛子。得佛法分。四大弟子。尋常疲懈。不疑不",
    "X31n0614_002:0733b11": "咎。直待如來危言激勵。又聞鶖子授記。然後生疑。",
    "X31n0614_002:0733b12": "鶖子代請如來說喻。方始信解。故先敘云。我等自",
    "X31n0614_002:0733b13": "謂已得涅槃。不知真是佛子。不復進求阿耨菩提。",
    "X31n0614_002:0733b14": "今聞譬喻。我等今者乃知真是聲聞。我等今者真",
    "X31n0614_002:0733b15": "阿羅漢。所謂睡輕者。一呼便應。睡熟者。搖撼方驚",
    "X31n0614_002:0733b16": "也。",
    "X31n0614_002:0733b17": "爾時慧命須菩提。摩訶迦旃延。摩訶迦葉。摩訶目犍",
    "X31n0614_002:0733b18": "連。從佛所聞未曾有法。世尊授舍利弗阿耨多羅三",
    "X31n0614_002:0733b19": "藐三菩提記。發希有心。歡喜踊躍。即從座起。整衣服。",
    "X31n0614_002:0733b20": "偏袒右肩。右膝著地。一心合掌。曲躬恭敬。瞻仰尊顏。",
    "X31n0614_002:0733b21": "而白佛言。我等居僧之首。年並朽邁。自謂已得涅槃。",
    "X31n0614_002:0733b22": "無所堪任。不復進求阿耨多羅三藐三菩提。世尊往",
    "X31n0614_002:0733b23": "昔說法既久。我時在座。身體疲懈。但念空無相無作。",
    "X31n0614_002:0733b24": "於菩薩法。遊戲神通。淨佛國土。成就眾生。心不喜樂。",
    "X31n0614_002:0733c01": "所以者何。世尊令我等出於三界。得涅槃證。又今我",
    "X31n0614_002:0733c02": "等。年已朽邁。於佛教化菩薩阿耨多羅三藐三菩提。",
    "X31n0614_002:0733c03": "不生一念好樂之心。我等今於佛前。聞授聲聞阿耨",
    "X31n0614_002:0733c04": "多羅三藐三菩提記。心甚歡喜。得未曾有。不謂於今",
    "X31n0614_002:0733c05": "忽然得聞希有之法。深自慶幸。獲大善利。無量珍寶。",
    "X31n0614_002:0733c06": "不求自得。",
    "X31n0614_002:0733c07": "初經家敘悟。未曾有法。即究章平等法也。既聞大",
    "X31n0614_002:0733c08": "法。又聞授記。故今亦發未曾有心。此所以歡喜踊",
    "X31n0614_002:0733c09": "躍。亦如鶖子也。即從下。三業翹誠。致敬之儀也。我",
    "X31n0614_002:0733c10": "等下。追敘昔日之疲懈。言我等四十餘年。不復志",
    "X31n0614_002:0733c11": "求佛道者有故。由我等法臘並高。盡居僧首。自謂",
    "X31n0614_002:0733c12": "已得究竟涅槃寂滅之樂。已超三界生死之苦。自",
    "X31n0614_002:0733c13": "謂大事已畢。無所事事。即見如來三十二相。八十",
    "X31n0614_002:0733c14": "種好。我雖不得。無復志求。正如敗根之士。其於五",
    "X31n0614_002:0733c15": "欲。不復能利故。世尊下。又言我四十餘年不樂菩",
    "X31n0614_002:0733c16": "薩法者亦有故。我見世尊說法既久。亦常見如來",
    "X31n0614_002:0733c17": "稱讚菩薩授記作佛。我時雖預在座。身體懈倦。疲",
    "X31n0614_002:0733c18": "於津梁。坐在正位。但念空無相無作三解脫門。故",
    "X31n0614_002:0733c19": "於菩薩遊戲神通。淨佛國土之事。亦不喜樂。游戲",
    "X31n0614_002:0733c20": "神通者。如淨名之請飯香積。借座燈王之類是也。",
    "X31n0614_002:0733c21": "淨佛國土者。如眾生之類是菩薩淨土。菩薩隨所",
    "X31n0614_002:0733c22": "化眾生而取佛土。隨所調伏眾生而取佛土之類",
    "X31n0614_002:0733c23": "是也。所以下。又徵釋不求菩提。不樂度生之故。由",
    "X31n0614_002:0733c24": "我等往昔住於邪見。貪著火宅。受諸苦逼。世尊令",
    "X31n0614_002:0734a01": "我出三界苦。證涅槃樂。心滿意足故。於佛法寶藏。",
    "X31n0614_002:0734a02": "自無志願。又今我等年已朽邁。但得內滅。自謂為",
    "X31n0614_002:0734a03": "足。唯了此事。更無餘事。故於淨佛國土。教化眾生。",
    "X31n0614_002:0734a04": "都無欣樂也。我等下。敘今日之懽喜。今聞授記聲",
    "X31n0614_002:0734a05": "聞。歡喜慶幸。以我無意菩提。而菩提自至。正如無",
    "X31n0614_002:0734a06": "量珍寶。不求自得。不求二字。見得不似鶖子尋常",
    "X31n0614_002:0734a07": "自責自咎。洪州水潦和尚。初參馬祖。問曰。如何是",
    "X31n0614_002:0734a08": "祖師西來的意。祖曰。禮拜著。師纔禮拜。祖乃當胸",
    "X31n0614_002:0734a09": "蹋倒。師大悟。起來拊掌大笑曰。也大奇。也大奇。百",
    "X31n0614_002:0734a10": "千三昧。無量妙門。秪向一毛頭上。識得根源去也。",
    "X31n0614_002:0734a11": "住後每告人曰。自從一喫馬師踏。直至如今笑不",
    "X31n0614_002:0734a12": "休。所謂懽喜慶幸也。",
    "X31n0614_002:0734a13": "世尊。我等今者。樂說譬喻。以明斯義。譬若有人。年既",
    "X31n0614_002:0734a14": "幼稚。捨父逃逝。久住它國。或十。二十。至五十歲。年既",
    "X31n0614_002:0734a15": "長大。加復窮困。馳騁(逞)四方。以求衣食。漸漸遊行。遇向",
    "X31n0614_002:0734a16": "本國。",
    "X31n0614_002:0734a17": "樂說譬喻以明斯義者。言世尊既以譬喻寫哀愍",
    "X31n0614_002:0734a18": "之心。我等亦以譬喻寫愚癡之態。所謂投桃報李",
    "X31n0614_002:0734a19": "也。其中初敘父子相背。次敘父子相見。三敘父子",
    "X31n0614_002:0734a20": "相信。然後承受如來家業。年既幼稚者。未有所識",
    "X31n0614_002:0734a21": "也。捨父逃逝者。背覺合塵也。久住它國者。拋家散",
    "X31n0614_002:0734a22": "走也。至五十歲者。一念心動。五陰俱生也。年既下。",
    "X31n0614_002:0734a23": "言年長大。而愈窮愈困也。身無慚愧之衣。口無禪",
    "X31n0614_002:0734a24": "悅之味。不得已。而甘為乞兒。馳騁四方。從人索衣",
    "X31n0614_002:0734b01": "食也。喻如三界受苦已劇。忽生一念厭世之心。向",
    "X31n0614_002:0734b02": "外馳走。而求貧所樂法也。漸漸遊行遇向本國者。",
    "X31n0614_002:0734b03": "正喻無心佛國。因漸漸求師覔道。而遇向佛國也。",
    "X31n0614_002:0734b04": "其父先來。求子不得。中止一城。其家大富。財寶無量。",
    "X31n0614_002:0734b05": "金銀琉璃。珊瑚琥珀。玻瓈珠等。其諸倉庫。悉皆盈溢。",
    "X31n0614_002:0734b06": "多有僮僕。臣佐吏民。象馬車乘。牛羊無數。出入息利。",
    "X31n0614_002:0734b07": "乃徧它國。商估賈(古)客。亦甚眾多。",
    "X31n0614_002:0734b08": "上言子捨父而遊行。故遇向本國。此言父求子而",
    "X31n0614_002:0734b09": "不得。故中止一城。一行一止。寫得頓措。其父先來",
    "X31n0614_002:0734b10": "求子不得一句是領。是時宅主。在門外立。聞有人",
    "X31n0614_002:0734b11": "言。汝諸子等。先因遊戲。來入此宅。稚子無知。懽喜",
    "X31n0614_002:0734b12": "樂著。長者聞已。驚入火宅。方宜救濟等文。正言如",
    "X31n0614_002:0734b13": "來往昔曾為我等。現身三界。故曰先來。中止一城",
    "X31n0614_002:0734b14": "者。言如來昔曾化導。由我等機緣不熟。時節未至。",
    "X31n0614_002:0734b15": "求子不得。故不在人間久住。遂隱身而居報土。以",
    "X31n0614_002:0734b16": "俟緣熟也。其家下。描寫報土境界。以實如來是大",
    "X31n0614_002:0734b17": "富長者。言大富者。廣博包容名大。無物不有名富。",
    "X31n0614_002:0734b18": "財寶無量者。福德為財。般若名寶。言福慧無盡也。",
    "X31n0614_002:0734b19": "金銀琉璃等。即十力四無量。四無礙等。盛糧穀者",
    "X31n0614_002:0734b20": "為倉。盛器物者為庫。盈者充乎內。溢者流於外。此",
    "X31n0614_002:0734b21": "皆喻如來自受用物也。童僕使役之人。臣佐輔弼",
    "X31n0614_002:0734b22": "之眾。吏民所以聽教令首。象馬牛羊。所以運車乘",
    "X31n0614_002:0734b23": "者。出入息利。遍他國者。謂所出之息利。猶能博施",
    "X31n0614_002:0734b24": "濟眾。不但一國。抑且遍及他國。見其本大而息多",
    "X31n0614_002:0734c01": "也。此領以我此物周給一國。猶尚不匱之語。商估",
    "X31n0614_002:0734c02": "賈客。無處不有者。喻如來以神力加被菩薩說法",
    "X31n0614_002:0734c03": "度生。正如商人領本生息也。此皆喻如來方便利",
    "X31n0614_002:0734c04": "生之物也。自利利他。二智具足。所以稱大富也。",
    "X31n0614_002:0734c05": "時貧窮子。遊諸聚落。經歷國邑。遂到其父所止之城。",
    "X31n0614_002:0734c06": "前明窮子。自它國至本國。此又從本國以遊聚落。",
    "X31n0614_002:0734c07": "由聚落以經國。自國及邑。自邑及城。雖展轉遊行。",
    "X31n0614_002:0734c08": "實未識親生之父。正如處處皆是本地風光。只是",
    "X31n0614_002:0734c09": "不見自己本來面目。所謂不識廬山真面目。只緣",
    "X31n0614_002:0734c10": "身在此山中是也。前說其父求子不得。中止一城。",
    "X31n0614_002:0734c11": "此言子遊聚落。到父之城。父子總在一城。只是兩",
    "X31n0614_002:0734c12": "不相見。",
    "X31n0614_002:0734c13": "父每念子。與子離別五十餘年。而未曾向人說如此",
    "X31n0614_002:0734c14": "事。但自思惟。心懷悔恨。自念老朽。多有財物。金銀珍",
    "X31n0614_002:0734c15": "寶。倉庫盈溢。無有子息。一旦終沒。財物散失。無所委",
    "X31n0614_002:0734c16": "付。是以慇懃。每憶其子。復作是念。我若得子。委付財",
    "X31n0614_002:0734c17": "物。坦然快樂。無復憂慮。",
    "X31n0614_002:0734c18": "此言父憂念子也。離別五十餘年者。金剛三昧經",
    "X31n0614_002:0734c19": "云。譬如迷子。手執金錢而不知有。遊行十方。經五",
    "X31n0614_002:0734c20": "十年。貧窮困苦。專事求索而以養身。而不充足。其",
    "X31n0614_002:0734c21": "父見子。有如是事。而謂子言。汝執金錢何不取用。",
    "X31n0614_002:0734c22": "隨意所需。皆得充足。其子醒已而得金錢。心大懽",
    "X31n0614_002:0734c23": "喜。父言汝勿欣懌。所得金錢是汝本物。非汝有得。",
    "X31n0614_002:0734c24": "云何可喜。無住菩薩言。彼父知其子迷。云何經五",
    "X31n0614_002:0735a01": "十年。十方遊歷。貧窮困苦。方始告言。佛言經五十",
    "X31n0614_002:0735a02": "年者。一念心動。十方遊歷。遠行徧計。無住菩薩言。",
    "X31n0614_002:0735a03": "云何一念心動。經五十年。佛言。一念心動。五陰俱",
    "X31n0614_002:0735a04": "生。五陰生中。具五十惡故。正言父每念子。與我原",
    "X31n0614_002:0735a05": "在一處。由彼昔日一念心動。五陰俱生。具五十惡。",
    "X31n0614_002:0735a06": "遂與離別。五十餘年。遠歷他方。不復相見也。而我",
    "X31n0614_002:0735a07": "未曾向人說破此事者。恐彼機緣未熟。不肯擔當",
    "X31n0614_002:0735a08": "也。心懷悔恨者。悔昔日之不留。恨今日之不見也。",
    "X31n0614_002:0735a09": "自念下。次念老朽。化期將至。無子紹業。即有財物",
    "X31n0614_002:0735a10": "無所委付。是以慇懃念念憶子。所謂老覺情多念",
    "X31n0614_002:0735a11": "子孫也。復作下。三念若我得子。委付家業。方暢本",
    "X31n0614_002:0735a12": "懷。無復憂慮耳。父每念子。但自思惟。復作是念三",
    "X31n0614_002:0735a13": "句。是領三七思惟之意。",
    "X31n0614_002:0735a14": "世尊。爾時窮子。傭賃展轉。遇到父舍。住立門側。遙見",
    "X31n0614_002:0735a15": "其父。踞師子牀。寶几承足。諸婆羅門。剎利居士。皆恭",
    "X31n0614_002:0735a16": "敬圍繞。以真珠瓔珞。價直千萬。莊嚴其身。吏民童僕。",
    "X31n0614_002:0735a17": "手執白拂。侍立左石。覆以寶帳。垂諸華幡。香水灑地。",
    "X31n0614_002:0735a18": "散眾名華。羅列寶物。出內取與。有如是等。種種嚴飾。",
    "X31n0614_002:0735a19": "威德特尊。窮子見父。有大力勢。即懷恐怖。悔來至此。",
    "X31n0614_002:0735a20": "竊作是念。此或是王。或是王等。非我傭力得物之處。",
    "X31n0614_002:0735a21": "不如往至貧里。肆力有地。衣食易得。若久住此。或見",
    "X31n0614_002:0735a22": "逼迫。強使我作。作念是已。疾走而去。",
    "X31n0614_002:0735a23": "此明父每念子。而子不念父也。傭賃者。任人使用。",
    "X31n0614_002:0735a24": "而取貝也。展轉者。轉換不定也。遇到父舍。住立門",
    "X31n0614_002:0735b01": "側者。言自城及舍。不敢入門。故立門側也。遙見其",
    "X31n0614_002:0735b02": "父而不識。誤認為王。始見而恐。既又見而生疑。不",
    "X31n0614_002:0735b03": "知法王即是父。而己即法王之親子。乃甘心於貧",
    "X31n0614_002:0735b04": "里。疾走而去。所謂當面錯過。此即片葉遮睛時也。",
    "X31n0614_002:0735b05": "遙見其父下。寫長者富貴之態。師子座。喻法空座",
    "X31n0614_002:0735b06": "也。神通為足。無畏為几。所以助神通也。婆羅門。淨",
    "X31n0614_002:0735b07": "行也。剎利。王族也。居士。居家有道之士也。此喻菩",
    "X31n0614_002:0735b08": "薩圍繞也。以真珠等莊嚴其身者。正喻報身有無",
    "X31n0614_002:0735b09": "量色。色有無量相。相有無量好等。以為莊嚴也。吏",
    "X31n0614_002:0735b10": "民侍立左右者。喻無量善巧方便以應物也。覆慈",
    "X31n0614_002:0735b11": "悲之寶帳。蓋護群生。垂四攝之華幡。引導一切。法",
    "X31n0614_002:0735b12": "水灌域中之心地。覺華驅界外之情塵。羅列寶物",
    "X31n0614_002:0735b13": "者。隨人賞玩也。出內取與者。收放自如也。威德特",
    "X31n0614_002:0735b14": "尊者。堂堂舍那。非化佛可並也。窮子下。寫窮子怖",
    "X31n0614_002:0735b15": "畏之狀。法大機小。不惟畏懼。抑且悔來也。竊作者。",
    "X31n0614_002:0735b16": "私自作念也。此或是王等者。王是國王。王等。或是",
    "X31n0614_002:0735b17": "王之兄弟親戚眷屬也。見報身而生恐。以為非我",
    "X31n0614_002:0735b18": "得物之地者。如云。佛道長遠。久受勤苦。乃可得成。",
    "X31n0614_002:0735b19": "故不願也。不如往至貧里。肆力有地等者。有餘涅",
    "X31n0614_002:0735b20": "槃。是我有分也。所謂甘為下劣。枉受貧窮也。若久",
    "X31n0614_002:0735b21": "下。言此時若不早去而住此。彼必以勢力強使我",
    "X31n0614_002:0735b22": "作。不與工價也。作是念而疾去者。惟恐人追也。",
    "X31n0614_002:0735b23": "時富長者。於師子座。見子便識。心大歡喜。即作是念。",
    "X31n0614_002:0735b24": "我財物庫藏。今有所付。我常思念此子。無由見之。而",
    "X31n0614_002:0735c01": "忽自來。甚適我願。我雖年朽。猶故貪惜。即遣旁人。急",
    "X31n0614_002:0735c02": "追將還。爾時使者。疾走往捉。窮子驚愕(惡)。稱怨大喚。我",
    "X31n0614_002:0735c03": "不相犯。何為見捉。使者執之逾急。強牽將還。于時窮",
    "X31n0614_002:0735c04": "子。自念無罪而被囚執。此必定死。轉更惶怖。悶絕躃",
    "X31n0614_002:0735c05": "地。",
    "X31n0614_002:0735c06": "子見父而不識。故生畏生疑。父見子而便識。故生",
    "X31n0614_002:0735c07": "懽生喜。故子雖疾走而令急追也。貪惜者。言子雖",
    "X31n0614_002:0735c08": "不識我是彼父。故背我而走。由我老朽無子。彼雖",
    "X31n0614_002:0735c09": "背我。而我猶愛惜此子。不異昔日。此真老婆心切",
    "X31n0614_002:0735c10": "處也。旁人急追者。如以神力加被菩薩。命彼說法",
    "X31n0614_002:0735c11": "度之也。爾時使者下。喻菩薩說住向行地大乘法",
    "X31n0614_002:0735c12": "也。窮子下。怖大也。無因而至。故驚愕也。稱怨大喚",
    "X31n0614_002:0735c13": "者。小乘以煩惱為怨。以生死為賊。若說煩惱即佛",
    "X31n0614_002:0735c14": "種。生死即涅槃。是以怨臨之。故稱怨而大喚也。我",
    "X31n0614_002:0735c15": "不相犯何為見捉者。言我本不欲與生死煩惱作",
    "X31n0614_002:0735c16": "活計。何為強逼我也。使者下。彼雖不聽。猶以此法",
    "X31n0614_002:0735c17": "強使之聽也。于時下。言我志樂。本不願學菩薩法。",
    "X31n0614_002:0735c18": "亦不願在生死煩惱中住。而強我入生死煩惱。是",
    "X31n0614_002:0735c19": "無罪而被囚執也。若果如此。慧命必絕。如此思念。",
    "X31n0614_002:0735c20": "轉加惶怖。至於悶絕而躃地也。",
    "X31n0614_002:0735c21": "父遙見之。而語使言。不須此人。勿強將來。以冷水灑",
    "X31n0614_002:0735c22": "面。令得醒悟。莫復與語。所以者何。父知其子。志意不",
    "X31n0614_002:0735c23": "劣。自知豪貴。為子所難。審知是子。而以方便。不語他",
    "X31n0614_002:0735c24": "人。云是我子。",
    "X31n0614_002:0736a01": "父遙見之者。由見子惶怖悶絕。故囑菩薩以方便",
    "X31n0614_002:0736a02": "誘之也。不須下。言不必強與說大乘法。亦不須強",
    "X31n0614_002:0736a03": "彼入佛境界。宜以四諦清涼之水。除其熱惱。令彼",
    "X31n0614_002:0736a04": "醒悟。又囑之曰。汝今切勿向彼道破。以為我是彼",
    "X31n0614_002:0736a05": "父。彼是我子。何以故。由我知其根器下劣。又知自",
    "X31n0614_002:0736a06": "己尊貴。縱與之說。一時難信。不肯承當故。雖明明",
    "X31n0614_002:0736a07": "審知是親生之子。而以方便。終不向他人面前。漏",
    "X31n0614_002:0736a08": "洩此言也。父子雖親。終是兩個。故不肯相信如此。",
    "X31n0614_002:0736a09": "僧問大隨云。父子至親。為甚麼岐路各別。隨曰。為",
    "X31n0614_002:0736a10": "有父子。",
    "X31n0614_002:0736a11": "使者語之。我今放汝。隨意所趣。窮子歡喜。得未曾有。",
    "X31n0614_002:0736a12": "從地而起。往至貧里。以求衣食。",
    "X31n0614_002:0736a13": "此菩薩。以方便語告之也。言我今不以大乘之法",
    "X31n0614_002:0736a14": "拘禁汝矣。但隨汝等心之所願行何等事。我皆順",
    "X31n0614_002:0736a15": "汝。窮子不為菩薩強逼。方適所願。迷悶方醒。不復",
    "X31n0614_002:0736a16": "躃地。即從地起。由彼根器下劣。熟習不忘。便向四",
    "X31n0614_002:0736a17": "諦門頭。尋求貧所樂法以自資給。所謂捨明珠而",
    "X31n0614_002:0736a18": "求魚目也。",
    "X31n0614_002:0736a19": "爾時長者。將欲誘引其子。而設方便。密遣二人。形色",
    "X31n0614_002:0736a20": "憔悴。無威德者。汝可詣彼。徐語窮子。此有作處。倍與",
    "X31n0614_002:0736a21": "汝直。窮子若許。將來使作。若言欲何所作。便可語之。",
    "X31n0614_002:0736a22": "雇(故)汝除糞。我等二人。亦共汝作。時二使人。即求窮子。",
    "X31n0614_002:0736a23": "既已得之。具陳上事。",
    "X31n0614_002:0736a24": "此囑菩薩隱實現權也。密遣二人者。令菩薩隱其",
    "X31n0614_002:0736b01": "自在威神之力。外現聲聞緣覺之相而化之。故曰",
    "X31n0614_002:0736b02": "密遣也。形色憔悴。無威德者。形同槁木。心如死灰",
    "X31n0614_002:0736b03": "也。下文云。知眾樂小法。而畏於大智。是故諸菩薩。",
    "X31n0614_002:0736b04": "作聲聞緣覺是也。汝可詣彼除語窮子者。囑其當",
    "X31n0614_002:0736b05": "以小教。徐徐誘引。不當復以大乘之法急追強牽",
    "X31n0614_002:0736b06": "也。此有作處倍與汝直者。言汝若欲向貧里傭作。",
    "X31n0614_002:0736b07": "而求衣食。則此有可作之處。其價復倍於他處也。",
    "X31n0614_002:0736b08": "言倍者。喻脩四諦。既能出生死。而又得涅槃也。窮",
    "X31n0614_002:0736b09": "子若許將來使作者。言問彼若許。即引來執役。勿",
    "X31n0614_002:0736b10": "強之也。彼若問言。欲何所作。不可更以淨佛國土。",
    "X31n0614_002:0736b11": "成就眾生告之。當云不過令汝掃除糞穢而已。更",
    "X31n0614_002:0736b12": "無難事。即我二人。亦與汝同作此事。所謂菩薩以",
    "X31n0614_002:0736b13": "同事攝導人也。見思二惑。穢汙心田。故曰糞。時二",
    "X31n0614_002:0736b14": "下。依教奉行也。具陳上事者。即以如來叮嚀之語",
    "X31n0614_002:0736b15": "告之也。",
    "X31n0614_002:0736b16": "爾時窮子。先取其價。尋與除糞。其父見子。慜而怪之。",
    "X31n0614_002:0736b17": "又以他日於窻牖中。遙見子身。羸(雷)瘦憔悴。糞土塵坌(粉)。",
    "X31n0614_002:0736b18": "汙穢不淨。即脫瓔珞。細軟上服嚴飾之具。更著麤(初)弊",
    "X31n0614_002:0736b19": "垢膩(義)之衣。塵土坌身。右手執持除糞之器。狀有所畏。",
    "X31n0614_002:0736b20": "語諸作人。汝等勤作。勿得懈息。以方便故。得近其子。",
    "X31n0614_002:0736b21": "此言如來隱實現權也。先取價而後除糞者。先取",
    "X31n0614_002:0736b22": "滅道之價。而後除苦集之糞也。見子愍怪者。愍其",
    "X31n0614_002:0736b23": "有廣大威神而不能用。怪其好為下劣之事也。於",
    "X31n0614_002:0736b24": "窻牖中窺其子者。恐彼復生恐怖。不以威德特尊",
    "X31n0614_002:0736c01": "之身明現其前。故於窻牖中遠窺之也。法味不充",
    "X31n0614_002:0736c02": "故羸瘦。福德不具故憔悴。土喻見惑。塵喻思惑。見",
    "X31n0614_002:0736c03": "惑粗而思惑細。故分二也。脫珍御之服者。隱舍那",
    "X31n0614_002:0736c04": "之身也。著弊垢之衣者。現丈六之形也。塵土坌身",
    "X31n0614_002:0736c05": "手持糞器者。降尊就卑。現相人中。亦毀生死。讚涅",
    "X31n0614_002:0736c06": "槃也。語令勤作者。勉脩正勤也。前云汝等但當勤",
    "X31n0614_002:0736c07": "脩精進是也。以方便故得近其子者。言以種種善",
    "X31n0614_002:0736c08": "巧方便。然後父子始得相見。而子不生疑怖也。此",
    "X31n0614_002:0736c09": "明鹿野苑中。初轉四諦時也。已上總敘父子相見",
    "X31n0614_002:0736c10": "之難如此。",
    "X31n0614_002:0736c11": "後復告言。咄(篤)男子。汝常此作。勿復餘去。當加汝價。諸",
    "X31n0614_002:0736c12": "有所須。盆器米麵(面)鹽醋之屬。莫自疑難。亦有老弊使",
    "X31n0614_002:0736c13": "人。須者相給。好自安意。我如汝父。勿復憂慮。所以者",
    "X31n0614_002:0736c14": "何。我年老大。而汝少壯。汝常作時。無有欺怠。瞋恨怨",
    "X31n0614_002:0736c15": "言。都不見汝有此諸惡。如餘作人。自今已後。如所生",
    "X31n0614_002:0736c16": "子。即時長者。更與作字。名(命)之為兒。",
    "X31n0614_002:0736c17": "此下復以軟言慰之也。咄男子者警惺之辭。言汝",
    "X31n0614_002:0736c18": "當常常在此勤作。勿得生心他往。我當於工價之",
    "X31n0614_002:0736c19": "外。倍加汝價。凡百所須之器。與夫日用資身養生",
    "X31n0614_002:0736c20": "之物。隨汝取用。莫得自作疑難。即汝欲需老弊使",
    "X31n0614_002:0736c21": "人以供役使。亦當相給。既受用之物。與使令之人。",
    "X31n0614_002:0736c22": "悉皆具足。好自安心。不須動念。我即如汝之親父。",
    "X31n0614_002:0736c23": "隨汝所欲。皆當給與。勿以有所缺少。而生憂慮。至",
    "X31n0614_002:0736c24": "此纔微微露出是大富長者。無所不有。但不向彼",
    "X31n0614_002:0737a01": "說破是親生之父。故云如也。言我所以即如汝父",
    "X31n0614_002:0737a02": "者。以我年紀老大。化期將至。又無子息。汝既少壯。",
    "X31n0614_002:0737a03": "又肯努力用功。我又常當見汝日用動作處。內不",
    "X31n0614_002:0737a04": "見有自欺之心。外不見有怠墮之相。口不見有瞋",
    "X31n0614_002:0737a05": "恨之語。以無此三惡。故勝一切作人。自今已後。事",
    "X31n0614_002:0737a06": "同一家。我如汝之親父。汝亦如我之親子。於是更",
    "X31n0614_002:0737a07": "其與作二字。名之曰兒。此敘阿含十二年中。勸脩",
    "X31n0614_002:0737a08": "四諦時也。",
    "X31n0614_002:0737a09": "爾時窮子。雖欣此遇。猶故自謂。客作賤人。由是之故。",
    "X31n0614_002:0737a10": "於二十年中。常令除糞。過是已後。心相體信。入出無",
    "X31n0614_002:0737a11": "難。然其所止。猶在本處。",
    "X31n0614_002:0737a12": "父雖殷勤勸諭命之為兒。窮子亦欣遭此際會。但",
    "X31n0614_002:0737a13": "是歡喜遇得一個賢主人。却不省得彼是生身之",
    "X31n0614_002:0737a14": "父。己實是彼親生之子。猶然自謂客作賤人。由彼",
    "X31n0614_002:0737a15": "不肯自信是彼親生之子。是故阿含十二。方等八",
    "X31n0614_002:0737a16": "年中間。常令為客作賤人之事。不以家業委付也。",
    "X31n0614_002:0737a17": "此敘父子既得相見。而相信之難又如此。直至二",
    "X31n0614_002:0737a18": "十年後。見佛既久。熏習亦深。始得心相體信。出入",
    "X31n0614_002:0737a19": "堂奧。毫無間隔。不作難色。然其所止不離舊處。猶",
    "X31n0614_002:0737a20": "在客作賤人之房。以彼確守無為正位故。所謂昔",
    "X31n0614_002:0737a21": "年行處。半步不移。此敘方等已後。褒圓嘆大亦不",
    "X31n0614_002:0737a22": "欣。彈偏斥小亦不怖時也。",
    "X31n0614_002:0737a23": "世尊。爾時長者有疾。自知將死不久。語窮子言。我今",
    "X31n0614_002:0737a24": "多有金銀珍寶。倉庫盈溢。其中多少。所應取與。汝悉",
    "X31n0614_002:0737b01": "知之。我心如是。當體此意。所以者何。今我與汝便為",
    "X31n0614_002:0737b02": "不異。宜加用心。無令漏失。爾時窮子。即受教勅。領知",
    "X31n0614_002:0737b03": "眾物。金銀珍寶。及諸庫藏。而無希取一餐之意。然其",
    "X31n0614_002:0737b04": "所止。故在本處。下劣之心。亦未能捨。",
    "X31n0614_002:0737b05": "自知將死不久喻將近涅槃時也。所應取與者。自",
    "X31n0614_002:0737b06": "利利他之事也。當體此意者。言當以我心為汝心",
    "X31n0614_002:0737b07": "也。我以傳般若。續慧命為心。汝亦當如是也。今我",
    "X31n0614_002:0737b08": "與汝便為不異者。言我不異汝父。汝亦不異我子。",
    "X31n0614_002:0737b09": "不異二字。比前如字。較更親矣。由不異故。我之所",
    "X31n0614_002:0737b10": "有。即汝之所有。宜加用心。一一領知。無令漏失也。",
    "X31n0614_002:0737b11": "窮子雖受教勅。領知眾物。但信佛語而隨順。尚未",
    "X31n0614_002:0737b12": "信此庫藏中物。是我分內所當有者。尚以為不是",
    "X31n0614_002:0737b13": "己財。是王者之財。我為守財之人耳。無論不敢多",
    "X31n0614_002:0737b14": "用。即一餐之小費亦不敢取用之也。然其所止猶",
    "X31n0614_002:0737b15": "在本處者。未脫貧兒局套也。古人比之為無為坑。",
    "X31n0614_002:0737b16": "金鎻難。白淨地。夜明簾。寒灰。死水是也。下劣之心",
    "X31n0614_002:0737b17": "亦未能捨者。守定功勳。不肯承當家業也。此敘般",
    "X31n0614_002:0737b18": "若會中命知家事轉教時也。",
    "X31n0614_002:0737b19": "復經少時。父知子意。漸以通泰。成就大志。自鄙先心。",
    "X31n0614_002:0737b20": "臨欲終時。而命其子。并會親族。國王大臣。剎利居士。",
    "X31n0614_002:0737b21": "皆悉已集。即自宣言。諸君當知。此是我子。我之所生。",
    "X31n0614_002:0737b22": "於某城中。捨我逃走。竛竮辛苦。五十餘年。其本字某。",
    "X31n0614_002:0737b23": "我名某甲。昔在本城。懷憂推覔。忽於此間。遇會得之。",
    "X31n0614_002:0737b24": "此實我子。我實其父。今我所有一切財物。皆是子有。",
    "X31n0614_002:0737c01": "先所出內。是子所知。世尊。是時窮子。聞父此言。即大",
    "X31n0614_002:0737c02": "歡喜。得未曾有。而作是念。我本無心有所希求。今此",
    "X31n0614_002:0737c03": "寶藏自然而至。",
    "X31n0614_002:0737c04": "復經少時者。過般若而法華時至也。知子莫如父。",
    "X31n0614_002:0737c05": "故曰父知子意也。漸已通泰者。不滯於小之謂通。",
    "X31n0614_002:0737c06": "安心於大之謂泰。成就大志自鄙先心者。今知法",
    "X31n0614_002:0737c07": "王。是生身之父。自己是法王之子。寶藏是固有之",
    "X31n0614_002:0737c08": "物。又悟四十年中枉作貧兒也。臨欲終時者。即唱",
    "X31n0614_002:0737c09": "滅時也。而命其子者。喻授記作佛也。言先雖命之",
    "X31n0614_002:0737c10": "為兒。尚未有證。乃集眾以為證也。分身佛如親族。",
    "X31n0614_002:0737c11": "多寶佛是國王。菩薩是大臣。剎利居士是四眾也。",
    "X31n0614_002:0737c12": "即自下四句。授記作佛也。於某下。出其今日所以",
    "X31n0614_002:0737c13": "得授記也。言我曾於二萬億佛所。常以佛法教導",
    "X31n0614_002:0737c14": "汝等。故我實是其父。由彼捨我逃逝。經歷城邑五",
    "X31n0614_002:0737c15": "十餘年不相識耳。其本字某我名某甲者。如舊字",
    "X31n0614_002:0737c16": "舍利。今名華光之類。昔在下。言我昔在本城。尋覔",
    "X31n0614_002:0737c17": "不見。故中止一城。今始得遇也。今我所有皆是子",
    "X31n0614_002:0737c18": "有者。是委付成佛事也。先所出內是子所知者。是",
    "X31n0614_002:0737c19": "委付度生事也。世尊下。得記歡喜。正如貧兒獲寶。",
    "X31n0614_002:0737c20": "白衣拜相。安得不喜。而作下。言我本無心志求佛",
    "X31n0614_002:0737c21": "道。而今忽聞授記作佛。是寶藏不求而自至。此所",
    "X31n0614_002:0737c22": "以歡喜過望也。",
    "X31n0614_002:0737c23": "世尊。大富長者。則是如來。我等皆似佛子。如來常說",
    "X31n0614_002:0737c24": "我等為子。世尊。我等以三苦故。於生死中。受諸熱惱。",
    "X31n0614_002:0738a01": "迷惑無知。樂著小法。今日世尊。令我等思惟。蠲除諸",
    "X31n0614_002:0738a02": "法戲論之糞。我等於中。勤加精進。得至涅槃一日之",
    "X31n0614_002:0738a03": "價。既得此已。心大歡喜。自以為足。便自謂言。於佛法",
    "X31n0614_002:0738a04": "中。勤精進故。所得弘多。然世尊先知我等。心著弊欲。",
    "X31n0614_002:0738a05": "樂於小法。便見縱捨。不為分別。汝等當有如來知見",
    "X31n0614_002:0738a06": "寶藏之分。",
    "X31n0614_002:0738a07": "此以法合喻也。如來合父。似子合子。子言似者。髣髴",
    "X31n0614_002:0738a08": "不真之謂。言如來常視我等為子。但我等不信如",
    "X31n0614_002:0738a09": "來為父。故曰似也。若一信之後即真子矣。三苦者。",
    "X31n0614_002:0738a10": "謂苦苦。行苦。壞苦也。於生死中。受諸熱惱者。為生",
    "X31n0614_002:0738a11": "老病死憂悲苦惱之所燒煑也。迷惑無知者。亦復",
    "X31n0614_002:0738a12": "不知何者是火是舍也。樂著小法者。好樂人天小",
    "X31n0614_002:0738a13": "果。不解如來寶藏皆是我有也。世尊令我等者。謂",
    "X31n0614_002:0738a14": "世尊相頭製帽。故令我等。知苦斷集。於二十年中。",
    "X31n0614_002:0738a15": "蠲除六識三毒戲論之糞也。我等於中勤加精進",
    "X31n0614_002:0738a16": "者。脩三十七品助道法也。得至涅槃一日之價者。",
    "X31n0614_002:0738a17": "得證寂滅樂也。心大歡喜自謂所得弘多者。但得",
    "X31n0614_002:0738a18": "一日之工價。其利甚微。自生滿足。以為大得珍寶。",
    "X31n0614_002:0738a19": "若河伯井蛙之見。以為天下之美盡在乎己。而不",
    "X31n0614_002:0738a20": "知海之大也。世尊下。言世尊先知我等。心著粗弊",
    "X31n0614_002:0738a21": "色聲。樂於小法。不樂大乘。故世尊亦便放捨。不與",
    "X31n0614_002:0738a22": "我說如來寶藏我等有分。正如審知是子。而以方",
    "X31n0614_002:0738a23": "便。不語他人云是我子。此我等所以名似子也。此",
    "X31n0614_002:0738a24": "合阿含中事也。",
    "X31n0614_002:0738b01": "世尊以方便力。說如來智慧。我等從佛。得涅槃一日",
    "X31n0614_002:0738b02": "之價。以為大得。於此大乘。無有志求。",
    "X31n0614_002:0738b03": "世尊又以方便力。於方等會中褒圓歎大。說如來",
    "X31n0614_002:0738b04": "智慧時。亦是激勵我等進趨佛道。而我等坐守涅",
    "X31n0614_002:0738b05": "槃一曰工價以為大得。於菩薩法游戲神通等事",
    "X31n0614_002:0738b06": "不肯志求。此我等所以名似子也。此合方等會中",
    "X31n0614_002:0738b07": "事也。",
    "X31n0614_002:0738b08": "我等又因如來智慧。為諸菩薩開示演說。而自於此",
    "X31n0614_002:0738b09": "無有志願。所以者何。佛知我等。心樂小法。以方便力。",
    "X31n0614_002:0738b10": "隨我等說。而我等不知真是佛子。",
    "X31n0614_002:0738b11": "世尊又於般若會中。令我等將如來智慧轉教菩",
    "X31n0614_002:0738b12": "薩者。是欲我等領諸眾物。及諸庫藏。即以家業付",
    "X31n0614_002:0738b13": "我也。我等不解。秪是與人傳言送語通消通息。而",
    "X31n0614_002:0738b14": "無一念好樂之心。何異逢王饍而不餐也。此合般",
    "X31n0614_002:0738b15": "若會中事也。所以下。徵釋世尊三時說法之意。世",
    "X31n0614_002:0738b16": "尊所以三時說法不同者。由知我等志樂小法。不",
    "X31n0614_002:0738b17": "能荷擔如來家業。故以種種方便。引誘我等令入",
    "X31n0614_002:0738b18": "佛慧。而我等不知真是佛子。此我等所以名似子",
    "X31n0614_002:0738b19": "也。",
    "X31n0614_002:0738b20": "今我等方知。世尊於佛智慧。無所恡(吝)惜。所以者何。我",
    "X31n0614_002:0738b21": "等昔來真是佛子。而但樂小法。若我等有樂大之心。",
    "X31n0614_002:0738b22": "佛則為我說大乘法。於此經中。唯說一乘。而昔於菩",
    "X31n0614_002:0738b23": "薩前。毀訾(茲)聲聞。樂小法者。然佛實以大乘教化。",
    "X31n0614_002:0738b24": "由前三時。多方誘掖直至于今。世尊說破云。我實",
    "X31n0614_002:0738c01": "汝父。汝實我子。一切財實。皆是子有。始知如來未",
    "X31n0614_002:0738c02": "嘗悋惜佛慧。而不示我。亦未曾恡惜寶藏而不肯",
    "X31n0614_002:0738c03": "與我。即我亦未甞不是如來真子。但我等好樂貧",
    "X31n0614_002:0738c04": "所樂法。不肯承當。故不將寶藏委付我等。若我等",
    "X31n0614_002:0738c05": "昔日有樂大之心。早將如來寶藏委付之矣。何待",
    "X31n0614_002:0738c06": "今日如此。則我等辜負世尊亦既久矣。今日始悟。",
    "X31n0614_002:0738c07": "反而思之。不惟今日於此經中唯說一乘。即昔日",
    "X31n0614_002:0738c08": "方等會中。褒揚菩薩。毀訾聲聞時。實以教菩薩法。",
    "X31n0614_002:0738c09": "教化我等。由我等樂著小法。迷而不知。於此大乘。",
    "X31n0614_002:0738c10": "無有志求。此我等所以名似子也。",
    "X31n0614_002:0738c11": "是故我等。說本無心有所希求。今法王大寶。自然而",
    "X31n0614_002:0738c12": "至。如佛子所應得者。皆已得之。",
    "X31n0614_002:0738c13": "言我昔於阿含時。樂著小法。故無志求。方等時。絕",
    "X31n0614_002:0738c14": "望故不求。般若時。以為分故不求。一向不求。今日",
    "X31n0614_002:0738c15": "忽得授記。是為無心希求。而法王大寶自至。至今",
    "X31n0614_002:0738c16": "日而乃知真是佛子也。大珠和尚初參馬祖。祖問。",
    "X31n0614_002:0738c17": "從何處來。曰。越州大雲寺來。曰。來此擬須何事。曰。",
    "X31n0614_002:0738c18": "來求佛法。祖曰。我這裡一物也無。求甚麼佛法。自",
    "X31n0614_002:0738c19": "家寶藏不顧。拋家散走作麼。曰。阿那個是慧海寶",
    "X31n0614_002:0738c20": "藏。祖曰。即今問我者是汝寶藏。一切具足。更無欠",
    "X31n0614_002:0738c21": "少。使用自在。何假外求。師於言下自識本心。此便",
    "X31n0614_002:0738c22": "是得法王大寶之樣子也。",
    "X31n0614_002:0738c23": "爾時摩訶迦葉。欲重宣此義。而說偈言。",
    "X31n0614_002:0738c24": "我等今日。聞佛音教。歡喜踊躍。得未曾有。佛說聲聞。",
    "X31n0614_002:0739a01": "當得作佛。無上寶聚。不求自得。譬如童子。幼稚無識。",
    "X31n0614_002:0739a02": "捨父逃逝。遠到它土。周流諸國。五十餘年。其父憂念。",
    "X31n0614_002:0739a03": "四方推求。求之既疲。頓止一城。造立舍宅。五欲自娛(于)。",
    "X31n0614_002:0739a04": "其家巨富。多諸金銀。硨磲碼碯。真珠琉璃。象馬牛羊。",
    "X31n0614_002:0739a05": "輦輿車乘。田業僮僕(卜)。人民眾多。出入息利。乃遍它國。",
    "X31n0614_002:0739a06": "商估賈(古)人。無處不有。千萬億眾。圍繞恭敬。常為王者。",
    "X31n0614_002:0739a07": "之所愛念。羣臣豪族。皆共宗重。以諸緣故。往來者眾。",
    "X31n0614_002:0739a08": "豪富如是。有大力勢。而年朽邁。益憂念子。夙夜惟念。",
    "X31n0614_002:0739a09": "死時將至。癡子捨我。五十餘年。庫藏諸物。當如之何。",
    "X31n0614_002:0739a10": "我等下。頌敘悟聞佛音教者。即聞羅漢作佛事也。",
    "X31n0614_002:0739a11": "譬如下。喻子背父馳走。一人常忘也。捨自己親父。",
    "X31n0614_002:0739a12": "甘為乞兒。棄本地家鄉。遠為浪子。所謂不信自尊",
    "X31n0614_002:0739a13": "貴。甘為下劣人也。其父下。喻如來念子。一人常憶",
    "X31n0614_002:0739a14": "也。四方推求者。擊皷而求唐子也。頓止一城者。正",
    "X31n0614_002:0739a15": "恐愈求愈遠。故中止一城。待其自至也。多諸下。自",
    "X31n0614_002:0739a16": "受用物也。象馬下。利人之物也。入出息利者。喻所",
    "X31n0614_002:0739a17": "化之眾甚多也。商估賈人無處不有者。喻能化之",
    "X31n0614_002:0739a18": "人亦多也。千萬億眾者。龍神八部圍繞也。夙夜唯",
    "X31n0614_002:0739a19": "念死時將至者。自念形容枯槁。髮白面皺。涅槃將",
    "X31n0614_002:0739a20": "至也。庫藏諸物。當如之何者。思欲交付家業不得",
    "X31n0614_002:0739a21": "其人也。",
    "X31n0614_002:0739a22": "爾時窮子。求索衣食。從邑至邑。從國至國。或有所得。",
    "X31n0614_002:0739a23": "或無所得。饑餓羸(雷)瘦。體生瘡癬。漸次經歷。到父住城。",
    "X31n0614_002:0739a24": "傭賃(任)展轉。遂至父舍。",
    "X31n0614_002:0739b01": "子忽到門也。數語模寫。貧兒如晝。從邑四句。寫貧",
    "X31n0614_002:0739b02": "子之行脚。饑餓二句。寫貧子之態狀。言遂至者。言",
    "X31n0614_002:0739b03": "本無心到父舍宅。因乞食而遂至父舍也。",
    "X31n0614_002:0739b04": "爾時長者。於其門內。施大寶帳。處師子座。眷屬圍繞。",
    "X31n0614_002:0739b05": "諸人侍衛。或有計算。金銀寶物。出內財產。注記券疏。",
    "X31n0614_002:0739b06": "窮子見父。豪貴尊嚴。謂是國王。若國王等。驚怖自怪。",
    "X31n0614_002:0739b07": "何故至此。覆自念言。我若久住。或見逼迫。強驅使作。",
    "X31n0614_002:0739b08": "思惟是已。馳走而去。借問貧里。欲往傭(容)作。長者是時。",
    "X31n0614_002:0739b09": "在獅子座。遙見其子。默而識之。即敕使者。追捉將來。",
    "X31n0614_002:0739b10": "窮子驚喚。迷悶躃(必)地。是人執我。必當見殺。何用衣食。",
    "X31n0614_002:0739b11": "使我至此。",
    "X31n0614_002:0739b12": "爾時下。寫長者富貴之態。窮子下。貧子見父而驚",
    "X31n0614_002:0739b13": "愕也。是國王等者。言窮子不識是父。覿面蹉過。誤",
    "X31n0614_002:0739b14": "認親父為國王。及國王之親戚眷屬。不敢攀攬。反",
    "X31n0614_002:0739b15": "生驚怖也。強驅使作者。不與工值也。貧里傭作者。",
    "X31n0614_002:0739b16": "所謂捨自己之珍羞。覔他家之殘瀝也。長者急追",
    "X31n0614_002:0739b17": "者。子見父而不識。故驚愕自怪。父見子而默識。故",
    "X31n0614_002:0739b18": "急追將來也。是人執我必當見殺者。夜光投人。鮮",
    "X31n0614_002:0739b19": "不按劒也。窮子驚喚下。惶怖而自悔也。何用衣食",
    "X31n0614_002:0739b20": "使我至此者。言我本求衣食養生而至此。今反為",
    "X31n0614_002:0739b21": "衣食而見殺。有衣食而死。不如餓涷而生。何用衣",
    "X31n0614_002:0739b22": "食。而令我遭此刑戮也。此窮子自怨之辭也。",
    "X31n0614_002:0739b23": "長者知子。愚癡狹劣(列)。不信我言。不信是父。即以方便。",
    "X31n0614_002:0739b24": "更遣餘人。眇(殍)目矬(鑿)陋。無威德者。汝可語之。云當相雇。",
    "X31n0614_002:0739c01": "除諸糞穢。倍與汝價。窮子聞之。歡喜隨來。為除糞穢。",
    "X31n0614_002:0739c02": "淨諸房舍。",
    "X31n0614_002:0739c03": "此長者遣人。設方便以誘之也。愚癡者。心地不明。",
    "X31n0614_002:0739c04": "狹劣者。器量褊淺。更遣餘人。眇目矮陋者。謂以眇",
    "X31n0614_002:0739c05": "目化眇目。以矬陋化矬陋。若齊國迎晉。却克之意",
    "X31n0614_002:0739c06": "也。云當相雇。倍與汝價者。非若他人。強驅使作也。",
    "X31n0614_002:0739c07": "歡喜隨來者。以適其願。故轉驚愕。而成懽喜也。",
    "X31n0614_002:0739c08": "長者於牖。常見其子。念子愚劣。樂為鄙事。於是長者。",
    "X31n0614_002:0739c09": "著弊垢衣。執除糞器。往到子所。方便附近。語令勤作。",
    "X31n0614_002:0739c10": "既益汝價。并塗足油。飲食充足。薦席厚暖。如是苦言。",
    "X31n0614_002:0739c11": "汝當勤作。又以輭語。若如吾子。長者有智。漸令入出。",
    "X31n0614_002:0739c12": "經二十年。執作家事。示其金銀。真珠玻瓈。諸物出入。",
    "X31n0614_002:0739c13": "皆使令知。猶處門外。止宿草菴。自念貧事。我無此物。",
    "X31n0614_002:0739c14": "長者。設方便以近之也。樂為鄙事者。不樂富貴。甘",
    "X31n0614_002:0739c15": "為下劣也。著弊垢衣等者。先令同類鈎牽。然後長",
    "X31n0614_002:0739c16": "者俯就。亦執糞器而附近之也。附近者。傍附其處。",
    "X31n0614_002:0739c17": "親近其身。使彼見而不生疑也。塗足油。如不龜手",
    "X31n0614_002:0739c18": "之樂。所以潤其足也。飲食充足者。充其腹也。薦席",
    "X31n0614_002:0739c19": "厚暖者。逸其體也。汝當勤作者。言事事皆備。當一",
    "X31n0614_002:0739c20": "心精勤作活也。此喻阿含時也。又以輭語。若如我",
    "X31n0614_002:0739c21": "子者。若猶汝也。更與作而名兒也。此喻方等時也。",
    "X31n0614_002:0739c22": "於二十年執作家事者。作大管家。即般若會中轉",
    "X31n0614_002:0739c23": "教時也。猶處門外止宿草菴者。雖得見遇。不肯擔",
    "X31n0614_002:0739c24": "當。終隔一重門戶。作門外漢也。問。小乘既出三界。",
    "X31n0614_002:0740a01": "何故止宿草菴。答。雖空煩惱。未盡所知故。雖出火",
    "X31n0614_002:0740a02": "宅門。止宿草菴。猶未入如來門也。自念貧事我無",
    "X31n0614_002:0740a03": "此物者。下劣之心。猶未能捨也。",
    "X31n0614_002:0740a04": "父知子心。漸已曠大。欲與財物。即聚親族。國王大臣。",
    "X31n0614_002:0740a05": "剎利居士。於此大眾。說是我子。捨我它行。經五十歲。",
    "X31n0614_002:0740a06": "自見子來。已二十年。昔於某城。而失是子。周行求索。",
    "X31n0614_002:0740a07": "遂來至此。凡我所有。舍宅人民。悉以付之。恣其所用。",
    "X31n0614_002:0740a08": "交付家業也。漸已曠大者。厭昔日之鄙事也。說是",
    "X31n0614_002:0740a09": "我子者。言真是我子。非若前云如我子也。自見子",
    "X31n0614_002:0740a10": "來已二十年者。長行中二十年中除糞。是前二十",
    "X31n0614_002:0740a11": "年。此二十年是般若會中二十年也。前二十年。心",
    "X31n0614_002:0740a12": "猶畏怯。或有隱邀。故不得見。後二十年。心相體信。",
    "X31n0614_002:0740a13": "出入無難。故得見子也。凡我所有下。付家業也。",
    "X31n0614_002:0740a14": "子念昔貧。志意下劣。今於父所。大獲珍寶。并及舍宅。",
    "X31n0614_002:0740a15": "一切財物。甚大歡喜。得未曾有。",
    "X31n0614_002:0740a16": "得業歡喜也。言我昔日是個貧兒。甘心向窮村委",
    "X31n0614_002:0740a17": "巷。索衣覔食。元無有心得大珍寶。今在父所。得大",
    "X31n0614_002:0740a18": "珍寶。凡我昔日所未有者。今皆有之。安得不踊躍",
    "X31n0614_002:0740a19": "歡喜哉。",
    "X31n0614_002:0740a20": "佛亦如是。知我樂小。未曾說言。汝等作佛。而說我等。",
    "X31n0614_002:0740a21": "得諸無漏。成就小乘。聲聞弟子。",
    "X31n0614_002:0740a22": "以法合喻也。佛亦如是者。言佛即如長者。四十年",
    "X31n0614_002:0740a23": "前不說我等是佛之子。然非如來棄我而不以我",
    "X31n0614_002:0740a24": "為子也。由知我等好樂小法。聞說作佛。即便恐怖。",
    "X31n0614_002:0740b01": "所以世尊亦便縱捨。不為分別汝等當有如來寶",
    "X31n0614_002:0740b02": "藏之分。而令我蠲除戲論之糞。得無漏法作解脫",
    "X31n0614_002:0740b03": "人耳。此合阿含方等時也。",
    "X31n0614_002:0740b04": "佛勅我等。說最上道。脩習此者。當得成佛。我承佛教。",
    "X31n0614_002:0740b05": "為大菩薩。以諸因緣。種種譬喻。若干言辭。說無上道。",
    "X31n0614_002:0740b06": "諸佛子等。從我聞法。日夜思惟。精勤脩習。是時諸佛。",
    "X31n0614_002:0740b07": "即授其記。汝於來世。當得作佛。一切諸佛。秘藏之法。",
    "X31n0614_002:0740b08": "但為菩薩。演其實事。而不為我。說斯真要。如彼窮子。",
    "X31n0614_002:0740b09": "得近其父。雖知諸物。心不希取。我等雖說。佛法寶藏。",
    "X31n0614_002:0740b10": "自無志願。亦復如是。",
    "X31n0614_002:0740b11": "此合般若會中執作家事。代佛轉教也。佛勅下。如",
    "X31n0614_002:0740b12": "來命彼轉教也。我承下。受佛勅而轉教也。說無上",
    "X31n0614_002:0740b13": "道。即開佛知見事也。諸佛下。菩薩聞法而獲記也。",
    "X31n0614_002:0740b14": "一切下。自謂如來秘藏。菩薩有分。我等無分。不生",
    "X31n0614_002:0740b15": "欣樂。正如窮子得近其父。執作家事。領知財物。以",
    "X31n0614_002:0740b16": "為非我所有。心不希取。所謂身處膏腴不能自潤",
    "X31n0614_002:0740b17": "也。",
    "X31n0614_002:0740b18": "我等內滅。自謂為足。唯了此事。更無餘事。我等若聞。",
    "X31n0614_002:0740b19": "淨佛國土。教化眾生。都無欣樂。所以者何。一切諸法。",
    "X31n0614_002:0740b20": "皆悉空寂。無生無滅。無大無小。無漏無為。如是思惟。",
    "X31n0614_002:0740b21": "不生喜樂。我等長夜。於佛智慧。無貪無著。無復志願。",
    "X31n0614_002:0740b22": "而自於法。謂是究竟。我等長夜。脩習空法。得脫三界。",
    "X31n0614_002:0740b23": "苦惱之患。住最後身。有於涅槃。佛所教化。得道不虗。",
    "X31n0614_002:0740b24": "則為已得。報佛之恩。我等雖為。諸佛子等。說菩薩法。",
    "X31n0614_002:0740c01": "以求佛道。而於是法。永無願樂。導師見捨。觀我心故。",
    "X31n0614_002:0740c02": "初不勸進。說有實利。如富長者。知子志劣。以方便力。",
    "X31n0614_002:0740c03": "柔伏其心。然後乃付。一切財物。佛亦如是。現希有事。",
    "X31n0614_002:0740c04": "知樂小者。以方便力。調伏其心。乃教大智。",
    "X31n0614_002:0740c05": "此下盡情吐露。心不希取之意。我等內滅。自謂為",
    "X31n0614_002:0740c06": "足者。謂我滅盡六識三毒。得滅盡定。心滿意足。於",
    "X31n0614_002:0740c07": "三界中。作個了事漢子。無心道人。更不知有大事",
    "X31n0614_002:0740c08": "因緣。化菩薩法。故我雖聞淨佛國土。如風過樹。都",
    "X31n0614_002:0740c09": "無欣樂。所以不欣樂者。正由我了達一切染淨諸",
    "X31n0614_002:0740c10": "法。皆悉空寂。故無生滅大小相故。無漏無為。故以",
    "X31n0614_002:0740c11": "淨佛國土。教化眾生。是不空故。是有相故。是有作",
    "X31n0614_002:0740c12": "故。我作如是思惟。都無欣樂。所謂知真空。而不知",
    "X31n0614_002:0740c13": "玅有。古德所謂莫謂無心云是道。無心尚隔一重",
    "X31n0614_002:0740c14": "關是也。藥山一日坐石頭次。石頭問曰。汝在這裡",
    "X31n0614_002:0740c15": "作麼。曰。一事不為。曰。恁麼即閑坐也。師曰。若閑坐",
    "X31n0614_002:0740c16": "即為也。曰。汝道不為。不為個甚麼。曰。千聖不識。且",
    "X31n0614_002:0740c17": "道與此無為是同是別。我等雖得內滅。猶處長夜。",
    "X31n0614_002:0740c18": "不得開曉。於佛智慧。無有志願。亦是自謂得阿羅",
    "X31n0614_002:0740c19": "漢。是究竟法故。亦是自謂住最後身。得報恩故。由",
    "X31n0614_002:0740c20": "我如是思惟。故我雖與菩薩說法。而己實無志樂",
    "X31n0614_002:0740c21": "也。世尊知我志意下劣。亦便縱捨。初不勸進。又不",
    "X31n0614_002:0740c22": "為說自己實有此利。只是默默。要人自肯擔當。故",
    "X31n0614_002:0740c23": "我不知亦無願樂耳。如富下。頌先行方便。後付家",
    "X31n0614_002:0740c24": "業也。佛亦下合喻。",
    "X31n0614_002:0741a01": "我等今日。得未曾有。非先所望。而今自得。如彼窮子。",
    "X31n0614_002:0741a02": "得無量寶。世尊我今。得道得果。於無漏法。得清淨眼。",
    "X31n0614_002:0741a03": "我等長夜。持佛淨戒。始於今日。得其果報。法王法中。",
    "X31n0614_002:0741a04": "久脩梵行。今得無漏。無上大果。我等今者。真是聲聞。",
    "X31n0614_002:0741a05": "以佛道聲。令一切聞。我等今者。真阿羅漢。於諸世間。",
    "X31n0614_002:0741a06": "天人魔梵。普於其中。應受供養。世尊大恩。以希有事。",
    "X31n0614_002:0741a07": "憐愍教化。利益我等。無量億劫。誰能報者。手足供給。",
    "X31n0614_002:0741a08": "頭頂禮敬。一切供養。皆不能報。若以頂戴。兩肩荷負。",
    "X31n0614_002:0741a09": "於恒沙劫。盡心恭敬。又以美饍。無量寶衣。及諸臥具。",
    "X31n0614_002:0741a10": "種種湯藥。牛頭旃檀。及諸珍寶。以起塔廟。寶衣布地。",
    "X31n0614_002:0741a11": "如斯等事。以用供養。於恒沙劫。亦不能報。諸佛希有",
    "X31n0614_002:0741a12": "無量無邊。不可思議。大神通力。無漏無為。諸法之王。",
    "X31n0614_002:0741a13": "能為下劣。忍於斯事。取相凡夫。隨宜為說。諸佛於法。",
    "X31n0614_002:0741a14": "得最自在。知諸眾生。種種欲樂。及其志力。隨所堪任。",
    "X31n0614_002:0741a15": "以無量喻。而為說法。隨諸眾生。宿世善根。又知成熟。",
    "X31n0614_002:0741a16": "未成熟者。種種籌量。分別知已。於一乘道。隨宜說三。",
    "X31n0614_002:0741a17": "慶今得也。得道下。言我等向也得八正道。今得無",
    "X31n0614_002:0741a18": "上道矣。向也得聲聞果。今得菩提果矣。向也得無",
    "X31n0614_002:0741a19": "漏法。今於無漏法中。又得清淨正法眼藏矣。向也",
    "X31n0614_002:0741a20": "持佛清淨具戒。今日得其大果報矣。向也久脩清",
    "X31n0614_002:0741a21": "白梵行。今日始得無上大果。今日乃知向之聲聞。",
    "X31n0614_002:0741a22": "聞四諦法。始得自利。非真聲聞。今也以佛道聲令",
    "X31n0614_002:0741a23": "一切聞。始得名為真聲聞矣。向之羅漢。斷見思惑。",
    "X31n0614_002:0741a24": "出三界苦。以為大得。而不信佛乘。非阿羅漢。非佛",
    "X31n0614_002:0741b01": "弟子。不名應供。今日得聞佛乘。獲如來藏。堪受天",
    "X31n0614_002:0741b02": "人供養。始得名真阿羅漢。真應供矣。向也以為住",
    "X31n0614_002:0741b03": "最後身。有餘涅槃。則為已得報佛之恩。今也方知",
    "X31n0614_002:0741b04": "世尊大恩無能報者。始我無量劫中。墮煩惱火中。",
    "X31n0614_002:0741b05": "日夜燒煑。住於生死。世尊乃於無量劫中。興憐愍",
    "X31n0614_002:0741b06": "心。又以種種方便軟語。誘掖獎勸。令出煩惱火宅。",
    "X31n0614_002:0741b07": "住於涅槃清凉寂滅之地。此世尊於無量劫。實有",
    "X31n0614_002:0741b08": "大造於我也。世尊見我住於涅槃。不獲如來寶藏。",
    "X31n0614_002:0741b09": "復興種種憐愍之心。入無量定以示我。放無量光",
    "X31n0614_002:0741b10": "以示我。出定之後。又以軟語教化我。未能信解。復",
    "X31n0614_002:0741b11": "以譬喻引誘我。見我貧窮。又以法王寶藏利益我。",
    "X31n0614_002:0741b12": "如此深恩。昊天罔極。誰能報者。手足供給。如調羮",
    "X31n0614_002:0741b13": "進饍。服勞奉養之類。頂戴肩負者。謂戴之於首。荷",
    "X31n0614_002:0741b14": "之於背也。如此經恒沙劫。盡心恭敬。亦不能報憐",
    "X31n0614_002:0741b15": "愍之心。萬分之一也。即使以栴檀珍寶塔廟。以奉",
    "X31n0614_002:0741b16": "其身。寶衣布地。以襯其足。四事供養以給其日用。",
    "X31n0614_002:0741b17": "如是經河沙劫。亦不能報萬分之一也。諸佛下。廣",
    "X31n0614_002:0741b18": "讚佛恩。諸佛有不可思議大神通力。為大法王。乃",
    "X31n0614_002:0741b19": "能忍此而不顯露。脫珍著弊。執糞器以附近。我等",
    "X31n0614_002:0741b20": "下劣賤人。使其心相體信。交付家業。又能為彼取",
    "X31n0614_002:0741b21": "相凡夫。隨機授法各去膏肓之疾。令得快樂。何以",
    "X31n0614_002:0741b22": "故。由諸佛達一切法。知眾生機故。能隨機授法。應",
    "X31n0614_002:0741b23": "病與藥。無不驗者。隨諸下六句。釋知根也。於一下",
    "X31n0614_002:0741b24": "二句。釋授法也。言如來深恩如此。所以終不能報",
    "X31n0614_002:0741c01": "也。",
    "X31n0614_002:0741c03": "妙法蓮華經大窾"
}