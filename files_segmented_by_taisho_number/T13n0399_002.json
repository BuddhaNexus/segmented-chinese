{
    "T13n0399_002:0458a02": "寶女所問經卷第二",
    "T13n0399_002:0458a04": "西晉月支三藏竺法護譯",
    "T13n0399_002:0458a05": "2 發意三十二寶品發意三十二寶品第二",
    "T13n0399_002:0458a06": "爾時，賢者舍利弗問寶女曰：「今者女身豈能",
    "T13n0399_002:0458a07": "脩於至誠之法、誼律行乎？」寶女答曰：「唯，舍利",
    "T13n0399_002:0458a08": "弗！其至誠者無有言辭，法者無欲誼不可獲，",
    "T13n0399_002:0458a09": "計於律者身心寂然；又如彼者不可發遣、亦",
    "T13n0399_002:0458a10": "無所受。唯，舍利弗！其至誠者，則滅盡相、法憺",
    "T13n0399_002:0458a11": "怕相，儀離嚴飾律解脫相。以是之故，不有",
    "T13n0399_002:0458a12": "言辭亦不可說。唯，舍利弗！至誠無本法無差",
    "T13n0399_002:0458a13": "特，議無有二律無造誼，以是之故不有所說，",
    "T13n0399_002:0458a14": "亦無言辭不可讚詠。」時，舍利弗復問寶女：「女",
    "T13n0399_002:0458a15": "所執寶為何等類，而爾名曰為寶女也？」於是",
    "T13n0399_002:0458a16": "寶女答舍利弗：「菩薩則以三十二事，而現目",
    "T13n0399_002:0458a17": "前興發寶心，一切聲聞緣覺之乘所不能及。",
    "T13n0399_002:0458a18": "何謂三十二事？救濟一切黎庶之類，皆令興",
    "T13n0399_002:0458a19": "發諸通慧心。不斷佛教則發寶心。將護法教",
    "T13n0399_002:0458a20": "則發寶心。亦不斷絕聖眾之令，則發寶心。勸",
    "T13n0399_002:0458a21": "導眾生立賢聖安，無極之珍，則發寶心。蠲除黎",
    "T13n0399_002:0458a22": "庶塵勞之欲，去諸惱患至于大哀，則發寶心。",
    "T13n0399_002:0458a23": "一切所有琦珍異寶悉能捨施，內外所有璝",
    "T13n0399_002:0458a24": "琦之物無所貪惜，則發寶心。自能護己禁戒",
    "T13n0399_002:0458a25": "善行，能以救濟毀戒之人，則發寶心。忍辱之",
    "T13n0399_002:0458a26": "力和雅安詳，精進合集，令諸瞋諍、患厭怒害、",
    "T13n0399_002:0458a27": "貢高自大，懷結之眾群黎之類，恃怙力勢欲",
    "T13n0399_002:0458a28": "有所加，使興忍辱，而令眾生觀于道法，忍辱",
    "T13n0399_002:0458a29": "之力，則發寶心。不怯不弱、亦無懈怠，堅固慇",
    "T13n0399_002:0458b01": "懃永不迴還，於大乘行而不懈倦，開化懈怠",
    "T13n0399_002:0458b02": "眾生朋黨令大精進，則發寶心。心意專精而",
    "T13n0399_002:0458b03": "修一行，同等禪定三昧正受，所歸差特開化",
    "T13n0399_002:0458b04": "眾生，令於欲界而無所著，以權方便退還於",
    "T13n0399_002:0458b05": "禪，則發寶心。智慧分別，破壞一切諸窈冥法，",
    "T13n0399_002:0458b06": "猶如真正而無有二，入施一品感動聖達，則",
    "T13n0399_002:0458b07": "發寶心。等心一切而無加害，道無若干，尋以",
    "T13n0399_002:0458b08": "一味為諸通慧，則發寶心。離諸結滯而以平",
    "T13n0399_002:0458b09": "等，有為無為有形無形，亦無歡欣不離寂然，",
    "T13n0399_002:0458b10": "無心熙怡善住安諦，意不動搖苦樂不移，將",
    "T13n0399_002:0458b11": "護群黎，則發寶心。離於恐懼，於深緣起十",
    "T13n0399_002:0458b12": "二相連，奧妙之誼而無所畏，所當度者曉了",
    "T13n0399_002:0458b13": "超越，不取諸見，則發寶心。積累功德而無厭",
    "T13n0399_002:0458b14": "足周滿相好，則發寶心。常志好樂欲見正覺",
    "T13n0399_002:0458b15": "而不違遠，恒覩諸佛，則發寶心。求聞經法聽",
    "T13n0399_002:0458b16": "省典籍，稱量誼趣，則發寶心。如所聞法，可講",
    "T13n0399_002:0458b17": "說者發無量心，所興諸法無所師受，則發寶",
    "T13n0399_002:0458b18": "心。建立所行，覩毀戒者而以恩濟，則發寶心。",
    "T13n0399_002:0458b19": "其無所學，志存新學而不輕慢，則發寶心。捨",
    "T13n0399_002:0458b20": "于貢高自大、甚慢邪憍之心，卑下謙順而受",
    "T13n0399_002:0458b21": "教命，自屈稽首一切眾生，則發寶心。志存微",
    "T13n0399_002:0458b22": "妙諸根明達，蠲除卑賤下劣之乘，信樂大乘",
    "T13n0399_002:0458b23": "直心向道，則發寶心。離於魔事除去勞塵，潔",
    "T13n0399_002:0458b24": "淨清白而無垢濁便無瑕疵，貪欲染污乃以",
    "T13n0399_002:0458b25": "永除，樂處所有不以懈厭，則發寶心。而常專",
    "T13n0399_002:0458b26": "精行在澹泊，秉閑居德身心寂然，澹虛之",
    "T13n0399_002:0458b27": "行亦不污穢，生死之難志于大哀，則發寶心。",
    "T13n0399_002:0458b28": "「於是菩薩捨於己身一切之安，欲安天人",
    "T13n0399_002:0458b29": "開化眾生，遭苦患者於眾惱熱不以懈惓，則",
    "T13n0399_002:0458c01": "發寶心。斯菩薩者光明寂然，而如勢力逮無",
    "T13n0399_002:0458c02": "漏法，觀於解脫如察己事，假使欲令而不",
    "T13n0399_002:0458c03": "遠捨所有之事，悉欲具足十方諸佛之法，則",
    "T13n0399_002:0458c04": "發寶心。斯為菩薩非常苦空無我非身，觀",
    "T13n0399_002:0458c05": "斯諸法則無有厭，不染塵欲樂志無欲道品",
    "T13n0399_002:0458c06": "之法，則發寶心。斯為菩薩空無想無願，於",
    "T13n0399_002:0458c07": "一切法而無所行，則以觀察覩見眾生，便於",
    "T13n0399_002:0458c08": "諸法而不造證，則發寶心。斯為菩薩覩於諸",
    "T13n0399_002:0458c09": "趣恐懼之難，忽如失火燒其頭髮，精進具足",
    "T13n0399_002:0458c10": "不可計會，無央數劫遊於生死，而不懈廢諸",
    "T13n0399_002:0458c11": "通之慧，則發寶心。是為菩薩設使親近於佛",
    "T13n0399_002:0458c12": "道者，漸漸加增微妙之身聖慧之業，彼時行",
    "T13n0399_002:0458c13": "者不捨大法，伏意樂順隨諸窮匱，不增穢之",
    "T13n0399_002:0458c14": "不以懈厭，則發寶心。是為菩薩假使勸化群",
    "T13n0399_002:0458c15": "黎之黨，第一精懃樂于道誼，不計吾我堅固",
    "T13n0399_002:0458c16": "志性至于大哀，則發寶心。「唯，舍利弗！斯為菩",
    "T13n0399_002:0458c17": "薩三十二事而發寶心，則為名曰無極妙珍",
    "T13n0399_002:0458c18": "寶，一切菩薩之寶心也。」",
    "T13n0399_002:0458c19": "於時，世尊讚寶女曰：「善哉善哉！甚快說此菩",
    "T13n0399_002:0458c20": "薩之行，所發寶心而得入道。又復寶女！斯諸",
    "T13n0399_002:0458c21": "正士有無量德所可歎詠，發於無上正真道",
    "T13n0399_002:0458c22": "意。所以者何？非聲聞寶、非緣覺寶，斯則名曰",
    "T13n0399_002:0458c23": "為佛道寶、為菩薩寶。加復興隆佛道之寶，因",
    "T13n0399_002:0458c24": "而生出聲聞、緣覺。菩薩發心所興之寶，皆悉",
    "T13n0399_002:0458c25": "出生一切諸寶。」",
    "T13n0399_002:0458c26": "3 聰明品聰明品第三",
    "T13n0399_002:0458c27": "於是賢者舍利弗白世尊曰：「至未曾有，天中",
    "T13n0399_002:0458c28": "天！此寶女身所問辯才，分別解說如所了慧",
    "T13n0399_002:0458c29": "聰明之慧，本豈達乎演暢要事？」世尊問曰：",
    "T13n0399_002:0459a01": "「於舍利弗所念云何？斯寶女者，不以聰明慧",
    "T13n0399_002:0459a02": "演說法要。莫造斯觀。此寶女者，已得聰明",
    "T13n0399_002:0459a03": "無斷辯才。」於時，耆年舍利弗問寶女曰：「女樂",
    "T13n0399_002:0459a04": "堪任分別聰慧解說緣便？」寶女報曰：「唯，舍利",
    "T13n0399_002:0459a05": "弗！一切諸法悉而應說，皆歸聰明所造之業。",
    "T13n0399_002:0459a06": "唯，舍利弗！菩薩意者分別解說為聰明慧。所",
    "T13n0399_002:0459a07": "以者何？攝取一切諸誼之要故發道心，是為",
    "T13n0399_002:0459a08": "於誼聰明之慧；等御法界故發道心，是則名",
    "T13n0399_002:0459a09": "曰辯才之慧；彼所說者皆歸滅除，是為滅盡",
    "T13n0399_002:0459a10": "辯才哲慧；一切順旨為聰明慧，發此心已至",
    "T13n0399_002:0459a11": "無礙頌無斷辯才，是為辯才聰明之慧。」",
    "T13n0399_002:0459a12": "寶女復謂：「舍利弗！無所行誼無所著誼，心志",
    "T13n0399_002:0459a13": "大誼聰明了誼，而常善思法如幻誼。計其心",
    "T13n0399_002:0459a14": "者則為法事，聰達之心心了諸門，有所歸者",
    "T13n0399_002:0459a15": "歸於明哲，不倚六情心無所著，辯才無礙分",
    "T13n0399_002:0459a16": "別聰辯，所有誼者則為非誼。見法澹泊，所謂",
    "T13n0399_002:0459a17": "順趣假音聲耳！其辯才者託於言辭，所云",
    "T13n0399_002:0459a18": "佛者無不覺誼，由是法生，緣斯順應分別法",
    "T13n0399_002:0459a19": "矣！有辯才者，分別自恣法誼為誼。無恣之",
    "T13n0399_002:0459a20": "法乃為法矣！應順之法乃為順矣！法之辯才",
    "T13n0399_002:0459a21": "乃為辯才。無所有誼無為之誼，合會之誼為",
    "T13n0399_002:0459a22": "聰明誼，合會法者一法味誼，聖眾順滅乃為",
    "T13n0399_002:0459a23": "順滅，有所分別乃為辯才。是為，舍利弗！諸法",
    "T13n0399_002:0459a24": "講說章句，常觀此法則為聰明誼也。」",
    "T13n0399_002:0459a25": "4 問寶女品問寶女品第四",
    "T13n0399_002:0459a26": "爾時，賢者舍利弗問世尊曰：「其寶女者，發無",
    "T13n0399_002:0459a27": "上正真道意以來久如？為於何佛而志大道？」",
    "T13n0399_002:0459a28": "佛告舍利弗：「乃往過去久遠世，不可計會無",
    "T13n0399_002:0459a29": "央數劫，爾時有佛，號曰維衛如來、至真、等正",
    "T13n0399_002:0459b01": "覺，興出于世，明行成為、善逝、世間解、無上士、道",
    "T13n0399_002:0459b02": "法御、天人師，為佛、眾祐。世界曰清淨佛土，衣",
    "T13n0399_002:0459b03": "被飲食、居宅遊觀，皆如第四兜術天上諸菩",
    "T13n0399_002:0459b04": "薩眾。又彼佛時，純悉一類唯菩薩眾，菩薩之",
    "T13n0399_002:0459b05": "會七十六億皆不退轉，得諸總持出于辯才。」",
    "T13n0399_002:0459b06": "佛言舍利弗：「時維衛如來至真，有轉輪王名",
    "T13n0399_002:0459b07": "曰福報清淨，主千世界，帑藏珍寶不可稱計。",
    "T13n0399_002:0459b08": "福報清淨中宮之內，夫人綵女八萬四千，皆",
    "T13n0399_002:0459b09": "國中上真人玉女，王有千子悉皆力士威勢",
    "T13n0399_002:0459b10": "難論。其王供養維衛大聖，三十六億歲一切",
    "T13n0399_002:0459b11": "施安，而諸菩薩奉衣食、床臥之具、病瘦醫藥。」",
    "T13n0399_002:0459b12": "舍利弗問曰：「唯然大聖！維衛如來壽命幾何？」",
    "T13n0399_002:0459b13": "世尊告曰：「壽十中劫。福報清淨王供養維衛",
    "T13n0399_002:0459b14": "如來不可稱限，中宮諸子眷屬枝黨九十二",
    "T13n0399_002:0459b15": "姟，侍從圍繞詣維衛佛，稽首足下，明月珠瓔",
    "T13n0399_002:0459b16": "其價百千奉上世尊，則而叉手白維衛佛：『唯",
    "T13n0399_002:0459b17": "然大聖！吾身所有供養眾備，寧有供養超過",
    "T13n0399_002:0459b18": "此者進如來乎？』」佛告舍利弗：「維衛如來答福",
    "T13n0399_002:0459b19": "報清淨王曰：『大王！欲知有異供養，為尊為上、",
    "T13n0399_002:0459b20": "為無儔匹。王所未施設，百倍千倍萬倍億",
    "T13n0399_002:0459b21": "倍巨億萬倍，超勝於王前所施與供養之具。』」",
    "T13n0399_002:0459b22": "又問：「何謂維衛如來見彼大王心之所念？」則",
    "T13n0399_002:0459b23": "說頌曰：",
    "T13n0399_002:0459b24": "「億千諸佛國，　　無數如恒沙；",
    "T13n0399_002:0459b25": "至億百千劫，　　滿中珍寶施。",
    "T13n0399_002:0459b26": "而供養如來，　　合集其福德；",
    "T13n0399_002:0459b27": "不及愍眾生，　　而發道意者。",
    "T13n0399_002:0459b28": "事億千諸佛，　　姟數如恒沙；",
    "T13n0399_002:0459b29": "奉無數億劫，　　亦如江河沙。",
    "T13n0399_002:0459c01": "佛道心哀勝，　　七步為超殊；",
    "T13n0399_002:0459c02": "斯供養諸佛，　　最尊豪無上。",
    "T13n0399_002:0459c03": "斯施為超越，　　誡無量上忍；",
    "T13n0399_002:0459c04": "此精進堅強，　　定意慧無動。",
    "T13n0399_002:0459c05": "其發道意者，　　志願於導師；",
    "T13n0399_002:0459c06": "是福最無限，　　所積不可盡。",
    "T13n0399_002:0459c07": "名稱遠流布，　　眷屬巍巍妙；",
    "T13n0399_002:0459c08": "財寶勢力豪，　　心念如僥獲。",
    "T13n0399_002:0459c09": "為轉輪聖王，　　威力天帝梵，",
    "T13n0399_002:0459c10": "若志性欣豫，　　斷意諸通慧。",
    "T13n0399_002:0459c11": "消滅諸惡趣，　　悉無八難畏；",
    "T13n0399_002:0459c12": "長益清淨道，　　常處天人路。",
    "T13n0399_002:0459c13": "若人建立志，　　離垢無上道；",
    "T13n0399_002:0459c14": "諸根恒明達，　　聖聰無闇塞。",
    "T13n0399_002:0459c15": "覩諸佛奉事，　　而聽聞經典；",
    "T13n0399_002:0459c16": "精求智慧聖，　　常知弘道心。",
    "T13n0399_002:0459c17": "心無猶豫結，　　離諂常質直；",
    "T13n0399_002:0459c18": "愍濟眾生故，　　其志願道意。",
    "T13n0399_002:0459c19": "不樂諸欲樂，　　志慕于法樂；",
    "T13n0399_002:0459c20": "普世無所著，　　行如水蓮華。",
    "T13n0399_002:0459c21": "不厭福德慧，　　志求度無極；",
    "T13n0399_002:0459c22": "發道心如是，　　孰不建大道？",
    "T13n0399_002:0459c23": "則以巨錠鐐，　　炤濟諸群𪏭；",
    "T13n0399_002:0459c24": "為尊上明師，　　眾生大導師！",
    "T13n0399_002:0459c25": "處世為最上，　　施藥除諸病；",
    "T13n0399_002:0459c26": "建立於道意，　　億無量無盡。」",
    "T13n0399_002:0459c27": "佛告舍利弗：「福報清淨王者從維衛如來聞",
    "T13n0399_002:0459c28": "發道意，咨嗟功德不可限量，歡喜踊躍不能",
    "T13n0399_002:0459c29": "自勝，則發無上正真道意。時王中宮太子、官",
    "T13n0399_002:0460a01": "屬群臣百官，及諸小王眷屬翼從，說此頌",
    "T13n0399_002:0460a02": "曰：",
    "T13n0399_002:0460a03": "「『今以建立，　　最尊道意；　　興發慈心，",
    "T13n0399_002:0460a04": "愍傷眾生。　　假使欲得，　　吾所敬重；",
    "T13n0399_002:0460a05": "則發道意，　　令其堅固。　　生死本際，",
    "T13n0399_002:0460a06": "而不可知；　　坐行非事，　　墮於苦惱。",
    "T13n0399_002:0460a07": "慇懃精進，　　志尚佛道；　　為眾生故，",
    "T13n0399_002:0460a08": "行愍善哉。　　則能長益，　　辯才智慧；",
    "T13n0399_002:0460a09": "具足供養，　　聖達如是。　　維衛之佛，",
    "T13n0399_002:0460a10": "得不可量；　　為通慧心，　　所行若斯。",
    "T13n0399_002:0460a11": "欲獲天世，　　之所安隱，　　帝釋梵天，",
    "T13n0399_002:0460a12": "轉輪聖王，　　有為之安，　　無為之樂；",
    "T13n0399_002:0460a13": "則當遵修，　　於斯道意。　　思攝禪定，",
    "T13n0399_002:0460a14": "不可限量；　　度于彼岸，　　道亦如之。",
    "T13n0399_002:0460a15": "聖通之慧，　　靡所不達；　　諸一切智，",
    "T13n0399_002:0460a16": "所行如是。　　十方佛勢，　　不可思議；",
    "T13n0399_002:0460a17": "四無所畏，　　如來所有。　　諸佛之法，",
    "T13n0399_002:0460a18": "弘廣無邊；　　從清淨心，　　而獲致斯。",
    "T13n0399_002:0460a19": "假使欲動，　　億千國土；　　音聲普告，",
    "T13n0399_002:0460a20": "而悉聞知。　　修清淨行，　　恢弘無垢；",
    "T13n0399_002:0460a21": "有聰達者，　　當發道意。　　則為十力，",
    "T13n0399_002:0460a22": "之所奉敬；　　而諸如來，　　悉咨嗟之！",
    "T13n0399_002:0460a23": "為諸眾生，　　無請之友；　　有聰慧者，",
    "T13n0399_002:0460a24": "當發道意。　　設使佛道，　　現無慧慈；",
    "T13n0399_002:0460a25": "說其功德，　　無數億劫。　　佛之道意，",
    "T13n0399_002:0460a26": "所有功祚；　　不可盡極，　　況欲限乎！』",
    "T13n0399_002:0460a27": "「爾時，福報清淨大王適說此偈，九十二姟民",
    "T13n0399_002:0460a28": "人之眾及王後宮并千子，則發無上正真道",
    "T13n0399_002:0460a29": "意，三千大千世界六反震動，十四億天演",
    "T13n0399_002:0460b01": "勸助音發大道心。然後彼王轉輪聖帝，則更",
    "T13n0399_002:0460b02": "恭肅十億載供養維衛如來之尊，一切施",
    "T13n0399_002:0460b03": "安淨修梵行清淨之戒，常聽如來所說經",
    "T13n0399_002:0460b04": "典，眷屬俱往啟受法教，則立長子而為國",
    "T13n0399_002:0460b05": "主，便下鬚髮以家之信，離家為道行作沙",
    "T13n0399_002:0460b06": "門。作沙門已！尋則學是四無盡句，次第咨嗟",
    "T13n0399_002:0460b07": "稱限求趣。何謂為四？至誠章句、法典章句、妙",
    "T13n0399_002:0460b08": "誼章句、律令章句。具億千歲入權方便。其王",
    "T13n0399_002:0460b09": "出家學此以後，於千世界三昧正受超度眾",
    "T13n0399_002:0460b10": "生，悉於維衛如來之所而作沙門。」佛告舍利",
    "T13n0399_002:0460b11": "弗：「欲知爾時轉輪聖王福報清淨者，豈異人",
    "T13n0399_002:0460b12": "乎？莫造斯觀，則是寶女！斯寶女者於維衛佛",
    "T13n0399_002:0460b13": "初，發無上正真道意。」時，舍利弗問世尊曰：「以",
    "T13n0399_002:0460b14": "何罪蓋受女人身？」佛告舍利弗：「菩薩大士不",
    "T13n0399_002:0460b15": "以罪蓋受女身也。所以者何？菩薩大士以慧",
    "T13n0399_002:0460b16": "神通，善權方便聖明之故，現女人身開化群",
    "T13n0399_002:0460b17": "黎。於舍利弗意趣云何？斯寶女者為女人乎？",
    "T13n0399_002:0460b18": "莫造斯觀，承聖通力而有所變，則真菩薩也；",
    "T13n0399_002:0460b19": "當造斯觀，無男子法無女人法，具足一切諸",
    "T13n0399_002:0460b20": "法之要，無來無去。此寶女者處閻浮提，開",
    "T13n0399_002:0460b21": "化教授九萬二千諸童女眾，皆發無上正真",
    "T13n0399_002:0460b22": "道意。」於時寶女謂舍利弗：「耆年豈能現女",
    "T13n0399_002:0460b23": "人身，而為眾生講說法乎？」舍利弗曰：「如今",
    "T13n0399_002:0460b24": "吾者則不好樂男子之身，況當復受女人之",
    "T13n0399_002:0460b25": "像？」寶女問曰：「卿為穢厭於己身乎？」便答女",
    "T13n0399_002:0460b26": "曰：「實患厭之。」寶女答曰：「是故菩薩超越一",
    "T13n0399_002:0460b27": "切眾生之類而無有侶。」舍利弗曰：「以何等故？」",
    "T13n0399_002:0460b28": "其女答曰：「唯，舍利弗！聲聞之家所可穢厭，",
    "T13n0399_002:0460b29": "其諸菩薩不以患難。」「聲聞之家何所穢厭？」「五",
    "T13n0399_002:0460c01": "陰、四大、衰入之事，聲聞所患；菩薩執持五陰、",
    "T13n0399_002:0460c02": "四大、六入之事，不以為患。聲聞穢厭所生周",
    "T13n0399_002:0460c03": "旋及受吾我；菩薩受身無所患厭。諸聲聞眾",
    "T13n0399_002:0460c04": "惡受生死；菩薩遊入無量終始不以患厭。聲",
    "T13n0399_002:0460c05": "聞穢厭所生眾難；菩薩所生而無患難。聲聞",
    "T13n0399_002:0460c06": "懈厭功德之業；菩薩積累眾德，不以厭足亦",
    "T13n0399_002:0460c07": "無患難。聲聞惡厭在於眾會；菩薩開化群黎",
    "T13n0399_002:0460c08": "之黨不以患難。聲聞穢厭郡國、縣邑；菩薩普",
    "T13n0399_002:0460c09": "入郡國、縣邑、州域大邦不以惡厭。聲聞穢厭",
    "T13n0399_002:0460c10": "己身塵勞；菩薩不患一切眾生塵勞之欲。唯，",
    "T13n0399_002:0460c11": "舍利弗！聲聞之家所可穢厭，菩薩大士無所",
    "T13n0399_002:0460c12": "患難。」",
    "T13n0399_002:0460c13": "5 八力品八力品第五",
    "T13n0399_002:0460c14": "於是舍利弗問寶女曰：「菩薩大士承何威力",
    "T13n0399_002:0460c15": "無所穢厭？」寶女答曰：「唯，舍利弗！菩薩八力",
    "T13n0399_002:0460c16": "無所患厭。何謂為八？一曰、慈力無所加害。",
    "T13n0399_002:0460c17": "二曰、哀力不捨群黎。三曰、和性之力不為下",
    "T13n0399_002:0460c18": "劣。四曰、慧力離於塵勞。五曰、權力心無所厭。",
    "T13n0399_002:0460c19": "六曰、德力行無所著。七曰、聖力則無愚戇。八",
    "T13n0399_002:0460c20": "曰、進力本志上願。是為八力。菩薩周旋之所",
    "T13n0399_002:0460c21": "建立，道德之力無所患厭。」耆年舍利弗問寶",
    "T13n0399_002:0460c22": "女曰：「汝豈具足如斯力乎，若能平等往來周",
    "T13n0399_002:0460c23": "旋耶？」寶女答曰：「若以平等平等住者，設能",
    "T13n0399_002:0460c24": "如斯行諸平等，彼則無力亦不羸劣。其平等",
    "T13n0399_002:0460c25": "者，彼則不有亦復不無，無無所造不造所行，",
    "T13n0399_002:0460c26": "斯謂平等。平等猶空，一切諸法亦如虛空，其",
    "T13n0399_002:0460c27": "如空者則無虛空，空虛曰寂，便無言說若如",
    "T13n0399_002:0460c28": "曠野，一切諸法亦復如是！猶如虛空慌惚",
    "T13n0399_002:0460c29": "無形亦無言辭，如是平等則無羸劣亦無力",
    "T13n0399_002:0461a01": "勢。「唯，舍利弗！菩薩羸劣則有勢力。所以者",
    "T13n0399_002:0461a02": "何？假使若以塵勞、愛欲而羸劣者，則以智慧",
    "T13n0399_002:0461a03": "而有力勢。若慳貪劣，則用布施致於堅強。設",
    "T13n0399_002:0461a04": "以犯戒而羸劣者，則以戒禁而堅強矣！設以",
    "T13n0399_002:0461a05": "瞋恚而羸劣者，則以忍辱為力勢矣！其以懈",
    "T13n0399_002:0461a06": "怠為羸劣者，則以精進為力勢矣！其以亂意",
    "T13n0399_002:0461a07": "為羸劣者，則以禪定為力勢矣！設以邪智為",
    "T13n0399_002:0461a08": "羸劣者，則以正智為力勢矣！斯一切法設使",
    "T13n0399_002:0461a09": "菩薩於不善德而羸劣者，則以德本為力勢",
    "T13n0399_002:0461a10": "矣！」於時，世尊讚寶女曰：「善哉善哉！若有欲",
    "T13n0399_002:0461a11": "言，當作斯說。」說是語時，五百菩薩逮得法",
    "T13n0399_002:0461a12": "忍。",
    "T13n0399_002:0461a13": "6 十種力品十種力品第六",
    "T13n0399_002:0461a14": "寶女白佛：「所可謂言如來十力，以何等力為",
    "T13n0399_002:0461a15": "十力乎而得成就？」佛告寶女：「假令菩薩行",
    "T13n0399_002:0461a16": "菩薩道，未曾歸于成立下乘也，終不興造不",
    "T13n0399_002:0461a17": "善之業，彼則以斯堅固之力遵詣道場。」寶女",
    "T13n0399_002:0461a18": "又問：「何謂十力？」佛告寶女曰：「力達處處，以",
    "T13n0399_002:0461a19": "處處力審如有知；有限無限審如有知。設令，",
    "T13n0399_002:0461a20": "寶女！如來處處非處處事，有限無限審如有",
    "T13n0399_002:0461a21": "知，是為如來第一之力也。如來以斯，於眾會",
    "T13n0399_002:0461a22": "中而師子吼，解無著要轉淨法輪，沙門、梵志、",
    "T13n0399_002:0461a23": "天龍、魔王、梵天、世人，巍巍之德莫能當焉，常",
    "T13n0399_002:0461a24": "如法故。",
    "T13n0399_002:0461a25": "「復次寶女！行菩薩道，欲令餘殃罪福之報未",
    "T13n0399_002:0461a26": "之有也，彼以得蒙遵修力勢，逮成佛道，過",
    "T13n0399_002:0461a27": "去、當來、現在罪福悉知其原。設使如來知去",
    "T13n0399_002:0461a28": "來今罪福報應，善惡所趣審如有知，是為如",
    "T13n0399_002:0461a29": "來第二之力也。如來之力而於眾會則師子",
    "T13n0399_002:0461b01": "吼，解無著處轉淨法輪，沙門、梵志、天龍、魔王、",
    "T13n0399_002:0461b02": "梵天、世人，巍巍之德莫能當焉！「復次寶女！",
    "T13n0399_002:0461b03": "行菩薩道，觀眾生根而為說法，知其原已而",
    "T13n0399_002:0461b04": "度脫之，若使應于眾人之根，以此具足逮成",
    "T13n0399_002:0461b05": "佛道，為諸眾生以精進根限了黎庶審如有",
    "T13n0399_002:0461b06": "知。假令，寶女！如來現知眾人根本而師子吼，",
    "T13n0399_002:0461b07": "是為如來第三之力，應如法故。「復次寶女！",
    "T13n0399_002:0461b08": "行菩薩道，入于眾生人物之界，隨人所好如",
    "T13n0399_002:0461b09": "其黎庶而建立之，彼入斯界究竟之力，逮成",
    "T13n0399_002:0461b10": "佛道，而曉世間無數之形若干種體。假令如",
    "T13n0399_002:0461b11": "來入眾生界，各從信喜而開導之，是為如來",
    "T13n0399_002:0461b12": "第四之力，應如法故。",
    "T13n0399_002:0461b13": "「復次寶女！行菩薩道，群萌之類志若欲脫，因",
    "T13n0399_002:0461b14": "其所信而得勉濟，求于慧見，覩如慈信而不",
    "T13n0399_002:0461b15": "惡穢，彼則以是信解脫力究竟之事，逮成佛",
    "T13n0399_002:0461b16": "道，而知黎庶若干種信，無量之樂審如有知。",
    "T13n0399_002:0461b17": "假使，寶女！如來了知仙人眾生若干種信，所",
    "T13n0399_002:0461b18": "樂無量審如有知，是為如來第五之力。而於",
    "T13n0399_002:0461b19": "眾中則師子吼，沙門、梵志、天龍、魔王、梵天，巍",
    "T13n0399_002:0461b20": "巍之德莫能當焉！「復次寶女！行菩薩道顯發",
    "T13n0399_002:0461b21": "遣慧，有為無為、有形無形之所有法，求聲聞",
    "T13n0399_002:0461b22": "乘緣覺之乘若復大乘，彼以斯慧具足之力",
    "T13n0399_002:0461b23": "逮成佛道，一切盡入究竟之慧審如有知。",
    "T13n0399_002:0461b24": "假使，寶女！如來普入眾慧，靡不周達審如有",
    "T13n0399_002:0461b25": "知。獨步眾中而師子吼，天上世間巍巍之",
    "T13n0399_002:0461b26": "德莫能當焉，常應如法。是為如來第六之",
    "T13n0399_002:0461b27": "力也。",
    "T13n0399_002:0461b28": "「復次寶女！行菩薩道，未曾廢失往古德本，而",
    "T13n0399_002:0461b29": "不放逸超越本願。彼則以斯往古本德不忘",
    "T13n0399_002:0461c01": "失力，具足究竟逮成佛道，心念過去無數劫",
    "T13n0399_002:0461c02": "事審如有知。假使，寶女！如來知己及他眾生，",
    "T13n0399_002:0461c03": "不可計量往古之事，悉誠念之審如有知，而",
    "T13n0399_002:0461c04": "於大眾師子之吼，是為第七之力。沙門、梵志、",
    "T13n0399_002:0461c05": "天龍、魔王、梵天，莫能當焉！常如應法故。",
    "T13n0399_002:0461c06": "「復次寶女！行菩薩道，遵修禪定三昧正受心",
    "T13n0399_002:0461c07": "無所生，離于欲塵調隱柔仁。彼則以斯柔仁",
    "T13n0399_002:0461c08": "之力，具足究竟逮成佛道。了於黎庶一切禪",
    "T13n0399_002:0461c09": "思脫門、定意正受之行，塵勞懷結審如有知。",
    "T13n0399_002:0461c10": "假令，寶女！如來曉於黎庶一切禪思脫門、三",
    "T13n0399_002:0461c11": "昧正受，塵勞懷結審如有知，是為如來第",
    "T13n0399_002:0461c12": "八之力。而於大眾師子之吼，沙門、梵志、天龍、",
    "T13n0399_002:0461c13": "魔王、梵天，巍巍之德莫能當焉！",
    "T13n0399_002:0461c14": "「復次寶女！行菩薩道，未曾覆蔽眾生之功，不",
    "T13n0399_002:0461c15": "輕未學不慢不及，逮致顯明照於眾生。彼則",
    "T13n0399_002:0461c16": "以斯弘大光耀，究竟具足逮成佛道，天眼徹",
    "T13n0399_002:0461c17": "視如有悉知。假使，寶女！如來至真道眼徹視，",
    "T13n0399_002:0461c18": "靡不覩見，是為如來第九之力。獨遊大眾而",
    "T13n0399_002:0461c19": "師子吼，沙門、梵志、天龍、魔王、梵天，巍巍之德",
    "T13n0399_002:0461c20": "莫能當焉！",
    "T13n0399_002:0461c21": "「復次寶女！行菩薩道，不御眾生至有漏法，則",
    "T13n0399_002:0461c22": "為黎庶說漏盡法不長諸漏，以無漏道求于",
    "T13n0399_002:0461c23": "眾生顯示正路。彼此無漏篤信之力，具足究",
    "T13n0399_002:0461c24": "竟逮成佛道，普達一切盡諸漏慧審如有知。",
    "T13n0399_002:0461c25": "假使，寶女！如來悉盡諸漏慧者，開示一切無",
    "T13n0399_002:0461c26": "漏之慧，是為如來第十之力。如來以致斯真",
    "T13n0399_002:0461c27": "力者，則於眾會而師子吼，了無著處轉淨法",
    "T13n0399_002:0461c28": "輪，沙門、梵志、天龍、魔王、梵天、世人莫能當焉！",
    "T13n0399_002:0461c29": "是為，寶女！如來十力。如來以是十種之力具",
    "T13n0399_002:0462a01": "足成就，乃得謂正覺。假使菩薩逮聞此力，以",
    "T13n0399_002:0462a02": "斯菩薩十種之力，而逮成就如來十力。」",
    "T13n0399_002:0462a03": "7 四無所畏品四無所畏品第七",
    "T13n0399_002:0462a04": "寶女白佛：「斯所可謂如來至尊四無所畏、十",
    "T13n0399_002:0462a05": "八不共諸佛之法？又彼菩薩則以何行致四",
    "T13n0399_002:0462a06": "無畏、十八不共諸佛之法？」世尊告曰：「行菩薩",
    "T13n0399_002:0462a07": "道，未曾於法違失師命，了知是像，常以等",
    "T13n0399_002:0462a08": "心愍于眾生，一切所有施而不悋，等奉行",
    "T13n0399_002:0462a09": "法觀察所歸，無若干想以離眾著，適成佛道",
    "T13n0399_002:0462a10": "則師子吼，吾以逮成平等之覺。汝等當知，吾",
    "T13n0399_002:0462a11": "以曉了於此之法無不覺達。假使若有沙門、",
    "T13n0399_002:0462a12": "梵志、天龍、鬼神、魔王、梵天及與世人，不能覩",
    "T13n0399_002:0462a13": "見如來瑞應弘雅威曜。設不能覩現應之德",
    "T13n0399_002:0462a14": "欲求佛短，都不覩見而敢生意，心自念言：『佛",
    "T13n0399_002:0462a15": "不得成平等正覺。』設有言爾，佛無恐懼、行無",
    "T13n0399_002:0462a16": "所畏，獨步大眾而師子吼，知無著處轉淨",
    "T13n0399_002:0462a17": "法輪，沙門、梵志、天龍、鬼神、魔王、梵天及與世",
    "T13n0399_002:0462a18": "人，巍巍之德莫能當焉！是為如來第一無",
    "T13n0399_002:0462a19": "畏。",
    "T13n0399_002:0462a20": "「復次寶女！行菩薩道，知於內行別內外法，又",
    "T13n0399_002:0462a21": "復曉了罣礙之法，亦不習行廢退之法，亦不",
    "T13n0399_002:0462a22": "順從亦不自行，不以化人亦不宣布，見諸罣",
    "T13n0399_002:0462a23": "礙悉棄捐之。逮成佛道為師子吼，永不覩見",
    "T13n0399_002:0462a24": "沙門、梵志、天龍、鬼神、魔王、梵天及餘世人而訟",
    "T13n0399_002:0462a25": "理言：『如來講說罣礙之法而令人行。』雖有斯",
    "T13n0399_002:0462a26": "言，不以恐懼、行無所畏，轉弘法輪於大眾中",
    "T13n0399_002:0462a27": "而師子吼，是為如來第二無畏。",
    "T13n0399_002:0462a28": "「復次寶女！行菩薩道而常奉行清白之法，無",
    "T13n0399_002:0462a29": "諍訟路講說經典，淨化一切眾生之類，現在",
    "T13n0399_002:0462b01": "歸趣超異之德，無數重擔無為之業，則普得",
    "T13n0399_002:0462b02": "入淨除結恨，而自積累無為之業，其佛勸化",
    "T13n0399_002:0462b03": "黎庶之原，逮成佛道則師子吼，吾以淨除諸",
    "T13n0399_002:0462b04": "結恨事，而講說法遵修此行，悉得嚴淨。永不",
    "T13n0399_002:0462b05": "覩見，沙門、梵志、天龍、鬼神、魔王、梵天及餘世人",
    "T13n0399_002:0462b06": "而訟理言：『如來講說結恨之法。』雖有斯言，不",
    "T13n0399_002:0462b07": "以恐懼、行無所畏，轉大法輪於大眾中而師",
    "T13n0399_002:0462b08": "子吼，是為如來第三無畏。",
    "T13n0399_002:0462b09": "「復次寶女！行菩薩道，未曾處於甚重憍慢，吾",
    "T13n0399_002:0462b10": "有所知吾有所見，餘人無知而無所見。志常",
    "T13n0399_002:0462b11": "謙遜而不自大，覺了眾事不著惡行。彼遵此",
    "T13n0399_002:0462b12": "法悉令具足，逮成佛道則師子吼，當知我身",
    "T13n0399_002:0462b13": "以盡諸漏，如是蠲除生死之患。復為眾生廣",
    "T13n0399_002:0462b14": "說經典，蠲除諸漏。永不覩見，沙門、梵志、天龍、",
    "T13n0399_002:0462b15": "鬼神、魔王、梵天及餘世人而訟理言：『如來講",
    "T13n0399_002:0462b16": "說不除諸漏諸漏未盡。』雖有斯言，不以恐",
    "T13n0399_002:0462b17": "懼、行無所畏，轉大法輪於大眾中而師子吼，",
    "T13n0399_002:0462b18": "是為如來第四無畏。",
    "T13n0399_002:0462b19": "寶女所問經卷第二"
}