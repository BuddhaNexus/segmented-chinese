{
    "T02n0099_016:0108c24": "雜阿含經卷第十六",
    "T02n0099_016:0108c26": "宋天竺三藏求那跋陀羅譯",
    "T02n0099_016:0108c27": "雜因誦第三品之四",
    "T02n0099_016:0108c28": "（四〇七）如是我聞：一時，佛住王舍城迦蘭陀",
    "T02n0099_016:0108c29": "竹園。時，有眾多比丘集於食堂，思惟世間",
    "T02n0099_016:0109a01": "而思惟。爾時，世尊知諸比丘心之所念，往詣",
    "T02n0099_016:0109a02": "食堂，敷座而坐，告諸比丘：「汝等比丘慎莫",
    "T02n0099_016:0109a03": "思惟世間思惟。所以者何？世間思惟非義",
    "T02n0099_016:0109a04": "饒益，非法饒益，非梵行饒益，非智、非覺，",
    "T02n0099_016:0109a05": "不順涅槃。汝等當正思惟：『此苦聖諦、此苦",
    "T02n0099_016:0109a06": "集聖諦、此苦滅聖諦、此苦滅道跡聖諦。』所以",
    "T02n0099_016:0109a07": "者何？如此思惟則義饒益、法饒益、梵行饒",
    "T02n0099_016:0109a08": "益，正智、正覺、正向涅槃。「過去世時，有一士",
    "T02n0099_016:0109a09": "夫出王舍城，於拘絺羅池側正坐思惟——世",
    "T02n0099_016:0109a10": "間思惟。當思惟時，見四種軍——象軍、馬軍、車",
    "T02n0099_016:0109a11": "軍、步軍，無量無數，皆悉入於一藕孔中。見",
    "T02n0099_016:0109a12": "已，作是念：『我狂失性，世間所無，而今見之。』",
    "T02n0099_016:0109a13": "爾時，去池不遠，更有大眾一處聚集。時，彼",
    "T02n0099_016:0109a14": "士夫詣大眾所語言：『諸人，我今發狂，我今",
    "T02n0099_016:0109a15": "失性，世間所無，而我今見，如上廣說。』時，彼",
    "T02n0099_016:0109a16": "大眾皆謂士夫狂發失性，世間所無，而彼",
    "T02n0099_016:0109a17": "見之。」佛告比丘：「然彼士夫非狂失性，",
    "T02n0099_016:0109a18": "所見真實。所以者何？爾時，去拘絺羅池不",
    "T02n0099_016:0109a19": "遠，有諸天阿修羅興四種軍，戰於空中。",
    "T02n0099_016:0109a20": "時，諸天得勝，阿修羅軍敗，退入彼池一藕孔",
    "T02n0099_016:0109a21": "中。是故，比丘！汝等慎莫思惟世間。所以者",
    "T02n0099_016:0109a22": "何？世間思惟非義饒益，非法饒益，非梵",
    "T02n0099_016:0109a23": "行饒益，非智、非覺，非正向涅槃，當思惟",
    "T02n0099_016:0109a24": "四聖諦。何等為四？苦聖諦、苦集聖諦、苦滅",
    "T02n0099_016:0109a25": "聖諦、苦滅道跡聖諦。」佛說此經已，諸比丘",
    "T02n0099_016:0109a26": "聞佛所說，歡喜奉行。",
    "T02n0099_016:0109a27": "（四〇八）如是我聞：一時，佛住王舍城迦蘭陀",
    "T02n0099_016:0109a28": "竹園。時，有眾多比丘集於食堂，作如是論，",
    "T02n0099_016:0109a29": "或謂世間有常，或謂世間無常、世間有常無",
    "T02n0099_016:0109b01": "常、世間非有常非無常，世間有邊、世間無",
    "T02n0099_016:0109b02": "邊、世間有邊無邊、世間非有邊非無邊，是",
    "T02n0099_016:0109b03": "命是身、命異身異，如來死後有、如來死後無、",
    "T02n0099_016:0109b04": "如來死後有無、如來死後非有非無。爾時，世",
    "T02n0099_016:0109b05": "尊一處坐禪，以天耳聞諸比丘集於食堂",
    "T02n0099_016:0109b06": "論議之聲。聞已，往詣食堂，於大眾前敷座",
    "T02n0099_016:0109b07": "而坐，告諸比丘：「汝等比丘眾多聚集，何所",
    "T02n0099_016:0109b08": "言說？」時，諸比丘白佛言：「世尊！我等眾多比",
    "T02n0099_016:0109b09": "丘集此食堂，作如是論，或說有常，或說無",
    "T02n0099_016:0109b10": "常……」如上廣說。佛告比丘：「汝等莫作如是論",
    "T02n0099_016:0109b11": "議。所以者何？如此論者，非義饒益，非法饒",
    "T02n0099_016:0109b12": "益，非梵行饒益，非智、非正覺，非正向涅槃。",
    "T02n0099_016:0109b13": "汝等比丘應如是論議：『此苦聖諦、此苦集",
    "T02n0099_016:0109b14": "聖諦、此苦滅聖諦、此苦滅道跡聖諦。』所以者",
    "T02n0099_016:0109b15": "何？如是論議，是義饒益、法饒益、梵行饒益、",
    "T02n0099_016:0109b16": "正智、正覺、正向涅槃。是故，比丘！於四聖諦",
    "T02n0099_016:0109b17": "未無間等，當勤方便，起增上欲，學無間等。」",
    "T02n0099_016:0109b18": "佛說此經已，諸比丘聞佛所說，歡喜奉行。",
    "T02n0099_016:0109b19": "（四〇九）如是我聞：一時，佛住王舍城迦蘭陀",
    "T02n0099_016:0109b20": "竹園。爾時，有眾多比丘集於食堂，或有貪",
    "T02n0099_016:0109b21": "覺覺者，或瞋覺覺者，或害覺覺者。爾時，世尊",
    "T02n0099_016:0109b22": "知諸比丘心之所念，往詣食堂，敷坐具於",
    "T02n0099_016:0109b23": "眾前坐，告諸比丘：「汝等莫起貪覺覺，莫",
    "T02n0099_016:0109b24": "起恚覺覺，莫起害覺覺。所以者何？此諸覺",
    "T02n0099_016:0109b25": "非義饒益，非法饒益，非梵行饒益，非智、非",
    "T02n0099_016:0109b26": "正覺，不向涅槃。汝等當起苦聖諦覺、苦集",
    "T02n0099_016:0109b27": "聖諦覺、苦滅聖諦覺、苦滅道跡聖諦覺。所以",
    "T02n0099_016:0109b28": "者何？此四聖諦覺，義饒益、法饒益、梵行饒",
    "T02n0099_016:0109b29": "益、正智、正覺、向於涅槃。是故，諸比丘！於四",
    "T02n0099_016:0109c01": "聖諦當勤方便，起增上欲，正智正念，精進",
    "T02n0099_016:0109c02": "修學。」佛說此經已，諸比丘聞佛所說，歡喜",
    "T02n0099_016:0109c03": "奉行。",
    "T02n0099_016:0109c04": "（四一〇）如是我聞：一時……如上廣說。差別者，",
    "T02n0099_016:0109c05": "起親里覺、國土人民覺、不死覺，乃至聞佛",
    "T02n0099_016:0109c06": "所說，歡喜奉行。",
    "T02n0099_016:0109c07": "（四一一）如是我聞：一時，佛住王舍城迦蘭陀",
    "T02n0099_016:0109c08": "竹園。時，有眾多比丘集於食堂，作如是論：",
    "T02n0099_016:0109c09": "「或論王事、賊事、鬪戰事、錢財事、衣被事、飲食",
    "T02n0099_016:0109c10": "事、男女事、世間言語事、事業事、諸海中事。」爾",
    "T02n0099_016:0109c11": "時，世尊於禪定中，以天耳聞諸比丘論說",
    "T02n0099_016:0109c12": "之聲，即從座起，往詣食堂，敷坐具於眾",
    "T02n0099_016:0109c13": "前坐，告諸比丘：「汝等比丘眾多聚集，為何",
    "T02n0099_016:0109c14": "所說？」諸比丘白佛言：「世尊！我等於此聚集，",
    "T02n0099_016:0109c15": "或論說王事……」如上廣說。佛告比丘：「汝等莫",
    "T02n0099_016:0109c16": "作是論，論說王事，乃至不向涅槃。若論說",
    "T02n0099_016:0109c17": "者，應當論說：『此苦聖諦、苦集聖諦、苦滅聖",
    "T02n0099_016:0109c18": "諦、苦滅道跡聖諦。』所以者何？此四聖諦以",
    "T02n0099_016:0109c19": "義饒益、法饒益、梵行饒益、正智、正覺、正向",
    "T02n0099_016:0109c20": "涅槃。」佛說此經已，諸比丘聞佛所說，歡",
    "T02n0099_016:0109c21": "喜奉行。",
    "T02n0099_016:0109c22": "（四一二）如是我聞：一時，佛住王舍城迦蘭陀",
    "T02n0099_016:0109c23": "竹園。時，有眾多比丘集於食堂，作如是說：",
    "T02n0099_016:0109c24": "「我知法、律，汝等不知我所說成就，我等所說",
    "T02n0099_016:0109c25": "與理合；汝等所說不成就，不與理合，應前",
    "T02n0099_016:0109c26": "說者，則在後說；應後說者，則在前說，而",
    "T02n0099_016:0109c27": "共諍論言。我論是汝等不如，能答者當答。」",
    "T02n0099_016:0109c28": "爾時，世尊於禪定中，以天耳聞諸比丘",
    "T02n0099_016:0109c29": "諍論之聲……如是廣說，乃至「於四聖諦無間",
    "T02n0099_016:0110a01": "等者，當勤起方便，起增上欲，學無間等。」佛",
    "T02n0099_016:0110a02": "說是經已，諸比丘聞佛所說，歡喜奉行。",
    "T02n0099_016:0110a03": "（四一三）如是我聞：一時，佛住王舍城迦蘭陀竹",
    "T02n0099_016:0110a04": "園。時，有眾多比丘集於食堂，作如是論：「波",
    "T02n0099_016:0110a05": "斯匿王、頻婆娑羅王，何者大力？何者大富？」爾",
    "T02n0099_016:0110a06": "時，世尊於禪定中，以天耳聞諸比丘論說",
    "T02n0099_016:0110a07": "之聲，即從座起，往詣食堂，敷坐具於眾前",
    "T02n0099_016:0110a08": "坐，問諸比丘：「汝等何所論說？」時，諸比丘即",
    "T02n0099_016:0110a09": "以上事具白世尊。佛告比丘：「汝等用說諸",
    "T02n0099_016:0110a10": "王大力、大富為？汝等比丘莫作是論。所以",
    "T02n0099_016:0110a11": "者何？此非義饒益，非法饒益，非梵行饒",
    "T02n0099_016:0110a12": "益，非智、非正覺，不向涅槃。汝等當說：『此",
    "T02n0099_016:0110a13": "苦聖諦、苦集聖諦、苦滅聖諦、苦滅道跡聖諦。』",
    "T02n0099_016:0110a14": "所以者何？此四聖諦是義饒益、法饒益、梵",
    "T02n0099_016:0110a15": "行饒益、正智、正覺、正向涅槃。是故，比丘！於",
    "T02n0099_016:0110a16": "四聖諦未無間等者，當勤方便，起增上欲，",
    "T02n0099_016:0110a17": "學無間等。」佛說此經已，諸比丘聞佛所說，",
    "T02n0099_016:0110a18": "歡喜奉行。",
    "T02n0099_016:0110a19": "（四一四）如是我聞：一時，佛住王舍城迦蘭陀竹",
    "T02n0099_016:0110a20": "園。時，有眾多比丘集於食堂，作如是論：「汝",
    "T02n0099_016:0110a21": "等宿命作何等業？為何工巧？以何自活？」爾",
    "T02n0099_016:0110a22": "時，世尊於禪定中，以天耳聞諸比丘論說",
    "T02n0099_016:0110a23": "之聲，即從座起，往詣食堂，敷坐具於眾",
    "T02n0099_016:0110a24": "前坐，問諸比丘：「汝說何等？」時，諸比丘以",
    "T02n0099_016:0110a25": "上所說具白世尊。佛告比丘：「汝等比丘",
    "T02n0099_016:0110a26": "莫作是說：『宿命所作。』所以者何？此非義",
    "T02n0099_016:0110a27": "饒益，非法饒益，非梵行饒益，非智、非正覺，",
    "T02n0099_016:0110a28": "不向涅槃。汝等比丘當共論說：『此苦聖",
    "T02n0099_016:0110a29": "諦、苦集聖諦、苦滅聖諦、苦滅道跡聖諦。』所以",
    "T02n0099_016:0110b01": "者何？此義饒益、法饒益、梵行饒益、正智、正",
    "T02n0099_016:0110b02": "覺、正向涅槃。是故，比丘！依於四聖諦未無",
    "T02n0099_016:0110b03": "間等者，當勤方便，起增上欲，學無間等。」佛",
    "T02n0099_016:0110b04": "說此經已，諸比丘聞佛所說，歡喜奉行。",
    "T02n0099_016:0110b05": "（四一五）如是我聞：一時，佛住王舍城迦蘭陀竹",
    "T02n0099_016:0110b06": "園。時，有眾多比丘集於食堂，作如是說",
    "T02n0099_016:0110b07": "論：「某甲檀越作麁疎食，我等食已，無味無",
    "T02n0099_016:0110b08": "力，我等不如捨彼麁食，而行乞食。所以者",
    "T02n0099_016:0110b09": "何？比丘乞食時得好食，又見好色，時聞",
    "T02n0099_016:0110b10": "好聲，多人所識，亦得衣被、臥具、醫藥。」爾時，",
    "T02n0099_016:0110b11": "世尊於禪定中，以天耳聞諸比丘論說之",
    "T02n0099_016:0110b12": "聲，即詣食堂……如是廣說，乃至「正向涅槃。」",
    "T02n0099_016:0110b13": "佛說此經已，諸比丘聞佛所說，歡喜奉",
    "T02n0099_016:0110b14": "行。",
    "T02n0099_016:0110b15": "（四一六）如是我聞：一時，佛住王舍城迦蘭陀",
    "T02n0099_016:0110b16": "竹園。爾時，世尊告諸比丘：「汝等持我所說四",
    "T02n0099_016:0110b17": "聖諦不？」時，有異比丘從座起，正衣服，為",
    "T02n0099_016:0110b18": "佛作禮，合掌白佛：「唯然，世尊所說四聖諦，",
    "T02n0099_016:0110b19": "我悉受持。」佛告比丘：「汝云何受持四聖諦？」",
    "T02n0099_016:0110b20": "比丘白佛言：「世尊說言：『此是苦聖諦，我即受",
    "T02n0099_016:0110b21": "持，此苦集聖諦、此苦滅聖諦、此苦滅道跡聖",
    "T02n0099_016:0110b22": "諦。』如是世尊說四聖諦，我即受持。」佛告比",
    "T02n0099_016:0110b23": "丘：「善哉！善哉！我說苦聖諦，汝真實受持；我",
    "T02n0099_016:0110b24": "說苦集聖諦、苦滅聖諦、苦滅道跡聖諦，汝真",
    "T02n0099_016:0110b25": "實受持。」佛說此經已，諸比丘聞佛所說，歡",
    "T02n0099_016:0110b26": "喜奉行。",
    "T02n0099_016:0110b27": "（四一七）如是我聞：一時，佛住王舍城迦蘭陀",
    "T02n0099_016:0110b28": "竹園。爾時，世尊告諸比丘：「汝等持我所說四",
    "T02n0099_016:0110b29": "聖諦不？」時，有比丘從座起，整衣服，偏袒右",
    "T02n0099_016:0110c01": "肩，為佛作禮，合掌白佛：「唯然，世尊所說四",
    "T02n0099_016:0110c02": "聖諦，我悉受持。」佛告比丘：「汝云何持我",
    "T02n0099_016:0110c03": "所說四聖諦？」比丘白佛言：「世尊說苦聖諦，",
    "T02n0099_016:0110c04": "我悉受持。如如、不離如、不異如，真、實、審",
    "T02n0099_016:0110c05": "諦、不顛倒，是聖所諦，是名苦聖諦。世尊說",
    "T02n0099_016:0110c06": "苦集聖諦、苦滅聖諦、苦滅道跡聖諦，如如、",
    "T02n0099_016:0110c07": "不離如、不異如，真、實、審諦、不顛倒，是聖",
    "T02n0099_016:0110c08": "所諦，是為世尊說四聖諦，我悉受持。」佛告",
    "T02n0099_016:0110c09": "比丘：「善哉！善哉！汝真實持我所說四聖諦，如",
    "T02n0099_016:0110c10": "如、不離如、不異如，真、實、審諦、不顛倒，是",
    "T02n0099_016:0110c11": "名比丘真實持我四聖諦。」佛說此經已，諸",
    "T02n0099_016:0110c12": "比丘聞佛所說，歡喜奉行。",
    "T02n0099_016:0110c13": "（四一八）如是我聞：一時，佛住王舍城迦蘭陀",
    "T02n0099_016:0110c14": "竹園。爾時，世尊告諸比丘：「汝持我所說四聖",
    "T02n0099_016:0110c15": "諦不？」時，有異比丘從座起，整衣服，為佛作",
    "T02n0099_016:0110c16": "禮，合掌白佛言：「唯然，世尊所說四聖諦，我",
    "T02n0099_016:0110c17": "悉持之。云何四諦？世尊說苦聖諦，我悉",
    "T02n0099_016:0110c18": "持之，苦集聖諦、苦滅聖諦、苦滅道跡聖諦，",
    "T02n0099_016:0110c19": "我悉持之。」佛告彼比丘：「善哉！善哉！如我",
    "T02n0099_016:0110c20": "所說四聖諦，汝悉持之。諸比丘！若沙門、婆",
    "T02n0099_016:0110c21": "羅門作如是說，如沙門瞿曇所說苦聖諦，",
    "T02n0099_016:0110c22": "我當捨，更立苦聖諦者，但有言數，問已不",
    "T02n0099_016:0110c23": "知，增其疑惑，以非其境界故。苦集聖",
    "T02n0099_016:0110c24": "諦、苦滅聖諦、苦滅道跡聖諦，我今當捨，更",
    "T02n0099_016:0110c25": "立餘四聖諦者，彼但有言數，問已不知，增",
    "T02n0099_016:0110c26": "其疑惑，以非其境界故。是故，比丘！於四聖",
    "T02n0099_016:0110c27": "諦未無間等者，當勤方便，起增上欲，學無",
    "T02n0099_016:0110c28": "間等。」佛說此經已，諸比丘聞佛所說，歡喜",
    "T02n0099_016:0110c29": "奉行。",
    "T02n0099_016:0111a01": "（四一九）如是我聞：一時，佛住王舍城迦蘭陀竹",
    "T02n0099_016:0111a02": "園。爾時，世尊告諸比丘：「若比丘於佛有疑",
    "T02n0099_016:0111a03": "者，則於苦聖諦有疑，苦集聖諦、苦滅聖諦、",
    "T02n0099_016:0111a04": "苦滅道跡聖諦則有疑惑；若於法、僧有疑",
    "T02n0099_016:0111a05": "者，則於苦聖諦疑惑，苦集聖諦、苦滅聖諦、苦",
    "T02n0099_016:0111a06": "滅道跡聖諦疑惑；若於佛不疑惑者，則於",
    "T02n0099_016:0111a07": "苦聖諦不疑惑，苦集聖諦、苦滅聖諦、苦滅道",
    "T02n0099_016:0111a08": "跡聖諦不疑惑；若於法、僧不疑惑者，則於",
    "T02n0099_016:0111a09": "苦聖諦不疑惑，苦集聖諦、苦滅聖諦、苦滅道",
    "T02n0099_016:0111a10": "跡聖諦不疑惑。」佛說此經已，諸比丘聞佛",
    "T02n0099_016:0111a11": "所說，歡喜奉行。",
    "T02n0099_016:0111a12": "（四二〇）如是我聞：一時，佛住王舍城迦蘭陀竹",
    "T02n0099_016:0111a13": "園。爾時，世尊告諸比丘：「若沙門、婆羅門於",
    "T02n0099_016:0111a14": "苦聖諦有疑者，則於佛有疑，於法、僧有",
    "T02n0099_016:0111a15": "疑；若苦、集、滅、道疑者，則於佛有疑，於法、",
    "T02n0099_016:0111a16": "僧有疑。若於苦聖諦無疑者，則於佛無",
    "T02n0099_016:0111a17": "疑，於法、僧無疑；於集、滅、道聖諦無疑者、",
    "T02n0099_016:0111a18": "則於佛無疑、於法、僧無疑。」佛說此經已，",
    "T02n0099_016:0111a19": "諸比丘聞佛所說，歡喜奉行。",
    "T02n0099_016:0111a20": "（四二一）如是我聞：一時，佛住王舍城迦蘭陀",
    "T02n0099_016:0111a21": "竹園。爾時，世尊告諸比丘：「汝等共行至深嶮",
    "T02n0099_016:0111a22": "巖。」諸比丘白佛：「唯然，世尊！」爾時，世尊與諸",
    "T02n0099_016:0111a23": "大眾至深嶮巖，敷座而坐，周匝觀察深嶮",
    "T02n0099_016:0111a24": "巖已，告諸比丘：「此巖極大深嶮。」時，有異比",
    "T02n0099_016:0111a25": "丘從座起，整衣服，為佛作禮，合掌白佛",
    "T02n0099_016:0111a26": "言：「世尊！此極深嶮，然復有一極深嶮極嶮",
    "T02n0099_016:0111a27": "於此，甚可怖畏者不？」佛知其意，即告言：「如",
    "T02n0099_016:0111a28": "是，比丘！此極深嶮，然復有大深嶮嶮於",
    "T02n0099_016:0111a29": "此者，甚可怖畏，謂諸沙門、婆羅門於苦聖",
    "T02n0099_016:0111b01": "諦不如實知，苦集聖諦、苦滅聖諦、苦滅",
    "T02n0099_016:0111b02": "道跡聖諦不如實知，彼於生本諸行樂著，",
    "T02n0099_016:0111b03": "於老、病、死、憂、悲、惱、苦生本諸行樂著，而作是",
    "T02n0099_016:0111b04": "行；老、病、死、憂、悲、惱、苦行，轉增長故，墮於生",
    "T02n0099_016:0111b05": "深嶮之處；墮於老、病、死、憂、悲、惱、苦深嶮之處。",
    "T02n0099_016:0111b06": "如是，比丘！此則大深嶮嶮於此者。是故，比",
    "T02n0099_016:0111b07": "丘！於四聖諦未無間等者，當勤方便，起增",
    "T02n0099_016:0111b08": "上欲，學無間等。」佛說此經已，諸比丘聞佛",
    "T02n0099_016:0111b09": "所說，歡喜奉行。",
    "T02n0099_016:0111b10": "（四二二）如是我聞：一時，佛住王舍城迦蘭陀竹",
    "T02n0099_016:0111b11": "園。爾時，世尊告諸比丘：「有大熱地獄，若眾",
    "T02n0099_016:0111b12": "生生於彼中，一向與烔然。」時，有異比丘從",
    "T02n0099_016:0111b13": "座起，整衣服，為佛作禮，合掌白佛言：「如",
    "T02n0099_016:0111b14": "世尊說，此則大熱。世尊！唯此大熱，復有大",
    "T02n0099_016:0111b15": "熱過於此者，甚可怖畏，無有過上。」「如是，比",
    "T02n0099_016:0111b16": "丘！此則大熱，亦更有大熱過於此者，甚可",
    "T02n0099_016:0111b17": "怖畏，無有過上。何等為更有大熱，甚可",
    "T02n0099_016:0111b18": "怖畏，過於此者？謂沙門、婆羅門此苦聖諦",
    "T02n0099_016:0111b19": "不如實知，苦集聖諦、苦滅聖諦、苦滅道跡聖",
    "T02n0099_016:0111b20": "諦不如實知。如是乃至生、老、病、死、憂、悲、惱、",
    "T02n0099_016:0111b21": "苦，大熱熾然，是名比丘大熱燒然，甚可怖",
    "T02n0099_016:0111b22": "畏，無有過者。是故，比丘！於四聖諦未無間",
    "T02n0099_016:0111b23": "等者，當勤方便，起增上欲，學無間等。」佛說",
    "T02n0099_016:0111b24": "此經已，諸比丘聞佛所說，歡喜奉行。",
    "T02n0099_016:0111b25": "（四二三）如是我聞：一時，佛住王舍城迦蘭陀",
    "T02n0099_016:0111b26": "竹園。爾時，世尊告諸比丘：「有大闇地獄，彼",
    "T02n0099_016:0111b27": "諸眾生，生彼中者，不見自身分。」時，有異比",
    "T02n0099_016:0111b28": "丘從座起，整衣服，為佛作禮，合掌白佛",
    "T02n0099_016:0111b29": "言：「世尊！此則大闇，唯此大闇，復更有餘",
    "T02n0099_016:0111c01": "大闇，甚可怖畏，過於此不？」佛告比丘：「如",
    "T02n0099_016:0111c02": "是，更有大闇，甚可怖畏，過於此者，謂沙",
    "T02n0099_016:0111c03": "門、婆羅門於四聖諦不如實知，乃至墮於",
    "T02n0099_016:0111c04": "生、老、病、死、憂、悲、惱、苦大闇之中。是故，比丘！於",
    "T02n0099_016:0111c05": "四聖諦未無間等者，當勤方便，起增上欲，",
    "T02n0099_016:0111c06": "學無間等。」佛說此經已，諸比丘聞佛所說，",
    "T02n0099_016:0111c07": "歡喜奉行。",
    "T02n0099_016:0111c08": "（四二四）如是我聞：一時，佛住王舍城迦蘭陀竹",
    "T02n0099_016:0111c09": "園。爾時，世尊告諸比丘：「如日遊行，照諸世",
    "T02n0099_016:0111c10": "界，乃至千日千月，照千世界、千須彌山、千",
    "T02n0099_016:0111c11": "弗婆提、千閻浮提、千拘耶尼、千欝單越、千",
    "T02n0099_016:0111c12": "四天王、千三十三天、千炎魔天、千兜率天、",
    "T02n0099_016:0111c13": "千化樂天、千他化自在天、千梵天，是名小",
    "T02n0099_016:0111c14": "千世界。此千世界，中間闇冥，日月光照，有",
    "T02n0099_016:0111c15": "大德力，而彼不見，其有眾生，生彼中者，",
    "T02n0099_016:0111c16": "不見自身分。」時，有異比丘從座起，整衣服，",
    "T02n0099_016:0111c17": "為佛作禮，合掌白佛言：「世尊！如世尊說，是",
    "T02n0099_016:0111c18": "大闇冥，復更有餘大闇冥處過於此耶？」佛",
    "T02n0099_016:0111c19": "告比丘：「有大闇冥過於此者，謂沙門、婆羅",
    "T02n0099_016:0111c20": "門於苦聖諦不如實知，乃至墮於生、老、病、",
    "T02n0099_016:0111c21": "死、憂、悲、惱、苦大闇冥中，是名比丘有大闇冥",
    "T02n0099_016:0111c22": "過於世界中間闇冥。是故，比丘！於四聖諦",
    "T02n0099_016:0111c23": "未無間等者，當勤方便，起增上欲，學無間",
    "T02n0099_016:0111c24": "等。」佛說此經已，時諸比丘聞佛所說，歡喜",
    "T02n0099_016:0111c25": "奉行。",
    "T02n0099_016:0111c26": "（四二五）如是我聞：一時，佛住王舍城迦蘭陀竹",
    "T02n0099_016:0111c27": "園。爾時，世尊告諸比丘：「從小千世界數滿",
    "T02n0099_016:0111c28": "至千，是名中千世界。於是中千世界，中間",
    "T02n0099_016:0111c29": "闇冥，如前所說，乃至於四聖諦未無間等",
    "T02n0099_016:0112a01": "者，當勤方便，起增上欲，學無間等。」佛說此",
    "T02n0099_016:0112a02": "經已，諸比丘聞佛所說，歡喜奉行。",
    "T02n0099_016:0112a03": "（四二六）如是我聞：一時，佛住王舍城迦蘭陀竹",
    "T02n0099_016:0112a04": "園。爾時，世尊告諸比丘：「從中千世界數滿",
    "T02n0099_016:0112a05": "至千，是名三千大千世界。世界中間闇冥",
    "T02n0099_016:0112a06": "之處，日月遊行，普照世界，而彼不見，乃至",
    "T02n0099_016:0112a07": "墮於生、老、病、死、憂、悲、惱、苦大闇冥中。是故，諸",
    "T02n0099_016:0112a08": "比丘！於四聖諦未無間等者，當勤方便，起",
    "T02n0099_016:0112a09": "增上欲，學無間等。」佛說此經已，諸比丘聞",
    "T02n0099_016:0112a10": "佛所說，歡喜奉行。",
    "T02n0099_016:0112a11": "（四二七）如是我聞：一時，佛住王舍城迦蘭陀",
    "T02n0099_016:0112a12": "竹園。爾時，世尊告諸比丘：「我今當說四聖",
    "T02n0099_016:0112a13": "諦。諦聽！諦聽！善思念之。何等為四？謂苦聖",
    "T02n0099_016:0112a14": "諦、苦集聖諦、苦滅聖諦、苦滅道跡聖諦，是",
    "T02n0099_016:0112a15": "名四聖諦。」佛說此經已，諸比丘聞佛所說，",
    "T02n0099_016:0112a16": "歡喜奉行。",
    "T02n0099_016:0112a17": "如當說，如是有、如是當知，亦如上說。",
    "T02n0099_016:0112a18": "（四二八）如是我聞：一時，佛住王舍城迦蘭陀",
    "T02n0099_016:0112a19": "竹園。爾時，世尊告諸比丘：「當勤禪思，正方便",
    "T02n0099_016:0112a20": "起，內寂其心。所以者何？比丘禪思，內寂其",
    "T02n0099_016:0112a21": "心成就已，如實顯現。云何如實顯現？謂此",
    "T02n0099_016:0112a22": "苦聖諦如實顯現，此苦集聖諦、苦滅聖諦、苦",
    "T02n0099_016:0112a23": "滅道跡聖諦如實顯現。」佛說此經已，諸比",
    "T02n0099_016:0112a24": "丘聞佛所說，歡喜奉行。",
    "T02n0099_016:0112a25": "（四二九）如是我聞：一時，佛住王舍城迦蘭陀竹",
    "T02n0099_016:0112a26": "園。爾時，世尊告諸比丘：「當修無量三摩提，",
    "T02n0099_016:0112a27": "專心正念。所以者何？修無量三摩提，專心正",
    "T02n0099_016:0112a28": "念已。如是如實顯現。云何如實顯現？謂此苦",
    "T02n0099_016:0112a29": "聖諦如實顯現，苦集聖諦、苦滅聖諦、苦滅道",
    "T02n0099_016:0112b01": "跡聖諦如實顯現。」佛說此經已，諸比丘聞",
    "T02n0099_016:0112b02": "佛所說，歡喜奉行。",
    "T02n0099_016:0112b03": "（四三〇）如是我聞：一時，佛住王舍城迦蘭陀",
    "T02n0099_016:0112b04": "竹園。爾時，佛告諸比丘：「如人擲杖於虛空",
    "T02n0099_016:0112b05": "中，尋即還墮，或根著地，或腹著地，或頭",
    "T02n0099_016:0112b06": "著地。如是，沙門、婆羅門於此苦聖諦不如",
    "T02n0099_016:0112b07": "實知，苦集聖諦、苦滅聖諦、苦滅道跡聖諦",
    "T02n0099_016:0112b08": "不如實知，當知是沙門、婆羅門或墮地獄，",
    "T02n0099_016:0112b09": "或墮畜生，或墮餓鬼。是故，比丘！於四聖諦",
    "T02n0099_016:0112b10": "未無間等者，當勤方便，學無間等。」佛說此",
    "T02n0099_016:0112b11": "經已，諸比丘聞佛所說，歡喜奉行。",
    "T02n0099_016:0112b12": "（四三一）如是我聞：一時，佛住王舍城迦蘭陀",
    "T02n0099_016:0112b13": "竹園。爾時，世尊告諸比丘：「如人擲杖置虛",
    "T02n0099_016:0112b14": "空中，其必還墮，或墮淨地，或墮不淨地。如",
    "T02n0099_016:0112b15": "是，沙門、婆羅門於苦聖諦不如實知，於苦",
    "T02n0099_016:0112b16": "集聖諦、苦滅聖諦、苦滅道跡聖諦不如實",
    "T02n0099_016:0112b17": "知；以不如實知故，或生善趣，或生惡趣。",
    "T02n0099_016:0112b18": "是故，諸比丘！於四聖諦未無間等者，當勤",
    "T02n0099_016:0112b19": "方便，起增上欲，學無間等。」佛說此經已，諸",
    "T02n0099_016:0112b20": "比丘聞佛所說，歡喜奉行。",
    "T02n0099_016:0112b21": "（四三二）如是我聞：一時，佛住王舍城迦蘭陀竹",
    "T02n0099_016:0112b22": "園。爾時，佛告諸比丘：「譬如五節相續輪，大",
    "T02n0099_016:0112b23": "力士夫令速旋轉。如是，沙門、婆羅門於此",
    "T02n0099_016:0112b24": "苦聖諦不如實知，此苦集聖諦、苦滅聖諦、",
    "T02n0099_016:0112b25": "苦滅道跡聖諦不如實知，輪迴五趣，而速",
    "T02n0099_016:0112b26": "旋轉，或墮地獄，或墮畜生，或墮餓鬼，或人、",
    "T02n0099_016:0112b27": "或天，還墮惡道，長夜輪轉。是故，比丘！於四",
    "T02n0099_016:0112b28": "聖諦未無間等者，當勤方便，起增上欲，學",
    "T02n0099_016:0112b29": "無間等。」佛說此經已，諸比丘聞佛所說，歡",
    "T02n0099_016:0112c01": "喜奉行。",
    "T02n0099_016:0112c02": "（四三三）如是我聞：一時，佛住王舍城迦蘭陀竹",
    "T02n0099_016:0112c03": "園。爾時，世尊告諸比丘：「如來、應、等正覺增",
    "T02n0099_016:0112c04": "上說法，謂四聖諦，開示、施設、建立、分別、散",
    "T02n0099_016:0112c05": "說、顯現、表露。何等為四？謂苦聖諦、苦集聖",
    "T02n0099_016:0112c06": "諦、苦滅聖諦、苦滅道跡聖諦。是故，比丘！於",
    "T02n0099_016:0112c07": "四聖諦未無間等者，當勤方便，起增上欲，",
    "T02n0099_016:0112c08": "學無間等。」佛說此經已，諸比丘聞佛所說，",
    "T02n0099_016:0112c09": "歡喜奉行。",
    "T02n0099_016:0112c10": "（四三四）如是我聞：一時，佛住王舍城迦蘭陀竹",
    "T02n0099_016:0112c11": "園。爾時，世尊告諸比丘：「何等為黠慧？為此",
    "T02n0099_016:0112c12": "苦聖諦如實知，此苦集聖諦、苦滅聖諦、苦滅",
    "T02n0099_016:0112c13": "道跡聖諦如實知、為不知耶？」諸比丘白佛：",
    "T02n0099_016:0112c14": "「如我解世尊所說，於四聖諦如實知者，此",
    "T02n0099_016:0112c15": "為黠慧。」佛告比丘：「善哉！善哉！於苦聖諦、",
    "T02n0099_016:0112c16": "苦集聖諦、苦滅聖諦、苦滅道跡聖諦如實知",
    "T02n0099_016:0112c17": "者，是則黠慧。是故，諸比丘！於四聖諦未",
    "T02n0099_016:0112c18": "無間等者，當勤方便，起增上欲，學無間",
    "T02n0099_016:0112c19": "等。」佛說是經已，諸比丘聞佛所說，歡喜奉",
    "T02n0099_016:0112c20": "行。",
    "T02n0099_016:0112c21": "（四三五）如是我聞：一時，佛住舍衛國祇樹給孤",
    "T02n0099_016:0112c22": "獨園。時，須達長者往詣佛所，稽首佛足，於",
    "T02n0099_016:0112c23": "一面坐。白佛言：「世尊！此四聖諦為漸次",
    "T02n0099_016:0112c24": "無間等？為一頓無間等？」佛告長者：「此四",
    "T02n0099_016:0112c25": "聖諦漸次無間，非頓無間等。」佛告長者：",
    "T02n0099_016:0112c26": "「若有說言於苦聖諦未無間等，而於彼",
    "T02n0099_016:0112c27": "苦集聖諦、苦滅聖諦、苦滅道跡聖諦無",
    "T02n0099_016:0112c28": "間等者，此說不應。所以者何？若於苦聖",
    "T02n0099_016:0112c29": "諦未無間等，而欲於苦集聖諦、苦滅聖",
    "T02n0099_016:0113a01": "諦、苦滅道跡聖諦無間等者，無有是處。「猶",
    "T02n0099_016:0113a02": "如有人，兩細樹葉連合為器，盛水持行，無",
    "T02n0099_016:0113a03": "有是處。如是於苦聖諦未無間等，而欲",
    "T02n0099_016:0113a04": "於苦集聖諦、苦滅聖諦、苦滅道跡聖諦無間",
    "T02n0099_016:0113a05": "等者，無有是處。「譬如有人，取蓮華葉連",
    "T02n0099_016:0113a06": "合為器，盛水遊行，斯有是處。如是，長者！",
    "T02n0099_016:0113a07": "於苦聖諦無間等已，而欲於苦集聖諦、苦",
    "T02n0099_016:0113a08": "滅聖諦、苦滅道跡聖諦無間等者，斯有是",
    "T02n0099_016:0113a09": "處。是故，長者！於四聖諦未無間等者，當勤",
    "T02n0099_016:0113a10": "方便，起增上欲，學無間等。」佛說此經已，諸",
    "T02n0099_016:0113a11": "比丘聞佛所說，歡喜奉行。",
    "T02n0099_016:0113a12": "（四三六）如須達長者所問，有異比丘問，亦如",
    "T02n0099_016:0113a13": "是說，唯譬有差別：「如有四登階道，昇於",
    "T02n0099_016:0113a14": "殿堂，若有說言不登初階，而登第二、第",
    "T02n0099_016:0113a15": "三、第四階昇堂殿者，無有是處。所以",
    "T02n0099_016:0113a16": "者何？要由初階，然後次登第二、第三、第四",
    "T02n0099_016:0113a17": "階得昇殿堂。如是，比丘！於苦聖諦未",
    "T02n0099_016:0113a18": "無間等，而欲於苦集聖諦、苦滅聖諦、苦滅",
    "T02n0099_016:0113a19": "道跡聖諦無間等者，無有是處。「譬如，比丘！",
    "T02n0099_016:0113a20": "若有人言：『以四階道昇於殿堂，要由初",
    "T02n0099_016:0113a21": "階，然後次登第二、第三、第四階得昇殿堂，",
    "T02n0099_016:0113a22": "應作是說。』所以者何？要由初階，然後次登",
    "T02n0099_016:0113a23": "第二、第三、第四階昇於殿堂，有是處故。",
    "T02n0099_016:0113a24": "如是，比丘！若言於苦聖諦無間等已，然",
    "T02n0099_016:0113a25": "後次第於苦集聖諦、苦滅聖諦、苦滅道跡",
    "T02n0099_016:0113a26": "聖諦無間等者，應作是說。所以者何？若於",
    "T02n0099_016:0113a27": "苦聖諦無間等已，然後次第於苦集聖諦、",
    "T02n0099_016:0113a28": "苦滅聖諦、苦滅道跡聖諦無間等者，有是",
    "T02n0099_016:0113a29": "處故。」佛說此經已，諸比丘聞佛所說，歡喜",
    "T02n0099_016:0113b01": "奉行。",
    "T02n0099_016:0113b02": "（四三七）如異比丘問，阿難所問，亦如是說，唯",
    "T02n0099_016:0113b03": "譬差別。佛告阿難：「譬如四隥梯昇於殿",
    "T02n0099_016:0113b04": "堂。若有說言不由初隥，而登第二、第",
    "T02n0099_016:0113b05": "三、第四隥昇殿堂者，無有是處。如是，",
    "T02n0099_016:0113b06": "阿難！若於苦聖諦未無間等，而欲苦集聖",
    "T02n0099_016:0113b07": "諦、苦滅聖諦、苦滅道跡聖諦無間等者，此",
    "T02n0099_016:0113b08": "不應說。所以者何？若於苦聖諦未無間",
    "T02n0099_016:0113b09": "等，而於苦集聖諦、苦滅聖諦、苦滅道跡",
    "T02n0099_016:0113b10": "聖諦無間等者，無有是處。「譬如，阿難！由四",
    "T02n0099_016:0113b11": "隥梯昇於殿堂。若有人言要由初隥，然",
    "T02n0099_016:0113b12": "後次登第二、第三、第四隥昇殿堂者，此",
    "T02n0099_016:0113b13": "所應說。所以者何？要由初隥，然後次登",
    "T02n0099_016:0113b14": "第二、第三、第四隥昇殿堂者，有是處故。",
    "T02n0099_016:0113b15": "如是，阿難！於苦聖諦無間等已，然後次第",
    "T02n0099_016:0113b16": "苦集聖諦、苦滅聖諦、苦滅道跡聖諦無間等",
    "T02n0099_016:0113b17": "者，斯有是處。」佛說是經已，諸比丘聞佛所",
    "T02n0099_016:0113b18": "說，歡喜奉行。",
    "T02n0099_016:0113b19": "（四三八）如是我聞：一時，佛住舍衛國祇樹給",
    "T02n0099_016:0113b20": "孤獨園。爾時，世尊告諸比丘：「譬如大地草",
    "T02n0099_016:0113b21": "木，悉取為鏘，貫大海中，一切水虫悉能貫",
    "T02n0099_016:0113b22": "不？」比丘白佛：「不能。世尊！所以者何？大海諸",
    "T02n0099_016:0113b23": "虫，種種形類，或於細不可貫，或極大不",
    "T02n0099_016:0113b24": "可貫。」佛告比丘：「如是，如是。眾生界無數無",
    "T02n0099_016:0113b25": "量。是故，比丘！於四聖諦未無間等者，當勤",
    "T02n0099_016:0113b26": "方便，起增上欲，學無間等。」佛說是經已，",
    "T02n0099_016:0113b27": "諸比丘聞佛所說，歡喜奉行。",
    "T02n0099_016:0113b28": "（四三九）如是我聞：一時，佛住王舍城迦蘭陀",
    "T02n0099_016:0113b29": "竹園。爾時，世尊手執土石，問諸比丘：「於意",
    "T02n0099_016:0113c01": "云何？此手中土石為多？彼大雪山土石為多？」",
    "T02n0099_016:0113c02": "比丘白佛言：「世尊手中土石甚少少耳，雪",
    "T02n0099_016:0113c03": "山土石甚多無量，百千巨億，算數譬類不可",
    "T02n0099_016:0113c04": "為比。」佛告比丘：「其諸眾生於苦聖諦如",
    "T02n0099_016:0113c05": "實知者，苦集聖諦、苦滅聖諦、苦滅道跡聖",
    "T02n0099_016:0113c06": "諦如實知者，如我手中所執土石；其諸眾",
    "T02n0099_016:0113c07": "生於苦聖諦不如實知，於苦集聖諦、苦",
    "T02n0099_016:0113c08": "滅聖諦、苦滅道跡聖諦不如實知者，如",
    "T02n0099_016:0113c09": "彼雪山土石，其數無量。是故，比丘！於四聖",
    "T02n0099_016:0113c10": "諦未無間等者，當勤方便，起增上欲，學無",
    "T02n0099_016:0113c11": "間等。」佛說是經已，諸比丘聞佛所說，歡喜",
    "T02n0099_016:0113c12": "奉行。",
    "T02n0099_016:0113c13": "（四四〇）如是我聞：一時，佛住王舍城迦蘭陀",
    "T02n0099_016:0113c14": "竹園。爾時，世尊告諸比丘：「譬如湖池，深廣",
    "T02n0099_016:0113c15": "五十由旬，其水盈滿。若有士夫以髮以毛，",
    "T02n0099_016:0113c16": "或以指端渧彼湖水，乃至再三。云何？比丘！",
    "T02n0099_016:0113c17": "如彼士夫所渧水多？湖池水多？」比丘白佛：",
    "T02n0099_016:0113c18": "「如彼士夫毛髮指端再三渧水，甚少少耳，",
    "T02n0099_016:0113c19": "彼湖大水，其量無數，乃至算數譬類不可",
    "T02n0099_016:0113c20": "為比。」佛告比丘：「如大湖水，甚多無量。如",
    "T02n0099_016:0113c21": "是多聞聖弟子具足見諦，得聖道果，斷諸",
    "T02n0099_016:0113c22": "苦本，如截多羅樹頭，於未來世成不生法，",
    "T02n0099_016:0113c23": "餘不盡者，如彼士夫髮毛指端所渧之水。",
    "T02n0099_016:0113c24": "是故，比丘！於四聖諦未無間等者，當勤方",
    "T02n0099_016:0113c25": "便，起增上欲，學無間等。」佛說是經已，諸比",
    "T02n0099_016:0113c26": "丘聞佛所說，歡喜奉行。",
    "T02n0099_016:0113c27": "如大湖水譬，如是薩羅多吒迦、恒伽、",
    "T02n0099_016:0113c28": "耶符那、薩羅遊、伊羅跋提摩醯，及四大",
    "T02n0099_016:0113c29": "海，其譬亦如上說。",
    "T02n0099_016:0114a01": "（四四一）如是我聞：一時，佛住舍衛國祇樹給",
    "T02n0099_016:0114a02": "孤獨園。爾時，世尊手捉團土，大如梨果，告",
    "T02n0099_016:0114a03": "諸比丘：「云何？比丘！我手中此團土為多？大雪",
    "T02n0099_016:0114a04": "山中土石為多？」諸比丘白佛言：「世尊手中",
    "T02n0099_016:0114a05": "團土少少耳，彼雪山王，其土石甚多，百千億",
    "T02n0099_016:0114a06": "那由他，乃至算數譬類不得為比。」佛告諸",
    "T02n0099_016:0114a07": "比丘：「如我所捉團土。如是，眾生於苦聖",
    "T02n0099_016:0114a08": "諦如實知，於苦集聖諦、苦滅聖諦、苦滅道",
    "T02n0099_016:0114a09": "跡聖諦如實知者，亦復如是。如大雪山王",
    "T02n0099_016:0114a10": "土石者。如是，眾生於苦聖諦不如實知，",
    "T02n0099_016:0114a11": "於苦集聖諦、苦滅聖諦、苦滅道跡聖諦不",
    "T02n0099_016:0114a12": "如實知者，亦復如是。是故，比丘！於四聖諦",
    "T02n0099_016:0114a13": "未無間等者，當勤方便，起增上欲，學無間",
    "T02n0099_016:0114a14": "等。」佛說是經已，諸比丘聞佛所說，歡喜奉",
    "T02n0099_016:0114a15": "行。",
    "T02n0099_016:0114a16": "如雪山王，如是尼民陀羅山、毘那多迦山、",
    "T02n0099_016:0114a17": "馬耳山、善見山、佉提羅迦山、伊沙陀羅山、由",
    "T02n0099_016:0114a18": "揵陀羅山、須彌山王，及大地土石，亦復如",
    "T02n0099_016:0114a19": "是。如梨果，如是阿摩勒迦果、跋陀羅果、迦",
    "T02n0099_016:0114a20": "羅迦果、豆果，乃至蒜子譬，亦復如是。",
    "T02n0099_016:0114a21": "（四四二）如是我聞：一時，佛住舍衛國祇樹給",
    "T02n0099_016:0114a22": "孤獨園。爾時，世尊以爪甲擎土已，告諸比",
    "T02n0099_016:0114a23": "丘：「於意云何？我爪甲上土為多？此大地土",
    "T02n0099_016:0114a24": "多？」諸比丘白佛言：「世尊甲上土甚少少耳，",
    "T02n0099_016:0114a25": "此大地土甚多無量，乃至算數譬類不可",
    "T02n0099_016:0114a26": "為比。」佛告比丘：「如甲上土者，若諸眾生，形",
    "T02n0099_016:0114a27": "可見者，亦復如是。其形微細，不可見者，",
    "T02n0099_016:0114a28": "如大地土。是故，比丘！於四聖諦未無間等",
    "T02n0099_016:0114a29": "者，當勤方便，學無間等。」佛說是經已，諸比",
    "T02n0099_016:0114b01": "丘聞佛所說，歡喜奉行。",
    "T02n0099_016:0114b02": "如陸地，如是水性亦爾。",
    "T02n0099_016:0114b03": "如甲上土，如是眾生、人道者，亦復如是。",
    "T02n0099_016:0114b04": "如大地土，如是非人亦爾。",
    "T02n0099_016:0114b05": "如甲上土，如是生中國者亦爾。",
    "T02n0099_016:0114b06": "如大地土，如是生邊地者亦爾。",
    "T02n0099_016:0114b07": "如甲上土，如是成就聖慧眼者，亦復如",
    "T02n0099_016:0114b08": "是。如大地土，如是不成就聖慧眼者亦爾。",
    "T02n0099_016:0114b09": "如甲上土，如是眾生知此法、律者，亦復",
    "T02n0099_016:0114b10": "如是。如大地土，如是眾生不知法、律者",
    "T02n0099_016:0114b11": "亦爾。如知，如是等知、普知，正想、正覺、正解、",
    "T02n0099_016:0114b12": "法無間等亦如是。",
    "T02n0099_016:0114b13": "如甲上土，如是眾生知有父母亦爾。",
    "T02n0099_016:0114b14": "如大地土，如是眾生不知有父母亦爾。",
    "T02n0099_016:0114b15": "如甲上土，如是知有沙門、婆羅門家之尊",
    "T02n0099_016:0114b16": "長，作所應作作福，此世他世畏罪行施，受齋",
    "T02n0099_016:0114b17": "持戒亦爾。",
    "T02n0099_016:0114b18": "如大地土，不知有沙門、婆羅門家之尊長，",
    "T02n0099_016:0114b19": "作所應作作福，此世他世畏罪行施，受齋持",
    "T02n0099_016:0114b20": "戒，亦如是說。",
    "T02n0099_016:0114b21": "如甲上土，如是眾生不殺、不盜、不邪婬、不",
    "T02n0099_016:0114b22": "妄語、不兩舌、不惡口、不綺語亦爾。",
    "T02n0099_016:0114b23": "如大地土，如是眾生不持諸戒者亦爾。如",
    "T02n0099_016:0114b24": "是離貪、恚、邪見，及不離貪、恚、邪見，亦如是",
    "T02n0099_016:0114b25": "說。",
    "T02n0099_016:0114b26": "如甲上土，如是不殺、不盜、不邪婬、不妄語、不",
    "T02n0099_016:0114b27": "飲酒。如大地土，如是不持五戒者亦爾。",
    "T02n0099_016:0114b28": "如甲上土，如是眾生持八戒者亦如是。",
    "T02n0099_016:0114b29": "如大地土，如是眾生不持八戒者亦爾。",
    "T02n0099_016:0114c01": "如甲上土，如是眾生持十善者亦如是。",
    "T02n0099_016:0114c02": "如大地土，如是眾生不持十善者亦如",
    "T02n0099_016:0114c03": "是。",
    "T02n0099_016:0114c04": "如甲上土，如是眾生從地獄命終生人",
    "T02n0099_016:0114c05": "中者亦如是。",
    "T02n0099_016:0114c06": "如大地土，如是眾生從地獄命終還生地",
    "T02n0099_016:0114c07": "獄者亦如是。如地獄，如是畜生、餓鬼亦爾。",
    "T02n0099_016:0114c08": "如甲上土，如是眾生從地獄命終生天",
    "T02n0099_016:0114c09": "上者亦如是。",
    "T02n0099_016:0114c10": "如大地土，如是眾生從地獄命終還生地",
    "T02n0099_016:0114c11": "獄者亦如是。如地獄，如是畜生、餓鬼亦爾。",
    "T02n0099_016:0114c12": "如甲上土，如是眾生人道中沒還生人道",
    "T02n0099_016:0114c13": "中者亦如是。",
    "T02n0099_016:0114c14": "如大地土，其諸眾生從人道中沒生地獄",
    "T02n0099_016:0114c15": "中者亦如是。如地獄，如是畜生、餓鬼亦爾。",
    "T02n0099_016:0114c16": "如甲上土，其諸眾生從天命終還生天上",
    "T02n0099_016:0114c17": "者亦如是。",
    "T02n0099_016:0114c18": "如大地土，其諸眾生天上沒生地獄中者",
    "T02n0099_016:0114c19": "亦如是。如地獄，畜生、餓鬼亦如是。",
    "T02n0099_016:0114c20": "（四四三）如是我聞：一時，佛住舍衛國祇樹給孤",
    "T02n0099_016:0114c21": "獨園。爾時，世尊告諸比丘：「我本未聞法時，得",
    "T02n0099_016:0114c22": "正思惟此苦聖諦，正見已生；此苦集聖諦、此",
    "T02n0099_016:0114c23": "苦滅聖諦、苦滅道跡聖諦，正見已生。」佛說此",
    "T02n0099_016:0114c24": "經已，諸比丘聞佛所說，歡喜奉行。",
    "T02n0099_016:0114c25": "如已生，如是今生、當生。",
    "T02n0099_016:0114c26": "如生，如是起、習、近修、多修、觸、作證亦如是。",
    "T02n0099_016:0114c27": "（四四四）如是我聞：一時，佛住舍衛國祇樹給孤",
    "T02n0099_016:0114c28": "獨園。爾時，世尊告諸比丘：「譬如眼藥丸，深",
    "T02n0099_016:0114c29": "廣一由旬，若有士夫取此藥丸，界界安置，",
    "T02n0099_016:0115a01": "能速令盡，於彼界界，不得其邊。當知諸界，",
    "T02n0099_016:0115a02": "其數無量。是故，比丘！當善界學，善種種界，當",
    "T02n0099_016:0115a03": "如是學。」佛說此經已，諸比丘聞佛所說，歡",
    "T02n0099_016:0115a04": "喜奉行。",
    "T02n0099_016:0115a05": "（四四五）如是我聞：一時，佛住舍衛國祇樹給",
    "T02n0099_016:0115a06": "孤獨園。爾時，世尊告諸比丘：「眾生常與界",
    "T02n0099_016:0115a07": "俱，與界和合。云何眾生常與界俱？謂眾生",
    "T02n0099_016:0115a08": "行不善心時與不善界俱？善心時與善界",
    "T02n0099_016:0115a09": "俱，勝心時與勝界俱，鄙心時與鄙界俱。是",
    "T02n0099_016:0115a10": "故，諸比丘！當作是學，善種種界。」佛說是經",
    "T02n0099_016:0115a11": "已，諸比丘聞佛所說，歡喜奉行。",
    "T02n0099_016:0115a12": "（四四六）如是我聞：一時，佛住舍衛國祇樹給",
    "T02n0099_016:0115a13": "孤獨園。爾時，世尊告諸比丘……廣說如上。差",
    "T02n0099_016:0115a14": "別者，即說偈言：",
    "T02n0099_016:0115a15": "「常會故常生，　　相離生則斷，",
    "T02n0099_016:0115a16": "　如人執小木，　　而入於巨海，",
    "T02n0099_016:0115a17": "　人木則俱沒，　　懈怠俱亦然。",
    "T02n0099_016:0115a18": "　當離於懈怠，　　卑劣之精進，",
    "T02n0099_016:0115a19": "　賢聖不懈怠，　　安住於遠離。",
    "T02n0099_016:0115a20": "　慇懃精進禪，　　超度生死流，",
    "T02n0099_016:0115a21": "　膠漆得其素，　　火得風熾然。",
    "T02n0099_016:0115a22": "　珂乳則同色，　　眾生與界俱，",
    "T02n0099_016:0115a23": "　相似共和合，　　增長亦復然。」",
    "T02n0099_016:0115a24": "（四四七）如是我聞：一時，佛住王舍城迦蘭陀竹",
    "T02n0099_016:0115a25": "園。爾時，世尊告諸比丘：「眾生常與界俱，與",
    "T02n0099_016:0115a26": "界和合。云何與界俱？謂眾生不善心時與",
    "T02n0099_016:0115a27": "不善界俱，善心時與善界俱，鄙心時與鄙",
    "T02n0099_016:0115a28": "界俱，勝心時與勝界俱。「時，尊者憍陳如與",
    "T02n0099_016:0115a29": "眾多比丘於近處經行，一切皆是上座多聞",
    "T02n0099_016:0115b01": "大德，出家已久，具修梵行。「復有尊者大迦",
    "T02n0099_016:0115b02": "葉與眾多比丘於近處經行，一切皆是少",
    "T02n0099_016:0115b03": "欲知足，頭陀苦行，不畜遺餘。「尊者舍利",
    "T02n0099_016:0115b04": "弗與眾多比丘於近處經行，一切皆是大",
    "T02n0099_016:0115b05": "智辯才。「時，尊者大目揵連與眾多比丘於",
    "T02n0099_016:0115b06": "近處經行，一切皆是神通大力。「時，阿那律",
    "T02n0099_016:0115b07": "陀與眾多比丘於近處經行，一切皆是天",
    "T02n0099_016:0115b08": "眼明徹。「時，尊者二十億耳與眾多比丘於",
    "T02n0099_016:0115b09": "近處經行，一切皆是勇猛精進，專勤修行者。",
    "T02n0099_016:0115b10": "「時，尊者陀驃與眾多比丘於近處經行，",
    "T02n0099_016:0115b11": "一切皆是能為大眾修供具者。「時，尊者優",
    "T02n0099_016:0115b12": "波離與眾多比丘於近處經行，一切皆是",
    "T02n0099_016:0115b13": "通達律行。「時，尊者富樓那與眾多比丘於",
    "T02n0099_016:0115b14": "近處經行，皆是辯才善說法者。「時，尊者迦旃",
    "T02n0099_016:0115b15": "延與眾多比丘於近處經行，一切皆能分",
    "T02n0099_016:0115b16": "別諸經，善說法相。時，尊者阿難與眾多比",
    "T02n0099_016:0115b17": "丘於近處經行，一切皆是多聞總持。「時，尊",
    "T02n0099_016:0115b18": "者羅睺羅與眾多比丘於近處經行，一切",
    "T02n0099_016:0115b19": "皆是善持律行。「時，提婆達多與眾多比丘",
    "T02n0099_016:0115b20": "於近處經行，一切皆是習眾惡行，是名比",
    "T02n0099_016:0115b21": "丘常與界俱，與界和合，是故，諸比丘！當善",
    "T02n0099_016:0115b22": "分別種種諸界。」佛說是經時。諸比丘聞佛",
    "T02n0099_016:0115b23": "所說，歡喜奉行。",
    "T02n0099_016:0115b24": "（四四八）如是我聞：一時，佛住王舍城迦蘭陀",
    "T02n0099_016:0115b25": "竹園……如上廣說已，即說偈言：",
    "T02n0099_016:0115b26": "「常會故常生，　　相離生則斷，",
    "T02n0099_016:0115b27": "　如人執小木，　　而入於巨海，",
    "T02n0099_016:0115b28": "　人木則俱沒，　　懈怠俱亦然。",
    "T02n0099_016:0115b29": "　當離於懈怠，　　卑劣之精進，",
    "T02n0099_016:0115c01": "　賢聖不懈怠，　　安住於遠離。",
    "T02n0099_016:0115c02": "　慇懃精進禪，　　超度生死流，",
    "T02n0099_016:0115c03": "　膠漆得其素，　　火得風熾然。",
    "T02n0099_016:0115c04": "　珂乳則同色，　　眾生與界俱，",
    "T02n0099_016:0115c05": "　相似共和合，　　增長亦復然。」",
    "T02n0099_016:0115c06": "（四四九）如是我聞：一時，佛住舍衛國祇樹給",
    "T02n0099_016:0115c07": "孤獨園。爾時，世尊告諸比丘：「眾生常與界",
    "T02n0099_016:0115c08": "俱，與界和合……」如是廣說，乃至「勝心生時與",
    "T02n0099_016:0115c09": "勝界俱，鄙心生時與鄙界俱，殺生時與殺",
    "T02n0099_016:0115c10": "界俱，盜婬、妄語、飲酒心時，與，飲酒界俱；不",
    "T02n0099_016:0115c11": "殺生時與不殺界俱，不盜、不婬、不妄語、不飲",
    "T02n0099_016:0115c12": "酒，與，不飲酒界俱。是故，諸比丘！當善分別",
    "T02n0099_016:0115c13": "種種界。」佛說是經已，諸比丘聞佛所說，",
    "T02n0099_016:0115c14": "歡喜奉行。",
    "T02n0099_016:0115c15": "（四五〇）如是我聞：一時，佛住舍衛國祇樹給孤",
    "T02n0099_016:0115c16": "獨園。爾時，世尊告諸比丘：「眾生常與界俱，",
    "T02n0099_016:0115c17": "與界和合。不信時與不信界俱，犯戒時與",
    "T02n0099_016:0115c18": "犯戒界俱，無慚無愧時與無慚無愧界俱；",
    "T02n0099_016:0115c19": "信心時與信界俱，持戒時與持戒界俱，慚",
    "T02n0099_016:0115c20": "愧心時與慚愧界俱。是故，諸比丘！當善分",
    "T02n0099_016:0115c21": "別種種諸界。」佛說是經已，諸比丘聞佛所",
    "T02n0099_016:0115c22": "說，歡喜奉行。",
    "T02n0099_016:0115c23": "如信、不信。如是精進、不精進，失念、不失念，",
    "T02n0099_016:0115c24": "正受、不正受，多聞、少聞，慳者、施者，惡慧、善慧，",
    "T02n0099_016:0115c25": "難養、易養，難滿、易滿，多欲、少欲，知足、不知足，",
    "T02n0099_016:0115c26": "攝受、不攝受界俱，如上經。如是廣說。",
    "T02n0099_016:0115c27": "（四五一）如是我聞：一時，佛住舍衛國祇樹給",
    "T02n0099_016:0115c28": "孤獨園。爾時，世尊告諸比丘：「我今當說種",
    "T02n0099_016:0115c29": "種諸界。諦聽，善思，當為汝說。云何為種種",
    "T02n0099_016:0116a01": "界？謂眼界、色界、眼識界，耳界、聲界、耳識界，鼻",
    "T02n0099_016:0116a02": "界、香界、鼻識界，舌界、味界、舌識界，身界、觸界、",
    "T02n0099_016:0116a03": "身識界，意界、法界、意識界，是名種種界。」佛",
    "T02n0099_016:0116a04": "說是經已，諸比丘聞佛所說，歡喜奉行。",
    "T02n0099_016:0116a05": "（四五二）如是我聞：一時，佛住舍衛國祇樹給",
    "T02n0099_016:0116a06": "孤獨園。爾時，世尊告諸比丘：「緣種種界生",
    "T02n0099_016:0116a07": "種種觸，緣種種觸生種種受，緣種種受生",
    "T02n0099_016:0116a08": "種種愛。云何種種界？謂十八界，眼界、色界、眼",
    "T02n0099_016:0116a09": "識界，乃至意界、法界、意識界，是名種種界。「云",
    "T02n0099_016:0116a10": "何緣種種界生種種觸，乃至云何緣種種",
    "T02n0099_016:0116a11": "受生種種愛？謂緣眼界生眼觸，緣眼觸",
    "T02n0099_016:0116a12": "生眼觸生受，緣眼觸生受生眼觸生愛。",
    "T02n0099_016:0116a13": "耳、鼻、舌、身、意界緣生意觸，緣意觸生意觸",
    "T02n0099_016:0116a14": "生受，緣意觸生受生意觸生愛。「諸比丘！",
    "T02n0099_016:0116a15": "非緣種種愛生種種受，非緣種種受生",
    "T02n0099_016:0116a16": "種種觸，非緣種種觸生種種界，要緣種種",
    "T02n0099_016:0116a17": "界生種種觸，緣種種觸生種種受，緣種種",
    "T02n0099_016:0116a18": "受生種種愛，是名比丘緣種種界生種種",
    "T02n0099_016:0116a19": "觸，緣種種觸生種種受，緣種種受生",
    "T02n0099_016:0116a20": "種種愛。」佛說此經已，諸比丘聞佛所說，歡",
    "T02n0099_016:0116a21": "喜奉行。",
    "T02n0099_016:0116a22": "（四五三）如是我聞：一時，佛住舍衛國祇樹給",
    "T02n0099_016:0116a23": "孤獨園。爾時，世尊告諸比丘：「緣種種界生",
    "T02n0099_016:0116a24": "種種觸，緣種種觸生種種受，緣種種受生",
    "T02n0099_016:0116a25": "種種愛。云何種種界？謂十八界，眼界、色界、眼",
    "T02n0099_016:0116a26": "識界，乃至意界、法界、意識界，是名種種界。「云",
    "T02n0099_016:0116a27": "何緣種種界生種種觸？緣種種觸生種種",
    "T02n0099_016:0116a28": "受？緣種種受生種種愛？謂緣眼界生眼",
    "T02n0099_016:0116a29": "觸，非緣眼觸生眼界，但緣眼界生眼觸；",
    "T02n0099_016:0116b01": "緣眼觸生眼受，非緣眼受生眼觸，但緣",
    "T02n0099_016:0116b02": "眼觸生眼受；緣眼受生眼愛，非緣眼愛",
    "T02n0099_016:0116b03": "生眼受，但緣眼受生眼愛。如是耳、鼻、舌、身、",
    "T02n0099_016:0116b04": "意界緣生意觸，非緣意觸生意界，但緣意",
    "T02n0099_016:0116b05": "界生意觸；緣意觸生意受，非緣意受生",
    "T02n0099_016:0116b06": "意觸，但緣意觸生意受；緣意受生意愛，",
    "T02n0099_016:0116b07": "非緣意愛生意受，但緣意受生意愛。「是",
    "T02n0099_016:0116b08": "故，比丘！非緣種種愛生種種受，非緣種",
    "T02n0099_016:0116b09": "種受生種種觸，非緣種種觸生種種界；但",
    "T02n0099_016:0116b10": "緣種種界生種種觸，緣種種觸生種種",
    "T02n0099_016:0116b11": "受，緣種種受生種種愛，是名比丘當善",
    "T02n0099_016:0116b12": "分別種種界。」佛說是經已，諸比丘聞佛所",
    "T02n0099_016:0116b13": "說，歡喜奉行。",
    "T02n0099_016:0116b14": "（四五四）如是我聞：一時，佛住舍衛國祇樹給",
    "T02n0099_016:0116b15": "孤獨園。爾時，世尊告諸比丘：「緣種種界生",
    "T02n0099_016:0116b16": "種種觸，緣種種觸生種種受，緣種種受生",
    "T02n0099_016:0116b17": "種種想，緣種種想生種種欲，緣種種欲生",
    "T02n0099_016:0116b18": "種種覺，緣種種覺生種種熱，緣種種熱生",
    "T02n0099_016:0116b19": "種種求。「云何種種界？謂十八界，眼界，乃至法",
    "T02n0099_016:0116b20": "界。「云何緣種種界生種種觸？乃至緣種種",
    "T02n0099_016:0116b21": "熱生種種求？謂緣眼界生眼觸，緣眼觸",
    "T02n0099_016:0116b22": "生眼受，緣眼受生眼想，緣眼想生眼欲，",
    "T02n0099_016:0116b23": "緣眼欲生眼覺，緣眼覺生眼熱，緣眼熱",
    "T02n0099_016:0116b24": "生眼求。如是耳、鼻、舌、身、意界緣生意觸，緣",
    "T02n0099_016:0116b25": "意觸生意受，緣意受生意想，緣意想生",
    "T02n0099_016:0116b26": "意覺，緣意覺生意熱，緣意熱生意求，是",
    "T02n0099_016:0116b27": "名比丘緣種種界故生種種觸，乃至緣種",
    "T02n0099_016:0116b28": "種熱生種種求。「比丘！非緣種種求生種種",
    "T02n0099_016:0116b29": "熱，非緣種種熱生種種覺，非緣種種覺",
    "T02n0099_016:0116c01": "生種種想，非緣種種想生種種受，非緣",
    "T02n0099_016:0116c02": "種種受生種種觸，非緣種種觸生種種界，",
    "T02n0099_016:0116c03": "但緣種種界生種種觸，乃至緣種種熱生",
    "T02n0099_016:0116c04": "種種求。」佛說是經已，諸比丘聞佛所說，歡",
    "T02n0099_016:0116c05": "喜奉行。",
    "T02n0099_016:0116c06": "雜阿含經卷第十六"
}