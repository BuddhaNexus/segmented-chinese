{
    "T21n1341_015:0815b25": "大威德陀羅尼經卷第十五",
    "T21n1341_015:0815b27": "隋天竺三藏闍那崛多譯",
    "T21n1341_015:0815b28": "復有別四種食。行住處為食。穢相為食。行步",
    "T21n1341_015:0815b29": "為食。行淨為食。於中何者行淨而為食。若初",
    "T21n1341_015:0815c01": "覓食求善根果。願我得是處所。願我得如是",
    "T21n1341_015:0815c02": "行。願我得如是發處。願我得有如是時。願我",
    "T21n1341_015:0815c03": "得如是語。願我得如是辯才。願我得如是取",
    "T21n1341_015:0815c04": "處。願我得如是殘。願我得如是劫壽餘殘。彼",
    "T21n1341_015:0815c05": "歡喜心而不和合。以不和合故不得造作。與",
    "T21n1341_015:0815c06": "誰和合。謂與惡道和合。何者是惡道。欲是",
    "T21n1341_015:0815c07": "惡道瞋是惡道愚癡是惡道。此極惡道者謂",
    "T21n1341_015:0815c08": "染著處。以染著故當有諸有。若得諸有處是",
    "T21n1341_015:0815c09": "為食也。",
    "T21n1341_015:0815c10": "復有別四種食。何等為四。少愛離著取鎖一",
    "T21n1341_015:0815c11": "切想。是為四種食。於中所有一切想食者從",
    "T21n1341_015:0815c12": "無明生。凡有見處即念於彼。若有念處即有",
    "T21n1341_015:0815c13": "渴愛。若有愛處彼即墜下。何者是下。言下者",
    "T21n1341_015:0815c14": "所謂為垢。何者是垢。貪欲是垢瞋恚是垢。愚",
    "T21n1341_015:0815c15": "癡是垢又言垢者所謂幻也。又復垢者所謂",
    "T21n1341_015:0815c16": "是魔。何者為魔。取我是魔。何者取我謂取他",
    "T21n1341_015:0815c17": "法。何者取他謂執法也。於中更無餘法。能令",
    "T21n1341_015:0815c18": "速入滿阿鼻脂。如執我者言執者。是作怨讐",
    "T21n1341_015:0815c19": "言。作怨讐者是共鬪諍。若鬪諍者彼非我聲",
    "T21n1341_015:0815c20": "聞。彼等乃至共如來鬪諍。彼無別解脫。唯除",
    "T21n1341_015:0815c21": "值遇如來而共和合。若值遇如來共和合者。",
    "T21n1341_015:0815c22": "彼等於無餘涅槃入般涅槃。譬如有人有屋",
    "T21n1341_015:0815c23": "宅而有七門。然彼丈夫於七門中。有種種食",
    "T21n1341_015:0815c24": "及諸果報諸調度等。時彼丈夫有承事者。若",
    "T21n1341_015:0815c25": "奴若客若使者。然彼惡口所欲使處而不隨",
    "T21n1341_015:0815c26": "順。彼人逼切呵責已。彼承事者作如是念言。",
    "T21n1341_015:0815c27": "我走去即入宅內。然彼丈夫見其入已。默無",
    "T21n1341_015:0815c28": "所言亦不憶念。唯見在內。是時內中若食若",
    "T21n1341_015:0815c29": "飲將向外置。將外置已。彼等眾門皆悉閉塞",
    "T21n1341_015:0816a01": "善作藏隱。然彼癡人作如是念。我已走也我",
    "T21n1341_015:0816a02": "已走也。彼住或時五夜或時六夜。飢渴逼切",
    "T21n1341_015:0816a03": "至彼門下。觀視喚呼大叫揚聲。復作是言。我",
    "T21n1341_015:0816a04": "在於此我在於此也。然彼丈夫即告彼言。汝",
    "T21n1341_015:0816a05": "道何也。彼復答言。我今飢渴我在於此。時",
    "T21n1341_015:0816a06": "彼丈夫從彼出已。與其飲食令得充飽。復語",
    "T21n1341_015:0816a07": "彼言。我更當走。時彼丈夫語彼人言。汝當莫",
    "T21n1341_015:0816a08": "走。復作是念。我要當走。然彼人於後即更逃",
    "T21n1341_015:0816a09": "走。爾時丈夫亦不趁逐。阿難。如是如是。如來",
    "T21n1341_015:0816a10": "為諸眾生利益故安樂故而為說法。於彼之",
    "T21n1341_015:0816a11": "中。有癡人輩作惡口者。背走恐怖。不受如來",
    "T21n1341_015:0816a12": "佛菩提法。彼等思念。我已走也當至藏處。阿",
    "T21n1341_015:0816a13": "難。如來所說藏處者。是阿鼻脂大地獄。彼",
    "T21n1341_015:0816a14": "等被火所逼受大苦惱。為火所然椎胸叫喚。",
    "T21n1341_015:0816a15": "復作是言。彼沙門瞿曇善說惡行還得惡果。",
    "T21n1341_015:0816a16": "唯願我等還當得值如來教法。於彼之中當",
    "T21n1341_015:0816a17": "如教住。阿難。如是發心得具足故。地獄之中",
    "T21n1341_015:0816a18": "諸眾生輩。速得出離除滅渴愛。以利智故無",
    "T21n1341_015:0816a19": "有爭競。阿致迦羅業比丘具足者。還速墮於",
    "T21n1341_015:0816a20": "阿鼻地獄。何故名阿致迦羅也。言阿致者是",
    "T21n1341_015:0816a21": "摩致。言摩致者是諂言。諂者是幻言。幻者是",
    "T21n1341_015:0816a22": "惡念。言惡念者是枳致耶多。彼等以幻諂曲",
    "T21n1341_015:0816a23": "具足故。是故言作迦致迦。何故言幻。無有身",
    "T21n1341_015:0816a24": "體故言幻也。至於幻處故言幻有。慢處來慢",
    "T21n1341_015:0816a25": "處去故言幻也。以誰來誰去故名幻者。彼",
    "T21n1341_015:0816a26": "何所來彼何所去。謂非去處作去。非來處作",
    "T21n1341_015:0816a27": "來。是說第二食處。以是故言食也。",
    "T21n1341_015:0816a28": "復別有四種食。濁是食。不濁是食。海是食。有",
    "T21n1341_015:0816a29": "頂是食。何以故。言有頂為食。無有眾生從有",
    "T21n1341_015:0816b01": "頂處捨是身已生天人中。多有叫喚已墮於",
    "T21n1341_015:0816b02": "阿鼻中。盡一切善根故。彼處捨身已具不善",
    "T21n1341_015:0816b03": "根故。常墮阿鼻中。作如是語已。長老阿難白",
    "T21n1341_015:0816b04": "佛言。世尊。有何因緣。彼阿鼻大地獄中捨是",
    "T21n1341_015:0816b05": "身已。彼無有善根復無功德。何故從彼生天",
    "T21n1341_015:0816b06": "人中。佛告阿難言。若有諸佛世尊出現世間。",
    "T21n1341_015:0816b07": "爾時彼大地獄以光明照。彼光明所觸味。彼",
    "T21n1341_015:0816b08": "觀察已生愛念心。欣愛已從彼捨身出大地",
    "T21n1341_015:0816b09": "獄。即生人中。以七十七相中當應教示。雖無",
    "T21n1341_015:0816b10": "諸佛如來世尊出於世間。然諸菩薩有得順",
    "T21n1341_015:0816b11": "忍者。時諸菩薩等當得順忍。於彼時中一千",
    "T21n1341_015:0816b12": "世界光明遍滿。彼等受是光明觸味。彼觀察",
    "T21n1341_015:0816b13": "者即生愛喜。彼等發心生喜愛已。即時從彼",
    "T21n1341_015:0816b14": "大地獄處捨身當生人中。雖復諸佛如來世",
    "T21n1341_015:0816b15": "尊不出世間。亦非菩薩得順法忍。但劫初盡。",
    "T21n1341_015:0816b16": "乃至有地獄諸眾生輩。若復畜生若閻羅世",
    "T21n1341_015:0816b17": "或天或人。彼等皆生光音天中。所有地獄諸",
    "T21n1341_015:0816b18": "眾生等業未盡者。彼等擲置於別世界地獄",
    "T21n1341_015:0816b19": "之中令盡彼業。雖諸佛世尊不出世間。亦諸",
    "T21n1341_015:0816b20": "菩薩於諸法中不得順忍。亦復無有劫燒之",
    "T21n1341_015:0816b21": "時。但有諸天子往昔曾見諸佛世尊者。彼",
    "T21n1341_015:0816b22": "等觀看大地獄中見諸眾生作諸惡事。彼等",
    "T21n1341_015:0816b23": "當作如是之言。南無彼世尊如來阿羅訶三",
    "T21n1341_015:0816b24": "藐三佛陀也。然彼地獄眾生念彼如來曾聞",
    "T21n1341_015:0816b25": "是聲。聞已心淨得如是心。即便命終當生",
    "T21n1341_015:0816b26": "人中。阿難。亦有此因此緣。所有彼處捨是",
    "T21n1341_015:0816b27": "身已當生人中。言有頂食者是取著名字。亦",
    "T21n1341_015:0816b28": "如織經迭相縛著。故名為食。又何故名織經",
    "T21n1341_015:0816b29": "縛著。從此至彼從彼至此。於流轉中不出不",
    "T21n1341_015:0816c01": "迴。是名織經義。故言食也。",
    "T21n1341_015:0816c02": "復有四種別食。作限梵行為食。得道為食。得",
    "T21n1341_015:0816c03": "財是為食。迷惑為食。以何義故以迷惑為食。",
    "T21n1341_015:0816c04": "以迷惑故名迷惑為食。言迷惑者謂分別。以",
    "T21n1341_015:0816c05": "分別故心散亂不得解脫。以不解脫故。從此",
    "T21n1341_015:0816c06": "世流轉來向彼世流轉。從彼世流轉向此世",
    "T21n1341_015:0816c07": "流轉已復轉。猶如莎草。猶如蘆根相縛相著。",
    "T21n1341_015:0816c08": "不知自理不知他理。亦復不知忘失本念。不",
    "T21n1341_015:0816c09": "得自心牽取不實。取不實已即滿惡趣生彼",
    "T21n1341_015:0816c10": "惡趣故言遠行也。復以何義故言遠行也。於",
    "T21n1341_015:0816c11": "先不信遠離沙門婆羅門。是故生惡處言遠",
    "T21n1341_015:0816c12": "行也。彼言汝遠來者欲何所須。彼即答言。仁",
    "T21n1341_015:0816c13": "者輩我飢渴也。即撲仰臥於鐵地上令大張",
    "T21n1341_015:0816c14": "口。即取鐵丸內其口中。彼等於時即便當受",
    "T21n1341_015:0816c15": "極大苦惱。是故彼等言遠來食也。亦言遠來",
    "T21n1341_015:0816c16": "也逕暫時過言暫時。暫時者隨幾時作不善",
    "T21n1341_015:0816c17": "業。還爾所時爾所時受極苦惱。故言暫時食。",
    "T21n1341_015:0816c18": "言見者何。言見者苦。言苦者不善。何者不",
    "T21n1341_015:0816c19": "善而無有善。何者復無有善。若諸佛世尊不",
    "T21n1341_015:0816c20": "值遇故。彼等不善丈夫言卒作事。是故不善",
    "T21n1341_015:0816c21": "者也。亦復不成閑預生處。亦不能成滅無明",
    "T21n1341_015:0816c22": "處。雖常共住各相違背。所言住者是塵。言塵",
    "T21n1341_015:0816c23": "者是業是煩惱是渴愛。然渴愛者牽取。是故",
    "T21n1341_015:0816c24": "言食也。",
    "T21n1341_015:0816c25": "復有別四種食。破瓨作各別想濁病無有處",
    "T21n1341_015:0816c26": "染著。何者是無有處染著。言無有處染著者",
    "T21n1341_015:0816c27": "是色。於彼之中所染著處。是名為食。言無有",
    "T21n1341_015:0816c28": "者是受想行識。於彼之處有所愛著。是名為",
    "T21n1341_015:0816c29": "食也。復有別四種食。牢䩕縛為食。別離為",
    "T21n1341_015:0817a01": "食。世間思為食。發起為食。於彼中何者是牢",
    "T21n1341_015:0817a02": "䩕縛食。言牢䩕者謂極牢。業牢已復牢業。",
    "T21n1341_015:0817a03": "彼造作已當有和合。何者和合。謂自身體和",
    "T21n1341_015:0817a04": "合諸骨和合筋依肉血生。凡有生者彼名為",
    "T21n1341_015:0817a05": "色。然彼色者不從東方來。不從南西北方來。",
    "T21n1341_015:0817a06": "唯因業煩惱果報故彼無有相。不可以我所",
    "T21n1341_015:0817a07": "見。於彼之中無所取執言我體也。從他來者",
    "T21n1341_015:0817a08": "還至他身。當知此是凡夫所見。是為邪見。言",
    "T21n1341_015:0817a09": "我身體。以是故言我體也。何者是更造作者",
    "T21n1341_015:0817a10": "作不憙處。於中所有執著未來所得。以生分",
    "T21n1341_015:0817a11": "別故即成他物。以是故言如是我體。有如是",
    "T21n1341_015:0817a12": "他體攝取住持。是故言取色也。若無取者彼",
    "T21n1341_015:0817a13": "是邪見。以無明行成就是色。以其色故有所",
    "T21n1341_015:0817a14": "造作受想行識。識亦造作。於造作處而生我",
    "T21n1341_015:0817a15": "想。彼以為色所縛。受想行識以識色所縛。故",
    "T21n1341_015:0817a16": "言為縛。受想行識所縛。故名為縛。當作有物。",
    "T21n1341_015:0817a17": "當得成就。當作我所分別。我所分別已復起",
    "T21n1341_015:0817a18": "分別。分別分別所牽。牽已復牽。以有牽故",
    "T21n1341_015:0817a19": "言牢䩕所縛。其牢䩕者謂三種縛。欲縛恚",
    "T21n1341_015:0817a20": "縛癡縛。後牢䩕纏者。何者為後。言後",
    "T21n1341_015:0817a21": "者背面造業。彼等諸業不現面前。應先應作",
    "T21n1341_015:0817a22": "者而於後作。作彼彼已。於後命終當有悔",
    "T21n1341_015:0817a23": "恨。以有悔故無善命終不得好時。至彼惡時",
    "T21n1341_015:0817a24": "即便滅沒隨順司命。以魔波旬隨意所作。復",
    "T21n1341_015:0817a25": "言縛者謂相續不斷。故言被縛也。以是故言",
    "T21n1341_015:0817a26": "牢䩕所縛。此等四食所順眠處取愛味處。彼",
    "T21n1341_015:0817a27": "是流轉流行不能越度。攝取種種受生之處。",
    "T21n1341_015:0817a28": "是故言食也。",
    "T21n1341_015:0817a29": "復別有四種食。無畏處恐怖相。恐怖處無畏",
    "T21n1341_015:0817b01": "相。嬾墯者。我者。於彼之中所有此食。無畏",
    "T21n1341_015:0817b02": "處有恐怖相。言無畏者所謂涅槃。言恐怖者",
    "T21n1341_015:0817b03": "謂得諸有。得諸有者無有涅槃。無般涅槃者。",
    "T21n1341_015:0817b04": "彼即可言有諂曲也。言諂曲者。東方諸人輩",
    "T21n1341_015:0817b05": "言摩奴沙羅。閻浮提人輩語言。即彼瞿耶尼",
    "T21n1341_015:0817b06": "人輩言阿伽奢也。其欝單越人輩彼無賊盜。",
    "T21n1341_015:0817b07": "若當有者彼皆知醜。此等四種是大賊也。猶",
    "T21n1341_015:0817b08": "可治罰。若此教中偷法賊者彼不可治。何者",
    "T21n1341_015:0817b09": "法賊。言法賊者如來法言不異不別。若分別",
    "T21n1341_015:0817b10": "不分別法。此合此不合。如是之人名為自",
    "T21n1341_015:0817b11": "辯。以自辯說言佛所說。當知彼人於妄語中",
    "T21n1341_015:0817b12": "而作誹謗。假使一切眾生成辟支佛。有人謗",
    "T21n1341_015:0817b13": "毀種種訶責。不實語中而作誹謗。或有信者",
    "T21n1341_015:0817b14": "或不信者。作分別行以自辯才演說諸法。此",
    "T21n1341_015:0817b15": "名誹謗如來也。假使誹謗爾所辟支者。如來",
    "T21n1341_015:0817b16": "所謗法之罪此重過彼。若人作如是言。我毀",
    "T21n1341_015:0817b17": "戒也。我毀佛也。我毀法也。我毀僧也。若以自",
    "T21n1341_015:0817b18": "辯置立言辭捨教師語者。當知一切皆已毀",
    "T21n1341_015:0817b19": "謗。阿難。此名法賊。何以故。安慰諸佛子已捨",
    "T21n1341_015:0817b20": "佛語言。以自辯才為他解說。此是佛語此是",
    "T21n1341_015:0817b21": "佛語阿難。若復有人。於一切眾生所。奪取一",
    "T21n1341_015:0817b22": "切財寶及󰝿米等。若復有人。如來所說修多",
    "T21n1341_015:0817b23": "羅中。乃至一句等捨已。或諸師所作。或自",
    "T21n1341_015:0817b24": "辯中自語言中意欲具滿。如是人輩最為大",
    "T21n1341_015:0817b25": "賊。名偷法也。亦名壞法也。阿難。若有具足偷",
    "T21n1341_015:0817b26": "法賊者。彼於佛邊有清淨心。及法僧中有清",
    "T21n1341_015:0817b27": "淨心。無有是處。復應當知。彼暫所聞諸修多",
    "T21n1341_015:0817b28": "羅即生誹謗。此合此不合。此著此不著。如",
    "T21n1341_015:0817b29": "是彼人有不善根。具足成就有智我慢。彼捨",
    "T21n1341_015:0817c01": "身已命終之後。當生諸地獄中。雖生人間得",
    "T21n1341_015:0817c02": "鈍啞報語言謇吃。或復無舌。或有兩舌。或",
    "T21n1341_015:0817c03": "有少舌。或有塊舌。當得䩕舌。當得缺舌。無",
    "T21n1341_015:0817c04": "有滑利語言之業。當復墮落無節度中。當得",
    "T21n1341_015:0817c05": "啞吃。當得失語。喉中咽塞。口中臭膿氣。口生",
    "T21n1341_015:0817c06": "重舌。或得齒痛。或復喉痛。口如滿鑪得白羊",
    "T21n1341_015:0817c07": "口。當得舌濁。當得惡色如被索縛。當得減色。",
    "T21n1341_015:0817c08": "無有醫師為說藥法。得涕唾病。或得乾病。",
    "T21n1341_015:0817c09": "彼以如是無善根故。誹謗修多羅具足故。有",
    "T21n1341_015:0817c10": "四種虫生舌根中。口利如針。於舌根中復生",
    "T21n1341_015:0817c11": "二虫。一名不知足。二名毘荼途呼。是舌根",
    "T21n1341_015:0817c12": "中復生二虫。一名阿輸吒蒲。二名優波斯",
    "T21n1341_015:0817c13": "那迦。此等四虫常為彼作不淨面門。以膿血",
    "T21n1341_015:0817c14": "故。復於上下齒行之中。復有四種蛆虫出",
    "T21n1341_015:0817c15": "生。上齒行中生一蛆虫。名曰娑都遮耶。於",
    "T21n1341_015:0817c16": "下齒行中有一蛆虫。名曰阿㝹那摩。下齒",
    "T21n1341_015:0817c17": "行中復生二蛆虫。一名婆婆荼。二名浮耶",
    "T21n1341_015:0817c18": "吒。復於咽下邊生二蛆虫。一名波盧沙吒。",
    "T21n1341_015:0817c19": "二名毘婆羅迦。此等蛆虫被彼食已住於",
    "T21n1341_015:0817c20": "面門。譬如猪口上脣反出而覆鼻孔。有如是",
    "T21n1341_015:0817c21": "等不善事住。若以自意測量佛語。以自語義",
    "T21n1341_015:0817c22": "安置建立。是故阿難。所有諸師具足受持諸",
    "T21n1341_015:0817c23": "修多羅。於彼之中欲求佛菩提者。莫缺莫少",
    "T21n1341_015:0817c24": "莫覆莫藏。文句莊嚴教化眾人令他建立。阿",
    "T21n1341_015:0817c25": "難。汝等應如是學。阿難問言。世尊。有何等法",
    "T21n1341_015:0817c26": "當淨道。佛言阿難。即此陀羅尼法本。若如來",
    "T21n1341_015:0817c27": "所說受持已。當應正念當應正行。當應生智",
    "T21n1341_015:0817c28": "當善言辭。復次阿難。諸修羅教證四諦義。此",
    "T21n1341_015:0817c29": "處言苦有第一實諦。彼處言阿羅遲耶尼。阿",
    "T21n1341_015:0818a01": "難。諸阿修羅攝持有第二實諦。彼云毘尼荼",
    "T21n1341_015:0818a02": "婆荼。阿難。阿修羅復第三攝持當有實諦。阿",
    "T21n1341_015:0818a03": "難。彼云波梨尼師絺多毘伽闍呼者。即為第",
    "T21n1341_015:0818a04": "四攝持當有實諦。如來為諸阿修羅說。而復",
    "T21n1341_015:0818a05": "言道也。此四種實諦。於九十世間中。於東方",
    "T21n1341_015:0818a06": "有一攝持一安置立。南西北方一相置立。是",
    "T21n1341_015:0818a07": "故阿難。於實諦中我說第二。汝應善受善思",
    "T21n1341_015:0818a08": "已。應為他說。阿難。如此中定共聖諦者。彼覆",
    "T21n1341_015:0818a09": "鉢足夜叉中言毘荼婆。阿難。若此中言第二",
    "T21n1341_015:0818a10": "聖諦。彼覆鉢足夜叉中言阿盧荼尸。阿難。若",
    "T21n1341_015:0818a11": "此中言第三聖諦。彼覆鉢足夜叉中言毘毘",
    "T21n1341_015:0818a12": "梨毘迦。阿難。若此中言第四聖諦。彼覆鉢",
    "T21n1341_015:0818a13": "足夜叉中言波荼盧呵。阿難。若有諸眾生輩。",
    "T21n1341_015:0818a14": "能知此等名字語言。彼等當得疾智利智。若",
    "T21n1341_015:0818a15": "知此等語言者。是等當知彼未受胎。當知種",
    "T21n1341_015:0818a16": "種印行。阿難。此四種實諦。如來為彼娑伽羅",
    "T21n1341_015:0818a17": "龍王所說。為孫陀龍王。為阿那婆達多龍王。",
    "T21n1341_015:0818a18": "為伊羅鉢多羅龍王。為難陀跋難陀龍王。如",
    "T21n1341_015:0818a19": "來已說。阿難。若有如是言辭所作印中墮落",
    "T21n1341_015:0818a20": "之者。彼等當如野干作鳴叫響。復作鳴聲如",
    "T21n1341_015:0818a21": "毘囉梨此野狐類殺人食噉狩。彼等當受種種陰聚。阿難。",
    "T21n1341_015:0818a22": "彼等法賊。以彼缺少故。住於卑賤。缺少之",
    "T21n1341_015:0818a23": "中無有牢固。無明之中無有牢固。我慢之中",
    "T21n1341_015:0818a24": "無有牢固。流轉之中以是之故名為食也。復",
    "T21n1341_015:0818a25": "別四種食。阿婁哆侯婁多食。阿羅呵謨呵",
    "T21n1341_015:0818a26": "都食。宿忌利波食。怨讎繫縛食。有何因何緣。",
    "T21n1341_015:0818a27": "而言怨讎縛食也。言怨讎者有二十種。何等",
    "T21n1341_015:0818a28": "為二十。婦女怨讎。丈夫怨讎。生處所怨讎。起",
    "T21n1341_015:0818a29": "發怨讎。無羞愧發起怨讎。相欺誑怨讎。兩破",
    "T21n1341_015:0818b01": "壞怨讎。在國土怨讎。墮落怨讎。所聞怨讎。為",
    "T21n1341_015:0818b02": "阿闍梨怨讎。為和上怨讎。破戒怨讎。捨為",
    "T21n1341_015:0818b03": "怨讎。遠離朋友怨讎。選擇利養歡喜朋黨怨",
    "T21n1341_015:0818b04": "讎。相欺為怨讎。望方怨讎。王被驅怨讎。遠離",
    "T21n1341_015:0818b05": "聚落為怨讎。此等為二十種怨讎。名為怨讎",
    "T21n1341_015:0818b06": "也。阿難。上虛空有諸風。名曰毘嵐婆。阿難。",
    "T21n1341_015:0818b07": "彼毘嵐婆諸風等。高九十九百千俱致由旬。",
    "T21n1341_015:0818b08": "彼等諸風是何由旬。是人間由旬復有幾許",
    "T21n1341_015:0818b09": "大由旬。若人輩百千俱致由旬。是彼風家一",
    "T21n1341_015:0818b10": "由旬。阿難。如是由旬有六十八萬千俱致由",
    "T21n1341_015:0818b11": "旬。其毘嵐婆風高如所也。阿難。於毘嵐婆上",
    "T21n1341_015:0818b12": "虛空之中。復有諸風名曰尼僧阿羅隋云可收。阿",
    "T21n1341_015:0818b13": "難。彼等諸風如是牢䩕。若須彌山王在彼處",
    "T21n1341_015:0818b14": "者。彼等諸風能破壞之。如散土一掬。阿難。彼",
    "T21n1341_015:0818b15": "尼僧阿羅諸風。高二十百千俱致由旬。阿",
    "T21n1341_015:0818b16": "難。大鐵圍山在彼處者。雖不破散而擲置諸",
    "T21n1341_015:0818b17": "方所。有第二四洲天下。上虛空中不可收風。",
    "T21n1341_015:0818b18": "等彼將大鐵圍山如是擲之。從此向彼從彼",
    "T21n1341_015:0818b19": "向此。如乾樹葉亦不墮落。爾時彼等諸風次",
    "T21n1341_015:0818b20": "第來已少分觸地。而於大鐵圍山上如少沙",
    "T21n1341_015:0818b21": "墮彼大須彌山王峯聚破壞。或百由旬大。或",
    "T21n1341_015:0818b22": "二百由旬大。或三百由旬大。聚皆吹破。譬如",
    "T21n1341_015:0818b23": "巧調象師取象縛勒。一日令行四十由旬。彼",
    "T21n1341_015:0818b24": "象脚中擲置銅盤。而彼象龍如是速行。如是",
    "T21n1341_015:0818b25": "四十由旬。彼一銅盤不令墮地。如是如是。大",
    "T21n1341_015:0818b26": "鐵圍山彼諸風吹擲置彼處。從於彼處擲置",
    "T21n1341_015:0818b27": "此處。阿難。彼諸風上於虛空中。復有諸風",
    "T21n1341_015:0818b28": "名曰阿鳩羅迦羅隋言作亂。其作亂風上虛空中。",
    "T21n1341_015:0818b29": "復有諸風名曰上行。阿難。彼上行諸風。高七",
    "T21n1341_015:0818c01": "十一百千俱致由旬。其上行諸風上虛空中。",
    "T21n1341_015:0818c02": "復有諸風。名曰婆吒三毘多那。其婆吒三毘",
    "T21n1341_015:0818c03": "多那風上虛空中。復有諸風。名曰地奢目佉",
    "T21n1341_015:0818c04": "隋言方面。無量百千俱致由旬。阿難。彼諸風上虛",
    "T21n1341_015:0818c05": "空中。復有諸風。名曰須斯洟羅隋言善住。無量百",
    "T21n1341_015:0818c06": "千俱致由旬。乃生略說。其善住風上虛空中。",
    "T21n1341_015:0818c07": "復有諸風。名曰避荼那。避荼那諸風上虛空",
    "T21n1341_015:0818c08": "中。復有諸風。名曰闍婆那輸陀那隋言疾走淨。其",
    "T21n1341_015:0818c09": "疾走淨諸風上虛空中。復有諸風。名曰毘多",
    "T21n1341_015:0818c10": "毘盧遮那。其毘多毘盧遮那風上虛空中。復",
    "T21n1341_015:0818c11": "有諸風。名曰富吒避陀那隋言片破。略說如上應",
    "T21n1341_015:0818c12": "知。復有諸風。名伽帝尼避奢伽伽那揭波。復",
    "T21n1341_015:0818c13": "有諸風。名遏顛多悉洟帝迦。復有諸風。名阿",
    "T21n1341_015:0818c14": "迦奢毘奢毘迦多復有諸風。名阿住𮁦囉。復",
    "T21n1341_015:0818c15": "有諸風。名避多博叉。復有諸風。名施利伽",
    "T21n1341_015:0818c16": "摩。復有諸風。名迦多婁惡。復有諸風。名娑那",
    "T21n1341_015:0818c17": "帝囉那。復有諸風。名阿㝹呵伽。復有諸風。名",
    "T21n1341_015:0818c18": "阿輸伽阿多羅。復有諸風。名波利延多施沙",
    "T21n1341_015:0818c19": "婆多。阿難。我於波利延多施沙婆多風。晝",
    "T21n1341_015:0818c20": "夜說時亦不可盡。阿難。其波梨延多奢沙風",
    "T21n1341_015:0818c21": "等上虛空中。復有諸風。名刪尼覆娑那。復",
    "T21n1341_015:0818c22": "有風。名曰阿嵐婆娑蘇都隋言發事阿難。此風名字",
    "T21n1341_015:0818c23": "如來悉知。如彼名字。已上所有風輪名者。阿",
    "T21n1341_015:0818c24": "難。復有二十千種風輪。如來所知普如數",
    "T21n1341_015:0818c25": "知。此最後風輪上。有上非想非非想諸天。於",
    "T21n1341_015:0818c26": "其中間中間所有風名字。乃至如來所知。於",
    "T21n1341_015:0818c27": "彼非想非非想天上虛空之中。有六萬八百",
    "T21n1341_015:0818c28": "千俱致由旬以上。復有風輪。名曰毘毘梨洟。",
    "T21n1341_015:0818c29": "隋言開示於彼最上。復有風輪。名曰首楞伽摩隋言健行。",
    "T21n1341_015:0819a01": "高六十萬八百千俱致由旬。彼上虛空中有",
    "T21n1341_015:0819a02": "水聚。高六十八百千俱致由旬。如是數。如是",
    "T21n1341_015:0819a03": "大小。如是作事中。大千世界中。如是水聚悉",
    "T21n1341_015:0819a04": "皆遍滿。復於此上。復有地界。厚六十八百",
    "T21n1341_015:0819a05": "千俱致由旬。彼處復有閻浮提無畏之處。豐",
    "T21n1341_015:0819a06": "樂廣大甚可愛樂。於彼閻浮提中。有七十百",
    "T21n1341_015:0819a07": "千諸城。皆悉無畏安隱豐樂意憙可樂。多有",
    "T21n1341_015:0819a08": "人民充滿於彼。是諸人輩。見在壽命九十九",
    "T21n1341_015:0819a09": "百千俱致歲。彼處現有如來說法。名曰大燈",
    "T21n1341_015:0819a10": "明如來。彼世尊初會有四十百千俱致比丘",
    "T21n1341_015:0819a11": "眾。然彼世尊。為於聲聞如是說法。我於今",
    "T21n1341_015:0819a12": "者。以劫濁時出現於世。汝等發勤精進。以未",
    "T21n1341_015:0819a13": "得者應令得之。以未至者當令得至。以未證",
    "T21n1341_015:0819a14": "者當令證故。",
    "T21n1341_015:0819a15": "大威德陀羅尼經卷第十五"
}