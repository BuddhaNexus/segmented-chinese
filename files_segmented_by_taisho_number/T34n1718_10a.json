{
    "T34n1718_10a:0135b02": "folio_10a 2妙法蓮華經文句卷第十上",
    "T34n1718_10a:0135b04": "天台智者大師說",
    "T34n1718_10a:0135b05": "從「餘失心者」下，譬上非滅現滅。上有二：",
    "T34n1718_10a:0135b06": "一、不久應死，譬上非滅現滅；二、諸子醒悟，",
    "T34n1718_10a:0135b07": "譬上唱滅利益。又唱死之由，由子不服，譬",
    "T34n1718_10a:0135b08": "上薄德見佛常在但增憍恣。上現滅中有",
    "T34n1718_10a:0135b09": "二：一、本實不滅，二、非滅唱滅，不出現滅之",
    "T34n1718_10a:0135b10": "由由，亦是唱滅利益中。今譬不譬第一，而",
    "T34n1718_10a:0135b11": "明現滅之由，正由眾生薄德見佛不修行，",
    "T34n1718_10a:0135b12": "即是不肯服藥也。「我今當設」下，正唱應",
    "T34n1718_10a:0135b13": "死，譬非滅唱滅。此中明衰老為二：一、擬",
    "T34n1718_10a:0135b14": "宜去住，譬上住有損、滅有益；二、「即作是言」",
    "T34n1718_10a:0135b15": "下，唱應死，正譬現滅化期將竟也。「死時",
    "T34n1718_10a:0135b16": "已至」者，當入涅槃也。留經教在，故云「是好",
    "T34n1718_10a:0135b17": "良藥今留在此」。「復至他國」者，即是此方現滅、",
    "T34n1718_10a:0135b18": "他方現生，上文云「願在他方遙見守護」，即其",
    "T34n1718_10a:0135b19": "義也。「遣使」者，或取涅槃中大聲普告為使",
    "T34n1718_10a:0135b20": "人，或用神通，或用舍利，或用經教等為使",
    "T34n1718_10a:0135b21": "人，今用四依菩薩語眾生云佛已滅度，但",
    "T34n1718_10a:0135b22": "留此法我今宣弘，汝當受行也。後時眾生",
    "T34n1718_10a:0135b23": "若無四依傳述經法，豈能自知佛已滅度？",
    "T34n1718_10a:0135b24": "故用四依是使人也。二、「是時諸子」下，諸子醒",
    "T34n1718_10a:0135b25": "悟譬現滅利益。上文有二：一、明損益，二、釋",
    "T34n1718_10a:0135b26": "損益，今但譬得益。此中「自惟孤露」下，明滅",
    "T34n1718_10a:0135b27": "後得益，如優波笈多所化之流也。又為二：",
    "T34n1718_10a:0135b28": "一、現滅利益，二、是未來機感。良由滅後眾生",
    "T34n1718_10a:0135b29": "醒悟服藥修行以作因緣，能感未來應化，",
    "T34n1718_10a:0135c01": "如《遺教》云「其未度者作得度因緣」；亦有現",
    "T34n1718_10a:0135c02": "得感見，《普賢觀》云「精進苦到得見釋迦分",
    "T34n1718_10a:0135c03": "身、多寶、東力、善德等及七佛世尊」。第三，「其父",
    "T34n1718_10a:0135c04": "聞子悉已得差」下，即是未來益物威猛之力。",
    "T34n1718_10a:0135c05": "父聞子差即機咸使見之，即是起未來之",
    "T34n1718_10a:0135c06": "應化，方將形聲兩益也，如文。從「諸善男子",
    "T34n1718_10a:0135c07": "於意云何」下，牒不虛譬，明三世利益不虛",
    "T34n1718_10a:0135c08": "也。從「佛言我亦如是」去，明合譬也。「成佛已",
    "T34n1718_10a:0135c09": "來無量劫」者，合過去世也。「方便力言當滅",
    "T34n1718_10a:0135c10": "度」，合現在世也。文略不合未來，亦無能說",
    "T34n1718_10a:0135c11": "我虛妄，合益物不虛也。偈二十五行半，頌",
    "T34n1718_10a:0135c12": "上法譬。初二十行半，頌法說；次五行，頌譬",
    "T34n1718_10a:0135c13": "說。上法說有二，今頌亦二：初十九行半，頌",
    "T34n1718_10a:0135c14": "三世益物；次，一行，頌皆實不虛。初四行，頌",
    "T34n1718_10a:0135c15": "過去世益物為三：初一行，頌上成道已久；次",
    "T34n1718_10a:0135c16": "「常說法」下，第二，一行，頌上中間益物；次「為度",
    "T34n1718_10a:0135c17": "眾生」下，第三，二行，頌上住處。次「眾見我」下，",
    "T34n1718_10a:0135c18": "第二，五行，頌現在。上文有二：初二行半，頌",
    "T34n1718_10a:0135c19": "非生現生；次「我時語」下，第二，二行半，頌非滅",
    "T34n1718_10a:0135c20": "現滅。次「我見諸」下，第三，十行半，頌上未來。",
    "T34n1718_10a:0135c21": "上但寄「常住不滅」四字，今頌則廣。文為四：",
    "T34n1718_10a:0135c22": "初「我見」下一行半，明未來機應。次「神通力",
    "T34n1718_10a:0135c23": "如是」下，第二，四行，頌上常住不滅。「常在靈鷲",
    "T34n1718_10a:0135c24": "山」，此謂實報土也，「及餘諸住處」者，謂方便",
    "T34n1718_10a:0135c25": "有餘土也，即上餘國義也。「天人充滿」者，三十",
    "T34n1718_10a:0135c26": "心是「人」，十地是「天」。「擊天鼓」者，無問自說也。「曼",
    "T34n1718_10a:0135c27": "陀羅華」者，說賢聖位也。次「我淨土」下，第",
    "T34n1718_10a:0135c28": "三，二行，明不見因緣。次「諸有修功德」下，第",
    "T34n1718_10a:0135c29": "四，三行，明得見因緣。次「汝等有智」下，第二，",
    "T34n1718_10a:0136a01": "一行，頌上利益不虛也。次，五行，頌譬，為二：",
    "T34n1718_10a:0136a02": "一行頌開譬，為三：初一句，頌過去；「為治」下",
    "T34n1718_10a:0136a03": "二句，頌現在，不頌未來也，「無能說」下，第三，",
    "T34n1718_10a:0136a04": "一句，頌不虛。「後我亦為」下，第二，四行，頌合",
    "T34n1718_10a:0136a05": "譬。上合中本不合未來，今初半行頌合過",
    "T34n1718_10a:0136a06": "去；次「凡夫」下，第二，二行半，頌合現在；後「每",
    "T34n1718_10a:0136a07": "自作」下，第三，一行，頌合不虛，開三顯一、開",
    "T34n1718_10a:0136a08": "近顯遠，欲令眾生速入佛道，此事必得不",
    "T34n1718_10a:0136a09": "虛也。",
    "T34n1718_10a:0136a10": "釋分別功德品釋分別功德品",
    "T34n1718_10a:0136a11": "佛說壽量，二世弟子得種種益，故言「功德」，",
    "T34n1718_10a:0136a12": "淺深不同故，言「分別品」也。此文是本門第",
    "T34n1718_10a:0136a13": "二授記段，論分此文，有法力、修行力。法力",
    "T34n1718_10a:0136a14": "者有五：一證，二信，三供養，皆如今品，四聞法，",
    "T34n1718_10a:0136a15": "如〈隨喜品〉，五讀誦持說，讀誦如〈法師功德品〉，",
    "T34n1718_10a:0136a16": "持者追指〈法師〉、〈安樂行〉、〈勸持〉三品，說者如〈神",
    "T34n1718_10a:0136a17": "力〉、〈囑累品〉也。修行力者，苦行力如〈藥王〉，教",
    "T34n1718_10a:0136a18": "化如〈妙音〉，護難如〈觀音〉、〈陀羅尼〉，示功德如〈妙",
    "T34n1718_10a:0136a19": "莊嚴王〉，護法如〈普賢品〉也。光宅云：「一約功",
    "T34n1718_10a:0136a20": "德門，記其行進現在修因；二約智慧門，記",
    "T34n1718_10a:0136a21": "其損生未來得果；三明外凡發心，夫授記",
    "T34n1718_10a:0136a22": "通因果，此三通是授記耳。下八世界發心，應",
    "T34n1718_10a:0136a23": "在初列，以外凡聞經發心住三十心；三十",
    "T34n1718_10a:0136a24": "心聞經始出內凡登於初地得無生忍；初",
    "T34n1718_10a:0136a25": "地聞經進入二地得聞持；二地聞經得入",
    "T34n1718_10a:0136a26": "三地，名樂說辯；三地聞經入四地，得無量",
    "T34n1718_10a:0136a27": "旋；四地聞經入五地，名不退；五地入六地，",
    "T34n1718_10a:0136a28": "名清淨輪，小千已去約損生門授記；七地",
    "T34n1718_10a:0136a29": "已斷無明惑，惑有九品，能為九生作因；從",
    "T34n1718_10a:0136b01": "七地已上，果報無有期限，難可得判，但",
    "T34n1718_10a:0136b02": "斷九品煩惱為言。煩惱品數百千萬種，今",
    "T34n1718_10a:0136b03": "約一種九品作義。七地所斷，作下上二品，",
    "T34n1718_10a:0136b04": "乃至十地所斷，亦作上下二品，金剛心所斷",
    "T34n1718_10a:0136b05": "作一品，六地聞經登七地下忍斷一品，所",
    "T34n1718_10a:0136b06": "餘八品在，為八生作因，故云八生當得菩",
    "T34n1718_10a:0136b07": "提。七地上忍復斷一品，即損二品生，餘七",
    "T34n1718_10a:0136b08": "品為七生作因，七生當得菩提。諸品例有",
    "T34n1718_10a:0136b09": "上下，一品盡損一生，文略，故從八地乃至",
    "T34n1718_10a:0136b10": "四生，餘有一生，即金剛心斷之法也。」《法華論》",
    "T34n1718_10a:0136b11": "云「得無生忍者，謂入初地證智，應知從",
    "T34n1718_10a:0136b12": "八生乃至一生得菩提者，謂諸凡夫決定",
    "T34n1718_10a:0136b13": "能證初地隨分生及一生則證菩提。菩提",
    "T34n1718_10a:0136b14": "者，離三界分段生死，隨分能見真如佛性，",
    "T34n1718_10a:0136b15": "名得菩提，非謂究竟滿足菩提。」今謂《論》前",
    "T34n1718_10a:0136b16": "深後淺，光宅前淺後深，二彼相拒世孰判之？",
    "T34n1718_10a:0136b17": "夫無生法忍經論不同，迦旃延子明五法",
    "T34n1718_10a:0136b18": "成就獲不退轉，六度菩薩位也；須陀洹若智",
    "T34n1718_10a:0136b19": "若斷是菩薩無生法忍者，三乘共位也；登初",
    "T34n1718_10a:0136b20": "地得無生忍者，別菩薩位也；登初住得無",
    "T34n1718_10a:0136b21": "生法忍者，圓菩薩位也。皆聖教明文，不可",
    "T34n1718_10a:0136b22": "參濫。又《淨名》「近無等等得無生忍」，《仁王》云",
    "T34n1718_10a:0136b23": "「至金剛頂皆名伏忍，亦名寂滅忍」，蓋是別、",
    "T34n1718_10a:0136b24": "圓。地地，通途之意不可定用。即光宅以發",
    "T34n1718_10a:0136b25": "心為內凡，三十心位為無生忍，是初地，皆",
    "T34n1718_10a:0136b26": "別家名教非通家門戶；從初地至六地，呼",
    "T34n1718_10a:0136b27": "為福德門，《大經》稱有為有漏，名聲聞僧，則",
    "T34n1718_10a:0136b28": "通教意耳；七地已上斷九品生因者，小乘大",
    "T34n1718_10a:0136b29": "乘得入位人，誰不斷惑未足定判，若言",
    "T34n1718_10a:0136c01": "七地斷無明者，非通又非別，乃是別接通",
    "T34n1718_10a:0136c02": "意耳。光宅游漾，不會今經。天親以發心為",
    "T34n1718_10a:0136c03": "無生忍，從八生至一生，凡夫決定斷果報",
    "T34n1718_10a:0136c04": "生盡得入初地，獲無生忍者，專據別義，",
    "T34n1718_10a:0136c05": "亦不會經。今分文為三：一、經家總序，二、如",
    "T34n1718_10a:0136c06": "來分別，三、時眾供養。總序如文。分別者，佛",
    "T34n1718_10a:0136c07": "語圓妙，不可用權位釋經，故上文開示悟",
    "T34n1718_10a:0136c08": "入佛之知見，今本門增道損生皆約圓位解",
    "T34n1718_10a:0136c09": "釋。下八世界發心者，六根清淨人，初入十信",
    "T34n1718_10a:0136c10": "位也，故《仁王》云「十善菩薩發大心，長別三",
    "T34n1718_10a:0136c11": "界苦輪海」，即此義也。得無生忍，入十住位",
    "T34n1718_10a:0136c12": "也，故《華嚴》云「初發心住，一發一切發，得如來",
    "T34n1718_10a:0136c13": "一身無量身，清淨妙法身，湛然應一切」，即此",
    "T34n1718_10a:0136c14": "義也。得聞持陀羅尼，入十行位也。得樂說",
    "T34n1718_10a:0136c15": "辯才，入十迴向位也。得無量旋陀羅尼，入",
    "T34n1718_10a:0136c16": "初地也。得不退，入二地也。得清淨，入",
    "T34n1718_10a:0136c17": "三地也。八生，入四地也。七生，入五地也。六",
    "T34n1718_10a:0136c18": "生，入六地也。五生，入七地也。四生，入八地",
    "T34n1718_10a:0136c19": "也。三生，入九地也。二生，入十地也。一生，入",
    "T34n1718_10a:0136c20": "等覺金剛心。若論增道損生，不如光宅斷",
    "T34n1718_10a:0136c21": "因生之生，不如天親斷果報之生，但約智",
    "T34n1718_10a:0136c22": "德論增、約斷德論損，約法身論生、約無",
    "T34n1718_10a:0136c23": "明論滅。例如《大經》月喻，從初一日至十",
    "T34n1718_10a:0136c24": "五日光色漸增，從十六日至三十日光色",
    "T34n1718_10a:0136c25": "漸減，約一月體而論增減，喻約法身而",
    "T34n1718_10a:0136c26": "論智斷。或可一人一時有八番增，或可一",
    "T34n1718_10a:0136c27": "世，或八世，或無量世；或可一念，或可八",
    "T34n1718_10a:0136c28": "念，或無量念；或可眾微塵數，人亦如是，是",
    "T34n1718_10a:0136c29": "故不可以因生果生局之，不可離張智",
    "T34n1718_10a:0137a01": "斷釋之。然本門得道數倍眾經，非但數",
    "T34n1718_10a:0137a02": "多又熏修日久，元本垂迹處處開引，中間相",
    "T34n1718_10a:0137a03": "值數數成熟，今世五味節節調伏，收羅結撮",
    "T34n1718_10a:0137a04": "歸會《法華》。譬如田家，春生夏長耕種耘治，秋",
    "T34n1718_10a:0137a05": "收冬藏一時穫刈。自《法華》已後有得道者，",
    "T34n1718_10a:0137a06": "如捃拾耳。三，時眾供養者，聞深遠法得大",
    "T34n1718_10a:0137a07": "饒益，欲報佛恩而設供養；亦是寄事以表",
    "T34n1718_10a:0137a08": "領解。上迹門，菩薩亦悟而大事未畢，所以不",
    "T34n1718_10a:0137a09": "陳；本門既竟，彌勒總申領解，明諸菩薩執",
    "T34n1718_10a:0137a10": "持幡蓋次第而上至于梵天。幡者轉義，蓋者",
    "T34n1718_10a:0137a11": "覆義，地者始義，梵者淨義，智斷番番轉，慈悲",
    "T34n1718_10a:0137a12": "番番覆，高下深淺不失次第際于梵天，表",
    "T34n1718_10a:0137a13": "諸菩薩增道損生，鄰于妙覺極於極淨。若",
    "T34n1718_10a:0137a14": "作天親解者，只得初地一番，豈得與此文",
    "T34n1718_10a:0137a15": "會耶？偈有十九行，分為三：初，二行，頌時眾",
    "T34n1718_10a:0137a16": "得解；次，九行，頌如來分別；後，八行，頌時眾供",
    "T34n1718_10a:0137a17": "養。「得無量無漏清淨之果報」者，揀異二乘有",
    "T34n1718_10a:0137a18": "量故言無量，妙因所感故言清淨，無障礙",
    "T34n1718_10a:0137a19": "土故言果報，異二乘無報也。「聞佛壽無量」，",
    "T34n1718_10a:0137a20": "此文定判為無量，何得用舊解有量？",
    "T34n1718_10a:0137a21": "南師從偈後長行下，屬流通段，引上迹門",
    "T34n1718_10a:0137a22": "文殊現在亦是流通；北師以四信弟子現在",
    "T34n1718_10a:0137a23": "聞經，判屬正說，從「又如來滅後」下，乃是流",
    "T34n1718_10a:0137a24": "通。二家盡可用，今且依南方。從偈後凡十",
    "T34n1718_10a:0137a25": "一品半，分為二：一、從此下至〈不輕品〉，明",
    "T34n1718_10a:0137a26": "弘經功德深，勸流通；二從〈神力品〉下八品，",
    "T34n1718_10a:0137a27": "付囑、流通各復有三：此半品及〈隨喜品〉，明",
    "T34n1718_10a:0137a28": "初品因功德，勸流通；二從〈法師功德〉，明初",
    "T34n1718_10a:0137a29": "品果功德，勸流通，〈不輕品〉引信毀罪福，證",
    "T34n1718_10a:0137b01": "勸流通；後三者〈神力〉、〈囑累〉，囑累流通，〈藥王〉",
    "T34n1718_10a:0137b02": "下五品，約化他勸流通，〈普賢〉約自行勸流",
    "T34n1718_10a:0137b03": "通。生起者，現在聞經得真似兩解益如上",
    "T34n1718_10a:0137b04": "說，若直聞一句而生隨喜，如現在四信格",
    "T34n1718_10a:0137b05": "其功德，未來無佛恐人疑福少，故說滅後",
    "T34n1718_10a:0137b06": "五品功德也。因功德微密，未若果功德彰",
    "T34n1718_10a:0137b07": "灼，故說〈法師功德品〉；因果雙舉，未若引證",
    "T34n1718_10a:0137b08": "分明，故說〈不輕〉；雖舉往人，未若現變，故",
    "T34n1718_10a:0137b09": "說〈神力〉；雖示神力，未若摩頂付囑，故說",
    "T34n1718_10a:0137b10": "〈囑累〉；雖通途囑累，未若示其要術棄身存",
    "T34n1718_10a:0137b11": "道，故說〈藥王〉；雖誡能化，未若誡其所化，",
    "T34n1718_10a:0137b12": "隨聞法處應生佛想，故說〈妙音觀音〉；若初",
    "T34n1718_10a:0137b13": "心弘經，既無神力當依內禁，故說〈陀羅尼〉；",
    "T34n1718_10a:0137b14": "復須外護，故說〈嚴王〉、〈普賢〉，聯翩重疊使大",
    "T34n1718_10a:0137b15": "法弘通耳。就偈後長行為二：一、現在四信，",
    "T34n1718_10a:0137b16": "二、滅後五品。云何四信？略解三人、廣說二人、",
    "T34n1718_10a:0137b17": "觀成一人、信通四人，故言四信也。四信者，",
    "T34n1718_10a:0137b18": "一、一念信解未能演說，二、略解言趣，三、廣",
    "T34n1718_10a:0137b19": "為他說，四、深信觀成。初、一念信解，有長行、",
    "T34n1718_10a:0137b20": "偈頌。長行有三：一、舉示其人，二、明功德，三、",
    "T34n1718_10a:0137b21": "位行不退。今釋一念信解者，謂隨所聞處",
    "T34n1718_10a:0137b22": "豁爾開明，隨語而入無有罣礙，信一切法",
    "T34n1718_10a:0137b23": "皆是佛法，又信佛法不隔一切法，不得佛",
    "T34n1718_10a:0137b24": "法不得一切法，而見一切法亦見佛法，即",
    "T34n1718_10a:0137b25": "一而三、即三而一，亦是行於非道通達佛",
    "T34n1718_10a:0137b26": "道、行於佛道通達一切道，不得佛道一切",
    "T34n1718_10a:0137b27": "道，而通達佛道一切道，無所有而有，而有",
    "T34n1718_10a:0137b28": "無所有，非所有非無所有，如門前路通達",
    "T34n1718_10a:0137b29": "一切東西南北𢄶無壅礙，眼耳鼻舌身意，凡",
    "T34n1718_10a:0137c01": "有所對悉亦如是。無疑曰信，明了曰解，",
    "T34n1718_10a:0137c02": "是為一念信解心也。若坐思惟，隨所思惟",
    "T34n1718_10a:0137c03": "豁然開悟，通達三諦亦復如是，如是信解",
    "T34n1718_10a:0137c04": "名鐵輪位。又一解，未是具足鐵輪，乃是十",
    "T34n1718_10a:0137c05": "信之初心，其人未得六根清淨，故非鐵輪",
    "T34n1718_10a:0137c06": "正位也。次格量者，先、總論無量；次、格量多",
    "T34n1718_10a:0137c07": "少，為二，初舉五度為格量本，般若即是",
    "T34n1718_10a:0137c08": "今之正慧，故言「除般若」也。問：既離般若，則",
    "T34n1718_10a:0137c09": "五不名度。答：皆為求佛慧盡施戒邊，亦得",
    "T34n1718_10a:0137c10": "名度，蓋次第意也。「以是功德」下，第二，正格",
    "T34n1718_10a:0137c11": "多少也。「若善男子」下，第三，明位行不退。別",
    "T34n1718_10a:0137c12": "六心猶退七心不退，圓初住心即不退，聞",
    "T34n1718_10a:0137c13": "壽量功德自外而資，圓順信解自內而熏所",
    "T34n1718_10a:0137c14": "以不退。《大品》云「有菩薩退有不退」，有魔無",
    "T34n1718_10a:0137c15": "魔皆此義也。偈十九行半，初十二行，先頌",
    "T34n1718_10a:0137c16": "格量多少；次，二行，追頌人相；後五行半，頌",
    "T34n1718_10a:0137c17": "行位不退。「無量劫行道」者，久修諸度也。「願",
    "T34n1718_10a:0137c18": "我於未來」者，起慈悲願也。藉久行願聞經",
    "T34n1718_10a:0137c19": "信解，今之初品始聞此經一念信解，功等久",
    "T34n1718_10a:0137c20": "行亦乃過之也。「又阿逸多聞佛壽長遠」，是第",
    "T34n1718_10a:0137c21": "二品，前但信解未能敷說，說涉名數須",
    "T34n1718_10a:0137c22": "善方言，今品具足故言為他解說。從勝",
    "T34n1718_10a:0137c23": "受名，名第二品。以說力故，能起自他無上",
    "T34n1718_10a:0137c24": "之慧。此文先標人相，次格量也。「何況廣聞此",
    "T34n1718_10a:0137c25": "經」下，第三品，廣聞廣解，廣為他說，廣修供",
    "T34n1718_10a:0137c26": "養，供養外資令內智疾入能生一切種智。先",
    "T34n1718_10a:0137c27": "出人相，次格量也。「阿逸多」下，第四，人備上",
    "T34n1718_10a:0137c28": "三品加修觀行，入禪用慧想成相起，能見",
    "T34n1718_10a:0137c29": "有餘、實報兩土相貌。「見佛共比丘僧常在",
    "T34n1718_10a:0138a01": "耆山」者，方便有餘土相也；「又見娑婆純諸",
    "T34n1718_10a:0138a02": "菩薩」者，實報相也。初二品是聞慧位，廣聞廣",
    "T34n1718_10a:0138a03": "說是思慧位，觀行想成是修慧位，自淺之深",
    "T34n1718_10a:0138a04": "成六根清淨十信位也。「又如來滅後」下，明五",
    "T34n1718_10a:0138a05": "品，文為二：先列五品格量四品功德，後隨",
    "T34n1718_10a:0138a06": "喜品格量初品功德。問：何故爾？答：四品粗格",
    "T34n1718_10a:0138a07": "量，初品廣格量，廣格量已況出勝者可以",
    "T34n1718_10a:0138a08": "意得，佛不煩文，巧說若此也。五品者，一、直",
    "T34n1718_10a:0138a09": "起隨喜心，二、加自受持讀誦，三、加勸他受持",
    "T34n1718_10a:0138a10": "讀誦，四、加兼行六度，五、加正行六度。此五人",
    "T34n1718_10a:0138a11": "者，通論皆自行化他，下文云「五十人展轉相",
    "T34n1718_10a:0138a12": "教」也，既皆有自行通稱弟子，皆有化他通",
    "T34n1718_10a:0138a13": "稱法師也。別論二人但自行，三人具化他，",
    "T34n1718_10a:0138a14": "作法師往名，在三不在五，自行既通所以",
    "T34n1718_10a:0138a15": "皆稱弟子也。初品標人而已，格量在後說。",
    "T34n1718_10a:0138a16": "「何況」下，第二品，況出能受持讀誦者是也，標",
    "T34n1718_10a:0138a17": "人可解。從「斯人頂戴」下，是格量也。初心畏",
    "T34n1718_10a:0138a18": "緣所紛動妨修正業，直專持此經，即上供",
    "T34n1718_10a:0138a19": "養，廢事存理所益弘多；後心理觀若熟，涉",
    "T34n1718_10a:0138a20": "外不妨內，事資於道如油多火猛、若順",
    "T34n1718_10a:0138a21": "流而揚帆，又加功力其勢轉疾也。指經",
    "T34n1718_10a:0138a22": "文，是法身舍利不須安生身舍利，文詮所",
    "T34n1718_10a:0138a23": "詮能詮是塔不須事塔，經文能容第一義",
    "T34n1718_10a:0138a24": "僧，不俟相從僧也。問：若爾持經即是第一",
    "T34n1718_10a:0138a25": "義戒，何故復言能持戒者？答：此明初品意，",
    "T34n1718_10a:0138a26": "不應以後品作難。若欲釋者，持經即順",
    "T34n1718_10a:0138a27": "理戒，亦是任運持得初篇二篇，今言能持戒",
    "T34n1718_10a:0138a28": "者，第三篇去事中無虧耳。第三品，復能教他",
    "T34n1718_10a:0138a29": "者是也，先標人，從「起立」下，格量也。「況復有",
    "T34n1718_10a:0138b01": "人」下，第四品，復能兼行六度者是也。先標",
    "T34n1718_10a:0138b02": "人，從「其德最勝」下，格量也。「若人讀誦」下，第",
    "T34n1718_10a:0138b03": "五品，復能正行六度是也。先標人，從「若我",
    "T34n1718_10a:0138b04": "滅後」下，格量也。結此五品，前三人是聞慧",
    "T34n1718_10a:0138b05": "位，兼行六度思慧位，正行六度是修慧位，都",
    "T34n1718_10a:0138b06": "是十信前耳。或云初〈隨喜品〉，是入信心位，",
    "T34n1718_10a:0138b07": "分一品為兩心，五品即十信心，即是鐵輪",
    "T34n1718_10a:0138b08": "六根清淨位也。偈十九行半，初五行半，頌第",
    "T34n1718_10a:0138b09": "二品；次「若能持」下三行，頌第三品；「若有信",
    "T34n1718_10a:0138b10": "解」下四行，頌第四品；次「恭敬」下七行，頌第",
    "T34n1718_10a:0138b11": "五品。「生心如佛想」者，初依人號如來也。「不久",
    "T34n1718_10a:0138b12": "詣道樹」者，其位在鐵輪，不久得入銅輪，能",
    "T34n1718_10a:0138b13": "八相作佛也。「已趣道場」者，行處也。「三菩提」者，",
    "T34n1718_10a:0138b14": "近處也。此第五品與第四信齊同是修慧位，",
    "T34n1718_10a:0138b15": "若論入位同是六根清淨位也，而有現未佛",
    "T34n1718_10a:0138b16": "世滅後之異耳云云。",
    "T34n1718_10a:0138b17": "釋隨喜功德品釋隨喜功德品",
    "T34n1718_10a:0138b18": "「隨」者隨順事理無二無別，「喜」是慶己慶人，",
    "T34n1718_10a:0138b19": "聞深奧法順理有實功德，順事有權功德；",
    "T34n1718_10a:0138b20": "慶己有智慧，慶人有慈悲，權實智斷合而",
    "T34n1718_10a:0138b21": "說之，故言「隨喜功德品」。又順理者，聞佛本",
    "T34n1718_10a:0138b22": "地深遠深遠信順不逆，無一毫之疑滯；順",
    "T34n1718_10a:0138b23": "事者，聞佛三世益物橫豎該亘遍一切處，",
    "T34n1718_10a:0138b24": "亦無一毫疑滯，即廣事而達深理，即深理",
    "T34n1718_10a:0138b25": "而達廣事，不二而二、不別而別，雖二雖別、",
    "T34n1718_10a:0138b26": "無二無別，如此信解名之為隨。如來出",
    "T34n1718_10a:0138b27": "世四十餘年不顯真實，七方便人不語誠",
    "T34n1718_10a:0138b28": "諦，慶我及人，以凡夫心等佛所知，用所生",
    "T34n1718_10a:0138b29": "眼同如來見，如此知見究竟法界廣無涯",
    "T34n1718_10a:0138c01": "底，無等無等等更無過上，佛今說此我得",
    "T34n1718_10a:0138c02": "聞此，故名「隨喜功德品」。第五十人是初品之",
    "T34n1718_10a:0138c03": "初，初但有一念理解，但有一念慶己慶他，",
    "T34n1718_10a:0138c04": "未有事行恩不及人，所獲功德如來巧喻",
    "T34n1718_10a:0138c05": "功蓋無學，況復最初於會聞者，況復二三四",
    "T34n1718_10a:0138c06": "五品者，況復入位十住十行乃至後心者，誰",
    "T34n1718_10a:0138c07": "聞如是深妙功德而不景慕？如來說此令",
    "T34n1718_10a:0138c08": "物尚之，故言「隨喜功德品」。上來稱美持經",
    "T34n1718_10a:0138c09": "功德，時眾咸謂入真因位乃致斯德，於初",
    "T34n1718_10a:0138c10": "心之初起輕弱想，忽聞好堅處地、芽已百",
    "T34n1718_10a:0138c11": "圍，頻伽在㲉聲勝眾鳥，希有奇特輕疑釋然，",
    "T34n1718_10a:0138c12": "故名「隨喜功德品」。外道得五通者，能移山",
    "T34n1718_10a:0138c13": "竭海而不伏見愛，不及煖法人；二乘無學",
    "T34n1718_10a:0138c14": "子果俱脫，猶被涅槃縛，不知其因果俱權；",
    "T34n1718_10a:0138c15": "通教人修因雖巧，發心不識五百由旬，得",
    "T34n1718_10a:0138c16": "果止除四住；別人雖勝二乘，修因則偏、其",
    "T34n1718_10a:0138c17": "門又拙，非佛所讚，皆不及初隨喜人。佛今",
    "T34n1718_10a:0138c18": "舉阿以況後茶都勝諸教，故言「隨喜功德",
    "T34n1718_10a:0138c19": "品」。問：此與《大品》隨喜云何？答：此法彼人，人法",
    "T34n1718_10a:0138c20": "互舉。文有問、答，各長行、偈頌。前品已格四",
    "T34n1718_10a:0138c21": "人不說初者，彌勒承機問出，此義如文。",
    "T34n1718_10a:0138c22": "佛答，為二，初、答內心隨喜人，二、直明外聽",
    "T34n1718_10a:0138c23": "法人。初為五：一、展轉相教，二、格量本，三、問，",
    "T34n1718_10a:0138c24": "四、答，五、正格量。南方解五十人為三：一、展",
    "T34n1718_10a:0138c25": "轉勝，二、展轉平，三、展轉劣。勝者難得、平者亦",
    "T34n1718_10a:0138c26": "希、劣者比是，格劣況出平、勝。北方人解，最",
    "T34n1718_10a:0138c27": "初妙覺為第十地人說，十地人為第九地",
    "T34n1718_10a:0138c28": "人說，如是展轉至于十信，格後況初。今謂",
    "T34n1718_10a:0138c29": "不爾，佛明言初品於會中聞傳傳相教，展",
    "T34n1718_10a:0139a01": "轉五十格後況初。後非十信之始，初非妙",
    "T34n1718_10a:0139a02": "覺之終，何用此解？此解窮深不會經旨。今",
    "T34n1718_10a:0139a03": "為二：一、橫約諸教四眾，二、直約圓教數之。",
    "T34n1718_10a:0139a04": "三藏有四門，一一門有四眾，更開沙彌、沙",
    "T34n1718_10a:0139a05": "彌尼合六人，四門則二十四人，約信行、法",
    "T34n1718_10a:0139a06": "行，則四十八人，最初、最後合五十人；通別四",
    "T34n1718_10a:0139a07": "門亦如是。直就圓門數者，數法有小七、大",
    "T34n1718_10a:0139a08": "七，大七有七七四十九，皆是師弟具自行化",
    "T34n1718_10a:0139a09": "他之德，最後一人但是自解、無教他德，故格",
    "T34n1718_10a:0139a10": "下以顯上耳。格量中先與世樂、拔果苦，後",
    "T34n1718_10a:0139a11": "與涅槃樂、拔生死苦，此是略舉梵福。今更",
    "T34n1718_10a:0139a12": "廣之，滿閻浮人福，不及西瞿耶尼一人福；",
    "T34n1718_10a:0139a13": "滿西瞿人福，不及東弗婆提一人福；滿三",
    "T34n1718_10a:0139a14": "天下人福，不及北欝單越一人福；滿四天",
    "T34n1718_10a:0139a15": "下人福，不及一四天王；四天王不及一",
    "T34n1718_10a:0139a16": "釋；乃至第六天，不及一梵福。梵福有定",
    "T34n1718_10a:0139a17": "散，散者無塔處作塔，塔壞者治之，和合",
    "T34n1718_10a:0139a18": "僧眾請轉法輪，眾散者還合之是為四福。",
    "T34n1718_10a:0139a19": "與梵天等，故言梵福也。聖福者，謂阿羅漢",
    "T34n1718_10a:0139a20": "住最後身得有餘涅槃者是也。又有體法",
    "T34n1718_10a:0139a21": "三乘人，同學無生斷煩惱盡，如燒木成",
    "T34n1718_10a:0139a22": "炭。又薩埵聖福自行化他，俱以無言說道",
    "T34n1718_10a:0139a23": "斷煩惱入無餘。又薩埵福謂從初發心次",
    "T34n1718_10a:0139a24": "第化人入大涅槃。如是格量，梵福不及聖",
    "T34n1718_10a:0139a25": "福，聖福不及體聖福，體聖福不及小薩埵",
    "T34n1718_10a:0139a26": "福，小薩埵福不及大薩埵福，大薩埵福不",
    "T34n1718_10a:0139a27": "及聞《法華經》初隨喜福。何以故？彼非佛法",
    "T34n1718_10a:0139a28": "故、非實故、非圓故，雖住後果不及我初",
    "T34n1718_10a:0139a29": "心，其義如是。私謂勸人聽法，從與陀羅尼",
    "T34n1718_10a:0139b01": "菩薩共生一處，至人相具足，合有五十功",
    "T34n1718_10a:0139b02": "德，將功德目人亦成五十，但上五十論內",
    "T34n1718_10a:0139b03": "解隨喜，今唯論外事為異也。又此文亦有",
    "T34n1718_10a:0139b04": "六根功德，利根智慧是意功德，不瘖瘂舌功",
    "T34n1718_10a:0139b05": "德，鼻修高直鼻功德，見佛眼功德，聞法耳功",
    "T34n1718_10a:0139b06": "德，餘是身功德，前是相似位功德，今是相似",
    "T34n1718_10a:0139b07": "位前功德耳。聽經，文為四：一、自往，二、分座，",
    "T34n1718_10a:0139b08": "三、勸他，四、具聽修行云云。偈十八行，為二：初",
    "T34n1718_10a:0139b09": "九行，頌隨喜；次「若有勸」下，第二，九行，頌聽",
    "T34n1718_10a:0139b10": "經。隨喜中三：前一行半，頌五十人；次「最後",
    "T34n1718_10a:0139b11": "人」下，第二，五行半，頌格量本；次「最後」下，第",
    "T34n1718_10a:0139b12": "三，二行，頌格量，略不頌福甚多。後九行，頌",
    "T34n1718_10a:0139b13": "聽經，小不次第，為四：初五行，超頌勸聽經；",
    "T34n1718_10a:0139b14": "次「若故詣」下，第二，二行，追頌自往；次「若於講",
    "T34n1718_10a:0139b15": "法」下，第三，一行，頌分座；次「何況」下，第四，一行，",
    "T34n1718_10a:0139b16": "頌修行云云。",
    "T34n1718_10a:0139b17": "釋法師功德品釋法師功德品",
    "T34n1718_10a:0139b18": "「法師」義，如上說。「功德」者，前謂初品之初功",
    "T34n1718_10a:0139b19": "德，今五品之上，謂六根清淨，內外莊嚴五根",
    "T34n1718_10a:0139b20": "清淨名外莊嚴；意根清淨名內莊嚴。又從",
    "T34n1718_10a:0139b21": "地獄已上至佛而還，一切色像悉身中現",
    "T34n1718_10a:0139b22": "者，名內莊嚴；從地獄已上佛已還，一切色",
    "T34n1718_10a:0139b23": "像以普現三昧而外化者，名外莊嚴。身根",
    "T34n1718_10a:0139b24": "既爾，餘五根亦然。讀誦既爾，四種亦然。初品",
    "T34n1718_10a:0139b25": "既爾，四品加然。相似既爾，分真倍然。行者聞",
    "T34n1718_10a:0139b26": "說此功德利喜不自勝，勤求無厭信進倍",
    "T34n1718_10a:0139b27": "增，明識大乘有大勢力決無疑網，似解之",
    "T34n1718_10a:0139b28": "初初，過二乘之極極百千萬倍，指始顯終",
    "T34n1718_10a:0139b29": "懸解究竟第一義諦不可思議。此品所明備",
    "T34n1718_10a:0139c01": "斯四意，故言「法師功德品」也。六根功德者，",
    "T34n1718_10a:0139c02": "光宅云：「三業合十善，一善具十為百，自行、",
    "T34n1718_10a:0139c03": "化他、隨喜、讚歎合四百，約五種法師為二",
    "T34n1718_10a:0139c04": "千，三品分之即六千功德，此土三根用弱奪",
    "T34n1718_10a:0139c05": "言八百，三根用強與言千二，與奪合論還是",
    "T34n1718_10a:0139c06": "六千也。」有人明數與光宅同，下品八百、中品",
    "T34n1718_10a:0139c07": "一千、上品千二百。諸師偏釋未會今經，亦不",
    "T34n1718_10a:0139c08": "合諸教。《大品》云「色淨故般若淨，般若淨故",
    "T34n1718_10a:0139c09": "色淨，色淨五根淨，般若淨意根淨」，若六根等，",
    "T34n1718_10a:0139c10": "云何判上中下、強弱用耶？若一強一不強，一",
    "T34n1718_10a:0139c11": "淨一不淨，一上品餘非上品云云。《正法華》整",
    "T34n1718_10a:0139c12": "足具六千功德，不論上中下云云。《法華論》",
    "T34n1718_10a:0139c13": "云「凡人以經力故得勝根用，雖未入初地，",
    "T34n1718_10a:0139c14": "以父母所生肉眼，見大千內外也。」《大經》云",
    "T34n1718_10a:0139c15": "「如來一根則能見色、聞聲、嗅香、別味、覺觸、",
    "T34n1718_10a:0139c16": "知法」，今經六根清淨與《大品》同；以是功德",
    "T34n1718_10a:0139c17": "莊嚴六根，與《正法華》同，鼻見色聞聲覺知",
    "T34n1718_10a:0139c18": "與《涅槃》同，肉眼有天眼慧法佛眼等用與",
    "T34n1718_10a:0139c19": "《論》同，文義如此，不可以偏見抑正經。今",
    "T34n1718_10a:0139c20": "當說之，光宅數整足根不依文，今按三業",
    "T34n1718_10a:0139c21": "安樂行即有十善，一善有十即百善，一善中",
    "T34n1718_10a:0139c22": "有十如即千善，就化他為二千，約如來室、",
    "T34n1718_10a:0139c23": "如來衣、如來座，即成六千，五種法師悉具六",
    "T34n1718_10a:0139c24": "根清淨，一一根皆有一千功德也。復次一心",
    "T34n1718_10a:0139c25": "中具十法界，一一界皆有十如，即成一百，",
    "T34n1718_10a:0139c26": "一根通取六塵，即有六百，約定慧二莊嚴，",
    "T34n1718_10a:0139c27": "即是一千二百，根根悉用定慧莊嚴等千二",
    "T34n1718_10a:0139c28": "百也。若論六根清淨，清淨則不言功德若",
    "T34n1718_10a:0139c29": "少若多，若言莊嚴能盈能縮能等等莊嚴者，",
    "T34n1718_10a:0140a01": "根根六千，若言千二顯其能盈，若言八百",
    "T34n1718_10a:0140a02": "顯其能縮，若言清淨無盈無縮無等，六根",
    "T34n1718_10a:0140a03": "互用根自在故、不可思議故。若偏判者則",
    "T34n1718_10a:0140a04": "失旨也。相似之位，若依四輪即鐵輪位也；",
    "T34n1718_10a:0140a05": "若依五十二位，即十信心也；若依《仁王》即",
    "T34n1718_10a:0140a06": "十善大心也。今對常精進者，即十信之第三",
    "T34n1718_10a:0140a07": "心也。諸經名目雖異，同是圓教相似位耳。文",
    "T34n1718_10a:0140a08": "為二：初、總列六根盈縮功德數，次、別作六",
    "T34n1718_10a:0140a09": "章解釋。各有長行、偈頌。眼根章明父母所",
    "T34n1718_10a:0140a10": "生名肉眼，而所見過於天眼。梵王報得天",
    "T34n1718_10a:0140a11": "眼，在己界遍見大千，大千外有風輪與眼",
    "T34n1718_10a:0140a12": "作障不能見外，若在他界則不遍見大",
    "T34n1718_10a:0140a13": "千，非所統故。小羅漢見小千，大羅漢見大",
    "T34n1718_10a:0140a14": "千，辟支佛見百佛世界，不以風輪為礙，亦",
    "T34n1718_10a:0140a15": "無己他界隔。今經論眼，能見大千內外應",
    "T34n1718_10a:0140a16": "是天眼，那名肉眼？此是圓教似位。因經之",
    "T34n1718_10a:0140a17": "力有勝根用，既未發真不得稱天眼，猶",
    "T34n1718_10a:0140a18": "名肉眼，例如小乘方便未得神通則不稱",
    "T34n1718_10a:0140a19": "天眼耳。猶是分段之身，故稱父母所生。雖",
    "T34n1718_10a:0140a20": "稱肉眼，具五眼用：見大千內外，天眼用；",
    "T34n1718_10a:0140a21": "見一切眾生及業因緣，法眼用；其目甚清淨，",
    "T34n1718_10a:0140a22": "慧眼用；一時悉見大千內外見業見淨，又",
    "T34n1718_10a:0140a23": "圓伏法界上惑，佛眼用。《大經》云「雖有肉眼",
    "T34n1718_10a:0140a24": "名為佛眼」，佛眼故名清淨，具五眼故故言",
    "T34n1718_10a:0140a25": "莊嚴，能盈能縮名勝根用，名根自在，豈可",
    "T34n1718_10a:0140a26": "祇作八百千二百解耶？耳根章遍聞大",
    "T34n1718_10a:0140a27": "千內外十法界音聲，聞六道即肉天二耳，",
    "T34n1718_10a:0140a28": "聞二乘即慧耳，聞菩薩即法耳，聞佛即佛",
    "T34n1718_10a:0140a29": "耳。又父母所生肉耳，能聞內外即天耳，聽",
    "T34n1718_10a:0140b01": "之不著即慧耳，不謬即法耳，一時互聞即",
    "T34n1718_10a:0140b02": "佛耳。以耳例眼眼亦如是，見人天是二眼，",
    "T34n1718_10a:0140b03": "見二乘是慧眼，見菩薩是法眼，見佛即佛",
    "T34n1718_10a:0140b04": "眼云云。鼻根章亦如是，父母所生即肉鼻，大",
    "T34n1718_10a:0140b05": "千內外即天鼻，不染不著即慧鼻，分別不",
    "T34n1718_10a:0140b06": "謬即法鼻，一時互用即佛鼻。此章明互用",
    "T34n1718_10a:0140b07": "者，鼻知好惡別貴賤，覩天宮莊嚴等，則鼻",
    "T34n1718_10a:0140b08": "有眼用；讀經說法聞香能知，鼻有耳用；諸",
    "T34n1718_10a:0140b09": "樹花果實及蘇油香氣，鼻有舌用；入禪出禪",
    "T34n1718_10a:0140b10": "禪有八觸故，五欲嬉戲亦是觸法，鼻有身",
    "T34n1718_10a:0140b11": "用；染欲癡恚心亦知修善者，鼻有意用。鼻根",
    "T34n1718_10a:0140b12": "自在勝用若茲，例五根亦如是。舌根章亦如",
    "T34n1718_10a:0140b13": "是，父母所生即是肉舌，能作十法界語，約",
    "T34n1718_10a:0140b14": "此即是五舌義明矣，能作十法界語即天",
    "T34n1718_10a:0140b15": "舌，不壞即慧舌，不謬即法舌，一時互用即佛",
    "T34n1718_10a:0140b16": "舌云云。問：苦澁惡味至舌皆變成上味，眾色",
    "T34n1718_10a:0140b17": "到眼何不變成妙色？舊不例，味有損益，損",
    "T34n1718_10a:0140b18": "者變，不損者不變，諸色不壞眼故不例。今",
    "T34n1718_10a:0140b19": "解不爾，一切色同佛色，一切聲同佛聲，等",
    "T34n1718_10a:0140b20": "皆清淨例則無妨。遍知一切色法聲法無",
    "T34n1718_10a:0140b21": "亂無謬，分別亦無妨，自在之根那作頑礙",
    "T34n1718_10a:0140b22": "之解耶？身根章亦如是，世間所有，皆於身",
    "T34n1718_10a:0140b23": "中現肉身用也，上至有頂於身中現天身",
    "T34n1718_10a:0140b24": "用也，二乘身中現慧身用也，菩薩於身中現",
    "T34n1718_10a:0140b25": "法身用也，佛於身中現佛身用也，一時圓現",
    "T34n1718_10a:0140b26": "一時互用，一時無謬一時無著云云。意根章",
    "T34n1718_10a:0140b27": "亦如是，世間資生產業，皆順正法人意淨",
    "T34n1718_10a:0140b28": "天心所行天所動作悉知天意淨。四月即四",
    "T34n1718_10a:0140b29": "諦，一歲即十二月，是十二因緣，與實相不",
    "T34n1718_10a:0140c01": "相違背，即慧意淨。一月即一乘菩薩意淨，有",
    "T34n1718_10a:0140c02": "所思量皆是先佛經中所說即佛意淨。一時",
    "T34n1718_10a:0140c03": "圓明一時圓互，一時無染一時無謬，根用自",
    "T34n1718_10a:0140c04": "在能盈能縮能等能淨云云。",
    "T34n1718_10a:0140c05": "釋常不輕菩薩品釋常不輕菩薩品",
    "T34n1718_10a:0140c06": "內懷不輕之解，外敬不輕之境，身立不輕",
    "T34n1718_10a:0140c07": "之行，口宣不輕之教，人作不輕之目。不輕",
    "T34n1718_10a:0140c08": "之解者，《法華論》云「此菩薩知眾生有佛性不",
    "T34n1718_10a:0140c09": "敢輕之。佛性有五，正因佛性，通亘本當；緣",
    "T34n1718_10a:0140c10": "了佛性，種子本有非適今也。果性果果性定",
    "T34n1718_10a:0140c11": "當得之，決不虛也，是名不輕之解。」將解以",
    "T34n1718_10a:0140c12": "歷人，彼亦如此，是名敬不輕之境；敬此境",
    "T34n1718_10a:0140c13": "故名不輕之行；宣此語故名不輕之教。昔",
    "T34n1718_10a:0140c14": "毀者以此目人，今經家以此目品。《見實三",
    "T34n1718_10a:0140c15": "昧》云「佛為父王說一切皆是佛，王問：『一切眾",
    "T34n1718_10a:0140c16": "生即是佛不？』佛答：『若如實見眾生，於其即",
    "T34n1718_10a:0140c17": "是佛。』」私類此語，若不如實見佛，於其則非",
    "T34n1718_10a:0140c18": "聖。譬初學射的多乖少當，以地為的無",
    "T34n1718_10a:0140c19": "往不著。若分別賢聖孰是孰非，如實觀之",
    "T34n1718_10a:0140c20": "即是佛也。初是因緣解，後是圓教解云云。此",
    "T34n1718_10a:0140c21": "品引人為證，證五品功德深、六根報重，我",
    "T34n1718_10a:0140c22": "昔隨喜獲現生後報，以募流通也。文有長",
    "T34n1718_10a:0140c23": "行、偈頌。長行為三：一、雙指前品罪福，二、雙",
    "T34n1718_10a:0140c24": "開今品信毀，三、雙勸後二逆順。雙指者，先",
    "T34n1718_10a:0140c25": "指罪，如〈法師品〉說；次指福，如〈功德品〉說如",
    "T34n1718_10a:0140c26": "文。第二雙開信毀者，有事本、本事。事本有",
    "T34n1718_10a:0140c27": "時節、名號、劫、國、說法等，悉如文；第二，從「最初",
    "T34n1718_10a:0140c28": "威音王」下是明本事，又三：初、明時節，二、「於",
    "T34n1718_10a:0140c29": "像法中」下，雙標兩人名，毀者因時名增上",
    "T34n1718_10a:0141a01": "慢，信者因時名常不輕；次第三，「得大勢」下，雙",
    "T34n1718_10a:0141a02": "明得失。得失又二：初、就信者論得，得正說",
    "T34n1718_10a:0141a03": "之宏宗，得流通之妙益，名常不輕是人一，凡",
    "T34n1718_10a:0141a04": "有所見是理一，皆悉禮拜是行一，而作是言",
    "T34n1718_10a:0141a05": "是教一，此是開權顯實之四一也；從「乃至",
    "T34n1718_10a:0141a06": "遠見」下，是本理一，故往禮拜是本行一，而作",
    "T34n1718_10a:0141a07": "是言是本教一，少人一，其義可解，此是開近",
    "T34n1718_10a:0141a08": "顯遠之四一也。文云「不專讀誦經典但行禮",
    "T34n1718_10a:0141a09": "拜」者，此是初隨喜人之位也。隨喜一切法悉",
    "T34n1718_10a:0141a10": "有安樂性皆一實相，隨喜一切人皆有三佛",
    "T34n1718_10a:0141a11": "性，讀誦經典即了因性；皆行菩薩道即緣因",
    "T34n1718_10a:0141a12": "性；不敢輕慢而復深敬者，即正因性；敬人",
    "T34n1718_10a:0141a13": "敬法不起諍競，即隨喜意也。不輕深敬是",
    "T34n1718_10a:0141a14": "如來座也，忍於打罵是著如來衣也，以慈",
    "T34n1718_10a:0141a15": "悲心常行不替即如來室也。又深敬是意",
    "T34n1718_10a:0141a16": "業，不輕之說是口業，故往禮拜是身業，此三",
    "T34n1718_10a:0141a17": "與慈悲俱，即誓願安樂行也。如此三四，豈",
    "T34n1718_10a:0141a18": "非流通之妙益而謂何耶。從「四眾之中」下，",
    "T34n1718_10a:0141a19": "第二，明毀者之失。「生瞋恚心不淨者」，不受",
    "T34n1718_10a:0141a20": "四一也。「罵言無智」，智知於理，既言無智，不",
    "T34n1718_10a:0141a21": "受理一也；「比丘」即不受人一也；「從何所來」，",
    "T34n1718_10a:0141a22": "不受行一也，「虛妄授記」，不受教一也。「經歷",
    "T34n1718_10a:0141a23": "多年常被罵」者，結不受開權顯實之四一",
    "T34n1718_10a:0141a24": "也。「避走遠住高聲唱言」亦復不受，此不受",
    "T34n1718_10a:0141a25": "開近顯遠本地之四一也。「常作是語故」，結信",
    "T34n1718_10a:0141a26": "者深信不休也。「四眾為作不輕名」者，此結",
    "T34n1718_10a:0141a27": "毀者呰毀不止也。問：釋迦出世踟蹰不說，常",
    "T34n1718_10a:0141a28": "不輕一見，造次而言，何也？答：本已有善，釋迦",
    "T34n1718_10a:0141a29": "以小而將護之；本未有善，不輕以大而強",
    "T34n1718_10a:0141b01": "毒之云云。從「臨欲終時」下，雙明信、毀果報。初",
    "T34n1718_10a:0141b02": "文為二：一、明果報，二、結會古今。信者論三報，",
    "T34n1718_10a:0141b03": "現得六根清淨，生值燈明佛，後值二千億",
    "T34n1718_10a:0141b04": "佛。「神通力」是身業淨，「樂說辯力」是口業淨，「善",
    "T34n1718_10a:0141b05": "寂力」是意業淨云云。結會又二：初、結會，如文；",
    "T34n1718_10a:0141b06": "從「若我宿世」下，第二，是舉信者而勸順也，",
    "T34n1718_10a:0141b07": "如文。從「彼時四眾」下，明毀者果報，又二：先",
    "T34n1718_10a:0141b08": "明得果，後結古今。毀者得善惡兩果，謗故",
    "T34n1718_10a:0141b09": "墮惡，聞佛性名毒鼓之力獲善果報。結古",
    "T34n1718_10a:0141b10": "今又二：初、結古今，次從「當知」下，舉逆以顯",
    "T34n1718_10a:0141b11": "順，勸持以遮毀。經有大力終感大果，務",
    "T34n1718_10a:0141b12": "當勤習五種之行。偈有十九行半，初十五",
    "T34n1718_10a:0141b13": "行半，但頌信毀因果；後四行，頌勸持，在文",
    "T34n1718_10a:0141b14": "可見，不細出也。「著法」者，是法不可示，若定",
    "T34n1718_10a:0141b15": "謂是有，即是著法，乃至定謂是非有非無，",
    "T34n1718_10a:0141b16": "亦名著法者。《佛藏》云「刀輪害閻浮人其失",
    "T34n1718_10a:0141b17": "猶少，有所得心說大乘者，其罪過彼也云云。」",
    "T34n1718_10a:0141b18": "《大論》云「執有與無諍，乃至執非有非無與",
    "T34n1718_10a:0141b19": "有無諍，如牛皮龍繩俱不免患。」《中論》云",
    "T34n1718_10a:0141b20": "「諸佛說空法，本為化於有，若有著空者，諸",
    "T34n1718_10a:0141b21": "佛所不化。」若定言諸法非有非無者，是名",
    "T34n1718_10a:0141b22": "愚癡論，若失四悉檀意。自行化他皆名著",
    "T34n1718_10a:0141b23": "法，若得四悉檀意，自他俱無著也。",
    "T34n1718_10a:0141b24": "妙法蓮華經文句卷第十上"
}