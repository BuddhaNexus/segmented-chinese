{
    "T22n1425_022:0403a24": "摩訶僧祇律卷第二十二",
    "T22n1425_022:0403a26": "東晉天竺三藏佛陀跋陀羅",
    "T22n1425_022:0403a27": "共法顯譯",
    "T22n1425_022:0403a28": "明眾學法之餘",
    "T22n1425_022:0403a29": "佛住舍衛城，廣說如上。爾時六群比丘交脚",
    "T22n1425_022:0403b01": "白衣家坐，為世人所譏：「云何沙門釋子如王",
    "T22n1425_022:0403b02": "子、大臣交脚坐家內？此壞敗人，有何道法？」諸",
    "T22n1425_022:0403b03": "比丘以是因緣往白世尊。佛言：「呼六群比丘",
    "T22n1425_022:0403b04": "來。」來已，佛問比丘：「汝實爾不？」答言：「實爾。」佛",
    "T22n1425_022:0403b05": "言：「從今日後不得交脚家內坐。」佛告諸比丘：",
    "T22n1425_022:0403b06": "「依止舍衛城住者皆悉令集，以十利故與諸",
    "T22n1425_022:0403b07": "比丘制戒，乃至已聞者當重聞。不得交脚坐",
    "T22n1425_022:0403b08": "家內，應當學。」交脚者，髀著髀上、膝著膝上、",
    "T22n1425_022:0403b09": "膞膓著脚脛上、脚著脚趺上。不得交脚坐家",
    "T22n1425_022:0403b10": "內，應正兩足。若精舍中食上、和上、阿闍梨、長",
    "T22n1425_022:0403b11": "老比丘前，不得交脚坐。若病得交脚坐、見上",
    "T22n1425_022:0403b12": "座來當正坐。若塗足、挑刺交脚坐無罪。若",
    "T22n1425_022:0403b13": "放恣諸根交脚坐家內，越學法。狂、癡、心亂無",
    "T22n1425_022:0403b14": "罪。是故說，不得交脚坐家內，應當學。",
    "T22n1425_022:0403b15": "佛住舍衛城，廣說如上。爾時六群比丘叉腰",
    "T22n1425_022:0403b16": "白衣家內坐，為世人所譏：「云何沙門釋子如",
    "T22n1425_022:0403b17": "王子、大臣、力士，叉腰坐家內？此壞敗人，有",
    "T22n1425_022:0403b18": "何道法？」諸比丘以是因緣往白世尊。佛言：",
    "T22n1425_022:0403b19": "「呼六群比丘來。」來已，佛問比丘：「汝實爾不？」",
    "T22n1425_022:0403b20": "答言：「實爾。」佛言：「從今日後不得叉腰坐家內。」",
    "T22n1425_022:0403b21": "佛告諸比丘：「依止舍衛城住者皆悉令集，以",
    "T22n1425_022:0403b22": "十利故與諸比丘制戒，乃至已聞者當重聞。",
    "T22n1425_022:0403b23": "不得叉腰坐家內，應當學。」叉腰者，一手叉、兩",
    "T22n1425_022:0403b24": "手叉，不得叉腰坐家內。若精舍中食上、和",
    "T22n1425_022:0403b25": "上、阿闍梨、長老比丘前，不得叉腰坐。若老病、",
    "T22n1425_022:0403b26": "若風動腰痛，叉腰無罪。若癰痤瘡癬以藥塗",
    "T22n1425_022:0403b27": "之，畏污衣故叉腰無罪，若見上座來應下。若",
    "T22n1425_022:0403b28": "放恣諸根叉腰坐家內者，越學法。狂、癡、心亂",
    "T22n1425_022:0403b29": "無罪。是故說，不得叉腰坐家內，應當學。",
    "T22n1425_022:0403c01": "佛住舍衛城，廣說如上。爾時六群比丘白衣",
    "T22n1425_022:0403c02": "家搖足坐，舞手並復折草，為世人所譏：「云",
    "T22n1425_022:0403c03": "何沙門釋子如放逸伎兒，在家內坐，手足不",
    "T22n1425_022:0403c04": "住？此壞敗人，有何道法？」諸比丘以是因緣往",
    "T22n1425_022:0403c05": "白世尊。佛言：「呼六群比丘來。」來已，佛問比",
    "T22n1425_022:0403c06": "丘：「汝實爾不？」答言：「實爾。」佛言：「從今日後不",
    "T22n1425_022:0403c07": "得動手足白衣家內坐。」佛告諸比丘：「依止舍",
    "T22n1425_022:0403c08": "衛城住者皆悉令集，以十利故與諸比丘制",
    "T22n1425_022:0403c09": "戒，乃至已聞者當重聞。不得動手足坐家內，",
    "T22n1425_022:0403c10": "應當學。」不得動手足家內坐者，不得動手動",
    "T22n1425_022:0403c11": "足舞手舞足，并折草坐，當安詳靖住。若有",
    "T22n1425_022:0403c12": "所問者，當先護戒隨順而答。若問四塔者，得",
    "T22n1425_022:0403c13": "指示是生處、是得道處、轉法輪處、般泥洹處，",
    "T22n1425_022:0403c14": "無罪。若檀越欲令比丘起精舍者，應觀地形",
    "T22n1425_022:0403c15": "勢，隨作便指示，此中可起精舍、此中可起",
    "T22n1425_022:0403c16": "講堂、此中可起溫室、此中可起僧房，得指",
    "T22n1425_022:0403c17": "示無罪。若放恣諸根動手足坐家內者，越學",
    "T22n1425_022:0403c18": "法。狂、癡、心亂無罪。是故說，不得動手足坐家",
    "T22n1425_022:0403c19": "內，應當學。",
    "T22n1425_022:0403c20": "佛住舍衛城，廣說如上。爾時有檀越於精",
    "T22n1425_022:0403c21": "舍中設供飯僧下食，時六群比丘方索水洗",
    "T22n1425_022:0403c22": "手滌鉢，檀越聞已，即持熱飯筐撲地，嫌言：",
    "T22n1425_022:0403c23": "「我廢家務就寺設供，望眾僧齋，同淨心修福。",
    "T22n1425_022:0403c24": "今欲下食，方有所索。出家之人應專心受食，",
    "T22n1425_022:0403c25": "云何食上多有所索？」諸比丘以是因緣往白",
    "T22n1425_022:0403c26": "世尊。佛言：「呼六群比丘來。」來已，佛問比丘：",
    "T22n1425_022:0403c27": "「汝實爾不？」答言：「實爾。」佛言：「從今日後應一心",
    "T22n1425_022:0403c28": "受食。」佛告諸比丘：「依止舍衛城住者皆悉令",
    "T22n1425_022:0403c29": "集，以十利故與諸比丘制戒，乃至已聞者當",
    "T22n1425_022:0404a01": "重聞。一心受食，應當學。」一心受食時，不得兩",
    "T22n1425_022:0404a02": "手按鉢在脚前，當先淨洗手滌鉢，行食至當",
    "T22n1425_022:0404a03": "一心受。若直月監食人後來，得索水洗手滌",
    "T22n1425_022:0404a04": "鉢無罪。若放恣諸根不一心受食者，越學法。",
    "T22n1425_022:0404a05": "狂、癡、心亂無罪。是故說，一心受食，應當學。",
    "T22n1425_022:0404a06": "佛住舍衛城，廣說如上。爾時有長者就精舍",
    "T22n1425_022:0404a07": "中飯僧，六群比丘先多受羹，後受飯。時鉢",
    "T22n1425_022:0404a08": "中溢出墮地，檀越嫌言：「我奪妻子分飯食眾",
    "T22n1425_022:0404a09": "僧，欲盡令食而今棄地。尊者不知耶？此一",
    "T22n1425_022:0404a10": "粒飯中而有百功。」諸比丘以是因緣往白世",
    "T22n1425_022:0404a11": "尊。佛言：「呼六群比丘來。」來已，佛問比丘：「汝",
    "T22n1425_022:0404a12": "實爾不？」答言：「實爾。」佛言：「從今日後羹飯等",
    "T22n1425_022:0404a13": "受。」佛言：「諸比丘依止舍衛城住者皆悉令",
    "T22n1425_022:0404a14": "集，以十利故與諸比丘制戒，乃至已聞者當",
    "T22n1425_022:0404a15": "重聞。羹飯等受，應當學。」羹飯等受者，不得先",
    "T22n1425_022:0404a16": "取羹後取飯，當先取飯按已後取羹。若國",
    "T22n1425_022:0404a17": "俗法先行羹後行飯者，當取揵鎡拘鉢受。",
    "T22n1425_022:0404a18": "若無者，當用樹葉椀受。復無葉者，得以鉢受",
    "T22n1425_022:0404a19": "羹，但受飯時應以手遮徐徐下鉢中，莫令溢",
    "T22n1425_022:0404a20": "出。若比丘病宜多須羹者，多取無罪。若放恣",
    "T22n1425_022:0404a21": "諸根不羹飯等受者，越學法。狂、癡、心亂無罪。",
    "T22n1425_022:0404a22": "是故說，羹飯等受，應當學。",
    "T22n1425_022:0404a23": "佛住舍衛城，廣說如上。爾時有居士就精舍",
    "T22n1425_022:0404a24": "中設供飯僧，時六群比丘刳四邊食留中央，",
    "T22n1425_022:0404a25": "為世人所譏：「云何沙門釋子如放逸人，周匝",
    "T22n1425_022:0404a26": "刳食留中央？此壞敗人，有何道法？」諸比丘以",
    "T22n1425_022:0404a27": "是因緣往白世尊。佛言：「呼六群比丘來。」來",
    "T22n1425_022:0404a28": "已，佛問比丘：「汝實爾不？」答言：「實爾。」佛言：「從今",
    "T22n1425_022:0404a29": "日後不得偏刳食。」佛告諸比丘：「依止舍衛城",
    "T22n1425_022:0404b01": "住者皆悉令集，以十利故與諸比丘制戒，乃",
    "T22n1425_022:0404b02": "至已聞者當重聞。不得偏刳食，應當學。」刳",
    "T22n1425_022:0404b03": "食者，刳四邊留中央。當先受飯，按著一邊，後",
    "T22n1425_022:0404b04": "受羹和合而食。若酥膩入飯中，不得以羹",
    "T22n1425_022:0404b05": "故偏刳取食，當次第取。若欲與人者，得截",
    "T22n1425_022:0404b06": "半與。若放恣諸根，周匝刳食者，越學法。狂、癡、",
    "T22n1425_022:0404b07": "心亂無罪。是故說，不得偏刳食，應當學。",
    "T22n1425_022:0404b08": "佛住舍衛城，廣說如上。爾時居士就精舍中",
    "T22n1425_022:0404b09": "設供飯僧，時六群比丘口中迴食食，為世人",
    "T22n1425_022:0404b10": "所譏：「云何沙門釋子如放逸人，如駝牛羊口",
    "T22n1425_022:0404b11": "中迴食食？此壞敗人，有何道法？」諸比丘以是",
    "T22n1425_022:0404b12": "因緣往白世尊。佛言：「呼六群比丘來。」來已，",
    "T22n1425_022:0404b13": "佛問：「汝實爾不？」答言：「實爾。」佛言：「從今日後",
    "T22n1425_022:0404b14": "不得口中迴食食。」佛告諸比丘：「依止舍衛城",
    "T22n1425_022:0404b15": "住者皆悉令集，以十利故與諸比丘制戒，乃",
    "T22n1425_022:0404b16": "至已聞者當重聞。不得口中迴食食，應當學。」",
    "T22n1425_022:0404b17": "口中迴食者，含飯團從一頰迴至一頰。當",
    "T22n1425_022:0404b18": "一邊嚼，即嚼邊咽。若比丘食麨粳米者，當一",
    "T22n1425_022:0404b19": "邊浸一邊嚼無罪。若放恣諸根口中迴食食",
    "T22n1425_022:0404b20": "者，越學法。狂、癡、心亂無罪。是故說，不得口中",
    "T22n1425_022:0404b21": "迴食食，應當學。",
    "T22n1425_022:0404b22": "佛住舍衛城，廣說如上。爾時居士就精舍中",
    "T22n1425_022:0404b23": "設供飯僧，時六群比丘吐舌食，為世人所譏：",
    "T22n1425_022:0404b24": "「云何沙門釋子如放逸人，如蛇、如鼠、如狗、如",
    "T22n1425_022:0404b25": "猫吐舌食？此壞敗人，有何道法？」諸比丘以",
    "T22n1425_022:0404b26": "是因緣往白世尊，佛言：「呼六群比丘來。」來已，",
    "T22n1425_022:0404b27": "佛問：「汝實爾不？」答言：「實爾。」佛言：「從今日後",
    "T22n1425_022:0404b28": "不得吐舌食。」佛告諸比丘：「依止舍衛城住者",
    "T22n1425_022:0404b29": "皆悉令集，以十利故與諸比丘制戒，乃至已",
    "T22n1425_022:0404c01": "聞者當重聞。不得吐舌食，應當學。」吐舌食者，",
    "T22n1425_022:0404c02": "吐出舌以食著舌上然後合口。若直月及",
    "T22n1425_022:0404c03": "監食人，欲知生熟、醎淡、甜酢，得著掌中舌",
    "T22n1425_022:0404c04": "舐，無罪。若病，得置鹽掌中舐，無罪。若放恣諸",
    "T22n1425_022:0404c05": "根吐舌食者，越學法。狂、癡、心亂無罪。是故說，",
    "T22n1425_022:0404c06": "不吐舌食，應當學。",
    "T22n1425_022:0404c07": "佛住舍衛城，廣說如上。爾時有居士就精舍",
    "T22n1425_022:0404c08": "中設供飯僧，時六群比丘大團飯食，為世人",
    "T22n1425_022:0404c09": "所譏：「云何沙門釋子如放逸人，如牛羊駱",
    "T22n1425_022:0404c10": "駝、如獄中餓囚大團飯食？此壞敗人，有何道",
    "T22n1425_022:0404c11": "法？」諸比丘以是因緣往白世尊，佛言：「呼六群",
    "T22n1425_022:0404c12": "比丘來。」來已，佛問：「汝實爾不？」答言：「實爾。」佛",
    "T22n1425_022:0404c13": "言：「從今日後不得大團飯食。」佛告諸比丘：",
    "T22n1425_022:0404c14": "「皆悉令集，以十利故為諸比丘制戒，乃至已",
    "T22n1425_022:0404c15": "聞者當重聞。不得大團飯食，應當學。」不得大、",
    "T22n1425_022:0404c16": "不得小，如婬女人兩粒三粒而食，當可口食。",
    "T22n1425_022:0404c17": "若比丘食粳米滿口無罪。若放恣諸根大團",
    "T22n1425_022:0404c18": "飯食者，越學法。狂、癡、心亂無罪。是故說，不得",
    "T22n1425_022:0404c19": "大團飯食，應當學。",
    "T22n1425_022:0404c20": "佛住舍衛城，廣說如上。爾時有居士就精舍",
    "T22n1425_022:0404c21": "中設供飯僧，時六群比丘張口待飯食，為世",
    "T22n1425_022:0404c22": "人所譏：「云何沙門釋子如放逸人，如龜鼈、",
    "T22n1425_022:0404c23": "蝦蟆張口待食？此壞敗人，有何道法？」諸比",
    "T22n1425_022:0404c24": "丘以是因緣往白世尊。佛言：「呼六群比丘來。」",
    "T22n1425_022:0404c25": "來已，佛問：「汝實爾不？」答言：「實爾。」佛言：「從今",
    "T22n1425_022:0404c26": "日後不得張口待飯食。」佛告諸比丘：「皆悉令",
    "T22n1425_022:0404c27": "集，以十利故與諸比丘制戒，乃至已聞者當",
    "T22n1425_022:0404c28": "重聞。不得張口待飯食，應當學。」不得張口待",
    "T22n1425_022:0404c29": "飯食者，比丘食時當如雪山象王食法，食",
    "T22n1425_022:0405a01": "入口已，並以鼻作後口分齊。前食咽已，續",
    "T22n1425_022:0405a02": "內後團，不得張口而待食。若口有瘡，得豫",
    "T22n1425_022:0405a03": "張口無罪。若放恣諸根張口待飯食者，越學",
    "T22n1425_022:0405a04": "法。狂、癡、心亂無罪。是故說，不得張口待飯食，",
    "T22n1425_022:0405a05": "應當學。",
    "T22n1425_022:0405a06": "佛住舍衛城，廣說如上。爾時居士於精舍中",
    "T22n1425_022:0405a07": "設供飯僧時，六群比丘張口擲團食，為世人",
    "T22n1425_022:0405a08": "所譏：「云何沙門釋子如婬妷人擲團而食？此",
    "T22n1425_022:0405a09": "壞敗人，有何道法？」諸比丘以是因緣往白世",
    "T22n1425_022:0405a10": "尊。佛言：「呼六群比丘來。」來已，佛問：「汝實爾",
    "T22n1425_022:0405a11": "不？」答言：「實爾。」佛言：「從今日後不得擲團食。」",
    "T22n1425_022:0405a12": "佛告諸比丘：「皆悉令集，十利故與諸比丘",
    "T22n1425_022:0405a13": "制戒，乃至已聞者當重聞。不得擲團食，應當",
    "T22n1425_022:0405a14": "學。」擲團食者，不得團飯遙擲口中。若酸",
    "T22n1425_022:0405a15": "棗若葡萄，如是種種乃至熬豆，挑擲噉無",
    "T22n1425_022:0405a16": "罪。若放恣諸根擲團食者，越學法。狂、癡、心亂",
    "T22n1425_022:0405a17": "無罪。是故說，不得擲團食，應當學。",
    "T22n1425_022:0405a18": "佛住舍衛城，廣說如上。爾時有居士於精舍",
    "T22n1425_022:0405a19": "設供飯僧，時六群比丘囓半食半還著鉢中，",
    "T22n1425_022:0405a20": "為世人所譏：「云何沙門釋子如放逸人囓半",
    "T22n1425_022:0405a21": "食。此壞敗人，有何道法？」諸比丘以是因緣往",
    "T22n1425_022:0405a22": "白世尊。佛言：「呼六群比丘來。」來已，佛問：「汝實",
    "T22n1425_022:0405a23": "爾不？」答言：「實爾。」佛言：「從今日後不得囓半",
    "T22n1425_022:0405a24": "食。」佛告諸比丘：「皆悉令集，十利故與諸",
    "T22n1425_022:0405a25": "比丘制戒，乃至已聞者當重聞。不得囓半食，",
    "T22n1425_022:0405a26": "應當學。」不得囓半食半還著鉢中，當段段",
    "T22n1425_022:0405a27": "可口食。若麨團大，當手中分令可口。若欲食",
    "T22n1425_022:0405a28": "菓蓏、苷蔗、若蕪菁根等，得囓無罪。若",
    "T22n1425_022:0405a29": "餅，當手作分齊令可口。若放恣諸根囓半食",
    "T22n1425_022:0405b01": "者，越學法。狂、癡、心亂無罪。是故說，不得囓",
    "T22n1425_022:0405b02": "半食，應當學。",
    "T22n1425_022:0405b03": "佛住舍衛城，廣說如上。爾時有居士於精舍",
    "T22n1425_022:0405b04": "設供飯僧，時六群比丘含食語，為世人所譏：",
    "T22n1425_022:0405b05": "「云何沙門釋子如放逸人，如駝、牛、羊、驢含食",
    "T22n1425_022:0405b06": "鳴喚？此壞敗人，有何道法？」諸比丘以是因緣",
    "T22n1425_022:0405b07": "往白世尊。佛言：「呼六群比丘來。」來已，佛問：「汝",
    "T22n1425_022:0405b08": "實爾不？」答言：「實爾。」佛言：「從今日後不得含食",
    "T22n1425_022:0405b09": "語。」佛告諸比丘：「皆悉令集，十利故與諸比",
    "T22n1425_022:0405b10": "丘制戒，乃至已聞者當重聞。不得含食語，應",
    "T22n1425_022:0405b11": "當學。」不得含食語者，若食上和上、阿闍梨、",
    "T22n1425_022:0405b12": "長老比丘喚時，咽未盡能使聲不異者得應；",
    "T22n1425_022:0405b13": "若不能得者，咽已然後應。若前人嫌者，應答",
    "T22n1425_022:0405b14": "言：「我口中有食，是故不即應。」若放恣諸根含",
    "T22n1425_022:0405b15": "食語者，越學法。狂、癡、心亂無罪。是故說，不含",
    "T22n1425_022:0405b16": "食語，應當學。",
    "T22n1425_022:0405b17": "　　　交脚坐家內，　　叉腰動手足，",
    "T22n1425_022:0405b18": "　專意等飯羹，　　偏刳迴頰食，",
    "T22n1425_022:0405b19": "　吐舌及大團，　　張口與遙擲，",
    "T22n1425_022:0405b20": "　囓半含食語。　　第三跋渠竟。",
    "T22n1425_022:0405b21": "佛住舍衛城，廣說如上。爾時有居士於精舍",
    "T22n1425_022:0405b22": "設供飯僧，時六群比丘以指抆鉢食，為世人",
    "T22n1425_022:0405b23": "所譏：「云何沙門釋子如小兒食，如獄中餓囚",
    "T22n1425_022:0405b24": "食？」問言：「尊者！飲食極豐，何以故為抆鉢？此",
    "T22n1425_022:0405b25": "壞敗人，有何道法？」諸比丘以是因緣往白世",
    "T22n1425_022:0405b26": "尊。佛言：「呼六群比丘來。」來已，佛問：「汝實爾",
    "T22n1425_022:0405b27": "不？」答言：「實爾。」佛言：「從今日後不得指抆鉢",
    "T22n1425_022:0405b28": "食。」佛告諸比丘：「皆悉令集，十利故與諸比",
    "T22n1425_022:0405b29": "丘制戒，乃至已聞者當重聞。不得指抆鉢食，",
    "T22n1425_022:0405c01": "應當學。」不得指抆鉢食者，不得曲指抆鉢。",
    "T22n1425_022:0405c02": "若酥油蜜著鉢者，不得曲指抆鉢，當以指",
    "T22n1425_022:0405c03": "拘聚然後撮食。若放恣諸根指抆鉢食者，越",
    "T22n1425_022:0405c04": "學法。狂、癡、心亂無罪。是故說，不得指抆鉢食，",
    "T22n1425_022:0405c05": "應當學。",
    "T22n1425_022:0405c06": "佛住舍衛城，廣說如上。爾時有居士精舍中",
    "T22n1425_022:0405c07": "設供飯僧，時六群比丘舐手食，為世人所",
    "T22n1425_022:0405c08": "譏：「云何沙門釋子如小兒得食舐手而食？」問",
    "T22n1425_022:0405c09": "言：「尊者！我自恣飽食，何故舐手？此壞敗人，",
    "T22n1425_022:0405c10": "有何道法？」諸比丘以是因緣往白世尊。佛言：",
    "T22n1425_022:0405c11": "「呼六群比丘來。」來已，佛問：「汝實爾不？」答言：「實",
    "T22n1425_022:0405c12": "爾。」佛言：「從今日後不得舐手食。」佛告諸比丘：",
    "T22n1425_022:0405c13": "「皆悉令集，十利故與諸比丘制戒，乃至已聞",
    "T22n1425_022:0405c14": "者當重聞。不得舐手食，應當學。」不得反覆舐",
    "T22n1425_022:0405c15": "手食，若酥油蜜石蜜著手者，當就鉢緣上概",
    "T22n1425_022:0405c16": "聚著一處，然後取食。若放恣諸根舐手食者，",
    "T22n1425_022:0405c17": "越學法。狂、癡、心亂無罪。是故說，不得舐手食，",
    "T22n1425_022:0405c18": "應當學。",
    "T22n1425_022:0405c19": "佛住舍衛城，廣說如上。爾時有居士於精舍",
    "T22n1425_022:0405c20": "中設供飯僧，時六群比丘[口*束]指食，為世人",
    "T22n1425_022:0405c21": "所譏：「云何沙門釋子如小兒[口*束]指食？」問言：",
    "T22n1425_022:0405c22": "「尊者！我自恣施食，何以[口*束]指食？此壞敗人，",
    "T22n1425_022:0405c23": "有何道法？」諸比丘以是因緣往白世尊。佛言：",
    "T22n1425_022:0405c24": "「呼六群比丘來。」來已，佛問：「汝實爾不？」答言：「實",
    "T22n1425_022:0405c25": "爾。」佛言：「從今日後不得[口*束]指食。」佛告諸比",
    "T22n1425_022:0405c26": "丘：「皆悉令集，十利故與諸比丘制戒，乃至",
    "T22n1425_022:0405c27": "已聞者當重聞。不得[口*束]指食，應當學。」不得",
    "T22n1425_022:0405c28": "[口*束]指食者，若比丘食羹臛甜膩物著指不",
    "T22n1425_022:0405c29": "得[口*束]，當鉢緣上概聚一處，然後取食。若蜜、",
    "T22n1425_022:0406a01": "石蜜、鹽著指頭，得[口*束]無罪。若放恣諸根[口*束]",
    "T22n1425_022:0406a02": "指食者，越學法。狂、癡、心亂無罪。是故說，不得",
    "T22n1425_022:0406a03": "[口*束]指食，應當學。",
    "T22n1425_022:0406a04": "佛住舍衛城，廣說如上。爾時有居士於精舍",
    "T22n1425_022:0406a05": "中設供飯僧，時六群比丘[口*專][口*集]作聲食，為",
    "T22n1425_022:0406a06": "世人所譏：「云何沙門釋子如猪鼠食聲？此壞",
    "T22n1425_022:0406a07": "敗人，有何道法？」諸比丘以是因緣往白世",
    "T22n1425_022:0406a08": "尊。佛言：「呼六群比丘來。」來已，佛問：「汝實爾",
    "T22n1425_022:0406a09": "不？」答言：「實爾。」佛言：「從今日後不得[口*專][口*集]作",
    "T22n1425_022:0406a10": "聲食。」佛告諸比丘：「皆悉令集，十利故與諸",
    "T22n1425_022:0406a11": "比丘制戒，乃至已聞者當重聞。不得[口*專][口*集]",
    "T22n1425_022:0406a12": "食，應當學。」不得[口*專][口*集]作聲，若放恣諸根",
    "T22n1425_022:0406a13": "[口*專][口*集]食者，越學法。狂、癡、心亂無罪。是故說，",
    "T22n1425_022:0406a14": "不得[口*專][口*集]作聲食，應當學。",
    "T22n1425_022:0406a15": "佛住舍衛城，廣說如上。爾時有檀越於精舍",
    "T22n1425_022:0406a16": "中設供飯僧，時六群比丘吸飯作聲食，為世",
    "T22n1425_022:0406a17": "人所譏：「云何沙門釋子如駱駝牛驢吸食食？",
    "T22n1425_022:0406a18": "此壞敗人有何道法？」諸比丘以是因緣往白",
    "T22n1425_022:0406a19": "世尊。佛言：「呼六群比丘來。」來已，佛問：「汝實爾",
    "T22n1425_022:0406a20": "不？」答言：「實爾。」佛言：「從今日後不得吸食作",
    "T22n1425_022:0406a21": "聲食。」佛告諸比丘：「皆悉令集，十利故與諸",
    "T22n1425_022:0406a22": "比丘制戒，乃至已聞者當重聞。不得吸食食，",
    "T22n1425_022:0406a23": "應當學。」若食薄粥、乳酪、羹飯，不得吸使作",
    "T22n1425_022:0406a24": "聲，當徐徐咽。若放恣諸根吸食食。越學法。狂、",
    "T22n1425_022:0406a25": "癡、心亂無罪。是故說，不得吸食食，應當學。",
    "T22n1425_022:0406a26": "佛住舍衛城，廣說如上。爾時有居士於精舍",
    "T22n1425_022:0406a27": "中設供飯僧，時六群比丘全吞食嗗嗗作聲，",
    "T22n1425_022:0406a28": "為世人所譏：「云何沙門釋子如牛驢駱駝食",
    "T22n1425_022:0406a29": "嗗嗗作聲？此壞敗人，有何道法？」諸比丘以是",
    "T22n1425_022:0406b01": "因緣往白世尊。佛言：「呼六群比丘來。」來已，佛",
    "T22n1425_022:0406b02": "問：「汝實爾不？」答言：「實爾。」佛言：「從今日後不",
    "T22n1425_022:0406b03": "得全吞食。」佛告諸比丘：「皆悉令集，十利故",
    "T22n1425_022:0406b04": "與諸比丘制戒，乃至已聞者當重聞。不得全",
    "T22n1425_022:0406b05": "吞食，應當學。」不得全吞食，使嗗嗗作聲。若比",
    "T22n1425_022:0406b06": "丘咽喉病，作聲無罪。若咽喉乾燥，當以水通",
    "T22n1425_022:0406b07": "之，然後咽食。若放恣諸根全吞食者，越學法。",
    "T22n1425_022:0406b08": "狂、癡、心亂無罪。是故說，不得全吞食，應當學。",
    "T22n1425_022:0406b09": "佛住舍衛城，廣說如上。爾時有居士於精舍",
    "T22n1425_022:0406b10": "中設供飯僧，時六群比丘落飯食，半入口中半",
    "T22n1425_022:0406b11": "墮地，為世人所譏：「云何沙門釋子如放逸人",
    "T22n1425_022:0406b12": "落飯食？」問言：「大德！謂呼此食是無種錢作耶？",
    "T22n1425_022:0406b13": "我奪妻子分布施求福，計此一粒百功乃成，",
    "T22n1425_022:0406b14": "當應盡食。何故棄地？此壞敗人，有何道法？」",
    "T22n1425_022:0406b15": "諸比丘以是因緣往白世尊。佛言：「呼六群比",
    "T22n1425_022:0406b16": "丘來。」來已，佛問：「汝實爾不？」答言：「實爾。」佛言：",
    "T22n1425_022:0406b17": "「從今日後不得落飯食。」佛告諸比丘：「皆悉令",
    "T22n1425_022:0406b18": "集，十利故與諸比丘制戒，乃至已聞者當",
    "T22n1425_022:0406b19": "重聞。不得落飯食，應當學。」受食時不得令一",
    "T22n1425_022:0406b20": "粒落地，若淨人瀉時墮地無罪。食著口中",
    "T22n1425_022:0406b21": "時勿令落地，誤落地者無罪。若噉魚肉菓",
    "T22n1425_022:0406b22": "蓏苷蔗時，皮核滓骨不得縱橫棄地，當聚足",
    "T22n1425_022:0406b23": "邊。若放恣諸根落粒食者，越學法。狂、癡、心亂",
    "T22n1425_022:0406b24": "無罪。是故說，不得落飯食，應當學。",
    "T22n1425_022:0406b25": "佛住舍衛城，廣說如上。時有居士於精舍中",
    "T22n1425_022:0406b26": "設供飯僧，時六群比丘振手食，污比坐比丘",
    "T22n1425_022:0406b27": "衣。比坐即問：「長老！何故振手？為蜈蚣蜂蠆",
    "T22n1425_022:0406b28": "所螫耶？」諸比丘以是因緣往白世尊。佛言：「呼",
    "T22n1425_022:0406b29": "六群比丘來。」來已，佛問：「汝實爾不？」答言：「實",
    "T22n1425_022:0406c01": "爾。」佛言：「從今日後不得振手食。」佛告諸比丘：",
    "T22n1425_022:0406c02": "「皆悉令集，十利故與諸比丘制戒，乃至已",
    "T22n1425_022:0406c03": "聞者當重聞。不得振手食，應當學。」若振手",
    "T22n1425_022:0406c04": "食時，不得向比坐振手。若食著手，當向己",
    "T22n1425_022:0406c05": "前振手、若鉢中抖擻。若放恣諸根振手食",
    "T22n1425_022:0406c06": "者，越學法。狂、癡、心亂無罪。是故說，不得振手",
    "T22n1425_022:0406c07": "食，應當學。",
    "T22n1425_022:0406c08": "佛住舍衛城，廣說如上。爾時有居士於精舍",
    "T22n1425_022:0406c09": "中設供飯僧，時六群比丘嫌心看比坐鉢，若",
    "T22n1425_022:0406c10": "見少者便言：「貞廉自節，若飽不用，當與我。」",
    "T22n1425_022:0406c11": "若見捉大鉢者，復言：「咄！咄！此貪食人，鉢如似",
    "T22n1425_022:0406c12": "大釜。檀越所供正可滿是，我等餘人當復那",
    "T22n1425_022:0406c13": "得？」諸比丘聞已慚愧，以是因緣往白世尊。佛",
    "T22n1425_022:0406c14": "言：「呼六群比丘來。」來已，佛問：「汝實爾不？」答",
    "T22n1425_022:0406c15": "言：「實爾。」佛言：「從今日後不得嫌心看比坐鉢。」",
    "T22n1425_022:0406c16": "佛告諸比丘：「皆悉令集，十利故與諸比丘",
    "T22n1425_022:0406c17": "制戒，乃至已聞者當重聞。不得嫌心看比坐",
    "T22n1425_022:0406c18": "鉢，應當學。」不得嫌心視比坐鉢者，若監食人",
    "T22n1425_022:0406c19": "看食何處得？何處不得？得看無罪。若共行弟",
    "T22n1425_022:0406c20": "子、若依止弟子病者，看其鉢中是應病食不？",
    "T22n1425_022:0406c21": "得看無罪。若看上下坐為得不？無罪。若放恣",
    "T22n1425_022:0406c22": "諸根嫌心看比坐鉢者，越學法。狂、癡、心亂",
    "T22n1425_022:0406c23": "無罪。是故說，不得嫌心看比坐鉢，應當學。",
    "T22n1425_022:0406c24": "佛住舍衛城，廣說如上。爾時有居士於精舍中",
    "T22n1425_022:0406c25": "設供飯僧，時有比丘置鉢在前迴顧，共比",
    "T22n1425_022:0406c26": "坐語。六群比丘取鉢著餘處，行食次至，不視",
    "T22n1425_022:0406c27": "鉢捫摸地污手。從檀越索水洗手時，檀越棄",
    "T22n1425_022:0406c28": "飯筐著地，嫌言：「我廢家務修福飯僧，僧應",
    "T22n1425_022:0406c29": "齊集受食。今行食時方索水洗手。出家之人",
    "T22n1425_022:0407a01": "當端心觀鉢食，此壞敗人，有何道法？」諸比丘",
    "T22n1425_022:0407a02": "以是因緣往白世尊。佛言：「呼六群比丘來。」來",
    "T22n1425_022:0407a03": "已，佛問：「汝實爾不？」答言：「實爾。」佛言：「從今日",
    "T22n1425_022:0407a04": "後當端心觀鉢食。」佛告諸比丘：「皆悉令集，十",
    "T22n1425_022:0407a05": "利故與諸比丘制戒，乃至已聞者當重聞。端",
    "T22n1425_022:0407a06": "心觀鉢食，應當學。」端心觀鉢者，不得放鉢在",
    "T22n1425_022:0407a07": "前共比坐語。若有因緣須共左右語者，左手",
    "T22n1425_022:0407a08": "撫鉢上。若行食人到第三人時，當先滌鉢豫",
    "T22n1425_022:0407a09": "擎待至。若放恣諸根不學端心觀鉢食者，越",
    "T22n1425_022:0407a10": "學法。狂、癡、心亂無罪。是故說，端心觀鉢食，應",
    "T22n1425_022:0407a11": "當學。",
    "T22n1425_022:0407a12": "佛住舍衛城，廣說如上。爾時有居士於精舍",
    "T22n1425_022:0407a13": "中設供飯僧，時六群比丘索飯索羹，為檀越",
    "T22n1425_022:0407a14": "所譏：「云何沙門釋子食上索飯索羹？」問言：",
    "T22n1425_022:0407a15": "「尊者！我自恣與食，何故喚索？」諸比丘以是因",
    "T22n1425_022:0407a16": "緣往白世尊。佛言：「呼六群比丘來。」來已，佛問：",
    "T22n1425_022:0407a17": "「汝實爾不？」答言：「實爾。」佛言：「從今日後，不聽",
    "T22n1425_022:0407a18": "索食。」",
    "T22n1425_022:0407a19": "復次佛住迦維羅衛國釋氏精舍，如來、應供、",
    "T22n1425_022:0407a20": "正遍知以五事利益故，五日一行諸比丘房，",
    "T22n1425_022:0407a21": "見一病比丘羸瘦痿悴。佛知而故問：「比丘！",
    "T22n1425_022:0407a22": "汝病何似？」答言：「世尊！我病苦不適。」佛語比",
    "T22n1425_022:0407a23": "丘：「汝不能索隨病食、隨病藥耶？」答言：「世尊制",
    "T22n1425_022:0407a24": "戒不聽索食。」佛言：「從今日後聽病比丘索食。」",
    "T22n1425_022:0407a25": "佛告諸比丘：「依止迦維羅衛城住者皆悉令",
    "T22n1425_022:0407a26": "集，以十利故與諸比丘制戒，乃至已聞者",
    "T22n1425_022:0407a27": "當重聞。不得無病為已索食，應當學。」不得無",
    "T22n1425_022:0407a28": "病為己索羹飯，若病須多羹得索無罪。若放",
    "T22n1425_022:0407a29": "恣諸根無病為己索食者，越學法。狂、癡、心亂",
    "T22n1425_022:0407b01": "無罪。是故說，比丘不病，不得為己索食，應當",
    "T22n1425_022:0407b02": "學。",
    "T22n1425_022:0407b03": "佛住舍衛城，廣說如上。爾時有居士於精舍",
    "T22n1425_022:0407b04": "中設供飯僧，時六群比丘先受魚肉羹、後以",
    "T22n1425_022:0407b05": "飯覆上。監食人看見已，即問言：「長老！得魚",
    "T22n1425_022:0407b06": "肉羹不？」答言：「長壽！汝見色自知。何故復問？」",
    "T22n1425_022:0407b07": "監食人問行食人：「何以不與此中魚肉羹？」答",
    "T22n1425_022:0407b08": "言：「何處不得？」「此中未得。」又言：「我已與，何故",
    "T22n1425_022:0407b09": "言不得？」諸比丘以是因緣往白世尊。佛言：「呼",
    "T22n1425_022:0407b10": "六群比丘來。」來已，佛問：「汝實爾不？」答言：「實",
    "T22n1425_022:0407b11": "爾。」佛言：「從今日後不得以飯覆羹更望得。」佛",
    "T22n1425_022:0407b12": "告諸比丘：「皆悉令集，十利故與諸比丘制",
    "T22n1425_022:0407b13": "戒，乃至已聞者當重聞。不得以飯覆羹更望",
    "T22n1425_022:0407b14": "得，應當學。」若比坐迎食慮污衣者，不得盡",
    "T22n1425_022:0407b15": "覆，當露一邊。若一切覆者，前人問：「得未？」應答：",
    "T22n1425_022:0407b16": "「已得。」若放恣諸根以飯覆羹更望得者，越學",
    "T22n1425_022:0407b17": "法。狂、癡、心亂無罪。是故說，不得以飯覆羹更",
    "T22n1425_022:0407b18": "望得，應當學。",
    "T22n1425_022:0407b19": "佛住舍衛城，廣說如上。爾時有居士於精舍",
    "T22n1425_022:0407b20": "中設供飯僧，時六群比丘膩手捉飲器，比坐",
    "T22n1425_022:0407b21": "惡不受。諸比丘以是因緣往白世尊。佛言：「呼",
    "T22n1425_022:0407b22": "六群比丘來。」來已，佛問：「汝實爾不？」答言：「實爾。」",
    "T22n1425_022:0407b23": "佛言：「從今日後不得膩手捉飲器。」佛告諸比",
    "T22n1425_022:0407b24": "丘：「皆悉令集，十利故與諸比丘制戒，乃至已",
    "T22n1425_022:0407b25": "聞者當重聞。不得膩手受飲器，應當學。」不得",
    "T22n1425_022:0407b26": "膩手受飲器者，比丘食時應護左手令淨，",
    "T22n1425_022:0407b27": "當以右手受飲器，拄脣而飲。不得口深含",
    "T22n1425_022:0407b28": "器緣，亦不得令緣觸鼻額，不得盡飲，當留少",
    "T22n1425_022:0407b29": "許，當口處瀉棄之，更以水滌，次行與下座。",
    "T22n1425_022:0407c01": "若左手病瘡者，右手就鉢緣上，概去膩淨",
    "T22n1425_022:0407c02": "水。洗若不淨，以葉承取飲，已如上說。若放恣",
    "T22n1425_022:0407c03": "諸根以膩手捉飲器者，越學法。狂、癡、心亂無",
    "T22n1425_022:0407c04": "罪。是故說，不得以膩手受飲器，應當學。",
    "T22n1425_022:0407c05": "佛住舍衛城，廣說如上。爾時有居士於精舍",
    "T22n1425_022:0407c06": "中設供飯僧，時六群比丘鉢中餘食蕩已棄",
    "T22n1425_022:0407c07": "地，檀越嫌言：「尊者謂此食是無子錢作耶？我",
    "T22n1425_022:0407c08": "奪妻子分為福德故，一粒百功，云何瀉地？",
    "T22n1425_022:0407c09": "此壞敗人，有何道法？」諸比丘以是因緣往白",
    "T22n1425_022:0407c10": "世尊。佛言：「呼六群比丘來。」來已，佛問：「汝實爾",
    "T22n1425_022:0407c11": "不？」答言：「實爾。」佛言：「從今日後不得鉢中殘食",
    "T22n1425_022:0407c12": "瀉地。」佛告諸比丘：「皆悉令集，十利故與諸",
    "T22n1425_022:0407c13": "比丘制戒，乃至已聞者當重聞。不得以鉢中",
    "T22n1425_022:0407c14": "殘食棄地，應當學。」不得鉢中殘食棄地者，食",
    "T22n1425_022:0407c15": "時當稱腹而取，不得多受。若淨人卒與多者，",
    "T22n1425_022:0407c16": "未噉時應減與比坐。若比坐不取，應與沙彌",
    "T22n1425_022:0407c17": "及園民。若洗鉢時，不得一粒瀉棄地；若有者，",
    "T22n1425_022:0407c18": "當聚著板上葉上。若細粒、若麨，不可得聚",
    "T22n1425_022:0407c19": "者無罪。若放恣諸根以鉢中殘食瀉地者，越",
    "T22n1425_022:0407c20": "學法。狂、癡、心亂無罪。是故說，不得以鉢中殘",
    "T22n1425_022:0407c21": "食棄地，應當學。",
    "T22n1425_022:0407c22": "　抆舐[口*束]作聲，　　全吞并落粒，",
    "T22n1425_022:0407c23": "　振手看他鉢，　　端心為己索，",
    "T22n1425_022:0407c24": "　覆羹膩手棄。　　四跋渠說竟。",
    "T22n1425_022:0407c25": "佛住毘舍離，廣說如上。爾時難陀、優波難陀",
    "T22n1425_022:0407c26": "立為坐梨車童子說法，為世人所譏：「云何沙",
    "T22n1425_022:0407c27": "門釋子如彼伎人立為坐人說法？此壞敗",
    "T22n1425_022:0407c28": "人，有何道法？然此童子無恭敬心，說如是微",
    "T22n1425_022:0407c29": "妙法時應與床坐，云何坐聽，令彼立說？」諸比",
    "T22n1425_022:0408a01": "丘以是因緣往白世尊。佛言：「呼難陀、優波難",
    "T22n1425_022:0408a02": "陀來。」來已，佛問上事：「汝實爾不？」答言：「實爾。」",
    "T22n1425_022:0408a03": "佛言：「汝云何立為無病坐人說法？從今日後",
    "T22n1425_022:0408a04": "不得立為坐人說法。」佛告諸比丘：「依止毘",
    "T22n1425_022:0408a05": "舍離城住者皆悉令集，以十利故與諸比",
    "T22n1425_022:0408a06": "丘制戒，乃至已聞者當重聞。人坐、比丘立，不",
    "T22n1425_022:0408a07": "得為說法，除病，應當學。」病者，世尊說無罪。",
    "T22n1425_022:0408a08": "說者，為前人開解其義分別演說，欲令如說",
    "T22n1425_022:0408a09": "修行。法者，佛所說、佛所印可。佛所說者，如來、",
    "T22n1425_022:0408a10": "應供、正遍知自說。佛所印可者，聲聞所說，佛",
    "T22n1425_022:0408a11": "讚：「善哉！」是名印可。不得立為坐人說法，前人",
    "T22n1425_022:0408a12": "病者無罪。若比丘為塔事、為僧事，詣王、若",
    "T22n1425_022:0408a13": "地主，彼言：「比丘為我說法。」不得語令起，恐",
    "T22n1425_022:0408a14": "彼疑故。若邊有立人者，即作意為立人說",
    "T22n1425_022:0408a15": "法，王雖聽，比丘無罪。若放恣諸根立為無病",
    "T22n1425_022:0408a16": "坐人說法者，越學法。狂、癡、心亂無罪。是故說，",
    "T22n1425_022:0408a17": "人坐比丘立不得為說法，除病，應當學。",
    "T22n1425_022:0408a18": "佛住毘舍離，廣說如上。爾時難陀、優波難陀",
    "T22n1425_022:0408a19": "坐為臥人說法，為世人所譏：「云何沙門釋子",
    "T22n1425_022:0408a20": "如伎人坐為臥人說法？此壞敗人，有何道法？",
    "T22n1425_022:0408a21": "此聽法人無恭敬心，聞說如是微妙法，云何",
    "T22n1425_022:0408a22": "臥聽？」諸比丘以是因緣往白世尊。佛言：「呼",
    "T22n1425_022:0408a23": "難陀、優波難陀來。」來已，佛問：「汝實爾不？」答言：",
    "T22n1425_022:0408a24": "「實爾。」佛言：「汝云何坐為無病臥人說法？從今",
    "T22n1425_022:0408a25": "日後人臥、比丘坐，不得為說法，除病。」佛告諸",
    "T22n1425_022:0408a26": "比丘：「皆悉令集，十利故與諸比丘制戒，乃",
    "T22n1425_022:0408a27": "至已聞者當重聞。人臥、比丘坐，不得為說法，",
    "T22n1425_022:0408a28": "除病，應當學。」病者，世尊說無罪。說法者，如上",
    "T22n1425_022:0408a29": "說。若比丘為塔、為僧事，若詣王、若地主時，彼",
    "T22n1425_022:0408b01": "言：「比丘為我說法。」不得語令起，恐生疑故。若",
    "T22n1425_022:0408b02": "邊有坐人者，當為坐人說法，王雖聽，比丘無",
    "T22n1425_022:0408b03": "罪。若放恣諸根坐為無病臥人說法者，越學",
    "T22n1425_022:0408b04": "法。狂、癡、心亂無罪。是故說，人臥、比丘坐，不得",
    "T22n1425_022:0408b05": "為說法，除病，應當學。",
    "T22n1425_022:0408b06": "佛住毘舍離，廣說如上。爾時難陀、優波難陀",
    "T22n1425_022:0408b07": "坐卑小床，為高床上軍將師子說法，為世人",
    "T22n1425_022:0408b08": "所譏：「云何沙門釋子如似伎兒自坐卑小床，",
    "T22n1425_022:0408b09": "為高床上人說法？此壞敗人，何道之有？然此",
    "T22n1425_022:0408b10": "師子軍將無恭敬心，聞如是微妙法時，云何",
    "T22n1425_022:0408b11": "自坐高床，使彼坐卑小床而為說法？」諸比丘",
    "T22n1425_022:0408b12": "以是因緣往白世尊。佛言：「呼難陀、優波難陀",
    "T22n1425_022:0408b13": "來。」來已，佛問：「汝實爾不？」答言：「實爾。」佛言：「汝",
    "T22n1425_022:0408b14": "云何坐卑下床為高床上人說法？從今日後",
    "T22n1425_022:0408b15": "人在高床上、己在下，不得為說法，除病。」佛告",
    "T22n1425_022:0408b16": "諸比丘：「皆悉令集，十利故與諸比丘制戒，乃",
    "T22n1425_022:0408b17": "至已聞者當重聞。人在高床、比丘在卑床，不",
    "T22n1425_022:0408b18": "得為說法，除病，應當學。」卑床，有二種：一者下",
    "T22n1425_022:0408b19": "床名卑，二者麁弊亦名卑。高者，二種：高大名",
    "T22n1425_022:0408b20": "高，妙好者亦名高。病者，世尊說無罪。說法者，",
    "T22n1425_022:0408b21": "如上說。不得坐卑床為坐高床上人說法，病",
    "T22n1425_022:0408b22": "人無罪。若比丘為塔、為僧事，詣王、若地主，彼",
    "T22n1425_022:0408b23": "言：「比丘為我說法。」爾時不得語令起易坐，恐",
    "T22n1425_022:0408b24": "生疑故。若邊有下人，應作意為下人說，王雖",
    "T22n1425_022:0408b25": "坐高床聽，比丘無罪。若放恣諸根在卑床為",
    "T22n1425_022:0408b26": "坐高床人說法者，越學法。狂、癡、心亂無罪。是",
    "T22n1425_022:0408b27": "故說，人在高床、比丘在卑床，不得為說法，除",
    "T22n1425_022:0408b28": "病，應當學。",
    "T22n1425_022:0408b29": "佛住毘舍離，廣說如上。爾時難陀、優波難陀",
    "T22n1425_022:0408c01": "為著革屣梨車童子說法，為世人所譏：「云何",
    "T22n1425_022:0408c02": "沙門釋子如諸伎兒為著革屣人說法？此壞",
    "T22n1425_022:0408c03": "敗人，有何道法？而此童子聞說妙法無恭敬",
    "T22n1425_022:0408c04": "心，不脫革屣聽法。」諸比丘以是因緣往白世",
    "T22n1425_022:0408c05": "尊。佛言：「呼難陀、優波難陀來。」來已，佛問比丘：",
    "T22n1425_022:0408c06": "「汝實爾不？」答言：「實爾。」佛言：「汝云何為無病著",
    "T22n1425_022:0408c07": "革屣人說法？從今日後不得為著革屣人說",
    "T22n1425_022:0408c08": "法，除病。」佛告諸比丘：「皆悉令集，十利故與",
    "T22n1425_022:0408c09": "諸比丘制戒，乃至已聞者當重聞。不得為著",
    "T22n1425_022:0408c10": "革屣人說法，除病，應當學。」革屣者，若一重、若",
    "T22n1425_022:0408c11": "兩重。說法者，如上說。不得為無病著革屣人",
    "T22n1425_022:0408c12": "說法，病者佛說無罪。若比丘為塔事、僧事，乃",
    "T22n1425_022:0408c13": "至邊有淨人者，當立意為彼人說，王聽，無罪。",
    "T22n1425_022:0408c14": "若比丘在嶮路恐怖處，防衛人言：「尊者為",
    "T22n1425_022:0408c15": "我說法。」彼雖著革屣，為說無罪。若放恣諸",
    "T22n1425_022:0408c16": "根為無病著革屣人說法者，越學法。狂、癡、心",
    "T22n1425_022:0408c17": "亂無罪。是故說，不得為著革屣人說法，除病，",
    "T22n1425_022:0408c18": "應當學。",
    "T22n1425_022:0408c19": "佛住毘舍離，廣說如上。爾時難陀、優波難陀",
    "T22n1425_022:0408c20": "為著木屐梨車童子說法，為世人所譏：「云何",
    "T22n1425_022:0408c21": "沙門釋子如伎兒為著屐人說法？此壞敗",
    "T22n1425_022:0408c22": "人有何道法？而此童子無恭敬心，聞如是微",
    "T22n1425_022:0408c23": "妙法應當脫屐。云何著屐聽法？」諸比丘以是",
    "T22n1425_022:0408c24": "因緣往白世尊。佛言：「呼難陀、優波難陀來。」來",
    "T22n1425_022:0408c25": "已，佛問比丘：「汝實爾不？」答言：「實爾。」佛言：「汝",
    "T22n1425_022:0408c26": "云何為無病著屐人說法？從今日後不得為",
    "T22n1425_022:0408c27": "著屐人說法，除病。」佛告諸比丘：「皆悉令集，",
    "T22n1425_022:0408c28": "十利故與諸比丘制戒，乃至已聞者當重",
    "T22n1425_022:0408c29": "聞。不得為著屐人說法，除病，應當學。」病者，世",
    "T22n1425_022:0409a01": "尊說無罪。屐者，有十四種：金屐、銀屐、摩尼",
    "T22n1425_022:0409a02": "屐、牙屐、木屐、多羅屐、皮屐、欽婆羅屐、綖屐、芒",
    "T22n1425_022:0409a03": "屐、樹皮屐、婆迦屐、草屐，如是等種種屐，是名",
    "T22n1425_022:0409a04": "屐。說法者，如上說。若比丘為塔、為僧事，詣",
    "T22n1425_022:0409a05": "王、若地主，彼言：「比丘為我說法。」不應語",
    "T22n1425_022:0409a06": "令脫屐，恐生疑故。若邊有淨人者，應作意為",
    "T22n1425_022:0409a07": "淨人說，王聽，無罪。若放恣諸根為無病著屐",
    "T22n1425_022:0409a08": "人說法者，越學法。狂、癡、心亂無罪。是故說，不",
    "T22n1425_022:0409a09": "得為著屐人說法，除病，應當學。",
    "T22n1425_022:0409a10": "佛住毘舍離，廣說如上。爾時難陀、優波難陀",
    "T22n1425_022:0409a11": "為覆頭梨車童子說法，為世人所譏：「云何沙",
    "T22n1425_022:0409a12": "門釋子如伎兒為覆頭人說法？此壞敗人，有",
    "T22n1425_022:0409a13": "何道法？而此童子無恭敬心，聞如是微妙法，",
    "T22n1425_022:0409a14": "應却頭上覆，云何覆頭聽法？」諸比丘以是因",
    "T22n1425_022:0409a15": "緣往白世尊。佛言：「呼難陀、優波難陀來。」來已，",
    "T22n1425_022:0409a16": "佛問：「汝實爾不？」答言：「實爾。」佛言：「汝云何為",
    "T22n1425_022:0409a17": "無病覆頭人說法？從今日後不得為覆頭人",
    "T22n1425_022:0409a18": "說法，除病。」佛告諸比丘：「皆悉令集，十利故",
    "T22n1425_022:0409a19": "與諸比丘制戒，乃至已聞者當重聞。不得為",
    "T22n1425_022:0409a20": "覆頭人說法，除病，應當學。」病者，世尊說無罪。",
    "T22n1425_022:0409a21": "覆頭者，一切覆頭。說法者，如上說。得為病人",
    "T22n1425_022:0409a22": "說法，無罪。若比丘為塔、為僧事，詣王、若地主",
    "T22n1425_022:0409a23": "時，乃至邊有淨人者，當立意為彼人說，王聽，",
    "T22n1425_022:0409a24": "無罪。若比丘在怖畏嶮道行時，防衛人言：「尊",
    "T22n1425_022:0409a25": "者！為我說法。」彼雖覆頭，為說法無罪。若放",
    "T22n1425_022:0409a26": "恣諸根為無病覆頭人說法者，越學法。狂、癡、",
    "T22n1425_022:0409a27": "心亂無罪。是故說，不得為覆頭人說法，除病，",
    "T22n1425_022:0409a28": "應當學。",
    "T22n1425_022:0409a29": "佛住毘舍離，廣說如上。爾時難陀、優波難陀",
    "T22n1425_022:0409b01": "為纏頭梨車童子說法，為世人所譏：「云何沙",
    "T22n1425_022:0409b02": "門釋子如伎說人為纏頭人說法？此壞敗人，",
    "T22n1425_022:0409b03": "有何道法？然此童子無恭敬心，聞是妙法，",
    "T22n1425_022:0409b04": "云何纏頭聽說法？」諸比丘以是因緣往白世",
    "T22n1425_022:0409b05": "尊。佛言：「呼難陀、優波難陀來。」來已，佛問：「汝實",
    "T22n1425_022:0409b06": "爾不？」答言：「實爾。」佛言：「汝云何為無病纏頭人",
    "T22n1425_022:0409b07": "說法？從今日後不得為纏頭人說法，除病。」佛",
    "T22n1425_022:0409b08": "告諸比丘：「依止毘舍離城住者皆悉令集，",
    "T22n1425_022:0409b09": "以十利故與諸比丘制戒，乃至已聞者當",
    "T22n1425_022:0409b10": "重聞。不得為纏頭人說法，除病，應當學。」病者，",
    "T22n1425_022:0409b11": "世尊說無罪。纏頭者，若衣纏、若絹纏。說法者，",
    "T22n1425_022:0409b12": "如上說。得為病纏頭人說法，無罪。若比丘為",
    "T22n1425_022:0409b13": "塔、為僧事故，詣王、若地主，彼作是言：「比丘為",
    "T22n1425_022:0409b14": "我說法。」不得語令解纏，恐生疑心故。若邊有",
    "T22n1425_022:0409b15": "淨人者，當作意為彼說，王雖聽，無罪。若比丘",
    "T22n1425_022:0409b16": "在怖畏嶮道行時，防衛人言：「尊者！為我說法。」",
    "T22n1425_022:0409b17": "彼人雖纏頭，為說無罪。若放恣諸根為無病",
    "T22n1425_022:0409b18": "纏頭人說法者，越學法。狂、癡、心亂無罪。是故",
    "T22n1425_022:0409b19": "說，不得為纏頭人說法，除病，應當學。",
    "T22n1425_022:0409b20": "佛住毘舍離，廣說如上。爾時難陀、優波難陀",
    "T22n1425_022:0409b21": "為梨車童子抱膝蹲人說法，為世人所譏：「云",
    "T22n1425_022:0409b22": "何沙門釋子如伎說人為抱膝蹲人說法？此",
    "T22n1425_022:0409b23": "壞敗人，有何道法？而此童子無恭敬心，聞如",
    "T22n1425_022:0409b24": "是微妙法，應如法坐，云何抱膝蹲聽？」諸比",
    "T22n1425_022:0409b25": "丘以是因緣往白世尊。佛言：「呼難陀、優波難",
    "T22n1425_022:0409b26": "陀來。」來已，佛問：「汝實爾不？」答言：「實爾。」佛言：",
    "T22n1425_022:0409b27": "「汝云何為無病抱膝蹲人說法？從今日後不",
    "T22n1425_022:0409b28": "得為抱膝蹲人說法，除病。」佛告諸比丘：「皆悉",
    "T22n1425_022:0409b29": "令集，十利故與諸比丘制戒，乃至已聞者",
    "T22n1425_022:0409c01": "當重聞。不得為抱膝蹲人說法，除病，應當學。」",
    "T22n1425_022:0409c02": "病者，世尊說無罪。抱膝者，手抱、衣抱、帶抱。說",
    "T22n1425_022:0409c03": "法者，如上說。為病人說，無罪。若比丘為塔、為",
    "T22n1425_022:0409c04": "僧事，詣王、若地主時，乃至邊有淨人，應作意",
    "T22n1425_022:0409c05": "為淨人說，王雖聽，為說無罪。若放恣諸根為",
    "T22n1425_022:0409c06": "無病抱膝人說法者，越學法。狂、癡、心亂無罪。",
    "T22n1425_022:0409c07": "是故說，不得為抱膝蹲人說法，除病，應當學。",
    "T22n1425_022:0409c08": "佛住毘舍離，廣說如上。爾時難陀、優波難陀",
    "T22n1425_022:0409c09": "為翹脚坐梨車童子說法，為世人所譏：「云何",
    "T22n1425_022:0409c10": "沙門釋子如伎說人為翹脚人說法？此壞敗",
    "T22n1425_022:0409c11": "人，有何道法？然此童子無恭敬心，聞是妙法",
    "T22n1425_022:0409c12": "應正坐，云何翹脚坐？」諸比丘以是因緣往",
    "T22n1425_022:0409c13": "白世尊。佛言：「呼難陀、優波難陀來。」來已，佛問：",
    "T22n1425_022:0409c14": "「汝實爾不？」答言：「實爾。」佛言：「汝云何為無病翹",
    "T22n1425_022:0409c15": "脚人說法？從今日後不得為翹脚人說法，除",
    "T22n1425_022:0409c16": "病。」佛告諸比丘：「皆悉令集，十利故與諸比",
    "T22n1425_022:0409c17": "丘制戒，乃至已聞者當重聞。不得為翹脚人",
    "T22n1425_022:0409c18": "說法，除病，應當學。」病者，世尊說無罪。翹脚",
    "T22n1425_022:0409c19": "者，髀著髀上、膝著膝上、膊著脛上、脚著脚",
    "T22n1425_022:0409c20": "趺上。說法者，如上說。不得為無病翹脚人說",
    "T22n1425_022:0409c21": "法，病者為說無罪。若比丘為塔、為僧事，詣王、",
    "T22n1425_022:0409c22": "若地主，彼言：「比丘為我說法。」不得語彼令正",
    "T22n1425_022:0409c23": "坐，恐生疑心故。彼邊有淨人者，當作意為彼",
    "T22n1425_022:0409c24": "人說，王雖聽，無罪。若放恣諸根為無病翹脚",
    "T22n1425_022:0409c25": "人說法者，越學法。狂、癡、心亂無罪。是故說，不",
    "T22n1425_022:0409c26": "得為翹脚人說法，除病，應當學。",
    "T22n1425_022:0409c27": "　為坐及臥說，　　高床著革屣，",
    "T22n1425_022:0409c28": "　著屐并覆頭，　　纏頭抱膝蹲，",
    "T22n1425_022:0409c29": "　不為翹脚說。　　第五跋渠竟。",
    "T22n1425_022:0410a01": "佛住毘舍離，廣說如上。爾時難陀、優波難陀",
    "T22n1425_022:0410a02": "為持刀梨車童子說法，為世人所譏：「云何沙",
    "T22n1425_022:0410a03": "門釋子如伎人為捉刀人說法？此壞敗人，有",
    "T22n1425_022:0410a04": "何道法？然此童子無恭敬心，聞是妙法，應",
    "T22n1425_022:0410a05": "當一心合掌。云何如屠兒捉刀聽法？」諸比丘",
    "T22n1425_022:0410a06": "以是因緣往白世尊。佛言：「呼難陀、優波難陀",
    "T22n1425_022:0410a07": "來。」來已，佛問：「汝實爾不？」答言：「實爾。」佛言：「汝",
    "T22n1425_022:0410a08": "云何為捉刀人說法？從今日後不得為持刀",
    "T22n1425_022:0410a09": "人說法。」佛告諸比丘：「依止毘舍離城住者皆",
    "T22n1425_022:0410a10": "悉令集，以十利故與諸比丘制戒，乃至已",
    "T22n1425_022:0410a11": "聞者當重聞。不得為持刀人說法，應當學。」",
    "T22n1425_022:0410a12": "持者，手捉。刀者，大刀、小刀、劍。說法者，如",
    "T22n1425_022:0410a13": "上說。不得為持刀人說法，若比丘為塔、為僧",
    "T22n1425_022:0410a14": "事，詣王、若地主，彼言：「比丘為我說法。」不得語",
    "T22n1425_022:0410a15": "令放刀，恐生疑心故。若邊有淨人，當作意為",
    "T22n1425_022:0410a16": "淨人說，王雖聽，無罪。若比丘在嶮道恐怖",
    "T22n1425_022:0410a17": "處行時，防衛人言：「尊者為我說法。」彼雖捉刀，",
    "T22n1425_022:0410a18": "為說無罪。若放恣諸根為捉刀人說法者，越",
    "T22n1425_022:0410a19": "學法。狂、癡、心亂無罪。是故說，不得為持刀人",
    "T22n1425_022:0410a20": "說法，應當學。",
    "T22n1425_022:0410a21": "佛住毘舍離，廣說如上。爾時難陀、優波難陀",
    "T22n1425_022:0410a22": "為持弓箭梨車童子說法，為世人所譏：「云何",
    "T22n1425_022:0410a23": "沙門釋子如伎人為持弓箭人說法？此壞敗",
    "T22n1425_022:0410a24": "人，有何道法？然此童子無恭敬心，聞是妙法",
    "T22n1425_022:0410a25": "應放弓箭，云何如獵師捉弓箭聽法？」諸比丘",
    "T22n1425_022:0410a26": "以是因緣往白世尊。佛言：「呼難陀、優波難陀",
    "T22n1425_022:0410a27": "來。」來已，佛問：「汝實爾不？」答言：「實爾。」佛言：「汝",
    "T22n1425_022:0410a28": "云何為持弓箭人說法？」佛言：「從今日後不得",
    "T22n1425_022:0410a29": "為持弓箭人說法。」佛告諸比丘：「皆悉令集，",
    "T22n1425_022:0410b01": "十利故與諸比丘制戒，乃至已聞者當重聞。",
    "T22n1425_022:0410b02": "不得為持弓箭人說法，應當學。」持者，手捉。弓",
    "T22n1425_022:0410b03": "箭者，防衛仗也。說法者，如上說。不得為持",
    "T22n1425_022:0410b04": "弓箭人說法，若比丘為塔、為僧事，詣王、若地",
    "T22n1425_022:0410b05": "主，彼言：「比丘為我說法。」不得語令放弓箭，",
    "T22n1425_022:0410b06": "恐彼人生疑。若邊有淨人者，應作意為淨人",
    "T22n1425_022:0410b07": "說，王雖聽，無罪。若比丘在怖畏嶮道行時，",
    "T22n1425_022:0410b08": "防衛人言：「尊者為我說法。」彼雖捉弓箭，為",
    "T22n1425_022:0410b09": "說無罪。若放恣諸根為捉弓箭人說法者，越",
    "T22n1425_022:0410b10": "學法。狂、癡、心亂無罪。是故說，不得為持弓箭",
    "T22n1425_022:0410b11": "人說法，應當學。",
    "T22n1425_022:0410b12": "佛住毘舍離，廣說如上。爾時難陀、優波難陀",
    "T22n1425_022:0410b13": "為持杖梨車童子說法，為世人所譏：「云何沙",
    "T22n1425_022:0410b14": "門釋子如伎人為捉杖人說法？此壞敗人，有",
    "T22n1425_022:0410b15": "何道法？然此童子無恭敬心，聞是妙法應當",
    "T22n1425_022:0410b16": "捨杖，云何捉杖聽法？」諸比丘以是因緣往白",
    "T22n1425_022:0410b17": "世尊。佛言：「呼難陀、優波難陀來。」來已，佛問：「汝",
    "T22n1425_022:0410b18": "實爾不？」答言：「實爾。」佛言：「汝云何為無病捉杖",
    "T22n1425_022:0410b19": "人說法？從今日後不得為持杖人說法，除病。」",
    "T22n1425_022:0410b20": "佛告諸比丘：「皆悉令集，十利故與諸比丘制",
    "T22n1425_022:0410b21": "戒，乃至已聞者當重聞。不得為持杖人說法，",
    "T22n1425_022:0410b22": "除病，應當學。」病者，世尊說無罪。捉杖者，一切",
    "T22n1425_022:0410b23": "杖。說法者，如上說。不得為無病持杖人說法，",
    "T22n1425_022:0410b24": "病者無罪。若比丘為塔、為僧事，詣王、若地主，",
    "T22n1425_022:0410b25": "彼言：「比丘為我說法。」不得語令放杖，恐生",
    "T22n1425_022:0410b26": "疑心故。若邊有淨人者，應作意為淨人說，王",
    "T22n1425_022:0410b27": "雖聽，無罪。若比丘在怖畏嶮道行時，防衛人",
    "T22n1425_022:0410b28": "言：「尊者為我說法。」彼雖捉杖，為說法無罪。",
    "T22n1425_022:0410b29": "若放恣諸根為無病捉杖人說法者，越學法。",
    "T22n1425_022:0410c01": "狂、癡、心亂無罪。是故說，不得為持杖人說法，",
    "T22n1425_022:0410c02": "除病，應當學。",
    "T22n1425_022:0410c03": "佛住毘舍離，廣說如上。爾時難陀、優波難陀",
    "T22n1425_022:0410c04": "為持蓋梨車童子說法，為世人所譏：「云何沙",
    "T22n1425_022:0410c05": "門釋子如伎人，為持蓋人說法？此壞敗人，有",
    "T22n1425_022:0410c06": "何道法？然此童子無恭敬心，聞是妙法應當",
    "T22n1425_022:0410c07": "却蓋，云何捉蓋聽法？」諸比丘以是因緣，往白",
    "T22n1425_022:0410c08": "世尊，佛言：「呼難陀、優波難陀來。」來已，佛問：",
    "T22n1425_022:0410c09": "「汝實爾不？」答言：「實爾。」佛言：「汝云何為無病持",
    "T22n1425_022:0410c10": "蓋人說法？從今日後不得為持蓋人說法，除",
    "T22n1425_022:0410c11": "病。」佛告諸比丘：「皆悉令集，十利故與諸比",
    "T22n1425_022:0410c12": "丘制戒，乃至已聞者當重聞。不得為持蓋人",
    "T22n1425_022:0410c13": "說法，除病，應當學。」病者，世尊說無罪。蓋者，",
    "T22n1425_022:0410c14": "樹皮蓋、多羅葉蓋、多梨葉蓋、竹傘蓋、疊傘",
    "T22n1425_022:0410c15": "蓋、孔雀尾蓋，如是等種種能遮雨日者，皆名",
    "T22n1425_022:0410c16": "傘蓋。說法者，如上說。不得為無病捉蓋人說",
    "T22n1425_022:0410c17": "法，病者無罪。若比丘為塔、為僧事，詣王、若地",
    "T22n1425_022:0410c18": "主，彼言：「比丘為我說法。」不得語令却蓋，恐",
    "T22n1425_022:0410c19": "生疑故。若邊有淨人，應作意為淨人說，王",
    "T22n1425_022:0410c20": "雖聽，無罪。若法師、若律師，風雨、寒雪、大熱時，",
    "T22n1425_022:0410c21": "捉蓋為說，無罪。若放恣諸根為無病捉蓋",
    "T22n1425_022:0410c22": "人說法者，越學法。狂、癡、心亂無罪。是故說，",
    "T22n1425_022:0410c23": "不得為持蓋人說法除病，應當學。",
    "T22n1425_022:0410c24": "佛住毘舍離，廣說如上。爾時難陀、優波難陀",
    "T22n1425_022:0410c25": "隨梨車童子後行說法，為世人所譏：「云何沙",
    "T22n1425_022:0410c26": "門釋子如伎人隨人後為說法？此壞敗人，有",
    "T22n1425_022:0410c27": "何道法？然此童子無恭敬心，聞是妙法應當",
    "T22n1425_022:0410c28": "在後而聽。」諸比丘以是因緣往白世尊。佛言：",
    "T22n1425_022:0410c29": "「呼難陀、優波難陀來。」來已，佛問：「汝實爾不？」",
    "T22n1425_022:0411a01": "答言：「實爾。」佛言：「汝云何隨無病人後為說法？",
    "T22n1425_022:0411a02": "從今日後人在前、不得隨後為說法，除病。」佛",
    "T22n1425_022:0411a03": "告諸比丘：「皆悉令集，十利故與諸比丘制",
    "T22n1425_022:0411a04": "戒，乃至已聞者當重聞。人在前不得隨後為",
    "T22n1425_022:0411a05": "說法，除病，應當學。」病者世尊說無罪。後者，人",
    "T22n1425_022:0411a06": "在前、比丘在後。說法者，如上說。不得隨無病",
    "T22n1425_022:0411a07": "人後而為說法，病者無罪。若比丘為塔、為僧",
    "T22n1425_022:0411a08": "事，詣王、若地主，彼言：「比丘為我說法。」不得語",
    "T22n1425_022:0411a09": "令在後，恐生疑心故。若邊有淨人者，應作",
    "T22n1425_022:0411a10": "意為淨人說，王雖聽，無罪。若比丘在怖畏嶮",
    "T22n1425_022:0411a11": "道行時，防衛人言：「此處賊常喜在前發，我",
    "T22n1425_022:0411a12": "當在前，尊者在後為我說法。」為說無罪。若比",
    "T22n1425_022:0411a13": "丘眼惡，前人捉杖牽前，為說法無罪。若放恣",
    "T22n1425_022:0411a14": "諸根在無病人後說法者，越學法。狂、癡、心亂",
    "T22n1425_022:0411a15": "無罪。是故說。人在前、比丘在後，不得為說法，",
    "T22n1425_022:0411a16": "除病，應當學。",
    "T22n1425_022:0411a17": "佛住毘舍離，廣說如上。爾時難陀、優波難陀",
    "T22n1425_022:0411a18": "為騎乘梨車童子說法，為世人所譏：「云何",
    "T22n1425_022:0411a19": "沙門釋子如伎人為騎乘人說法？此壞敗人，",
    "T22n1425_022:0411a20": "有何道法？而此童子無恭敬心，聞是妙法應",
    "T22n1425_022:0411a21": "當下乘，云何騎乘聽法？」諸比丘以是因緣往",
    "T22n1425_022:0411a22": "白世尊。",
    "T22n1425_022:0411a23": "佛言：「呼難陀、優波難陀來。」來已，佛具問上",
    "T22n1425_022:0411a24": "事：「汝實爾不？」答言：「實爾。」佛言：「汝云何為無",
    "T22n1425_022:0411a25": "病騎乘人說法？從今日後騎乘人不得為說",
    "T22n1425_022:0411a26": "法，除病。」佛告諸比丘：「皆悉令集，十利故與",
    "T22n1425_022:0411a27": "諸比丘制戒，乃至已聞者當重聞。騎乘人不",
    "T22n1425_022:0411a28": "得為說法，除病，應當學。」病者，世尊說無罪。乘",
    "T22n1425_022:0411a29": "者，有八種：象乘、馬乘、牛乘、驢乘、船乘、車乘、",
    "T22n1425_022:0411b01": "輿乘、輦乘。說法者，如上說。不得為無病騎",
    "T22n1425_022:0411b02": "乘人說法，病者無罪。若比丘為塔、為僧事，",
    "T22n1425_022:0411b03": "詣王、若地主，彼言：「比丘為我說法。」不應語令",
    "T22n1425_022:0411b04": "下乘，恐生疑心故。若邊有淨人者。應作意為",
    "T22n1425_022:0411b05": "淨人說，王雖聽，無罪。若比丘在怖畏嶮道",
    "T22n1425_022:0411b06": "行時，防衛人言：「尊者為我說法。」彼騎乘人，",
    "T22n1425_022:0411b07": "為說無罪。若放恣諸根為無病騎乘人說法",
    "T22n1425_022:0411b08": "者，越學法。狂、癡、心亂無罪。是故說，不得為騎",
    "T22n1425_022:0411b09": "乘人說法，除病，應當學。",
    "T22n1425_022:0411b10": "佛住毘舍離，廣說如上。爾時難陀、優波難陀",
    "T22n1425_022:0411b11": "在道外為道中梨車童子說法，為世人所譏：",
    "T22n1425_022:0411b12": "「云何沙門釋子如伎人，己在道外、為道中人",
    "T22n1425_022:0411b13": "說法？此壞敗人，有何道法？而此童子無恭敬",
    "T22n1425_022:0411b14": "心，聞是妙法應避道聽、令比丘道中，云何",
    "T22n1425_022:0411b15": "自在道中？」諸比丘以是因緣往白世尊。佛",
    "T22n1425_022:0411b16": "言：「呼難陀、優波難陀來。」來已，佛問：「汝實爾不？」",
    "T22n1425_022:0411b17": "答言：「實爾。」佛言：「汝云何在道外、人在道中為",
    "T22n1425_022:0411b18": "說法？從今日後不得道外為道中人說法，除",
    "T22n1425_022:0411b19": "病。」佛告諸比丘：「皆悉令集，十利故與諸比",
    "T22n1425_022:0411b20": "丘制戒，乃至已聞者當重聞。不得道外為道",
    "T22n1425_022:0411b21": "中人說法，除病，應當學。」病者，世尊說無罪。道",
    "T22n1425_022:0411b22": "外者，比丘在道外。道中者，前聽人。說法者，如",
    "T22n1425_022:0411b23": "上說。不得道外為無病道中人說法，病者無",
    "T22n1425_022:0411b24": "罪。若比丘為塔、為僧事，詣王、若地主，彼言：「比",
    "T22n1425_022:0411b25": "丘為我說法。」比丘不得語令在道外，恐彼生",
    "T22n1425_022:0411b26": "疑故。若邊有淨人者，當作意為淨人說，王",
    "T22n1425_022:0411b27": "雖聽，無罪。若比丘在怖畏嶮道行時，防衛人",
    "T22n1425_022:0411b28": "言：「尊者在道外，我在道中，若有賊出我當拒",
    "T22n1425_022:0411b29": "之。尊者！為我說法。」彼雖在道中，為說無罪。若",
    "T22n1425_022:0411c01": "放恣諸根在道外為無病道中人說法者，越",
    "T22n1425_022:0411c02": "學法。狂、癡、心亂無罪。是故說，不得在道外為",
    "T22n1425_022:0411c03": "道中人說法，除病，應當學。",
    "T22n1425_022:0411c04": "佛住舍衛城，廣說如上。爾時波斯匿王欲詣",
    "T22n1425_022:0411c05": "東庫園林池觀，語侍者言：「明當與夫人婇女",
    "T22n1425_022:0411c06": "出東園遊看，可掃灑莊嚴敷施床褥。」時六群",
    "T22n1425_022:0411c07": "比丘聞已，先往到彼，於軟草上[口*弟]唾。復取樹",
    "T22n1425_022:0411c08": "葉裹不淨，著池水中浮。其日王出，夫人婇女",
    "T22n1425_022:0411c09": "在宮日久，常思遊看，今得從意如囚出獄。到",
    "T22n1425_022:0411c10": "園中見諸軟草各各馳趣，並遙占言：「此是我",
    "T22n1425_022:0411c11": "許！此是我許！」即便坐上，[口*弟]唾污衣，各趣池水",
    "T22n1425_022:0411c12": "洗手濺衣，見池水上有諸葉裹，又作是念：",
    "T22n1425_022:0411c13": "「將是諸年少聞我等當出，必裹諸香著此水",
    "T22n1425_022:0411c14": "中，以待我輩。」各各諍之：「此是我許！此是我許！」",
    "T22n1425_022:0411c15": "競捉葉裹，不淨灒出污諸衣物，展轉相謂言：",
    "T22n1425_022:0411c16": "「奇事！奇事！本謂是香，乃是不淨。」即白王言：「此",
    "T22n1425_022:0411c17": "是奇怪，王先勅掃灑，今不淨乃爾。」王問園民：",
    "T22n1425_022:0411c18": "「誰污此園？」園民白王：「昨日六群比丘在此中",
    "T22n1425_022:0411c19": "戲良久乃去，或是彼污。」諸比丘以是因緣",
    "T22n1425_022:0411c20": "往白世尊。佛言：「呼六群比丘來。」來已佛具問",
    "T22n1425_022:0411c21": "上事：「汝實爾不？」答言：「實爾。」佛言：「汝等云何",
    "T22n1425_022:0411c22": "生草上及水中大小便涕唾？從今日後不聽",
    "T22n1425_022:0411c23": "生草上水中大小便[口*弟]唾。」佛告諸比丘：「皆悉",
    "T22n1425_022:0411c24": "令集，十利故與諸比丘制戒，乃至已聞者",
    "T22n1425_022:0411c25": "當重聞。不得生草上大小便[口*弟]唾，應當學。不",
    "T22n1425_022:0411c26": "得水中大小便[口*弟]唾，應當學。」不得生草上大",
    "T22n1425_022:0411c27": "小便唾，當在無草地。若夏月生草普茂無",
    "T22n1425_022:0411c28": "空缺處者，當在駱駝牛馬驢羊行處。若復無",
    "T22n1425_022:0411c29": "是者，當在塼瓦石上。若復無者，當在乾草",
    "T22n1425_022:0412a01": "葉上。若復無者，當以木枝承，令糞先墮木",
    "T22n1425_022:0412a02": "枝上，後墮地。若比丘經行時，不得[口*弟]唾生",
    "T22n1425_022:0412a03": "草上。經行頭當著唾壺，瓦石、草葉以細灰土",
    "T22n1425_022:0412a04": "著唾壺中，然後唾上。若大小便[口*弟]唾污手脚，",
    "T22n1425_022:0412a05": "不得拭生草。水者，十種，如上說。不得大小",
    "T22n1425_022:0412a06": "便[口*弟]唾水中，當在陸地。若雨時水卒起浮滿，",
    "T22n1425_022:0412a07": "當在土塊上。若無是者，當於瓦石上、若竹木",
    "T22n1425_022:0412a08": "上，先墮木上，然後墮水中。若掘地作圊廁",
    "T22n1425_022:0412a09": "底水出者，比丘不得先在上起止，當先使淨",
    "T22n1425_022:0412a10": "人行，然後比丘行無罪。若圊廁底有流",
    "T22n1425_022:0412a11": "水，當以木承已後墮水中。若大小便[口*弟]唾，污",
    "T22n1425_022:0412a12": "手脚得水洗，水中洗大小便行無罪。若比丘",
    "T22n1425_022:0412a13": "入水浴時，不得唾中。若遠岸者，當唾手中，然",
    "T22n1425_022:0412a14": "後棄之。若放恣諸根生草上大小便涕唾者，",
    "T22n1425_022:0412a15": "越學法。狂、癡、心亂無罪。若放恣諸根水中大",
    "T22n1425_022:0412a16": "小便涕唾者，越學法。狂、癡、心亂無罪。是故說，",
    "T22n1425_022:0412a17": "不得生草上大小便涕唾，應當學。不得水中",
    "T22n1425_022:0412a18": "大小便涕唾，應當學。",
    "T22n1425_022:0412a19": "佛住舍衛城，廣說如上。爾時六群比丘立大",
    "T22n1425_022:0412a20": "小便，為世人所譏：「云何沙門釋子如牛驢駱",
    "T22n1425_022:0412a21": "駝立大小便？此壞敗人，有何道法？」諸比丘以",
    "T22n1425_022:0412a22": "是因緣往白世尊。佛言：「呼六群比丘來。」來已，",
    "T22n1425_022:0412a23": "佛問：「汝實爾不？」答言：「實爾。」佛言：「汝云何立大",
    "T22n1425_022:0412a24": "小便？從今日後不得立大小便。」佛告諸比丘：",
    "T22n1425_022:0412a25": "「皆悉令集，十利故與諸比丘制戒，乃至已聞",
    "T22n1425_022:0412a26": "者當重聞。不得立大小便，應當學。」不得立大",
    "T22n1425_022:0412a27": "小便，若脚有埿土，畏污衣者得立，無罪。脚若",
    "T22n1425_022:0412a28": "病若瘡若腫，得立無罪。若放恣諸根立大小",
    "T22n1425_022:0412a29": "便者，越學法。狂、癡、心亂無罪。是故說，不得立",
    "T22n1425_022:0412b01": "大小便，應當學。",
    "T22n1425_022:0412b02": "　捉刀持弓箭，　　持杖并傘蓋，",
    "T22n1425_022:0412b03": "　後行騎乘人，　　道外生草上，",
    "T22n1425_022:0412b04": "　水中立便利。　　第六跋渠竟。",
    "T22n1425_022:0412b05": "佛住舍衛城，廣說如上。爾時佛告阿難：「僧有",
    "T22n1425_022:0412b06": "諍事，汝往斷滅，令止諍事。」阿難白言：「云何僧",
    "T22n1425_022:0412b07": "諍事斷當令滅？」佛言：「六群比丘知僧如法",
    "T22n1425_022:0412b08": "如律、如毘尼斷諍滅已，後更舉諸比丘，諍",
    "T22n1425_022:0412b09": "事更起，作是言：『是法非法，乃至是處羯磨",
    "T22n1425_022:0412b10": "非處羯磨。』如波夜提中廣說。乃至世尊弟子",
    "T22n1425_022:0412b11": "僧無量常所行事，一切七止諍法滅，是名常",
    "T22n1425_022:0412b12": "所行事七止諍法滅，是故說。若比丘知僧如",
    "T22n1425_022:0412b13": "法如毘尼滅，乃至後更舉，波夜提。七滅諍法",
    "T22n1425_022:0412b14": "竟。」法隨順法者，如二部。毘尼隨順者，順行此",
    "T22n1425_022:0412b15": "法也。波羅提木叉分別竟。",
    "T22n1425_022:0412b16": "摩訶僧祇律卷第二十二"
}