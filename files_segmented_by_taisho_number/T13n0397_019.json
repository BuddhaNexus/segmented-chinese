{
    "T13n0397_019:0129a02": "大方等大集經卷第十九",
    "T13n0397_019:0129a04": "北涼天竺三藏曇無讖譯",
    "T13n0397_019:0129a05": "寶幢分第九魔苦品第一",
    "T13n0397_019:0129a06": "爾時，世尊故在欲色二界中間大寶坊中，與",
    "T13n0397_019:0129a07": "諸眷屬圍繞說法，告大眾言：「我昔初得阿耨",
    "T13n0397_019:0129a08": "多羅三藐三菩提時，住王舍城迦蘭陀長者",
    "T13n0397_019:0129a09": "竹林。爾時城中有二智人：一名、優波提舍；",
    "T13n0397_019:0129a10": "二名、拘律陀；具足成就十八種術，五百弟子",
    "T13n0397_019:0129a11": "常相隨逐。是時，二人各相謂言：『若有先得甘",
    "T13n0397_019:0129a12": "露味者，要當相惠。』「時有比丘名曰馬星，於其",
    "T13n0397_019:0129a13": "晨朝從禪定起，入王舍城次第乞食。憂波",
    "T13n0397_019:0129a14": "提舍中路遙見馬星比丘，即作是念：『我久",
    "T13n0397_019:0129a15": "住是王舍城中，初未曾見若人沙門、婆羅門",
    "T13n0397_019:0129a16": "等威儀庠序如此人者。我當往問所事何師？",
    "T13n0397_019:0129a17": "從誰受法？』時憂波提舍即往趣彼馬星比",
    "T13n0397_019:0129a18": "丘，作如是言：『比丘！汝師是誰？從誰受法？』馬星",
    "T13n0397_019:0129a19": "答言：『善男子！有釋迦牟尼如來大士，勝諸",
    "T13n0397_019:0129a20": "出家、無上之尊、已度生死獲得解脫、能度一",
    "T13n0397_019:0129a21": "切無量眾生，名之為佛。能悟眾生，善作諸行",
    "T13n0397_019:0129a22": "能乾苦河，具足成就如是等法，即是我師，我",
    "T13n0397_019:0129a23": "從受法。』「憂波提舍言：『汝師常說何等法義？』",
    "T13n0397_019:0129a24": "『善男子！汝今諦聽。我當為汝分別解說。法",
    "T13n0397_019:0129a25": "從緣生，通達是因，因緣滅故，即是寂靜。世",
    "T13n0397_019:0129a26": "間即苦，苦因名集，若修八正，世間集滅。若",
    "T13n0397_019:0129a27": "無苦集，我師說言，名為涅槃。善男子！我師",
    "T13n0397_019:0129a28": "唯說如是等法。』「憂波提舍聞是語已，得法",
    "T13n0397_019:0129a29": "眼淨，名須陀洹，即說偈言：",
    "T13n0397_019:0129b01": "「『我聞比丘說四諦，　　即得過於三惡道，",
    "T13n0397_019:0129b02": "　　昔來未聞今得聞，　　昔所未得今已得。",
    "T13n0397_019:0129b03": "　　我今已過三惡趣，　　真實了知道非道，",
    "T13n0397_019:0129b04": "　　我今誠心歸依佛，　　以能宣說是法故。』",
    "T13n0397_019:0129b05": "「說是偈已，復語比丘：『如是世尊，今住何處？』馬",
    "T13n0397_019:0129b06": "星答言：『世尊今在王舍大城迦蘭陀長者竹",
    "T13n0397_019:0129b07": "林之中，與迦葉等千比丘俱，菩薩十千。汝可",
    "T13n0397_019:0129b08": "往彼。』「憂波提舍言：『比丘！我今先當還問同",
    "T13n0397_019:0129b09": "學及我徒眾。』時憂波提舍，敬意禮拜馬星",
    "T13n0397_019:0129b10": "比丘，右遶三匝還所住處。拘律陀梵志遙",
    "T13n0397_019:0129b11": "見憂波提舍，即便問言：『憂波提舍！汝今",
    "T13n0397_019:0129b12": "諸根清淨悅豫顏色光澤，將非獲得甘露味",
    "T13n0397_019:0129b13": "耶？』『善男子！我已得矣。諦聽，諦聽！當為汝說。",
    "T13n0397_019:0129b14": "法從緣生，通達是因，因緣滅故，即是寂靜。",
    "T13n0397_019:0129b15": "世間即苦，苦因名集，若修八正，世間集滅。",
    "T13n0397_019:0129b16": "若無苦集，我師說言，名為涅槃。』「拘律陀言：",
    "T13n0397_019:0129b17": "『善男子！如是之言能盡諸苦，即是梵行，能",
    "T13n0397_019:0129b18": "斷邪見一切因緣，亦說一切有為皆空。善男",
    "T13n0397_019:0129b19": "子！唯願更說。』憂波提舍復如本說，說已即",
    "T13n0397_019:0129b20": "得須陀洹果。「拘律陀言：『如是之言，能過四",
    "T13n0397_019:0129b21": "流度於生死，通達五陰永滅煩惱，是甘露味",
    "T13n0397_019:0129b22": "我今已得，不宜住此。善男子！如是師者住",
    "T13n0397_019:0129b23": "在何處？』憂波提舍言：『我聞住在王舍大城",
    "T13n0397_019:0129b24": "迦蘭陀竹林。』爾時，憂波提舍及拘律陀告",
    "T13n0397_019:0129b25": "諸弟子：『此間今有釋迦如來，我已諮受其所",
    "T13n0397_019:0129b26": "說法，汝等今者欲何所趣？』」「爾時，魔王告諸天",
    "T13n0397_019:0129b27": "眾：『鴦伽摩伽陀國有二大人智慧最勝：一名、",
    "T13n0397_019:0129b28": "憂波提舍；二名、拘律陀，今欲為彼瞿曇弟",
    "T13n0397_019:0129b29": "子。若此二人從彼瞿曇沙門受法，我境則空，",
    "T13n0397_019:0129c01": "我今欲往轉彼二人出家之心。』爾時，魔王即",
    "T13n0397_019:0129c02": "化其身作馬星像，至憂波提舍拘律陀所，而",
    "T13n0397_019:0129c03": "作是言：『善男子！我先所說試汝智耳，汝既",
    "T13n0397_019:0129c04": "無答，釋迦如來真實不作如是之言。如來",
    "T13n0397_019:0129c05": "常說：「無善業果、無惡業果，若能親近五欲樂",
    "T13n0397_019:0129c06": "者，是人即得甘露法味。」又言：「無有今世後世，",
    "T13n0397_019:0129c07": "是故無業。若無業者誰作誰受？既無種子云",
    "T13n0397_019:0129c08": "何得果？」釋迦如來唯作是說。』「爾時憂波提",
    "T13n0397_019:0129c09": "舍與拘律陀，各相謂言：『如是語者，即是魔說，",
    "T13n0397_019:0129c10": "非如來語；又非馬星比丘所說。』魔知是已，即",
    "T13n0397_019:0129c11": "便滅去。「爾時，二人復告弟子摩納：『汝常諦觀",
    "T13n0397_019:0129c12": "生老病死世無免者，我今已能永滅諸苦，汝",
    "T13n0397_019:0129c13": "等今日欲何志求？』「爾時，魔王復更化作馬星",
    "T13n0397_019:0129c14": "形像，而作是言：『誰能破壞生老病死？譬如",
    "T13n0397_019:0129c15": "有人說言，我能壞彼虛空，無有是處。若言",
    "T13n0397_019:0129c16": "能壞生老病死，亦復如是。』「時，拘律陀語魔王",
    "T13n0397_019:0129c17": "言：『我欲通達清淨之法遠離諸苦，一切出家",
    "T13n0397_019:0129c18": "皆悉無有解脫如是煩惱苦者，是故我今欲",
    "T13n0397_019:0129c19": "詣如來。魔王如野狐鳴，而云師子吼？色雖",
    "T13n0397_019:0129c20": "相似，實非師子。魔王！汝今雖作比丘形像，汝",
    "T13n0397_019:0129c21": "之所說非比丘說。夫比丘者破諸煩惱，破煩",
    "T13n0397_019:0129c22": "惱語即是清淨，言無善惡非比丘語。』」「時虛空",
    "T13n0397_019:0129c23": "中一切諸天，各各讚言：『善哉，善哉！善男子！",
    "T13n0397_019:0129c24": "一切出家佛道最勝，夫佛道者即是涅槃，汝",
    "T13n0397_019:0129c25": "今不受魔之所說。善哉，善哉！』爾時，魔王受大",
    "T13n0397_019:0129c26": "苦惱即便隱滅。時諸弟子白二師言：『如師今",
    "T13n0397_019:0129c27": "受瞿曇沙門無上正法，我等亦爾當往啟受。』",
    "T13n0397_019:0129c28": "「時二大師與五百弟子前後圍遶，往迦蘭陀",
    "T13n0397_019:0129c29": "長者竹林。爾時，魔王復於其路化作大坑深",
    "T13n0397_019:0130a01": "百由旬，欲令諸人不得詣佛。如來知已即",
    "T13n0397_019:0130a02": "以神通，令彼二人所見平坦無有坑嶮。魔復",
    "T13n0397_019:0130a03": "於前化作大山高廣千里，如來神力令其不",
    "T13n0397_019:0130a04": "見。時魔復遣百千師子遮其道路；時諸師",
    "T13n0397_019:0130a05": "子見憂波提舍及拘律陀五百弟子，善心即",
    "T13n0397_019:0130a06": "生默然潛伏。諸人即得前至佛所，到已頭",
    "T13n0397_019:0130a07": "面禮敬佛足，却住一面而白佛言：『世尊！唯",
    "T13n0397_019:0130a08": "願如來聽我出家，我欲修佛清淨梵行。』佛言：",
    "T13n0397_019:0130a09": "『善來，諸善男子！恣意修集清淨梵行。』作是言",
    "T13n0397_019:0130a10": "已具比丘戒。「爾時，魔王見是二人得出家已，",
    "T13n0397_019:0130a11": "即便化作自在天像，向於佛所而說偈言：",
    "T13n0397_019:0130a12": "「『世間若有智慧人，　　具足成就世方術，",
    "T13n0397_019:0130a13": "　　悉來禮敬供養我，　　我亦為彼說淨道。",
    "T13n0397_019:0130a14": "　　瞿曇若欲度生死，　　今當誠心見歸依，",
    "T13n0397_019:0130a15": "　　我今所說清淨道，　　如先佛說無有異。』",
    "T13n0397_019:0130a16": "「我時以偈答魔王言：",
    "T13n0397_019:0130a17": "「『我真實知八正道，　　能永遠離破諸苦，",
    "T13n0397_019:0130a18": "　　汝等真實不能知，　　無以狐身師子吼。』",
    "T13n0397_019:0130a19": "「爾時，魔王隱自在天像，復現梵像而說偈言：",
    "T13n0397_019:0130a20": "「『真實遠離諸煩惱，　　能過三千大千界，",
    "T13n0397_019:0130a21": "　　莫為眾生受諸苦，　　應當默然受禪樂。",
    "T13n0397_019:0130a22": "　　世間乃至無一人，　　堪任盛受甘露味，",
    "T13n0397_019:0130a23": "　　我今憐愍故告汝，　　應當速入於涅槃。』",
    "T13n0397_019:0130a24": "「我時以偈復答魔言：",
    "T13n0397_019:0130a25": "「『我見世間多眾生，　　能度生死大嶮河，",
    "T13n0397_019:0130a26": "　　如是上中下品類，　　先得度已我乃滅。』",
    "T13n0397_019:0130a27": "「爾時，魔王受大憂惱，入於苦宅還其所止。",
    "T13n0397_019:0130a28": "其諸眷屬各作是言：『我王何故受是大苦？』雖",
    "T13n0397_019:0130a29": "作是語無能知者。時魔婇女其數五百，身佩",
    "T13n0397_019:0130b01": "瓔珞莊嚴飾好，為魔波旬作諸伎樂，歌舞嬉",
    "T13n0397_019:0130b02": "戲以相娛樂。波旬以手而遮止之，婇女於是",
    "T13n0397_019:0130b03": "默然而住，從二至七，魔亦如是遮止至七。「時",
    "T13n0397_019:0130b04": "有一女名曰電光，語波旬言：『大王何故如是",
    "T13n0397_019:0130b05": "愁惱如失天位，火災起耶？將無有怨不能",
    "T13n0397_019:0130b06": "壞乎？』波旬答言：『我有大怨謂釋種子，是大",
    "T13n0397_019:0130b07": "惡人成就幻術，若不治者我界則空。』諸婇女",
    "T13n0397_019:0130b08": "言：『彼釋種子，以何莊嚴？有何道力？誰為伴",
    "T13n0397_019:0130b09": "黨，能空王界？』魔王答言：『彼人以戒施忍莊",
    "T13n0397_019:0130b10": "嚴，無常苦空以為器甲。若壞眾生諸有受生，",
    "T13n0397_019:0130b11": "我莫能知其所住處，具足無上大神通力，大",
    "T13n0397_019:0130b12": "慈大悲而為伴黨，能度一切三有眾生，是故",
    "T13n0397_019:0130b13": "能令我界空虛。』「時諸婇女聞佛功德，齎持香",
    "T13n0397_019:0130b14": "華及諸伎樂，來至佛所盡心供養。是大眾中",
    "T13n0397_019:0130b15": "唯佛見之，其餘眾生悉無覩者。爾時，大眾",
    "T13n0397_019:0130b16": "咸有疑心，即白佛言：『世尊！如是香華伎樂",
    "T13n0397_019:0130b17": "供養，將非舍利弗、目揵連等力所作耶？』佛",
    "T13n0397_019:0130b18": "言：『不也。此是波旬五百婇女供養之具，魔王",
    "T13n0397_019:0130b19": "不久當來至此。』時諸婇女聞佛語已，心生歡",
    "T13n0397_019:0130b20": "喜，即得不失菩提心定。「爾時，婇女長跪合掌，",
    "T13n0397_019:0130b21": "而說偈言：",
    "T13n0397_019:0130b22": "「『如來永斷諸煩惱，　　能施眾生淨法眼，",
    "T13n0397_019:0130b23": "　　令眾生度生死河，　　是故至心讚歎禮。",
    "T13n0397_019:0130b24": "　　一切人天讚供養，　　具足無量無邊智，",
    "T13n0397_019:0130b25": "　　願佛為我開方便，　　令我得解於女身。",
    "T13n0397_019:0130b26": "　　世尊修大空三昧，　　了了通達第一諦，",
    "T13n0397_019:0130b27": "　　具足法寶大商主，　　願壞魔力調我等。』",
    "T13n0397_019:0130b28": "「爾時，婇女說偈讚已，即還魔所而說偈言：",
    "T13n0397_019:0130b29": "「『王之自在非常我，　　亦未離生老病死，",
    "T13n0397_019:0130c01": "　　眾苦煩惱繞王身，　　常行癡闇處惡道。",
    "T13n0397_019:0130c02": "　　若欲度生老死河，　　當生信心詣如來，",
    "T13n0397_019:0130c03": "　　我今欲還至佛所，　　諮受甘露斷諸味。』",
    "T13n0397_019:0130c04": "「爾時，波旬生大惡心，欲以五繫繫諸婇女；佛",
    "T13n0397_019:0130c05": "神力故而不能繫，時諸婇女即還佛所。波旬",
    "T13n0397_019:0130c06": "眼見不能遮止，復於空中作毘嵐風，欲令諸",
    "T13n0397_019:0130c07": "女處處散滅不見於佛，以佛力故不能令壞。",
    "T13n0397_019:0130c08": "「爾時，魔王啼哭懊惱，以大音聲告其妻子：『我",
    "T13n0397_019:0130c09": "今喪失大神通力，有一毒樹今出於世，為諸",
    "T13n0397_019:0130c10": "眾生說於斷滅，成就大幻有巧方便。』魔諸眷",
    "T13n0397_019:0130c11": "屬聞是語已，悉來聚集至魔王所：『大王何故",
    "T13n0397_019:0130c12": "生大愁苦，既無退相又無火災，欲界之中亦",
    "T13n0397_019:0130c13": "無怨敵？』魔王言：『子！汝今不見，世有一人坐菩",
    "T13n0397_019:0130c14": "提樹，壞四兵眾，猶如猛火焚燒乾草。世間所",
    "T13n0397_019:0130c15": "有一切智人，今已歸屬如此，即是我之怨敵。",
    "T13n0397_019:0130c16": "汝今不見五百婇女，捨我而去歸依彼耶？汝",
    "T13n0397_019:0130c17": "等若不治彼釋子，如此三千大千世界不久",
    "T13n0397_019:0130c18": "當空。汝等各當牢自莊嚴，咸共盡力除彼釋",
    "T13n0397_019:0130c19": "子。』魔子言曰：『善哉，大王！我當莊嚴盡其神",
    "T13n0397_019:0130c20": "力。若我能除，善哉，快矣！如其不能，復當歸依。』",
    "T13n0397_019:0130c21": "「魔王復曰：『惡人！汝今云何發如是言？』『大王！",
    "T13n0397_019:0130c22": "瞿曇沙門往獨一己坐菩提樹猶難沮壞，況",
    "T13n0397_019:0130c23": "今眷屬無量殷多而可除滅！』魔王言：『愛子！若",
    "T13n0397_019:0130c24": "能殺彼瞿曇沙門，甚善，甚善！如其不能，自守",
    "T13n0397_019:0130c25": "土境。』「爾時，四兵其數無量，滿閻浮提高八十",
    "T13n0397_019:0130c26": "由延，放大惡風降注大雨，手拍須彌動四",
    "T13n0397_019:0130c27": "天下。出大惡聲如大龍王、夜叉、諸鬼，振動",
    "T13n0397_019:0130c28": "一切河池泉源，一切龍、鬼、人、天之等，咸皆怖",
    "T13n0397_019:0130c29": "畏心驚毛竪。時彼魔眾於須彌山取一大石，",
    "T13n0397_019:0131a01": "欲令覆蓋王舍大城迦蘭陀林。『諸善男子！",
    "T13n0397_019:0131a02": "我於爾時，即入破魔力勢三昧。魔子爾時所",
    "T13n0397_019:0131a03": "雨刀矟箭石火毒，以我力故，皆悉變為憂",
    "T13n0397_019:0131a04": "鉢羅華、鉢頭摩華、拘勿頭華、分陀利華，墮",
    "T13n0397_019:0131a05": "王舍城，復雨種種微妙好香；變是惡聲作如",
    "T13n0397_019:0131a06": "來聲、法聲、僧聲、神通之聲、波羅蜜聲、不退轉",
    "T13n0397_019:0131a07": "聲、菩薩之聲、破四魔聲、涅槃音聲，壞其惡",
    "T13n0397_019:0131a08": "風令無遺餘；其土所有一切草木，悉皆變為",
    "T13n0397_019:0131a09": "微妙七寶。我身爾時高至初禪，三十二相、八",
    "T13n0397_019:0131a10": "十種好，放大光明悉照三千大千世界。其中",
    "T13n0397_019:0131a11": "所有一切天人、諸龍、夜叉、阿修羅、迦樓羅、緊",
    "T13n0397_019:0131a12": "那羅、摩睺羅伽、人、非人等，地獄、畜生、餓鬼等",
    "T13n0397_019:0131a13": "類，皆見我身。』無量諸天大設供養，華香幡",
    "T13n0397_019:0131a14": "蓋伎樂之屬，三惡眾生稱南無佛。即得解脫",
    "T13n0397_019:0131a15": "受人天身。「爾時，魔眾見佛示現如是神力皆",
    "T13n0397_019:0131a16": "生信心，生信心已即說偈言：",
    "T13n0397_019:0131a17": "「『我今歸依於如來，　　淨身口意無上智，",
    "T13n0397_019:0131a18": "　　能示魔界八正道，　　施闇眾生大光明，",
    "T13n0397_019:0131a19": "　　具足大力無能勝，　　等視一切如子想，",
    "T13n0397_019:0131a20": "　　其心平等如虛空，　　故我稽首大商主。",
    "T13n0397_019:0131a21": "　　煩惱不污修慈悲，　　獲得吉祥示因果，",
    "T13n0397_019:0131a22": "　　能施眾生真解脫，　　是故我今稽首禮。",
    "T13n0397_019:0131a23": "　　大慈大悲天中天，　　最勝無上之世尊，",
    "T13n0397_019:0131a24": "　　說一切法如水月，　　我今敬禮大幻師。",
    "T13n0397_019:0131a25": "　　眾生遇重煩惱病，　　是故歸依大醫王，",
    "T13n0397_019:0131a26": "　　三惡眾生貧七財，　　今當歸依離諸漏。",
    "T13n0397_019:0131a27": "　　唯願哀愍聽我懺，　　於佛所生諸惡心，",
    "T13n0397_019:0131a28": "　　佛是眾生慈父母，　　我今棄捨諸魔業。",
    "T13n0397_019:0131a29": "　　我能請召諸眾生，　　為其發起菩提心，",
    "T13n0397_019:0131b01": "　　願為我說無上道，　　具足何等得菩提？",
    "T13n0397_019:0131b02": "　　我今獻奉妙香華，　　為眾生故供養佛，",
    "T13n0397_019:0131b03": "　　親近善友善思惟，　　至心聽受如法住。』",
    "T13n0397_019:0131b04": "「爾時，五百婇女及魔眷屬，以妙香華幡蓋伎",
    "T13n0397_019:0131b05": "樂供養於我。此供養具，遍至無量恒河沙",
    "T13n0397_019:0131b06": "等諸佛世界，一時供養無量諸佛。一切魔眾",
    "T13n0397_019:0131b07": "悉皆覩見一切諸佛形色修短方圓之相，等",
    "T13n0397_019:0131b08": "無有異，唯師子座、世界樹林、所居舍宅差別",
    "T13n0397_019:0131b09": "不同。魔眾見已，各心歡喜，坐於佛邊至心聽",
    "T13n0397_019:0131b10": "法。聽受法己還波旬所，啟白魔言：『我等往",
    "T13n0397_019:0131b11": "至彼瞿曇所，盡其神力乃至不能令一毛動。",
    "T13n0397_019:0131b12": "大王當知，我今已屬瞿曇沙門。』爾時，波旬心",
    "T13n0397_019:0131b13": "惡生瞋，即作是念：『我當云何殺彼釋子除滅",
    "T13n0397_019:0131b14": "此怨？』爾時波旬及其眷屬，心生憂惱，入於",
    "T13n0397_019:0131b15": "苦宅。",
    "T13n0397_019:0131b16": "大方等大集經寶幢分中往古品第二",
    "T13n0397_019:0131b17": "「爾時，魔眾復還我所，而白我言：『世尊！我欲",
    "T13n0397_019:0131b18": "大乘念於大乘，欲具神通大慈大悲。世尊！",
    "T13n0397_019:0131b19": "菩薩摩訶薩具足幾法，不近惡友，速得成就",
    "T13n0397_019:0131b20": "阿耨多羅三藐三菩提。』「『善男子！菩薩摩訶薩",
    "T13n0397_019:0131b21": "具足四法不近惡友，速得成就阿耨多羅三",
    "T13n0397_019:0131b22": "藐三菩提。何等為四？一者、若有菩薩不貪諸",
    "T13n0397_019:0131b23": "法不捨諸法，不受諸法不覺諸法，亦無有我",
    "T13n0397_019:0131b24": "及以我所想，行於布施不求果報，不生貪著",
    "T13n0397_019:0131b25": "不捨不取，亦無覺知我我所想，乃至般若",
    "T13n0397_019:0131b26": "亦復如是；二者、若有菩薩不見眾生壽命士",
    "T13n0397_019:0131b27": "夫，亦復不捨於眾生界，不貪不取，亦無覺",
    "T13n0397_019:0131b28": "知我我所想；三者、若有菩薩不見色聲香味",
    "T13n0397_019:0131b29": "觸法，不捨色聲香味觸法，不捨不取，亦無",
    "T13n0397_019:0131c01": "覺知我我所想；四者、若有菩薩能深觀察如",
    "T13n0397_019:0131c02": "是等法，於佛正智不生覺觀。何以故？斷一",
    "T13n0397_019:0131c03": "切行斷一切智，名為佛智。無有無乘，無聲",
    "T13n0397_019:0131c04": "無想無字，無有無量，無生無出無滅，無想",
    "T13n0397_019:0131c05": "無礙無障，無見寂靜，無我無命無名，無明",
    "T13n0397_019:0131c06": "無闇無處無界，無根無翅無有思惟，無食無",
    "T13n0397_019:0131c07": "貪無淨無垢，無塵無節無邊無數，無行無",
    "T13n0397_019:0131c08": "受無業無宅，無取無作無可顯示，無念念",
    "T13n0397_019:0131c09": "滅即是佛智。猶如虛空，如空無覺不可宣說，",
    "T13n0397_019:0131c10": "無有染著無有覺知。善男子！菩薩具足如是",
    "T13n0397_019:0131c11": "等法，不親惡友，速得成就阿耨多羅三藐三",
    "T13n0397_019:0131c12": "菩提。「『善男子！若有能求如是智慧，當知是",
    "T13n0397_019:0131c13": "人能觀二法；所謂眼色，乃至意法。復有二法：",
    "T13n0397_019:0131c14": "生死、涅槃。復有二法：一生、二有。復有二法：一",
    "T13n0397_019:0131c15": "常、二斷。復有二法：眾生、壽命。復有二法：一",
    "T13n0397_019:0131c16": "此、二彼。復有二法：一內、二外。諸善男子！若",
    "T13n0397_019:0131c17": "有欲求如是佛智，離是二法觀異法者，當",
    "T13n0397_019:0131c18": "知是人則不能得。善男子！譬如有人求火取",
    "T13n0397_019:0131c19": "水，求水取火，求食取石，求華取鐵，求",
    "T13n0397_019:0131c20": "香取屍，求衣取木，求於塗香而取虛空，求",
    "T13n0397_019:0131c21": "佛智者若離是二更觀異法，亦復如是。』」是",
    "T13n0397_019:0131c22": "時，寶坊大會之中，有一菩薩名曰地意，聞是",
    "T13n0397_019:0131c23": "語已，白佛言：「世尊！不可說義可覺知不？若",
    "T13n0397_019:0131c24": "不可覺，云何得名一切智耶？」「善男子！不可",
    "T13n0397_019:0131c25": "說智即一切智。善男子！我今問汝，隨汝意",
    "T13n0397_019:0131c26": "答。於意云何？我得如來一切智時，有所得",
    "T13n0397_019:0131c27": "不？」地意菩薩即便思惟：「我若說有，即是常見；",
    "T13n0397_019:0131c28": "如其說無，即是斷見。我等當遠離如是二邊，",
    "T13n0397_019:0131c29": "說於中道。」思惟是已，白佛言：「世尊！如是義",
    "T13n0397_019:0132a01": "者，亦有亦無。世尊！若不出滅、無數無量、非",
    "T13n0397_019:0132a02": "明非闇，即是佛智。」電意菩薩言：「世尊！若無",
    "T13n0397_019:0132a03": "去來即是佛智。」善見菩薩言：「世尊！無得無",
    "T13n0397_019:0132a04": "離、無證無修，即是佛智。」無盡意菩薩言：「世",
    "T13n0397_019:0132a05": "尊！若法不為三世所攝，不墮三界，非是三",
    "T13n0397_019:0132a06": "結、三智三乘、陰入界等，無有增減即是佛智。」",
    "T13n0397_019:0132a07": "金剛意菩薩言：「世尊！若不分別凡法聖法、學",
    "T13n0397_019:0132a08": "無學法，聲聞緣覺及以佛法，即是佛智。」",
    "T13n0397_019:0132a09": "堅意菩薩言：「世尊！如法無轉即是佛智。」寶",
    "T13n0397_019:0132a10": "手菩薩言：「世尊！若觀諸法生壞之相，觀已",
    "T13n0397_019:0132a11": "通達知無得失，即是佛智。」善覺意菩薩言：",
    "T13n0397_019:0132a12": "「世尊！三界眾生，從意觀意亦不覺意，即是",
    "T13n0397_019:0132a13": "佛智。」分別怨親菩薩言：「世尊！若有人能不",
    "T13n0397_019:0132a14": "樂煩惱、不厭煩惱，不愛不瞋、不捨不求、",
    "T13n0397_019:0132a15": "不施不念，即是佛智。」蓮華子菩薩言：「世尊！",
    "T13n0397_019:0132a16": "不樂罪福得深法忍，不覺不知我及我所。若",
    "T13n0397_019:0132a17": "不覺知我我所者，即是佛智。」月光童子菩薩",
    "T13n0397_019:0132a18": "言：「世尊！若能觀察一切諸法猶如水月，",
    "T13n0397_019:0132a19": "亦不見法有增有減，即是佛智。」無邊意童子",
    "T13n0397_019:0132a20": "菩薩言：「世尊！若於諸法不見明闇，於一切",
    "T13n0397_019:0132a21": "心不見生滅，即是佛智。」彌勒菩薩言：「世尊！",
    "T13n0397_019:0132a22": "若能觀察四種梵行及不善行平等無二，即",
    "T13n0397_019:0132a23": "是佛智。」無盡意菩薩言：「世尊！若觀三世六",
    "T13n0397_019:0132a24": "波羅蜜二相無差，即是佛智。」文殊師利童子",
    "T13n0397_019:0132a25": "菩薩言：「世尊！若於諸法心無貪瞋，亦觀諸",
    "T13n0397_019:0132a26": "法甚深境界，亦不了知非不了知，亦不觀法",
    "T13n0397_019:0132a27": "有增有減，不觀智慧及以無明，即是佛智。」",
    "T13n0397_019:0132a28": "爾時眾中有一菩薩名曰樂欲，語文殊師利",
    "T13n0397_019:0132a29": "言：「善男子！如來世尊以何因緣，說如是等",
    "T13n0397_019:0132b01": "甚深之義？」文殊師利言：「善男子！為令眾生",
    "T13n0397_019:0132b02": "遠離邪見得正見故，得正見已不生染著無",
    "T13n0397_019:0132b03": "有慳悋，不近惡友正命自活，不著三結憐愍",
    "T13n0397_019:0132b04": "眾生，不著三寶不誑一切，於諸眾生不捨不",
    "T13n0397_019:0132b05": "著，不著財物不著三界，眾生怖畏能為救",
    "T13n0397_019:0132b06": "護，能壞惡道開示正路，不著忍辱離一切想，",
    "T13n0397_019:0132b07": "滅一切垢除一切闇，不求果報。善男子！以",
    "T13n0397_019:0132b08": "是因緣求一切智，得是智已，於聲字句不",
    "T13n0397_019:0132b09": "生覺觀。佛語邪語、佛行餘行、佛法餘法、陰界",
    "T13n0397_019:0132b10": "諸入、功德莊嚴、智慧莊嚴、十波羅蜜、三解脫",
    "T13n0397_019:0132b11": "門、業之與果、世智佛智，於如是法不生分別，",
    "T13n0397_019:0132b12": "是故如來說如是等甚深之義。」樂欲菩薩言：",
    "T13n0397_019:0132b13": "「善哉，善哉！文殊師利！實如所言，甚深義者",
    "T13n0397_019:0132b14": "即是佛智。何以故？無所覺故。若無所覺故",
    "T13n0397_019:0132b15": "不可說，不可說者即是佛智。若有能知是不",
    "T13n0397_019:0132b16": "可說，當知是人即得佛智。」佛言：「善哉，善哉！",
    "T13n0397_019:0132b17": "善男子！善能分別宣說佛智。何以故？不著",
    "T13n0397_019:0132b18": "諸法不生不滅，即是佛智。善男子！不著諸",
    "T13n0397_019:0132b19": "法，即不出邊不破壞邊，無明涅槃真無出邊，",
    "T13n0397_019:0132b20": "虛空涅槃、一切諸法一切眾生不可說邊，",
    "T13n0397_019:0132b21": "是虛空邊、無罣礙邊、無有物邊、無有陰邊、三",
    "T13n0397_019:0132b22": "行空邊，法陰業陰、果非果陰，聚陰無物，無",
    "T13n0397_019:0132b23": "物邊虛空邊，一切諸法不可說邊。菩薩摩",
    "T13n0397_019:0132b24": "訶薩若能具足如是等邊，即得佛智。」說是佛",
    "T13n0397_019:0132b25": "智不可說時，一切魔眾得無生法忍，捨於麁",
    "T13n0397_019:0132b26": "身獲得細身，隨心意身法化之身。復有二萬",
    "T13n0397_019:0132b27": "八千眾生，於諸法中得無生忍。九萬二千菩",
    "T13n0397_019:0132b28": "薩得無量陀羅尼。一切眾魔以妙香、華伎、樂",
    "T13n0397_019:0132b29": "供養，讚誦如來，作如是言：「世尊！善知識",
    "T13n0397_019:0132c01": "者，即是一切善法根本，我今遇佛善知識故，",
    "T13n0397_019:0132c02": "得大利益。」佛告善男子：「汝當至心觀於諸",
    "T13n0397_019:0132c03": "業。」爾時世尊，即為眾會說過去業。「善男子！",
    "T13n0397_019:0132c04": "過去無量阿僧祇劫，劫名電持。時世眾生壽",
    "T13n0397_019:0132c05": "命滿足六萬八千，世界名曰妙香光明。是中",
    "T13n0397_019:0132c06": "有佛，號香功德如來、應、正遍知、明行足、善逝、",
    "T13n0397_019:0132c07": "世間解、無上士、調御丈夫、天人師、佛、世尊。爾",
    "T13n0397_019:0132c08": "時彼世具足五滓。有轉輪王名曰華目，王四",
    "T13n0397_019:0132c09": "天下，與諸眷屬大臣人民至於佛所，以妙香",
    "T13n0397_019:0132c10": "華幡蓋伎樂，供養於佛及比丘僧，敬意禮拜",
    "T13n0397_019:0132c11": "右遶三匝，以偈讚佛：",
    "T13n0397_019:0132c12": "「『佛為人天所讚歎，　　遠離諸惡樂寂靜，",
    "T13n0397_019:0132c13": "　　具足七財破貧窮，　　云何令眾得深智？",
    "T13n0397_019:0132c14": "　　修集三種解脫門，　　已得離生老病死，",
    "T13n0397_019:0132c15": "　　能度三惡道眾生，　　云何令眾過魔業？』",
    "T13n0397_019:0132c16": "「佛言：『大王！具足三法得甚深智。何等為三？",
    "T13n0397_019:0132c17": "一者、至心緣念一切眾生；二者、修集大悲破",
    "T13n0397_019:0132c18": "眾生苦；三者、見一切法無有眾生壽命士夫，",
    "T13n0397_019:0132c19": "不生分別。又有三法能過魔業：一者、於諸眾",
    "T13n0397_019:0132c20": "生不生惡心；二者、修行施時不觀福田及非",
    "T13n0397_019:0132c21": "福田；三者、觀一切法平等無二猶如虛空，不",
    "T13n0397_019:0132c22": "生不滅無行無物，無有相貌不可宣說。菩薩",
    "T13n0397_019:0132c23": "具足如是等法，得甚深智能過魔業。』「爾時，聖",
    "T13n0397_019:0132c24": "王有一夫人，名曰善見，與八萬四千諸婇女",
    "T13n0397_019:0132c25": "俱共供養佛。既供養已，即說偈言：",
    "T13n0397_019:0132c26": "「『大千世界無勝者，　　常樂寂靜修子想，",
    "T13n0397_019:0132c27": "　　善行遠離諸塵垢，　　云何令我離女身？",
    "T13n0397_019:0132c28": "　　已得遠離一切怨，　　真實見生老病死，",
    "T13n0397_019:0132c29": "　　唯願為我演說道，　　令我具足男子身？",
    "T13n0397_019:0133a01": "　　離諸有得無上有，　　能施歡喜增善法，",
    "T13n0397_019:0133a02": "　　具足十力四無畏，　　云何令我離女身？",
    "T13n0397_019:0133a03": "　　摧滅四魔修四梵，　　實語具足巧方便，",
    "T13n0397_019:0133a04": "　　三十二相八十好，　　云何令我離女身？』",
    "T13n0397_019:0133a05": "「佛言：『善女人！有巧方便，得離女身、能壞女",
    "T13n0397_019:0133a06": "業，乃至得阿耨多羅三藐三菩提，終不復受",
    "T13n0397_019:0133a07": "女人之身，除其誓願巧方便者，所謂寶幢陀",
    "T13n0397_019:0133a08": "羅尼門。若有能修是陀羅尼，得離女身，淨",
    "T13n0397_019:0133a09": "身口意，遠離三障。若有聞是陀羅尼名，即",
    "T13n0397_019:0133a10": "離女身受男子身，得具足身微妙智慧，淨身",
    "T13n0397_019:0133a11": "口意，樂於善行，具足多聞，遠離惡業及受",
    "T13n0397_019:0133a12": "苦報，能滅五逆無間重罪。何以故？如是寶",
    "T13n0397_019:0133a13": "幢陀羅尼者，即是過去無量諸佛之所演說，",
    "T13n0397_019:0133a14": "為破惡業增長善法故；十方現在無量諸佛",
    "T13n0397_019:0133a15": "亦共說之，為破惡業增善法故；未來之世十",
    "T13n0397_019:0133a16": "方諸佛亦共說之，為破惡業增善法故。我今",
    "T13n0397_019:0133a17": "現在亦復宣說，如是寶幢陀羅尼門，十方現",
    "T13n0397_019:0133a18": "在無量諸佛，悉共讚歎是陀羅尼。「『善女人！",
    "T13n0397_019:0133a19": "若剎利王所領國土，若有如是陀羅尼名，讚",
    "T13n0397_019:0133a20": "歎受持讀誦書寫，其王則為十方現在諸佛",
    "T13n0397_019:0133a21": "世尊護念讚歎，乃至阿迦尼吒諸天，亦復護",
    "T13n0397_019:0133a22": "念而讚歎之。是王行住坐臥之處，亦有無量",
    "T13n0397_019:0133a23": "天龍夜叉悉共護念，令其國土和安無諍，無",
    "T13n0397_019:0133a24": "有疫病，兵革不起，無惡風雨，不寒不熱，穀",
    "T13n0397_019:0133a25": "米豐熟，諸惡鬼神及惡禽獸，悉懷喜心不",
    "T13n0397_019:0133a26": "生惡想。隨是經典所住國土，其土若有惡星",
    "T13n0397_019:0133a27": "不祥惡想惡病，皆悉除滅。若剎利王興兵",
    "T13n0397_019:0133a28": "攻伐，專念是經能伏強敵，令已得勝二王俱",
    "T13n0397_019:0133a29": "念，則二兵和同不相侵害。若有國土城邑村",
    "T13n0397_019:0133b01": "落，人若畜生有疫病者，當寫是持安著幢",
    "T13n0397_019:0133b02": "頭，其土不祥疾疫悉皆除滅。若有法師持",
    "T13n0397_019:0133b03": "戒精進，月十五日淨自洗浴，以妙香華供養",
    "T13n0397_019:0133b04": "三寶，昇師子座讚陀羅尼，是人能護所住國",
    "T13n0397_019:0133b05": "土，所有惡相尋即消滅，亦能調伏教化眾生，",
    "T13n0397_019:0133b06": "得阿耨多羅三藐三菩提。善女人！若有人能",
    "T13n0397_019:0133b07": "讀誦此經乃至一偈，如是之人終不復更受",
    "T13n0397_019:0133b08": "女人身，亦得不退菩提之心。』",
    "T13n0397_019:0133b09": "「爾時，香功德佛說是陀羅尼已，足指按地，",
    "T13n0397_019:0133b10": "即時大地六種震動，乃至十方亦復如是。其",
    "T13n0397_019:0133b11": "中所有天、龍、夜叉，以佛如來功德力故心生",
    "T13n0397_019:0133b12": "歡喜，亦見亦聞說陀羅尼。爾時，如來說寶",
    "T13n0397_019:0133b13": "幢陀羅尼曰：",
    "T13n0397_019:0133b14": "「『闍落翅　闍落翅目翅闍隷　闍羅闍憐泥",
    "T13n0397_019:0133b15": "闍羅跋賴帝　闍醯隷波羅　富婁沙　三摩",
    "T13n0397_019:0133b16": "奢阿摩彌沈　摩彌摩訶彌闍摩彌　婆羅彌",
    "T13n0397_019:0133b17": "婆婆毘　婆婆毘　婆婆毘　婆闍毘　婆羅",
    "T13n0397_019:0133b18": "訶　婆隷蓰　闍訶彌　婆羅訶　婆隷蓰",
    "T13n0397_019:0133b19": "　阿羅闍醯　闍鬪目呿　婆沛羅　婆沛羅",
    "T13n0397_019:0133b20": "　私陀　跋賴坻　檀帝隷　檀帝羅　檀帝隷",
    "T13n0397_019:0133b21": "　修隷毘訶伽　旃陀毘　訶伽旃陀毘訶伽",
    "T13n0397_019:0133b22": "斫啾　樹提沙毘呵伽　薩婆叉裔帝多凡",
    "T13n0397_019:0133b23": "　修羅毘訶迦　闍羅闍羅迦奢彌隸呵　奢",
    "T13n0397_019:0133b24": "彌隷呵　奢彌隷呵　奢彌隷呵　奢彌",
    "T13n0397_019:0133b25": "隷呵　奢彌隷呵　毘婆車陀羯摩　豆寧",
    "T13n0397_019:0133b26": "　豆寧　豆寧　溫摩　渥毘婆車提　闍那",
    "T13n0397_019:0133b27": "吃栗多　阿訥婆陀隷　奴鴦崛隷　多崛",
    "T13n0397_019:0133b28": "隷　毘婆崛隷　究羅呵　因陀婆隷　婆訶",
    "T13n0397_019:0133b29": "那毘婆車陀羯婆　遮婆坻　遮婆坻　遮婆",
    "T13n0397_019:0133c01": "坻　呵暮阿陀舍尼　婆隷跋坻　婆師久摩",
    "T13n0397_019:0133c02": "羯　摩樹坻　羯闍醯闍醯樹坻膩迦毘羅娑",
    "T13n0397_019:0133c03": "毘羅娑毘羅娑毘羅娑　毘賴闍　毘賴闍",
    "T13n0397_019:0133c04": "　劫婆摩訶劫婆醯　利嘻隷嘻隷阿　那婆坻",
    "T13n0397_019:0133c05": "那婆坻曇摩檀那闍那阿婆羅彌隷絁阿羅",
    "T13n0397_019:0133c06": "軍陀羅　波食毘婆坻那　帝隷婆凡羯摩",
    "T13n0397_019:0133c07": "叉裔婆羅咄頗婆　富婁沙多凡阿三摩　三",
    "T13n0397_019:0133c08": "摩三摩　毘坻　若多陀　阿竭陀莎訶』",
    "T13n0397_019:0133c09": "「爾時，世尊即為大眾說陀羅尼，五百婇女聞",
    "T13n0397_019:0133c10": "已即得男子之身。復有無量人天諸女，亦受",
    "T13n0397_019:0133c11": "男子身，及得不退菩提之心，永斷一切決定",
    "T13n0397_019:0133c12": "女業。「善男子！爾時夫人聞是持已，所將八",
    "T13n0397_019:0133c13": "萬四千女人亦轉女身得男子身。復有無量",
    "T13n0397_019:0133c14": "人天婦女，亦轉女身得男子身。爾時，聖王",
    "T13n0397_019:0133c15": "以四天下委付千子，與無量人出家修道。「爾",
    "T13n0397_019:0133c16": "時，復有無量諸天，各作是念：『轉輪聖王以何",
    "T13n0397_019:0133c17": "因緣捨國出家？』復相謂言：『此界如來演說妙",
    "T13n0397_019:0133c18": "法，以法力故女轉為男。有人出家能施袈",
    "T13n0397_019:0133c19": "裟，為諸白衣說人天樂，壞三惡苦滅一切有，",
    "T13n0397_019:0133c20": "摧諸魔業令魔受苦，魔既受苦不樂聽法。",
    "T13n0397_019:0133c21": "大幻師者，謂香功德沙門是也。』復有說言：",
    "T13n0397_019:0133c22": "『當知沙門即是魔也。何以故？能轉女身得男",
    "T13n0397_019:0133c23": "子身。』「時有大臣名曰善行，作如是言：『我諸",
    "T13n0397_019:0133c24": "婦女悉為男子，汝等無量妻妾諸女，亦捨本",
    "T13n0397_019:0133c25": "形受男子身，剃除鬚髮被著袈裟，咸皆歸向",
    "T13n0397_019:0133c26": "屬彼沙門，唯我一己獨住不往。我等當捨是",
    "T13n0397_019:0133c27": "國土去，永不見聞是大惡人。』爾時，諸人聞是",
    "T13n0397_019:0133c28": "語已，唱言：『善哉！我今若欲不見不聞，遠離",
    "T13n0397_019:0133c29": "惡沙門者，當入深山。』「爾時，諸人既入山已，",
    "T13n0397_019:0134a01": "捨家修集婆羅門法，作如是言：『無有解脫、",
    "T13n0397_019:0134a02": "無善惡果。此世今有一沙門出，宣說斷見。",
    "T13n0397_019:0134a03": "說於魔業欺誑眾生，是大幻師。若人往見聽",
    "T13n0397_019:0134a04": "其所說，親近禮拜供養恭敬，心即狂亂無所",
    "T13n0397_019:0134a05": "曉知，剔除鬚髮被著袈裟，捨家所有受乞",
    "T13n0397_019:0134a06": "食制，住於塚間受一食法。於生死中生厭離",
    "T13n0397_019:0134a07": "想，不樂受於五欲之樂，及諸香華瓔珞伎樂，",
    "T13n0397_019:0134a08": "不樂宣說世間之事，具足如是諸不善法，說",
    "T13n0397_019:0134a09": "斯斷見行於魔業，是諸眾生之大怨讎，教",
    "T13n0397_019:0134a10": "化無量無邊眾生，令生斷見，若不見聞得大",
    "T13n0397_019:0134a11": "利益。』「時，華目比丘聞無量人生大邪見，即",
    "T13n0397_019:0134a12": "作是念：『我若不能調伏如是邪見眾生，云何",
    "T13n0397_019:0134a13": "當得阿耨多羅三藐三菩提？』時華目比丘，即",
    "T13n0397_019:0134a14": "便往請香功德佛，與無量比丘僧，周遍國土",
    "T13n0397_019:0134a15": "城邑聚落處處說法。所謂遠離惡法，修進善",
    "T13n0397_019:0134a16": "法，或說大乘，或緣覺乘及聲聞乘，或沙門",
    "T13n0397_019:0134a17": "果，或比丘戒，或優婆塞戒，或說三歸，或復演",
    "T13n0397_019:0134a18": "說轉女身法，或說寶幢陀羅尼門，或說十善。",
    "T13n0397_019:0134a19": "說是法時破除無量眾生疑網生於善心，發",
    "T13n0397_019:0134a20": "於阿耨多羅三藐三菩提心，令無量眾生來",
    "T13n0397_019:0134a21": "至佛所。唯除一人善行大臣，向彼華目發",
    "T13n0397_019:0134a22": "惡誓願：『汝若未來成無上道，我當於汝成佛",
    "T13n0397_019:0134a23": "國土而作惡魔，詣菩提樹作大恐怖。若成",
    "T13n0397_019:0134a24": "佛已，當壞汝法。若我於汝生信心者，汝便當",
    "T13n0397_019:0134a25": "與我受記莂。』「諸善男子！爾時比丘，即我身",
    "T13n0397_019:0134a26": "是；夫人善見，即彌勒是；善行大臣，魔波旬是。",
    "T13n0397_019:0134a27": "波旬！汝於爾時發是誓願：『若於我所生信心",
    "T13n0397_019:0134a28": "者，當與受記。』是故我今稱汝本願，與受",
    "T13n0397_019:0134a29": "阿耨多羅三藐三菩提記。波旬！汝於往昔香",
    "T13n0397_019:0134b01": "功德所禮拜供養，以是善根，我今與汝授",
    "T13n0397_019:0134b02": "菩提記。」說是法時，五百婇女得男子身，無",
    "T13n0397_019:0134b03": "量眾生，以三乘法，而得調伏。◎",
    "T13n0397_019:0134b04": "大方等大集經寶幢分中魔調伏品第三",
    "T13n0397_019:0134b05": "爾時，世界百億魔王悉來集聚，至波旬所。",
    "T13n0397_019:0134b06": "波旬語諸魔王言：「諸善男子！汝等知不？",
    "T13n0397_019:0134b07": "有釋種子出現於世作大幻術，六年苦行趣",
    "T13n0397_019:0134b08": "菩提樹。我於爾時，將領三萬六千億眾，至",
    "T13n0397_019:0134b09": "於彼所，然我盡力，乃至不能動金剛座。爾時",
    "T13n0397_019:0134b10": "瞿曇，於菩提樹成就幻術，以幻力故，令此",
    "T13n0397_019:0134b11": "三千大千世界六種震動，使我眷屬顛倒墮",
    "T13n0397_019:0134b12": "落如樹拔根。當爾之時，釋子成就無相幻術，",
    "T13n0397_019:0134b13": "以幻力故，十方智人悉皆歸屬，推求瞿曇所",
    "T13n0397_019:0134b14": "度眾生，心相所在莫知其處。若有人能至心",
    "T13n0397_019:0134b15": "歸依，盡力不能動其一毛，不可誑惑不可怖",
    "T13n0397_019:0134b16": "畏。我今婇女五百之眾，及諸眷屬悉復歸向，",
    "T13n0397_019:0134b17": "而我不能遮止動轉。汝等今者福德弘大，多",
    "T13n0397_019:0134b18": "有幻力，若能有心見助佐者，然後我能壞",
    "T13n0397_019:0134b19": "彼釋子斷絕其命，亦能摧破諸歸依者，滅沙",
    "T13n0397_019:0134b20": "門法增長魔業。爾時，我當受無上樂。」爾時，",
    "T13n0397_019:0134b21": "有魔名曰親近，即作是言：「彼釋子者，悉已",
    "T13n0397_019:0134b22": "成就無量功德，功德莊嚴智慧莊嚴，不住諸",
    "T13n0397_019:0134b23": "有悉能調伏一切眾生，能壞種種眾苦煩惱",
    "T13n0397_019:0134b24": "身淨心淨，汝等不能起惡加害。」波旬言：「我",
    "T13n0397_019:0134b25": "諸眷屬為彼釋子之所誑惑，汝等若不作方",
    "T13n0397_019:0134b26": "便者，如是世界不久當空。」復有魔言：「如來",
    "T13n0397_019:0134b27": "不住一切諸有心淨身淨，遠離一切諸惡煩",
    "T13n0397_019:0134b28": "惱，於三界中而得解脫。一切有為不能繫縛，",
    "T13n0397_019:0134b29": "是故名為無上寂靜。如是寂靜誰能毀害？」波",
    "T13n0397_019:0134c01": "旬言：「若欲界中所有眾生，貪著五欲歸釋子",
    "T13n0397_019:0134c02": "者，是人則能破壞四魔。是等惡人若不治者，",
    "T13n0397_019:0134c03": "汝等云何能治欲界？」復有魔言：「彼釋子者如",
    "T13n0397_019:0134c04": "幻如炎，不可宣說無有處所、無諸障礙，如",
    "T13n0397_019:0134c05": "是之人云何可害？」波旬言：「釋子於此欲界之",
    "T13n0397_019:0134c06": "中，受食供養誑惑眾生，我當云何而不治耶？」",
    "T13n0397_019:0134c07": "復有魔言：「我今所有神通之力，及我眷屬",
    "T13n0397_019:0134c08": "神通之力，不及釋子神通之力十六分中一。",
    "T13n0397_019:0134c09": "我當云何而能加害？」波旬言：「若彼瞿曇入城",
    "T13n0397_019:0134c10": "乞食，我當方便令其終日不得一粒，當放大",
    "T13n0397_019:0134c11": "石罵辱使瞋，我唯一己猶望能辦，況於汝",
    "T13n0397_019:0134c12": "等多諸眷屬！」復有魔言：「設使造作如是等事",
    "T13n0397_019:0134c13": "加彼釋子，不能令彼生瞋喜心。若不瞋喜云",
    "T13n0397_019:0134c14": "何可害？」波旬言：「彼釋子者有大智慧，以智",
    "T13n0397_019:0134c15": "力故瞋處不瞋喜處不喜，修集大慈大悲之",
    "T13n0397_019:0134c16": "心，於諸眾生平等無二，是故於我不生瞋喜。」",
    "T13n0397_019:0134c17": "復有魔言：「若為三界所繫縛者，我則能害。",
    "T13n0397_019:0134c18": "彼釋子者，不為三界之所繫縛，我何能害？」",
    "T13n0397_019:0134c19": "波旬復言：「汝等若能隨我計者，害彼不難，汝",
    "T13n0397_019:0134c20": "等悉作比丘、比丘尼、優婆塞、優婆夷像，至諸",
    "T13n0397_019:0134c21": "國土城邑聚落，向諸國王大臣長者，作如是",
    "T13n0397_019:0134c22": "言：『我等已屬沙門瞿曇，沙門瞿曇實非沙門",
    "T13n0397_019:0134c23": "空言沙門，非婆羅門虛自稱言是婆羅門。",
    "T13n0397_019:0134c24": "實非持戒現持戒相，真實破戒不異凡夫。汝",
    "T13n0397_019:0134c25": "等若信。善哉，善哉！如其不信，七日之後當",
    "T13n0397_019:0134c26": "雨大石、猛火、利刀。』作是言已，便當於空而降",
    "T13n0397_019:0134c27": "雨之。若作如是種種方便，瞿曇眷屬將壞不",
    "T13n0397_019:0134c28": "久。」時諸魔王咸言：「善哉！」爾時，諸魔各自莊嚴，",
    "T13n0397_019:0134c29": "莊嚴畢已，趣向鴦伽摩伽陀國。爾時，波旬所",
    "T13n0397_019:0135a01": "有一切弊惡眷屬，悉莊嚴已趣向雪山。時雪",
    "T13n0397_019:0135a02": "山中有一仙人，名曰光味，眷屬五百悉具五",
    "T13n0397_019:0135a03": "通。波旬到已頭面禮敬，作如是言：「沙門瞿",
    "T13n0397_019:0135a04": "曇悉壞一切異見外道，處在大眾宣說是言：",
    "T13n0397_019:0135a05": "『一切眾生中實無沙門及婆羅門。』大德！若",
    "T13n0397_019:0135a06": "能與我俱至摩伽陀國，我則能壞沙門瞿曇。",
    "T13n0397_019:0135a07": "沙門瞿曇殊不能與大德論議捔試神力。沙",
    "T13n0397_019:0135a08": "門瞿曇若摧滅已，一切眾生悉當恭敬供養",
    "T13n0397_019:0135a09": "於汝。」爾時，波旬作是語已，還來向於無量魔",
    "T13n0397_019:0135a10": "眾廣說上事。時有一魔復作是言：「瞿曇沙門",
    "T13n0397_019:0135a11": "入王舍城乞食之時，我當於其中路而作師",
    "T13n0397_019:0135a12": "子虎狼羅剎惡鬼等像，令彼見已生怖畏心，",
    "T13n0397_019:0135a13": "既生怖畏不能論議現神通力。」復有魔言：「我",
    "T13n0397_019:0135a14": "當於彼虛空之中，降雨大石壞破瞿曇。」復",
    "T13n0397_019:0135a15": "有魔言：「我當詐作瞿曇弟子，既為弟子當得",
    "T13n0397_019:0135a16": "親近，得親近已當斷其命。」復有魔言：「我當",
    "T13n0397_019:0135a17": "現作長者之像設食請之，彼若受請我當害",
    "T13n0397_019:0135a18": "之。」復有魔言：「我當現作婬女之像，至諸王",
    "T13n0397_019:0135a19": "所云彼瞿曇與我交通。」復有魔言：「我當至彼",
    "T13n0397_019:0135a20": "瞿曇沙門，現壞其身而為七分，汝等當言：",
    "T13n0397_019:0135a21": "『如此屍者瞿曇所殺。』」復有魔言：「我當於彼虛",
    "T13n0397_019:0135a22": "空之中，大聲唱言沙門瞿曇是大惡人。若有",
    "T13n0397_019:0135a23": "男女供養之者，命終當生阿鼻地獄。」爾時世",
    "T13n0397_019:0135a24": "尊知魔心已，變此三千大千世界悉為金剛，",
    "T13n0397_019:0135a25": "以遮石雨、火雨、刀雨，悉令眾生眼不覩見如",
    "T13n0397_019:0135a26": "是魔業。爾時世尊四大弟子，入王舍城次第",
    "T13n0397_019:0135a27": "乞食。時舍利弗從東門入，中路值遇五百",
    "T13n0397_019:0135a28": "魔子執持刀杖，語舍利弗：「汝若歌舞，善哉，善",
    "T13n0397_019:0135a29": "哉！如其不者當斷汝命。」舍利弗言：「善哉！童",
    "T13n0397_019:0135b01": "子！我今當歌，汝等當舞。」諸魔子言：「善哉！大",
    "T13n0397_019:0135b02": "德！」時舍利弗，即說偈言：",
    "T13n0397_019:0135b03": "「我今不求陰界入，　　無量世中誑惑故，",
    "T13n0397_019:0135b04": "　若有求於如是法，　　是人終不得解脫。」",
    "T13n0397_019:0135b05": "時舍利弗說是偈已，復說陀羅尼句：",
    "T13n0397_019:0135b06": "「婆呵羅(一)　婆呵羅(二)　婆羅婆呵囉(三)",
    "T13n0397_019:0135b07": "　摩利至嘙羅呵(四)　薩陀婆囉呵(五)　阿摩[(口*皮)/女]",
    "T13n0397_019:0135b08": "呵囉(六)　莎呵(七)」",
    "T13n0397_019:0135b09": "時舍利弗說是陀羅尼已，五百魔子心得調",
    "T13n0397_019:0135b10": "伏，得調伏已禮拜懺悔，即作是言：「大德！我",
    "T13n0397_019:0135b11": "今當發阿耨多羅三藐三菩提心歸依三寶，",
    "T13n0397_019:0135b12": "捨離一切魔之惡業。」爾時，大德大目犍連從",
    "T13n0397_019:0135b13": "南門入，中路亦值五百魔子手執刀杖，語目",
    "T13n0397_019:0135b14": "連言：「汝若歌舞，善哉，善哉！如其不者當斷汝",
    "T13n0397_019:0135b15": "命。」目連答言：「善哉！童子！我今當歌，汝等當",
    "T13n0397_019:0135b16": "舞。」諸魔子言：「善哉！大德！」爾時，目連即說偈",
    "T13n0397_019:0135b17": "言：",
    "T13n0397_019:0135b18": "「我今不求陰界入，　　無量世中誑惑故，",
    "T13n0397_019:0135b19": "　若有求於如是法，　　是人終不得解脫。」",
    "T13n0397_019:0135b20": "時目犍連說是偈已，復說此陀羅尼句：",
    "T13n0397_019:0135b21": "「阿[(口*皮)/女]摩(一)　阿[(口*皮)/女]摩(二)　摩囉拏(三)　囉闍(四)　闍呵",
    "T13n0397_019:0135b22": "奢(五)　摩咃(六)　奢摩咃(七)　奢摩咃(八)　伽伽那[(口*皮)/女]",
    "T13n0397_019:0135b23": "摩(九)　莎呵(十)」",
    "T13n0397_019:0135b24": "時目犍連說是陀羅尼已，五百魔子心得",
    "T13n0397_019:0135b25": "調伏，得調伏已禮拜懺悔，即作是言：「大德！",
    "T13n0397_019:0135b26": "我今當發阿耨多羅三藐三菩提心歸依三",
    "T13n0397_019:0135b27": "寶，捨離一切惡魔事業。」爾時，彌多羅尼子從",
    "T13n0397_019:0135b28": "西門入，中路亦值五百魔子執持刀杖，語富",
    "T13n0397_019:0135b29": "樓那：「汝若歌舞，善哉，善哉！如其不者當斷",
    "T13n0397_019:0135c01": "汝命。」富樓那言：「善哉！童子！我今當歌，汝等",
    "T13n0397_019:0135c02": "當舞。」諸魔子言：「善哉！大德！」時，富樓那即",
    "T13n0397_019:0135c03": "說偈言：",
    "T13n0397_019:0135c04": "「我今不求陰入界，　　無量世中誑惑故，",
    "T13n0397_019:0135c05": "　若有求於如是法，　　是人終不得解脫。」",
    "T13n0397_019:0135c06": "時富樓那說是偈已，復說此陀羅尼句：",
    "T13n0397_019:0135c07": "「呿竭[(口*皮)/女](一)　呿竭[(口*皮)/女](二)　呿竭[(口*皮)/女](三)　茂遮濘(四)　茂遮",
    "T13n0397_019:0135c08": "濘(五)　阿跋多尼(六)　比跋多尼(七)　莎呵(八)」",
    "T13n0397_019:0135c09": "時富樓那說是陀羅尼已，五百魔子心得調",
    "T13n0397_019:0135c10": "伏，得調伏已禮拜懺悔，即作是言：「大德！我",
    "T13n0397_019:0135c11": "今當發阿耨多羅三藐三菩提心歸依三寶，",
    "T13n0397_019:0135c12": "捨離一切惡魔事業。」時須菩提從北門入，中",
    "T13n0397_019:0135c13": "路亦值五百魔子執持刀杖，語須菩提：「大德！",
    "T13n0397_019:0135c14": "汝若歌舞，善哉，善哉！如其不者當斷汝命。」須",
    "T13n0397_019:0135c15": "菩提言：「善哉！童子！我今當歌，汝等當舞。」諸",
    "T13n0397_019:0135c16": "魔子言：「善哉！大德！」時，須菩提即說偈言：",
    "T13n0397_019:0135c17": "「我今不求陰入界，　　無量世中誑惑故，",
    "T13n0397_019:0135c18": "　若有求於如是法，　　是人終不得解脫。」",
    "T13n0397_019:0135c19": "時須菩提說是偈已，復說此陀羅尼句：",
    "T13n0397_019:0135c20": "「娑茂提(一)　比茂睼(二)　茂利蛇闍醯(三)　思隷(四)",
    "T13n0397_019:0135c21": "　思隷(五)　思隸(六)　婆思隸(七)　婆思隸(八)　啊[(口*皮)/女]思",
    "T13n0397_019:0135c22": "隷(九)　復多拘置思隷(十)　莎呵(十一)」",
    "T13n0397_019:0135c23": "時須菩提說是陀羅尼已，五百魔子心得調",
    "T13n0397_019:0135c24": "伏，得調伏已禮拜懺悔，即作是言：「大德！我",
    "T13n0397_019:0135c25": "今當發阿耨多羅三藐三菩提心歸依三寶，",
    "T13n0397_019:0135c26": "捨離一切惡魔事業。」爾時，世尊神通力故，令",
    "T13n0397_019:0135c27": "王舍城所有眾生一切皆見百由旬地。城四",
    "T13n0397_019:0135c28": "門中各各皆有一大弟子，其城中出一大蓮",
    "T13n0397_019:0135c29": "花，縱廣滿足二十五丈，琉璃為莖黃金為",
    "T13n0397_019:0136a01": "葉，金剛為鬚有無量葉，光明遠照，眾生皆見",
    "T13n0397_019:0136a02": "高出三丈。四天王處乃至阿迦膩吒天處，亦",
    "T13n0397_019:0136a03": "如是見高出三丈。時蓮華中說如是偈，諸天",
    "T13n0397_019:0136a04": "世人隨處皆聞：",
    "T13n0397_019:0136a05": "「此世界中一佛出，　　悉能摧伏一切魔，",
    "T13n0397_019:0136a06": "　能轉無上妙法輪，　　調伏此間諸眾生。",
    "T13n0397_019:0136a07": "　二足中尊能成就，　　憂婆提舍、拘律陀，",
    "T13n0397_019:0136a08": "　能破二種煩惱根，　　佛欲來此調眾生。",
    "T13n0397_019:0136a09": "　了知三世如掌果，　　具足三戒所說淨，",
    "T13n0397_019:0136a10": "　遠離三垢愍一切，　　佛欲來此調眾生。",
    "T13n0397_019:0136a11": "　具足如意無所畏，　　調伏四眾說四果，",
    "T13n0397_019:0136a12": "　常樂說法真實義，　　聖師子王為我來。",
    "T13n0397_019:0136a13": "　具足五力及五根，　　成就功德無礙智，",
    "T13n0397_019:0136a14": "　無上世尊為眾生，　　修悲拔出三惡眾，",
    "T13n0397_019:0136a15": "　調伏六根得上信，　　遠離六入修六念，",
    "T13n0397_019:0136a16": "　具足六通真實語，　　世尊欲來調眾生。",
    "T13n0397_019:0136a17": "　一切眾生煩惱縛，　　處闇不知解脫道，",
    "T13n0397_019:0136a18": "　常行魔路不知實，　　貪著顛倒失智慧，",
    "T13n0397_019:0136a19": "　不知此彼及生死，　　貪五欲故遠離禪，",
    "T13n0397_019:0136a20": "　是故不能得解脫，　　不能修道報昔善。",
    "T13n0397_019:0136a21": "　眾生不知生老死，　　是故不修三解脫；",
    "T13n0397_019:0136a22": "　遠離一切施戒慧，　　是故不出三惡道。",
    "T13n0397_019:0136a23": "　眾生若離五欲樂，　　親近如來聽正法，",
    "T13n0397_019:0136a24": "　至心受持一偈義，　　是人解脫如先佛。」",
    "T13n0397_019:0136a25": "又復，偈音聞於色界十六住處：",
    "T13n0397_019:0136a26": "「若有修集清淨法，　　遠離諍訟修禪定，",
    "T13n0397_019:0136a27": "　至心專念諸解脫，　　無有散亂壞煩惱。",
    "T13n0397_019:0136a28": "　獲得十三忍辱法，　　遠離惡觸及亂心，",
    "T13n0397_019:0136a29": "　出過一切生老死，　　修四無量諸禪定。",
    "T13n0397_019:0136b01": "　永斷常見及斷見，　　過三惡道得正定，",
    "T13n0397_019:0136b02": "　深觀無常無我樂，　　獲隨法忍如先佛。",
    "T13n0397_019:0136b03": "　若欲捨樂如涕唾，　　觀一切空行無異，",
    "T13n0397_019:0136b04": "　淨於法界及菩提，　　於法無礙如虛空。",
    "T13n0397_019:0136b05": "　能壞四魔滅煩惱，　　修集正道諸方便，",
    "T13n0397_019:0136b06": "　不畏邪見如師子，　　當親如來則獲之。」",
    "T13n0397_019:0136b07": "出如是等偈音聲時，無量眾生趣蓮華所。爾",
    "T13n0397_019:0136b08": "時波旬耳聞是偈，又見王舍城中蓮華，無量",
    "T13n0397_019:0136b09": "眾生悉坐其下，次第乃至阿迦膩吒，亦復如",
    "T13n0397_019:0136b10": "是。受大苦惱，告諸魔言：「諦聽！諦聽！瞿曇沙",
    "T13n0397_019:0136b11": "門作大幻術，汝等不能造作魔業，不久當失",
    "T13n0397_019:0136b12": "所居之處，汝等當雨刀、石、猛火。」時有一魔，語",
    "T13n0397_019:0136b13": "波旬言：「瞿曇沙門悉已成就無量功德具二",
    "T13n0397_019:0136b14": "莊嚴，所謂功德、智慧。彼神力故，令我狂亂",
    "T13n0397_019:0136b15": "不能造作魔之事業，我今於彼實懷恐懼。」復",
    "T13n0397_019:0136b16": "有一魔語波旬言：「汝今愚癡行於邪道，無心",
    "T13n0397_019:0136b17": "之人若見瞿曇尚生信敬，況有心者。汝今",
    "T13n0397_019:0136b18": "若欲得大利益，應當至心歸依宗敬。」復有一",
    "T13n0397_019:0136b19": "魔語波旬言：「波旬！汝今云何常樂惡行造作",
    "T13n0397_019:0136b20": "惡業？汝當遠離惡魔之業。汝今不見如來、世",
    "T13n0397_019:0136b21": "尊趣王舍城，欲施眾生甘露味耶？汝來當共",
    "T13n0397_019:0136b22": "歸依瞿曇。」爾時，無量魔眾乘空而下至王舍",
    "T13n0397_019:0136b23": "城，或作王像，或轉輪王像成就七寶，或復示",
    "T13n0397_019:0136b24": "作自在天像，或作沙門，梵志，尼乾，或作四",
    "T13n0397_019:0136b25": "天王像、日月等像、帝釋梵像。或有坐立及以",
    "T13n0397_019:0136b26": "禮拜而讚歎者，或有周遍繞王舍城，或有",
    "T13n0397_019:0136b27": "示現上其城上。或有青色，白衣，白瓔珞，白幡，",
    "T13n0397_019:0136b28": "白蓋，或有黃色、赤衣、赤瓔、赤幡、赤蓋，或有",
    "T13n0397_019:0136b29": "白色、種種色衣、種種瓔珞、黃幡、黃蓋，或有赤",
    "T13n0397_019:0136c01": "色、青衣、青瓔、青幡、青蓋，或七寶色、七寶衣服、",
    "T13n0397_019:0136c02": "七寶瓔珞、七寶幡蓋，或琉璃色，或頗梨色，",
    "T13n0397_019:0136c03": "種種色衣、種種瓔珞、種種幡蓋。或有向佛散",
    "T13n0397_019:0136c04": "種種華燒香禮拜，或有歌頌讚歎起舞。波旬",
    "T13n0397_019:0136c05": "見已舉聲啼哭，即作是念：「我今喪失所有福",
    "T13n0397_019:0136c06": "報，一切魔眾悉皆歸屬瞿曇沙門。」爾時，波旬",
    "T13n0397_019:0136c07": "語梵天言：「我雖失福無有伴黨，猶故能壞瞿",
    "T13n0397_019:0136c08": "曇沙門，我今當示最後勢力，我今能拔如是",
    "T13n0397_019:0136c09": "蓮華。」爾時，波旬即趣蓮華，雖復目覩捉不能",
    "T13n0397_019:0136c10": "得。如世人言：「我能捉電。」電雖可見而不能捉，",
    "T13n0397_019:0136c11": "蓮華亦爾，魔雖得見而不能捉。是時，波旬心",
    "T13n0397_019:0136c12": "生懊惱：「如是蓮華捉之尚難，云何可拔？」復作",
    "T13n0397_019:0136c13": "是念：「我今當出無量惡聲，令諸四眾聞已怖",
    "T13n0397_019:0136c14": "畏，當捨瞿曇迸散而去。」波旬爾時即出大聲，",
    "T13n0397_019:0136c15": "一切四眾都無聞者，唯魔自聞。聞已，復生大",
    "T13n0397_019:0136c16": "怖畏心。爾時，波旬怖畏戰慄，兩手拍地而不",
    "T13n0397_019:0136c17": "能著，猶如拍空。復欲取杖以打四眾，亦不",
    "T13n0397_019:0136c18": "能見，倍生怖畏舉身戰慄，猶如猛風吹動樹",
    "T13n0397_019:0136c19": "葉，復作是念：「我今永失一切功德、一切神力，",
    "T13n0397_019:0136c20": "不如速還本所住處。若不還者必死不疑，於",
    "T13n0397_019:0136c21": "是欲去莫知道徑。」復作是念：「我今住此，瞿曇",
    "T13n0397_019:0136c22": "沙門多將眷屬今至不久，如其到者必見屠",
    "T13n0397_019:0136c23": "戮，我今正欲沈身此地，復恐此界眾生見之。」",
    "T13n0397_019:0136c24": "是時，波旬不能上下四方遁走，即見己身被",
    "T13n0397_019:0136c25": "五繫縛，見已涕泣愁憂苦惱。時有一魔，名",
    "T13n0397_019:0136c26": "曰聖道，作轉輪王像，向彼波旬而說偈言：",
    "T13n0397_019:0136c27": "「汝以何緣出惡聲，　　啼哭愁憂受苦惱？",
    "T13n0397_019:0136c28": "　如來今將趣蓮華，　　能壞眾生種種苦。",
    "T13n0397_019:0136c29": "　汝等若欲受安樂，　　當至心依無上尊；",
    "T13n0397_019:0137a01": "　汝若不樂五繫縛，　　應受我語歸世尊。」",
    "T13n0397_019:0137a02": "爾時，波旬聞是偈已，即作是念：「為我得脫當",
    "T13n0397_019:0137a03": "詐歸依，非實心也。」即向如來所住方面，合掌",
    "T13n0397_019:0137a04": "說偈：",
    "T13n0397_019:0137a05": "「我今歸依世中尊，　　能壞眾生諸苦惱，",
    "T13n0397_019:0137a06": "　亦復懺悔一切惡，　　於佛眷屬更不造。」",
    "T13n0397_019:0137a07": "時魔波旬說是偈時，於五繫縛尋時解脫。",
    "T13n0397_019:0137a08": "得解脫已，欲趣己界，復還被縛；第二、第三乃",
    "T13n0397_019:0137a09": "至第七。爾時，波旬既不得去，至心聽法。◎",
    "T13n0397_019:0137a10": "大方等大集經卷第十九",
    "T13n0397_019:0137a11": "「闍路翅(一)　闍路迦慕翅(二)　闍梨(三)　闍羅闍梨",
    "T13n0397_019:0137a12": "尼(四)　闍羅[(口*皮)/女]賴坻(五)　闍唏隷(六)　[(口*皮)/女]囉富樓",
    "T13n0397_019:0137a13": "沙勒叉拏(七)　娑摩留呵蛇(八)　阿摩咩(九)　[(口*皮)/女]摩",
    "T13n0397_019:0137a14": "咩(十)　[(口*皮)/女][(口*皮)/女]咩(十一)　摩呵咩(十二)　闍摩屣(十三)　闍呵咩(十四)",
    "T13n0397_019:0137a15": "呿[(口*皮)/女]囉咩(十五)　[(口*皮)/女]囉鞞(十六)　[(口*皮)/女][(口*皮)/女]鞞(十七)　[(口*皮)/女]呵脾(十八)　登",
    "T13n0397_019:0137a16": "伽脾(十九)　[(口*皮)/女]闍脾(廿)　[(口*皮)/女]呵囉[(口*皮)/女]離屣(廿一)　闍呵咩(廿二)",
    "T13n0397_019:0137a17": "呿[(口*皮)/女]囉脾(廿三)　阿羅闍唏梨(廿四)　禪[豆*婁]梨(廿五)　禪[豆*婁]",
    "T13n0397_019:0137a18": "羅茂[口*仚](廿六)　[(口*皮)/女]呵囉(廿七)　[(口*皮)/女]呵囉(廿八)　[(口*皮)/女]呵囉(廿九)　婆",
    "T13n0397_019:0137a19": "呵囉思陀婆囉極(卅)　彈帝羅(卅一)　彈帝羅(卅二)　脩",
    "T13n0397_019:0137a20": "利蛇比呵呿(卅三)　旃陀羅比呵呿(卅四)　斫啾樹帝",
    "T13n0397_019:0137a21": "沙比呵呿(卅五)　薩[(口*皮)/女]叉蛇唎埵(卅六)　脩囉比呵呿",
    "T13n0397_019:0137a22": "(卅七)　闍呿伽(卅八)　闍呿伽(卅九)　闍呿伽(四十)　脩呿伽(四十一)",
    "T13n0397_019:0137a23": "比呵摩(四十二)　阿勿呵(四十三)　阿勿呵(四十四)　阿勿呵",
    "T13n0397_019:0137a24": "呵(四十五)　阿勿呵(四十六)　阿勿呿(四十七)　阿勿呿(四十八)",
    "T13n0397_019:0137a25": "阿勿呿(四十九)　阿勿呿(五十)　阿勿呿(五十一)　勿呿(五十二)",
    "T13n0397_019:0137a26": "勿呿勿呿(五十三)　鞞[(口*皮)/女]車陀羯摩(五十四)　[豆*婁]濘(五十五)",
    "T13n0397_019:0137a27": "[豆*婁]濘(五十六)　[豆*婁]濘(五十七)　[豆*婁]濘(五十八)　郁皺陀鞞[(口*皮)/女]車",
    "T13n0397_019:0137a28": "陀(五十九)　蘘那吃多(六十)　阿[少/兔]皺陀(六十一)　鴦究隷",
    "T13n0397_019:0137a29": "(六十二)　朋究隷(六十三)　比遮究隷(六十四)　究羅呵(六十五)",
    "T13n0397_019:0137b01": "因陀羅波利[(口*皮)/女]呵[(口*皮)/女](六十六)　鞞[(口*皮)/女]車陀竭婆(六十七)",
    "T13n0397_019:0137b02": "遮[(口*皮)/女]賴坻(六十八)　遮婆賴坻(六十九)　遮[(口*皮)/女]賴坻(七十)　遮",
    "T13n0397_019:0137b03": "婆賴坻(七十一)　阿暮呵陀舍奴波利跋多(七十二)　[(口*皮)/女]",
    "T13n0397_019:0137b04": "沙呿摩(七十三)　羯摩樹喻極(七十四)　呿伽闍唏(七十五)",
    "T13n0397_019:0137b05": "闍呵樹極(七十六)　膩呿(七十七)　毘囉娑(七十八)　毘囉娑",
    "T13n0397_019:0137b06": "(七十九)　毘囉娑(八十)　毘囉娑(八十一)　毘囉娑(八十二)　毘",
    "T13n0397_019:0137b07": "囉娑(八十三)　[(口*皮)/女]闍摩皺伽囉摩吃波(八十四)　摩訶",
    "T13n0397_019:0137b08": "吃波(八十五)　唏隷(八十六)　唏利隷(八十七)　阿拏[(口*皮)/女]賴坻",
    "T13n0397_019:0137b09": "(八十八)　娑摩蛇膩[口*仚](八十九)　陀摩(九十)　陀那(九十一)　阿波",
    "T13n0397_019:0137b10": "囉勿[糸*他](九十二)　呵羅軍荼羅婆呿(九十三)　比跋多",
    "T13n0397_019:0137b11": "蛇(九十四)　唎婆畔羯摩叉蛇(九十五)　波囉[豆*婁]婆[(口*皮)/女]",
    "T13n0397_019:0137b12": "富留沙埵(九十六)　阿娑摩娑摩蛇(九十七)　比提蘘",
    "T13n0397_019:0137b13": "(九十八)　多咃伽多(九十九)　莎呵(百)」"
}
