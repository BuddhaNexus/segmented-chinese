{
    "T01n0039_001:0822b11": "No. 39 [No. 26(60), No. 40]",
    "T01n0039_001:0822b12": "佛說頂生王故事經",
    "T01n0039_001:0822b14": "西晉三藏法炬譯",
    "T01n0039_001:0822b15": "聞如是：一時，婆伽婆在舍衛城祇樹給孤獨",
    "T01n0039_001:0822b16": "園。爾時，尊者阿難在閑獨處，便作是念：「乃至",
    "T01n0039_001:0822b17": "貪欲染著皆悉藏貯，貪欲無厭足。」爾時，尊者",
    "T01n0039_001:0822b18": "阿難便從坐起，往至世尊所，到已頭面作禮，",
    "T01n0039_001:0822b19": "便一面坐。爾時，尊者阿難須臾退坐，長跪叉",
    "T01n0039_001:0822b20": "手白世尊言：「向至禪所，便起是念，乃至貪欲",
    "T01n0039_001:0822b21": "染著無厭足。」爾時，世尊告阿難曰：「如是，如是！",
    "T01n0039_001:0822b22": "阿難！乃至貪欲染著藏貯，實無厭足。所以然",
    "T01n0039_001:0822b23": "者，阿難！曩昔久遠時，有大王名頂生，真法之",
    "T01n0039_001:0822b24": "王，治化人民無有卒暴，七寶具足。所謂七寶",
    "T01n0039_001:0822b25": "者，輪寶、象寶、紺馬寶、珠寶、玉女寶、居士寶、典",
    "T01n0039_001:0822b26": "兵寶，是謂七寶。亦有千子勇悍猛健，顏色暐",
    "T01n0039_001:0822b27": "曄能却他敵，猶如此世界江河大海，以法治",
    "T01n0039_001:0822b28": "化不加刀杖。爾時，阿難！大王頂生便作是念：",
    "T01n0039_001:0822b29": "『我曾聞，曩昔舊人，壽命極長，聰明黠慧。』便作",
    "T01n0039_001:0822c01": "是語：『然我有是閻浮利地，有力勢神足，穀茂",
    "T01n0039_001:0822c02": "豐熟人民繁稠。』王便生是念：『我欲使雨七寶",
    "T01n0039_001:0822c03": "於我宮中。』爾時，阿難！王頂生作是念已，即七",
    "T01n0039_001:0822c04": "日之中雨七寶。爾時，頂生王復於異時便生",
    "T01n0039_001:0822c05": "是念：『我曾聞，曩昔舊人，壽命極長，聰明𭶑慧。",
    "T01n0039_001:0822c06": "聞有弗于逮神足自在，穀茂豐熟人民繁稠。",
    "T01n0039_001:0822c07": "我欲往彼治化。』爾時，阿難！王頂生適作是念",
    "T01n0039_001:0822c08": "已，於閻浮利不現，出弗于逮，及四部兵。爾時，",
    "T01n0039_001:0822c09": "弗于逮眾生遙見王頂生來，大眾圍遶各各",
    "T01n0039_001:0822c10": "持銀鉢盛滿碎金，或持金鉢盛滿碎銀，往至",
    "T01n0039_001:0822c11": "頂生王所，到已白頂生王：『善來！大王！此是大",
    "T01n0039_001:0822c12": "王弗于逮界，神足自在，穀茂豐熟人民繁稠，",
    "T01n0039_001:0822c13": "願大王於此治化，我等盡是大王所領。』",
    "T01n0039_001:0822c14": "「爾時，阿難！王頂生於彼治化無數百千歲。是",
    "T01n0039_001:0822c15": "時，阿難！大王頂生，復於異時便作是念：『我",
    "T01n0039_001:0822c16": "有閻浮利地，所欲自在神足，穀茂豐熟人民",
    "T01n0039_001:0822c17": "繁稠。我已雨七寶於宮殿乃至七日，今復有",
    "T01n0039_001:0822c18": "弗于逮境界自在神足，穀茂豐熟人民繁稠。",
    "T01n0039_001:0822c19": "我曾聞，曩昔舊人聰明黠慧，便作是語：「有瞿",
    "T01n0039_001:0822c20": "耶尼國土神足自在，穀茂豐熟人民繁稠。」』王",
    "T01n0039_001:0822c21": "便作是念：『我欲往至瞿耶尼界率化人民。』",
    "T01n0039_001:0822c22": "「爾時，阿難！王頂生作是念已，便從弗于逮沒，",
    "T01n0039_001:0822c23": "往瞿耶尼界，及四種兵。爾時，瞿耶尼人民遙",
    "T01n0039_001:0822c24": "見王頂生，各以持銀鉢盛滿碎金，或持金鉢",
    "T01n0039_001:0822c25": "盛滿碎銀，各送往獻往至王頂生所。到已白",
    "T01n0039_001:0822c26": "頂生王言：『善來！大王！此是王瞿耶尼界，穀茂",
    "T01n0039_001:0822c27": "豐熟人民繁稠，唯願大王，於此瞿耶尼界率",
    "T01n0039_001:0822c28": "化人民，我等盡是大王所領。』爾時，阿難！王頂",
    "T01n0039_001:0822c29": "生於瞿耶尼治化人民，無數百千歲無數萬",
    "T01n0039_001:0823a01": "歲。爾時，阿難！大王頂生復於異時便生是念：",
    "T01n0039_001:0823a02": "『我有閻浮利地，穀食豐熟人民繁稠，雨七寶",
    "T01n0039_001:0823a03": "於宮殿乃至七日；亦有弗于逮界神足自在，穀",
    "T01n0039_001:0823a04": "食豐茂人民繁稠；亦有瞿耶尼界神足自在",
    "T01n0039_001:0823a05": "至人民繁稠。』是時頂生王便作是念：『我曾聞，",
    "T01n0039_001:0823a06": "曩昔舊人聰明𭶑慧，有作是語：「有欝單曰界，",
    "T01n0039_001:0823a07": "神足自在至人民繁稠。於彼國土，一切人民",
    "T01n0039_001:0823a08": "各無所屬，所欲自在壽命極長，於彼命終盡",
    "T01n0039_001:0823a09": "生天上，食自然粳米，著劫波育衣。」』爾時，頂生",
    "T01n0039_001:0823a10": "王便作是念：『我當於彼治化。』以生此念，爾時，",
    "T01n0039_001:0823a11": "阿難！頂生王於瞿耶尼沒，即往欝單曰界，及四",
    "T01n0039_001:0823a12": "種兵。爾時，頂生王遙見彼國地，皆平正盡紺",
    "T01n0039_001:0823a13": "青色，見彼色已便告諸群臣人民：『卿輩！頗見",
    "T01n0039_001:0823a14": "地平正紺青色不乎？』答曰：『如是。大王！』『卿等欲",
    "T01n0039_001:0823a15": "知，此是劫波育衣樹。彼人盡著劫波育衣，卿",
    "T01n0039_001:0823a16": "等亦著劫波育衣。』爾時，大王頂生復更見地",
    "T01n0039_001:0823a17": "淳白色，見已復告群臣：『卿等見此地白不乎？』",
    "T01n0039_001:0823a18": "答曰：『如是。』『此是自然粳米，無皮無莖，不加捶",
    "T01n0039_001:0823a19": "杖亦不揚簸，香順風百由旬、逆風五十由旬，",
    "T01n0039_001:0823a20": "極香極美。彼士人民食此粳米，諸賢亦當食",
    "T01n0039_001:0823a21": "此粳米。』爾時，頂生王遙見地平正皆紺青色，",
    "T01n0039_001:0823a22": "見已告群臣人民言：『汝等見此紺青色不？』對",
    "T01n0039_001:0823a23": "曰：『如是。大王！』『此是四指濡草，極濡如孔雀",
    "T01n0039_001:0823a24": "毛，各各右旋與體無異。欝單曰人皆坐此草，",
    "T01n0039_001:0823a25": "卿等亦當坐此草。』爾時，大王頂生遙見城郭",
    "T01n0039_001:0823a26": "樓櫓埤堄，見已便告群臣人民言：『卿等！見此",
    "T01n0039_001:0823a27": "地平正樓櫓埤堄不？』對曰：『如是。大王！』『此是",
    "T01n0039_001:0823a28": "人民所住舍。』爾時，欝單曰人遙見頂生王來，",
    "T01n0039_001:0823a29": "各以金鉢盛銀粟，銀鉢盛金粟，白頂生王言：",
    "T01n0039_001:0823b01": "『善來！大王！此是王欝單曰界，神足自在，穀茂",
    "T01n0039_001:0823b02": "豐熟人民熾盛。願大王於欝單曰治化人民，",
    "T01n0039_001:0823b03": "我等亦當順從王教。』爾時，阿難！頂生王於欝",
    "T01n0039_001:0823b04": "單曰治化人民，無數百歲無數千歲。是時王",
    "T01n0039_001:0823b05": "頂生復於異時便作是念：『我所領境界有閻",
    "T01n0039_001:0823b06": "浮利地，神足自在至人民熾盛，我於彼雨七",
    "T01n0039_001:0823b07": "寶在宮殿乃至七日；我亦有弗于逮界，神足",
    "T01n0039_001:0823b08": "自在至人民熾盛；我亦有瞿耶尼界，神足自",
    "T01n0039_001:0823b09": "在至人民熾盛；我亦有欝單曰界，神足自在",
    "T01n0039_001:0823b10": "至人民熾盛。我曾聞舊人聰明𭶑慧，作是說",
    "T01n0039_001:0823b11": "曰：「有三十三天，壽命極長顏貌端正，於彼有",
    "T01n0039_001:0823b12": "天名釋提桓因。」我今當往詣彼三十三天，便",
    "T01n0039_001:0823b13": "受五處，天壽、天色、天樂、天神足、天增上，我今",
    "T01n0039_001:0823b14": "欲往至三十三天。』爾時，阿難！頂生王作是念",
    "T01n0039_001:0823b15": "已，於欝單曰，沒便往住三十三天，及四種兵，",
    "T01n0039_001:0823b16": "詣彼善法講堂。爾時，釋提桓因遙見頂生王",
    "T01n0039_001:0823b17": "來，見已便語頂生王曰：『善來！大王！可就此座。』",
    "T01n0039_001:0823b18": "爾時，阿難！頂生王即就座而坐，與釋提桓因",
    "T01n0039_001:0823b19": "同坐，此二王同坐而無有異，顏容姿貌正等",
    "T01n0039_001:0823b20": "無異，唯眼眴異。是時頂生王復於異時便作",
    "T01n0039_001:0823b21": "是念：『我有閻浮利地，神足自在至人民繁稠，",
    "T01n0039_001:0823b22": "於宮殿雨七寶乃至七日；亦有弗于逮界，神",
    "T01n0039_001:0823b23": "足自在至人民繁稠；我亦有瞿耶尼界，神足",
    "T01n0039_001:0823b24": "自在至人民繁稠；我亦有欝單曰界，神足自",
    "T01n0039_001:0823b25": "在至人民繁稠，及此三十三天長壽久處此。』",
    "T01n0039_001:0823b26": "爾時，三十三天集善法講堂，各次第坐。爾時，",
    "T01n0039_001:0823b27": "三十三天便作是念：『此頂生王，是閻浮利地",
    "T01n0039_001:0823b28": "王，以法治化，七寶具足，千子圍遶，於四境界",
    "T01n0039_001:0823b29": "最尊第一，不加刀杖以法治化人民。』爾時，阿",
    "T01n0039_001:0823c01": "難！釋提桓因與頂生王半座使坐，二人同坐",
    "T01n0039_001:0823c02": "光色無異，顏彩容貌皆悉同一，唯眼眴異。",
    "T01n0039_001:0823c03": "「爾時，阿難！頂生王於彼五欲而自娛樂無有",
    "T01n0039_001:0823c04": "厭足，無數百千歲無數萬歲。爾時，阿難！頂",
    "T01n0039_001:0823c05": "生王復於他時而生是念：『我所領境界，有閻",
    "T01n0039_001:0823c06": "浮利地，神足至人民熾盛，七日之中雨七寶",
    "T01n0039_001:0823c07": "於宮殿上；亦有弗于逮界，神足至人民熾盛；",
    "T01n0039_001:0823c08": "我亦有瞿耶尼界，神足至人民熾盛；我亦有",
    "T01n0039_001:0823c09": "欝單曰界，神足至人民熾盛；復有此三十三",
    "T01n0039_001:0823c10": "天壽命延長顏色暐曄。有此善法講堂，四園",
    "T01n0039_001:0823c11": "具足。云何四？難檀桓園、寶綵園、麁堅園、雜",
    "T01n0039_001:0823c12": "種園，是為四園。有晝度樹、拘毘多羅樹，皆悉",
    "T01n0039_001:0823c13": "茂盛，香順風百由旬、逆風五十由旬，此是三",
    "T01n0039_001:0823c14": "十三天所娛樂處，四月之中五欲自娛。此是",
    "T01n0039_001:0823c15": "善法講堂所皆青琉璃，此是天帝所坐處，百",
    "T01n0039_001:0823c16": "臺圍遶皆七寶成，一一臺有七百閣，一一閣",
    "T01n0039_001:0823c17": "有七七玉女，一一玉女有七七使人，皆是釋",
    "T01n0039_001:0823c18": "提桓因所領。』爾時，阿難！頂生王復生此念：『我",
    "T01n0039_001:0823c19": "今當移釋提桓因，於此三十三天治化諸天。』",
    "T01n0039_001:0823c20": "「爾時，阿難！頂生王適生是念，即於釋提桓因",
    "T01n0039_001:0823c21": "坐處墮閻浮利，及四部兵。失神足舉身皆痛，",
    "T01n0039_001:0823c22": "猶如人欲死時，輪寶滅，象寶命過，馬寶亦終，",
    "T01n0039_001:0823c23": "珠寶不現，女寶命終，居士寶、典兵寶命終。爾",
    "T01n0039_001:0823c24": "時，阿難！大王頂生五種親屬皆悉雲集，往詣",
    "T01n0039_001:0823c25": "頂生王所，白頂生王曰：『大王命終後，備有問",
    "T01n0039_001:0823c26": "我曹者：「頂生大王臨欲崩時，有何顧命？」我等",
    "T01n0039_001:0823c27": "當何以答彼？』爾時，頂生王答曰：『若我命終後，",
    "T01n0039_001:0823c28": "有作是問者：「大王頂生臨崩時有何顧命？」汝",
    "T01n0039_001:0823c29": "等當作是答：「諸賢欲知，大王頂生典領四天",
    "T01n0039_001:0824a01": "下，往至三十三天，於五欲而無厭足，便於彼",
    "T01n0039_001:0824a02": "命終。」』「阿難！汝欲知者，爾時，頂生王者豈異人",
    "T01n0039_001:0824a03": "乎？莫作是觀。何以故？爾時王者，阿難！即我",
    "T01n0039_001:0824a04": "身是。以此方便，阿難當知，乃至五欲而無厭",
    "T01n0039_001:0824a05": "足，染著於欲聚集藏貯，欲無厭足。所謂足者，",
    "T01n0039_001:0824a06": "至賢聖道，然後乃足。」爾時，世尊便說偈言：",
    "T01n0039_001:0824a07": "「不以錢財業，　　覺知欲厭足，",
    "T01n0039_001:0824a08": "樂少苦惱多，　　智者所不為。",
    "T01n0039_001:0824a09": "設於五欲中，　　竟不愛樂彼，",
    "T01n0039_001:0824a10": "愛盡便得樂，　　是三佛弟子。",
    "T01n0039_001:0824a11": "食欲拘利歲，　　終便入地獄，",
    "T01n0039_001:0824a12": "本欲安所至，　　命為苦所切。",
    "T01n0039_001:0824a13": "諸法悉無常，　　生者必壞敗，",
    "T01n0039_001:0824a14": "生生悉歸盡，　　彼滅第一樂。」",
    "T01n0039_001:0824a15": "爾時，尊者阿難聞佛所說，歡喜奉行。",
    "T01n0039_001:0824a16": "佛說頂生王故事經"
}