{
    "X68n1319_011:0532c06": "御製序",
    "X68n1319_011:0532c07": "昔黃帝訪道於廣成子。湯問於卞隨．務光。古之聖",
    "X68n1319_011:0532c08": "王。其於高世之士。必資其薰習身心。以為宰制萬",
    "X68n1319_011:0532c09": "事之本。迨於後世。凡入帝王之門者。功業邊事尚",
    "X68n1319_011:0532c10": "難其人。何況心性邊事。從來宗門古德。傳靈山之",
    "X68n1319_011:0532c11": "心燈。其中不少大丈夫而不入帝王之門。其居帝",
    "X68n1319_011:0532c12": "王之位者。悟宗旨主復少。間或浮慕教相。淺識小",
    "X68n1319_011:0532c13": "夫。輒以崇尚異端議之。而其所尊禮之人。多每不",
    "X68n1319_011:0532c14": "足以服世。徒滋疑謗。於是黃帝成湯之美事。不可",
    "X68n1319_011:0532c15": "復見於後世。我朝之初居東土也。風俗湻古。實忠",
    "X68n1319_011:0532c16": "實孝。直心直行。歷代敬禮",
    "X68n1319_011:0532c17": "佛天。而於僧道。並無不問高下。一概尊敬之事。與蒙",
    "X68n1319_011:0532c18": "古習尚迥殊。我",
    "X68n1319_011:0532c19": "皇祖世祖章皇帝撫有方夏。萬幾餘暇。與玉琳琇．[卄/卬]",
    "X68n1319_011:0532c20": "溪森父子。究竟心性之學。一時遇合。蓋與黃帝成",
    "X68n1319_011:0532c21": "湯之事。無二無別。非我朝夙有崇僧之習而然也。",
    "X68n1319_011:0532c22": "朕覧玉琳琇父子之書。闡揚宗乘之妙旨。實能利",
    "X68n1319_011:0532c23": "人濟世。如杲日在空。迷雲頓淨。如清鐘響夜。幻夢",
    "X68n1319_011:0532c24": "旋消。惠當來龍象於無窮。[媲-囟+(色-巴+囚)]從上佛祖而不愧。用",
    "X68n1319_011:0533a01": "是採輯校刊。傳示後世。因念帝王訪道於高世之",
    "X68n1319_011:0533a02": "士。乃古聖之盛軌。而自昔世儒。每於二氏限量區",
    "X68n1319_011:0533a03": "別。朕不忍將來者之終懵。而不為之剖晰也。故敘",
    "X68n1319_011:0533a04": "其說如左。至於萬善殿西苑說法。併奏對機緣。雖",
    "X68n1319_011:0533a05": "載自骨巖侍香紀略。但皆佛法中事。非裝點誇張",
    "X68n1319_011:0533a06": "妄謬之說。亦玉琳琇揚日月之光華。作人天之眼",
    "X68n1319_011:0533a07": "目處。尚足取者。故採編數則。敬昭",
    "X68n1319_011:0533a08": "皇祖當日之恩遇云。",
    "X68n1319_011:0533a09": "雍正十一年癸丑八月朔日",
    "X68n1319_011:0533a10": "御選大覺普濟能仁玉琳琇國師語錄",
    "X68n1319_011:0533a11": "順治十六年己亥閏三月初一日。萬善殿奉",
    "X68n1319_011:0533a12": "御旨上堂。師至座前。召眾云。會麼。若也會得。山僧未",
    "X68n1319_011:0533a13": "離江南。陞座說法已竟。如或未然。看向第二門頭",
    "X68n1319_011:0533a14": "施展去也。便登座。拈香云。此一瓣香。親受靈山記",
    "X68n1319_011:0533a15": "莂。焫向爐中。祝嚴",
    "X68n1319_011:0533a16": "佛心天子成等正覺。次拈香云。此一瓣香。華藏海會",
    "X68n1319_011:0533a17": "早已敷宣。焫向爐中。祝嚴",
    "X68n1319_011:0533a18": "佛母太后百福具備。保助",
    "X68n1319_011:0533a19": "皇躬。大揚法化。　上首白椎竟。問。百福叢中選佛場。海",
    "X68n1319_011:0533a20": "眾側聆求法要。如何是賓中賓。　師云。一盋千家飯。",
    "X68n1319_011:0533a21": "進云。箇中好消息。剎剎塵塵現。如何是賓中主。　師",
    "X68n1319_011:0533a22": "云。青目覩人少。　進云。一人有慶。兆民賴之。如何是",
    "X68n1319_011:0533a23": "主中賓。　師云。庭前古柏蔭人天。　進云。天高羣象正。",
    "X68n1319_011:0533a24": "海闊百川朝。如何是主中主。　師云。當堂不正坐。　進",
    "X68n1319_011:0533b01": "云。賓主歷然承指示。當陽一句又如何。　師打云。有",
    "X68n1319_011:0533b02": "功者賞。　問。仁皇好道。啟大會於重玄。祖令當行。建",
    "X68n1319_011:0533b03": "法幢於今日。從上宗猷如何展演。　師云。進前來。與",
    "X68n1319_011:0533b04": "汝道。　進云。金輪頂上無生曲。唱徹皇都調更新。　師",
    "X68n1319_011:0533b05": "云。一句聳人。　進云。恁麼則萬善殿中為雨露。五",
    "X68n1319_011:0533b06": "龍亭上起清風。　師云。共願如是。　進云。只如仰答聖",
    "X68n1319_011:0533b07": "明一句又作麼生道。　師云。天台華頂萬年藤。報德",
    "X68n1319_011:0533b08": "酬恩心鐵石。　問。即今萬善堂中頂禮萬佛寶號。但",
    "X68n1319_011:0533b09": "知其名。未審居何國土。　師云。上座醉那。　進云。某甲",
    "X68n1319_011:0533b10": "則不然。師便打。僧喝。師又打。　進云。不勞重舉。師復",
    "X68n1319_011:0533b11": "打。　問。如何是十方薄伽梵。　師云。處處撞著。　進云。如",
    "X68n1319_011:0533b12": "何是一路涅槃門。　師云。看脚下。　進云。如何是選佛",
    "X68n1319_011:0533b13": "場。　師云。棒頭有眼明如日。　進云。如何是心空及第",
    "X68n1319_011:0533b14": "歸。師便打。　進云。恁麼則天上有星皆拱北。人間無",
    "X68n1319_011:0533b15": "水不朝東。師又打。　問。五祖門下有一神秀大師。因",
    "X68n1319_011:0533b16": "什麼不得衣盋。　師云。為他通身是佛。　進云。盧行者",
    "X68n1319_011:0533b17": "因什麼却得衣盋。　師云。為他不會禪道。　進云。恁麼",
    "X68n1319_011:0533b18": "可謂伶俐不妨隨處有。癡愚端的世間稀。師便打。",
    "X68n1319_011:0533b19": "是日名德頗多。師復左右顧眎云。世尊拈花。迦葉",
    "X68n1319_011:0533b20": "微笑。百萬人天。次第成佛。",
    "X68n1319_011:0533b21": "御駕儼臨。命登萬善寶座。揭露正法眼藏。涅槃妙心。",
    "X68n1319_011:0533b22": "作家禪侶盡出相見。還更有麼。乃云。九年面壁。計",
    "X68n1319_011:0533b23": "較未成。立雪齊腰。苦勞徒爾。三拜依位立。可知禮",
    "X68n1319_011:0533b24": "也。懺罪解縛。鞭影高飛。無性性空。松風聒耳。本無",
    "X68n1319_011:0533c01": "一物。追金琢玉。兩枝嫩桂。五葉芬敷。異口同音。千",
    "X68n1319_011:0533c02": "山一月。乃至笑巖老祖挺生神京。建立臨濟宗旨。",
    "X68n1319_011:0533c03": "禹門浪闊。突兀孤危。事是恁麼事。人須恁麼人。但",
    "X68n1319_011:0533c04": "得恁麼人。何愁恁麼事。且道如何是恁麼事。舉袈",
    "X68n1319_011:0533c05": "裟云。如天普葢。似地普擎。好風齋著力。盡向此中",
    "X68n1319_011:0533c06": "吹。",
    "X68n1319_011:0533c07": "上堂。上首白椎竟。問。仙客乘雲泛紫畿。欣逢聖主",
    "X68n1319_011:0533c08": "話玄微。五旬金殿垂恩重。又許扁舟渡雪谿。未審",
    "X68n1319_011:0533c09": "其中祕密還得大家知也無。　師云。天高地厚。　進云。",
    "X68n1319_011:0533c10": "雷音已震青霄外。四海咸聞第一機。　師云。日光月",
    "X68n1319_011:0533c11": "華。　問。當今天子聖明君。隆興三寶剔禪燈。特請和",
    "X68n1319_011:0533c12": "尚登寶座。御駕親臨轉法輪。如何是轉法輪。　師云。",
    "X68n1319_011:0533c13": "山僧慚愧。　進云。本來大道無言說。未審如何又有",
    "X68n1319_011:0533c14": "言。　師云。聖恩難報。　進云。一顆明珠在海中。光照虗",
    "X68n1319_011:0533c15": "空作慧燈。　師卓拄杖云。念汝老實。　問。舌無十字關。",
    "X68n1319_011:0533c16": "脚斷五色線。請問和尚。如何是舌頭上無十字關。",
    "X68n1319_011:0533c17": "　師云。恁麼的人來。與他茶喫。　進云。如何是脚跟下",
    "X68n1319_011:0533c18": "斷五色線。　師云。恁麼的人來。教他地下坐著。　進云。",
    "X68n1319_011:0533c19": "打破十字關。掃斷五色線。　師打云。你替他各喫三",
    "X68n1319_011:0533c20": "十棒。乃云。釋迦文佛降生之月。朔旦良辰。奉",
    "X68n1319_011:0533c21": "旨重陞寶座。舉揚大法。通琇打點些佛法出來供養",
    "X68n1319_011:0533c22": "大眾。及乎陞到座上。觀諸大眾。通身是法。一一毛",
    "X68n1319_011:0533c23": "孔出無量口。一一口出無量音聲。一一音聲宣無",
    "X68n1319_011:0533c24": "量妙義。人人爾。法法爾。盈虗空。徧法界。無有一毫",
    "X68n1319_011:0534a01": "虧欠處。無有一毫空缺處。通琇更作麼擔水河頭",
    "X68n1319_011:0534a02": "賣。直如河伯見海若。恍然自失耳。伏惟大眾。各自",
    "X68n1319_011:0534a03": "珍重。下座。",
    "X68n1319_011:0534a04": "己亥春。詔迎入京。命住西苑。",
    "X68n1319_011:0534a05": "世祖問。心在七處。不在七處。　師云。覓心了不可得。",
    "X68n1319_011:0534a06": "世祖問。悟道的人還有喜怒哀樂也無。　師云。喚什麼",
    "X68n1319_011:0534a07": "作喜怒哀樂。",
    "X68n1319_011:0534a08": "世祖問。山河大地從妄念而生。妄念若息。山河大地",
    "X68n1319_011:0534a09": "還有也無。　師云。如人睡醒。夢中之事是有是無。",
    "X68n1319_011:0534a10": "世祖問。如何用工。　師云。端拱無為。",
    "X68n1319_011:0534a11": "世祖問。如何是大。　師云。光被四表。格于上下。",
    "X68n1319_011:0534a12": "世祖問。本來面目如何參。　師云。如六祖所言參。　云。六",
    "X68n1319_011:0534a13": "祖如何說。　師云。祖言。不思善。不思惡。正恁麼時。如",
    "X68n1319_011:0534a14": "何是本來面目。",
    "X68n1319_011:0534a15": "世祖問。思善思惡時如何。　師云。好善但好善。惡惡但",
    "X68n1319_011:0534a16": "惡惡。正好善惡惡時。即參者好善惡惡的是箇什",
    "X68n1319_011:0534a17": "麼。所謂要一切處參。第一要動裏參。動中得力。靜",
    "X68n1319_011:0534a18": "中愈勝。古人所謂從緣薦得。相應捷也。",
    "X68n1319_011:0534a19": "世祖退。命近侍傳語云。恨相見之晚。",
    "X68n1319_011:0534a20": "庚子秋。",
    "X68n1319_011:0534a21": "世祖馬上有省。連",
    "X68n1319_011:0534a22": "詔敦請至京。",
    "X68n1319_011:0534a23": "世祖就見西苑丈室。相視而笑。日窮玄奧。",
    "X68n1319_011:0534a24": "世祖見一矮戒子。指問師。師云。長者長法身。短者短",
    "X68n1319_011:0534b01": "法身。",
    "X68n1319_011:0534b02": "世祖喜謝",
    "X68n1319_011:0534b03": "奉",
    "X68n1319_011:0534b04": "旨進頌。",
    "X68n1319_011:0534b05": "深殿焚香永。心齋笑坐忘。大圓鏡智淨。應物妙無",
    "X68n1319_011:0534b06": "方。",
    "X68n1319_011:0534b07": "又。",
    "X68n1319_011:0534b08": "慈幃色養適。侍坐快談玄。法界塵塵佛。同光照大",
    "X68n1319_011:0534b09": "千。",
    "X68n1319_011:0534b10": "雨夜奉",
    "X68n1319_011:0534b11": "旨書。",
    "X68n1319_011:0534b12": "僧問趙州。如何得不蹉路。　州云。識自本心。見自本",
    "X68n1319_011:0534b13": "性。即不蹉路。",
    "X68n1319_011:0534b14": "心同虗空界。示等虗空法。證得虗空時。無是無非",
    "X68n1319_011:0534b15": "法。且道虗空作麼生證。",
    "X68n1319_011:0534b16": "心隨萬境轉。轉處實能幽。隨流認得性。無喜亦無",
    "X68n1319_011:0534b17": "憂。見聞覺知是流。且道性作麼生認。",
    "X68n1319_011:0534b18": "一念不生全體現。六根纔動被雲遮。且道全體現",
    "X68n1319_011:0534b19": "時如何。略彴不是趙州橋。明月清風安可比。",
    "X68n1319_011:0534b20": "世祖賓天拈香。",
    "X68n1319_011:0534b21": "師云。報身如夢幻。世界若空華。唯過量大人去來",
    "X68n1319_011:0534b22": "無礙。進如意云。此是",
    "X68n1319_011:0534b23": "皇上生生用不盡的。現前大眾專精持念究竟堅固",
    "X68n1319_011:0534b24": "大陀羅尼。執事舉楞嚴．大悲．藥師．往生等神呪。並",
    "X68n1319_011:0534c01": "遶誦普門大士名。懺悔發願回向。",
    "X68n1319_011:0534c02": "元旦上堂。問答不錄。師云。追金琢玉。繡口文心。自有",
    "X68n1319_011:0534c03": "當行作者。轉身掉臂。努目撑眉。一任逞俊禪流。兩眼",
    "X68n1319_011:0534c04": "對兩眼。真金不博鍮。未舉先知。早已屬二屬三。當陽",
    "X68n1319_011:0534c05": "薦取。豈止落七落八。諸佛不出世。祖師不西來。目前",
    "X68n1319_011:0534c06": "無闍黎。此間無老僧。但有言說。都無實義。擲拂子云。",
    "X68n1319_011:0534c07": "踏著故鄉田地密。人人鼓腹樂昇平。下座。",
    "X68n1319_011:0534c08": "端陽上堂。白椎竟。舉。天龍為玄沙侍者。侍沙山行。遇",
    "X68n1319_011:0534c09": "虎。龍曰。和尚。虎。沙云。是汝虎。師召眾云。衲僧行處。如",
    "X68n1319_011:0534c10": "火消冰。萬法本閒。惟人自閙。六祖大師云。非風旛動。",
    "X68n1319_011:0534c11": "仁者心動。將謂說心性禪。承言者喪。滯句者迷。舍多",
    "X68n1319_011:0534c12": "尊者云。非風鈴鳴。我心鳴耳。多少人面牆而立。心復",
    "X68n1319_011:0534c13": "誰乎。俱寂靜故。大眾還會麼。一物寂靜。多物寂靜。一",
    "X68n1319_011:0534c14": "身寂靜。多身寂靜。一世界寂靜。多世界寂靜。先師天",
    "X68n1319_011:0534c15": "隱老和尚如是。龍池幻翁老和尚如是。濟宗上下諸",
    "X68n1319_011:0534c16": "祖如是。東土二三。西天四七如是。卓拄杖云。拄杖如",
    "X68n1319_011:0534c17": "是。山僧如是。大眾如是。顧左右云。堂中喫糉子如是。",
    "X68n1319_011:0534c18": "下座。",
    "X68n1319_011:0534c19": "幻有大和尚誕日設供。師指真云。兀坐嘴盧都。教人",
    "X68n1319_011:0534c20": "沒奈何箇老漢慣得其便。者裏透得過的。如龍得水。",
    "X68n1319_011:0534c21": "似虎靠山。有意氣時添意氣。不風流處也風流。而今",
    "X68n1319_011:0534c22": "大明國裏稱為師翁後裔者。不啻百千萬億。究竟得",
    "X68n1319_011:0534c23": "大機。顯大用。堪為的骨兒孫者。能有幾人。某上座初",
    "X68n1319_011:0534c24": "閱龍池語錄。見師翁云。世間多少不平之輩。務要別",
    "X68n1319_011:0535a01": "尋一箇人與我老釋迦比勝負。較優劣。還知我釋迦",
    "X68n1319_011:0535a02": "如來是何等一箇面目麼。某上座便於此喪身失命。",
    "X68n1319_011:0535a03": "將謂師翁面目只如是。後來呈似先師。和尚受他許",
    "X68n1319_011:0535a04": "多惡辣鉗錘。方知見與翁齊。減翁半德。見過於翁。方",
    "X68n1319_011:0535a05": "堪嗣續。從此脚跟下自解作活計。雖與師翁同條生。",
    "X68n1319_011:0535a06": "不與師翁同條死。師翁善為隱語云。人還知我釋迦",
    "X68n1319_011:0535a07": "如來是何等一箇面目。令某小瞎禿最初祇見師翁",
    "X68n1319_011:0535a08": "殺人刀。未見師翁活人劍。今日某上座不妨顯示。令",
    "X68n1319_011:0535a09": "見者聞者知我祖師門下亦有殺人刀。亦有活人劍。",
    "X68n1319_011:0535a10": "顧視左右云。若有問。如何是我師翁真面目。拈香云。",
    "X68n1319_011:0535a11": "急著眼。",
    "X68n1319_011:0535a12": "佛誕度僧上堂。師云。報恩新長老。今年纔廿四。黃面",
    "X68n1319_011:0535a13": "老瞿曇。是吾最小子。古往今來。多少居曲彔牀的大",
    "X68n1319_011:0535a14": "善知識。凡於四月八日播弄瞿曇小老的矢臭氣則",
    "X68n1319_011:0535a15": "有分。還曾夢見瞿曇的師麼。若向者裏緇素得。則不",
    "X68n1319_011:0535a16": "論鬀髮不鬀髮。不虗親到報恩來。若者裏緇素不得。",
    "X68n1319_011:0535a17": "直饒新報恩親手為他剗草。也未免對面白雲千萬",
    "X68n1319_011:0535a18": "里。驀喝一喝。下座。",
    "X68n1319_011:0535a19": "秋中行化上堂。師拈拄杖召眾云。終日與山僧同居",
    "X68n1319_011:0535a20": "共處。還識得山僧立地處也未。時常見山僧搖唇鼓",
    "X68n1319_011:0535a21": "舌。還會得山僧真實相為處也未。若識得山僧立地",
    "X68n1319_011:0535a22": "處。則於此深山窮谷臥月披雲。却在十字街頭拖泥",
    "X68n1319_011:0535a23": "帶水。而十字街頭拖泥帶水。却在此深山窮谷臥月",
    "X68n1319_011:0535a24": "披雲。若識得山僧真實相為處。則與大眾耳提面命",
    "X68n1319_011:0535b01": "却千里萬里。而千里萬里未嘗不與大眾耳提面命。",
    "X68n1319_011:0535b02": "還會麼。卓柱杖云。頂上一輪滿。清光何處無。",
    "X68n1319_011:0535b03": "元旦上堂。眾問話畢。師乃云。參禪流。聽我說。此事非",
    "X68n1319_011:0535b04": "常休倉卒。登山須到絕頂頭。入水須至最深窟。乾坤",
    "X68n1319_011:0535b05": "寬廣實難知。滄海淵深豈易識。不識不知且止。透頂",
    "X68n1319_011:0535b06": "透底一句作麼生道。草樹盡非前度色。藍田日暖玉",
    "X68n1319_011:0535b07": "生光。",
    "X68n1319_011:0535b08": "便舟化主領崑山眾居士請上堂。師顧左右云。毀形",
    "X68n1319_011:0535b09": "易服作世外之士。直須不惜身命。飢寒困苦置之度",
    "X68n1319_011:0535b10": "外。顓究大事。圖報佛恩。所以古德示眾云。夫既出家。",
    "X68n1319_011:0535b11": "如囚脫獄。於佛法中萬死一生。更莫棄捨。蓋慮後學",
    "X68n1319_011:0535b12": "遇境界艱難。一時打不過。故爾苦口叮嚀。殊不知清",
    "X68n1319_011:0535b13": "苦僧家本分。不獨今時如此。自古皆然。昔日大愚芝",
    "X68n1319_011:0535b14": "和尚常住澹薄。想與報恩差不多。而芝老和尚窮酸",
    "X68n1319_011:0535b15": "直是窮酸到底。幾株宿菜也不令人好喫。嘗上堂云。",
    "X68n1319_011:0535b16": "大家相聚喫莖虀。喚作一莖虀。入地獄如箭射。報恩",
    "X68n1319_011:0535b17": "者裏雖云澹薄。然山僧素願有食有法。令眾安止。近",
    "X68n1319_011:0535b18": "因饑饉。安眾無方。直是食不下咽。坐臥不寧。幸有化",
    "X68n1319_011:0535b19": "主發心在外。漸領信心檀越入山。且不要學他古人",
    "X68n1319_011:0535b20": "見識。度量與麼小。口門與麼窄。大家相聚在此。澹薄",
    "X68n1319_011:0535b21": "時澹薄。喫齋時喫齋。喚作喫齋。我等與施主皆共成",
    "X68n1319_011:0535b22": "佛道。　問。如何是函葢乾坤句。　師云。滿院梅花香噴鼻。",
    "X68n1319_011:0535b23": "　進云。如何是截斷眾流句。　師云。近日厨房幾斷烟。　進",
    "X68n1319_011:0535b24": "云。如何是隨波逐浪句。　師云。禮拜著。　復舉。雪竇禪師",
    "X68n1319_011:0535c01": "云。客從遠方來。贈我徑寸璧。中有四箇字。字字無人",
    "X68n1319_011:0535c02": "識。報恩亦有一偈。化主崑山歸。獻我數塊石。通身渾",
    "X68n1319_011:0535c03": "是口。有眼誰不識。下座。",
    "X68n1319_011:0535c04": "行化過清谿。明道蔡封翁就開封寺請上堂。師云。本",
    "X68n1319_011:0535c05": "是真實人。共譚真實話。欲明真實事。須辦真實心。會",
    "X68n1319_011:0535c06": "中辦心真實的。出來互相酬唱。　問。臨濟問黃檗佛法",
    "X68n1319_011:0535c07": "大意。黃檗便打。某甲問和尚佛法大意。和尚如何。　師",
    "X68n1319_011:0535c08": "云。化長生米。　師迺云。佛祖出世為一大事因緣。人人",
    "X68n1319_011:0535c09": "悟自妙心。得自寶藏。虗空不足以喻其久。宇宙不足",
    "X68n1319_011:0535c10": "以喻其寬。岱嶽未可以為高。滄海未可以為深。取之",
    "X68n1319_011:0535c11": "不竭。用之無窮。明道老居士。深受靈山付囑。欲為有",
    "X68n1319_011:0535c12": "情揭開迷封。悟自妙心。得自寶藏。特重建此開封古",
    "X68n1319_011:0535c13": "剎。玉琳道人到來。特為舉揚。驀召眾云。我不輕於大",
    "X68n1319_011:0535c14": "眾。大眾皆當作佛。下座。　蔡居士作禮云。弟子每對神",
    "X68n1319_011:0535c15": "佛前發願。護持蔡鐸正念。禁止蔡鐸邪思。惟願臨欲",
    "X68n1319_011:0535c16": "命終時。淨除一切諸障礙等。是否。　師云。即此誓願真",
    "X68n1319_011:0535c17": "實。皆成佛道。士再禮謝。",
    "X68n1319_011:0535c18": "誕日上堂。眾僧問話畢。師乃云。白雲千頃。老屋數間。",
    "X68n1319_011:0535c19": "一榻高眠。令土木瓦石為大眾轉大法輪者。是先師",
    "X68n1319_011:0535c20": "和尚向日家風。唐存翁合諸檀越。建大禪堂。十方聚",
    "X68n1319_011:0535c21": "會。應時及節。請山僧說法者。是新報恩今日行履。且",
    "X68n1319_011:0535c22": "道先和尚向日家風是。新報恩今日行履是。豎柱杖",
    "X68n1319_011:0535c23": "云。若也會得。釋迦不在前。彌勒不在後。大眾與諸佛",
    "X68n1319_011:0535c24": "同證一相三昧。山僧與大眾壽量無殊。若也不會。父",
    "X68n1319_011:0536a01": "少而子老。舉世所不信。擲柱杖。下座。",
    "X68n1319_011:0536a02": "出坡上堂。問。歲將終。期已半。當人脚下事。請師相為。",
    "X68n1319_011:0536a03": "師云。三十棒一棒也較不得。師乃云。報恩寺裏禪。盡",
    "X68n1319_011:0536a04": "在衲僧邊。搬柴及運土。終日擔橫肩。下座。",
    "X68n1319_011:0536a05": "上堂。師云。馬祖道一口吸盡西江水。慈悲之故。而有",
    "X68n1319_011:0536a06": "落草之譚。世尊道十方虗空生汝心中。猶如片雲點",
    "X68n1319_011:0536a07": "太清裏。與麼會得。正好捉來朝打三千。暮打八百。有",
    "X68n1319_011:0536a08": "般漢迷頭認影。棄本逐末。以守箇昭昭靈靈為悟主",
    "X68n1319_011:0536a09": "人公。把舉足動步搖唇鼓舌的為常住心體。認六塵",
    "X68n1319_011:0536a10": "緣影為自心相。譬如病眼見空中華及第二月。百千",
    "X68n1319_011:0536a11": "澄清大海棄之。惟認一浮漚。迷中倍人。佛所深愍。世",
    "X68n1319_011:0536a12": "尊又示阿難云。如汝今者。承聽我法。此則因聲而有",
    "X68n1319_011:0536a13": "分別。縱離一切見聞覺知。內守幽閒。猶為法塵分別",
    "X68n1319_011:0536a14": "影事。今時外道好笑殺人。既以曉得走路問話的為",
    "X68n1319_011:0536a15": "悟自心。更以識神空主人公也不可得。為末後無疑。",
    "X68n1319_011:0536a16": "誰知數千年前盡被世尊痛呵明叱。有如斯舉。凡學",
    "X68n1319_011:0536a17": "者可弗見不善如探湯。猛看破浮幻身心。向一念未",
    "X68n1319_011:0536a18": "生前。當下證得廣大心體。連證之一字。亦不可得。便",
    "X68n1319_011:0536a19": "識得一切佛祖廣大心體。方可出生出死。方可入死",
    "X68n1319_011:0536a20": "入生。事是恁麼事。人須恁麼人。苟不如斯。生死到來。",
    "X68n1319_011:0536a21": "便驗真偽。　復舉。古德云。毫釐有差。天地懸隔。師驀豎",
    "X68n1319_011:0536a22": "如意召大眾云。還會麼。良久。擲如意云。萬古碧潭空",
    "X68n1319_011:0536a23": "界月。再三撈摝始應知。",
    "X68n1319_011:0536a24": "示眾",
    "X68n1319_011:0536b01": "示眾。舉。法眼禪師指凳子云。識得凳子。周匝有餘。雲",
    "X68n1319_011:0536b02": "門偃云。識得凳子。天地懸殊。天衣懷云。識得凳子。榆",
    "X68n1319_011:0536b03": "楠木做。大慧杲云。識得凳子。好鬀頭洗脚。　師云。諸大",
    "X68n1319_011:0536b04": "老與麼各出好手。放過則盡可居寶華王座。仔細檢",
    "X68n1319_011:0536b05": "點將來。合各與三十矮凳脚。",
    "X68n1319_011:0536b06": "因課誦示眾。師云。邇來魔彊法弱。亦以上無嚴師。故",
    "X68n1319_011:0536b07": "容邪謬之徒插足宗門。多是學宗旨。論宗旨。虗擬宗",
    "X68n1319_011:0536b08": "旨。一味妄穿妄鑿。妄卜妄度。從上綱宗。面目儼然。何",
    "X68n1319_011:0536b09": "嘗夢見。所以言言會旨。步步迷宗。即如一等無慚愧",
    "X68n1319_011:0536b10": "漢。妄稱自己亦是臨濟兒孫。開口便道。垂慈必有法。",
    "X68n1319_011:0536b11": "無法不垂慈。臨濟宗有元有要。有權有實。有照有用。",
    "X68n1319_011:0536b12": "有主有賓。而竟把叢林正務及兩堂課誦皆曰此只",
    "X68n1319_011:0536b13": "是應點故事。可將就些。必當少念佛。方像祖師門下",
    "X68n1319_011:0536b14": "客。吁嗟乎。我不知此等人面皮厚多少。若道是泛常",
    "X68n1319_011:0536b15": "故事。有礙祖道。則直當不念。何得云少念及將就些。",
    "X68n1319_011:0536b16": "若如此隨順俗套。將就故事。豈是大丈夫作人天眼",
    "X68n1319_011:0536b17": "目。與佛祖為師者之所為耶。我今誠實指示此輩暗",
    "X68n1319_011:0536b18": "短流俗阿師。且莫誇是祖師門下客。莫虗稱會宗旨。",
    "X68n1319_011:0536b19": "莫別求所以為人。既欲明宗旨。且莫當面蹉過。莫拈",
    "X68n1319_011:0536b20": "一放一好。教你知報恩者裏即兩堂課誦。便有玄有",
    "X68n1319_011:0536b21": "要。有權有實。有照有用。某上座有時一聲佛如金剛",
    "X68n1319_011:0536b22": "王寶劍。有時一聲佛如踞地獅子。有時一聲佛如探",
    "X68n1319_011:0536b23": "竿影草。有時一聲佛不作一聲佛用。亦有殺。亦有活。",
    "X68n1319_011:0536b24": "亦有縱。亦有奪。亦有主。亦有賓。亦如清涼池。亦如大",
    "X68n1319_011:0536c01": "火聚。背之則受諸苦惱。觸之則燒却面門。饒人左之",
    "X68n1319_011:0536c02": "右之。時進時退。或邪或正。或是或非。或行解相應不",
    "X68n1319_011:0536c03": "相應。或見地透脫不透脫。不消別施勘驗。只者兩堂",
    "X68n1319_011:0536c04": "課誦。都料簡詳悉也。凡在報恩者。切莫以課誦出坡",
    "X68n1319_011:0536c05": "等為虗應故事。須知無不是佛祖之祕密法。無不是",
    "X68n1319_011:0536c06": "佛祖之總持門。無不是佛祖之不傳心要。無不是佛",
    "X68n1319_011:0536c07": "祖之自利利人捷徑。若道別有宗旨。別有佛法。別有",
    "X68n1319_011:0536c08": "好知解。更欲假借趙州念佛潄口之說以圖避懶。妄",
    "X68n1319_011:0536c09": "擬議人。則先謗他趙州為不要人念佛。又以報恩念",
    "X68n1319_011:0536c10": "佛作念佛會。則真可憐生。你若果是箇人。能各出手",
    "X68n1319_011:0536c11": "眼。別樣設施為人去。某上座自識得你。不要你類我。",
    "X68n1319_011:0536c12": "若你等道必要恁麼。我又不恁麼也。祇如我恁麼。事",
    "X68n1319_011:0536c13": "無不具玄要。權實照用。主賓縱奪。你作麼生會。敢妄",
    "X68n1319_011:0536c14": "擬議耶。凡為魔所攝。毒氣深入者。一任你別去學佛",
    "X68n1319_011:0536c15": "法。學宗旨。多生分別。異樣揀擇。他日眼開。自知負墮。",
    "X68n1319_011:0536c16": "如我同志真實學道者。切須立定脚跟。努力行持。莫",
    "X68n1319_011:0536c17": "為魔惑。其或獅子蟲。定不輕縱以亂清規。",
    "X68n1319_011:0536c18": "羯磨夜示眾。師云。毀犯者。墮諸苦趣。執持者。報在人",
    "X68n1319_011:0536c19": "天。且道既不毀犯。又不執持的。當生何處。良久。云。自",
    "X68n1319_011:0536c20": "是不歸歸便得。故園風月有誰爭。便歸方丈。",
    "X68n1319_011:0536c21": "示眾。舉。僧問慈明。閙中取靜時如何。明曰。頭枕布袋。",
    "X68n1319_011:0536c22": "　師云。山僧若在座下。管教先南源不只恁麼休去。何",
    "X68n1319_011:0536c23": "不進云。和尚莫世諦流布。且道先南源又且如何。",
    "X68n1319_011:0536c24": "示眾。師云。汝等諸人須信本來是佛。各須識取本來",
    "X68n1319_011:0537a01": "面目。蹋著本地風光。若識得本來面目。黃金世界。白",
    "X68n1319_011:0537a02": "玉為身。栴檀叢林。栴檀圍繞。不然草木叢林時時凋",
    "X68n1319_011:0537a03": "喪。眾禮拜。",
    "X68n1319_011:0537a04": "示眾。舉。佛眼禪師上堂云。世人盡道路行難。本分真",
    "X68n1319_011:0537a05": "金入火看。煉去煉來金體淨。一槌打作玉欄杆。　師云。",
    "X68n1319_011:0537a06": "古德恁麼道。應有聞之踊躍者。應有聞之竦惕者。",
    "X68n1319_011:0537a07": "示眾。舉。淨覺本禪師。僧問。同聲相應時如何。淨云。鵓",
    "X68n1319_011:0537a08": "鳩樹上啼。　師云。可惜者僧浪問。不知落處。見淨老云。",
    "X68n1319_011:0537a09": "鵓鳩樹上啼。何不遙空掌云。打落枝頭時如何。儻淨",
    "X68n1319_011:0537a10": "老再云。作家禪客。天然有在。何不進云。某甲點茶來",
    "X68n1319_011:0537a11": "請和尚。儻淨老再云。果然作家。便禮拜而出。豈不話",
    "X68n1319_011:0537a12": "不虗行。雖然。鵓鳩樹上啼。汝諸大眾作麼生會。",
    "X68n1319_011:0537a13": "死關千丈巖回。示眾云。者一百二十日。老僧日日在",
    "X68n1319_011:0537a14": "兩序諸公肚裏走三轉。諸公知麼。　眾進語畢。師又云。",
    "X68n1319_011:0537a15": "者一百二十日。老僧日日在各堂寮苦行。諸禪肚裏",
    "X68n1319_011:0537a16": "走三轉。諸禪知麼。　眾進語畢。師又云。者一百二十日。",
    "X68n1319_011:0537a17": "老僧日日在內外大眾肚裏走三轉。大眾知麼。眾久",
    "X68n1319_011:0537a18": "立。師左右顧視。下座。",
    "X68n1319_011:0537a19": "小參",
    "X68n1319_011:0537a20": "晚參。師拈柱杖云。我此山中。一物也無。石頭大的大。",
    "X68n1319_011:0537a21": "小的小。內外諸人每日出坡三兩度。驀有箇漢出來",
    "X68n1319_011:0537a22": "道。和尚前言不應後語。但向他道。非汝境界。顧左右",
    "X68n1319_011:0537a23": "云。若也會得。許你不齩一粒米。大碗喫飯。不挂一縷",
    "X68n1319_011:0537a24": "絲。終日著衣。若也不會。不是逐色隨聲。即落解脫深",
    "X68n1319_011:0537b01": "坑。大眾。到者裏切須仔細。良久。卓柱杖云。參。",
    "X68n1319_011:0537b02": "晚參。師拈柱杖云。當初龐居士到百尺竿頭。將謂見",
    "X68n1319_011:0537b03": "過於人。開口便道。不與萬法為侶者是什麼人。幸而",
    "X68n1319_011:0537b04": "其時諸方有人。若遇如今狐狼野干之屬。盲引眾盲。",
    "X68n1319_011:0537b05": "見有百尺竿頭坐的。便道你已死了。須透祖師機緣。",
    "X68n1319_011:0537b06": "方是死中得活。便教人胡穿亂鑿。今日透者一則。明",
    "X68n1319_011:0537b07": "日透那一則。若恁麼。豈不見笑一時。遺臭萬世。討甚",
    "X68n1319_011:0537b08": "葢天蓋地好龐老耶。然而也是當人肯入作家爐鞴。",
    "X68n1319_011:0537b09": "肯求大手眼人鍛鍊始得。你看龐居士見石頭。問。不",
    "X68n1319_011:0537b10": "與萬法為侶者是什麼人。頭驀掩其口。於此有箇會",
    "X68n1319_011:0537b11": "處。慚惶不少。未到大休大歇田地。到江西馬大師處。",
    "X68n1319_011:0537b12": "仍舊問云。不與萬法為侶者是什麼人。馬大師蹋向",
    "X68n1319_011:0537b13": "前一步云。待汝一口吸盡西江水方與汝道。龐居士",
    "X68n1319_011:0537b14": "到者裏。方纔命根子卒地折。爆地斷。放開窮肚皮。海",
    "X68n1319_011:0537b15": "納百川。七縱八橫。千通萬達。高步大方。發一言。令人",
    "X68n1319_011:0537b16": "不敢正耳聽著。立一行。令人不敢正眼視著。師召眾",
    "X68n1319_011:0537b17": "云。馬大師進那一步。諸人還見到也未。若也見到。方",
    "X68n1319_011:0537b18": "可與山僧柱杖子相見。若未見到。豈可衲子不如他",
    "X68n1319_011:0537b19": "俗人。有麼。有麼。驀豎柱杖云。吸盡西江且止。只如山",
    "X68n1319_011:0537b20": "僧柱杖子作麼生吞。良久。卓杖云。劍為不平離寶匣。",
    "X68n1319_011:0537b21": "藥因救病出金缾。擲杖出堂。",
    "X68n1319_011:0537b22": "十五夜小參。舉。僧問趙州。如何是祖師西來意。州云。",
    "X68n1319_011:0537b23": "庭前柏樹子。　師云。報恩則不然。有人問。如何是祖師",
    "X68n1319_011:0537b24": "西來意。但向道。今夜一輪滿。清光何處無。",
    "X68n1319_011:0537c01": "小參。師云。山僧不指路頭。一任諸人瞎闖。諸人若也",
    "X68n1319_011:0537c02": "瞎闖得勇猛。不顧危亡得失。盡力闖將去。驀然撞著",
    "X68n1319_011:0537c03": "峭壁巉巖。磕破腦殻。則一回知痛癢也未可知。　問。諸",
    "X68n1319_011:0537c04": "人瞎闖則不問。磕破腦殻時如何。　師云。又慚惶。又好",
    "X68n1319_011:0537c05": "笑。　問。磕破腦殻則不問。為甚又慚惶。又好笑。　師云。非",
    "X68n1319_011:0537c06": "汝境界。",
    "X68n1319_011:0537c07": "小參。舉。眉州黃龍禪師。僧問。如何是密室。龍曰。斫不",
    "X68n1319_011:0537c08": "開。曰。如何是密室中人。龍曰。非男女相。　師云。古人恁",
    "X68n1319_011:0537c09": "麼道。山僧則不然。如何是密室。七通八達。如何是密",
    "X68n1319_011:0537c10": "室中人。長的長。矮的矮。且道與古人是同是別。喝一",
    "X68n1319_011:0537c11": "喝。卓柱杖一下。",
    "X68n1319_011:0537c12": "仲春晚參。師云。古者道靈雲見處不在桃華上。且道",
    "X68n1319_011:0537c13": "他見處作麼生。眾無語。　師云。正所謂如將名品菓子。",
    "X68n1319_011:0537c14": "殻也去了。核也去了。送人口邊。人不解喫。",
    "X68n1319_011:0537c15": "舉峰西堂秉拂。師云。昔日趙州云。我在南方火爐邊",
    "X68n1319_011:0537c16": "有箇無賓主話。至今無人舉著。噁。直饒道閉門打睡。",
    "X68n1319_011:0537c17": "接上上機也未。若如斯提持。今時人聞舉著向上一",
    "X68n1319_011:0537c18": "路。末後牢關。未嘗不商量浩浩地。如說藥人。真藥現",
    "X68n1319_011:0537c19": "前都不能識。淵明云。平疇交遠風。良苗亦懷新。東坡",
    "X68n1319_011:0537c20": "云。非古之耦耕植杖者不能道。非吾世農不知此語",
    "X68n1319_011:0537c21": "之妙。吾於趙州亦云。少間煩峰西堂對眾拈出。",
    "X68n1319_011:0537c22": "晚參。問答不錄。師云。早間森首座領眾請法。山僧道。",
    "X68n1319_011:0537c23": "鐘動喫齋。召眾云。大包方外。細徹毫端。帆正晴湘。衡",
    "X68n1319_011:0537c24": "開九面。出家兒造次顛沛。不離衣鉢之側。端能與露",
    "X68n1319_011:0538a01": "柱同披一領袈裟。與山僧同一鉢盂烹饗也未。此間",
    "X68n1319_011:0538a02": "一草一木。同證圓明。胡為有人自疑自別。損法財。滅",
    "X68n1319_011:0538a03": "功德。莫不繇茲心意識。誠哉是言也。台山南。岱宗北。",
    "X68n1319_011:0538a04": "殊天異域之賓。咸與山僧晨香暮燈。共分寥寂。胡為",
    "X68n1319_011:0538a05": "有人咫尺關山。只為分明極。翻令所得遲。不大可哀",
    "X68n1319_011:0538a06": "乎。昔日少林面壁。二祖趨風。寒庭立雪。沒膝齊腰。何",
    "X68n1319_011:0538a07": "等心骨。鼻祖尚訶為輕心慢心。徒勞無益。斷臂安心。",
    "X68n1319_011:0538a08": "出羣得髓。瞻彼前修。豈同裨販。打一拂云。精金百鍊",
    "X68n1319_011:0538a09": "自光瑩。藥汞從教誇耀冶。",
    "X68n1319_011:0538a10": "晚參。問。某甲閱楞嚴。至七處徵心。有箇會處。　師云。咄。",
    "X68n1319_011:0538a11": "此非汝心。作麼生會。　進云。某甲無心。　師云。齩人矢橛。",
    "X68n1319_011:0538a12": "不是好狗。　問。光陰如箭。日月如梭。如何了生脫死。　師",
    "X68n1319_011:0538a13": "云。莫厚顏。　師乃云。莫謂無心云是道。無心猶隔一重",
    "X68n1319_011:0538a14": "關。又有道說甚一重。直是千重萬重。既然如是。畢竟",
    "X68n1319_011:0538a15": "如何明心見性。良久。云。山僧昨在報恩示眾云。古之",
    "X68n1319_011:0538a16": "天地日月。猶今之天地日月。天地日月無古今之異。",
    "X68n1319_011:0538a17": "禪道佛法亦不應有古今之分。為甚麼古之知識。千",
    "X68n1319_011:0538a18": "百世之下。凜凜常在人目前。後之知識。當世現在。每",
    "X68n1319_011:0538a19": "淹淹如九泉下人。古之學者。一面瞥地。耀古輝今。今",
    "X68n1319_011:0538a20": "之學者。今日有些會處。明日有些會處。及乎生死到",
    "X68n1319_011:0538a21": "來。依舊手忙脚亂。蓋道無同異。同異在人。今之發心",
    "X68n1319_011:0538a22": "未嘗不如古人。參究未嘗不如古人。刻苦未嘗不如",
    "X68n1319_011:0538a23": "古人。用心到無用心處亦未嘗不如古人。但古人到",
    "X68n1319_011:0538a24": "無用心處決不望崖而退。百尺竿頭更能進步。所以",
    "X68n1319_011:0538b01": "道。懸崖撒手。自肯承當。絕後再甦。欺君不得。今人到",
    "X68n1319_011:0538b02": "千峰絕頂。不惟不進步。反退轉身來。云吾已死而得",
    "X68n1319_011:0538b03": "活了。以了不可得為究竟。以擎拳豎指為透祖師關。",
    "X68n1319_011:0538b04": "盡是懸崖縮脚。種種自欺。去他古人遠之遠矣。卓柱",
    "X68n1319_011:0538b05": "杖云。有志之士。自知好惡。",
    "X68n1319_011:0538b06": "晚參。師云。明道者多。行道者少。大小祖師話作兩橛。",
    "X68n1319_011:0538b07": "明而不能行。明的事向那裏去也。諸人十二時中行",
    "X68n1319_011:0538b08": "的事作麼生。良久。云。遶菴一水聲常住。擁榻千峰勢",
    "X68n1319_011:0538b09": "欲翔。",
    "X68n1319_011:0538b10": "早參。師云。古者道。莫被天下老和尚舌頭瞞。山僧道。",
    "X68n1319_011:0538b11": "莫被天下善知識行履瞞。祖師門下客。須確實為生",
    "X68n1319_011:0538b12": "死。口不嚼一粒米。身不挂一縷絲。方可隨意穿衣喫",
    "X68n1319_011:0538b13": "飯。眼中不見一畫一豎。耳中不聞一語一言。方可隨",
    "X68n1319_011:0538b14": "時寫字看書。否則大事未明。如喪考妣。大事已明。如",
    "X68n1319_011:0538b15": "喪考妣。如或生死心不切。慎勿出家。縱出家。慎勿來",
    "X68n1319_011:0538b16": "宗門。何以故。目下雖未為生死。儻不輕易出家。不輕",
    "X68n1319_011:0538b17": "易來宗門。尚知有出家事在。尚知有宗門事在。有等",
    "X68n1319_011:0538b18": "造次出家。來此宗門。隨羣逐隊。發意做工夫。如撞釆",
    "X68n1319_011:0538b19": "的一般。做幾時撞不著。便一日悠忽一日。一時怠惰",
    "X68n1319_011:0538b20": "一時。自己既然。將謂他人亦是如此。謗大般若。苦報",
    "X68n1319_011:0538b21": "無量。有志之士。務須確實。",
    "X68n1319_011:0538b22": "晚參。師云。同居在此。不論久參初學。須各各退步到",
    "X68n1319_011:0538b23": "真實不欺之地。",
    "X68n1319_011:0538b24": "晚參。師云。龍淵今冬與大眾約法三章。第一．飲水不",
    "X68n1319_011:0538c01": "得打濕口。第二．喫飯不得齩著米。第三．經行不得撞",
    "X68n1319_011:0538c02": "著露柱。",
    "X68n1319_011:0538c03": "元旦。知浴領檀越請小參。師云。大眾知麼。汝等成佛",
    "X68n1319_011:0538c04": "以來。已經無量阿僧祇劫。舉足下足。其地堅固。金剛",
    "X68n1319_011:0538c05": "所成上妙寶輪以為嚴飭。寶池瓊閣。奇樹珍禽。樂具",
    "X68n1319_011:0538c06": "充溢。無有苦緣。壽命無量。光明無量。法親無量。如或",
    "X68n1319_011:0538c07": "未知。則不矜久修。不薄初學。一念回光。即同諸聖。若",
    "X68n1319_011:0538c08": "也根思遲鈍。便請一念不生去。如或多知解。多愚癡。",
    "X68n1319_011:0538c09": "便請淨念相繼去。但辦肯心。決不相賺。雖然如是。且",
    "X68n1319_011:0538c10": "道善財入樓閣門。為甚入已還閉。所以道。如來不出",
    "X68n1319_011:0538c11": "世。祖師不西來。汝等成佛已經無量阿僧祇劫。",
    "X68n1319_011:0538c12": "晚參。師云。昨夜行者通大眾晚參。山僧傳語云。大好",
    "X68n1319_011:0538c13": "月。你諸人作麼生會。僧云。砍却月中桂。清光應更多。",
    "X68n1319_011:0538c14": "　師云。矢上加尖。眾久立。　師云。山僧自領三十棒。",
    "X68n1319_011:0538c15": "知浴古淵領海寧眾居士請解制。紹興范居士求釋",
    "X68n1319_011:0538c16": "愆。同請小參。問答畢。師揮拂云。人人殊勝。箇箇淨明。",
    "X68n1319_011:0538c17": "似鳥行空而昧空。如魚在水而忘水。無瑕翳中自生",
    "X68n1319_011:0538c18": "瑕翳。無障緣處自生障緣。結空花於無明樹頭。有何",
    "X68n1319_011:0538c19": "實果。撈水月於昏沈海上。徒見勞心。既能物外逍遙。",
    "X68n1319_011:0538c20": "必須真源頓達。苟知空門皈向。定應覺性洞明。覺性",
    "X68n1319_011:0538c21": "明。真源達。方知罪垢本空。而無罪不懺。法道本超。而",
    "X68n1319_011:0538c22": "無法不成。大眾。我不輕於汝等。汝等皆當作佛。下座。",
    "X68n1319_011:0538c23": "小參。師云。昨日大眾晚參。山僧道。洗清昔日擔泉處。",
    "X68n1319_011:0538c24": "斫出當年面壁巖。汝諸大眾各各領悟也否。聞斯提",
    "X68n1319_011:0539a01": "舉。若能正眼洞開。則忙閒動靜。一語一默。著著有出",
    "X68n1319_011:0539a02": "身之路。用得十二時。不為十二時用。轉得一切物。不",
    "X68n1319_011:0539a03": "為一切物轉。攪長河為酥酪。變大地作黃金。供養大",
    "X68n1319_011:0539a04": "眾。不為分外。如或不然。二時粥飯。齩須彌山子。唇齒",
    "X68n1319_011:0539a05": "之間。太費支持。七尺形骸。挂冰稜鐵甲。俯仰之際。大",
    "X68n1319_011:0539a06": "有不便。卓柱杖。",
    "X68n1319_011:0539a07": "結夏。檀越請小參。師云。圓陀陀。光爍爍。淨躶躶。赤灑",
    "X68n1319_011:0539a08": "灑。三頭六臂。千手千眼而本無一物。純真一如。無臭",
    "X68n1319_011:0539a09": "無聲而萬象縱橫。閉門打座。徧界不藏。閙市橫身。孤",
    "X68n1319_011:0539a10": "巍嚴密。諸作紛紜而非動。一物不為而非寂。違之者",
    "X68n1319_011:0539a11": "自暴。求之者愈失。千賢萬聖。趨向無門。千佛萬祖。退",
    "X68n1319_011:0539a12": "身有分。師以拂子打一下。云。誰參勝熱婆羅門。六月",
    "X68n1319_011:0539a13": "霜花凝枕席。下座。",
    "X68n1319_011:0539a14": "晚參。師云。去聖時遙。言高志下。欲明格外旨。須盡域",
    "X68n1319_011:0539a15": "中情。顧左右云。大眾看脚下。",
    "X68n1319_011:0539a16": "晚參。師云。劫火洞然。大千俱壞。未審者箇壞不壞。壞。",
    "X68n1319_011:0539a17": "恁麼則隨他去也。隨他去。大隨恁麼答話有甚長處。",
    "X68n1319_011:0539a18": "投子望山禮拜。眾無語。　師云。古之學者為己。以竹篦",
    "X68n1319_011:0539a19": "拍香案。便歸寢室。",
    "X68n1319_011:0539a20": "晚參。師云。祖師時時在水桶上出現。剛見人挑水。走",
    "X68n1319_011:0539a21": "入水桶裏去也。祖師時時在火燄上出現。剛見人燒",
    "X68n1319_011:0539a22": "火。走入火燄裏去也。祖師時時在木魚上出現。剛見",
    "X68n1319_011:0539a23": "人打木魚。走入木魚裏去也。祖師時時在鐘鼓上出",
    "X68n1319_011:0539a24": "現。剛見人打鐘鼓。走入鐘鼓裏去也。良久。云。有人出",
    "X68n1319_011:0539b01": "來道。和尚何得壓良為賤。山僧只要你恁麼道。",
    "X68n1319_011:0539b02": "小參。師云。理無事外之理。事無理外之事。理外之事",
    "X68n1319_011:0539b03": "則愚。事外之理則狂。狂則為魔所攝。愚則為佛所悲。",
    "X68n1319_011:0539b04": "寧為佛悲。莫為魔攝。大眾來此祖庭。必須立深誓願。",
    "X68n1319_011:0539b05": "正知正見。正路修行。庶幾同證。圓滿菩提。",
    "X68n1319_011:0539b06": "晚參。師云。昔年大慧禪師因一禪子參公案不透。乞",
    "X68n1319_011:0539b07": "求方便。慧云。你是福建人。我為汝說箇譬喻。如將名",
    "X68n1319_011:0539b08": "品茘枝。皮也去了。核也去了。送在汝口邊。只是汝不",
    "X68n1319_011:0539b09": "解喫。　師召眾云。當初大慧為此一人設箇譬喻。此人",
    "X68n1319_011:0539b10": "當下齩破舌頭。山僧因眾參上樹公案。重重相為云。",
    "X68n1319_011:0539b11": "緊夾籓籬寬闢道。如何。眾中未見有脚頭點地的。乃",
    "X68n1319_011:0539b12": "云。但辦肯心。必不相賺。更與汝等一箇安心丸子。三",
    "X68n1319_011:0539b13": "文大光錢。買得箇油餈。喫向肚裏了。當下便不飢。",
    "X68n1319_011:0539b14": "晚參。師顧左右云。今日晚參不許問話。不問話者三",
    "X68n1319_011:0539b15": "十棒。　眾擬議。師云。自從立雪人歸後。幾片白雲護翠",
    "X68n1319_011:0539b16": "岑。",
    "X68n1319_011:0539b17": "結制。古淵知浴領海寧眾檀越請小參。問。爐韛大開。",
    "X68n1319_011:0539b18": "不留鈍鐵。金鎚揮擲。萬竅通明。還許學人立地成佛",
    "X68n1319_011:0539b19": "也無。　師云。進前來喫棒。　進云。與麼則滾入紅爐大冶",
    "X68n1319_011:0539b20": "中。直得通身無縫罅。　師云。許汝膽大。問得祖宗之髓。",
    "X68n1319_011:0539b21": "登祖宗之堂。　敢問和尚。昔日僧問臨濟。如何是奪人",
    "X68n1319_011:0539b22": "不奪境。濟云。煦日發生鋪地錦。嬰兒垂髮白如絲。為",
    "X68n1319_011:0539b23": "甚本山中祖道錯。　師云。一對無孔鐵鎚。　進云。與麼則",
    "X68n1319_011:0539b24": "二大老料揀。一齊蒙和尚指示去也。　師云。與汝六十",
    "X68n1319_011:0539c01": "棒。　問。如何是法王正令。　師云。千鈞之弩。　進云。與麼則",
    "X68n1319_011:0539c02": "人人沾恩。箇箇得力。　師云。已放過。　居士問。不侶萬法。",
    "X68n1319_011:0539c03": "不取凡聖事如何。　師云。佛子受佛戒。即入諸佛位。　師乃",
    "X68n1319_011:0539c04": "云。天目山下無寸土。天目山頭無片雲。脚跟跐著寸",
    "X68n1319_011:0539c05": "土。有寒暑兮促君壽。有鬼神兮妒君福。眼中見有片",
    "X68n1319_011:0539c06": "雲。風力所轉。終成敗壞。且道住此天目山。如何行履",
    "X68n1319_011:0539c07": "即得。虗空拍手呵呵笑。報汝人人淨法身。聞斯告報。",
    "X68n1319_011:0539c08": "直下承當。如來禪許汝會。更須知有祖師禪始得。且",
    "X68n1319_011:0539c09": "道如何是祖師禪。驀喝一喝。隨聲以竹篦撫案一下。",
    "X68n1319_011:0539c10": "晚參。師云。祖師示現全身。向汝諸人毛孔中念普字",
    "X68n1319_011:0539c11": "真言。汝等盡見盡聞麼。一僧喝。　師云。胡喝亂喝。乃云。",
    "X68n1319_011:0539c12": "分明指出平川路。却奈忠言逆耳何。",
    "X68n1319_011:0539c13": "除夕晚參。師拈柱杖召眾云。識得柱杖子麼。一日不",
    "X68n1319_011:0539c14": "為少。千載不成多。小則蟭螟眼裏橫眠。大則乾坤西",
    "X68n1319_011:0539c15": "傾東闕。出息不隨眾緣。入息不居陰界。試看先宗是",
    "X68n1319_011:0539c16": "何標格。你有柱杖子。與你柱杖子。你無柱杖子。奪你",
    "X68n1319_011:0539c17": "柱杖子。",
    "X68n1319_011:0539c18": "晚參。師召大眾云。莫瞌睡。",
    "X68n1319_011:0539c19": "石庭晚參。師以杖指一碎石云。者石版如何沒一些",
    "X68n1319_011:0539c20": "縫。良久。又指一完石云。者石版若為有許多縫。　一僧",
    "X68n1319_011:0539c21": "云。謝師指示。　師便打。乃云。今時學者。有兩種錯路。一",
    "X68n1319_011:0539c22": "種錯路的。問著便道喚什麼作燈籠。一種錯路的。問",
    "X68n1319_011:0539c23": "著便道露柱沒一點縫。是者兩般錯路。便掩蔽却人",
    "X68n1319_011:0539c24": "人本地風光。若不蹋著本地風光。終不能免此兩種",
    "X68n1319_011:0540a01": "錯路。今日不惜眉毛說似諸人。豎柱杖云。山僧柱杖",
    "X68n1319_011:0540a02": "子有九千九百九十九隻眼。顧眎左右云。更有一隻",
    "X68n1319_011:0540a03": "不與你們說盡。何故。若教容易得。便作等閒看。",
    "X68n1319_011:0540a04": "晚參。師云。吾觀大眾盡與佛祖無二無別。但存人我。",
    "X68n1319_011:0540a05": "自生間隔。所以祖師示眾。誦金剛般若經。上根者一",
    "X68n1319_011:0540a06": "聞千悟。後來祖師教人參死了燒了話．父母未生前",
    "X68n1319_011:0540a07": "話。便是將一卷般若經括作一句。教人持念。汝諸大",
    "X68n1319_011:0540a08": "眾須在佛祖路上行。方到佛祖田地。若四相未空。徒",
    "X68n1319_011:0540a09": "勞無益。各宜珍重。",
    "X68n1319_011:0540a10": "晚參。師云。山僧說得一篇佛法懸在雨華橋上。大眾",
    "X68n1319_011:0540a11": "各去看取。良久。云。伯樂曾三顧。千金誰解增。贈君君",
    "X68n1319_011:0540a12": "不納。完璧倚枯藤。",
    "X68n1319_011:0540a13": "晚參。舉。傅大士道。空手把鋤頭。步行騎水牛。人從橋",
    "X68n1319_011:0540a14": "上過。橋流水不流。　師云。天目則不然。生鐵打鋤頭。披",
    "X68n1319_011:0540a15": "簑牧水牛。人從橋上過。水流橋不流。且道傅大士的",
    "X68n1319_011:0540a16": "是。山僧的是。良久。云。朝參暮請緣何事。應須立透祖",
    "X68n1319_011:0540a17": "師關。",
    "X68n1319_011:0540a18": "早參。舉。六祖云。本來無一物。長慶云。萬象之中獨露",
    "X68n1319_011:0540a19": "身。　師云。孫必類祖。大眾會麼。拈柱杖。旋風打散。",
    "X68n1319_011:0540a20": "晚參。師云。汝諸大眾多有廣遊人間世。徧禮諸名山",
    "X68n1319_011:0540a21": "的。多有參徧諸方。久親知識的。多有諸方許可記莂",
    "X68n1319_011:0540a22": "的。我不問汝別樣佛法。只有一句極平常的話問你。",
    "X68n1319_011:0540a23": "且道者一時香在什麼所在坐。良久。云。衲僧在處。如",
    "X68n1319_011:0540a24": "火消冰。終不却成冰。若道有香可坐。有坐的人。有坐",
    "X68n1319_011:0540b01": "的所在。莫道你廣遊博禮。參方受記。直饒你向世尊",
    "X68n1319_011:0540b02": "肚中轉一過來。也只是箇能仁的矢橛。各各自揣摩。",
    "X68n1319_011:0540b03": "道箇驚人句看。顧視左右。震威一喝。",
    "X68n1319_011:0540b04": "小參。舉。世尊九十日在忉利天為母說法。及辭天界",
    "X68n1319_011:0540b05": "下時。四眾八部俱住空界迎。有蓮華色比丘尼作念",
    "X68n1319_011:0540b06": "云。我是尼身。必居大僧後見佛。不如用神力變作轉",
    "X68n1319_011:0540b07": "輪聖王。千子圍繞。最初見佛。果滿其願。世尊纔見。乃",
    "X68n1319_011:0540b08": "訶云。蓮華色比丘尼。汝何得越大僧見我。汝雖見我",
    "X68n1319_011:0540b09": "色身。且不見我法身。須菩提巖中宴坐。却見我法身。",
    "X68n1319_011:0540b10": "　師云。大小世尊抑強為劣。山僧若見蓮華色比丘尼。",
    "X68n1319_011:0540b11": "但云汝真能現大人相。殷勤見我。若須菩提巖中宴",
    "X68n1319_011:0540b12": "坐。乃是閉門作活。豈能見我全身。驀拈柱杖云。還有",
    "X68n1319_011:0540b13": "為世尊作主的麼。有則出來。各出人一頭地。卓柱杖",
    "X68n1319_011:0540b14": "云。好手豈容無妙拍。三臺須是大家推。",
    "X68n1319_011:0540b15": "小參。舉。趙州問南泉。知有的人向甚處去。泉云。山前",
    "X68n1319_011:0540b16": "檀越家作一頭水牯牛去。　師云。長帬新婦拖泥走。　州",
    "X68n1319_011:0540b17": "云。謝師答話。　師云。帆隨湘轉。望衡九面。　泉云。昨夜三",
    "X68n1319_011:0540b18": "更月到牕。　師云。向上一路。千聖不傳。",
    "X68n1319_011:0540b19": "晚參。舉。僧問趙州。如何是佛。州云。殿裏的。　師云。古佛",
    "X68n1319_011:0540b20": "恁麼道。可謂眼空四海。",
    "X68n1319_011:0540b21": "晚參。師云。解制來。走動的走動。各執少人。久住者未",
    "X68n1319_011:0540b22": "免辛苦。汝諸大眾如何得不為境轉。　一僧云。心如木",
    "X68n1319_011:0540b23": "石。　師笑云。說到行到。吾為汝保任此事。終不虗也。",
    "X68n1319_011:0540b24": "早參。師云。有一人。日勤眾務。一物不為。有一人。一物",
    "X68n1319_011:0540c01": "不為。日勤眾務。且道那箇作家。一僧出。師打退。又一",
    "X68n1319_011:0540c02": "僧作禮。師亦喝出。　師迺云。有叟情相似。日香夜夜燈。",
    "X68n1319_011:0540c03": "晚參。師云。如淨瑠璃。內外明徹。凡見道者。若身心世",
    "X68n1319_011:0540c04": "界果如淨瑠璃。內外明徹。方是真見本來面目的人。",
    "X68n1319_011:0540c05": "不然。徒自欺耳。生死到來。悔將何及。不見道。吾心似",
    "X68n1319_011:0540c06": "燈籠。點火內外紅。雖非依樣畫描。却是一鼻出氣。",
    "X68n1319_011:0540c07": "晚參。師云。秋來好坐禪。賢衲莫亂走。各得坐具地。他",
    "X68n1319_011:0540c08": "年大開口。且得地一句作麼生道。父母所生口。終不",
    "X68n1319_011:0540c09": "為人說。",
    "X68n1319_011:0540c10": "燈節。知浴同王檀越請小參。師云。如淨瑠璃。內外明",
    "X68n1319_011:0540c11": "徹。光逾日月。量裹太虗。探之不見其初。避之莫究其",
    "X68n1319_011:0540c12": "極。山河大地。即之靡不消鎔。明暗色空。捨之無以建",
    "X68n1319_011:0540c13": "立。神鬼不能覰。賢聖不能知。潔之不新。垢之不故。蝡",
    "X68n1319_011:0540c14": "動不減。佛祖不增。謂之為微。普天帀地。謂之為顯。朕",
    "X68n1319_011:0540c15": "蹟不留。指為智珠。闇然日著。目為福嶽。坦然日尊。召",
    "X68n1319_011:0540c16": "大眾云。我見燈明佛。本光瑞如此。",
    "X68n1319_011:0540c17": "戒私看文書。晚參。師云。上三畫長。下二畫短。天左旋。",
    "X68n1319_011:0540c18": "地右轉。日月照臨乎其上。龍象奔走乎其下。高出無",
    "X68n1319_011:0540c19": "頂天。深逾香水海。無論智愚賢不肖。識得者箇字。宣",
    "X68n1319_011:0540c20": "聖孟夫子拱手讚歎。釋迦不在前。彌勒不在後。奔軼",
    "X68n1319_011:0540c21": "絕塵。今之古之。誰敢與偶。好大哥。直截根源尚迂曲。",
    "X68n1319_011:0540c22": "尋枝摘葉復何如。",
    "X68n1319_011:0540c23": "小參。問話畢。師云。一片清涼地。安閒絕比倫。往來及",
    "X68n1319_011:0540c24": "住眾。舉步莫迷津。眾久立。師震威一喝。下座。",
    "X68n1319_011:0541a01": "小參。師云。有一無事人。終日忙鹿鹿。有一精進漢。長",
    "X68n1319_011:0541a02": "年訥且木。如是二人中。有一人堪與人為師。汝諸大",
    "X68n1319_011:0541a03": "眾出入好看。良久。云。寂光真境何嘗遠。同在瑠璃國",
    "X68n1319_011:0541a04": "土行。下座。",
    "X68n1319_011:0541a05": "法語",
    "X68n1319_011:0541a06": "示全菴進上座",
    "X68n1319_011:0541a07": "進上座事我十年。不動竿頭。每為齩破拇指。夏初。入",
    "X68n1319_011:0541a08": "大雄室。聞舉一歸何處話。直下透脫。須念自利易。利",
    "X68n1319_011:0541a09": "人難。深心大心。終身誓居學地。所謂證無量聖身。猶",
    "X68n1319_011:0541a10": "未是泊頭處也。",
    "X68n1319_011:0541a11": "示嵿侍司",
    "X68n1319_011:0541a12": "禪和家。善用心難。善用心的。得正悟難。得正悟的。打",
    "X68n1319_011:0541a13": "脫見地難。打脫見地的。不走作難。翻此四難為四易。",
    "X68n1319_011:0541a14": "則自利利他。一切了辦。",
    "X68n1319_011:0541a15": "古人道數十年尚有走作。或云我數十年方打成一",
    "X68n1319_011:0541a16": "片。成片者無論矣。未成片者。但把曹谿云什麼物恁",
    "X68n1319_011:0541a17": "麼來隨時覺察。管教衲僧行處如火消冰。",
    "X68n1319_011:0541a18": "示岳書狀",
    "X68n1319_011:0541a19": "余生平無甚長處。祇不記古今隻言片字。生平亦有",
    "X68n1319_011:0541a20": "自負處。不學他諸方佛法世法。噫。安得不記人言句",
    "X68n1319_011:0541a21": "者。聆我斯言乎。書付行岳。以示千百年知音者。",
    "X68n1319_011:0541a22": "示[山*藏]侍司",
    "X68n1319_011:0541a23": "在堂中不要學佛學法。辯古明今。當毒眼孤[目*掌]。無佛",
    "X68n1319_011:0541a24": "無祖。無人無己。放出葢天葢地志氣來。東拂于逮橫",
    "X68n1319_011:0541b01": "身。西瞿耶尼展脚。南贍部洲啜飯。北鬱單越撒溺。語",
    "X68n1319_011:0541b02": "默超越常情。動止迥殊舊習。天神捧華無路。人鬼覰",
    "X68n1319_011:0541b03": "捕無門。果能如是。不變不雜。等閒舉起。鈍刀子也能",
    "X68n1319_011:0541b04": "殺。也能活。也能照人肝膽。也能稱人伎倆。把從上千",
    "X68n1319_011:0541b05": "七百老古錐遺下一言半句。或是作家相見。或是出",
    "X68n1319_011:0541b06": "格提持。或嚴密。或危險。或泥中有刺。或沙裏無油。或",
    "X68n1319_011:0541b07": "人目為誵訛。或人目為奇特。千岐萬別。駭狀奇音。逢",
    "X68n1319_011:0541b08": "著箇鈍刀子。自然如庖丁之解牛。由基之繞樹。豈他",
    "X68n1319_011:0541b09": "穿窬擔板。亂統支離者。可同年而語哉。然猶未也。并",
    "X68n1319_011:0541b10": "知山僧與麼庭訓。亦是憐兒不覺醜。方是有氣性衲",
    "X68n1319_011:0541b11": "子。祖師云。行解相應。名之曰祖。又曰。明道者多。行道",
    "X68n1319_011:0541b12": "者少。如斯料簡。豈是等閒。今時有等無忌憚者。擬為",
    "X68n1319_011:0541b13": "佛祖苗裔。得些見地。全不修省。難免道力不勝業力。",
    "X68n1319_011:0541b14": "又安望其透末後句。向上關哉。戒之勉之。",
    "X68n1319_011:0541b15": "示峰首座",
    "X68n1319_011:0541b16": "長沙岑禪師。因秀才看千佛名經。問曰。百千諸佛。但",
    "X68n1319_011:0541b17": "見其名。未審居何國土。還化物也無。岑曰。黃鶴樓崔",
    "X68n1319_011:0541b18": "顥題後。秀才還曾題也未。曰。未曾。曰。得閒題取一篇",
    "X68n1319_011:0541b19": "好。如斯答話。非大有福慧人不能。",
    "X68n1319_011:0541b20": "自勵四誓",
    "X68n1319_011:0541b21": "一誓不與本分間隔。作一佛事。乃至一稱一禮。一誓",
    "X68n1319_011:0541b22": "不與本分間隔。為一人。乃至交一言。一誓不與本分",
    "X68n1319_011:0541b23": "間隔。閱一書。作一字。一誓不與本分間隔。一坐立。一",
    "X68n1319_011:0541b24": "譚笑。",
    "X68n1319_011:0541c01": "客問",
    "X68n1319_011:0541c02": "客問。學道如何不蹉路。曰。善哉斯問。世之不參涅槃",
    "X68n1319_011:0541c03": "堂裏禪者。難乎其不蹉路矣。雖然。當今傳法者徧界。",
    "X68n1319_011:0541c04": "方行等慈。不擇淨穢。開闡無遮。度諸疑謗。先進者以",
    "X68n1319_011:0541c05": "廣接為心。後進者以易入為事。知名盛而實衰。辯名",
    "X68n1319_011:0541c06": "似而實非者。難道全無。敢謂罕有。吾言之安足為人",
    "X68n1319_011:0541c07": "重。而可與子深言之也哉。客固請。曰。如子之不以人",
    "X68n1319_011:0541c08": "廢言。吾姑與子漫言之。學道欲無首越之燕之歎。第",
    "X68n1319_011:0541c09": "一．須發心諦當。或志小見近。圖作世間善人。只消讀",
    "X68n1319_011:0541c10": "治世聖賢之書。行治世聖賢之事。或遵行如來權教",
    "X68n1319_011:0541c11": "法門。助其修省。亦有益無損。若欲究竟出世無上妙",
    "X68n1319_011:0541c12": "道。當顓為生死始得。顓為生死。則博聞強記如慶喜。",
    "X68n1319_011:0541c13": "一問十答如香嚴。百鳥銜華如牛頭。千指遶座如夾",
    "X68n1319_011:0541c14": "山。尚須捨己從人。況降斯而下者乎。不為生死。必尚",
    "X68n1319_011:0541c15": "知見。此道不屬知見。不為生死。必務功能。此道不屬",
    "X68n1319_011:0541c16": "功能。不為生死。必慕豪放。此道不屬豪放。一尚知見。",
    "X68n1319_011:0541c17": "務功能。慕豪放。則非愚即狂。成魔落外。善因而招惡",
    "X68n1319_011:0541c18": "果。多自不顓為生死學道者而成。豈不一蹉永蹉哉。",
    "X68n1319_011:0541c19": "第二．須工夫諦當。既為生死發心學道。可不返躬自",
    "X68n1319_011:0541c20": "省。果能具大根器。一聞千悟也未。若也未能。須參一",
    "X68n1319_011:0541c21": "句話頭。一日不透一日參。一月不透一月參。一年不",
    "X68n1319_011:0541c22": "透一年參。一生不透一生參。今生不透來生參。永無",
    "X68n1319_011:0541c23": "退失。永無改變。方謂之諦當工夫。參定一句話頭。便",
    "X68n1319_011:0541c24": "是斬知見稠林之利刃。渡生死苦海之慈航。解雜毒",
    "X68n1319_011:0542a01": "入心之聖藥。指萬古迷津之導師。不集善而自集。不",
    "X68n1319_011:0542a02": "斷惡而自斷。不持戒而自戒。不習定而自定。不修慧",
    "X68n1319_011:0542a03": "而自慧。不課佛而自課。不誦經而即誦。不求生勝處",
    "X68n1319_011:0542a04": "而自生勝處。不求多善友而自多善友。本不求譽。亦",
    "X68n1319_011:0542a05": "莫可毀。如是顓一。如是精進。如是久遠。縱未發明。亦",
    "X68n1319_011:0542a06": "現在可為後學規模。將來必得佛祖心髓。儻名色為",
    "X68n1319_011:0542a07": "生死學道而起傍疑。求別助。生異見。多外騖。憚艱辛。",
    "X68n1319_011:0542a08": "喜快便。管教百妄交集。其蹉可勝言哉。第三．須悟處",
    "X68n1319_011:0542a09": "諦當。既顓為生死。純一參究。必待工窮力極。時至理",
    "X68n1319_011:0542a10": "彰。命根斷。本來面目現。不疑生死。不疑古今。不墮坑",
    "X68n1319_011:0542a11": "落塹。不彊作主宰。不認識神。不陷空豁。不涉矯亂。不",
    "X68n1319_011:0542a12": "入邪師圈繢。不犯明眼料簡。儻魚目為珠。瞌睡當死。",
    "X68n1319_011:0542a13": "以鹵莽承當為有力量。以硬差排為不疑。以粗放狂",
    "X68n1319_011:0542a14": "亂為大機大用。以顢頇為透脫無餘。竿頭宜進而不",
    "X68n1319_011:0542a15": "進。言句應參而不參。不煩穿鑿而穿鑿。不可抹殺而",
    "X68n1319_011:0542a16": "抹殺。入門一蹉。異解雜陳。所謂可痛哭流涕。長太息",
    "X68n1319_011:0542a17": "者。非此類乎。第四．須師承諦當。非但無真傳杜撰阿",
    "X68n1319_011:0542a18": "師。不可承虗接響。即沿流不斷者亦須察其行實。不",
    "X68n1319_011:0542a19": "擔條斷貫索。謬自主張。蹉過師家相為處否。不孤負",
    "X68n1319_011:0542a20": "師家腦後深錐否。洞明從上綱宗否。不施為偏重。瞎",
    "X68n1319_011:0542a21": "人眼目否。若無真正作家宗師為之打瞎頂門眼。奪",
    "X68n1319_011:0542a22": "却肘後符。則雖有實悟。自了則可。為人則禍生。儻若",
    "X68n1319_011:0542a23": "己見既偏。投人又謬。自方空豁。復向瞎棒瞎喝下似",
    "X68n1319_011:0542a24": "木合水。如空合空。謬執金剛寶劍斬盡一切。為實不",
    "X68n1319_011:0542b01": "知我王庫內無如是刀。盲引眾盲。江河日下。或自入",
    "X68n1319_011:0542b02": "處廉纖。沾著邪知惡解家滋味。邪毒入心。如油入麵。",
    "X68n1319_011:0542b03": "更或不知錯認。漫云自肯。不受人究竟。謂之不被他",
    "X68n1319_011:0542b04": "轉却。又或云我見處是的。只要行履了。此等何足挂",
    "X68n1319_011:0542b05": "之齒頰。第五．須末後諦當。末後一句。始到牢關。靈龜",
    "X68n1319_011:0542b06": "負圖。自取喪身之兆。不透末後牢關。而言得大機大",
    "X68n1319_011:0542b07": "用。不透末後牢關。而言具本分草料。其不為粗惡狂",
    "X68n1319_011:0542b08": "徒者。鮮矣。不透此關。有正悟者。猶可為一時唱導之",
    "X68n1319_011:0542b09": "師。如無正悟。不知有此關者。其於古人參悟與悟後",
    "X68n1319_011:0542b10": "重疑。不移前作後。指悟為迷者。鮮矣。謗先聖。悞後人。",
    "X68n1319_011:0542b11": "皆由不知向上一關。可不畏懼乎。自利不全。利人不",
    "X68n1319_011:0542b12": "足。皆由不透向上一關。可不惕厲乎。第六．須修道諦",
    "X68n1319_011:0542b13": "當。雖發心諦當。工夫諦當。悟處諦當。師承諦當。末後",
    "X68n1319_011:0542b14": "透脫諦當。更須自己覺察是頓悟頓修根器否。是果",
    "X68n1319_011:0542b15": "地善知識否。打成一片。速於香林否。不走作過涌泉",
    "X68n1319_011:0542b16": "否。現業流識淨盡否。事事無礙否。行解相應。名之為",
    "X68n1319_011:0542b17": "祖。試看先宗是何標格。第七．須為人諦當。不可有實",
    "X68n1319_011:0542b18": "法與人。不可騙人。云有方便。助汝易入。不可教人不",
    "X68n1319_011:0542b19": "參死話頭。決要人真參。決要人實悟。決要人悟後達",
    "X68n1319_011:0542b20": "向上關棙。決以見性謂之悟。不可輕意牢籠人。於人",
    "X68n1319_011:0542b21": "認識之謬。哄云有省。於人向念未生時。認妄為真。印",
    "X68n1319_011:0542b22": "云有入。圖一時門庭熱閙。不顧展轉誤賺。邪法縱橫。",
    "X68n1319_011:0542b23": "病發於此。寧絕嗣。不亂傳。方謂之為人諦當。前六種",
    "X68n1319_011:0542b24": "不諦當。則自錯。後一種不諦當。則錯人。良藥苦口。忠",
    "X68n1319_011:0542c01": "言逆耳。憐子請之。誠而示之。甚弗輕以語人。",
    "X68n1319_011:0542c02": "機緣",
    "X68n1319_011:0542c03": "僧問。如何是函葢乾坤句。　師鼓腹云。我容得你者些",
    "X68n1319_011:0542c04": "人萬萬千。　進云。如何是截斷眾流句。　師云。趕得你無",
    "X68n1319_011:0542c05": "脚跑。　進云。如何是隨波逐浪句。　師云。容你在者裏立",
    "X68n1319_011:0542c06": "片時。",
    "X68n1319_011:0542c07": "師問僧。玄沙是汝虎話。你如何會。　僧舒五指云。牙爪",
    "X68n1319_011:0542c08": "齊露。　師便打。復示偈云。生平不出嶺。一語古今傳。明",
    "X68n1319_011:0542c09": "眼人難會。君須向上看。",
    "X68n1319_011:0542c10": "師問僧。向父母未生前道將一句來。　進云。八角磨盤",
    "X68n1319_011:0542c11": "空裏走。　師指香盒云。者是什麼。　僧擬議。師便打。僧無",
    "X68n1319_011:0542c12": "語。師云。真誠莫作小兒嬉。",
    "X68n1319_011:0542c13": "問行堂云。飯桶裏多少達磨眼睛。堂罔措。　問火頭。三",
    "X68n1319_011:0542c14": "世諸佛向火燄裏說法。還端的也未。頭亦罔措。　師指",
    "X68n1319_011:0542c15": "傍立一僧云。惟有者箇師僧解答話。便歸方丈。",
    "X68n1319_011:0542c16": "園頭問。和尚病好了麼。　師云。我從來不病。有何好不",
    "X68n1319_011:0542c17": "好。　進云。某甲不能親近得和尚。　師云。我日日在你園",
    "X68n1319_011:0542c18": "中。",
    "X68n1319_011:0542c19": "退菴呈世尊拈花頌云。倚天長劍露鋒鋩。拈出何人",
    "X68n1319_011:0542c20": "敢近傍。潦倒飲光輕觸著。面門血濺太郎當。　師云。只",
    "X68n1319_011:0542c21": "見錐頭利。不見鑿頭方。　進云。却被和尚看破。　師面壁",
    "X68n1319_011:0542c22": "云。誰人知此意。令我憶龐公。",
    "X68n1319_011:0542c23": "僧問。如何是有柱杖子與柱杖子。　師云。長安風月貫",
    "X68n1319_011:0542c24": "今昔。那箇兒童摸壁行。　進云。如何是無柱杖子奪却",
    "X68n1319_011:0543a01": "柱杖子。　師云。多少人飯籮邊餓死。",
    "X68n1319_011:0543a02": "師還江上度親。張靜涵老居士過訪十方菴。話次。伸",
    "X68n1319_011:0543a03": "問。塵勞中如何得本。　師云。居士者一問從那裏來。士",
    "X68n1319_011:0543a04": "無語。　師云。昔雲棲大師雖不主持宗門。指示人參究",
    "X68n1319_011:0543a05": "却甚諦當。嘗盛稱人著述之妙。末後提撕之云。須看",
    "X68n1319_011:0543a06": "者段光明從何處流出。於此著眼。便是得本之捷徑。",
    "X68n1319_011:0543a07": "　士云。如何用力。　師云。者箇代居士不得。",
    "X68n1319_011:0543a08": "師一日入庫房。指團子問庫頭。吸盡西江即不問。你",
    "X68n1319_011:0543a09": "試吞却者兩籮團子看。　進云。吞却了也。　師云。大眾喫",
    "X68n1319_011:0543a10": "箇什麼。頭答不契。　師自代云。樂則同歡。",
    "X68n1319_011:0543a11": "僧問。不與萬法為侶的是誰。　師云。桌子．板凳。",
    "X68n1319_011:0543a12": "韞荊璧入精進三。次日上方丈云。某有箇見處。　師云。",
    "X68n1319_011:0543a13": "狗子為甚無佛性。　韞拳師肋下云。一向在趙州處落",
    "X68n1319_011:0543a14": "節。今日在和尚處㧞本。師便推出。　次日復入。師云。盡",
    "X68n1319_011:0543a15": "大地火發。得何三昧不被燒却。　進云。特來度夏。師便",
    "X68n1319_011:0543a16": "喝。　璧呈頌云。圓似滿月圓。寬同太虗寬。歷劫無姓氏。",
    "X68n1319_011:0543a17": "從來絕躋攀。聖凡由此出。剎海在伊安。始終無變異。",
    "X68n1319_011:0543a18": "觸處善隨緣。　師云。還會適來一喝麼。璧便出。",
    "X68n1319_011:0543a19": "師從龍淵歸。問侍司云。你十二時中還見念頭起處",
    "X68n1319_011:0543a20": "麼。　進云。念頭了不可得。更覓什麼起處。　師云。我適來",
    "X68n1319_011:0543a21": "見一塊石。有九十九條縫。",
    "X68n1319_011:0543a22": "師與一秀才話次。謂云。你合會得天地同根。萬物一",
    "X68n1319_011:0543a23": "體。　進云。某甲何嘗不會。　師云。為甚殺生食肉。",
    "X68n1319_011:0543a24": "修殿公務作禮。師云。釋迦老子向灰瓦上轉大法輪。",
    "X68n1319_011:0543b01": "什麼人得聞。眾無語。　師云。好生看取。　壁侍司作禮云。",
    "X68n1319_011:0543b02": "請和尚答一轉語。　師云。問將來。　進云。聞的事作麼生。",
    "X68n1319_011:0543b03": "　師云。逼塞虗空無縫殿。東西南北月輪紅。",
    "X68n1319_011:0543b04": "江上歸。師問眾云。大地無寸土是什麼人境界。　一僧",
    "X68n1319_011:0543b05": "進云。和尚家風。　師云。如何大地無寸土是山僧家風。",
    "X68n1319_011:0543b06": "僧不能答。　師代云。常州．湖州．杭州。",
    "X68n1319_011:0543b07": "僧問。大地山河即不問。一毛頭上事如何。　師云。吞取",
    "X68n1319_011:0543b08": "七箇八箇。　進云。不會。　師云。吐却兩箇三箇。",
    "X68n1319_011:0543b09": "僧問。如何是萬法歸一。　師云。天圓地方。　進云。一歸何",
    "X68n1319_011:0543b10": "處。　師云。地方天圓。",
    "X68n1319_011:0543b11": "僧問。百千法門。無量妙義。如何是第一義。　師云。橫七",
    "X68n1319_011:0543b12": "豎八。",
    "X68n1319_011:0543b13": "問。如何是本來面目。　師舉扇示云。不得喚作扇。僧禮",
    "X68n1319_011:0543b14": "拜。　師云。伶俐衲僧。",
    "X68n1319_011:0543b15": "問。前不得後不得時。如何是出身處。　師云。前去佛殿。",
    "X68n1319_011:0543b16": "後去東司。為甚不得。",
    "X68n1319_011:0543b17": "問僧。父母未生前道來。　僧以手外拱云。徧界不曾藏。",
    "X68n1319_011:0543b18": "　師云。徧界不曾藏。因甚偏向那邊。僧無語。　師云。何不",
    "X68n1319_011:0543b19": "道某甲指東畫西。",
    "X68n1319_011:0543b20": "僧參。師云。承你遠來。無可供養。將五間禪堂與你一",
    "X68n1319_011:0543b21": "口吞却。　進云。大地無寸土。吞箇什麼。　師云。多少人恁",
    "X68n1319_011:0543b22": "麼道。苕帚柄也要打三十。",
    "X68n1319_011:0543b23": "僧問。一塵透脫。千界光輝。為甚十聖三賢不明斯旨。",
    "X68n1319_011:0543b24": "　師云。你莫管他十聖三賢。且道虗空作麼生證。　進云。",
    "X68n1319_011:0543c01": "覓虗空了不可得。　師云。恰是。　進云。和尚是大善知識。",
    "X68n1319_011:0543c02": "　師云。正要你檢點。　僧擬議。師云。直透萬重關。莫住青",
    "X68n1319_011:0543c03": "霄裏。",
    "X68n1319_011:0543c04": "師問圓證堂寮主云。香爐幾時成佛。　進云。成佛久矣。",
    "X68n1319_011:0543c05": "　師云。昨夜被虗空壓碎。你還知麼。　僧擬議。師云。脫空",
    "X68n1319_011:0543c06": "妄語漢。",
    "X68n1319_011:0543c07": "師雲覆菴歸。侍司中路接。師云。你來得遲。將前面遠",
    "X68n1319_011:0543c08": "山與你作點心。　侍擬議。師以柱杖驀面劃一劃。云。再",
    "X68n1319_011:0543c09": "加一分嚫錢。　進云。也不得將別人家物作人情。　師云。",
    "X68n1319_011:0543c10": "不但嚫錢。點心也消受不起。",
    "X68n1319_011:0543c11": "頌古",
    "X68n1319_011:0543c12": "舉。趙州問南泉。知有的人向甚處去。泉云。山前檀越",
    "X68n1319_011:0543c13": "家作一頭水牯牛去。州作禮云。謝師指示。泉云。昨夜",
    "X68n1319_011:0543c14": "三更月到牕。",
    "X68n1319_011:0543c15": "雪中春色梅梢見。黃鳥聲聞意氣新。意氣新。誰知黃",
    "X68n1319_011:0543c16": "鳥笑聲頻。說與風流明敏者。眼從今日碧。華自去年",
    "X68n1319_011:0543c17": "馨。",
    "X68n1319_011:0543c18": "舉。歸宗常禪師。素與南泉同行。忽一日相別。煎茶次。",
    "X68n1319_011:0543c19": "南泉問曰。從來與師兄商量語句。彼此已知。或後有",
    "X68n1319_011:0543c20": "人問畢竟事。作麼生。宗曰。者一片地。大好築菴。泉曰。",
    "X68n1319_011:0543c21": "築菴且置。畢竟事作麼生。宗打翻茶銚便起。泉曰。師",
    "X68n1319_011:0543c22": "兄喫茶了。普願未喫。宗曰。作者箇說話。滴水也難消。",
    "X68n1319_011:0543c23": "賓則始終賓。主則始終主。金鎚各逞藏鋒技。父子不",
    "X68n1319_011:0543c24": "傳。兄弟同氣。和烟搭在玉欄干。上苑垂楊鳥深處。",
    "X68n1319_011:0544a01": "舉。陸亘大夫向南泉云。肇法師也甚奇怪。解道。天地",
    "X68n1319_011:0544a02": "與我同根。萬物與我一體。泉指牡丹華云。大夫。時人",
    "X68n1319_011:0544a03": "見此一株華。如夢相似。",
    "X68n1319_011:0544a04": "一枝華發十分春。覩徹根源把玩新。堪羨大夫打失",
    "X68n1319_011:0544a05": "鼻。共來笑傲古今人。",
    "X68n1319_011:0544a06": "舉。僧問疏山禪師。如何是法身。山云。枯樁。如何是法",
    "X68n1319_011:0544a07": "身向上事。山云。非枯樁。",
    "X68n1319_011:0544a08": "一拳拳倒黃鶴樓。一踢踢翻鸚鵡洲。有意氣時添意",
    "X68n1319_011:0544a09": "氣。不風流處也風流。",
    "X68n1319_011:0544a10": "舉。慈明祖師。僧問。閙中取靜時如何。云。頭枕布袋。",
    "X68n1319_011:0544a11": "悟入汾陽。鞋穿足裂。塞却口門。出廣長舌。如鐘在虡。",
    "X68n1319_011:0544a12": "小大徐疾。有扣斯應。渾身金石。三玄彈指。四看語默。",
    "X68n1319_011:0544a13": "易知難會。易見難識。蓮棹洛伽。雲開兜率。",
    "X68n1319_011:0544a14": "詩",
    "X68n1319_011:0544a15": "贈履坦禪人兼報天一居士",
    "X68n1319_011:0544a16": "鼎立三峰勢插天。嶺門雖闢白雲連。飛鴻傳得人間",
    "X68n1319_011:0544a17": "信。石壁難依過別川。",
    "X68n1319_011:0544a18": "入磬山",
    "X68n1319_011:0544a19": "隱居風範依然在。說法堂前任草生。莫謂門庭能閴",
    "X68n1319_011:0544a20": "寂。從來此道少人行。",
    "X68n1319_011:0544a21": "示退菴重子住敔山",
    "X68n1319_011:0544a22": "澄江有山孰多僻。敔山兩灣蒼翠積。澄江有水孰多",
    "X68n1319_011:0544a23": "情。敔山前後敔水平。當年一身澹如水。夜隨明月過",
    "X68n1319_011:0544a24": "深林。化山擬作推蓬室。扁舟乘興堪深入。汝今為我",
    "X68n1319_011:0544b01": "先去住。菴傍閒地多栽芋。忘世情懷爾我同。茅鐮鐵",
    "X68n1319_011:0544b02": "钁振先風。得人不在門如市。猶憶當年面壁翁。",
    "X68n1319_011:0544b03": "贈禪人",
    "X68n1319_011:0544b04": "見道誰修道。忘山好住山。雪深巖屋老。百衲一身閒。",
    "X68n1319_011:0544b05": "又。",
    "X68n1319_011:0544b06": "重巖之下。茅屋耽耽。有幽人兮。雪立冰餐。",
    "X68n1319_011:0544b07": "又。",
    "X68n1319_011:0544b08": "好山如畫畫如山。紅葉村村杖笠閒。看到桃華成一",
    "X68n1319_011:0544b09": "笑。再來雲外訪柴關。",
    "X68n1319_011:0544b10": "守塔懷古",
    "X68n1319_011:0544b11": "多年黃葉類形骸。此日徘徊誰偶諧。麻衣草履食接",
    "X68n1319_011:0544b12": "氣。象骨崖前呼再來。",
    "X68n1319_011:0544b13": "咏懷",
    "X68n1319_011:0544b14": "千峰絕頂尖頭屋。草薦柴牀火一爐。三十年中無一",
    "X68n1319_011:0544b15": "事。諸方何處覓潛夫。",
    "X68n1319_011:0544b16": "靜夜思",
    "X68n1319_011:0544b17": "枝枝葉葉月。疏疏密密風。誰共蹋流水。倚杖石橋東。",
    "X68n1319_011:0544b18": "題壁",
    "X68n1319_011:0544b19": "星高月曉。松雨滿衣。西岡危坐。嗒然忘歸。",
    "X68n1319_011:0544b20": "偶題",
    "X68n1319_011:0544b21": "月浸千山冷。風鳴萬木清。一聲村外犬。客路有人行。",
    "X68n1319_011:0544b22": "山居",
    "X68n1319_011:0544b23": "荒涼苔壁寺。孤冷草堂人。雨後舒長望。庭泥虎迹新。",
    "X68n1319_011:0544b24": "烹泉",
    "X68n1319_011:0544c01": "廣修供養事如何。百沸清泉上佛陀。早色爭妍排闥",
    "X68n1319_011:0544c02": "入。鶯啼古木梵音多。",
    "X68n1319_011:0544c03": "對鏡(華山蘭若)",
    "X68n1319_011:0544c04": "對鏡吾非昔。捫懷志自新。何林一枝別。蔭我雪霜身。",
    "X68n1319_011:0544c05": "冬日有懷(荊山旅堂)",
    "X68n1319_011:0544c06": "空階柏子落。飢鳥入門來。千尺危巖下。梅花幾樹開。",
    "X68n1319_011:0544c07": "望臺山",
    "X68n1319_011:0544c08": "荒闊三千路。高閒一萬人。當年冰畔石。遲我未歸身。",
    "X68n1319_011:0544c09": "舟居(三却竹林)",
    "X68n1319_011:0544c10": "澹蕩寒煙古木。孤懸雪浪輕帆。只在尋常行處。杳然",
    "X68n1319_011:0544c11": "萬壑千嵒。",
    "X68n1319_011:0544c12": "又。",
    "X68n1319_011:0544c13": "一葉千谿水。三盂六月霜。逢人不舞棹。高臥對斜陽。",
    "X68n1319_011:0544c14": "冬歸草堂",
    "X68n1319_011:0544c15": "潛形餐柏實。放目看梅花。何處忘機客。同來灌古畬。",
    "X68n1319_011:0544c16": "濟寧道中",
    "X68n1319_011:0544c17": "臨溪茅屋臨簷樹。雞犬依依水國村。虞夏平成風化",
    "X68n1319_011:0544c18": "永。江南江北共林園。",
    "X68n1319_011:0544c19": "讀白樂天詩懷扣冰(舟次東昌)",
    "X68n1319_011:0544c20": "池上有小舟。舟中虗胡牀。我心久忘世。愧未使世忘。",
    "X68n1319_011:0544c21": "甲馬營夜泊",
    "X68n1319_011:0544c22": "水上舟如織。人間事若蕉。無為與無欲。誰共我逍遙。",
    "X68n1319_011:0544c23": "節食",
    "X68n1319_011:0544c24": "寄形天地間。飲食唯接氣。翛然等箇人。明此澹泊意。",
    "X68n1319_011:0545a01": "龍淵南塢坐月",
    "X68n1319_011:0545a02": "松樹三長四短。石臺七高八低。坐來夕陽在樹。歸去",
    "X68n1319_011:0545a03": "月落峰西。",
    "X68n1319_011:0545a04": "晝寢",
    "X68n1319_011:0545a05": "譬如木偶人。鼓歇索亦住。山僧動與靜。請問諸露柱。",
    "X68n1319_011:0545a06": "荊溪道中招友",
    "X68n1319_011:0545a07": "正是千山紅葉時。摩挲石壁好題詩。百年嚼蠟能多",
    "X68n1319_011:0545a08": "味。分取松根帶露葵。",
    "X68n1319_011:0545a09": "高祖寢堂題壁",
    "X68n1319_011:0545a10": "牀頭懸瀑布。塔頂長苔衣。一住不復入。高寒到乃知。",
    "X68n1319_011:0545a11": "示眾",
    "X68n1319_011:0545a12": "萬里晴空誰共。三春花柳爭遊。王孫醉眠芳草。何似",
    "X68n1319_011:0545a13": "潄石枕流。",
    "X68n1319_011:0545a14": "我有蓮舟一葉。沙城芥劫全收。高歌唾壺擊破。童稚",
    "X68n1319_011:0545a15": "出沒洪流。",
    "X68n1319_011:0545a16": "山居",
    "X68n1319_011:0545a17": "胸中無一事。終日坐閒閒。睡起摩挲腹。山間與水間。",
    "X68n1319_011:0545a18": "高步",
    "X68n1319_011:0545a19": "登山造極。步自此始。有懷君子。行遠本邇。",
    "X68n1319_011:0545a20": "促都監立還山",
    "X68n1319_011:0545a21": "山中有佳月。宜人終夜看。山中有好風。解衣可盤桓。",
    "X68n1319_011:0545a22": "泉鳴千嶂寂。松靜一濤寒。永日鳥相喚。清秋蟲自紈。",
    "X68n1319_011:0545a23": "解聽紫芝曲。喬木在層巒。活埋與斷壁。千古仰金蘭。",
    "X68n1319_011:0545a24": "時哉石梁雉。雪飲且霞餐。",
    "X68n1319_011:0545b01": "普請口占",
    "X68n1319_011:0545b02": "年來漸覺精神復。老去偏知日月閒。飽飯安眠無一",
    "X68n1319_011:0545b03": "事。椎鳴隨眾看秋山。",
    "X68n1319_011:0545b04": "枕流臺題石",
    "X68n1319_011:0545b05": "山中流水寂無聲。枯木生花別有春。若箇到來知解",
    "X68n1319_011:0545b06": "絕。紅爐分取萬年冰。",
    "X68n1319_011:0545b07": "庚戌二月磬山題壁",
    "X68n1319_011:0545b08": "面目分明徧界親。偏於此地受恩深。三更月下低徊",
    "X68n1319_011:0545b09": "立。恍是當年侍拂巾。",
    "X68n1319_011:0545b10": "磬山揮麈臺(先錄法濟十咏之一。有此名)",
    "X68n1319_011:0545b11": "松根時獨坐。花雨不從栽。憶昔別峰侍。無言聲似雷。",
    "X68n1319_011:0545b12": "庚戌題壁(三首)",
    "X68n1319_011:0545b13": "本是矜矜自了僧。飽餐安寢別無能。酬恩報祖雄明",
    "X68n1319_011:0545b14": "哲。斗室焚香懷古人。",
    "X68n1319_011:0545b15": "一盋霜華半榻雲。無求無喜亦無瞋。三更對月開扉",
    "X68n1319_011:0545b16": "坐。慚愧焚香侍立人。",
    "X68n1319_011:0545b17": "臥倚青山飯白雲。谿聲鳥語共晨昏。空庭有隙栽蘭",
    "X68n1319_011:0545b18": "蕙。緘戶無蹊入怨恩。",
    "X68n1319_011:0545b19": "捲簾",
    "X68n1319_011:0545b20": "尋常入望驚殊絕。何意全身住此中。傳語巖棲木石",
    "X68n1319_011:0545b21": "侶。時時放眼識雲松。",
    "X68n1319_011:0545b22": "獨樂園雨後(二首)",
    "X68n1319_011:0545b23": "一谿銀鳳玉龍騰。想見霜華此得名。步到上方忘藥",
    "X68n1319_011:0545b24": "石。勞他從者請頻頻。",
    "X68n1319_011:0545c01": "枕流石上枕流臺。到者教君悔晚來。白鷺羣飛千磵",
    "X68n1319_011:0545c02": "雪。洪鐘大扣萬山雷。",
    "X68n1319_011:0545c03": "巡寮至大義閣(癸丑燈前)",
    "X68n1319_011:0545c04": "花滿寒庭月滿林。巡寮未半欲三更。到門且莫掀簾",
    "X68n1319_011:0545c05": "入。愛此樓前布水聲。",
    "X68n1319_011:0545c06": "邗江贈虎公至契",
    "X68n1319_011:0545c07": "交道江河下。於公見古人。素心千里月。青目一山晴。",
    "X68n1319_011:0545c08": "楚州題壁",
    "X68n1319_011:0545c09": "澹黃微綠拂疏風。到處垂楊適我慵。覓得小舠瓜子",
    "X68n1319_011:0545c10": "大。一帆漂渺水雲中。",
    "X68n1319_011:0545c11": "旅堂",
    "X68n1319_011:0545c12": "愛柳無如我。摩挲玩歲年。旅堂忘岑寂。一樹適垂軒。",
    "X68n1319_011:0545c13": "開窗",
    "X68n1319_011:0545c14": "風聲雨聲。聲聲入耳。花色草色。色色幽妍。",
    "X68n1319_011:0545c15": "書問",
    "X68n1319_011:0545c16": "復岵瞻戴廷丞",
    "X68n1319_011:0545c17": "在在是居士菩提場。物物是居士正法眼。事事是居",
    "X68n1319_011:0545c18": "士菩薩行。步步是居士那伽定。使十二時。不為十二",
    "X68n1319_011:0545c19": "時使。轉一切境。不為一切境轉。斯為道人。若一處光",
    "X68n1319_011:0545c20": "不透脫。一時光不透脫。即本分不透脫。須刻刻向父",
    "X68n1319_011:0545c21": "母未生前絕思惟。無依倚。既恒且密。時至道成。冷眼",
    "X68n1319_011:0545c22": "圓明。方知在在是菩提場。物物是正法眼。事事是菩",
    "X68n1319_011:0545c23": "薩行。步步是那伽定。使十二時。不為十二時使。轉一",
    "X68n1319_011:0545c24": "切境。不為一切境轉。此言不欺人也。居士心光。時注",
    "X68n1319_011:0546a01": "天目。居士慧性。不昧古今。居士至行。大建法幢。奉復。",
    "X68n1319_011:0546a02": "不覺縷縷。",
    "X68n1319_011:0546a03": "答王泰卿居士三問",
    "X68n1319_011:0546a04": "問。為人容易做人難。敢問為人之道。　師云。己所不欲。",
    "X68n1319_011:0546a05": "勿施於人。　問。何為知生。何為知死。　師云。知所從來為",
    "X68n1319_011:0546a06": "知生。知所從去為知死。　問。臨去時。心不顛倒。意不散",
    "X68n1319_011:0546a07": "亂。在何處捉摸。　師云。驗在目前。　師復云。居士真為生",
    "X68n1319_011:0546a08": "死。須知制心一處。無事不辦。但勤持藥師如來萬德",
    "X68n1319_011:0546a09": "洪名。持到持而無持。徹見念未生前本來面目。則率",
    "X68n1319_011:0546a10": "性而行。頭頭是道。所謂發而皆中節。天下之達道也。",
    "X68n1319_011:0546a11": "如是方能了生脫死。方可出死入生。何謂了生脫死。",
    "X68n1319_011:0546a12": "如太虗空。先天地而生。後天地而不老。何謂出死入",
    "X68n1319_011:0546a13": "生。譬如大海。日照光明生。風來波浪起。到此則去來",
    "X68n1319_011:0546a14": "自在。夭壽不二。又臨去時作得主。有二種。徹見本來",
    "X68n1319_011:0546a15": "面目。則了知生死不相干。如上所云。若未見本來面",
    "X68n1319_011:0546a16": "目。勤持藥師如來。則臨命終時。八大菩薩。接引上生",
    "X68n1319_011:0546a17": "極樂世界。入不退地。見佛明心。因切問虔請。不覺縷",
    "X68n1319_011:0546a18": "縷。",
    "X68n1319_011:0546a19": "雜著",
    "X68n1319_011:0546a20": "東語西話",
    "X68n1319_011:0546a21": "開了兩片皮。只是粥飯罐。當世有與麼人。山僧禮他",
    "X68n1319_011:0546a22": "三拜。",
    "X68n1319_011:0546a23": "顛仙謠",
    "X68n1319_011:0546a24": "憎愛胸中盡。是非眼底空。泥牛入海後。聚散問漚風。",
    "X68n1319_011:0546b01": "書溈山語",
    "X68n1319_011:0546b02": "行脚高士。須向聲色裏睡眠。聲色裏坐臥始得。山谷",
    "X68n1319_011:0546b03": "云。東坡文字語言。歷劫贊揚。有不能盡。吾於溈山亦",
    "X68n1319_011:0546b04": "云。戊子春二日。荊邸書。",
    "X68n1319_011:0546b05": "題雪竇頌古",
    "X68n1319_011:0546b06": "野鴨子。知何許。馬祖見來相共語。話盡雲山水月情。",
    "X68n1319_011:0546b07": "依然不會還飛去。却把住。道。道。頌出雪竇真能於法",
    "X68n1319_011:0546b08": "自在。匪夷所思。如清光匝地。猶戽夜塘。以盡所欲言",
    "X68n1319_011:0546b09": "而妙此却把住。道。道。以不完題而妙盡所欲言。如千",
    "X68n1319_011:0546b10": "雷並吼易。不完題。如千日並照難。偶閱之。直欲擊碎",
    "X68n1319_011:0546b11": "唾壺。",
    "X68n1319_011:0546b12": "草堂書壁",
    "X68n1319_011:0546b13": "日中一食。樹下一宿。世尊模範如是。一語不投。折葦",
    "X68n1319_011:0546b14": "渡江。少林九年。終日面壁。鼻祖標格何如。",
    "X68n1319_011:0546b15": "荊山旅堂紀事",
    "X68n1319_011:0546b16": "丁亥十一月朔。著新絮襖。飽領本菴香飯。飯餘展足",
    "X68n1319_011:0546b17": "熟睡。皆行脚經年未曾有事。睡起一趺。晚晴快人。遺",
    "X68n1319_011:0546b18": "景在屋。庭東大樹。茂綠未衰。殊映日溢目。忽憶十五",
    "X68n1319_011:0546b19": "年前。侍先師烏峰竹齋。瞌睡起。書窗浣壁時。復憶甲",
    "X68n1319_011:0546b20": "戌秋。先師遷吳興報恩。是日結冬。破屋敗垣。炊巾滿",
    "X68n1319_011:0546b21": "谷。羣賢臥草。眠霜冰骨。老人支枯藤。指點磚頭瓦礫。",
    "X68n1319_011:0546b22": "為諸人闡最上機。余時獨處江干。野色無垠。天光連",
    "X68n1319_011:0546b23": "水。曾和老人寄示偈云。師闢山頭宇。吾撑水上門。脚",
    "X68n1319_011:0546b24": "同蹋實地。眼獨空叢林。小兒無繩尺。曠蕩之言。不謂",
    "X68n1319_011:0546c01": "至今多人成誦。昨便鴻南去。拈句寄重監院。高歌天",
    "X68n1319_011:0546c02": "地外。穩臥雪霜中。他日憶此。更作何狀。",
    "X68n1319_011:0546c03": "書巖子紙",
    "X68n1319_011:0546c04": "大雄道人。廿年來炊冰煑雪。接納諸方。能三十夏不",
    "X68n1319_011:0546c05": "憚寒苦者。敢保出他人一頭地。巖子能否。",
    "X68n1319_011:0546c06": "參禪悟難。既悟已。忘悟難。且道忘悟的人何如。巖子",
    "X68n1319_011:0546c07": "道看。",
    "X68n1319_011:0546c08": "此事極平易。極欺人。等閒看得平易者。此最受人欺",
    "X68n1319_011:0546c09": "者也。戒之哉。",
    "X68n1319_011:0546c10": "多見人在殻漏子裏譚葢天葢地之道。徒自欺耳。葢",
    "X68n1319_011:0546c11": "天葢地者。能把殻漏子作塗毒鼓撾。",
    "X68n1319_011:0546c12": "書楚紙",
    "X68n1319_011:0546c13": "近年少至性衲子。蓋稍有見處。不能出頭天外。全體",
    "X68n1319_011:0546c14": "受用。多以名利熏心。學文字語言。還知但患不成佛。",
    "X68n1319_011:0546c15": "不怕佛不解說法麼。筆此蜆子和尚。卓立紙末。",
    "X68n1319_011:0546c16": "三師說",
    "X68n1319_011:0546c17": "吾有三師。父師．母師．師師。父師生我眼。師師開我眼。",
    "X68n1319_011:0546c18": "母師護我眼。父師身示無常。此生我眼者也。師師了",
    "X68n1319_011:0546c19": "我生死。此開我眼者也。母師勖我證果。此護我眼者",
    "X68n1319_011:0546c20": "也。三師皆有大因緣。使我悚然省。豁然開。惻然痛。吾",
    "X68n1319_011:0546c21": "何修而得此三善知識師也。噫。吾於荊溪磬山開此",
    "X68n1319_011:0546c22": "眼。於江上水關忘此眼。於吳興草堂保此眼。不知何",
    "X68n1319_011:0546c23": "年得真不負三師也。　有客躡而問曰。忘矣。何用保為。",
    "X68n1319_011:0546c24": "　曰。此非汝所知也。保矣。更俟何年不負。　師曰。此非汝",
    "X68n1319_011:0547a01": "所知也。待汝證果地涅槃。與汝共報難報之恩可也。",
    "X68n1319_011:0547a02": "雖然。父師．母師。出離之緣。皆賴師師。師乎。師乎。粉骨",
    "X68n1319_011:0547a03": "碎身未足酬。將此身心奉塵剎。潛子苫次草述。時乙",
    "X68n1319_011:0547a04": "未九月戊戌。",
    "X68n1319_011:0547a05": "西樓聞雪",
    "X68n1319_011:0547a06": "潛子早失泰山之仰。不獲徧任兩序列職。壬辰夏。報",
    "X68n1319_011:0547a07": "恩乏住持。供先老人方丈重歸侍室。首修殿公務。攝",
    "X68n1319_011:0547a08": "客司。諸禪極不安。潛子有餘樂也。向志夙夜守塔。每",
    "X68n1319_011:0547a09": "為事奪。適寓監院寮後軒。篝燈正當寶峰塔下。漏下",
    "X68n1319_011:0547a10": "三十刻。聞雪起立。不禁清絕。向於磬山有生平徼幸",
    "X68n1319_011:0547a11": "處。千古快心時之句。此際是第二番境界。時壬辰十",
    "X68n1319_011:0547a12": "一月癸巳。手書所用破硯。猶是二十年前記室舊物。",
    "X68n1319_011:0547a13": "并記。",
    "X68n1319_011:0547a14": "報恩旅堂閒書",
    "X68n1319_011:0547a15": "近日學者有二病。一等弄聰明。習外學。一等守愚抱",
    "X68n1319_011:0547a16": "拙。般若不清楚。二者皆不可與言道。不識一丁者。必",
    "X68n1319_011:0547a17": "如六祖方可。不撥文字者。必須遠同西天龍樹．馬鳴。",
    "X68n1319_011:0547a18": "近同永明．明教。始得無過。",
    "X68n1319_011:0547a19": "題壁",
    "X68n1319_011:0547a20": "本學古人。莫視流俗。閱趙州語錄自勵。",
    "X68n1319_011:0547a21": "跋趙州三佛話",
    "X68n1319_011:0547a22": "金佛不度爐。木佛不度火。泥佛不度水。真佛內裏坐。",
    "X68n1319_011:0547a23": "南嶽磨磚。江西鹽醬。不是過也。又云非四十年不雜",
    "X68n1319_011:0547a24": "用心者。不知斯言簡盡。",
    "X68n1319_011:0547b01": "題藥師日課語",
    "X68n1319_011:0547b02": "予辭恩絕塵。不暇披覧。偶入藏。閱藥師如來本願功",
    "X68n1319_011:0547b03": "德。不覺手額失聲。願人人入如來願海也。或問。何於",
    "X68n1319_011:0547b04": "此經驚歎如是。告之曰。予見世人順境淪溺者不一。",
    "X68n1319_011:0547b05": "富貴可畏。甚於貧賤。今此如來。使人所求如願。遂從",
    "X68n1319_011:0547b06": "此永不退道。直至菩提。則欲於王臣長者。一切人中。",
    "X68n1319_011:0547b07": "作同事攝。不乘如來願航。何從濟乎。　大凡修持。須量",
    "X68n1319_011:0547b08": "己量法。直心直行。誠能厭惡三界。堅志往生。則專依",
    "X68n1319_011:0547b09": "阿彌陀經收攝六根。淨念相繼。所謂執持名號。一心",
    "X68n1319_011:0547b10": "不亂。決定往生。此先自利而後利人者之所為也。若",
    "X68n1319_011:0547b11": "於現前富貴功名未能忘情。男女飲食之欲未知深",
    "X68n1319_011:0547b12": "厭。則於往生法門未易深信。即信矣。身修淨土。而心",
    "X68n1319_011:0547b13": "戀娑婆。果何益乎。則求其不離欲鉤而成佛智。處於",
    "X68n1319_011:0547b14": "順境不致淪胥者。固無如修持藥師願海者之殊勝",
    "X68n1319_011:0547b15": "難思也。　癸巳之夏。山居不寧。偶奉親歸養江上。晏如",
    "X68n1319_011:0547b16": "程君以刻成藥師日課見示。此出人意表。是經流傳",
    "X68n1319_011:0547b17": "已久。編成日課未之聞也。乃得之吾江之善士為之",
    "X68n1319_011:0547b18": "助喜。信能修持。久久不懈。知不獨富貴功名。轉女成",
    "X68n1319_011:0547b19": "男。離危迪吉。如如意珠。隨願成就。即得於一切成就",
    "X68n1319_011:0547b20": "處直至菩提。永無退轉。何幸如之。人間亦有揚州鶴。",
    "X68n1319_011:0547b21": "但泛如來功德船。",
    "X68n1319_011:0547b22": "御選明道正覺[卄/卬]溪森禪師語錄附",
    "X68n1319_011:0547b23": "結制陞座。問答畢。師云。放下布袋。快活無匹。閒看猢",
    "X68n1319_011:0547b24": "猻偷喫生鐵。阿呵呵。的的的。問甚生前面目。誰論梨",
    "X68n1319_011:0547c01": "花笑日。齋堂有粥有飯。禪和要喫便喫。喫即不無。飽",
    "X68n1319_011:0547c02": "後作麼生。夜行莫踏白。下座。",
    "X68n1319_011:0547c03": "解制陞座。問。正法眼藏即不問。今朝解制句如何。　師",
    "X68n1319_011:0547c04": "云。穿山鼻孔破。僧禮拜。　師大笑云。雖然和盤托出。却",
    "X68n1319_011:0547c05": "是大段不同。瑯琊禪師道。本來無一物。厭殺天下人。",
    "X68n1319_011:0547c06": "直饒便分明。坐在糞坑裏。作麼生是透脫一路。妙音",
    "X68n1319_011:0547c07": "觀世音。梵音海潮音。眾兄弟。朝看東南。暮看西北。近",
    "X68n1319_011:0547c08": "世雙笛從羗。侊飯不及壺食。下座。",
    "X68n1319_011:0547c09": "報恩元旦秉拂。僧問。古德道清光照眼尚迷家。明白",
    "X68n1319_011:0547c10": "轉身猶墮位且止。請問報恩意作麼生。　師云。數點梅",
    "X68n1319_011:0547c11": "花報曉春。　進云。恁麼則月明簾外家風古。寶鏡堂前",
    "X68n1319_011:0547c12": "瑞氣新。　師云。且站過。　問。靈山記莂則不問。今朝分座",
    "X68n1319_011:0547c13": "事如何。　師云。孤鴻嚦嚦。　進云。龍象雲臻。乞慈再示。　師",
    "X68n1319_011:0547c14": "云。野鶴穿雲。　進云。點開碧眼。水到渠成。畢竟恩歸何",
    "X68n1319_011:0547c15": "地。　師云。不許物外安身。　進云。恁麼則水接長天遠。春",
    "X68n1319_011:0547c16": "光徧界新。　師云。巡照去。問物有新舊。拄杖子還有新",
    "X68n1319_011:0547c17": "舊也無。　師云。老鴉亂叫。　進云。今古頓超圓智體。何山",
    "X68n1319_011:0547c18": "松柏不青青。　師云。截斷葛藤。　進云。謝師答話。　師云。今",
    "X68n1319_011:0547c19": "日且放過。　問。幾點梅花送春來。那裏來。　師云。人笑你。",
    "X68n1319_011:0547c20": "　進云。數聲爆竹催臘去。那裏去。　師云。羞也不識。　進云。",
    "X68n1319_011:0547c21": "去來且止。卉木咸新又作麼生。　師云。轉見轉見。　進云。",
    "X68n1319_011:0547c22": "一天佳氣。萬象騰輝。　師云。望煙尋食地。　一僧出呈數",
    "X68n1319_011:0547c23": "珠云。這箇依舊一百八。請師點出新鮮句。　師云。光寒",
    "X68n1319_011:0547c24": "星斗少。　進云。不會。　師云。切忌五更初。　又進云。不會。師",
    "X68n1319_011:0548a01": "便打。　進云。從今更不疑。　師云。錯認焇皮家。　問。舉足動",
    "X68n1319_011:0548a02": "步則不問。新年接新令句作麼生。　師云。貴貨易土。僧",
    "X68n1319_011:0548a03": "禮拜。　師云。今日行森承老人命。為眾敷揚。適纔一問",
    "X68n1319_011:0548a04": "一答。祇恐錯會。數點梅花報曉春。一聲爆竹催殘臘。",
    "X68n1319_011:0548a05": "不許物外安身。誰論老鴉亂叫。嗟嗟多少人。望煙尋",
    "X68n1319_011:0548a06": "食地。錯認焇皮家。呵呵光寒星斗少。切忌五更初。咄。",
    "X68n1319_011:0548a07": "孤鴻嚦嚦。野鶴穿雲。新年新令。貴貨易土。眾兄弟。六",
    "X68n1319_011:0548a08": "橋近日水仙花。十字街頭鐵拐李。卓柱杖云。珍重。",
    "X68n1319_011:0548a09": "上堂。問答畢。師乃云。行脚須具眼。參禪要識句。大眾",
    "X68n1319_011:0548a10": "識得句也未。適纔答僧云。是柱不見柱。咦。非柱亦不",
    "X68n1319_011:0548a11": "見柱。既然是非都去了。因甚又說是非裏薦取。汝等",
    "X68n1319_011:0548a12": "諸人作麼生薦。莫是雲日能催曉。風光不惜年麼。莫",
    "X68n1319_011:0548a13": "錯會好。幸逢征客盡。歸在落花前。切忌顢頇儱侗去。",
    "X68n1319_011:0548a14": "所以古德云。至道無難。唯嫌揀擇。桃花紅。李花白。誰",
    "X68n1319_011:0548a15": "道融融只一色。諸禪德。瞥不瞥。一夜東風。吹散枝頭",
    "X68n1319_011:0548a16": "殘雪。會麼。老祖殿前。梵王宮闕。雙峰燈放。九天風月。",
    "X68n1319_011:0548a17": "燕子語。黃鶯鳴。誰道關關只一聲。不透祖師關棙子。",
    "X68n1319_011:0548a18": "空認山河作眼睛。咄。冷的冷。熱的熱。粥鍋西邊底。莓",
    "X68n1319_011:0548a19": "苔裹石碣。良久。喝一喝。云。歇。如今是什麼時節。師大",
    "X68n1319_011:0548a20": "笑曳杖下座。",
    "X68n1319_011:0548a21": "兩序請陞座。師豎拂云。一羣子上來。一羣子下去。殘",
    "X68n1319_011:0548a22": "夢五更鐘。落花三月雨。合掌低頭換步時。進前退後",
    "X68n1319_011:0548a23": "翻身處。有利有害。人無遠慮。歸到故鄉還似客。布穀",
    "X68n1319_011:0548a24": "催耕鳴別樹。叉手句。可惜許。一切數句非數句。打一",
    "X68n1319_011:0548b01": "拂云。去。下座。　問。學人道眼不明。未審什麼礙。　師云。幾",
    "X68n1319_011:0548b02": "時立春。　僧云。昨日二十三。　師云。怪我作麼。",
    "X68n1319_011:0548b03": "小參",
    "X68n1319_011:0548b04": "眾入室。師拈杖云。摩訶般若波羅密。明如日。黑如漆。",
    "X68n1319_011:0548b05": "異解多途。商量非一。卓柱杖云。急。若人信受奉行。一",
    "X68n1319_011:0548b06": "生參學事畢。昔日殃崛摩羅尊者持鉢至一長者家。",
    "X68n1319_011:0548b07": "其家婦人正值產難。子母未分。長者曰。瞿曇弟子。汝",
    "X68n1319_011:0548b08": "為至聖。當有何法能免產難。尊者曰。我乍入道。未知",
    "X68n1319_011:0548b09": "此法。待問世尊。却來相報。及返。具事白佛。佛告殃崛。",
    "X68n1319_011:0548b10": "速往報言。我從賢聖法來。未曾殺生。殃崛奉佛語。疾",
    "X68n1319_011:0548b11": "往告之。其婦得聞。當時分娩。　師云。從古至今。拈提者",
    "X68n1319_011:0548b12": "極多。錯會者不少。龍溪今晚索性與你點出。天蒼蒼。",
    "X68n1319_011:0548b13": "野茫茫。風吹草。見牛羊。禪和子。會也未。不會。再說一",
    "X68n1319_011:0548b14": "遍。水溢天開堤。花落滿龍溪。鳧隨潮落去。日上綺霞",
    "X68n1319_011:0548b15": "低。眾作禮。師擲拄杖便起。",
    "X68n1319_011:0548b16": "晚參。師云。萬法歸一。一歸何處。呵呵。學人也有趣。和",
    "X68n1319_011:0548b17": "尚也有趣。拂一拂。歸臥室。",
    "X68n1319_011:0548b18": "晚參。師云。山門前得底句。禪堂裏商量去。進到方丈。",
    "X68n1319_011:0548b19": "不必再舉。何也。天溪不肯辜負汝。",
    "X68n1319_011:0548b20": "晚參。師云。竹窗夜啟。月明霜大。高鴻入雲。鼠兒穿磨。",
    "X68n1319_011:0548b21": "大眾行住坐臥且道是箇什麼。良久。大笑云。癩頭回",
    "X68n1319_011:0548b22": "子騎駱駝。",
    "X68n1319_011:0548b23": "重陽早參。師云。今朝九月九。猢猻上樹賽觔斗。右轉",
    "X68n1319_011:0548b24": "左。左轉右。好手手中呈好手。呵呵。天溪長老不唧[口*留]。",
    "X68n1319_011:0548c01": "早參。師云。水中鹽味。色裏膠青。咄。將謂明星是眼睛。",
    "X68n1319_011:0548c02": "通身有口向誰說。挽盡天河洗鐵丁。",
    "X68n1319_011:0548c03": "室中晚參。問答畢。師乃云。阿逸多笑甚麼。蛇穿耗子",
    "X68n1319_011:0548c04": "窟。普化搖鈴過。嗚呼。小子脚板踏破癢瘡。近火血沾",
    "X68n1319_011:0548c05": "衣。傷鹽傷醋陳年貨。有人道。慈翁老。有茶請喫茶。無",
    "X68n1319_011:0548c06": "茶滾水好。咄。漢仙琴高騎赤鯉。羲之寫字換鵞兒。良",
    "X68n1319_011:0548c07": "久。云。歸堂去。",
    "X68n1319_011:0548c08": "六月十九早參。師云。路上紅塵起。江中白浪飛。拈拄",
    "X68n1319_011:0548c09": "杖云。觀音菩薩來也。有眼者近前。無眼者退後。　一僧",
    "X68n1319_011:0548c10": "出。作禮畢。擬歸位。師打云。與麼不得得與麼。良久。卓",
    "X68n1319_011:0548c11": "拄杖云。禮拜歸位真堪笑。與麼不得得與麼。曼拏羅",
    "X68n1319_011:0548c12": "指地為泉。胡大頭錘破鐵山。若也知去。龍行虎步。如",
    "X68n1319_011:0548c13": "或懵懂。世尊陞座默然。阿難遣出比丘。左右顧云。半",
    "X68n1319_011:0548c14": "山廟。三天竺。遂以柱杖一齊打散。",
    "X68n1319_011:0548c15": "雪夜晚參。師云。喫苦茶。說淡話。誰管佛法不佛法。馮",
    "X68n1319_011:0548c16": "夷剪破龍溪練。枯柳梅花處處春。咦。月下凍痕生綠",
    "X68n1319_011:0548c17": "井。隔窗玉片飛無影。樹枝風息轉迎寒。寒人如鳥棲",
    "X68n1319_011:0548c18": "未安。日短夜長誰先覺。熒熒殘燭嗚嗚角。咄。咄。黃龍",
    "X68n1319_011:0548c19": "三關。香巖獨脚。",
    "X68n1319_011:0548c20": "冬至早參。師云。冷地裏夢見一獃和尚曰。昨夜三更",
    "X68n1319_011:0548c21": "子癸時。楓杉隔塢問松枝。滿天飛雪來何處。寒梅低",
    "X68n1319_011:0548c22": "首笑嘻嘻。他又大叫云。老祖。老祖。如今是什麼時節。",
    "X68n1319_011:0548c23": "大眾說看。　傍僧擬答。師便打。僧復出問。生擒猛虎。活",
    "X68n1319_011:0548c24": "捉獰龍人來時如何。　師云。官法如爐。　進云。忽遇透網",
    "X68n1319_011:0549a01": "金鱗又作麼生。　師云。謹慎火燭。　進云。驅耕夫牛。奪飢",
    "X68n1319_011:0549a02": "人食。未是向上鉗鎚。如何是向上鉗鎚。　師叱云。揚州",
    "X68n1319_011:0549a03": "客。　僧擬議。師云。大眾歸堂。",
    "X68n1319_011:0549a04": "小年晚參。眾集。師舉柱杖云。是我不是。眾茫然。師擲",
    "X68n1319_011:0549a05": "下。歸臥室。",
    "X68n1319_011:0549a06": "四月八日早參。師云。從古相傳釋迦佛今日降生。不",
    "X68n1319_011:0549a07": "知是否。說與諸人檢點看。南康府裏星子縣。黃梅縣",
    "X68n1319_011:0549a08": "外義豐城。這便是森長老見處。良久。云。知客在否。　眾",
    "X68n1319_011:0549a09": "答。在。　復云。內外大眾今早都念課誦麼。　眾云。念。師便",
    "X68n1319_011:0549a10": "入臥室。",
    "X68n1319_011:0549a11": "師見病人多逐苦境。乃示云。莫。莫。莫。病是眾生之良",
    "X68n1319_011:0549a12": "藥。我在俗時。一病幾死。正迷悶中。忽聞鼓吹。始知病",
    "X68n1319_011:0549a13": "源不從他有。遂決志出家。云。鼓角分明破毒針。驀然",
    "X68n1319_011:0549a14": "劄斷愛情心。死去活來真好笑。石頭土塊盡知音。語",
    "X68n1319_011:0549a15": "諸人。識病因。大家割捨夢中身。咄。咄。不作維摩詰。文",
    "X68n1319_011:0549a16": "殊何處尋。",
    "X68n1319_011:0549a17": "機緣",
    "X68n1319_011:0549a18": "僧問。如何是鳥道玄路。　師云。白雲飛起紅葉落。　進云。",
    "X68n1319_011:0549a19": "文武兼濟人來時如何施設。　師云。不許飲酒食肉。　進",
    "X68n1319_011:0549a20": "云。邪法難扶時如何。　師云。豈有此理。　進云。如何是正",
    "X68n1319_011:0549a21": "法眼。　師云。早晚也。　進云。何以為之大機。　師云。米。　進云。",
    "X68n1319_011:0549a22": "何以為之大用。　師云。時。　進云。異類中如何行得。　師云。",
    "X68n1319_011:0549a23": "斗有大小。秤有輕重。　進云。疑情未息時如何。　師云。魚",
    "X68n1319_011:0549a24": "勞尾赤。人勞頭白。",
    "X68n1319_011:0549b01": "同參問。首座親見老人。是否。　師云。是。　參云。還有奇特",
    "X68n1319_011:0549b02": "事也無。　師云。扣冰人少。崇福人多。",
    "X68n1319_011:0549b03": "僧入室。請師決疑。師云。鬼谷老爺不在家。　僧云。豈無",
    "X68n1319_011:0549b04": "方便。　師云。歸去門前自打瓦。",
    "X68n1319_011:0549b05": "僧問。如何是清淨法身。　師云。普請擔泥。　僧云。因甚學",
    "X68n1319_011:0549b06": "人不會。　師云。有直歲在。　僧云。如何是超佛越祖之談。",
    "X68n1319_011:0549b07": "　師云。依教奉行。",
    "X68n1319_011:0549b08": "僧云。牛頭橫說豎說。不知有關棙子。如何是關棙子。",
    "X68n1319_011:0549b09": "　師云。止。　僧擬議。師云。去。",
    "X68n1319_011:0549b10": "僧問。如何是妙唱不干舌。　師云。罕遇知音。　僧云。如何",
    "X68n1319_011:0549b11": "是死蛇驚出草。　師云。照顧性命。　僧云。如何是鐵鋸舞",
    "X68n1319_011:0549b12": "三臺。　師云。呆鴨聞雷。　僧云。如何是解針枯骨吟。　師云。",
    "X68n1319_011:0549b13": "切忌寐語。",
    "X68n1319_011:0549b14": "僧問。終日紛紛擾擾。如何是不動尊。　師云。天晴快走。",
    "X68n1319_011:0549b15": "　僧擬進語。師云。換手搥胸。",
    "X68n1319_011:0549b16": "僧問。四方八面來時如何。　師云。門前石馬脚撩天。",
    "X68n1319_011:0549b17": "僧問。羚羊挂角時如何。　師云。引我笑。",
    "X68n1319_011:0549b18": "僧問。一等是水。因甚海鹹河淡。　師云。莫矢溺。",
    "X68n1319_011:0549b19": "僧請益云。不假半寸繩。如何出得深井人。　師云。賴遇",
    "X68n1319_011:0549b20": "天溪。　進云。大似失便宜。　師云。看你顛倒。　進云。乞師方",
    "X68n1319_011:0549b21": "便。　師云。大聖緊那羅王菩薩。",
    "X68n1319_011:0549b22": "僧問。如何是玄中玄。　師云。日長夜短。",
    "X68n1319_011:0549b23": "僧問。佛心無處不慈悲。觀音大士因甚不去高麗國。",
    "X68n1319_011:0549b24": "　師云。謝汝饅頭湯餅。",
    "X68n1319_011:0549c01": "游山歸。問僧。塗毒鼓聞者皆喪。因甚擊者不死。僧下",
    "X68n1319_011:0549c02": "語不契。　師示偈云。山上鴟夷又買舟。清風明月幾時",
    "X68n1319_011:0549c03": "休。欲知進退存亡事。只問歸來鄭化州。",
    "X68n1319_011:0549c04": "僧問。昔日趙州勘破臺山婆子。畢竟在甚麼處。　師云。",
    "X68n1319_011:0549c05": "天開河。　進云。學人不知落處。　師云。齋堂東邊。　進云。乞",
    "X68n1319_011:0549c06": "師慈悲直說。　師云。趙州兩隻眼。婆子一條舌。五臺山",
    "X68n1319_011:0549c07": "上去。舊路嶺莫歇。",
    "X68n1319_011:0549c08": "僧問。如何是先照後用。　師云。臨濟來也。僧擬議。師便",
    "X68n1319_011:0549c09": "喝。　僧云。如何是先用後照。　師搊住云。道。道。僧茫然。師",
    "X68n1319_011:0549c10": "遂托開。　僧云。如何是照用同時。　師掌云。非驢所堪。　僧",
    "X68n1319_011:0549c11": "云。如何是照用不同時。　師云。不知痛癢漢。僧喝。　師云。",
    "X68n1319_011:0549c12": "再喝看。僧又喝。師便打。",
    "X68n1319_011:0549c13": "僧問。如何是無相涅槃。　師云。五里亭。十里舖。　僧云。因",
    "X68n1319_011:0549c14": "甚學人不會。　師云。驢前馬後。",
    "X68n1319_011:0549c15": "僧問。如何是雲門顧鑑咦。　師展手云。那。　僧擬議。師云。",
    "X68n1319_011:0549c16": "了。　僧再問。師云。去。",
    "X68n1319_011:0549c17": "僧問。劈面來時如何。師隨聲便掌。",
    "X68n1319_011:0549c18": "僧問。如何是大雄山底佛法。　師云。白額當途坐。　僧云。",
    "X68n1319_011:0549c19": "還有方便也無。　師云。闍黎莫夜行。",
    "X68n1319_011:0549c20": "僧問。如何是西來祖意。　師云。南人瘦。北人肥。",
    "X68n1319_011:0549c21": "僧問。諸佛出身處且置。如何是和尚安身立命處。　師",
    "X68n1319_011:0549c22": "云。你却跳得好。　僧喝。師云。為什麼。僧擬議。師打退。",
    "X68n1319_011:0549c23": "僧問。因甚不點路燈。　師云。一任瞎闖。",
    "X68n1319_011:0549c24": "僧問。入門便喝便打。意作麼生。　師云。祖師在你背後。",
    "X68n1319_011:0550a01": "僧問。不慕千聖。不重己靈時如何。　師云。你五戒也不",
    "X68n1319_011:0550a02": "持。　僧云。古人到者裏為甚不肯住。　師劃一畫。僧喝。師",
    "X68n1319_011:0550a03": "云。好喝。僧擬議。師便打。",
    "X68n1319_011:0550a04": "僧問。金鎖斷後時作麼生。　師云。腦門著地。",
    "X68n1319_011:0550a05": "僧問。堆堆坐禪。圖箇什麼。　師掩鼻云。出去。僧茫然。　師",
    "X68n1319_011:0550a06": "云。走來。僧近前。　師云。三黃丸好。",
    "X68n1319_011:0550a07": "僧問。從上宗乘。如何接續。　師云。日東上。月西下。　僧云。",
    "X68n1319_011:0550a08": "與麼則人人有分也。　師云。知章騎馬似乘船。",
    "X68n1319_011:0550a09": "同參問。如何是首座家風。　師云。沒籬沒壁。　參云。忽遇",
    "X68n1319_011:0550a10": "賊來時作麼生。　師云。憑你模索。",
    "X68n1319_011:0550a11": "僧問。畢竟如何是佛。　師云。撞不破便燒。",
    "X68n1319_011:0550a12": "僧問。如何是梵音相。　師云。鋪堂不細行。",
    "X68n1319_011:0550a13": "僧問。箭鋒相拄時如何。　師云。過者邊立。　僧喝。師便笑。",
    "X68n1319_011:0550a14": "僧擬議。師云。大好箭鋒相拄。",
    "X68n1319_011:0550a15": "僧問。作麼生轉得自己歸山河大地去。　師云。昨夜好",
    "X68n1319_011:0550a16": "秋雨。",
    "X68n1319_011:0550a17": "僧問。如何是和尚為人處。　師云。獃子。獃子。　進云。不落",
    "X68n1319_011:0550a18": "古今句作麼生道。　師云。官久必富。　進云。七佛未出世",
    "X68n1319_011:0550a19": "時。向甚處行履。　師云。疑人莫用。",
    "X68n1319_011:0550a20": "僧入室請益。心經云揭諦揭諦。意旨如何。　師云。孔子",
    "X68n1319_011:0550a21": "產山東。文才今古通。大夫天下有。白屋出三公。　僧云。",
    "X68n1319_011:0550a22": "學人不知落處。　師云。自衛返魯。",
    "X68n1319_011:0550a23": "僧問。一人發真歸元。十方虗空悉皆消殞。為什麼方",
    "X68n1319_011:0550a24": "丈後泥挑不盡。　師云。鬼喫餿饅頭。",
    "X68n1319_011:0550b01": "僧問。既是報恩人。因甚不識金車山。　師云。看你打之",
    "X68n1319_011:0550b02": "遶。　僧喝。師云。有甚了期。　僧擬議。師云。還怪得我麼。便",
    "X68n1319_011:0550b03": "打。",
    "X68n1319_011:0550b04": "僧問。山河大地還有過也無。　師云。缺嘴打鑼。",
    "X68n1319_011:0550b05": "僧問。乍起乍滅時如何。　師云。不是鬼燈。便是螢火。",
    "X68n1319_011:0550b06": "僧問。如何是觀音三昧。　師云。夜來孩子哭。　僧云。如何",
    "X68n1319_011:0550b07": "是文殊三昧。　師云。日裏踢繡毬。　僧云。如何是普賢三",
    "X68n1319_011:0550b08": "昧。　師云。包公廟裏失毡包。",
    "X68n1319_011:0550b09": "僧問。心佛俱忘時如何。　師云。誰與麼道。僧擬議。師喝出。",
    "X68n1319_011:0550b10": "僧問。浩浩塵中。如何辨主。　師云。飯裏沙多。　僧云。謝師",
    "X68n1319_011:0550b11": "指示。　師云。莫亂嚼。",
    "X68n1319_011:0550b12": "僧問。無夢無想時。主人公在什麼處。　師云。大眾笑你。",
    "X68n1319_011:0550b13": "師問僧。仙鄉那裏。　僧答。合浦縣。　師云。明珠拈出看。僧",
    "X68n1319_011:0550b14": "無對。　師云。想是新戒。",
    "X68n1319_011:0550b15": "師問座主。金剛且止。喚什麼作經。　主擬議。師便笑。主",
    "X68n1319_011:0550b16": "問。如何是經。　師召云。法師。主應諾。　師云。好箇座主。　主",
    "X68n1319_011:0550b17": "指茶鍾云。者裏有趙州也無。　師云。匙挑不上。",
    "X68n1319_011:0550b18": "師問。一切葛藤。敲門瓦子。如今門開也。瓦子在什麼",
    "X68n1319_011:0550b19": "處。僧茫然。　師云。可惜七間僧堂。",
    "X68n1319_011:0550b20": "僧問。一字不著畫。是什麼字。　師云。鼻大心無毒。",
    "X68n1319_011:0550b21": "僧問。未生之前即不問。如何是趙州勘破婆子處。　師",
    "X68n1319_011:0550b22": "云。飯飽弄筯。　進云。某甲即不然。　師云。要屙那邊去。僧",
    "X68n1319_011:0550b23": "無語。　師云。急歸堂。",
    "X68n1319_011:0550b24": "僧問。如何是有柱杖子與柱杖子。　師云。伶俐好。　僧云。",
    "X68n1319_011:0550c01": "如何是無柱杖子奪柱杖子。　師云。懵懂漢。",
    "X68n1319_011:0550c02": "僧問。目前蕩盡時如何。　師云。更夢見什麼。",
    "X68n1319_011:0550c03": "僧作禮。　師問。汝名什麼。　僧云。南山。　師云。南山起雲。為",
    "X68n1319_011:0550c04": "甚北山下雨。僧無對。　師云。春無三日晴。",
    "X68n1319_011:0550c05": "僧問。百尺竿頭進步時如何。　師云。三月三。　僧云。學人",
    "X68n1319_011:0550c06": "不知落處。　師云。起席不謝坐。　僧云。從今得箇安樂地。",
    "X68n1319_011:0550c07": "　師云。義塚淚痕多。",
    "X68n1319_011:0550c08": "師問僧。抑而為之。可謂貴人多忘。擬向那邊施設。僧",
    "X68n1319_011:0550c09": "無對。　師問傍僧。若也鑑不出。落地作金聲。你道作麼",
    "X68n1319_011:0550c10": "生。僧擬作禮。師便打。",
    "X68n1319_011:0550c11": "師遊牛首時。路逢一道者。者彈指一下。問云。是何宗",
    "X68n1319_011:0550c12": "旨。　師云。老鼠喫鹽。　者云。如何是藏鋒句子。　師云。東西",
    "X68n1319_011:0550c13": "南北。　者云。如何是事藏鋒。　師云。隔岸醉人多。　者云。如",
    "X68n1319_011:0550c14": "何是理藏鋒。　師云。滿江野鴨子。　者云。如何是事理俱",
    "X68n1319_011:0550c15": "藏鋒。　師云。水裏船。船裏水。　者云。如何是事理俱不藏",
    "X68n1319_011:0550c16": "鋒。　師云。上底上。下底下。者便作禮。",
    "X68n1319_011:0550c17": "僧問。萬法歸一即不問。畢竟一歸何處。　師云。昨日典",
    "X68n1319_011:0550c18": "座來。今朝柴頭去。",
    "X68n1319_011:0550c19": "僧問。髑髏粉碎時如何。　師云。僧排夏臘。俗列耆年。",
    "X68n1319_011:0550c20": "僧問。供養百千諸佛。不如供養一無心道人。諸佛有",
    "X68n1319_011:0550c21": "何過。無心道人有何德。　師云。打鼓轉船頭。",
    "X68n1319_011:0550c22": "僧問。王索仙陀婆。意作麼生。　師云。聽事不真。　僧云。古",
    "X68n1319_011:0550c23": "人點鐵成金。乞師直捷指示。　師云。淮北鼓。",
    "X68n1319_011:0550c24": "師問打稻僧。禾熟不臨場且置。作麼生耕人田不種。",
    "X68n1319_011:0551a01": "僧無對。　師云。賀家湖上天華寺。",
    "X68n1319_011:0551a02": "僧問。不是風動。不是旛動。是什麼動。　師云。禪和走入",
    "X68n1319_011:0551a03": "漆桶。　僧云。和尚作麼生。　師云。[卄/卬]溪號做慈翁。",
    "X68n1319_011:0551a04": "僧問。樹彫葉落時如何。　師云。大好從頭起。　僧云。體露",
    "X68n1319_011:0551a05": "金風又作麼生。　師云。歌於斯。哭於斯。僧喝。　師云。汝命",
    "X68n1319_011:0551a06": "何短。僧擬議。師打退。",
    "X68n1319_011:0551a07": "僧問。至道無難。唯嫌揀擇。是否。　師云。雙陸盤開大喝",
    "X68n1319_011:0551a08": "彩。　進云。如何是至道。　師云。不差。不差。　進云。學人今日",
    "X68n1319_011:0551a09": "得遇和尚。　師云。禪客昨晚在那裏歇。",
    "X68n1319_011:0551a10": "僧問。如何是大通智勝佛。　師云。古家橋下。　進云。為什",
    "X68n1319_011:0551a11": "麼佛法不現前。　師云。臨平腐乾。",
    "X68n1319_011:0551a12": "入室。僧問。臨濟的的意作麼生。　師云。官打現在。　進云。",
    "X68n1319_011:0551a13": "學人不識宗旨時如何。　師云。我是天溪主人。　進云。道",
    "X68n1319_011:0551a14": "眼如何得明。　師云。禮防君子。　進云。乞師方便。　師云。你",
    "X68n1319_011:0551a15": "問什麼。僧罔然。　師云。近前來。僧近前。　師大笑云。金風",
    "X68n1319_011:0551a16": "落落洗芳菲。瘦盡千峯雁始飛。南海一波長不定。西",
    "X68n1319_011:0551a17": "山半面莫疑非。",
    "X68n1319_011:0551a18": "僧問。燕子善談實相。如何是實相。　師云。韓獹。韓獹。",
    "X68n1319_011:0551a19": "僧問。撩起便行時如何。　師云。泥作頭。",
    "X68n1319_011:0551a20": "僧問。如何是古佛心。　師云。槁流紅樹。　僧云。如何是物",
    "X68n1319_011:0551a21": "不遷。　師云。葉泛霜波。",
    "X68n1319_011:0551a22": "僧問。禪客相逢祇彈指。此心能有幾人知。如何是此",
    "X68n1319_011:0551a23": "心。　師云。闍黎鼻頭黑。",
    "X68n1319_011:0551a24": "僧問。如何是道。　師云。好日多同。　僧云。如何是道中人。",
    "X68n1319_011:0551b01": "　師云。再過一家。",
    "X68n1319_011:0551b02": "僧問。作麼生是禪。　師云。日裏不點燈。",
    "X68n1319_011:0551b03": "僧問。牛頭未見四祖時如何。　師云。初七清明。　僧云。見",
    "X68n1319_011:0551b04": "後如何。　師云。念二穀雨。",
    "X68n1319_011:0551b05": "僧問。上木下鐵。意旨如何。　師云。逢凶化吉。　僧擬議。師",
    "X68n1319_011:0551b06": "大笑。僧再問。師云。近日工夫太殺閒。",
    "X68n1319_011:0551b07": "師問僧。無根樹子作麼生種。僧無對。　師云。巡山稍暇。",
    "X68n1319_011:0551b08": "僧請益。舉。玄沙問光侍者。打鐵船也未。光無對。請師",
    "X68n1319_011:0551b09": "代。　師云。今日好風。　問。進門一句作麼生道。　師云。猢猻",
    "X68n1319_011:0551b10": "騎鱉背。　問。既是大雄山。因甚麼又道雲覆菴。　師云。你",
    "X68n1319_011:0551b11": "是瓶窑來的。　僧云。是。　師云。扣冰去。",
    "X68n1319_011:0551b12": "黴大連雨。師落堂云。大眾。因甚麼迷痴。許久不晴。眾",
    "X68n1319_011:0551b13": "無對。　師云。知之為知之。不知為不知。天上雷公叫。地",
    "X68n1319_011:0551b14": "下走蟛蜞。呵呵。好場熱亂。以柱杖畫云。湄。眾茫然。　師",
    "X68n1319_011:0551b15": "喝云。聾牛瞎驢。一齊打散。",
    "X68n1319_011:0551b16": "解制。師問僧云。秋風清。秋月明。百城煙水任君行。只",
    "X68n1319_011:0551b17": "有一事。撞見勝熱婆羅門時。莫道在者裏起程。何故",
    "X68n1319_011:0551b18": "呢。彭。良久。云。你道老祖意在甚麼處。",
    "X68n1319_011:0551b19": "師問僧。語是謗。默是誑。語默向上有事在。什麼事。呵",
    "X68n1319_011:0551b20": "呵。不到死牛邊。不欠死牛錢。我與麼道。你又作麼生。",
    "X68n1319_011:0551b21": "僧問。如何是學人親切處。　師云。火燒烏龜。　進云。如何",
    "X68n1319_011:0551b22": "是本身盧舍那。　師云。受戒也未。　僧云。如何是清淨法",
    "X68n1319_011:0551b23": "身。　師云。鬬打相爭。",
    "X68n1319_011:0551b24": "僧問。如何是大通智勝佛。　師云。東廊西廊。　僧云。為甚",
    "X68n1319_011:0551c01": "十劫坐道場。　師云。看你顛。　僧云。作麼生佛法不現前。",
    "X68n1319_011:0551c02": "　師笑云。酒鬼子。　僧云。何故不得成佛道。　師咄云。痴虫。",
    "X68n1319_011:0551c03": "師問柴頭。無根樹子斫斷也未。　頭無對。次早云。昨夜",
    "X68n1319_011:0551c04": "看無根樹子。聞鑼聲忽然斷去。　師指花云。因甚麼喚",
    "X68n1319_011:0551c05": "作海棠。頭擬議。師便掌。",
    "X68n1319_011:0551c06": "僧問。清淨本然。云何忽生山河大地。　師云。你尋衣單",
    "X68n1319_011:0551c07": "麼。　進云。學人請問佛法。　師云。天旱棉花少。",
    "X68n1319_011:0551c08": "僧呈懷州牛食禾頌。師笑云。蠻婆哈醋嘴三尺。村老",
    "X68n1319_011:0551c09": "聞酸面百摺。引得乞兒聳膊寒。儼然一幅吳生筆。",
    "X68n1319_011:0551c10": "師垂問云。祖師西來。籬邊山菜帶泥挑。滋味新鮮好。",
    "X68n1319_011:0551c11": "諸增上慢者。聞必不敬信。　侍者答云。甘草甜。黃連苦。",
    "X68n1319_011:0551c12": "　師云。向去莫言今日事。觀音自在放毫光。誰不忍者",
    "X68n1319_011:0551c13": "說。　答。深山藏猛虎。　師云。風燈動夜幃。大棒打老鼠。為",
    "X68n1319_011:0551c14": "什麼窗敲碎玉聲偏細。　答。明月堂前風冷淡。　師云。太",
    "X68n1319_011:0551c15": "平時節桑麻話。不用兵符佩絳紗。錯過也。　答。雲從龍。",
    "X68n1319_011:0551c16": "風從虎。　師云。蛟翻波作雪。鼉吼氣蒸雲。金色頭陀供",
    "X68n1319_011:0551c17": "麥飯。還知否。　答。曲不藏直。　師云。畢陵伽呵叱河神。梅",
    "X68n1319_011:0551c18": "花倒影插人頭。是否。　答。樓閣裏善財。　師云。一鉤新月",
    "X68n1319_011:0551c19": "魚吞影。雙峯雲外瞑。是何病。　答。碧波生水面。　師云。月",
    "X68n1319_011:0551c20": "上女出城。舍利弗入城。布袋和尚何故如今笑不止。",
    "X68n1319_011:0551c21": "　答。辰屬龍。卯屬兔。　師云。東西南北。水灑不著。潑墨飛",
    "X68n1319_011:0551c22": "毫莫浪題。你能搆得麼。　答。雨過看長虹。　師云。禪和子。",
    "X68n1319_011:0551c23": "親舍每疑雲外近。長安翻覺日邊遙呢。侍者答。不契。",
    "X68n1319_011:0551c24": "師遂遣出。",
    "X68n1319_011:0552a01": "偈頌",
    "X68n1319_011:0552a02": "雁宕山過夏示徒",
    "X68n1319_011:0552a03": "踏破草鞋。坐消白日。北海天麻。南臺烏藥。嚼得破者。",
    "X68n1319_011:0552a04": "急須吐却。吞不下者。翻成毒藥。",
    "X68n1319_011:0552a05": "示溟源禪人",
    "X68n1319_011:0552a06": "水至柔而能攻堅。故一其內。美哉。渢渢乎。經始緜緜。",
    "X68n1319_011:0552a07": "滂沱淮海。子宜自勉。",
    "X68n1319_011:0552a08": "天目秋夜禮祖塔",
    "X68n1319_011:0552a09": "凉月侵衣紅葉鮮。杖藜幾度塔松前。寒鴉數點棲枯",
    "X68n1319_011:0552a10": "杪。一陣西風霜滿天。",
    "X68n1319_011:0552a11": "天目掃高祖塔",
    "X68n1319_011:0552a12": "綠犀海外分離坎。金毛崖畔甲丁庚。三四四三三四",
    "X68n1319_011:0552a13": "四。四三三四四三三。西方菴上。鐵蛇鑽入金剛眼。東",
    "X68n1319_011:0552a14": "塢峰下。巖前石虎抱兒眠。恭惟老祖。珍重萬福。行森",
    "X68n1319_011:0552a15": "到此。瞻之仰之。萬年松拂日。百怪石騰溪。不一而一。",
    "X68n1319_011:0552a16": "不二而二。",
    "X68n1319_011:0552a17": "世尊出山相",
    "X68n1319_011:0552a18": "頭髼鬆。鼻突兀。膝拄腮。皮裹骨。見之曰佛。咄。咄。",
    "X68n1319_011:0552a19": "水月觀音大士",
    "X68n1319_011:0552a20": "一蒲青草上。四面白雲飛。盡日無言說。巖花落滿衣。",
    "X68n1319_011:0552a21": "野店風濤驚泊岸。西峯月上善財歸。",
    "X68n1319_011:0552a22": "布袋和尚讚",
    "X68n1319_011:0552a23": "頭大頭無角。肚大肚無橐。盡道是奉化縣老官。不知",
    "X68n1319_011:0552a24": "說得著不著。放下布袋等箇人。手裏把柄破木杓。噁。",
    "X68n1319_011:0552b01": "頌世尊拈花迦葉微笑",
    "X68n1319_011:0552b02": "是處江湖有釣簑。相逢猶更問如何。橫吹黃鶴樓前",
    "X68n1319_011:0552b03": "笛。直是廬山採菊歌。",
    "X68n1319_011:0552b04": "頌汾陽十智同真示僧",
    "X68n1319_011:0552b05": "當軒竹珮因風嚮。遶徑梧陰帶月奢。曾識桃源仙子",
    "X68n1319_011:0552b06": "面。豈緣流水覓胡麻。",
    "X68n1319_011:0552b07": "達摩祖師贊",
    "X68n1319_011:0552b08": "怒目咬齒。何苦如此。而今用師不著。有理也是無理。",
    "X68n1319_011:0552b09": "西天東土一般。各各自有所以。祖師。祖師。請起。請起。",
    "X68n1319_011:0552b10": "示明鏡",
    "X68n1319_011:0552b11": "本來無一物。何處惹塵埃。六祖好語話。幾人不錯會。",
    "X68n1319_011:0552b12": "宿黃梅小石口五祖送六祖灘",
    "X68n1319_011:0552b13": "夕陽樓外淡煙籠。野渡舟橫草接空。望斷嶺南人不",
    "X68n1319_011:0552b14": "見。九江月冷水溶溶。",
    "X68n1319_011:0552b15": "宿四祖塔前",
    "X68n1319_011:0552b16": "破額山窗紙泣風。烏聲月下遶青桐。夜寒古殿鷄鳴",
    "X68n1319_011:0552b17": "蚤。曳杖仍登最上峯。",
    "X68n1319_011:0552b18": "宿黃梅東禪寺",
    "X68n1319_011:0552b19": "撲面蓬塵擬蔽天。東禪槽廠若為傳。應菴華祖三生",
    "X68n1319_011:0552b20": "室。耕者南田又北田。",
    "X68n1319_011:0552b21": "秋日掃龍池傳祖塔",
    "X68n1319_011:0552b22": "塔上雙虹適偶期。焚香誰識獨悲思。池當夕照半添",
    "X68n1319_011:0552b23": "色。句與秋山兩鬬奇。龍出無心三汲浪。鶴鳴有意九",
    "X68n1319_011:0552b24": "皐岐。若非吾祖何來此。雨細風斜歸去遲。",
    "X68n1319_011:0552c01": "禮罄山師翁塔宿海會寺",
    "X68n1319_011:0552c02": "遊罷荊溪過上方。笑看歸鳥磨斜陽。千盤石徑雲承",
    "X68n1319_011:0552c03": "屐。一室松風月滿牀。既破浮生塵外夢。寧耽長夜定",
    "X68n1319_011:0552c04": "中香。分明塔下鐘清韻。多少時人歎渺茫。",
    "X68n1319_011:0552c05": "山中四儀",
    "X68n1319_011:0552c06": "山中行。春鳥逢人自喚名。芝蘭滿谷藏深草。無限禪",
    "X68n1319_011:0552c07": "和努眼睛。",
    "X68n1319_011:0552c08": "山中住。結夏安居雲水聚。施主雖然箇也無。竹石松",
    "X68n1319_011:0552c09": "風時共遇。",
    "X68n1319_011:0552c10": "山中坐。燕去雁來歷亂過。梧桐葉落一天秋。雙峯月",
    "X68n1319_011:0552c11": "上僧功課。",
    "X68n1319_011:0552c12": "山中臥。被絮前冬脚踢破。夜寒無數箇翻身。牀頭老",
    "X68n1319_011:0552c13": "鼠如旋磨。",
    "X68n1319_011:0552c14": "自箴",
    "X68n1319_011:0552c15": "詩云。無易由言。耳屬於垣。事以密成。語以泄敗。聰明",
    "X68n1319_011:0552c16": "深察而近於死者。好議人者也。搏辨廣大而危其身",
    "X68n1319_011:0552c17": "者。發人之惡者也。孔子惡稱人之惡者。阮嗣宗口不",
    "X68n1319_011:0552c18": "論人過。亂之所生也。則言語以為階。吉人之辭寡。言",
    "X68n1319_011:0552c19": "以簡為貴。言簡而意盡者。至言也。少言氣完。而夢寐",
    "X68n1319_011:0552c20": "亦安。君子絕交。不出惡言。　少皐氏有不才子。崇飾惡",
    "X68n1319_011:0552c21": "言。天下之民為之窮奇。人而不仁。疾之已甚。亂也。汝",
    "X68n1319_011:0552c22": "唯不矜。天下莫與汝爭能。矜己能。喪厥功。齊桓公葵",
    "X68n1319_011:0552c23": "邱之會。微有振矜。而叛者九國。人有滿於意。而不覺",
    "X68n1319_011:0552c24": "形於詞色者。則其所養可知矣。　人好直言。必及於禍。",
    "X68n1319_011:0553a01": "言切直。則不用而身危。剛腸疾惡。不避嫌疑。謂之大",
    "X68n1319_011:0553a02": "失。狃於能直者。所發多敝。惡言不出於口。忿言不反",
    "X68n1319_011:0553a03": "於身。好盡言以招人過。國武子所以見殺於齊也。出",
    "X68n1319_011:0553a04": "言有時而不敢盡。保身之道也。往哲提命。猶在一堂。",
    "X68n1319_011:0553a05": "不次書之。以清座右。嗟乎。金人三緘。實惟我師。"
}