{
    "T40n1804_001:0001a03": "四分律刪繁補闕行事鈔序(作者非無標名顯別)",
    "T40n1804_001:0001a05": "京兆崇義寺沙門釋道宣撰述",
    "T40n1804_001:0001a06": "夫戒德難思。冠超眾象。為五乘之軌導寔三",
    "T40n1804_001:0001a07": "寶之舟航。依教建修定慧之功莫等。住持佛",
    "T40n1804_001:0001a08": "法群籍於茲息唱。自大師在世偏弘斯典。爰",
    "T40n1804_001:0001a09": "及四依遺風無替。逮于像季時轉澆訛。爭鋒",
    "T40n1804_001:0001a10": "脣舌之間。鼓論不形之事。所以震嶺傳教九",
    "T40n1804_001:0001a11": "代聞之拔萃出類智術而已。欲明揚顯行儀",
    "T40n1804_001:0001a12": "匡攝像教。垂彝範訓末學。紐既絕之玄綱樹",
    "T40n1804_001:0001a13": "已顛之大表者。可得詳而評之。豈非憑虛易",
    "T40n1804_001:0001a14": "以形聲。軌事難為露潔者矣。然則前修託於",
    "T40n1804_001:0001a15": "律藏指事披文而用之。則在文信於實錄。而",
    "T40n1804_001:0001a16": "寄緣良有繁濫。加以學非精博。臆說尤多取",
    "T40n1804_001:0001a17": "類寡於討論。生常異計斯集。致令辨析釁戾",
    "T40n1804_001:0001a18": "輕重倍分。眾網維持同異區別。自非統教意",
    "T40n1804_001:0001a19": "之廢興。考諸說之虛實者。孰能闢重疑遣通",
    "T40n1804_001:0001a20": "累。括部執詮行相者與。常恨前代諸師所流",
    "T40n1804_001:0001a21": "遺記止論文疏廢立問答要抄。至於顯行世",
    "T40n1804_001:0001a22": "事方軌來蒙者。百無一本。時有銳懷行事而",
    "T40n1804_001:0001a23": "文在義集。或復多列游辭而逗機未足。或單",
    "T40n1804_001:0001a24": "題羯磨成相莫宣。依文用之不辨前事。並言",
    "T40n1804_001:0001a25": "章碎亂未可披撿。所以尋求者非積學不知。",
    "T40n1804_001:0001a26": "領會者非精鍊莫悉。余因聽采之暇顧眄群",
    "T40n1804_001:0001a27": "篇。通非屬意。俱懷優劣。斐然作命直筆具舒。",
    "T40n1804_001:0001a28": "包異部誠文括眾經隨說。及西土賢聖所遺",
    "T40n1804_001:0001a29": "此方先德文紀。搜駁同異並皆窮覈。長見必",
    "T40n1804_001:0001b01": "錄以輔博知。濫述必剪用成通意。或繁文以",
    "T40n1804_001:0001b02": "顯事用。或略指以類相從。或文斷而以義連。",
    "T40n1804_001:0001b03": "或徵辭而假來問。如是始終交映隱顯互出。",
    "T40n1804_001:0001b04": "并見行羯磨。諸務是非。導俗正儀。出家雜法。",
    "T40n1804_001:0001b05": "並皆攬為此宗之一見。用濟新學之費功焉。",
    "T40n1804_001:0001b06": "然同我則擊其大節。異說則斥其文繁。文繁",
    "T40n1804_001:0001b07": "誰所樂之。良由事不獲已。何者。若略減取其",
    "T40n1804_001:0001b08": "梗概。用事恒有不足。必橫評不急之言。於鈔",
    "T40n1804_001:0001b09": "便成所諱。今圖度取中務兼省約。救急備卒。",
    "T40n1804_001:0001b10": "勒成三卷。若思不贍於時事。固有闕於行詮。",
    "T40n1804_001:0001b11": "則略標旨趣以廣於後。然一部之文義張三",
    "T40n1804_001:0001b12": "位。上卷則攝於眾務成用有儀。中卷則遵於",
    "T40n1804_001:0001b13": "戒體持犯立懺。下卷則隨機要行託事而起。",
    "T40n1804_001:0001b14": "並如文具委。想無紊亂。但境事寔繁良難科",
    "T40n1804_001:0001b15": "擬。今取物類相從者以標名首。至於統其大",
    "T40n1804_001:0001b16": "綱。恐條流未委。更以十門例括方鏡曉遠詮。",
    "T40n1804_001:0001b17": "標宗顯德篇第一",
    "T40n1804_001:0001b18": "集僧通局篇第二",
    "T40n1804_001:0001b19": "足數眾相篇第三(別眾法附)",
    "T40n1804_001:0001b20": "受欲是非篇第四",
    "T40n1804_001:0001b21": "通辨羯磨篇第五",
    "T40n1804_001:0001b22": "結界方法篇第六",
    "T40n1804_001:0001b23": "僧網大綱篇第七",
    "T40n1804_001:0001b24": "受戒緣集篇第八(捨戒六念法附)",
    "T40n1804_001:0001b25": "師資相攝篇第九",
    "T40n1804_001:0001b26": "說戒正儀篇第十",
    "T40n1804_001:0001b27": "安居策修篇第十一(受日法附)",
    "T40n1804_001:0001b28": "自恣宗要篇第十二(迦絺那衣法附)",
    "T40n1804_001:0001b29": "篇聚名報篇第十三",
    "T40n1804_001:0001c01": "隨戒釋相篇第十四",
    "T40n1804_001:0001c02": "持犯方軌篇第十五",
    "T40n1804_001:0001c03": "懺六聚法篇第十六",
    "T40n1804_001:0001c04": "二衣總別篇第十七",
    "T40n1804_001:0001c05": "四藥受淨篇第十八",
    "T40n1804_001:0001c06": "鉢器制聽篇第十九(房舍五行調度眾具法附)",
    "T40n1804_001:0001c07": "對施興治篇第二十",
    "T40n1804_001:0001c08": "頭陀行儀篇第二十一",
    "T40n1804_001:0001c09": "僧像致敬篇第二十二(造立像寺法附)",
    "T40n1804_001:0001c10": "計請設則篇第二十三",
    "T40n1804_001:0001c11": "導俗化方篇第二十四",
    "T40n1804_001:0001c12": "主客相待篇第二十五(四儀法附)",
    "T40n1804_001:0001c13": "瞻病送終篇第二十六",
    "T40n1804_001:0001c14": "諸雜要行篇第二十七(謂出世正業比丘所依法)",
    "T40n1804_001:0001c15": "沙彌別法篇第二十八",
    "T40n1804_001:0001c16": "尼眾別行篇第二十九",
    "T40n1804_001:0001c17": "諸部別行篇第三十",
    "T40n1804_001:0001c18": "第一序教興意。夫至人興世益物。有方隨機",
    "T40n1804_001:0001c19": "設教。理無虛授。論云。依大慈門說於毘尼。故",
    "T40n1804_001:0001c20": "律云。世尊慈念故而為說法。二為對外道無",
    "T40n1804_001:0001c21": "法自居顯佛法人尊道高。故制斯戒。觀下律",
    "T40n1804_001:0001c22": "中。凡所制者並懷異術。故文云。若不撰結則",
    "T40n1804_001:0001c23": "令外道以致餘言。三為對異宗故來。宗則有",
    "T40n1804_001:0001c24": "其多別。且如薩婆多部。戒本繁略指體未圓。",
    "T40n1804_001:0001c25": "接俗楷定於時數。御法例通於無準。今曇無",
    "T40n1804_001:0001c26": "德部人法有序軌用多方。提誘唯存生善。立",
    "T40n1804_001:0001c27": "教意居顯約。上則通明教興。今據當宗以辨。",
    "T40n1804_001:0001c28": "夫教不孤起必因人。人既不同教亦非一。故",
    "T40n1804_001:0001c29": "攝誘弘濟軌用實多。貴在得其本詮。誠難覈",
    "T40n1804_001:0002a01": "其條緒。所以約開制驗。旨在為人顯持犯。諒",
    "T40n1804_001:0002a02": "意存無過。今束一律藏以五例分之。則教興",
    "T40n1804_001:0002a03": "之意可見也。一以遮性往分性惡。則通於化",
    "T40n1804_001:0002a04": "制。遮戒因過便起。然則性戒文緩而義急謂",
    "T40n1804_001:0002a05": "隨諸重戒並有開文。文雖是開。開實結犯。縱",
    "T40n1804_001:0002a06": "成持也。持之寔難。如淫則三時無樂。毀訾則",
    "T40n1804_001:0002a07": "始終慈救。既是根本貪瞋。何能禁心無逸。故",
    "T40n1804_001:0002a08": "知義存急護也。遮戒一往制止有益便開。開",
    "T40n1804_001:0002a09": "之過興還復令制。豈非為存化俗恐墜枉坑。",
    "T40n1804_001:0002a10": "大慈設教意唯撿失。故毘尼母論具立緩急二",
    "T40n1804_001:0002a11": "儀令尋之以通望也。二以開制往徵。教則通",
    "T40n1804_001:0002a12": "於二世。故下文云。以世尊是一切智人故。制",
    "T40n1804_001:0002a13": "已更開開已還制。此通未來教也。如五分。雖",
    "T40n1804_001:0002a14": "我所制。於餘方不為清淨者則不應用。雖非",
    "T40n1804_001:0002a15": "我所制。於餘方必應行者不得不行。此如來",
    "T40n1804_001:0002a16": "在世教也。然二教相融互兼彼此。三以報有",
    "T40n1804_001:0002a17": "強弱。教亦重聽。就制則深防限分。約行則山",
    "T40n1804_001:0002a18": "世不同。四以機悟為先。教門輕重致隔。五部",
    "T40n1804_001:0002a19": "異執豈不然耶。五以事法相對。法唯楷式乖",
    "T40n1804_001:0002a20": "旨則事不成。事通情性故隨境制其得失。或",
    "T40n1804_001:0002a21": "託三性之緣或隨世譏而起。且略引諸條薄知",
    "T40n1804_001:0002a22": "方詣。總撮包舉者。莫非拯接凡庸心懷泥曰",
    "T40n1804_001:0002a23": "而興教矣。故文云。世尊何故制增戒學。為調",
    "T40n1804_001:0002a24": "三毒故。云何為學。為求四果故。下諸門中所",
    "T40n1804_001:0002a25": "述制意止隨前事。令後進者尋條知本焉。",
    "T40n1804_001:0002a26": "第二制教輕重意。輕重兩意裁斷寔難。何者。",
    "T40n1804_001:0002a27": "原彼能施之教。教主窮機之人。又推此所為",
    "T40n1804_001:0002a28": "之人。人唯應藥之器。所以藥病相扣。利潤無",
    "T40n1804_001:0002a29": "方。豈可以情斷寧復言論測也。雖然重覈其",
    "T40n1804_001:0002b01": "遠標。實被於來裔。在文自顯。何假證成。今",
    "T40n1804_001:0002b02": "序斯大略所謂有七。一興厭漸頓。二結正業",
    "T40n1804_001:0002b03": "科。三報果不同。四攝趣優劣。五起情虛實。",
    "T40n1804_001:0002b04": "六開制互立。七約行彰異。如誼靜二儀也。凡",
    "T40n1804_001:0002b05": "此諸例並制教之本懷據斷之宗體。",
    "T40n1804_001:0002b06": "第三對事約教判處意。自佛法東流幾六百",
    "T40n1804_001:0002b07": "載。諸師穿鑿判割是非競封同異不可稱說。",
    "T40n1804_001:0002b08": "良由尋討者不識宗旨。行事者昏於本趣。故",
    "T40n1804_001:0002b09": "須學師必約經遠。執教必佩真文。何事被於",
    "T40n1804_001:0002b10": "毀譏。豈復淪乎蚩責。今判其持犯。還約其受",
    "T40n1804_001:0002b11": "體。體既四分而受。豈得異部明隨。猶恐不曉",
    "T40n1804_001:0002b12": "大綱。更示其分齊。謂輒將己所學者判他持",
    "T40n1804_001:0002b13": "犯。脫罹愆失。其唯不學愚癡。今通立定格共",
    "T40n1804_001:0002b14": "成較準。一披條領釋然大觀。",
    "T40n1804_001:0002b15": "第四用諸部文意。統明律藏。本實一文。但",
    "T40n1804_001:0002b16": "為機悟不同致令諸計岳立。所以隨其樂欲",
    "T40n1804_001:0002b17": "成立己宗。競采大眾之文用集一家之典。",
    "T40n1804_001:0002b18": "故有輕重異勢。持犯分塗。有無遞出。廢興",
    "T40n1804_001:0002b19": "互顯。今立四分為本。若行事之時必須用",
    "T40n1804_001:0002b20": "諸部者不可不用。故善見云。毘尼有四法。",
    "T40n1804_001:0002b21": "諸大德有神通者抄出令人知。一本者。謂一",
    "T40n1804_001:0002b22": "切律藏。二隨本三法師語者。謂佛先說本。",
    "T40n1804_001:0002b23": "五百羅漢廣分別流通。即論主也。四意用。",
    "T40n1804_001:0002b24": "謂以意方便度用及三藏等廣說也。先觀根",
    "T40n1804_001:0002b25": "本。次及句義。後觀法師語。與文句等者",
    "T40n1804_001:0002b26": "用。不等者莫取(第六卷中廣明律師法)。正文如此。然行",
    "T40n1804_001:0002b27": "藏之務實難。取捨之義非易。且述其大詮以",
    "T40n1804_001:0002b28": "程無惑。謂此宗中文義俱圓約事無缺者當",
    "T40n1804_001:0002b29": "部自足。何假外求。餘有律文不了。事在。廢前",
    "T40n1804_001:0002c01": "有義無文無文有事。如斯眾例並取外宗成",
    "T40n1804_001:0002c02": "此一部。又所引部類必取義勢相關者可用",
    "T40n1804_001:0002c03": "證成。必緩急重輕是非條別者準論不取。故",
    "T40n1804_001:0002c04": "文列四說令勘得失。十誦墨印義亦同之。若",
    "T40n1804_001:0002c05": "此以明則心境相照。動合規猷。繁略取中理",
    "T40n1804_001:0002c06": "何晦沒。若不鏡覽諸部偏執一隅。涉事事則",
    "T40n1804_001:0002c07": "不周。挍文文無可據。遂師心臆見各競是非。",
    "T40n1804_001:0002c08": "互指為迷誠由無教。若四分判文有限。則事",
    "T40n1804_001:0002c09": "不可通行。還用他部之文以成他部之事。或",
    "T40n1804_001:0002c10": "二律之內文義雙明。則無由取捨。便俱出正",
    "T40n1804_001:0002c11": "法。隨意采用。然行用正教親自披閱。恐傳聞",
    "T40n1804_001:0002c12": "濫真故也。又世中持律略有六焉。一唯執四",
    "T40n1804_001:0002c13": "分一部不用外宗(如持衣說藥之例文無止但手持而已)。二當部缺文",
    "T40n1804_001:0002c14": "取外引用(即用十誦持衣加藥之類)。三當宗有義文非明了(謂狂",
    "T40n1804_001:0002c15": "顛足數睡聾之類)。四此部文義具明而是異宗所廢(如捨淨地",
    "T40n1804_001:0002c16": "直言說戒之類)。五兼取五藏通會律宗(如長含中不冷更試外道)。六終",
    "T40n1804_001:0002c17": "窮所歸大乘至極(如楞伽涅槃僧坊無煙禁斷酒肉五辛八不淨財之類)。此等",
    "T40n1804_001:0002c18": "六師各執正言無非聖旨。但由通局兩見故",
    "T40n1804_001:0002c19": "有用解參差。此鈔所宗意存第三第六。餘亦",
    "T40n1804_001:0002c20": "參取得失隨機。知時故也。",
    "T40n1804_001:0002c21": "第五文義決通意。夫理本絕名。故立名標其",
    "T40n1804_001:0002c22": "宗極。名隨事顯。故對事而備斯文。然考斯律",
    "T40n1804_001:0002c23": "藏言事並周。但為年代渺邈聲彩靡追。法為",
    "T40n1804_001:0002c24": "時移事多殘缺。加以五師捃拾情見不同。重",
    "T40n1804_001:0002c25": "由翻譯失旨妄生構立。又為抄寫錯漏相承",
    "T40n1804_001:0002c26": "傳濫。所以至於尋究紛慮良多。今總會之以",
    "T40n1804_001:0002c27": "通其大見。若文義俱闕。則可舉一以例諸。或",
    "T40n1804_001:0002c28": "就理有而成前事。或在文雖具而於義有闕。",
    "T40n1804_001:0002c29": "便以義定之。故論言。以理為正故也。或義雖",
    "T40n1804_001:0003a01": "必立當部無文。則統關諸部以息餘謗。然文",
    "T40n1804_001:0003a02": "義決通誠難廢立。自非深明律相善達開遮。",
    "T40n1804_001:0003a03": "不然便有累於自心固無益於他境。故律云。",
    "T40n1804_001:0003a04": "文義俱同。文同義異。文異義同。文義俱異。具",
    "T40n1804_001:0003a05": "舒進止不勞敘釋。然決判是非者。必總通律",
    "T40n1804_001:0003a06": "藏之旨。并識隨經之文。如上六師所明。乃可",
    "T40n1804_001:0003a07": "究斯教迹。故十誦云。比丘有三事決定知毘",
    "T40n1804_001:0003a08": "尼相。一本起。二結戒。三隨結。應思惟觀察二",
    "T40n1804_001:0003a09": "部戒律并及義解毘尼增一開遮輕重。如五",
    "T40n1804_001:0003a10": "大色是不淨遮。非色淨不遮。如是等籌量本",
    "T40n1804_001:0003a11": "末已用也。明了論亦云。比丘能知五相名解",
    "T40n1804_001:0003a12": "毘尼。不看他面。文略同上。廣如彼說。",
    "T40n1804_001:0003a13": "第六教所詮意。詮教之文文雖浩博。撮其大",
    "T40n1804_001:0003a14": "趣止明持犯。然持犯之境境通內外。內謂行",
    "T40n1804_001:0003a15": "心之結業。外謂情事之順違。但令教行相循",
    "T40n1804_001:0003a16": "始終無犯則為持也。若生來不學於法無聞。",
    "T40n1804_001:0003a17": "修造善惡義兼福罰。今欲科罪。但使與教相",
    "T40n1804_001:0003a18": "應。不問事情虛實。並名犯也。此通名持犯也。",
    "T40n1804_001:0003a19": "若結篇正罪窮諸治罰。必令束其方便攬成",
    "T40n1804_001:0003a20": "業果。使量據覈其實情。輕重得於理教。則斷",
    "T40n1804_001:0003a21": "割皎然。更何蕪濫。此別名持犯也。",
    "T40n1804_001:0003a22": "第七道俗七部立教通局意。顯理之教乃有",
    "T40n1804_001:0003a23": "多途。而可以情求大分為二。一謂化教。此則",
    "T40n1804_001:0003a24": "通於道俗。但汎明因果識達邪正。科其行業",
    "T40n1804_001:0003a25": "沈密而難知。顯其來報明了而易述。二謂行",
    "T40n1804_001:0003a26": "教。唯局於內眾定其取捨立其網致。顯於持",
    "T40n1804_001:0003a27": "犯決於疑滯。指事曲宣文無重覽之義。結罪",
    "T40n1804_001:0003a28": "明斷事有再科之愆。然則二教循環非無相",
    "T40n1804_001:0003a29": "濫。舉宗以判理自彰矣。謂內心違順託理為",
    "T40n1804_001:0003b01": "宗則準化教。外用施為必護身口便依行教。",
    "T40n1804_001:0003b02": "然犯化教者但受業道一報。違行教者重增",
    "T40n1804_001:0003b03": "聖制之罪。故經云。受戒者罪重不受者罪輕。",
    "T40n1804_001:0003b04": "文廣自明所以更分者。恐迷二教之宗體妄",
    "T40n1804_001:0003b05": "述業行之是非。故立一門永用蠲別。",
    "T40n1804_001:0003b06": "第八僧尼二部行事通塞意。然二部同戒同",
    "T40n1804_001:0003b07": "制則事法相同。行用儀式類準僧法。具在諸",
    "T40n1804_001:0003b08": "門。隨事詳用。若辨成犯相者戒本自分。隱而",
    "T40n1804_001:0003b09": "難知者具在隨相。餘有約位之戒。謂輕重不",
    "T40n1804_001:0003b10": "同有無互缺犯同緣異。而是當世盛行種相",
    "T40n1804_001:0003b11": "難知者。及別行眾行等法方列尼別行法中。",
    "T40n1804_001:0003b12": "此但分其宗類。猶未顯其來詮。諸有不同之",
    "T40n1804_001:0003b13": "意具在大疏。",
    "T40n1804_001:0003b14": "第九下三眾隨行異同意。二眾沙彌若約戒",
    "T40n1804_001:0003b15": "體同大僧無作。撿其本數唯顯於十。就餘隨",
    "T40n1804_001:0003b16": "行。類等塵沙。結罪居第五篇。就位。在諸戒",
    "T40n1804_001:0003b17": "末。自外行法不同取捨有異者。各就別篇具",
    "T40n1804_001:0003b18": "明。式叉摩那六法是其學宗。戒體更不重發。",
    "T40n1804_001:0003b19": "自餘隨行對治同諸三眾學之。必有不同具",
    "T40n1804_001:0003b20": "如尼別法所顯。",
    "T40n1804_001:0003b21": "第十明鈔者。引用正文去濫傳真科酌意。初",
    "T40n1804_001:0003b22": "明引用正經。次明世中偽說。後明鈔興本意。",
    "T40n1804_001:0003b23": "初言正本者。僧祇律(是根本部餘是五部)。曇無德部(四分律也",
    "T40n1804_001:0003b24": "鈔者所宗)。薩婆多部(十誦律也)。彌沙塞部(五分律也)。迦葉遺部(解脫律此",
    "T40n1804_001:0003b25": "有戒本)。婆麁富羅部(律本未至。此依大集別)。毘尼母論。善見",
    "T40n1804_001:0003b26": "論。摩得勒伽論。薩婆多論(并傳)。毘奈耶律。明了",
    "T40n1804_001:0003b27": "論(釋正量部。并真諦三藏疏)。五百問法出要律儀(梁武帝準律集)。",
    "T40n1804_001:0003b28": "自餘眾部文廣不列。并大小乘經及以二論",
    "T40n1804_001:0003b29": "與律相應者名隨經律。並具入正錄。如費長",
    "T40n1804_001:0003c01": "房開皇三寶錄十五卷中。次明諸師異執。法",
    "T40n1804_001:0003c02": "聰律師。覆律師(出疏六卷)。光律師(兩度出疏)。理．隱．樂三師",
    "T40n1804_001:0003c03": "(各出抄)。遵統師(疏八卷)。淵律師(有疏)。雲．暉．願三師(各自出抄疏)。",
    "T40n1804_001:0003c04": "洪勝二師(有抄)。首律師(有疏二十卷)。礪律師(有疏十卷)。基律師",
    "T40n1804_001:0003c05": "(有疏)。已外曇瑗僧祐靈裕諸師已下及江表。關",
    "T40n1804_001:0003c06": "內河南。蜀部諸餘流傳者。並具披括一如義",
    "T40n1804_001:0003c07": "鈔。次明世中偽經。諸佛下生經。六帙淨行優",
    "T40n1804_001:0003c08": "婆塞經十卷。獨覺論。金棺經。救疾經。罪福決",
    "T40n1804_001:0003c09": "疑經。毘尼決正論。優波離論。普決論。阿難請",
    "T40n1804_001:0003c10": "戒律論。迦葉問論。大威儀請問論。五辛經。寶",
    "T40n1804_001:0003c11": "鬘論。唯識普決論。初教經。罪報經。日輪供養",
    "T40n1804_001:0003c12": "經。乳光經。應供行經。福田報應經。寶印經。",
    "T40n1804_001:0003c13": "沙彌論。文殊請問要行論。提謂經。如是等人",
    "T40n1804_001:0003c14": "造經論總有五百四十餘卷。代代漸出。文義",
    "T40n1804_001:0003c15": "淺局多附世情。隋朝久已焚除。愚叢猶自濫",
    "T40n1804_001:0003c16": "用。且述與律相應者。如前所列。餘文存略。後",
    "T40n1804_001:0003c17": "明鈔興本意。夫鈔者固令撮略正文包括諸",
    "T40n1804_001:0003c18": "意也。余智同螢曜。量實疎庸。何敢輕侮猷",
    "T40n1804_001:0003c19": "言。動成戲論。雖然學有所承。承必知本。每所",
    "T40n1804_001:0003c20": "引用先加覆撿。於一事之下廢立意多。諸師",
    "T40n1804_001:0003c21": "所存情見繁廣。今並刪略止存文證。及教通",
    "T40n1804_001:0003c22": "餘論理相難知。自非通解。焉能究盡。具如集",
    "T40n1804_001:0003c23": "義鈔所顯。而抄略證文多不具委。但取文義",
    "T40n1804_001:0003c24": "堪來入宗者。自外不盡之文。必欲尋討知其",
    "T40n1804_001:0003c25": "始末。則非鈔者之意。故文云。諸比丘欲不具",
    "T40n1804_001:0003c26": "說文句。佛言聽之。毘尼母論云。佛令引要言",
    "T40n1804_001:0003c27": "妙辭直顯其義。庶令臨機有用無待訪於他",
    "T40n1804_001:0003c28": "人。即事即行。豈復疑於罪福。猶恐後代加諸",
    "T40n1804_001:0003c29": "不急之務增益其中。使真宗蕪穢行者致迷",
    "T40n1804_001:0004a01": "鳥鼠之喻復存於茲日矣。此之十條並總束",
    "T40n1804_001:0004a02": "諸門例科分析。若攬收不盡自下別論。夫宅",
    "T40n1804_001:0004a03": "身佛海餐味法流。形廁僧伍行唯三位。若遵",
    "T40n1804_001:0004a04": "仰正戒識達持犯。則中卷之中體相具矣。自",
    "T40n1804_001:0004a05": "行既成外德彰用。則上卷之中綱領存矣。自",
    "T40n1804_001:0004a06": "他兩德成相多途。則下卷之中毛目顯矣。此",
    "T40n1804_001:0004a07": "三明行無行不收。三卷攝文無文不委。然則",
    "T40n1804_001:0004a08": "事類相投更難量擬。若長途散釋則寡於討",
    "T40n1804_001:0004a09": "論。必隨相曲分便過在繁碎。今隨宜約略通",
    "T40n1804_001:0004a10": "結指歸。使舉領提網毛目自整。載舒載覽隨",
    "T40n1804_001:0004a11": "事隨依。",
    "T40n1804_001:0004a14": "四分律刪繁補闕行事鈔卷上",
    "T40n1804_001:0004a16": "標宗顯德篇第一",
    "T40n1804_001:0004a17": "集僧通局篇第二",
    "T40n1804_001:0004a18": "足數眾相篇第三",
    "T40n1804_001:0004a19": "受欲是非篇第四",
    "T40n1804_001:0004a20": "通辨羯磨篇第五",
    "T40n1804_001:0004a21": "結界方法篇第六",
    "T40n1804_001:0004a22": "僧網大綱篇第七",
    "T40n1804_001:0004a23": "受戒緣集篇篇第八",
    "T40n1804_001:0004a24": "師資相攝篇第九",
    "T40n1804_001:0004a25": "說戒正儀篇第十",
    "T40n1804_001:0004a26": "安居策修篇第十一",
    "T40n1804_001:0004a27": "自恣宗要篇第十二",
    "T40n1804_001:0004a28": "標宗顯德篇第一(初出宗體。後引文成德)",
    "T40n1804_001:0004a29": "夫律海冲深津通萬象。雖包含無外而不宿",
    "T40n1804_001:0004b01": "死戶。騰岳波雲而潮不過限。故凡廁豫玄門",
    "T40n1804_001:0004b02": "者。克須清禁無容於非。沐心道水者慕存出",
    "T40n1804_001:0004b03": "要無染於世。故能德益於時迹超塵網。良由",
    "T40n1804_001:0004b04": "非法無以光其儀。非道無以顯其德。而澆末",
    "T40n1804_001:0004b05": "淺識庸見之流。雖名參緇服。學非經遠。行不",
    "T40n1804_001:0004b06": "依律。何善之有。情既疎野。寧究真要。封懷",
    "T40n1804_001:0004b07": "守株志絕通望。局之心首而言無詣。意雖論",
    "T40n1804_001:0004b08": "道。不異於俗。與世同流事乖真趣。研習積年",
    "T40n1804_001:0004b09": "猶迷闇託。況談世論。孰能體之。是以容致濫",
    "T40n1804_001:0004b10": "委以亂法司。肆意縱奪專行暴剋。尚非俗節",
    "T40n1804_001:0004b11": "所許。何有道儀得存。致令新學困於磐石。律",
    "T40n1804_001:0004b12": "要絕於羈[革*必]。於時正法玄綱寧不覆墜耶。故",
    "T40n1804_001:0004b13": "知興替在人也。深崇護法者。復何患佛日不",
    "T40n1804_001:0004b14": "再曜。法輪不再轉乎。今略指宗體行相。令後",
    "T40n1804_001:0004b15": "進者興建有託。夫戒者以隨器為功。行者以",
    "T40n1804_001:0004b16": "領納為趣。而能善淨身心稱緣而受者。方克",
    "T40n1804_001:0004b17": "相應之道。若情無遠趣差之毫微者。則徒染",
    "T40n1804_001:0004b18": "法流。將何以為道之淨器。為世良田義復安",
    "T40n1804_001:0004b19": "在。是以凡欲清身行。徒遠希圓果者。無宜妄",
    "T40n1804_001:0004b20": "造。必須專志攝慮令契入無滯。故經云。雖無",
    "T40n1804_001:0004b21": "形色而可護持。斯文明矣。何者。但戒相多途",
    "T40n1804_001:0004b22": "非唯一軼。心有分限取之不同。若任境彰名乃",
    "T40n1804_001:0004b23": "有無量。且據樞要略標四種。一者戒法。二者",
    "T40n1804_001:0004b24": "戒體。三者戒行。四者戒相。言戒法者。語法而",
    "T40n1804_001:0004b25": "談不局凡聖。直明此法必能軌成出離之道。",
    "T40n1804_001:0004b26": "要令受者信知有此。雖復凡聖通有此法。今",
    "T40n1804_001:0004b27": "所受者就已成而言名為聖法。但令反彼生",
    "T40n1804_001:0004b28": "死仰廁僧徒。建志要期高栖累外者。必豫長",
    "T40n1804_001:0004b29": "養此心使隨人成就。乃可秉聖法。在懷習聖",
    "T40n1804_001:0004c01": "行居體。故得名為隨法之行也。二明戒體者。",
    "T40n1804_001:0004c02": "若依通論。明其所發之業體。今就正顯直陳",
    "T40n1804_001:0004c03": "能領之心相。謂法界塵沙二諦等法以己要",
    "T40n1804_001:0004c04": "期施造方便。善淨心器必不為惡。測思明慧",
    "T40n1804_001:0004c05": "冥會前法。以此要期之心與彼妙法相應。於",
    "T40n1804_001:0004c06": "彼法上有緣起之義。領納在心名為戒體。三",
    "T40n1804_001:0004c07": "言戒行者。既受得此戒秉之在心。必須廣修",
    "T40n1804_001:0004c08": "方便。撿察身口威儀之行。克志專崇高慕前",
    "T40n1804_001:0004c09": "聖。持心後起義順於前名為戒行。故經云。雖",
    "T40n1804_001:0004c10": "非觸對。善修方便可得清淨。文成驗矣。四明",
    "T40n1804_001:0004c11": "戒相者。威儀行成隨所施造動則稱法。美德",
    "T40n1804_001:0004c12": "光顯。故名戒相。此之四條並出道者之本依。",
    "T40n1804_001:0004c13": "成果者之宗極。故標於鈔表令寄心有在。知",
    "T40n1804_001:0004c14": "自身心懷佩聖法。下為六道福田。上則三乘",
    "T40n1804_001:0004c15": "因種。自餘紹隆佛種興建法幢功德不可思",
    "T40n1804_001:0004c16": "議。豈唯言論能盡。直引聖說成證。令持法高",
    "T40n1804_001:0004c17": "士詳而鏡諸。就中分二。初明順戒則三寶住",
    "T40n1804_001:0004c18": "持辨比丘事。二明違戒便覆滅正法翻種苦",
    "T40n1804_001:0004c19": "業。但諸經論歎戒文多。隨部具舒。相亦難盡。",
    "T40n1804_001:0004c20": "今通括一化所說正文且引數條。餘便存略。",
    "T40n1804_001:0004c21": "初中分二。前約化教。後就制門。初又分四。一",
    "T40n1804_001:0004c22": "就小乘經者。如般泥洹經明。佛垂滅度。世間",
    "T40n1804_001:0004c23": "無師。阿難啟請。佛言。比丘若能奉戒者是汝",
    "T40n1804_001:0004c24": "大師。若我在世無異此也。遺教等經並同斯",
    "T40n1804_001:0004c25": "示。然發趣萬行戒為宗主。故經云。若欲生天",
    "T40n1804_001:0004c26": "等。必須護戒足。又如大地能生成萬物。故經",
    "T40n1804_001:0004c27": "云。若無淨戒諸善功德不生。又云。依因此戒",
    "T40n1804_001:0004c28": "得有定慧。又經云。戒者行根住持。即喻如地",
    "T40n1804_001:0004c29": "能生成住持也。二小乘論如成實云。道品樓",
    "T40n1804_001:0005a01": "觀以戒為柱。禪定心城以戒為郭。入善人眾",
    "T40n1804_001:0005a02": "要佩戒印。是故特須尊重於戒。解脫道論戒",
    "T40n1804_001:0005a03": "品中具多讚美。文繁不出須者看之。戒則不",
    "T40n1804_001:0005a04": "羸毘婆沙云。具戒足者。戒言尸羅。亦言行也。",
    "T40n1804_001:0005a05": "亦云守信。亦名為器。尸羅言冷。無破戒熱及",
    "T40n1804_001:0005a06": "三惡道熱故。亦名善夢。持者常得善夢故。亦",
    "T40n1804_001:0005a07": "名為習。由善習戒法故。亦名為定。若住戒者",
    "T40n1804_001:0005a08": "心易得定故。亦名為池。群聖所浴故。亦名纓",
    "T40n1804_001:0005a09": "絡。老少中年服常好故。亦名如鏡。由戒淨故",
    "T40n1804_001:0005a10": "無我像現故。又名威勢。如來在世有威力者",
    "T40n1804_001:0005a11": "是尸羅之力故。餘如驅龍事。五百羅漢不能",
    "T40n1804_001:0005a12": "逐之。有一羅漢。但以護戒力故便即驅出。以",
    "T40n1804_001:0005a13": "輕重等持也。又戒名為頭。能見苦諦諸色。乃",
    "T40n1804_001:0005a14": "至知色陰等法故。能善護故言守信也。能至",
    "T40n1804_001:0005a15": "涅槃城故言行也。功德所依名器也。尊者瞿",
    "T40n1804_001:0005a16": "沙說曰。不破義是尸羅義。如人不破足能有",
    "T40n1804_001:0005a17": "所至。行者不破尸羅故能至涅槃。三大乘經",
    "T40n1804_001:0005a18": "者。華嚴云具足受持威儀教法。行六和敬善",
    "T40n1804_001:0005a19": "御大眾。心無憂悔。去來今佛所說正法不違",
    "T40n1804_001:0005a20": "其教。能令三寶不斷法得久住。大集云。十方",
    "T40n1804_001:0005a21": "世界菩薩請佛。為五滓眾生制於禁戒。如餘",
    "T40n1804_001:0005a22": "佛土為法久住故。佛後許之便制禁戒。薩遮",
    "T40n1804_001:0005a23": "尼犍云。若不持戒乃至不得疥癩野干身。何",
    "T40n1804_001:0005a24": "況當得功德之身。月燈三昧云。雖有色族及",
    "T40n1804_001:0005a25": "多聞。若無戒智。猶禽獸。雖處卑下少聞見。能",
    "T40n1804_001:0005a26": "淨持戒名勝士。涅槃云。欲見佛性證大涅槃。",
    "T40n1804_001:0005a27": "必須深心修持淨戒。若持是經而毀淨戒。是",
    "T40n1804_001:0005a28": "魔眷屬。非我弟子。我亦不聽受持是經。華嚴",
    "T40n1804_001:0005a29": "偈言。戒是無上菩提本。應當具足持淨戒。若",
    "T40n1804_001:0005b01": "能堅持於禁戒。則是如來所讚歎。故重引之",
    "T40n1804_001:0005b02": "令誦心首。四大乘論者。智論云。若求大利。當",
    "T40n1804_001:0005b03": "堅持戒。一切諸德之根出家之要。如情重寶",
    "T40n1804_001:0005b04": "如護身命。以是戒為一切善法住處。又如無",
    "T40n1804_001:0005b05": "足欲行。無翅欲飛。無船欲度。是不可得。若",
    "T40n1804_001:0005b06": "無戒者欲得好果。亦不可得。若棄此戒。雖",
    "T40n1804_001:0005b07": "山居苦行飲水服氣著草衣披袈裟等受諸苦",
    "T40n1804_001:0005b08": "行。空無所得。人雖貧賤而能持戒。香聞十方。",
    "T40n1804_001:0005b09": "名聲遠布。天人敬愛。所願皆得。持戒之人壽",
    "T40n1804_001:0005b10": "終之時。風刀解身筋脈斷絕。心不怖畏。地持",
    "T40n1804_001:0005b11": "云。三十二相無差別因。皆持戒所得。若不持",
    "T40n1804_001:0005b12": "戒。尚不得下賤人身。況復大人相報。十住毘",
    "T40n1804_001:0005b13": "婆沙中有讚戒戒報二品。廣列深利。具如彼",
    "T40n1804_001:0005b14": "說。第二就制教中分兩。先明律本者。僧祇中",
    "T40n1804_001:0005b15": "云。欲得五事利益。當受持此律。何等五也。一",
    "T40n1804_001:0005b16": "建立佛法。二令正法久住。三不欲有疑悔請",
    "T40n1804_001:0005b17": "問他人。四僧尼犯罪者為作依怙。五欲遊化",
    "T40n1804_001:0005b18": "諸方而無有閡。是為篤信善男子五利。四分",
    "T40n1804_001:0005b19": "持律人得五功德。一者戒品牢固。二善勝諸",
    "T40n1804_001:0005b20": "怨。三於眾中決斷無畏。四有疑悔者能開解。",
    "T40n1804_001:0005b21": "五善持毘尼令正法久住。又得十利。如攝取",
    "T40n1804_001:0005b22": "於僧等。十誦云。佛法幾時住世。佛答言。隨清",
    "T40n1804_001:0005b23": "淨比丘說戒法不壞名法住世。乃至三世佛",
    "T40n1804_001:0005b24": "亦爾。二依律論中。明了論解云。本音毘那耶。",
    "T40n1804_001:0005b25": "此略言毘尼也。有五義。一能生種種勝利。謂",
    "T40n1804_001:0005b26": "引生世出世善。二能教身口二業清淨及正",
    "T40n1804_001:0005b27": "直。三能滅罪障。四能引勝義。在家者引令出",
    "T40n1804_001:0005b28": "家。乃至引到梵住聖住無餘涅槃。五勝人所",
    "T40n1804_001:0005b29": "行事。謂最勝人是佛。次獨覺及聲聞是勝人",
    "T40n1804_001:0005c01": "等皆行其中。若凡夫行者亦是勝人。方能行",
    "T40n1804_001:0005c02": "此事。薩婆多云。毘尼有四義。餘經所無一戒",
    "T40n1804_001:0005c03": "是佛法平地。萬善由之生長。二一切佛弟子",
    "T40n1804_001:0005c04": "皆依戒住。一切眾生由戒而有。三趣涅槃之",
    "T40n1804_001:0005c05": "初門。四是佛法纓絡。能莊嚴佛法。具斯四義",
    "T40n1804_001:0005c06": "功強於彼。善見云佛語阿難。我滅度後有五",
    "T40n1804_001:0005c07": "種法令久住。一毘尼者是汝大師。二下至五",
    "T40n1804_001:0005c08": "人持律在世。三若有中國十人邊地五人如",
    "T40n1804_001:0005c09": "法受戒。四乃至有二十人如法出罪。五以律",
    "T40n1804_001:0005c10": "師持律故佛法住世五千年。五百問云。佛垂",
    "T40n1804_001:0005c11": "泥曰。阿難悲泣。佛問何以悲泣。乃至佛言。我",
    "T40n1804_001:0005c12": "不滅度。半月一來。又言。佛有二身。肉身雖去",
    "T40n1804_001:0005c13": "法身在世。若敬法者念法者便敬佛念佛。若",
    "T40n1804_001:0005c14": "持五戒即見法身。若護法者便為護佛。如飲",
    "T40n1804_001:0005c15": "水殺蟲之喻。又如半月說戒即見我也。薩婆",
    "T40n1804_001:0005c16": "多又云。何故律在初集。以勝故。秘故。秘故。",
    "T40n1804_001:0005c17": "如諸契經。不擇時處人說而得名經。律則不",
    "T40n1804_001:0005c18": "爾。唯佛自說要在僧中故勝也。又如分別功",
    "T40n1804_001:0005c19": "德論云。由勝密故。非俗人所行故。不令見。大",
    "T40n1804_001:0005c20": "莊嚴論云。愚劣不堪護持此戒也。二明違戒",
    "T40n1804_001:0005c21": "法滅者。還約二教雜明。十誦云。像法時有五",
    "T40n1804_001:0005c22": "滅法。一比丘小得心已便謂已聖。一白衣生",
    "T40n1804_001:0005c23": "天出家人入地獄。三有人捨世間業而出家",
    "T40n1804_001:0005c24": "破戒。四破戒人多人佐助。五乃至羅漢亦",
    "T40n1804_001:0005c25": "被打罵。又有五種怖畏。一自不修身戒心慧。",
    "T40n1804_001:0005c26": "復度他人令不修身戒等法。二畜沙彌。三與",
    "T40n1804_001:0005c27": "他依止。四與淨人沙彌共住不知三相。謂掘",
    "T40n1804_001:0005c28": "地斷草溉水。五雖誦律藏。前後雜亂。四分中",
    "T40n1804_001:0005c29": "五種疾滅正法。一有比丘不諦受誦律。喜忘",
    "T40n1804_001:0006a01": "文句。復教他人文既不具其義有闕。二為僧",
    "T40n1804_001:0006a02": "中勝人上座一國所宗。而多不持戒。但修不",
    "T40n1804_001:0006a03": "善。後生倣習放捨戒行。三有比丘持法持律",
    "T40n1804_001:0006a04": "持摩夷。而不教道俗。即便命終令法斷滅。四",
    "T40n1804_001:0006a05": "有比丘難可教授不受善言。餘善比丘捨置。",
    "T40n1804_001:0006a06": "五互相罵詈。互求長短。疾滅正法。十誦諸比",
    "T40n1804_001:0006a07": "丘廢學毘尼便讀誦脩多羅阿毘曇。世尊種種",
    "T40n1804_001:0006a08": "訶責。乃至由有毘尼佛法住世等。多有上座",
    "T40n1804_001:0006a09": "長老比丘學律。雜含云。若長老上座中年少",
    "T40n1804_001:0006a10": "年初不樂戒不重戒。見餘樂戒者不隨時讚",
    "T40n1804_001:0006a11": "美。我不讚歎。何以故。恐餘人同其見長夜受",
    "T40n1804_001:0006a12": "苦故。中含云。犯戒有五衰。一求財不遂。設",
    "T40n1804_001:0006a13": "得衰耗。眾不敬愛。惡名流布。死入地獄。涅槃",
    "T40n1804_001:0006a14": "中由諸比丘不持戒故畜八不淨財。言是佛",
    "T40n1804_001:0006a15": "聽。如何此人舌不卷縮。廣如彼說。摩耶經云。",
    "T40n1804_001:0006a16": "樂好衣服縱逸嬉戲。奴為比丘。婢為比丘尼。",
    "T40n1804_001:0006a17": "不樂不淨觀毀謗毘尼。袈裟變白不受染色。",
    "T40n1804_001:0006a18": "貪用三寶物等。是法滅相。智論云。破戒之人",
    "T40n1804_001:0006a19": "人所不敬。其處如塚。又失諸功德。譬如枯樹。",
    "T40n1804_001:0006a20": "惡心可畏。譬如羅剎。人所不近。如大病人。難",
    "T40n1804_001:0006a21": "可共住。譬如毒蛇。雖復剃頭染衣。次第捉籌。",
    "T40n1804_001:0006a22": "實非比丘。若著法衣鉢盂則是熱鐵葉洋銅",
    "T40n1804_001:0006a23": "器。凡所食噉吞熱鐵丸飲洋銅汁。則是地獄",
    "T40n1804_001:0006a24": "之人。又常懷怖懼。我為佛賊。常畏死至。如",
    "T40n1804_001:0006a25": "是種種破戒之相不可稱說。行者應當一心",
    "T40n1804_001:0006a26": "持戒。問曰。有人言。罪不罪不可得名為戒者。",
    "T40n1804_001:0006a27": "何耶。答曰。非謂邪見麁心。言無罪也。若深入",
    "T40n1804_001:0006a28": "諸法相行空三昧。慧眼觀故言罪不可得。若",
    "T40n1804_001:0006a29": "肉眼所見與牛羊無異也。今誦大乘語者。自",
    "T40n1804_001:0006b01": "力既弱不堪此戒。自恥穢行多不承習。有引",
    "T40n1804_001:0006b02": "此據不解本文故。曲疏出。廣如第十五卷中。",
    "T40n1804_001:0006b03": "四分破戒五過。一自害。為智者所訶。惡名流",
    "T40n1804_001:0006b04": "布。臨終生悔恨。死墮惡道。十誦有十法。正法",
    "T40n1804_001:0006b05": "疾滅。有比丘。無欲鈍根雖誦句義。不能正受。",
    "T40n1804_001:0006b06": "又不解了。不能令受者有恭敬威儀。乃至不",
    "T40n1804_001:0006b07": "樂阿練若法。又不隨法教。不敬上座。無威儀",
    "T40n1804_001:0006b08": "者令後生不受學毘尼。致令放逸失諸善法。",
    "T40n1804_001:0006b09": "好作文頌莊嚴章句樂世法。故正法疾滅甚",
    "T40n1804_001:0006b10": "可怖畏。",
    "T40n1804_001:0006b11": "集僧通局篇第二",
    "T40n1804_001:0006b12": "僧者以和為義。若不齊集相有乖離御法則",
    "T40n1804_001:0006b13": "無成決之功。被事必據入非之位。故建首題",
    "T40n1804_001:0006b14": "集僧之軌度。後明來處之通局。四分文云。當",
    "T40n1804_001:0006b15": "敷座打楗稚盡共集一處等。五分云。諸比丘",
    "T40n1804_001:0006b16": "布薩時不時集妨行道。佛言。當唱時至。若打",
    "T40n1804_001:0006b17": "犍稚若打鼓吹螺。使舊住沙彌淨人打。不得",
    "T40n1804_001:0006b18": "多。應打三通。吹螺亦爾。除漆毒樹餘木銅鐵",
    "T40n1804_001:0006b19": "凡鳴者聽作。若唱二時至亦使沙彌淨人唱。",
    "T40n1804_001:0006b20": "住處多不得遍聞。應高處唱。猶不知集更相",
    "T40n1804_001:0006b21": "語知。若無沙彌比丘亦得打。十誦中居士請",
    "T40n1804_001:0006b22": "僧。自於寺內鳴稚。乃至白時至。及送食女人",
    "T40n1804_001:0006b23": "亦自鳴稚。中食施者亦爾。增一阿含云。阿難",
    "T40n1804_001:0006b24": "升講堂擊犍稚者。此是如來信鼓也。十誦中。",
    "T40n1804_001:0006b25": "時僧坊中無人知時限。唱時至及打揵稚。又",
    "T40n1804_001:0006b26": "無人灑掃塗治講堂食處。無人相續鋪床及",
    "T40n1804_001:0006b27": "教人淨果菜食中蟲。飲食時無人行水。眾亂",
    "T40n1804_001:0006b28": "語時無人彈指等。佛令立維那。聲論翻為次",
    "T40n1804_001:0006b29": "第也。謂知事之次第。相傳云悅眾也。若準文",
    "T40n1804_001:0006c01": "中。七種集法。若量影破竹作聲作煙吹貝打",
    "T40n1804_001:0006c02": "鼓打犍稚。若唱諸大德布薩說戒時到。亦不",
    "T40n1804_001:0006c03": "言比丘為之。出要律儀引聲論翻犍(巨寒反)稚(音地)。",
    "T40n1804_001:0006c04": "此名磬也。亦名為鐘。上具列文。今須義設。凡",
    "T40n1804_001:0006c05": "施法事。先斟量用僧多少。依數鋪設座席。然",
    "T40n1804_001:0006c06": "後準文鳴鐘。具如集僧法中。雖人並為之。多",
    "T40n1804_001:0006c07": "無楷式。若依三千威儀經。則大有科要多少",
    "T40n1804_001:0006c08": "節解之法。但時所同廢。雖易而難。今通立",
    "T40n1804_001:0006c09": "一法總成大準。謂約僧多少就事緩急量時",
    "T40n1804_001:0006c10": "用之。若尋常所行。生稚之始必漸發聲漸希",
    "T40n1804_001:0006c11": "漸大。乃至聲盡方打一通。如是至三名為三",
    "T40n1804_001:0006c12": "下。佛在世時但有三下。故五分云。打三通也。",
    "T40n1804_001:0006c13": "後因他請方有長打。其生起長打之初亦同",
    "T40n1804_001:0006c14": "三下。中間四稚聲盡方打。如是漸漸斂稚。漸",
    "T40n1804_001:0006c15": "穊漸小乃至微末。方復生稚同前三下。此古",
    "T40n1804_001:0006c16": "師以經律參挍共立此法。亦有清眾畫樣鐘",
    "T40n1804_001:0006c17": "所者。然初欲鳴時。當依經論建心標為必有",
    "T40n1804_001:0006c18": "感徵。應至鐘所禮三寶訖具儀立念。我鳴此",
    "T40n1804_001:0006c19": "鐘者為召十方僧眾。有得聞者並皆雲集共",
    "T40n1804_001:0006c20": "同和利。又諸有惡趣受苦眾生令得停息。故",
    "T40n1804_001:0006c21": "付法藏傳中罽膩吒王以大殺害故。死入千",
    "T40n1804_001:0006c22": "頭魚中。劍輪繞身而轉隨斫隨生。若聞鐘聲",
    "T40n1804_001:0006c23": "劍輪在空。如是因緣遣信白令長打使我苦",
    "T40n1804_001:0006c24": "息。即增一阿含云。若打鐘時一切惡道諸苦",
    "T40n1804_001:0006c25": "並得停止。此並因緣相召。自然之理不亡。余",
    "T40n1804_001:0006c26": "親承。有斂念者被鬼神送物(云云)。世有濫用知鐘",
    "T40n1804_001:0006c27": "者。此非聖言。諸經論但云打擊檛等。知淨之",
    "T40n1804_001:0006c28": "語不通於俗及以自為。早須廢捨。二明來處",
    "T40n1804_001:0006c29": "通局者。初明處之分齊。二明用之通局。初中",
    "T40n1804_001:0007a01": "界之來意。開制不同如結界中說。今直明其",
    "T40n1804_001:0007a02": "二種差別。若作法界則有三別。有戒場者四",
    "T40n1804_001:0007a03": "處集僧各得行事。一在戒場。二在空地。三在",
    "T40n1804_001:0007a04": "大界。四在界外。若無戒場二處各集。若小界",
    "T40n1804_001:0007a05": "者既不立相直指坐處。無外可集。若論自然。",
    "T40n1804_001:0007a06": "隨處遠近則有四別。謂聚落蘭若道行水界。",
    "T40n1804_001:0007a07": "皆不為物造。隨人所居即有分局。故曰自然。",
    "T40n1804_001:0007a08": "當律無文。諸部詳用。初聚落中有二。若可分",
    "T40n1804_001:0007a09": "別者。十誦云。於無僧坊聚落中。初作僧坊未",
    "T40n1804_001:0007a10": "結界。隨聚落界。是僧坊界(下文齊行來處。此制分齊。四分聚落界取院相)。",
    "T40n1804_001:0007a11": "此內不得別眾。問蘭若處有僧坊。欲結界何",
    "T40n1804_001:0007a12": "處集僧。答十誦云。隨聚落即僧坊界。今周匝",
    "T40n1804_001:0007a13": "院相與聚落之相不分。不須五里集人。故下",
    "T40n1804_001:0007a14": "文無聚落蘭若初起僧坊乃云一拘盧界。故",
    "T40n1804_001:0007a15": "知先有僧坊即同村界。律中僧村四相二界",
    "T40n1804_001:0007a16": "不別。必院相不周乃可依蘭若集僧。若聚落",
    "T40n1804_001:0007a17": "有僧不可知者。僧祇中。若城邑聚落界分不",
    "T40n1804_001:0007a18": "可知者。用五肘弓七弓種一樹。齊七樹相去",
    "T40n1804_001:0007a19": "使異眾相見。不犯別眾各得成就。準相通計。",
    "T40n1804_001:0007a20": "七樹六間得六十三步。不同前解七間七十",
    "T40n1804_001:0007a21": "三步半。如義鈔廢立。二明蘭若者。統明蘭若",
    "T40n1804_001:0007a22": "乃有多種。謂頭陀寄衣盜戒僧界衣界難事。",
    "T40n1804_001:0007a23": "且明僧界。餘下隨明。蘭若一界諸部不定。多",
    "T40n1804_001:0007a24": "言僧界盡一拘盧舍(明了論疏云一鼓聲間)。雜寶藏中翻為",
    "T40n1804_001:0007a25": "五里。相傳用此為定。若有難者。如善見云。阿",
    "T40n1804_001:0007a26": "蘭若界者。極小方圓七槃陀。一槃陀二十八",
    "T40n1804_001:0007a27": "肘。若不同意者於外得作法事。計有百九十",
    "T40n1804_001:0007a28": "六肘。肘各尺八。總有五十八步四尺八寸。三",
    "T40n1804_001:0007a29": "道行界者。薩婆多云。比丘遊行時。隨所住處",
    "T40n1804_001:0007b01": "縱廣有拘盧舍界。此中不得別食別布薩。亦",
    "T40n1804_001:0007b02": "不明大小。此論解十誦。律文云。六百步為拘",
    "T40n1804_001:0007b03": "盧舍。四明水界者。五分云。水中自然界者。若",
    "T40n1804_001:0007b04": "在水中行。眾中有力人水灑及處。善見云。若",
    "T40n1804_001:0007b05": "擲水若散沙。已外比丘不妨。取水常流處。深",
    "T40n1804_001:0007b06": "淺皆得作自然。潮水不得。若船上布薩。應下",
    "T40n1804_001:0007b07": "矴。不得繫著岸及水中樹根。謂與陸地界相",
    "T40n1804_001:0007b08": "連。若水中石木樹等悉是水界。謂離陸地者。",
    "T40n1804_001:0007b09": "今更總論二界之體。若三種作法。隨處限局。",
    "T40n1804_001:0007b10": "不約方隅。若論自然則有不定。若聚落中界",
    "T40n1804_001:0007b11": "分可知。隨其分齊亦無方圓。不可分別人解",
    "T40n1804_001:0007b12": "不同。問為身四面各取六十三步。為身一面",
    "T40n1804_001:0007b13": "取三十一步半耶。答四面各取六十三步。故",
    "T40n1804_001:0007b14": "彼文云。七樹之間異眾相見而不犯別。此二",
    "T40n1804_001:0007b15": "眾相望不論界相。問彼此俱秉羯磨。自然定",
    "T40n1804_001:0007b16": "量若為廣狹。答諸說不同。今解彼此二眾各",
    "T40n1804_001:0007b17": "一面有三十一步半。通就二眾則六十三步",
    "T40n1804_001:0007b18": "(此自然常有。不問秉法不秉法。界恒隨定)。故僧祇中異眾者。望二處比",
    "T40n1804_001:0007b19": "丘身也。今若界外無人。則身面各三十一步",
    "T40n1804_001:0007b20": "半。是隨分自然。若有人者。但令異界自然在",
    "T40n1804_001:0007b21": "我自然界外。無錯涉之過並成法事。今行事",
    "T40n1804_001:0007b22": "之家恐有別眾。但為深防故於方面各半倍",
    "T40n1804_001:0007b23": "之。實而言之。各半減是。故薩婆多云。比丘隨",
    "T40n1804_001:0007b24": "遊行住處有縱廣自然界。問自然界者。為方",
    "T40n1804_001:0007b25": "圓耶。答昔云定方。今解不然。若界方者。四",
    "T40n1804_001:0007b26": "維有餘。則無教可準。今言。自然界中不定方",
    "T40n1804_001:0007b27": "圓。若四面四維各無異界。此界定圓。若有別",
    "T40n1804_001:0007b28": "界。則尖斜不定。故十誦云。方各一拘盧舍者。",
    "T40n1804_001:0007b29": "謂身面所向之方。非謂界形畟方也。文云弟",
    "T40n1804_001:0007c01": "子隨師。方面遊行可亦不得四維也。五分亦",
    "T40n1804_001:0007c02": "云。去身面拘盧舍也。善見亦云。方圓七槃陀",
    "T40n1804_001:0007c03": "界。文自明矣。乃至結大界以三由旬為量。明",
    "T40n1804_001:0007c04": "了論云。合角量取三由旬也。故廣引誠證。定",
    "T40n1804_001:0007c05": "方須廢。二明用僧分齊。此宗四種論僧。汎論",
    "T40n1804_001:0007c06": "僧義。並取四人已上能御聖法辨得前事者。",
    "T40n1804_001:0007c07": "名之為僧。若狂亂睡眠所為之人通及能所相",
    "T40n1804_001:0007c08": "有乖越。不入僧數。通而辨僧則有七種。始從",
    "T40n1804_001:0007c09": "一人乃至二十人各有成敗不同。廣如別鈔。",
    "T40n1804_001:0007c10": "初明四人僧者。謂說戒結界等事用之。二五",
    "T40n1804_001:0007c11": "人僧者。謂邊地受戒自恣等法。若據僧祇。捨",
    "T40n1804_001:0007c12": "墮懺悔五人僧攝。謂受懺悔主作白和僧為他",
    "T40n1804_001:0007c13": "所量。不入僧數。今以當宗不了。僧祇為定。三",
    "T40n1804_001:0007c14": "十人僧。謂中國受戒。四二十人僧。謂出僧殘",
    "T40n1804_001:0007c15": "罪也。前之四僧若取能秉法名僧。四人實辨",
    "T40n1804_001:0007c16": "一切羯磨。今隨事用故須三別。又前四人若",
    "T40n1804_001:0007c17": "據自行。以成僧體並須清淨。以犯小罪不應",
    "T40n1804_001:0007c18": "羯磨故。若論眾法。則有二別。若為說戒懺悔",
    "T40n1804_001:0007c19": "滅罪必須清淨。以有犯者不得說戒不得聞",
    "T40n1804_001:0007c20": "戒。不得向犯者懺悔。犯者不得受他解罪故",
    "T40n1804_001:0007c21": "也。若受戒等生善門中。但取相淨。便堪足數。",
    "T40n1804_001:0007c22": "前人尊仰便成法事。故開停僧殘行法。犯戒",
    "T40n1804_001:0007c23": "和尚但令不知應受戒事。薩婆多云。不得用",
    "T40n1804_001:0007c24": "天眼耳知他惡法。但以肉眼見聞等。廣如足",
    "T40n1804_001:0007c25": "數法中。",
    "T40n1804_001:0007c26": "足數眾相篇第三(別眾法附)",
    "T40n1804_001:0007c27": "上已明其來集。而用僧須知應法。若託事無",
    "T40n1804_001:0007c28": "違。雖非僧體而堪成僧用。必於緣差脫。不妨",
    "T40n1804_001:0007c29": "清淨入非僧攝。以此二途故。當料簡使是非",
    "T40n1804_001:0008a01": "兩異取捨自分焉。就中例四。初明體是應法。",
    "T40n1804_001:0008a02": "於事有違故不足數。二體境俱非。雖假緣亦",
    "T40n1804_001:0008a03": "不足數。三體非僧用。於緣成足。四約緣有礙。",
    "T40n1804_001:0008a04": "不妨成法少分不足。初明是淨僧相違故不",
    "T40n1804_001:0008a05": "足者。四分不足數中。所為作羯磨人。神足。在",
    "T40n1804_001:0008a06": "空．隱沒．離見聞處．別住．戒場．上六人。餘者",
    "T40n1804_001:0008a07": "非無此義。故捨戒中。顛狂瘂聾中邊死人眠",
    "T40n1804_001:0008a08": "人自語前人不解並不成捨。謂不足數也。今",
    "T40n1804_001:0008a09": "取他部明文證成。十誦中。睡眠比丘若聞白",
    "T40n1804_001:0008a10": "已睡者。得成擯人未白前睡不足數也。亂語",
    "T40n1804_001:0008a11": "人憒鬧人入定人瘂人聾人具二人狂人亂心",
    "T40n1804_001:0008a12": "人病壞心人樹上比丘十二種人。摩得勒伽。",
    "T40n1804_001:0008a13": "重病人邊地人癡鈍人等滿眾自恣。一切不",
    "T40n1804_001:0008a14": "成。餘同十誦。僧祇中。與欲人若隔障。若半覆",
    "T40n1804_001:0008a15": "半路中間隔障。若半覆半露伸手不相及。露",
    "T40n1804_001:0008a16": "地伸手不相及。乃至行作羯磨坐。則成別。住",
    "T40n1804_001:0008a17": "坐臥互作。廣如別眾中。義加醉人自語不解",
    "T40n1804_001:0008a18": "顛倒異言前人不練不解之人。是不足攝。就",
    "T40n1804_001:0008a19": "中相隱難知者隨初解析。初言所為作羯磨",
    "T40n1804_001:0008a20": "者。以此人是乞法之人。為僧所量不入僧限。",
    "T40n1804_001:0008a21": "若通四內若將入數。僧不滿四。唱羯磨時以",
    "T40n1804_001:0008a22": "所牒人不入僧用。若爾四人受日四僧不列。",
    "T40n1804_001:0008a23": "亦應得成。答一人所為。三非僧。故不能秉法。",
    "T40n1804_001:0008a24": "文不列者事同五人並是所為。故四人僧者",
    "T40n1804_001:0008a25": "直取能秉。不同說戒結界所為則無正作法",
    "T40n1804_001:0008a26": "者為僧作故。神足在空。毘尼母云。空中無分",
    "T40n1804_001:0008a27": "齊故。與陸地別也。隱沒者。謂入地也。井窨之",
    "T40n1804_001:0008a28": "類有僧。是別非足。離見聞者僧祇中。謂同覆",
    "T40n1804_001:0008a29": "處離見聞。其相如室宿中說。此謂離比座見",
    "T40n1804_001:0008b01": "聞。不取說戒師羯磨者見聞也。如義鈔說。別",
    "T40n1804_001:0008b02": "住者。昔云同一界不盡集。今謂界外比丘濫",
    "T40n1804_001:0008b03": "將入數。非謂眼見在界外。以界分不知冥然",
    "T40n1804_001:0008b04": "在外作法不成故云不足。戒場上者。由前外",
    "T40n1804_001:0008b05": "界不成。謂言在內者得。此二界同在自然。不",
    "T40n1804_001:0008b06": "同一相。是別界故。睡眠亂語憒鬧入定等由",
    "T40n1804_001:0008b07": "本無心同秉法故。十誦中。證他受戒各各入",
    "T40n1804_001:0008b08": "定亂語等不知羯磨成不。佛言並皆不成。準",
    "T40n1804_001:0008b09": "此僧數必多者亦許成就。縱在房中睡眠醉",
    "T40n1804_001:0008b10": "亂者理亦開成。餘同羯磨法中說。瘂聾等三",
    "T40n1804_001:0008b11": "由根不具不成證故。大德僧聽不忍者說並",
    "T40n1804_001:0008b12": "闕二能故不足也。準伽論云。若聞大語聲者。",
    "T40n1804_001:0008b13": "得成法事。狂等三人由心無記故不足。若準",
    "T40n1804_001:0008b14": "律中。常憶常來不憶不來此之二人既不得",
    "T40n1804_001:0008b15": "法。初人成用。後人不足。若互憶忘及來不來",
    "T40n1804_001:0008b16": "未得羯磨不得別他。若得羯磨縱使病差則",
    "T40n1804_001:0008b17": "通不足。痛惱心亂例同狂三。重病人者由心",
    "T40n1804_001:0008b18": "昏沈不樂無情緣法。邊地人者言不領當中",
    "T40n1804_001:0008b19": "國之人亦不足邊。必後知語二通相足。癡鈍",
    "T40n1804_001:0008b20": "人者不知言義未了是非。則非斷割之匠。必",
    "T40n1804_001:0008b21": "言解羯磨齊文而已。亦開成足。與欲之人心",
    "T40n1804_001:0008b22": "同身乖。言隔障者。謂同障覆而別隔者不成",
    "T40n1804_001:0008b23": "同相。或言露地而隔者。半覆中間障。若伸手",
    "T40n1804_001:0008b24": "不相及者。謂半僧簷下。半僧階下。中間施隔。",
    "T40n1804_001:0008b25": "或復無障伸手不及。並非同住之相。言露地",
    "T40n1804_001:0008b26": "伸手不及者。此言相顯。覆處不須。露地加法",
    "T40n1804_001:0008b27": "必須相接。說戒羯磨等師並在僧一尋之內",
    "T40n1804_001:0008b28": "令伸手相及。所為之人雖非數限。亦須相內。",
    "T40n1804_001:0008b29": "二由具二非假緣不足者。四分中。若為比丘",
    "T40n1804_001:0008c01": "作羯磨。以比丘尼足數。式叉尼。沙彌沙彌尼。",
    "T40n1804_001:0008c02": "十三難人。被三舉人。滅擯。應滅擯人。二十二",
    "T40n1804_001:0008c03": "種。問犯邊罪等十八人及尼中四人。為自言",
    "T40n1804_001:0008c04": "故不足。為體不足。答解者多途。今言。此等體",
    "T40n1804_001:0008c05": "既非僧。若僧同知故不足數。必不知者成足。",
    "T40n1804_001:0008c06": "如與欲中不同。前門中知與不知俱不足數。",
    "T40n1804_001:0008c07": "故不持戒和尚中四句料簡。前三句由不知",
    "T40n1804_001:0008c08": "故得戒。第四句由知從此人受戒不得故不",
    "T40n1804_001:0008c09": "足數。所以文中及十誦並安若言等。昔人以",
    "T40n1804_001:0008c10": "體不合故不足。即將破戒和尚在十人之外。",
    "T40n1804_001:0008c11": "此非正解。何者。若不知犯。則不得輒用他部。",
    "T40n1804_001:0008c12": "以四分制十人僧。若知他犯。羯磨則不得牒。",
    "T40n1804_001:0008c13": "以實知非比丘故。十誦中加一白衣。亦不入",
    "T40n1804_001:0008c14": "數。上明僧相。並形同出家。相有濫故。得共",
    "T40n1804_001:0008c15": "法事。必著俗服相形明了。亦無同法之義。十",
    "T40n1804_001:0008c16": "誦白衣謂本受戒不得者。亦有受後難緣須",
    "T40n1804_001:0008c17": "著俗服者亦應同法。由本是僧即知。作法之",
    "T40n1804_001:0008c18": "時窮問。界內俗人之中頗有曾受具戒不捨",
    "T40n1804_001:0008c19": "者。不要答無者方無別眾。三舉之人。謂不見",
    "T40n1804_001:0008c20": "不懺惡邪不捨。廣如眾網中。滅擯者。謂犯重",
    "T40n1804_001:0008c21": "已舉至僧中白四除棄也。應滅擯者。亦犯重",
    "T40n1804_001:0008c22": "已舉來至僧因有難起未得加法。故律名入",
    "T40n1804_001:0008c23": "波羅夷說中。若雖犯重。僧未委知。而別人內",
    "T40n1804_001:0008c24": "知。未被紏舉。或不自言僧不知。犯重眾內一",
    "T40n1804_001:0008c25": "人知者則非僧數。並入應滅擯中。第三體雖",
    "T40n1804_001:0008c26": "非僧。託緣成用。即前門中人。據未自言已前。",
    "T40n1804_001:0008c27": "同僧法事並皆成就。若雖言竟無人知者亦",
    "T40n1804_001:0008c28": "成僧用。由相中無違便得辨事。故律中犯戒",
    "T40n1804_001:0008c29": "和尚由不知故得成法事。乃至邊罪並安若",
    "T40n1804_001:0009a01": "言等。文云。當以肉眼知他持犯等。十誦云。若",
    "T40n1804_001:0009a02": "犯重罪人。賊詐作比丘。本白衣時破戒人等。",
    "T40n1804_001:0009a03": "若先言有是過。作羯磨不成。若不言者。一切",
    "T40n1804_001:0009a04": "成就。薩婆多以有天眼者不說人惡。乃至若",
    "T40n1804_001:0009a05": "聽以天眼耳看僧淨穢者。人誰無過。但有大",
    "T40n1804_001:0009a06": "小無往不見。若開說者。則妨亂事多。故不聽",
    "T40n1804_001:0009a07": "說。言自言者。謂告人云我犯淫盜之類。四體",
    "T40n1804_001:0009a08": "雖犯法得成僧事。四分中訶責擯出依止遮",
    "T40n1804_001:0009a09": "不至白衣家等四人。應一切羯磨。但為僧治。",
    "T40n1804_001:0009a10": "故不得訶。覆藏本日治六夜出罪等四人十",
    "T40n1804_001:0009a11": "誦中行覆藏竟本日竟六夜竟合七人。不足",
    "T40n1804_001:0009a12": "僧殘等羯磨。不妨應餘法事。次明別眾(謂同一界",
    "T40n1804_001:0009a13": "住相中有華不同僧法。故云別眾也)。有二。初明別相。後明成不。初",
    "T40n1804_001:0009a14": "中四分云別眾者。應來者不來。是身口心俱",
    "T40n1804_001:0009a15": "不集。二應與欲者。不與欲來。是身心不集。三",
    "T40n1804_001:0009a16": "現前得訶人訶。謂心口不集。反此三種則成",
    "T40n1804_001:0009a17": "和眾。謂初人三業俱集。中者心口俱集。後人",
    "T40n1804_001:0009a18": "身口集。而心不集默坐不訶亦名和合。故文",
    "T40n1804_001:0009a19": "云。應訶者不訶。又云。舍利弗見眾僧如法羯",
    "T40n1804_001:0009a20": "磨而心不同。應作默然是如法也。又六群比",
    "T40n1804_001:0009a21": "丘往說戒處不坐。佛言非法。五分中背說戒",
    "T40n1804_001:0009a22": "羯磨坐臥等是別眾。僧祇中行作羯磨坐則",
    "T40n1804_001:0009a23": "別眾。四儀互作十二種人。別眾多相。理須明",
    "T40n1804_001:0009a24": "委。然與不足數中遞相交涉。且大分二。若身",
    "T40n1804_001:0009a25": "不至僧中是別眾攝。雖至僧中不足他數是",
    "T40n1804_001:0009a26": "不足數。然不足之人名通淨穢二人(淨僧睡定身不至僧亦不",
    "T40n1804_001:0009a27": "足也)。別眾之稱唯據清淨一色。義張四句料簡",
    "T40n1804_001:0009a28": "如別。若論學悔是不足限。必無解法亦開秉",
    "T40n1804_001:0009a29": "之。別亦無過。則中間人也。二解成不者。若別",
    "T40n1804_001:0009b01": "犯下四篇。是別眾攝。別犯初篇。縱謂淨想亦",
    "T40n1804_001:0009b02": "成法事。終是體壞無任同住。文云。無比丘有",
    "T40n1804_001:0009b03": "想。羯磨成而犯罪。以心不同。審知有犯。隨",
    "T40n1804_001:0009b04": "意別之。十三難人尼等四人三舉三狂等并",
    "T40n1804_001:0009b05": "聾瘂之類。或本非是僧。或中途被罰形差。病",
    "T40n1804_001:0009b06": "報緣礙故開。凡此等人未論足別。若對首作",
    "T40n1804_001:0009b07": "法。前境濫真。例取僧中。今行事者多有別相。",
    "T40n1804_001:0009b08": "更顯明之。眾取威儀相同不用心順。言威儀",
    "T40n1804_001:0009b09": "者。如僧祇中。行作法事坐則非法。五分病人",
    "T40n1804_001:0009b10": "背羯磨。佛言別眾。四分六群不坐。佛訶責之。",
    "T40n1804_001:0009b11": "理非和相。別眾中說。如行時食食住則犯足",
    "T40n1804_001:0009b12": "相同僧祇。二心虛實者。但令相順心違亦成",
    "T40n1804_001:0009b13": "證法。文云。現前應訶者不訶。又云。見如法羯",
    "T40n1804_001:0009b14": "磨而心不同。如前所列。若作法時問僧云。僧",
    "T40n1804_001:0009b15": "今和合何所作為。答云。某事羯磨。且待答者",
    "T40n1804_001:0009b16": "坐竟方始作白。廣有廢立如義鈔中。就僧坐",
    "T40n1804_001:0009b17": "中聽有立者除被治人。以是所為作羯磨者",
    "T40n1804_001:0009b18": "不足僧數。餘有所為坐乞如法。文義明說。秉",
    "T40n1804_001:0009b19": "羯磨人中除二種人。一威儀師立秉單白。為",
    "T40n1804_001:0009b20": "僧所使不得輒坐。二開立說戒。為令眾聞。自",
    "T40n1804_001:0009b21": "餘一切皆須坐秉(必有餘緣行臥亦得)。",
    "T40n1804_001:0009b22": "受欲是非篇第四",
    "T40n1804_001:0009b23": "夫事生不意法出恒情。故對情而順其心。心",
    "T40n1804_001:0009b24": "順則於法無失。故名欲也。然則情事相反。故",
    "T40n1804_001:0009b25": "立法以撿之。撿則有事必明。若明故對門而",
    "T40n1804_001:0009b26": "辨。初明其緣。後明欲法。初中有三。一制意釋",
    "T40n1804_001:0009b27": "名明體。二有開遮。三定緣是非。初中制意者。",
    "T40n1804_001:0009b28": "凡作法事必須身心俱集方成和合。設若有",
    "T40n1804_001:0009b29": "緣不開心集則機教莫同。將何拔濟。故聽傳",
    "T40n1804_001:0009c01": "心口。應僧前事方能彼此俱辨。緣此故開與",
    "T40n1804_001:0009c02": "欲。釋名者。凡言欲者。多以希須為義。欲明僧",
    "T40n1804_001:0009c03": "作法事意決同集。但由緣差不遂情願。令送",
    "T40n1804_001:0009c04": "心達僧知無違背。故摩得伽云。云何名欲。欲",
    "T40n1804_001:0009c05": "者所作事樂隨喜。共同如法僧事。十誦云。欲",
    "T40n1804_001:0009c06": "名發心。如法僧事與欲名為欲法。辨體者。欲",
    "T40n1804_001:0009c07": "之所須有二。自有僧私同須。如說戒自恣等。",
    "T40n1804_001:0009c08": "以佛制有時限一切同遵。若叛有罪。自有單",
    "T40n1804_001:0009c09": "僧須者。如受戒捨懺等。僧須我和。我不必須。",
    "T40n1804_001:0009c10": "佛不正制也。二明開遮。律中唯除結界。餘並",
    "T40n1804_001:0009c11": "開之。雖非明文。以非制故。三緣是非者。若",
    "T40n1804_001:0009c12": "有犯戒事非法緣而與欲者。由事非故不合",
    "T40n1804_001:0009c13": "不成。若準文中。但云佛法僧塔看病人六事",
    "T40n1804_001:0009c14": "是緣。文具正列。而六群作衣說欲。雖非正制。",
    "T40n1804_001:0009c15": "僧受行之。僧祇等律守房等緣。並如別顯。比",
    "T40n1804_001:0009c16": "者比丘多慢斯法不思來業妄行聖法。謂無",
    "T40n1804_001:0009c17": "病言病。不淨言淨。不欲言欲。令他。傳此妄語",
    "T40n1804_001:0009c18": "對眾。而說。隨僧多少一一人邊三波逸提。所",
    "T40n1804_001:0009c19": "傳之人知而為告一一三罪。惡業不輕。何為",
    "T40n1804_001:0009c20": "自怠。二明欲法。就中分三。初明與法。二明失",
    "T40n1804_001:0009c21": "法。三明遇緣成不。就初又分二。前明與法。",
    "T40n1804_001:0009c22": "二明說法。初中四分文不具足。義設云。大德",
    "T40n1804_001:0009c23": "一心念。某甲比丘如法僧事與欲清淨一說",
    "T40n1804_001:0009c24": "便止。準僧祇三說成就。今約四分文中。但一",
    "T40n1804_001:0009c25": "說成者。皆無結略之文。三說成法方云。第二",
    "T40n1804_001:0009c26": "第三亦如是說。準白二羯磨說淨等法。依文",
    "T40n1804_001:0009c27": "直成。不須云云取他外部。問此欲辭中不稱",
    "T40n1804_001:0009c28": "佛法僧事者。解云。稱者人語。不稱正本。問說",
    "T40n1804_001:0009c29": "不稱。欲法成已不。答成也。由羯磨中不牒此",
    "T40n1804_001:0010a01": "說欲之緣。律中若不記姓名。當說相貌。猶不",
    "T40n1804_001:0010a02": "記者。當言我與眾多比丘說欲等。問欲與清",
    "T40n1804_001:0010a03": "淨同異云何。答欲應羯磨。清淨應說戒。若說",
    "T40n1804_001:0010a04": "欲之時並須雙牒。由文正制。不同僧祇猶行",
    "T40n1804_001:0010a05": "廢教也。言如法僧事者。簡非法事不須欲也。",
    "T40n1804_001:0010a06": "若非法緣如眾網中。此但言如法。則令僧諸",
    "T40n1804_001:0010a07": "法事皆通作無障。上明自說。今言兼他者。謂",
    "T40n1804_001:0010a08": "受欲已更忽緣礙。欲轉與他。毘尼母云。得齊",
    "T40n1804_001:0010a09": "七反。說辭云。大德一心念。我某甲比丘受某",
    "T40n1804_001:0010a10": "甲比丘欲清淨。彼及我身如法僧事與欲清",
    "T40n1804_001:0010a11": "淨一說。問與欲之相若為成不。答四分中但",
    "T40n1804_001:0010a12": "有病人說欲法。而文有具缺。良以病有輕重",
    "T40n1804_001:0010a13": "故也。文云。若言我說欲。若言與我說欲。若云",
    "T40n1804_001:0010a14": "為我說欲。若現身相。若廣說欲等五種也。前",
    "T40n1804_001:0010a15": "四唯重病人。後廣說者健病俱用。五分斷事",
    "T40n1804_001:0010a16": "中說欲起去文中如此律廣說相似。又無略",
    "T40n1804_001:0010a17": "文。比人行事或有緣者囑信受欲。及語沙彌",
    "T40n1804_001:0010a18": "令傳至他。或有非緣直云為我說欲者量恐不",
    "T40n1804_001:0010a19": "成。故四分病人中。若不口說不現身相並皆",
    "T40n1804_001:0010a20": "不成。今健人用病者法誠難定指。問現相若",
    "T40n1804_001:0010a21": "為。依如五分。病人不能口說。聽現身相與清",
    "T40n1804_001:0010a22": "淨欲。若舉手若舉指搖身搖頭乃至舉眼得",
    "T40n1804_001:0010a23": "名清淨欲。律文如此。而取欲者須知同別之",
    "T40n1804_001:0010a24": "相方得成就。若違心不同而現相者。雖取不",
    "T40n1804_001:0010a25": "成終為別眾。二明對僧說法。應至僧中羯磨",
    "T40n1804_001:0010a26": "者言不來者說欲。即具修威儀說云。大德僧",
    "T40n1804_001:0010a27": "聽。某甲比丘我受彼欲清淨彼如法僧事與",
    "T40n1804_001:0010a28": "欲清淨。若眾多比丘隨能記者一時合說。若",
    "T40n1804_001:0010a29": "受他欲來。自有緣事對僧說者言。大德僧",
    "T40n1804_001:0010b01": "聽。我某甲比丘病患因緣。某甲比丘僧事因",
    "T40n1804_001:0010b02": "緣。我受彼欲清淨彼及我身如法僧事與欲",
    "T40n1804_001:0010b03": "清淨。說訖即出。若自有緣事。欲說付僧者。當",
    "T40n1804_001:0010b04": "自來僧中說云。大德僧聽。我某甲比丘如法",
    "T40n1804_001:0010b05": "僧事與欲清淨。四分無文。僧祇云。病比丘與",
    "T40n1804_001:0010b06": "比房比丘欲不受之。即自入僧中。上座前說。",
    "T40n1804_001:0010b07": "佛言善作如法。但不受者得罪。問對僧說欲",
    "T40n1804_001:0010b08": "其相云何。答行法不同。或一時來至僧前。禮",
    "T40n1804_001:0010b09": "已同時而說者。或直來僧前一一說者。或在",
    "T40n1804_001:0010b10": "座一時說者。或下座一一說者。據文並成。準",
    "T40n1804_001:0010b11": "我與眾多欲文及故不說等。皆成。若取義意",
    "T40n1804_001:0010b12": "者。律中開成由有忘誤。或復得罪故。有成文",
    "T40n1804_001:0010b13": "必無正緣不得通用。約準外宗。一一說是。五",
    "T40n1804_001:0010b14": "分云。令至如法僧中為我稱名字說及捉籌。",
    "T40n1804_001:0010b15": "若不如是一一皆不成。僧祇云。不得趣爾與",
    "T40n1804_001:0010b16": "人欲與堪能持欲入僧中說者。其受者應自思",
    "T40n1804_001:0010b17": "惟。我能傳欲不。義評云。凡取欲者恐有別眾。",
    "T40n1804_001:0010b18": "不集令其送心僧知無乖。方乃加法。今一時",
    "T40n1804_001:0010b19": "總說。言辭鬧亂。何得委知不來集者。五分僧",
    "T40n1804_001:0010b20": "祇明文令在上座前稱名字說。意亦可見。四",
    "T40n1804_001:0010b21": "分文云。應更相撿挍知有來不來者。此言彌",
    "T40n1804_001:0010b22": "顯。二明失法。謂受欲已遇緣便失。不簡病人",
    "T40n1804_001:0010b23": "之所及以僧中。今統明失法。四分有二十七",
    "T40n1804_001:0010b24": "種。受他欲已自言。我是十三難人三舉二滅",
    "T40n1804_001:0010b25": "十八種人。由自陳故非是僧用。若不自言。相",
    "T40n1804_001:0010b26": "中同順。如足數中。五分云。自說罪人。不名",
    "T40n1804_001:0010b27": "持欲。反上即成。十誦取欲清淨人。始取時若",
    "T40n1804_001:0010b28": "取竟自言。白衣沙彌非比丘。乃至十三難。皆",
    "T40n1804_001:0010b29": "名清淨欲不成。不到僧所。又有七種。若命過。",
    "T40n1804_001:0010c01": "若餘處行。若罷道。若入外道眾。若入別部",
    "T40n1804_001:0010c02": "眾。若至戒場上。若明相出。言餘處行者。謂出",
    "T40n1804_001:0010c03": "大界外餘道行也。昔解云。受欲已在寺內餘",
    "T40n1804_001:0010c04": "房行者失欲。此非解也。自恣明文無餘處行。",
    "T40n1804_001:0010c05": "改為若出界外也。明相出者。謂後夜受欲羯",
    "T40n1804_001:0010c06": "磨在明故失欲也。問此律宿欲不成者。若明",
    "T40n1804_001:0010c07": "相未了。羯磨已竟。而說戒自恣未竟。得經明",
    "T40n1804_001:0010c08": "不。答不成。故僧祇中。若七萬八萬人自恣。恐",
    "T40n1804_001:0010c09": "明相出者。應減眾界外自恣。四分中若明相",
    "T40n1804_001:0010c10": "欲出開略說戒。故知宿欲不被所為事也。四",
    "T40n1804_001:0010c11": "分又有三種。謂神足在空隱沒離見聞處。問",
    "T40n1804_001:0010c12": "為俱離失互離失耶。答俱離失也。互則不定",
    "T40n1804_001:0010c13": "故。文中若眾大聲小不聞說戒。令作轉輪高",
    "T40n1804_001:0010c14": "座立上說之。此則見而不聞也。又如多人說",
    "T40n1804_001:0010c15": "戒。何由併得見作法者面。此則聞而不見也。",
    "T40n1804_001:0010c16": "離此二人則名失欲。必互離有失。據隔障等",
    "T40n1804_001:0010c17": "之緣。前言離見聞失者。通望比座展轉離也。",
    "T40n1804_001:0010c18": "如五分解。謂同覆障。相離雖說不成。僧祇五",
    "T40n1804_001:0010c19": "種。謂隔障等。如足數中說。五分斷事時。若在",
    "T40n1804_001:0010c20": "屋中。隨幾過出。若在露地。去僧一尋等並失。",
    "T40n1804_001:0010c21": "若房小不受僧者。聽在前後簷下庭中坐。雖",
    "T40n1804_001:0010c22": "不聞羯磨聲得成。又有七人。尼等四人狂等",
    "T40n1804_001:0010c23": "三人。皆不成欲。僧祇多種。一在界外與欲。二",
    "T40n1804_001:0010c24": "持欲出界。三與欲已自身出界。四與欲已自",
    "T40n1804_001:0010c25": "至僧中默然還出。五持欲至。僧因難驚起。無",
    "T40n1804_001:0010c26": "一人住者名壞眾失。有人住則不失。餘同當",
    "T40n1804_001:0010c27": "宗。十誦與別住人失欲。即覆等三人。上來諸",
    "T40n1804_001:0010c28": "列皆不成欲。說亦不成。知而故為。反自受罪。",
    "T40n1804_001:0010c29": "文云。皆不成與欲。當更與餘者欲。三明遇緣",
    "T40n1804_001:0011a01": "不說成者。文云。若受欲人若睡若入定若忘",
    "T40n1804_001:0011a02": "若不故作。如是者成。若故不說得罪。而不知",
    "T40n1804_001:0011a03": "成不。理亦應成。在開緣明也。並謂在僧中。",
    "T40n1804_001:0011a04": "若在中道並名不到。四分云。若病重者應扶",
    "T40n1804_001:0011a05": "輿來僧中。若慮增動。僧就病者所圍繞作法。",
    "T40n1804_001:0011a06": "若病者多不能集者。僧出界外作羯磨。以更",
    "T40n1804_001:0011a07": "無方便得別眾故。若受欲已欲至僧中。道逢",
    "T40n1804_001:0011a08": "諸難。便從界外來至僧所。與欲清淨得成。必",
    "T40n1804_001:0011a09": "界內有難不往僧所。僧又不知羯磨成不。文",
    "T40n1804_001:0011a10": "云。有比丘無想作法不成。問與欲已事訖不",
    "T40n1804_001:0011a11": "來。犯別眾不。答不犯。以情和到僧。而不將欲",
    "T40n1804_001:0011a12": "緣為羯磨事。文云。若事休應往不往。如法治",
    "T40n1804_001:0011a13": "不云法不成就。若爾受日出界而事休法謝",
    "T40n1804_001:0011a14": "者。答受日文中牒事。故前緣廢法謝。此受欲",
    "T40n1804_001:0011a15": "法不牒事。故緣謝欲成。",
    "T40n1804_001:0011a16": "通辨羯磨篇第五(明了論疏翻為業也。所作是業。亦翻為所作。百論云事也。若約義",
    "T40n1804_001:0011a17": "求。翻為辨事。謂施造遂法。必有成濟之功焉)",
    "T40n1804_001:0011a18": "僧為秉御之人。所統其唯羯磨。方能拔群迷",
    "T40n1804_001:0011a19": "之重累。出界分之深根。德實無涯。威難與大。",
    "T40n1804_001:0011a20": "而世尊栖光既久。遺法被世。可得而聞。但為",
    "T40n1804_001:0011a21": "陶染俗風情流鄙薄。言成瓦礫妄參真淨之",
    "T40n1804_001:0011a22": "文。行乃塵庸虛霑在三之數。致使教無成辨",
    "T40n1804_001:0011a23": "之功。事有納非之目。並由人法無宗轄。得失",
    "T40n1804_001:0011a24": "混同歸焉。故律云。若作羯磨。不如白法作白。",
    "T40n1804_001:0011a25": "不如羯磨法作羯磨。如是漸漸令戒毀壞以",
    "T40n1804_001:0011a26": "滅正法。當隨順文句勿令增減違法毘尼。當",
    "T40n1804_001:0011a27": "如是學。雖復僧通真偽。於緣得成前事。羯磨",
    "T40n1804_001:0011a28": "亦漏是非。而乖違號為非法。今欲克翦浮言。",
    "T40n1804_001:0011a29": "發揚聖教。統辨進不。總識科分。後有事條。",
    "T40n1804_001:0011b01": "案文準式。就中分為二。初明作法具緣。後明",
    "T40n1804_001:0011b02": "立法通局。并曲解羯磨。初中統明羯磨必有",
    "T40n1804_001:0011b03": "由漸。且分十門。一法不孤起必有所為。謂稱",
    "T40n1804_001:0011b04": "量前事則有三種。即人法事也。人謂受戒懺",
    "T40n1804_001:0011b05": "悔等。法謂說戒自恣等。事謂地衣等。或具或",
    "T40n1804_001:0011b06": "單乍離乍合。必先早陳是非須定。二約處以",
    "T40n1804_001:0011b07": "明。謂自然界中唯結界一法。餘之羯磨並作",
    "T40n1804_001:0011b08": "法界。故僧祇云。非羯磨地不得行僧事。三集",
    "T40n1804_001:0011b09": "僧方法。謂敷座打相量僧多少觀時制度等。",
    "T40n1804_001:0011b10": "四僧集差別。須知用僧進止簡德優劣。五和",
    "T40n1804_001:0011b11": "合之相。眾中上座略和眾情告僧云。諸大德",
    "T40n1804_001:0011b12": "僧等莫怪此集。今有某事。須僧同秉各願齊",
    "T40n1804_001:0011b13": "心共成遂也。須知默然訶舉之相。如前說。六",
    "T40n1804_001:0011b14": "簡眾。云未受具出即隨次出。如沙彌別法",
    "T40n1804_001:0011b15": "中。餘有住者須明足數不足之相如前說。七",
    "T40n1804_001:0011b16": "與欲應和。須究緣之是非成不之相。廣如前",
    "T40n1804_001:0011b17": "列。八正陳本意。謂作乞辭等。於中有四。一順",
    "T40n1804_001:0011b18": "情為己多須前乞。如受戒捨懺等。二違心立",
    "T40n1804_001:0011b19": "治及無心領者則無乞辭。應作舉憶念證正",
    "T40n1804_001:0011b20": "知法。三僧創立法必託界生。則竪標唱相。四",
    "T40n1804_001:0011b21": "僧所常行。謂說戒等。則行籌告令。九問其事",
    "T40n1804_001:0011b22": "宗。云僧今和合何所作為。謂上座及秉法者",
    "T40n1804_001:0011b23": "言之。十答言作某羯磨。謂必雙牒事法告僧",
    "T40n1804_001:0011b24": "令知。不得單題。如云布薩說戒也。上來十門",
    "T40n1804_001:0011b25": "總被一切作羯磨者。若隨事明或具九緣。如",
    "T40n1804_001:0011b26": "結界無與欲也。又如受日差遣。無有乞辭等。",
    "T40n1804_001:0011b27": "並倒準知。廣如別法。二明立法通局者。於中",
    "T40n1804_001:0011b28": "分二。初明相攝分齊。二別舉成壞。就初總明",
    "T40n1804_001:0011b29": "一切羯磨必須具四法。一法二事三人四界。",
    "T40n1804_001:0011c01": "第一明法有三種。一心念法。二對首法。三眾",
    "T40n1804_001:0011c02": "僧法。且列三位。言三名者。心念法者。事是微",
    "T40n1804_001:0011c03": "小。或界無人。雖是眾法及以對首亦聽獨秉。",
    "T40n1804_001:0011c04": "令自行成無犯戒事。發心念境口自傳情。非",
    "T40n1804_001:0011c05": "謂不言而辨前事。毘尼母云。必須口言。若說",
    "T40n1804_001:0011c06": "不明了作法不成。言對首者。謂非心念之緣。",
    "T40n1804_001:0011c07": "及界無僧並令對首。此通二三人或至四人。",
    "T40n1804_001:0011c08": "如下說也。謂各共面對同秉法也。言眾法者。",
    "T40n1804_001:0011c09": "四人已上秉於羯磨。此是僧之所秉故云眾",
    "T40n1804_001:0011c10": "法。上略明相。今曲枝分則有八種。初就心念",
    "T40n1804_001:0011c11": "有三。一但心念法。二對首心念。三眾法心念。",
    "T40n1804_001:0011c12": "言但心念者。唯得自說。有人亦成。數列三種。",
    "T40n1804_001:0011c13": "謂懺輕吉羅說戒座上發露及六念也。二對",
    "T40n1804_001:0011c14": "首心念。謂本是對首之法由界無人佛開心",
    "T40n1804_001:0011c15": "念。且列七種。四分中有安居。十誦有說淨受",
    "T40n1804_001:0011c16": "藥受七日。五分有受持三衣及捨三衣。善見",
    "T40n1804_001:0011c17": "受持鉢也。三眾法心念。謂本是僧秉亦界無",
    "T40n1804_001:0011c18": "人故開心念。四分說戒自恣外部受僧得施",
    "T40n1804_001:0011c19": "及亡人衣。二對首法中有二。一但對首法。二",
    "T40n1804_001:0011c20": "眾法對首。初中以是別法不開僧用界。雖成",
    "T40n1804_001:0011c21": "眾亦自得成。總依諸部有二十九。受三衣。及",
    "T40n1804_001:0011c22": "捨。受鉢。及捨。受尼師壇。及捨。受百一供身",
    "T40n1804_001:0011c23": "具。及捨。捨請。捨戒。受依止法。衣說淨。鉢說",
    "T40n1804_001:0011c24": "淨。藥說淨。受藥。受七日。安居。與欲。懺波逸",
    "T40n1804_001:0011c25": "提。懺輕偷蘭。懺提舍尼。懺重吉羅。發露他重",
    "T40n1804_001:0011c26": "罪。及自發露六聚。僧殘中白捨行法。白行行",
    "T40n1804_001:0011c27": "法。白僧殘諸行法。白入聚落。尼白入僧寺尼",
    "T40n1804_001:0011c28": "請教授作餘食法。且論略爾。二眾法對首。同",
    "T40n1804_001:0011c29": "前眾法心念中。次明眾法有三。一者單白。事",
    "T40n1804_001:0012a01": "或輕小。或常所行。或是嚴制。一說告僧便成",
    "T40n1804_001:0012a02": "法事。二者白二。由事參涉義須通和。一白牒",
    "T40n1804_001:0012a03": "事告知。一羯磨量處可不便辨前務。通白及",
    "T40n1804_001:0012a04": "羯磨故云白二。三者白四。受戒懺重治舉訶",
    "T40n1804_001:0012a05": "諫事通大小情容。乖舛自非一白告知三法",
    "T40n1804_001:0012a06": "量可。焉能辨得。以三羯磨通前單白故云白",
    "T40n1804_001:0012a07": "四。若就緣約相。都合一百三十四羯磨。略言",
    "T40n1804_001:0012a08": "如此。更張猶有。單白有三十九。白二有五十",
    "T40n1804_001:0012a09": "七。白四有三十八。若通前二則百八十四法。",
    "T40n1804_001:0012a10": "問耳聞百一羯磨。今列不同者。答此乃總標。",
    "T40n1804_001:0012a11": "非定如數。亦可引用十誦。彼則定有百一。上",
    "T40n1804_001:0012a12": "明攝法分齊。即須明非相。但鈔意為始學人",
    "T40n1804_001:0012a13": "本令文顯而易見。故不事義章一一分對進",
    "T40n1804_001:0012a14": "不。必欲通明須看義鈔。今直論是非。謂上三",
    "T40n1804_001:0012a15": "法離則八種。具明別。相若一事差互不應八",
    "T40n1804_001:0012a16": "條。並入非中不成羯磨。若欲通知。細尋此門",
    "T40n1804_001:0012a17": "上下橫括。庶無差貳。問別人之法何名羯磨。",
    "T40n1804_001:0012a18": "答四分三語中及白衣說法中言是羯磨。十",
    "T40n1804_001:0012a19": "誦對首心念分衣佛言是名羯磨。二就事明",
    "T40n1804_001:0012a20": "者。謂羯磨所被之事。更不重明。即辨非者。所",
    "T40n1804_001:0012a21": "被事中通情非情。並令前境是實片無錯涉",
    "T40n1804_001:0012a22": "皆成法事。若一緣有差悉並不成。何者是也。",
    "T40n1804_001:0012a23": "如人法中。不覆藏者與覆藏羯磨。不善非法",
    "T40n1804_001:0012a24": "不成。此謂無事有法。如瞻波中。應與作訶責",
    "T40n1804_001:0012a25": "乃作擯出。此謂有樂有病。施不相當。佛判不",
    "T40n1804_001:0012a26": "成。故知事者必須據實方稱聖教。且約一事。",
    "T40n1804_001:0012a27": "餘者例之。如實犯罪自言不犯。實不犯自言",
    "T40n1804_001:0012a28": "犯等。並名非法。若實言實方為相稱。而彼自",
    "T40n1804_001:0012a29": "言還臣所為之事若汎臣餘罪不為自言。非",
    "T40n1804_001:0012b01": "情事中二房羯磨妨難不成。離衣杖等必須",
    "T40n1804_001:0012b02": "兩具。此並律之誠文。臨事無忘失矣。三對人",
    "T40n1804_001:0012b03": "明者亦有三人。初辨僧者。僧中有四。如前所",
    "T40n1804_001:0012b04": "說。唯秉羯磨。界中有人。並須盡集。若不來者",
    "T40n1804_001:0012b05": "便成別眾。如足數中。但得御於眾法。已外對",
    "T40n1804_001:0012b06": "首心念法之與事決定不得。二三人中具立",
    "T40n1804_001:0012b07": "二法。若作眾法對首兩界無僧盡集作之。若",
    "T40n1804_001:0012b08": "數滿四則不成就。更須改法。若作對首之法。",
    "T40n1804_001:0012b09": "兩人各作不相妨礙。必有邊人有須問者。若",
    "T40n1804_001:0012b10": "三十捨懺須問邊人。九十單墮但對即得亦",
    "T40n1804_001:0012b11": "有通須問者。謂同覆處露地尋內故須問之。",
    "T40n1804_001:0012b12": "必在外有障亦不在通問。若持衣說淨不論",
    "T40n1804_001:0012b13": "通別。若是心念一向非分。必有其事隨緣作",
    "T40n1804_001:0012b14": "之。一人心念獨在界中。若作眾法心念對首",
    "T40n1804_001:0012b15": "心念。並界無人方成此法。若有一人名非法",
    "T40n1804_001:0012b16": "別眾若據所秉。如前法中。若作但心念法不",
    "T40n1804_001:0012b17": "論同別。四約界者四種自然。羯磨法中唯作",
    "T40n1804_001:0012b18": "結界一法。是僧執御。已外對首心念二法及",
    "T40n1804_001:0012b19": "一二三人眾中雜法四人自恣並得秉之。俱",
    "T40n1804_001:0012b20": "須盡集。二者作法攝僧界者。亦通二人。法通",
    "T40n1804_001:0012b21": "三種。就法界中分為五位。一難事受戒小界。",
    "T40n1804_001:0012b22": "二因難事自恣。三數人說戒。此三小界因難",
    "T40n1804_001:0012b23": "曲開。但作一法後必閑豫不開作之。故文中",
    "T40n1804_001:0012b24": "結已即解。非久住法也。四者戒場。本為數集",
    "T40n1804_001:0012b25": "惱僧故開結之。唯除說戒自恣乞鉢捨懺亡",
    "T40n1804_001:0012b26": "人衣法受日解界結衣界并解結淨地受功德",
    "T40n1804_001:0012b27": "衣等。五者大界。就中並有通塞。隨相可知。二",
    "T40n1804_001:0012b28": "別舉羯磨明其成壞。法不孤起。終須四緣。隨",
    "T40n1804_001:0012b29": "義明非不過七種。先就但心念法以解七非。",
    "T40n1804_001:0012c01": "乃至白四類七可解。初明七非者。一者人非。",
    "T40n1804_001:0012c02": "謂以此法對人而作。二者法非。口不言了法",
    "T40n1804_001:0012c03": "不稱教。三者事非。謂重吉羅用責心悔。六念",
    "T40n1804_001:0012c04": "等事一一非法。妄牒而誦。不成有罪。四者人",
    "T40n1804_001:0012c05": "法非。不妨事如。五者人事非。不妨法如。六",
    "T40n1804_001:0012c06": "者事法非。不妨人是。七具三非。並同上。餘則",
    "T40n1804_001:0012c07": "例之。二對首心念亦具七非。數同於上。隨事",
    "T40n1804_001:0012c08": "對法各有別相。且舉安居一法。餘則例之。一",
    "T40n1804_001:0012c09": "者人非。謂界中有人。別眾而作自不依他等。",
    "T40n1804_001:0012c10": "二者法非。口說錯脫文非明了等。三者事非。",
    "T40n1804_001:0012c11": "時非夏限。處有難緣。不依佛制。四非已下",
    "T40n1804_001:0012c12": "類前可知。三眾法心念如說戒等亦具七非。",
    "T40n1804_001:0012c13": "一者人非。界內別眾自犯六聚。二者法非。不",
    "T40n1804_001:0012c14": "陳三說。或有漏忘。三者事非。眾具有闕時非",
    "T40n1804_001:0012c15": "正法。四非已下如前例之。四但對首如持衣",
    "T40n1804_001:0012c16": "法。一者人非。所對之人犯戒非法有訶者訶。",
    "T40n1804_001:0012c17": "二者法非。陳受非正或訶不止。三者事非。五",
    "T40n1804_001:0012c18": "大色衣及以上染財是不淨之例。四非至七",
    "T40n1804_001:0012c19": "如前例知。五眾法對首如自恣等。一者人非。",
    "T40n1804_001:0012c20": "四人秉法。第五受欲。或非淨戒知而同法。二",
    "T40n1804_001:0012c21": "者法非。互不相陳。說不明了等。三者事非。時",
    "T40n1804_001:0012c22": "非夏末。眾難不具等。四非已下亦如前例。六",
    "T40n1804_001:0012c23": "者單白如捨墮法。餘例取解而各不同。一者",
    "T40n1804_001:0012c24": "人非。界內別眾人非清淨等。二者法非。輕重",
    "T40n1804_001:0012c25": "同法。持犯不分。妄陳言說。三者事非。財非合",
    "T40n1804_001:0012c26": "捨有過不陳。界非作法。衣物不集。妄輒託",
    "T40n1804_001:0012c27": "人之類。四人法非已下可解。七白二中如結",
    "T40n1804_001:0012c28": "界法。一者人非。不盡標盡相而集。界內別眾",
    "T40n1804_001:0012c29": "得訶人訶。二者法非。唱相不明作法闇託。又",
    "T40n1804_001:0013a01": "訶不止等。三者事非。標相及體三種分齊混",
    "T40n1804_001:0013a02": "然一亂不知彼此。二界錯涉重結交互遙唱",
    "T40n1804_001:0013a03": "遙結之類並不成就。餘非例知。八者白四如",
    "T40n1804_001:0013a04": "受戒法等。一者人非。受者遮難。界中不集。僧",
    "T40n1804_001:0013a05": "數有缺。人雖五百。一一人中五十餘法簡之",
    "T40n1804_001:0013a06": "不中通非正數。二者法非。受前進止八種調",
    "T40n1804_001:0013a07": "理。及論正受執文無差等。三者事非。界相不",
    "T40n1804_001:0013a08": "明。衣鉢非己之類。餘非例前。餘之正法乃至",
    "T40n1804_001:0013a09": "心念當法自成不相通練。別眾一法多或通",
    "T40n1804_001:0013a10": "之。廣張非相如義鈔也。次釋羯磨正文。令知",
    "T40n1804_001:0013a11": "綱要識解通塞。若不具明見增減一字。謂為",
    "T40n1804_001:0013a12": "法非。然其非相唯在一字。然須知處所不得",
    "T40n1804_001:0013a13": "雷同。或依文謹誦。曾不改張有無。或第二第",
    "T40n1804_001:0013a14": "三亦隨略說。或無文稱事。有文無事。俱有俱",
    "T40n1804_001:0013a15": "無。未能增減。致使旁人加改。重增昏亂。或復",
    "T40n1804_001:0013a16": "闇誦不入心府。臨事致有乖違。於即對眾之",
    "T40n1804_001:0013a17": "中執文高唱。如斯等事呈露久聞。豈不以愚",
    "T40n1804_001:0013a18": "癡不學自受伊責。亦有轉弄精神。觀事乃同",
    "T40n1804_001:0013a19": "於法。而人事兩緣冥逾夢海。量時取法全是",
    "T40n1804_001:0013a20": "師心。照教教稱不成。結罪罪當深罰。是以同",
    "T40n1804_001:0013a21": "法之儔幸宜極誡。若作羯磨人要須上座。故",
    "T40n1804_001:0013a22": "律云。應作羯磨者。若上座次座。若上座不能",
    "T40n1804_001:0013a23": "當出言語。持律者作。已外不合。今正釋文。且",
    "T40n1804_001:0013a24": "就說戒單白及受戒羯磨具解二文。餘則例",
    "T40n1804_001:0013a25": "解。就單白說戒中分五。一大德僧聽者告眾。",
    "T40n1804_001:0013a26": "勅聽令動發耳識。應僧同法。二今僧白月十",
    "T40n1804_001:0013a27": "五日布薩說戒者正宣情事。白眾委知。三若",
    "T40n1804_001:0013a28": "僧時到僧忍聽。正明僧若和集諦心審聽量",
    "T40n1804_001:0013a29": "其可不。僧時到者。謂心和身集事順法應也。",
    "T40n1804_001:0013b01": "忍聽者。勸令情和聽可勿事乖違。四布薩說",
    "T40n1804_001:0013b02": "戒者。重牒第二根本白意。決判成就忍可所",
    "T40n1804_001:0013b03": "為也。五白如是者。事既和辨。白結告知。次",
    "T40n1804_001:0013b04": "就羯磨法中明者。且約受戒白四內。上已明",
    "T40n1804_001:0013b05": "白。恐新學未悟。略復述之。各有其志也。白中",
    "T40n1804_001:0013b06": "還五。一大德僧聽同上。舉耳勸聽。二是沙彌",
    "T40n1804_001:0013b07": "某甲從和尚某甲受戒乃至三衣鉢具。和尚",
    "T40n1804_001:0013b08": "某甲者。此同上。牒其緣兆。正宣情事。令眾量",
    "T40n1804_001:0013b09": "宜。三若僧時到僧忍聽同上。心事既和願僧",
    "T40n1804_001:0013b10": "同忍。四僧今授某甲具戒和尚某甲者。正明",
    "T40n1804_001:0013b11": "忍可所為決判根本。五白如是者。表眾令知。",
    "T40n1804_001:0013b12": "此之白文與前單白文義略同。依之可解。次",
    "T40n1804_001:0013b13": "解羯磨。就中分二。初正決根本。二僧已忍下",
    "T40n1804_001:0013b14": "結成上文。前中有三。初大德僧聽者。告眾重",
    "T40n1804_001:0013b15": "聽事既非小。諦緣聲相決判之緣。二此某甲",
    "T40n1804_001:0013b16": "乃至誰諸長老忍。正辨牒緣及以根本。謂僧",
    "T40n1804_001:0013b17": "今與某甲受戒等。量其可不。三僧今與某甲",
    "T40n1804_001:0013b18": "受具戒乃至誰不忍者說。單牒根本決判成",
    "T40n1804_001:0013b19": "就。第二第三亦如是者。一則事不成辨。多則",
    "T40n1804_001:0013b20": "法有濫非。軌刻令定限至於此。二結勸云僧",
    "T40n1804_001:0013b21": "已忍與某甲受具下至如是持。此直付囑結",
    "T40n1804_001:0013b22": "歸。不關羯磨正體。就中加三法料簡。一增減。",
    "T40n1804_001:0013b23": "二通塞。三是非。初中若事輕小無有緣起則",
    "T40n1804_001:0013b24": "無乞辭。又不牒事則白中五句除第二句。但",
    "T40n1804_001:0013b25": "四句成白。乃至白二類例除之。餘則一準。二",
    "T40n1804_001:0013b26": "明通塞者。單白文中第一第三第五文義通",
    "T40n1804_001:0013b27": "一百三十四法。更無增減。第二第四句由各",
    "T40n1804_001:0013b28": "隨事故稱緣。而牒文隨事顯故限局也。義存",
    "T40n1804_001:0013b29": "告眾決判成就故通一切。就羯磨中。大德僧",
    "T40n1804_001:0013c01": "聽誰諸長老忍不忍者說僧已忍下文義俱通",
    "T40n1804_001:0013c02": "白二白四。中間牒緣牒事隨機不同。文局義",
    "T40n1804_001:0013c03": "通。類之可解。若鏡此義。得緣便作。不須看",
    "T40n1804_001:0013c04": "文。不了前緣。誦文亦失。三是非者。白中文義",
    "T40n1804_001:0013c05": "俱通三句。羯磨之中文義通者頭尾一言。不",
    "T40n1804_001:0013c06": "可增略。必須通誦。缺剩不成。餘之文局義通",
    "T40n1804_001:0013c07": "但令順事合宜片無乖降。增繁減略詁訓不",
    "T40n1804_001:0013c08": "同。而文義不失並成正法。類準諸部。羯磨不",
    "T40n1804_001:0013c09": "同及論義意亦無有少。至如翻譯。梵漢音義",
    "T40n1804_001:0013c10": "全乖。詁訓所傳非無兩得。故例成也。問世中",
    "T40n1804_001:0013c11": "時有白讀羯磨。作法成不。答不成是定。雖無",
    "T40n1804_001:0013c12": "明決可以義求。然羯磨戒本作法相似。戒本",
    "T40n1804_001:0013c13": "必令誦之。羯磨豈得白讀。故四分僧祇。半月",
    "T40n1804_001:0013c14": "無人誦戒。應差向他處誦竟還本處說之。不",
    "T40n1804_001:0013c15": "得重說。乃至一人說一篇竟。更一人說。若不",
    "T40n1804_001:0013c16": "能誦者。但說法誦經而已。準而言之。若得讀",
    "T40n1804_001:0013c17": "者執文即得。何須如此止不讀之。又俗中呪",
    "T40n1804_001:0013c18": "術之法讀文被事皆不成就。但以法貴專審。",
    "T40n1804_001:0013c19": "令背文誦持心口專正加事便易。必臨文數",
    "T40n1804_001:0013c20": "字出口越散。故佛法中呪術誦者加物遂成。",
    "T40n1804_001:0013c21": "未聞讀呪而能被事。羯磨聖教佛制誦持。況",
    "T40n1804_001:0013c22": "於呪術律序自顯。必不誦者終身附人。余親",
    "T40n1804_001:0013c23": "問中國三藏京輦翻經諸師云。從佛滅度來",
    "T40n1804_001:0013c24": "無有此法。問僧尼更互得作幾法。答律中十",
    "T40n1804_001:0013c25": "誦尼為僧。作不禮不共語不敬畏問訊。此三",
    "T40n1804_001:0013c26": "羯磨不須現前自言。僧為尼。亦得三法。謂受",
    "T40n1804_001:0013c27": "戒摩那埵出罪。餘不互通。問得對尼等四眾",
    "T40n1804_001:0013c28": "及以白衣作法不。答不得也。律令至不見不",
    "T40n1804_001:0013c29": "聞處方作羯磨。除所為作羯磨人。摩得伽十",
    "T40n1804_001:0014a01": "誦云。白衣前說戒成者。除為瓶沙王等。除王",
    "T40n1804_001:0014a02": "眷屬民將。獨為王說。令心淨故。問羯磨所被",
    "T40n1804_001:0014a03": "幾人。答不同也。若諫喻和諍得加多少。至於",
    "T40n1804_001:0014a04": "治舉乞為不得至四名非法也。四分難事得",
    "T40n1804_001:0014a05": "二三人一時受戒。五分通諸羯磨不得加四。",
    "T40n1804_001:0014a06": "毘尼母云。諸比丘集作非法事。若有三四五",
    "T40n1804_001:0014a07": "伴可得諫之。獨一不須諫也。何以故。大眾力",
    "T40n1804_001:0014a08": "大。或能擯出自得苦惱。故應默然不言。四分",
    "T40n1804_001:0014a09": "中十五種默。大同於此。廣如眾網中。問羯磨",
    "T40n1804_001:0014a10": "竟時其文何所。答解者多途。今一法以定謂",
    "T40n1804_001:0014a11": "第三說已云僧已忍與某事竟。此時羯磨竟。",
    "T40n1804_001:0014a12": "不同前解第三說已名為竟也。故律云忍者",
    "T40n1804_001:0014a13": "默然不忍者說。今即說。其不忍之意便成訶",
    "T40n1804_001:0014a14": "破。必其忍默三說已無訶亦成。任意兩得。餘",
    "T40n1804_001:0014a15": "廣如義鈔。",
    "T40n1804_001:0014a16": "四分律刪繁補闕行事鈔卷上"
}