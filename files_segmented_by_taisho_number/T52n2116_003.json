{
    "T52n2116_003:0765c02": "辯偽錄卷第三",
    "T52n2116_003:0765c04": "元道者山雲峯禪寺沙門",
    "T52n2116_003:0765c05": "祥邁奉　勅實錄撰",
    "T52n2116_003:0765c06": "夫三聖人教列於中國。猶鼎足而峙以扶皇",
    "T52n2116_003:0765c07": "化。夫子之言仁義者。軌於不道之士也。老子",
    "T52n2116_003:0765c08": "之守謙退者。息於躁競之徒也。釋氏之談性",
    "T52n2116_003:0765c09": "命者。欲令返源也。而叔葉紛論獨師己見。自",
    "T52n2116_003:0765c10": "矜自勝迷本迷宗。蓋不達道之通途。守於一",
    "T52n2116_003:0765c11": "岐之說也。殊不知仁義行則人人蹈於君子",
    "T52n2116_003:0765c12": "之徑矣。謙退行則人人杜於貪吝之求矣。性",
    "T52n2116_003:0765c13": "命明則人人達於妙道之源矣。不如是者何",
    "T52n2116_003:0765c14": "為達士君子乎。仲尼所謂齊一變至於魯。魯",
    "T52n2116_003:0765c15": "一變至於道。幾於此矣。而晚世道士專尚誇",
    "T52n2116_003:0765c16": "誕。以譎詭不經為奇異。以誑妄不真為妙門。",
    "T52n2116_003:0765c17": "棄二篇之醇濃。雜三張之穢術。王害風以顛",
    "T52n2116_003:0765c18": "狂為至德。不識道之淵源。丘處機以行鸞為",
    "T52n2116_003:0765c19": "神奇。失全真之要妙。西行萬里。不明對主",
    "T52n2116_003:0765c20": "之談。東迴三年。偶合標其殊異。欺人誷聖",
    "T52n2116_003:0765c21": "矜衒自高。始為烏有之談。終成無是之說。古",
    "T52n2116_003:0765c22": "來矯妄且略不言。今朝行事且陳數段。我太",
    "T52n2116_003:0765c23": "祖成吉思皇帝。龍飛朔野虎步中原。膺寶曆",
    "T52n2116_003:0765c24": "以匡圖。赴昌期而司牧順天革命戡亂定功。",
    "T52n2116_003:0765c25": "軍國雖煩留心覺路。首頒恩詔護持佛門。大",
    "T52n2116_003:0765c26": "聖神化不可測量。所在形儀無得損壞。隨處",
    "T52n2116_003:0765c27": "寺宇所有田地。水澆上地水碾水磨寺用什",
    "T52n2116_003:0765c28": "物凡是佛底並令歸還莫得侵占。大小科役",
    "T52n2116_003:0765c29": "鋪馬祇應並休出者。出家僧人是佛弟子。與",
    "T52n2116_003:0766a01": "俺皇家子子孫孫。念經告天助修福者。凡是",
    "T52n2116_003:0766a02": "僧人去住自在休遮當者。有歹人每倚著氣",
    "T52n2116_003:0766a03": "力搔擾佛寺。奏將名姓來者。後代明君咸遵",
    "T52n2116_003:0766a04": "此式。而魔辯逼真妄生高下。咸言丘公開三",
    "T52n2116_003:0766a05": "教之基為儒釋本地。試敘首末請詳臧否。初",
    "T52n2116_003:0766a06": "全真之興事非振古。按元裕之重陽真人碑",
    "T52n2116_003:0766a07": "云。金朝正隆中有王世雄者。三輔人也。少",
    "T52n2116_003:0766a08": "以任俠見稱。中歲忽有所得。遂棄家事浮沈",
    "T52n2116_003:0766a09": "酒間。謔浪無節猖狂妄行咄空獨笑。時人以",
    "T52n2116_003:0766a10": "為病狂。遂目王害風焉。後遇氈裘二道士。汲",
    "T52n2116_003:0766a11": "水飲酒。狂縱愈甚狡獪難測。於縣東撅墓止",
    "T52n2116_003:0766a12": "之。以活死人目之。居之二年。移於劉獎菴。",
    "T52n2116_003:0766a13": "大眾不聚於三人。菴不搆於二屋。自是棲遲",
    "T52n2116_003:0766a14": "土窟託處窮巷。破裘敗絮以裏其身。執杖操",
    "T52n2116_003:0766a15": "瓢乞食自濟。效癡禪之守默。坐環牆而自拘。",
    "T52n2116_003:0766a16": "嘗謂禪僧達性而不明命。儒人談命而不言",
    "T52n2116_003:0766a17": "性。余今兼而修之。故號全真。行丐而東至",
    "T52n2116_003:0766a18": "寧海軍。得弟子馬丹陽丘處機劉譚郝凡七",
    "T52n2116_003:0766a19": "人。全真之教乃大行焉。後其徒潘志源等致",
    "T52n2116_003:0766a20": "范君幕府致之。王君書數命。元裕之述碑贊。",
    "T52n2116_003:0766a21": "德裕之引。葛洪稚川之於晉。陶(弘景)貞白之於",
    "T52n2116_003:0766a22": "梁。寇輔真(謙之)之於魏。司馬子微之於唐。陳",
    "T52n2116_003:0766a23": "圖南(摶)之於宋。敘此數賢皆不及之。曲成其",
    "T52n2116_003:0766a24": "美。而全真之輩謂不光。故好問之文立而復",
    "T52n2116_003:0766a25": "毀其徒又發杜順寶塔聯環金骨。埋於世雄",
    "T52n2116_003:0766a26": "壙中。為王害風之舍利焉(金朝世宗章廟禁斷其風使楊尚書就海州竟",
    "T52n2116_003:0766a27": "杖斷丘公八十而音不絕世之共聞非妄言也)道士丘處機字通密。登州",
    "T52n2116_003:0766a28": "棲霞人號長春子。師王害風繼唱全真。本無",
    "T52n2116_003:0766a29": "道術。有劉溫字仲祿者。以作鳴鏑幸於太祖。",
    "T52n2116_003:0766b01": "首信僻說阿意甘言。以醫藥進於上言。丘公",
    "T52n2116_003:0766b02": "行年三百餘歲。有保養長生之術。乃奏舉之。",
    "T52n2116_003:0766b03": "戊寅中應召北行。丘公倦於跋涉。聞上西征",
    "T52n2116_003:0766b04": "表求待迴。使中書湛然溫詔召之。丘公遂行。",
    "T52n2116_003:0766b05": "初上西征大石林牙。及可弗叉國。盡有其地",
    "T52n2116_003:0766b06": "唯算端汗。奪破乃滿之地。軍馬強盛。據有",
    "T52n2116_003:0766b07": "尋思干城(或云邪木思干遼之河中府也)聞上西討即南走入鐵",
    "T52n2116_003:0766b08": "門。遁於大雪山南。潛趨印度。上率眾襲之。",
    "T52n2116_003:0766b09": "駐蹕大雪山南。辛巳冬十一月十八日丘公",
    "T52n2116_003:0766b10": "至。尋思干城以雪山大雪屯谷可有二丈深",
    "T52n2116_003:0766b11": "不可行。且止城中。壬午夏四月初五日。始",
    "T52n2116_003:0766b12": "過雪山達於行宮。至上前數拜退身致敬。禮",
    "T52n2116_003:0766b13": "畢然後入帳。上問。有何長生之藥以資朕躬。",
    "T52n2116_003:0766b14": "丘公逡巡拱身答曰。有衛生之道。而無長生",
    "T52n2116_003:0766b15": "之藥。上以言實賜以馬乳。時迴紇山賊亂於",
    "T52n2116_003:0766b16": "密邇。且令丘公還尋思干城。期以十月再詔。",
    "T52n2116_003:0766b17": "八月後旬丘公復至行宮。凡有所對皆平平",
    "T52n2116_003:0766b18": "之語。無可採聽。問其年甲多少偽云不知。考",
    "T52n2116_003:0766b19": "問神仙之要。唯論固精養氣。出神入夢。以",
    "T52n2116_003:0766b20": "為道之極致。美林靈素之神遊。愛王害風之",
    "T52n2116_003:0766b21": "入夢。又舉馬丹陽恒云。屢蒙聖賢提獎。真性",
    "T52n2116_003:0766b22": "遨遊異域。又非禪家多惡夢境。蓋由福薄不",
    "T52n2116_003:0766b23": "能致好夢也。又問湛然居士觀音贊意。中書",
    "T52n2116_003:0766b24": "輕而不答。而有識聞之莫不絕倒。既而東迴",
    "T52n2116_003:0766b25": "表求牌符。自出師號私給觀額。自填聖旨謾",
    "T52n2116_003:0766b26": "昧主上。獨免丘公門人科役。不及僧人及餘",
    "T52n2116_003:0766b27": "道眾。古無體例之事。恣欲施行。上之所說。",
    "T52n2116_003:0766b28": "湛然居士編入西遊錄中。備明丘公十謬。回",
    "T52n2116_003:0766b29": "至宣德等州。屈僧人迎拜。後至燕城左右鼓",
    "T52n2116_003:0766c01": "獎特力侵占使道徒王伯平騶從數十縣牌出",
    "T52n2116_003:0766c02": "入馳躍諸州便欲通管僧尼。丘公自往薊州",
    "T52n2116_003:0766c03": "特開聖旨抑欲追攝甘泉本無玄和尚望其屈",
    "T52n2116_003:0766c04": "節竟不能行。西京天城毀夫子廟為文成觀。",
    "T52n2116_003:0766c05": "景州奪龍角山賈先生改為冲虛觀。後僧欲",
    "T52n2116_003:0766c06": "爭。丘公移書從樂居士文過飾非。平谷縣水",
    "T52n2116_003:0766c07": "谷寺正殿三身。皆劉鸞絕手悉打澗中改觀",
    "T52n2116_003:0766c08": "居之。太原府丘公弟子宋德芳占淨居山。穿",
    "T52n2116_003:0766c09": "石作洞改為道院立碑樹號。相州黃華山隋",
    "T52n2116_003:0766c10": "唐古剎。碑刻存焉。道士占定。混源西道院",
    "T52n2116_003:0766c11": "本崇福寺道士占訖。灤州下縣數座佛殿道",
    "T52n2116_003:0766c12": "士拆訖并毀佛像。檀州黍谷山靈巖寺。昔是",
    "T52n2116_003:0766c13": "鄒衍吹律之處。堂殿廊廡悉皆完足。全真賈",
    "T52n2116_003:0766c14": "志卒。王志欽倚著丘公氣力。蕩除佛像塑起",
    "T52n2116_003:0766c15": "三清石幢子。推入澗中。有底田園占佃為主。",
    "T52n2116_003:0766c16": "改名大同觀。檀州木林寺正殿縣壁。壬子年",
    "T52n2116_003:0766c17": "全真許知觀。拆毀塑像改立三清。號為天寶",
    "T52n2116_003:0766c18": "萬壽宮。良鄉縣東南張謝村興禪寺地土。棗",
    "T52n2116_003:0766c19": "樹林檎園并外白地。丘公弟子孔志童強占",
    "T52n2116_003:0766c20": "種佃欺侮尼眾。如此等例略有數百。雖莊蹻",
    "T52n2116_003:0766c21": "狼戾於南荊。盜跖跋扈於東魯。方今剽劫未",
    "T52n2116_003:0766c22": "為過也。不以道德為心。專以攘奪為務。後",
    "T52n2116_003:0766c23": "毒痢發作臥於廁中。經停七日。弟子移之而",
    "T52n2116_003:0766c24": "不肯動。疲困羸極乃詐之曰。且偃之與寢何",
    "T52n2116_003:0766c25": "異哉。又經二日。竟據廁而卒。而門弟子外",
    "T52n2116_003:0766c26": "誑人云。師父求福。編丘公錄者(李浩然集來)即日",
    "T52n2116_003:0766c27": "登葆光而化異香滿室。此皆人人具知尚變",
    "T52n2116_003:0766c28": "其說。餘不公者例皆如此。故當時之人為之",
    "T52n2116_003:0766c29": "語曰。一把形骸瘦骨頭。長春一旦變為秋。和",
    "T52n2116_003:0767a01": "濉帶屎亡圊廁。一道流來兩道流。斯良證也",
    "T52n2116_003:0767a02": "(大道四祖之語也)即丁亥年七月初九日也。後道士志",
    "T52n2116_003:0767a03": "常字浩然。號真常子。簪冠自整紹復前蹤。斂",
    "T52n2116_003:0767a04": "道士之財。買王臣之意。媮薄巧飾趨媚時流。",
    "T52n2116_003:0767a05": "虛冐全真之名。不行道德之實。梟鳴正道虎",
    "T52n2116_003:0767a06": "視釋家。挾邪作威侵占佛寺。襲丘公之偽跡。",
    "T52n2116_003:0767a07": "扇殘賊之餘風。縱群下之剽奪。任私情之毀",
    "T52n2116_003:0767a08": "撤。打佛像而安老像。廢菩薩而作天尊。貪",
    "T52n2116_003:0767a09": "得忘仁窺求無度。他處遼遠恐人未憑。且敘",
    "T52n2116_003:0767a10": "京城及內屬州縣。占奪寺舍侵植田園。磨毀",
    "T52n2116_003:0767a11": "碑幢損滅佛像。略舉一二驗知虛實。京通玄",
    "T52n2116_003:0767a12": "關觀音院正殿三間塑畫完具。李志常遣本",
    "T52n2116_003:0767a13": "觀道眾。打絕聖像塑著三清。雖屢陳訴抗詔",
    "T52n2116_003:0767a14": "不與。今雖革正而街西院舍近三十楹尚未",
    "T52n2116_003:0767a15": "分付。京淨恩禪寺正殿房寮方丈庫舍五十",
    "T52n2116_003:0767a16": "餘楹。殿內無量壽佛。十六觀像。金碧炫目。",
    "T52n2116_003:0767a17": "女冠改作修真觀。永占住持京憫忠寺東塔。",
    "T52n2116_003:0767a18": "院大道信道姑占守住坐。京慈聖院長春宮",
    "T52n2116_003:0767a19": "薛道錄改為玄都觀占住。京寶塔寺經藏院",
    "T52n2116_003:0767a20": "天長觀下任道姑福童占定住坐。京資聖寺",
    "T52n2116_003:0767a21": "唐遼舊剎。前後通街。地有三十餘畝。房有",
    "T52n2116_003:0767a22": "百十餘間。全真鞏志。朗改作葆真觀占定住",
    "T52n2116_003:0767a23": "持。京顥花門外金橋寺正殿釋迦渾金成就。",
    "T52n2116_003:0767a24": "全真張知觀拆毀大殿平治基址。安先生丘",
    "T52n2116_003:0767a25": "塚改作墳地。京銅馬坊建福院全真鬅頭張",
    "T52n2116_003:0767a26": "先生占改住坐。京春臺坊西萬盈坊弘教院。",
    "T52n2116_003:0767a27": "正殿聖堂僧寮厨庫菜園石碑。盡被樊先生",
    "T52n2116_003:0767a28": "拆打訖。却將木石於戴外郎宅東蓋訖天齊",
    "T52n2116_003:0767a29": "仁聖廟。京西北隅吉祥院長春宮。占作窯場",
    "T52n2116_003:0767b01": "煉丹經。今聖旨斷定由未分付。玉田縣北鄉",
    "T52n2116_003:0767b02": "妙峯院。全真榮道士盡行拆訖。於田家莊蓋",
    "T52n2116_003:0767b03": "女冠楊道姑路道姑住坐。通州在城觀音院",
    "T52n2116_003:0767b04": "前後正殿厨庫僧房。全真陳和童打壞觀音",
    "T52n2116_003:0767b05": "改塑老君易名通仙觀。宛平縣齋堂村靈樂",
    "T52n2116_003:0767b06": "寺。全真劉知觀把釋迦太子賣與他人。火爆",
    "T52n2116_003:0767b07": "石碑。藏了銅鐘。拆訖佛殿。壞了舍利寶塔。",
    "T52n2116_003:0767b08": "平蕩墳林改作通仙觀塑起三清。涿州在城",
    "T52n2116_003:0767b09": "設濟院。有舍利塔七層五十餘尺。全真賈先",
    "T52n2116_003:0767b10": "生夜間折了塔尖。本官詰責逃了。甲寅年改",
    "T52n2116_003:0767b11": "為齊仙觀。涿州行滿寺觀音殿。有白玉石觀",
    "T52n2116_003:0767b12": "音菩薩。坐高三尺。有糠禪任志堅。夜中打",
    "T52n2116_003:0767b13": "碎共十一塊。并占訖寺院改為永寧觀住坐。",
    "T52n2116_003:0767b14": "廣因寺常住位舊堂咸備。全真梁先生改作",
    "T52n2116_003:0767b15": "十方觀住坐。平谷縣曆西寺正殿聖容。全真",
    "T52n2116_003:0767b16": "王知觀打壞塑像。占植栗園。磨了石碑。耕",
    "T52n2116_003:0767b17": "了地土。文家莊水谷寺殿宇三門。雲堂庫房",
    "T52n2116_003:0767b18": "水碾園土。全真王知觀打了塑像。却塑老君。",
    "T52n2116_003:0767b19": "并獨波寺正殿拆訖。占植栗園改作道院。順",
    "T52n2116_003:0767b20": "州年豐龍泉寺。麻地棗園并餘白地。盡被馬",
    "T52n2116_003:0767b21": "法師占定改為大道觀。安次縣北臺寺。全真",
    "T52n2116_003:0767b22": "羊皮李占佃。普慈寺楊道姑占訖。遵化縣臺",
    "T52n2116_003:0767b23": "山寺下院。靈應山栗園劉先生占。淨因院羅",
    "T52n2116_003:0767b24": "文谷栗園張先生占。植縣東北般若院大殿",
    "T52n2116_003:0767b25": "中疃寺雲堂。淨家谷雲堂三門。盡被張先生",
    "T52n2116_003:0767b26": "拆了。蓋作開陽觀。薊州天香寺栗園地土。盡",
    "T52n2116_003:0767b27": "被王道政占佃。舍利寶塔高四十尺。王道政",
    "T52n2116_003:0767b28": "拆訖。塔上鐵竿亦自使了。又拆了墳塔十三",
    "T52n2116_003:0767b29": "座。甘泉山下院水碾一所。孫先生強行蓋了。",
    "T52n2116_003:0767c01": "報國寺下院栗園。賈先生占了。崆峒山下院",
    "T52n2116_003:0767c02": "田地栗園。吳先生蓋觀占守。如此等例寧可",
    "T52n2116_003:0767c03": "具詞。其餘東平濟南益都真定河南關西平",
    "T52n2116_003:0767c04": "陽太原武朔雲中白霫遼東肥水等路。打拆",
    "T52n2116_003:0767c05": "奪占碎幢磨碑難可勝言略知名者五百餘",
    "T52n2116_003:0767c06": "處。皆李志常之所主行。又自覽貢獻圓米果",
    "T52n2116_003:0767c07": "木蜜煎茶薑馳驛馬疋每歲上下要君取榮。",
    "T52n2116_003:0767c08": "不以謙退為心。專以衒名為務。壬辰中合罕",
    "T52n2116_003:0767c09": "皇帝。弔民洛汭問罪汴梁。急於外征未遑內",
    "T52n2116_003:0767c10": "整。而志常奸心狙妬欲欺佛家蔑視朝廷敢",
    "T52n2116_003:0767c11": "為不軌。乘國軍擾攘之際。當羽檄交馳之辰。",
    "T52n2116_003:0767c12": "縱庸鄙之徒。作無稽之典。今狐璋首集偽說",
    "T52n2116_003:0767c13": "史志經。又廣邪文。菽麥不分古今匡辯。採",
    "T52n2116_003:0767c14": "王浮之詭說。取西昇之鄙談。學佛家八十二",
    "T52n2116_003:0767c15": "龕。糅老子八十一化。要合九九之數。簧鼓",
    "T52n2116_003:0767c16": "二篇之風。乃舉李耳在虛無之前。屈迦文降",
    "T52n2116_003:0767c17": "周莊之代。倚竊佛教增闡多端。欲高釋氏之",
    "T52n2116_003:0767c18": "前。乃說李耳在陽甲之歲。欲登儒者之上。乃",
    "T52n2116_003:0767c19": "立九歲在太易之先。欲同佛家五方如來。乃",
    "T52n2116_003:0767c20": "說五方出法度人。擬偷佛經世界初成風輪",
    "T52n2116_003:0767c21": "下布。乃說氣射往來變作彌羅之氣。如此之",
    "T52n2116_003:0767c22": "事一一難陳。秖欲混自濁流濫彼清濟。金鍮",
    "T52n2116_003:0767c23": "相雜涇渭難分。誷聖欺賢蔽蒙天下。瞎他正",
    "T52n2116_003:0767c24": "眼昧自心靈。夭遏佛門溝壑正道。傲慢典憲",
    "T52n2116_003:0767c25": "不懼朝章。使秦川道眾暗板流傳。遠地發揚",
    "T52n2116_003:0767c26": "欲妨自害。不遇明聖真假孰分。佛法中興待",
    "T52n2116_003:0767c27": "時而顯。苟非其人道不虛行。我蒙哥皇帝。克",
    "T52n2116_003:0767c28": "岐克嶷曰聖曰明。布政簡嚴聰達神武。修祖",
    "T52n2116_003:0767c29": "宗之令典。酌先代之洪規。率由舊章不忘外",
    "T52n2116_003:0768a01": "護。初鑄國寶先贊佛門。凡是僧人並無徭賦。",
    "T52n2116_003:0768a02": "聖旨特賜那摩國師白金二千定(計鈔二十萬兩)修福",
    "T52n2116_003:0768a03": "佛門。又令勝菴主發黃金五百兩白金萬兩",
    "T52n2116_003:0768a04": "於昊天寺大作佛事(七日方滿飯僧萬餘也)道門志常以八",
    "T52n2116_003:0768a05": "十一化圖刻板既成廣張其本。若不遠近咸",
    "T52n2116_003:0768a06": "布。寧知李老君之勝。宜先上播朝廷。則餘",
    "T52n2116_003:0768a07": "者自然草靡。乃使金坡王先生道人溫的罕",
    "T52n2116_003:0768a08": "廣齎其本遍散朝廷近臣。土魯及乞台普華",
    "T52n2116_003:0768a09": "等並授其本。時少林長老裕公建寺鶻林。皇",
    "T52n2116_003:0768a10": "上欽仰。因見其本謗訕佛門。使學士安藏獻",
    "T52n2116_003:0768a11": "呈阿里不哥大王訴其偽妄。大王披圖驗理",
    "T52n2116_003:0768a12": "閱實甚虛。乃奏天子備陳詐冐。破滅佛法敗",
    "T52n2116_003:0768a13": "傷風化。天子未詳真偽。俾召少林長老及道",
    "T52n2116_003:0768a14": "士李志常於大內萬安閣下。共丞相鉢刺海",
    "T52n2116_003:0768a15": "親王貴戚等譯語合剌合孫并學士安藏。帝",
    "T52n2116_003:0768a16": "御正座對面窮考。按圖徵詰。志常一詞罔措。",
    "T52n2116_003:0768a17": "拱身叉手唯稱乞兒不會而已。推以不知。少",
    "T52n2116_003:0768a18": "林讓曰。汝既不知。何以掌教。志常又默無",
    "T52n2116_003:0768a19": "言。少林因曰。道士欺負國家敢為不軌。今此",
    "T52n2116_003:0768a20": "圖中說李老君生於五運之前。如此妄言從",
    "T52n2116_003:0768a21": "何而得。且史記老子與孔子同時出衰周之",
    "T52n2116_003:0768a22": "際。故唐初秀才胡曾詠史詩云。七雄戈戟亂",
    "T52n2116_003:0768a23": "如麻。四海無人得坐家。老氏却思天竺住。便",
    "T52n2116_003:0768a24": "將徐甲去流沙。此則周末時人明矣。何乃妄",
    "T52n2116_003:0768a25": "搆此說謾昧主上乎。志常曰。此是下面歹人",
    "T52n2116_003:0768a26": "做來。弟子實不知也。少林又曰。老子既是",
    "T52n2116_003:0768a27": "大賢。宜當佐國安民匡君不逮。何乃坐視亂",
    "T52n2116_003:0768a28": "亡西去流沙忍而不救乎。自己家鄉而不能",
    "T52n2116_003:0768a29": "整。且欲遠化羌胡。不亦謬哉。此同頭上火",
    "T52n2116_003:0768b01": "燒而不能却。且欲遠救他山之火。縱是愚人",
    "T52n2116_003:0768b02": "亦知迂誕。志常拱默無言面赧汗出。少林重",
    "T52n2116_003:0768b03": "奏曰。道士欺謾朝廷。遼遠倚著錢財壯盛。廣",
    "T52n2116_003:0768b04": "買臣下取媚人情。恃方凶愎占奪佛寺。損毀",
    "T52n2116_003:0768b05": "佛像打碎石塔。玉泉山白玉石觀音像先生",
    "T52n2116_003:0768b06": "打了。隨處石幢先生推倒。占植寺家園果梨",
    "T52n2116_003:0768b07": "栗水土田地。大略言之。知其名者可有五百",
    "T52n2116_003:0768b08": "餘處。今對天子悉要歸還。而志常情願吐退",
    "T52n2116_003:0768b09": "別無詶答。少林又曰。此化胡圖本是偽造。若",
    "T52n2116_003:0768b10": "不燒板難塞邪源。志常唯言情願燒却。更無",
    "T52n2116_003:0768b11": "伸說。上曰。我為皇帝。未登位時舊來有底。",
    "T52n2116_003:0768b12": "依古行之。我登位後先來無底。不宜添出。既",
    "T52n2116_003:0768b13": "是說謊道人新集。不可行之。時勝講主瞋目",
    "T52n2116_003:0768b14": "詈之。指為畜類。塊然無對。帝謂群臣曰。道",
    "T52n2116_003:0768b15": "士理短不敢詶答也。少林翌日。復上表云。和",
    "T52n2116_003:0768b16": "林上都北少林寺嗣祖雪庭野人誠惶誠恐頓",
    "T52n2116_003:0768b17": "首頓首謹言。聞舉直錯諸枉能使枉者直。舉",
    "T52n2116_003:0768b18": "枉錯諸直能使直者枉。此二者賞罰之源。治",
    "T52n2116_003:0768b19": "亂之機。莫不發乎其中矣。自生民以來淳朴",
    "T52n2116_003:0768b20": "未散。故三皇五帝垂拱南面。其政教不肅而",
    "T52n2116_003:0768b21": "成。不嚴而治。是以聖人觀天文以察時變。觀",
    "T52n2116_003:0768b22": "人文以化成天下也。及三代以降姦宄日萠。",
    "T52n2116_003:0768b23": "故聖賢間生應時設教。或洗之以道德。或封",
    "T52n2116_003:0768b24": "之以仁義。以防微後世之弊也。於是我釋迦",
    "T52n2116_003:0768b25": "大覺以周第五主昭王二十四年甲寅四月八",
    "T52n2116_003:0768b26": "日生於天竺。父曰淨飯皇帝。母曰大術聖后。",
    "T52n2116_003:0768b27": "夢感白象駕日輪忽墜於懷。覺時乃娠誕彌",
    "T52n2116_003:0768b28": "厥月。聖母攀枝右脇神化而生。列宿襯於紅",
    "T52n2116_003:0768b29": "蓮。九龍沐以香水。三十二相以嚴體。八十",
    "T52n2116_003:0768c01": "種好以隨形。指天地以稱尊。現吉祥而應世。",
    "T52n2116_003:0768c02": "四門觀苦午夜逾城。六年苦行。以圓曠劫之",
    "T52n2116_003:0768c03": "因。萬德周身。以克多生之果。教談三百餘",
    "T52n2116_003:0768c04": "會。化揚八萬之門。受波旬請而入涅槃。順眾",
    "T52n2116_003:0768c05": "生機而示圓寂。由是道超凡聖化被人天。凡",
    "T52n2116_003:0768c06": "聲教所及。莫不波蕩風靡而從之。冠其位於",
    "T52n2116_003:0768c07": "列聖之首也。學其道者持五戒則備於五常。",
    "T52n2116_003:0768c08": "修十善則杜其十惡。存者安於王道。亡者託",
    "T52n2116_003:0768c09": "於人天。其大則頓息生死之源。獨出聖凡之",
    "T52n2116_003:0768c10": "表也。繼有東夏賢者。是曰老君。以周第二",
    "T52n2116_003:0768c11": "十二帝定王二年丙辰九月十四日生於楚國",
    "T52n2116_003:0768c12": "苦縣厲鄉曲仁里。父曰韓乾。母曰精敷。孕八",
    "T52n2116_003:0768c13": "十一年而生於李樹下。因以姓李名耳字伯",
    "T52n2116_003:0768c14": "陽。身長四尺六寸。額凸眉麁反脣騫鼻。髆尖",
    "T52n2116_003:0768c15": "胯闊聃耳鬅頭。生而皓首故曰老聃。以疑獨",
    "T52n2116_003:0768c16": "之道祕于心。以三寶之德資于用。曰慈曰儉",
    "T52n2116_003:0768c17": "曰不敢為天下先。至簡王二年。官至守藏吏",
    "T52n2116_003:0768c18": "十四年遷太史。及景王二十三年己卯。以七",
    "T52n2116_003:0768c19": "雄分覇天下擾攘。老氏不忍坐視其弊。有紫",
    "T52n2116_003:0768c20": "氣浮關。欲西涉流沙。而訪至函谷得關令尹",
    "T52n2116_003:0768c21": "喜。授以道德二篇。深造妙道之理。已而弗",
    "T52n2116_003:0768c22": "克流沙。死於槐里。即而葬焉。乃京兆之興平",
    "T52n2116_003:0768c23": "也。後之學其道者。虛心實腹。游於道德黜於",
    "T52n2116_003:0768c24": "聰明。高蹈煙霞逈出塵世。聲利不能屈。刑",
    "T52n2116_003:0768c25": "勢莫能移。雖二聖賢時有先後教有淺深。觀",
    "T52n2116_003:0768c26": "其聖賢之心。未嘗有間也。自我皇朝聖祖開",
    "T52n2116_003:0768c27": "闢大統以來。兵燼之際。有學者興肇起其門。",
    "T52n2116_003:0768c28": "是曰全真。冠伯陽之衣冠。稱伯陽之徒黨。棄",
    "T52n2116_003:0768c29": "伯陽之宗廟。悖伯陽之道德。浸漫四方不可",
    "T52n2116_003:0769a01": "勝數。毀拆寺宇摧滅聖像。偽興圖籍妄設典",
    "T52n2116_003:0769a02": "章。肆其異端以干時惑眾。殘賊聖人之道。輒",
    "T52n2116_003:0769a03": "以無稽之言。自彫入藏目之為經。良可笑也。",
    "T52n2116_003:0769a04": "如新集老氏八十一化圖化胡經等。百端誣",
    "T52n2116_003:0769a05": "誕之說使識者誦之則齒寒聞之則鼻掩。圖",
    "T52n2116_003:0769a06": "云。老君以殷第十八王陽甲庚申歲。真妙玉",
    "T52n2116_003:0769a07": "女晝寢。夢日精駕九龍而下化五色流珠。吞",
    "T52n2116_003:0769a08": "之而孕。八十一年。至二十一王武丁庚辰二",
    "T52n2116_003:0769a09": "月十五日。其母攀李樹剖左脇而生。九步生",
    "T52n2116_003:0769a10": "蓮四方乘足。日童揚輝月妃散華。七元流景",
    "T52n2116_003:0769a11": "祥雲廕庭。四靈翊衛玉女捧接。其母攀枝。萬",
    "T52n2116_003:0769a12": "鶴翔空九龍吐水。七十二相八十一好。指天",
    "T52n2116_003:0769a13": "指地唯道獨尊。及長為文王守藏吏。至成康",
    "T52n2116_003:0769a14": "為柱下史而棄周爵。不知此語何從所出也。",
    "T52n2116_003:0769a15": "又云。老君以周昭王二十四年四月八日上",
    "T52n2116_003:0769a16": "昇太微。復生於成都李氏家。與尹喜會。復上",
    "T52n2116_003:0769a17": "昇適西竺。使尹喜作佛以化胡人。剃鬚髮為",
    "T52n2116_003:0769a18": "僧。誓而歸之。如此謬妄數端皆兒戲之語也。",
    "T52n2116_003:0769a19": "嘻噫佛生周昭。老生於定。尹喜受道德於景",
    "T52n2116_003:0769a20": "王之己卯。相去五百有七年。何尹喜之為佛",
    "T52n2116_003:0769a21": "耶。是今日適越而昔至也。無乃太誕乎。夫",
    "T52n2116_003:0769a22": "老氏之首末具載周史而今以為殷陽甲真妙",
    "T52n2116_003:0769a23": "玉女所生者。然則真妙者凡耶聖耶。若聖則",
    "T52n2116_003:0769a24": "老氏豈復仕周為吏耶。若凡則何族耶。況老",
    "T52n2116_003:0769a25": "氏之聖也。有萬種禎祥。而世人豈不知。復以",
    "T52n2116_003:0769a26": "為吏耶。何捨明趣味如此。可不愧歟。況今",
    "T52n2116_003:0769a27": "槐里塚墓在焉。其徒以為老氏白日上昇。何",
    "T52n2116_003:0769a28": "塚墓之有哉。乃棄於荊棘之間而不祀。此皆",
    "T52n2116_003:0769a29": "具人眉目者之所不為也。其莊列氏亦伯陽",
    "T52n2116_003:0769b01": "之命世亞聖也。而子莊子言老聃死。秦佚弔",
    "T52n2116_003:0769b02": "之三號而出。獨不言上昇太微之事乎。子列",
    "T52n2116_003:0769b03": "子雖關尹喜一言之善又嘗捨之。又喜仲尼",
    "T52n2116_003:0769b04": "答西方有大聖人。以為至言。獨不言化胡之",
    "T52n2116_003:0769b05": "事乎。略舉其兩端則眾謬斯釋矣。以前後所",
    "T52n2116_003:0769b06": "說。全與本史相違。似非老聃者也。然則老聃",
    "T52n2116_003:0769b07": "外別有太上老君者成聖耶。何設偽以非聖",
    "T52n2116_003:0769b08": "人者如此。且夫世亦有至不肖者。然樵牧之",
    "T52n2116_003:0769b09": "竪安敢輒欺之。況大聖人乎。仲尼曰。非聖",
    "T52n2116_003:0769b10": "人者無法。此大亂之道也。又許昌新作三教",
    "T52n2116_003:0769b11": "碑。以老氏正席佛儒翼之。亦不稽古之甚也。",
    "T52n2116_003:0769b12": "且三教之位。自漢至今千有餘載。如指之據",
    "T52n2116_003:0769b13": "於掌。短長左右固有定處。豈匹夫匹婦能異",
    "T52n2116_003:0769b14": "哉。觀此效顰忘本之徒。必欲毀滅大覺之道。",
    "T52n2116_003:0769b15": "非毀而能滅。惜乎伯陽之道掃地矣。何哉猶",
    "T52n2116_003:0769b16": "藤蘿倚於喬松枝葉繁榮蔭及頃畝。樵牧過",
    "T52n2116_003:0769b17": "之仰而嘆曰。大哉欝欝乎。藤之茂且盛矣。如",
    "T52n2116_003:0769b18": "此而不言松柏之大本也。既而松無以施其",
    "T52n2116_003:0769b19": "枝葉則枯。枯則絕藤蘿委地。靡所不致。雖深",
    "T52n2116_003:0769b20": "根固蔕。而復欲望之於雲漢。不亦遠乎。於戲",
    "T52n2116_003:0769b21": "伯陽之道。其若是而已矣。幸遇主上英雄。紹",
    "T52n2116_003:0769b22": "聖聰哲御天。軒鑑洞乎八方。舜日照於四海。",
    "T52n2116_003:0769b23": "察纖毫而莫隱。臨大統以無私。仰願正三教",
    "T52n2116_003:0769b24": "之典謨訓誥保合大和。為萬世之規矩準繩",
    "T52n2116_003:0769b25": "固非小補。但野人福裕無任瞻天望聖。誠惶",
    "T52n2116_003:0769b26": "誠恐頓首頓首謹言。即乙卯年八月也。帝既",
    "T52n2116_003:0769b27": "目覽是非具知臧否。乃傳聖旨曰。那摩大師",
    "T52n2116_003:0769b28": "少林長老奏來。先生毀壞了釋迦牟尼佛底",
    "T52n2116_003:0769b29": "經教。做出假經來有。毀壞了釋迦牟尼佛底",
    "T52n2116_003:0769c01": "聖像塑。著老君來有。把釋迦牟尼佛塑。在",
    "T52n2116_003:0769c02": "老君下面坐有。共李真人一處對證問來。李",
    "T52n2116_003:0769c03": "真人道我並不理會得來。今委布只兒眾斷",
    "T52n2116_003:0769c04": "事官。那造假經人及印板木。不揀是誰根的",
    "T52n2116_003:0769c05": "有。呵與對證過。若實新造此說謊經。分付",
    "T52n2116_003:0769c06": "那摩大師者。那造假經底先生。布只兒為頭",
    "T52n2116_003:0769c07": "眾斷事官。一處當面對證倒時。決斷罪過。要",
    "T52n2116_003:0769c08": "輕重那摩大師識者。又毀壞釋迦佛像及觀",
    "T52n2116_003:0769c09": "音像。改塑李老君底却。教那先生依前舊塑",
    "T52n2116_003:0769c10": "釋迦觀音之像。改塑功了却分付與和尚每",
    "T52n2116_003:0769c11": "者。那壞佛的先生依理要罪過者。斷事宮前",
    "T52n2116_003:0769c12": "立下證見交那摩大師識者若。是和尚每壞",
    "T52n2116_003:0769c13": "了老子塑著佛像。亦依前體例要罪過者。即",
    "T52n2116_003:0769c14": "乙卯年九月二十九日。君腦兒裏行此聖旨。",
    "T52n2116_003:0769c15": "那摩大師緣此聖旨。見奉福寺先生侵了餘",
    "T52n2116_003:0769c16": "占寺院。先生不肯分付。及玉泉山白玉觀音。",
    "T52n2116_003:0769c17": "先生打了不肯陪還。使少林長老金燈長老。",
    "T52n2116_003:0769c18": "就德興府對今上皇帝。宣前聖旨即要陪償。",
    "T52n2116_003:0769c19": "少林長老先與執結。而張權教志敬。妄欲支",
    "T52n2116_003:0769c20": "吾不肯分付。今上大怒令劉侍中活者思歐",
    "T52n2116_003:0769c21": "擊罵之。頭面流血全無愧恥。明年遣使胡覩",
    "T52n2116_003:0769c22": "孫下來。依著皇帝聖旨本意。盡行歸斷時築",
    "T52n2116_003:0769c23": "界牆。分付奉福寺。家初蒙哥皇帝聖旨裏。委",
    "T52n2116_003:0769c24": "付布只兒為頭眾斷事官。隨路合退。先生住",
    "T52n2116_003:0769c25": "著寺院地面三十七處並令分付釋門而李志",
    "T52n2116_003:0769c26": "常不依歸斷。差道士樊道錄。再奏聖旨別生",
    "T52n2116_003:0769c27": "情見依著胡覩虎那演。抄數已後不許改正。",
    "T52n2116_003:0769c28": "雖如是奏上未允許。而道士樊志應但向乞",
    "T52n2116_003:0769c29": "台普花處說。便詐傳皇帝聖旨。一面却都奪",
    "T52n2116_003:0770a01": "了。復推界牆。丙辰年五月。那摩大師再共",
    "T52n2116_003:0770a02": "少林長老。奉福亨長老。統攝溫菴主。開覺邁",
    "T52n2116_003:0770a03": "長老。大名津長老。上方雲長老。資福朗講",
    "T52n2116_003:0770a04": "主。塔必小大師蘇摩室利。中山提領要阿失",
    "T52n2116_003:0770a05": "真定譯言蒙古歹並上合刺。鶻林預待李志",
    "T52n2116_003:0770a06": "常等。共對朝廷。與先生每大行辯論。以七",
    "T52n2116_003:0770a07": "月十六日。覲帝於鶻林城之南昔刺行宮。帝",
    "T52n2116_003:0770a08": "引諸師入內。溫顏接話。並賜金帛。專待道士",
    "T52n2116_003:0770a09": "辯明真偽。而李志常怯不敢去。自念前對天",
    "T52n2116_003:0770a10": "子唯推不知。今更相抗慮恐墮負。乃使權教",
    "T52n2116_003:0770a11": "張志敬(字義卿)魏仲平溫的罕等遷延緩進。狙僧",
    "T52n2116_003:0770a12": "遠近竟不面會。覘聞諸師退朝即復趨程。天",
    "T52n2116_003:0770a13": "子阿里不哥大王知此道士無理。雖復多語",
    "T52n2116_003:0770a14": "竟不與言。而李志常見僧上行。進退狼狽愁",
    "T52n2116_003:0770a15": "思內欝。變成腦疽。股慄魂驚。又感雷震。因",
    "T52n2116_003:0770a16": "而殂焉。故常時之人。為詩詠云。楂子店前",
    "T52n2116_003:0770a17": "不死方。老丘傳與李真常。三千王女長春館。",
    "T52n2116_003:0770a18": "十二瓊樓偃月堂。服氣變為休息痢。吞霞化",
    "T52n2116_003:0770a19": "作腦疽瘡。全真業貫年來滿。霹靂掀簷罪玉",
    "T52n2116_003:0770a20": "皇。聞者以為實言(即戊午年六月日也)帝以諸王大會封",
    "T52n2116_003:0770a21": "賞事殷僧道對辯之事。且令阿里不哥大王",
    "T52n2116_003:0770a22": "替行問當所有事件一一奏聞。初盤山中盤",
    "T52n2116_003:0770a23": "法興寺。亥子年間天兵始過。罕有僧人。海",
    "T52n2116_003:0770a24": "山本無老師之嗣。振公長老首居上方。橡栗",
    "T52n2116_003:0770a25": "充糧。以度朝夕。全真之徒挾丘公之力。謀占",
    "T52n2116_003:0770a26": "中盤。乃就振公假言借住。振公以謂道人棲",
    "T52n2116_003:0770a27": "宿猶勝荒涼。且令權止占居既久遂規永定",
    "T52n2116_003:0770a28": "王道政陳知觀吳先生等。乃改拆殿宇打損",
    "T52n2116_003:0770a29": "佛像。又冐奏國母太后娘娘。立碑改額為棲",
    "T52n2116_003:0770b01": "雲觀院。內古佛舍利寶塔高二百尺。又復平",
    "T52n2116_003:0770b02": "蕩。影堂正殿三門雲堂。悉皆拆壞。屢僧爭",
    "T52n2116_003:0770b03": "奪而不能革。乙卯年聖旨斷與和尚。不肯分",
    "T52n2116_003:0770b04": "付。後上方長老雲公忿其無理。破碎其碑。奏",
    "T52n2116_003:0770b05": "告今上皇帝。又共那摩大師少林長老朝覲",
    "T52n2116_003:0770b06": "蒙哥皇帝具陳其事。聖旨委付今上皇帝。改",
    "T52n2116_003:0770b07": "正其弊却為僧院。即戊午年九月初四日也。",
    "T52n2116_003:0770b08": "德興府水谷寺舊來佛像及十六羅漢。並是",
    "T52n2116_003:0770b09": "石作。妙盡奇功。兵火之後無僧看守。有諸道",
    "T52n2116_003:0770b10": "士竊而居之。日久綿遠恐僧爭奪。故泯其跡",
    "T52n2116_003:0770b11": "遂毀諸像填於水塹。後僧爭之諱本道院僧",
    "T52n2116_003:0770b12": "搜刷像出道士乃伏。上方提領雲長老負壞",
    "T52n2116_003:0770b13": "像首上奏朝廷。阿里不哥大王。見而悲感。即",
    "T52n2116_003:0770b14": "喚金坡王先生道人右法籙。鳴鏑射之。以石",
    "T52n2116_003:0770b15": "打之。道士頭皆流血。謂道士曰。佛之真身",
    "T52n2116_003:0770b16": "杳然絕朕。猶如虛空不可破壞。眼尚不覩豈",
    "T52n2116_003:0770b17": "能損耶。但汝無知作地獄種子。縱汝邪愚世",
    "T52n2116_003:0770b18": "中有底汝能壞了。還曾損著真佛身耶。明知",
    "T52n2116_003:0770b19": "道士侵占佛寺壞了佛像。故不虛語。又燕北",
    "T52n2116_003:0770b20": "玉泉山舊有白玉石觀音像。被道士打壞。身",
    "T52n2116_003:0770b21": "首分離。擊碎石塔穿石作洞。內刻道像。上諂",
    "T52n2116_003:0770b22": "朝廷為國家修善之所。投簡福地欲永占定。",
    "T52n2116_003:0770b23": "恐後爭奪。李志常後腦疽既發。雷震而卒。遂",
    "T52n2116_003:0770b24": "假葬棺柩內盛笠。子柱杖埋於玉泉。而實屍",
    "T52n2116_003:0770b25": "葬於五華觀中。圖欲移年遷葬。但顯空棺妄",
    "T52n2116_003:0770b26": "待傳播。效他達磨尸解仙去。而神不容姦欲",
    "T52n2116_003:0770b27": "隱彌露。因賽典赤使人貢傘具陳其事。蕃漢",
    "T52n2116_003:0770b28": "聞之哂其姦佞。皇弟大王聞斯矯詐。乃訴於",
    "T52n2116_003:0770b29": "帝曰。道士從來欺謾國家。昔年說為投簡福",
    "T52n2116_003:0770c01": "地。今日返葬浩然臭身。若實如此不可輕赦。",
    "T52n2116_003:0770c02": "乃遣驛使何會必闍赤及阿斯蘭下來發掘。",
    "T52n2116_003:0770c03": "果掊出空棺。鞫問實尸埋在五華觀內。剖而",
    "T52n2116_003:0770c04": "視之已成腐爛。如此偽妄天下共知。而道士",
    "T52n2116_003:0770c05": "刻圖出神上昇。而天長觀內千片雲板自破",
    "T52n2116_003:0770c06": "無聲。萬人之鑊不覺罅裂。瑠璃巨閣忽爾崩",
    "T52n2116_003:0770c07": "摧。不祥之事難以具數。斯亦積偽謾之所致",
    "T52n2116_003:0770c08": "也。而玉泉山水地土聖旨盡付那摩國師。跨",
    "T52n2116_003:0770c09": "崖據泉上蓋。觀音重閣內塑其像。金塗綵繪",
    "T52n2116_003:0770c10": "巧妙丹青却為釋有。帝對諸師曰。我國家依",
    "T52n2116_003:0770c11": "著佛力光闡洪基。佛之聖旨敢不隨奉。而先",
    "T52n2116_003:0770c12": "生每見俺皇帝人家歸依佛法。起憎嫉心。橫",
    "T52n2116_003:0770c13": "欲遮當佛之道子。這釋道兩路各不相妨。只",
    "T52n2116_003:0770c14": "欲專擅自家遏他門戶。非通論也。今先生言",
    "T52n2116_003:0770c15": "道門最高。秀才人言儒門第一。迭屑人奉彌",
    "T52n2116_003:0770c16": "失。訶言得生天。達失蠻叫空謝天賜與。細思",
    "T52n2116_003:0770c17": "根本皆難與佛齊。帝時舉手而喻之曰。譬如",
    "T52n2116_003:0770c18": "五指皆從掌出。佛門如掌。餘皆如指。不觀其",
    "T52n2116_003:0770c19": "本各自誇衒。皆是群盲摸象之說也。時逼冬",
    "T52n2116_003:0770c20": "寒而先生每終不肯到路上淹留。帝謂諸師",
    "T52n2116_003:0770c21": "曰。道家既不肯來。必是理短不敢持論。却",
    "T52n2116_003:0770c22": "令僧眾乘驛還燕。乃丙辰年九月十日也。丁",
    "T52n2116_003:0770c23": "巳年秋八月少林長老金燈長老再上朝廷。",
    "T52n2116_003:0770c24": "阿里不哥大王特傳聖旨。道家前來做下八",
    "T52n2116_003:0770c25": "十一化圖。破壞佛法并餘謗佛文字有底板",
    "T52n2116_003:0770c26": "木。燒毀了者。有塑著底畫著底。石頭上刻",
    "T52n2116_003:0770c27": "著底。先生每不依舊時體例裏底。並與壞了",
    "T52n2116_003:0770c28": "者刷洗了者。磨了者委付今上皇帝如法行",
    "T52n2116_003:0770c29": "了者。帝念此處已定漢地不知若不就彼廣",
    "T52n2116_003:0771a01": "集對辯辭窮自屈。乃訟國家強抑折伏時今",
    "T52n2116_003:0771a02": "上皇帝建城上都。為國東藩皇帝聖旨。倚付",
    "T52n2116_003:0771a03": "將來。令大集九流名士。再加考論。俾僧道",
    "T52n2116_003:0771a04": "兩路邪正分明。今上皇帝承前聖旨事意。普",
    "T52n2116_003:0771a05": "召釋道兩宗。少林長老為頭眾。和尚每張真",
    "T52n2116_003:0771a06": "人為頭眾。先生每就上都宮中大閣之下。座",
    "T52n2116_003:0771a07": "前對論內眾即有那摩國師。拔合斯八國師。",
    "T52n2116_003:0771a08": "西蕃國師。河西國僧。外五路僧。大理國僧。",
    "T52n2116_003:0771a09": "漢地中都圓福超長老。奉福亨長老。平灤路",
    "T52n2116_003:0771a10": "開覺邁長老。大名津長老。塔必小大師。提",
    "T52n2116_003:0771a11": "點蘇摩室利譯言真定。蒙古歹北京詢講主。",
    "T52n2116_003:0771a12": "大名珪講主。中都壽僧錄。資福朗講主。龍門",
    "T52n2116_003:0771a13": "育講主。太保聰公等三百餘僧。儒士竇漢卿",
    "T52n2116_003:0771a14": "姚公茂等。丞相蒙速速廉平章。丞相沒魯花",
    "T52n2116_003:0771a15": "赤。張仲謙等。二百餘人共為證義。道士張",
    "T52n2116_003:0771a16": "真人蠻子王。先生道錄樊志應。道判魏志陽。",
    "T52n2116_003:0771a17": "講師周志立等。二百餘人共僧抗論。今上問",
    "T52n2116_003:0771a18": "曰。道家所造八十一化圖。并餘謗佛文字。李",
    "T52n2116_003:0771a19": "志常先於蒙哥皇帝面前。共少林辯論。已屈",
    "T52n2116_003:0771a20": "伏了。招承燒却。",
    "T52n2116_003:0771a21": "辯偽錄卷第三"
}