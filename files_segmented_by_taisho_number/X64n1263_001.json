{
    "X64n1263_001:0468a03": "禪林寶訓序",
    "X64n1263_001:0468a05": "此書盛行於江北。大著於吳中。而閩粵師僧。十有八",
    "X64n1263_001:0468a06": "九。莫之見聞。欲其禪林之振法道之隆。詎可得乎。余",
    "X64n1263_001:0468a07": "昔行脚雲棲。目之如獲至寶。懷之有年。雖不能力行。",
    "X64n1263_001:0468a08": "抑亦不敢須臾忽也。然是集。始自明教老人。終于懶",
    "X64n1263_001:0468a09": "菴大師。於中三百篇。皆從諸老苦心中流出。而其語",
    "X64n1263_001:0468a10": "言光明正大。直截簡切。真為萬世師法。然則會易而",
    "X64n1263_001:0468a11": "行之。誠難也。貴乎剪華取實。急救像季之流幣。摧邪",
    "X64n1263_001:0468a12": "扶正。恢復上古之真宗。澆漓之風既息。渾樸之道已",
    "X64n1263_001:0468a13": "全。而口耳傳流之弊。悖逆無根之說。曷繇而興。故余",
    "X64n1263_001:0468a14": "每欲刊行與眾共之。所愧囊空。弗克其事。用是鳩諸",
    "X64n1263_001:0468a15": "同志。剞劂流通。大有補于閩粵。倘遇血氣衲僧磕著",
    "X64n1263_001:0468a16": "一言半句。將來蓋天蓋地。奚愁乎禪林之不振法道",
    "X64n1263_001:0468a17": "之不隆。非惟予之願已足。亦不辜從上諸老口門放",
    "X64n1263_001:0468a18": "大寶光炤耀天下。古今禪林之本懷也。",
    "X64n1263_001:0468a19": "崇禎甲申春　七十三衲如祐稽首拜錄",
    "X64n1263_001:0468b03": "禪林寶訓合註序",
    "X64n1263_001:0468b05": "寶訓其來久矣。而合註者何。邇見禪風盛希。法化流",
    "X64n1263_001:0468b06": "行。邪解蔓延。正因淪溺。山林乏主。城市多端。巧佞橫",
    "X64n1263_001:0468b07": "生。荊榛肆出。間有貸招提而沽勢位。假賄賂而鬻名",
    "X64n1263_001:0468b08": "稱。反嗤坦直以世務不諳。廼逞偏私以傲遊無忌。如",
    "X64n1263_001:0468b09": "斯敝習。後昆之典型安在。末季之砥柱奚歸。不至為",
    "X64n1263_001:0468b10": "明教嵩圓通訥諸大尊宿所訶者鮮矣。況乎調御人",
    "X64n1263_001:0468b11": "才。軌模先哲。德言亟立。義誨惟勤。尤慮病足醫門。鈍",
    "X64n1263_001:0468b12": "多鞴所。若夫藏珠魚目。襲玉碔砆。寧禁瓦礫塞空。駑",
    "X64n1263_001:0468b13": "駘載野者哉。然而片長寸技。雖錄上裁。詎知敗種焦",
    "X64n1263_001:0468b14": "芽。亦克掄選。大抵邇志求合。狹道苟容。不思矩矱叢",
    "X64n1263_001:0468b15": "林。匡扶佛祖。無怪其弁視乎寶訓也。淨慧居士。傍觀",
    "X64n1263_001:0468b16": "有分。一日持是集到慧雲。謀之於余。此可為今時濫",
    "X64n1263_001:0468b17": "汙者鑑。即付木上座一任諸方檢點。",
    "X64n1263_001:0468b18": "順治己丑年除夕前三日武林慧雲禪寺住持釋行",
    "X64n1263_001:0468b19": "盛譔",
    "X64n1263_001:0468c03": "禪林寶訓合註敘",
    "X64n1263_001:0468c05": "古德有云。出家乃大丈夫事。非將相之所能為。夫功",
    "X64n1263_001:0468c06": "業被乎羣生。勳名流乎奕世。至于將相。稱極盛矣。而",
    "X64n1263_001:0468c07": "猶似不屑為。則此所謂大丈夫者。豈非全乎道德之",
    "X64n1263_001:0468c08": "風。遠去凡陋之迹。體高亮之弘姿。挺孤奇之雅操。上",
    "X64n1263_001:0468c09": "足以合乎佛心。下足以拯乎含識。確然足為人天師",
    "X64n1263_001:0468c10": "表。照耀古今者乎。乃去聖逾遠。人心雕斵。主者俯仰",
    "X64n1263_001:0468c11": "以取世資。學人隨波而溷保社。佛法下衰。漸有江河",
    "X64n1263_001:0468c12": "之勢。此妙喜竹菴二大士。所以有寶訓之作也。夫二",
    "X64n1263_001:0468c13": "師當程朱倡明儒學之日。方容矩步。所談者正心誠",
    "X64n1263_001:0468c14": "意。所辨者義利公私。其于釋氏。真若宼讎然者。然今",
    "X64n1263_001:0468c15": "觀所列。自明教嵩而下諸大尊宿。見地超卓。踐履真",
    "X64n1263_001:0468c16": "實。非惟僅能固其籓籬而已。而又能使勳業若富鄭",
    "X64n1263_001:0468c17": "公趙清獻。文名若蘇子瞻黃魯直。道學若胡康侯張",
    "X64n1263_001:0468c18": "子韶。其他名公鉅儒。無慮數十百家。莫不皈敬投誠。",
    "X64n1263_001:0468c19": "入廛垂手。即程子亦從而嘆曰。三代禮樂。盡于此矣。",
    "X64n1263_001:0468c20": "朱子亦有言。願盻指心性。名言超有無。其意雖欲折",
    "X64n1263_001:0468c21": "之。而卒無瑕隙可指者。則非特諸尊宿透悟之微。宗",
    "X64n1263_001:0468c22": "風之盛。足以杜其口。即其臨事施為之際。崇道德。厲",
    "X64n1263_001:0468c23": "廉隅。遠榮名。抑利養。光明正大。實有以大服其心也。",
    "X64n1263_001:0468c24": "向使趨炎附勢。逐利鑽名。或貢高我慢。背蔑師友。破",
    "X64n1263_001:0469a01": "碎大道。紊亂先規。問其名。則巍然知識之稱。而綜其",
    "X64n1263_001:0469a02": "實。有出于庸俗之所羞為者。亦何以紹隆佛種主持",
    "X64n1263_001:0469a03": "正法。令世之賢人君子。無所議其後乎。即世或為所",
    "X64n1263_001:0469a04": "蒙蔽。而清夜思之。寧不內愧于心耶。故夫二師是編。",
    "X64n1263_001:0469a05": "扶衰起敝。足與儒家近思錄諸篇相表裏。誠釋門之",
    "X64n1263_001:0469a06": "龜鑑。而衲子之楷模也歟。顧其書雖行。頗患殘缺。乃",
    "X64n1263_001:0469a07": "東吳善師補綴于前。而雲棲建師音義于後。可謂全",
    "X64n1263_001:0469a08": "矣。然音義雖具。而獨本單行。飜閱不便。余故與弟程",
    "X64n1263_001:0469a09": "叔。刪其繁蕪。增其未備。酌為定本。各附註于本條之",
    "X64n1263_001:0469a10": "下。以便觀覧。惟願有志于為大丈夫者。自學地以至",
    "X64n1263_001:0469a11": "于出世為人。日手此一編。以作韋弦之佩可也。",
    "X64n1263_001:0469a12": "庚寅夏日武林淨慧居士張文嘉仲嘉甫述",
    "X64n1263_001:0469a18": "禪林寶訓序",
    "X64n1263_001:0469a20": "寶訓者。昔妙喜竹菴。誅茅江西雲門時共集。予淳熈",
    "X64n1263_001:0469a21": "間。遊雲居得之老僧祖安。惜其年深蠧損。首尾不完。",
    "X64n1263_001:0469a22": "後來或見于語錄傳記中。積之十年。僅五十篇餘。仍",
    "X64n1263_001:0469a23": "取黃龍下至佛照簡堂諸老遺語。節葺類三百篇。其",
    "X64n1263_001:0469a24": "所得有先後。而不以古今為詮次。大槩使學者削勢",
    "X64n1263_001:0469b01": "利人我。趨道德仁義而已。其文理優游平易。無高誕",
    "X64n1263_001:0469b02": "荒邈詭異之跡。實可以助入道之遠猷也。且將刊木",
    "X64n1263_001:0469b03": "以廣流傳。必有同志之士。一見而心許者。予雖老死",
    "X64n1263_001:0469b04": "丘壑。而志願足矣。東吳沙門淨善書。",
    "X64n1263_001:0469b05": "妙喜妙喜者。臨安府徑山宗杲大慧普覺禪師。",
    "X64n1263_001:0469b06": "江東宣州寧國奚氏子。嗣佛果克勤禪師。南嶽下",
    "X64n1263_001:0469b07": "十五世。十三入校。不樂世典。詣東山慧雲院惠濟",
    "X64n1263_001:0469b08": "禪師。十七落髮披緇。後入雲居之西。古雲門寺之",
    "X64n1263_001:0469b09": "舊基。誅茅結菴經二十年。辟地湖湘轉仰山。邂逅",
    "X64n1263_001:0469b10": "竹菴珪禪師。相與著頌古百餘篇。此寶訓是其時",
    "X64n1263_001:0469b11": "集也。",
    "X64n1263_001:0469b12": "竹菴溫州龍翔竹菴士珪禪師。成都府史氏子。",
    "X64n1263_001:0469b13": "嗣佛眼清遠禪師。南嶽下十五世也。",
    "X64n1263_001:0469b14": "誅茅誅茅者。斬草也。謂誅斬茅草結菴隱居也。",
    "X64n1263_001:0469b15": "淳熈淳熈宋孝宗年號。",
    "X64n1263_001:0469b16": "祖菴未詳氏族法嗣。",
    "X64n1263_001:0469b17": "黃龍隆興府。黃龍惠南禪師。信州張氏子。嗣石",
    "X64n1263_001:0469b18": "霜楚圓。南嶽下十一世也。",
    "X64n1263_001:0469b19": "佛照慶元府。即明州育王寺。德光佛照拙菴禪",
    "X64n1263_001:0469b20": "師。臨江郡彭氏子。嗣大慧宗杲禪師。南嶽下十六",
    "X64n1263_001:0469b21": "世。依本郡東山華光寺吉禪師祝髮。後來孝宗淳",
    "X64n1263_001:0469b22": "熈三年十一月。詔入選德殿談禪。淳熈五年賜佛",
    "X64n1263_001:0469b23": "照號。達於天下。宗風大振也。",
    "X64n1263_001:0469b24": "簡堂台州國清寺簡堂行機禪師。本郡楊氏子。",
    "X64n1263_001:0469c01": "嗣護國景元禪師。南嶽下十六世也。",
    "X64n1263_001:0469c02": "東吳沙門淨善東吳蘇州郡名。沙門略梵謂也。",
    "X64n1263_001:0469c03": "全謂沙迦門曩。此云勤息。謂勤行善法。自滅諸惡。",
    "X64n1263_001:0469c04": "淨善乃序主諱。後學不可雙稱。當曰上淨下善也。",
    "X64n1263_001:0469c10": "禪林寶訓合註卷第一",
    "X64n1263_001:0469c12": "虎林淨慧居士張文嘉仲嘉父較定",
    "X64n1263_001:0469c13": "明教嵩和尚曰。尊莫尊乎道。美莫美乎德。道德之所",
    "X64n1263_001:0469c14": "存。雖匹夫非窮也。道德之所不存。雖王天下非通也。",
    "X64n1263_001:0469c15": "伯夷叔齊。昔之餓夫也。今以其人而比之。而人皆喜。",
    "X64n1263_001:0469c16": "桀紂幽厲。昔之人主也。今以其人而比之。而人皆怒。",
    "X64n1263_001:0469c17": "是故學者患道德之不充乎身。不患勢位之不在乎",
    "X64n1263_001:0469c18": "己(鐔津集)。",
    "X64n1263_001:0469c19": "明教杭州佛日明教契嵩禪師。字仲靈。自號潛",
    "X64n1263_001:0469c20": "子。藤州鐔津李氏子。嗣洞山曉聰。清源下十世。七",
    "X64n1263_001:0469c21": "歲出家。十三得度。十九遊方。常戴觀音像一軸。日",
    "X64n1263_001:0469c22": "誦聖號十萬。率以為常。世間經書莫不徧覽。作原",
    "X64n1263_001:0469c23": "教論十萬餘言。儒釋之道一貫。以抗韓愈排佛之",
    "X64n1263_001:0469c24": "說。知開封府龍圖王公素。歐陽修。程師孟奏進。仁",
    "X64n1263_001:0470a01": "宗覧之嘉歎。付編修入藏。曰輔教篇三卷。賜紫衣",
    "X64n1263_001:0470a02": "方袍明教之號也。",
    "X64n1263_001:0470a03": "和尚梵本正名鄔波迦。傳之于闐翻為和尚。傳",
    "X64n1263_001:0470a04": "至此土翻為力生。謂出家者。因師之力。而生長法",
    "X64n1263_001:0470a05": "身。出功德財。養智慧命。故曰力生也。",
    "X64n1263_001:0470a06": "道心通曰道。又成名之謂道。即佛祖微妙之道",
    "X64n1263_001:0470a07": "也。在儒即允執厥中之妙道也。",
    "X64n1263_001:0470a08": "德身正曰德。立身之謂也。僧有戒定慧。儒有孝",
    "X64n1263_001:0470a09": "悌忠信。皆謂之德也。",
    "X64n1263_001:0470a10": "王王去聲。凡有天下者。人稱曰王。又身臨四海",
    "X64n1263_001:0470a11": "曰王。",
    "X64n1263_001:0470a12": "伯夷叔齊孤竹君之二子也。孤竹國名。姓墨胎",
    "X64n1263_001:0470a13": "氏。其子伯夷名允。字公信。季子叔齊名智。字公達。",
    "X64n1263_001:0470a14": "諡曰。伯夷叔齊。其父將薨。遺命立叔齊。齊以天倫",
    "X64n1263_001:0470a15": "為重。我在位不義。伯夷以父命為尊。我在位不孝。",
    "X64n1263_001:0470a16": "二人俱逃。國人立其仲子為君。其二人聞西伯昌",
    "X64n1263_001:0470a17": "善養老。盍往而歸之。文王卒。武王伐紂。二人叩馬",
    "X64n1263_001:0470a18": "首而諫曰。父死不塟。爰及干戈。可謂孝乎。以臣弒",
    "X64n1263_001:0470a19": "君。可謂忠乎。左右欲兵之。太公曰。此義人也。扶而",
    "X64n1263_001:0470a20": "去之。武王平定。天下宗周。夷齊耻不食周粟。遂隱",
    "X64n1263_001:0470a21": "首陽山。採薇而食。卒之餓死。",
    "X64n1263_001:0470a22": "夏桀名履癸。帝發之子。諡法賊人多殺曰桀。荒",
    "X64n1263_001:0470a23": "淫無道。得施氏女名曰妹喜。作瓊樓瑤臺。極意取",
    "X64n1263_001:0470a24": "娛。酒池運船糟堤可望十里。龍逢以忠諫不從而",
    "X64n1263_001:0470b01": "殺。殷湯有德。伊尹佐湯伐桀。桀戰不勝。奔三椶國。",
    "X64n1263_001:0470b02": "湯又從而伐之。放桀於南巢而死。",
    "X64n1263_001:0470b03": "商紂名辛。亦名受。帝乙之子。諡法殘義損善曰",
    "X64n1263_001:0470b04": "紂。得蘇氏女妲己。甚寵愛之。設酒池肉林。使男女",
    "X64n1263_001:0470b05": "躶形相逐其間。作長夜宮。用炮烙之刑。刳孕剒涉。",
    "X64n1263_001:0470b06": "造鹿臺。七年乃成。虐害忠良。臣叔比干。竭忠而諫。",
    "X64n1263_001:0470b07": "遂剖心而死。太師箕子。徉狂而為奴。庶兄微子。為",
    "X64n1263_001:0470b08": "其亡仁。避而去之。後武王舉兵伐之。敗登鹿臺。蒙",
    "X64n1263_001:0470b09": "頭赴火而死。",
    "X64n1263_001:0470b10": "周幽名宮涅。宣王之子。諡法壅遏不通曰幽。殆",
    "X64n1263_001:0470b11": "政虐民。遂致岐山自崩。山川水竭。得褒人女名褒",
    "X64n1263_001:0470b12": "似以寵之。乃貶申后。并太子宜臼。褒姒不好笑。於",
    "X64n1263_001:0470b13": "驤山舉火。戲媚褒姒之笑。後申侯怒。召犬戎殺於",
    "X64n1263_001:0470b14": "驪山之下。",
    "X64n1263_001:0470b15": "周厲名胡。夷王之子。諡法殺戮無辜曰厲。王行",
    "X64n1263_001:0470b16": "無道。侈傲暴虐。國人謗之。王使衛巫監謗。但有謗",
    "X64n1263_001:0470b17": "者盡殺之。召公諫曰。塞下之口。遂上之過。恐為社",
    "X64n1263_001:0470b18": "稷憂。王不聽。國人叛之。禍及於王。王乃出奔於彘。",
    "X64n1263_001:0470b19": "太子幼。周召二公相和恊。共理國事。故稱共和也。",
    "X64n1263_001:0470b20": "小雅二十二篇。皆文武成康之善政。至此而盡廢",
    "X64n1263_001:0470b21": "矣。",
    "X64n1263_001:0470b22": "明教曰。聖賢之學。固非一日之具。日不足繼之以夜。",
    "X64n1263_001:0470b23": "積之歲月。自然可成。故曰學以聚之。問以辯之。斯言",
    "X64n1263_001:0470b24": "學非辯問。無以發明。今學者所至。罕有發一言問辯",
    "X64n1263_001:0470c01": "於人者。不知將何以裨助性地。成日新之益乎(九峰集)。",
    "X64n1263_001:0470c02": "聖靈明洞鑒曰聖。又聖猶正也。以正教誨人也。",
    "X64n1263_001:0470c03": "賢超凡亞聖曰賢。",
    "X64n1263_001:0470c04": "學聚問辯學聚問辯者。謂人苟不務學。則無以",
    "X64n1263_001:0470c05": "會眾理。而使有諸己也。學弗問無以辯別眾理。使",
    "X64n1263_001:0470c06": "之條件不紊。而精麁本末。或不知所擇也。出易經",
    "X64n1263_001:0470c07": "九二之文也。",
    "X64n1263_001:0470c08": "裨補也助也。",
    "X64n1263_001:0470c09": "日新湯之盤銘曰。苟日新。日日新。又日新。然在",
    "X64n1263_001:0470c10": "彼學者。進業修德而轉新也。如沐其身。滌除舊染",
    "X64n1263_001:0470c11": "之污而自新也。",
    "X64n1263_001:0470c12": "明教曰。太史公讀孟子。至梁惠王問何以利吾國。不",
    "X64n1263_001:0470c13": "覺置卷長歎。嗟乎。利誠亂之始也。故夫子罕言利。常",
    "X64n1263_001:0470c14": "防其原也。原者始也。尊崇貧賤。好利之弊。何以別焉。",
    "X64n1263_001:0470c15": "夫在公者。取利不公則法亂。在私者。以欺取利則事",
    "X64n1263_001:0470c16": "亂。事亂則人爭不平。法亂則民怨不伏。其悖戾鬪諍。",
    "X64n1263_001:0470c17": "不顧死亡者。自此發矣。是不亦利誠亂之始也。且聖",
    "X64n1263_001:0470c18": "賢深戒去利。尊先仁義。而後世尚有恃利相欺。傷風",
    "X64n1263_001:0470c19": "敗教者何限。況復公然張其征利之道而行之。欲天",
    "X64n1263_001:0470c20": "下風俗正。而不澆不薄。其可得乎(鐔津集)。",
    "X64n1263_001:0470c21": "太史公姓司馬。名談。為太史令。其子名遷。襲其",
    "X64n1263_001:0470c22": "父職。乃尊其父。故稱公也。西漢龍門人。",
    "X64n1263_001:0470c23": "孟子名軻。字子輿。鄒國人。作孟子之書七篇。",
    "X64n1263_001:0470c24": "梁惠王魏侯[葷-車+(卸-ㄗ)]也。都大梁。僭稱王位。諡曰惠。史",
    "X64n1263_001:0471a01": "記惠王三十五年。卑禮厚幣以招賢。而孟子至。梁",
    "X64n1263_001:0471a02": "王問曰。叟。不遠千里而來。何以利吾國乎。孟子對",
    "X64n1263_001:0471a03": "曰。王何必曰利。亦有仁義而已。王問意。強兵富國",
    "X64n1263_001:0471a04": "之類。孟子之對。不以富為利。以義為利也。",
    "X64n1263_001:0471a05": "罕言利罕者。少也。罕言利與命與仁。命之理微。",
    "X64n1263_001:0471a06": "仁之道大。利之害義。謂聖人恐學者陷溺於利。以",
    "X64n1263_001:0471a07": "利滅公。貪利害義。淪於污下。故罕言之。",
    "X64n1263_001:0471a08": "尊崇貧賤尊崇。天子也。貧賤。庶民也。謂自天子",
    "X64n1263_001:0471a09": "至庶民。同害貪利之病。有何差別。",
    "X64n1263_001:0471a10": "弊病也。張施也。",
    "X64n1263_001:0471a11": "征取也。",
    "X64n1263_001:0471a12": "明教曰。凡人所為之惡。有有形者。有無形者。無形之",
    "X64n1263_001:0471a13": "惡。害人者也。有形之惡。殺人者也。殺人之惡小。害人",
    "X64n1263_001:0471a14": "之惡大。所以遊宴中有鴆毒。談笑中有戈矛。堂奧中",
    "X64n1263_001:0471a15": "有虎豹。隣巷中有戎狄。自非聖賢絕之於未萠。防之",
    "X64n1263_001:0471a16": "於禮法。則其為害也。不亦甚乎(西湖廣記)。",
    "X64n1263_001:0471a17": "有形惡小。無形惡大論云。有形之惡。其來有方。",
    "X64n1263_001:0471a18": "其敵可禦。無形之惡。其來不測。其害非細故。所以",
    "X64n1263_001:0471a19": "殺人之惡小。害人之惡大。殺人者以跡言之。害人",
    "X64n1263_001:0471a20": "者以心言之。跡雖殺人。其過可恕。忍心害理。其殃",
    "X64n1263_001:0471a21": "極甚。是故有形之惡。顯然可見。無形之惡。冥然莫",
    "X64n1263_001:0471a22": "測。以人之可見可知。故以為輕為小。以人之莫見",
    "X64n1263_001:0471a23": "莫知。故以為重為大也。",
    "X64n1263_001:0471a24": "游宴游。逸也。賓主合歡安靜之筵也。",
    "X64n1263_001:0471b01": "鴆毒鳥名。其形如雞。其色紫綠。頸長八寸。以蛇",
    "X64n1263_001:0471b02": "蝮為食。其毛羽歷於飲食之間。食則殺人也。",
    "X64n1263_001:0471b03": "戈矛皆兵器也。戈。平頭戟。長六尺六寸。矛。長二",
    "X64n1263_001:0471b04": "丈。其形如鈎。俱傷人器也。",
    "X64n1263_001:0471b05": "堂奧正房曰堂。幽深曰奧。",
    "X64n1263_001:0471b06": "隣巷五家為隣。二十五家為巷。",
    "X64n1263_001:0471b07": "戎狄西戎北狄也。",
    "X64n1263_001:0471b08": "禮法天理之節文。人事之儀則。法者。制度品節",
    "X64n1263_001:0471b09": "也。左傳曰。藏於杳然冥然之間。而發於卒然之際。",
    "X64n1263_001:0471b10": "非聖人以禮為之防。則人之類滅久矣。",
    "X64n1263_001:0471b11": "明教曰。大覺璉和尚住育王。因二僧爭施利不已。主",
    "X64n1263_001:0471b12": "事莫能斷。大覺呼至責之曰。昔包公判開封。民有自",
    "X64n1263_001:0471b13": "陳以白金百兩寄我者亡矣。今還其家。其子不受。望",
    "X64n1263_001:0471b14": "公召其子還之。公歎異。即召其子語之。其子辭曰。先",
    "X64n1263_001:0471b15": "父存日。無白金私寄他室。二人固讓久之。公不得已。",
    "X64n1263_001:0471b16": "責付在城寺觀脩冥福。以薦亡者。予目覩其事。且塵",
    "X64n1263_001:0471b17": "勞中人。尚能疎財慕義如此。爾為佛弟子。不識廉耻",
    "X64n1263_001:0471b18": "若是。遂依叢林法擯之(西湖廣記)。",
    "X64n1263_001:0471b19": "大覺明州育王寺懷璉禪師。字器之。福建漳州",
    "X64n1263_001:0471b20": "陳氏子。嗣泐潭懷澄禪師。清源下十四世。宋仁宗",
    "X64n1263_001:0471b21": "皇祐二年。正月詔住京師十方淨因禪院。二月十",
    "X64n1263_001:0471b22": "九日。詔對化成殿問佛法大意。奏對稱旨。賜號大",
    "X64n1263_001:0471b23": "覺禪師。歸居於阿育王山廣利寺。",
    "X64n1263_001:0471b24": "包公名拯。字希仁。諡孝肅。官為御史。天性嚴厲。",
    "X64n1263_001:0471c01": "未甞有笑容。知開封府日。有民李覺安。生子年幼。",
    "X64n1263_001:0471c02": "因病以白金百兩。寄與張惠明。覺安命終。惠明還",
    "X64n1263_001:0471c03": "歸其子。其子不受。一謂受人之寄。可當還之。一謂",
    "X64n1263_001:0471c04": "父無所寄。不當受之。各盡其心而已。",
    "X64n1263_001:0471c05": "責付給散也。",
    "X64n1263_001:0471c06": "大覺璉和尚。初遊廬山。圓通訥禪師一見。直以大器",
    "X64n1263_001:0471c07": "期之。或問何自而知之。訥曰。斯人中正不倚。動靜尊",
    "X64n1263_001:0471c08": "嚴。加以道學行誼。言簡盡理。凡人資稟如此。鮮有不",
    "X64n1263_001:0471c09": "成器者(九峯集)。",
    "X64n1263_001:0471c10": "圓通廬山圓通居訥禪師。字仲敏。西蜀梓州蹇",
    "X64n1263_001:0471c11": "氏子。嗣延慶子榮。清源下十世。為人英偉。過目成",
    "X64n1263_001:0471c12": "誦。十一出家。十七誦法華經得度。後遊襄州。密契",
    "X64n1263_001:0471c13": "心要。後遊廬山。道價日重。南康郡守程師孟。奏請",
    "X64n1263_001:0471c14": "住圓通寺。",
    "X64n1263_001:0471c15": "中正中而不偏。正而不邪。",
    "X64n1263_001:0471c16": "尊嚴尊而可敬。嚴而可威。",
    "X64n1263_001:0471c17": "誼義同。",
    "X64n1263_001:0471c18": "言簡言簡則誠實而信。盡理則道體精明也。",
    "X64n1263_001:0471c19": "仁祖皇祐初。遣銀璫小使。持錄綈尺一書。召圓通訥",
    "X64n1263_001:0471c20": "住孝慈大伽藍。訥稱疾不起。表疏大覺應詔。或曰。聖",
    "X64n1263_001:0471c21": "天子旌崇道德。恩被泉石。師何固辭。訥曰。予濫廁僧",
    "X64n1263_001:0471c22": "倫。視聽不聰。幸安林下。飯蔬飲水。雖佛祖有所不為。",
    "X64n1263_001:0471c23": "況其他耶。先哲有言。大名之下。難以久居。予平生行",
    "X64n1263_001:0471c24": "知足之計。不以聲利自累。若猒于心。何日而足。故東",
    "X64n1263_001:0472a01": "坡甞曰。知安則榮。知足則富。避名全節。善始善終。在",
    "X64n1263_001:0472a02": "圓通得之矣(行實)。",
    "X64n1263_001:0472a03": "仁祖宋四帝仁宗也。皇祐即年號也。",
    "X64n1263_001:0472a04": "銀璫耳[王*垂]也。秦漢中以小宦官。著銀璫左貂。明",
    "X64n1263_001:0472a05": "帝改為金璫右貂。宮中出入傳命使。悉用閹人。",
    "X64n1263_001:0472a06": "尺一漢時制尺一之板。而駕詔書也。",
    "X64n1263_001:0472a07": "孝慈汴京自唐朝毀寺。太祖建隆間復興兩街。",
    "X64n1263_001:0472a08": "止是南山律部。慈恩賢首疏鈔義學而已。士夫聰",
    "X64n1263_001:0472a09": "明超越者。皆厭名相因果。當時天台止觀。達磨禪",
    "X64n1263_001:0472a10": "宗未行。淳化(太宗年號)以來。四明尊者。天台懺主遵式",
    "X64n1263_001:0472a11": "行道東南。止觀心宗慧眼照映天下。翰林楊億晁",
    "X64n1263_001:0472a12": "回首發明之。至是時內使李允寧。奏施汴宅一區。",
    "X64n1263_001:0472a13": "創立禪席。賜額十方淨因禪院。帝留意空宗。詔下",
    "X64n1263_001:0472a14": "三省定議。召有道者住持。歐陽修。程師孟。奏請圓",
    "X64n1263_001:0472a15": "通訥禪師。允寧親持詔下江州。訥稱目疾耳背不",
    "X64n1263_001:0472a16": "赴。帝益敬重。聽舉自代。訥舉大覺應詔。天下賢哲。",
    "X64n1263_001:0472a17": "在訥得之矣。",
    "X64n1263_001:0472a18": "伽藍譯為眾園。園謂生植之所。佛弟子則生植",
    "X64n1263_001:0472a19": "道芽。趣登聖果。能福利羣生。故曰眾園也。",
    "X64n1263_001:0472a20": "旌旗首曰旌。以旌有功者。又欽也。",
    "X64n1263_001:0472a21": "崇敬重也。",
    "X64n1263_001:0472a22": "固辭辭而不受也。三辭為節。一辭為禮。二辭為",
    "X64n1263_001:0472a23": "謙。三辭為固辭也。",
    "X64n1263_001:0472a24": "濫廁泛雜也。",
    "X64n1263_001:0472b01": "飯蔬飯。食也。蔬。麤食也。聖人之心。渾然天理。雖",
    "X64n1263_001:0472b02": "處困極。而樂亦無不在焉。其視不義之富貴如浮",
    "X64n1263_001:0472b03": "雲之有無。漠然無動其心。",
    "X64n1263_001:0472b04": "不為性本如空。難名難相。金屑雖貴。落眼成塵。",
    "X64n1263_001:0472b05": "先哲指范蠡也。累縈縛也。",
    "X64n1263_001:0472b06": "厭滿足也。",
    "X64n1263_001:0472b07": "東坡姓蘇。名軾。字子瞻。眉山人。得法東林常聰",
    "X64n1263_001:0472b08": "禪師。仕至翰林。嘗與佛印。激揚酬唱。於黃州築室",
    "X64n1263_001:0472b09": "城東。因號東坡居士。",
    "X64n1263_001:0472b10": "圓通訥和尚曰。躄者命在杖。失杖則顛。渡者命在舟。",
    "X64n1263_001:0472b11": "失舟則溺。凡林下人。自無所守。挾外勢以為重者。一",
    "X64n1263_001:0472b12": "旦失其所挾。皆不能免顛溺之患(廬山野錄)。",
    "X64n1263_001:0472b13": "躄跛而不能行也。挾兼有恃之稱也。",
    "X64n1263_001:0472b14": "圓通訥曰。昔百丈大智禪師。建叢林。立規矩。欲救像",
    "X64n1263_001:0472b15": "季不正之弊。曾不知像季學者。盜規矩以破百丈之",
    "X64n1263_001:0472b16": "叢林。上古之世。雖巢居穴處。人人自律。大智之後。雖",
    "X64n1263_001:0472b17": "高堂廣廈。人人自廢。故曰安危德也。興亡數也。苟德",
    "X64n1263_001:0472b18": "可將。何必叢林。苟數可憑。曷用規矩(野錄)。",
    "X64n1263_001:0472b19": "百丈洪州百丈山懷海大智禪師。福州常樂王",
    "X64n1263_001:0472b20": "氏子。嗣馬祖道一禪師。南嶽下二世。",
    "X64n1263_001:0472b21": "叢林乃眾僧所止之處。行人棲心脩道之所也。",
    "X64n1263_001:0472b22": "草不亂生曰叢。木不亂長曰林。言其內有規矩法",
    "X64n1263_001:0472b23": "度也。",
    "X64n1263_001:0472b24": "規矩圓器曰規。方器曰矩。乃叢林之模範也。",
    "X64n1263_001:0472c01": "盜規矩因公置私。監守自盜之義。又因法作奸。",
    "X64n1263_001:0472c02": "佐監為盜也。此言因規矩而反害叢林也。",
    "X64n1263_001:0472c03": "巢居穴處上古之士。未有叢林。夏則居巢。冬則",
    "X64n1263_001:0472c04": "居穴。守典刑而自律也。",
    "X64n1263_001:0472c05": "安危興亡有德者叢林日安。無德者叢林日危。",
    "X64n1263_001:0472c06": "數也。時也。謂安危在人。興亡在時。住持無道德。則",
    "X64n1263_001:0472c07": "叢林將廢。縱有道德。苟非其時。亦不可強也。",
    "X64n1263_001:0472c08": "可將持守行之。譚子化書云。苟德可將。何必廣",
    "X64n1263_001:0472c09": "粟帛乎。苟數可憑。何必廣甲兵乎。",
    "X64n1263_001:0472c10": "圓通謂大覺曰。古聖治心於未萌。防情於未亂。葢豫",
    "X64n1263_001:0472c11": "備則無患。所以重門擊柝。以待暴客。而取諸豫也。事",
    "X64n1263_001:0472c12": "豫為之則易。卒為之固難。古之賢哲。有終身之憂。而",
    "X64n1263_001:0472c13": "無一朝之患者。誠在於斯(九峯集)。",
    "X64n1263_001:0472c14": "治脩心曰治。定心曰治。脩理其事。方用其力曰",
    "X64n1263_001:0472c15": "治。事有條理。已見効故曰治。",
    "X64n1263_001:0472c16": "重門豫雷地豫卦安和悅樂之義。楊氏曰。川途",
    "X64n1263_001:0472c17": "既通。則暴客至矣。不何不禦之術也。故取諸豫。重",
    "X64n1263_001:0472c18": "門以禦之。擊柝以警之。則暴客無自而入也。二陰",
    "X64n1263_001:0472c19": "在上。重門之象。一陽在下。擊柝之象。三陰在內。悅",
    "X64n1263_001:0472c20": "豫之象。又曰。豫者。怠惰也。擊柝以警怠惰。",
    "X64n1263_001:0472c21": "柝音托。斫木為之。夜行所擊也。",
    "X64n1263_001:0472c22": "大覺璉和尚曰。玉不琢不成器。人不學不知道。今之",
    "X64n1263_001:0472c23": "所以知古。後之所以知先。善者可以為法。惡者可以",
    "X64n1263_001:0472c24": "為戒。歷觀前輩。立身揚名於當世者。鮮不學問而成",
    "X64n1263_001:0473a01": "之矣(九峯集)。",
    "X64n1263_001:0473a02": "玉不琢下此二句。出禮記學記篇。",
    "X64n1263_001:0473a03": "今之所下此二句。出韓文公答唐順宗表狀。",
    "X64n1263_001:0473a04": "善惡善者所以感發人之善心。惡者可以懲創",
    "X64n1263_001:0473a05": "人之逸志。",
    "X64n1263_001:0473a06": "大覺曰。妙道之理。聖人嘗寓之於易。至周衰。先王之",
    "X64n1263_001:0473a07": "法壞。禮義亡。然後奇言異術。間出而亂俗。逮我釋迦",
    "X64n1263_001:0473a08": "入中土。醇以第一義示人。而始末設為慈悲。以化眾",
    "X64n1263_001:0473a09": "生。亦所以趨於時也。自生民以來。淳朴未散。則三皇",
    "X64n1263_001:0473a10": "之教簡而素。春也。及情竇日鑿。五帝之教詳而文。夏",
    "X64n1263_001:0473a11": "也。時與世異。情隨日遷。故三王之教。密而嚴。秋也昔",
    "X64n1263_001:0473a12": "商周之誥誓。後世學者。故有不能曉。比當時之民。聽",
    "X64n1263_001:0473a13": "之而不違。則俗與今如何也。及其幣而為秦漢也。則",
    "X64n1263_001:0473a14": "無所不至矣。故天下有不忍願聞者。於是我佛如來。",
    "X64n1263_001:0473a15": "一推之以性命之理。冬也。天有四時循環。以生成萬",
    "X64n1263_001:0473a16": "物。聖人設教迭相扶持。以化成天下。亦猶是而已矣。",
    "X64n1263_001:0473a17": "然至其極也。皆不能無弊。弊者迹也。要當有聖賢者。",
    "X64n1263_001:0473a18": "世起而救之。自秦漢以來。千有餘載。風俗靡靡愈薄。",
    "X64n1263_001:0473a19": "聖人之教。列而鼎立。互相詆訾。大道寥寥莫之返。良",
    "X64n1263_001:0473a20": "可歎也(答侍郎孫莘老書)。",
    "X64n1263_001:0473a21": "妙神明不測。玄奧難知。言詞不可示。分別不能",
    "X64n1263_001:0473a22": "解。故曰妙也。",
    "X64n1263_001:0473a23": "寓寄也。異怪也。",
    "X64n1263_001:0473a24": "逮及也。",
    "X64n1263_001:0473b01": "釋迦此云能仁。謂以仁德利化眾生。",
    "X64n1263_001:0473b02": "醇精一無雜也。",
    "X64n1263_001:0473b03": "第一義真諦非有。俗諦非無。不有不無。名中道",
    "X64n1263_001:0473b04": "第一義諦也。",
    "X64n1263_001:0473b05": "示垂示也。猶天地以萬象垂示與人也。",
    "X64n1263_001:0473b06": "慈悲慈能與樂。悲能拔苦。",
    "X64n1263_001:0473b07": "生民葢自天降生民。即陰陽交媾。元氣感化而",
    "X64n1263_001:0473b08": "生於人也。",
    "X64n1263_001:0473b09": "淳朴實心不虗也。",
    "X64n1263_001:0473b10": "三皇皇。大也。道。配天之大也。天之極大之稱。煌",
    "X64n1263_001:0473b11": "煌人莫違故也。太昊。伏羲氏。炎帝。神農氏。黃帝。有",
    "X64n1263_001:0473b12": "熊氏。此能廣其道。故稱三皇。善用時政也。",
    "X64n1263_001:0473b13": "簡素三皇之時。風俗淳厚。人民質朴。結繩作政。",
    "X64n1263_001:0473b14": "畫地為牢。不爭競而財饒。無制令而民自服也。",
    "X64n1263_001:0473b15": "竇孔穴也。",
    "X64n1263_001:0473b16": "鑿心無天游則六鑿相攘。謂之鑿情也。",
    "X64n1263_001:0473b17": "五帝審諦也。謂審諦於萬物。王天下之號也。少",
    "X64n1263_001:0473b18": "昊。金天氏。顓頊。高陽氏。帝嚳。高辛氏。帝堯。陶唐氏。",
    "X64n1263_001:0473b19": "帝舜。有虞氏。主社稷。安人民。合於帝道。故稱五帝。",
    "X64n1263_001:0473b20": "善用仁信也。",
    "X64n1263_001:0473b21": "詳文五帝之時。風氣漸開。剏制立法。五典敦而",
    "X64n1263_001:0473b22": "五禮備。五服彰而五刑周。法度禮樂彰矣。",
    "X64n1263_001:0473b23": "三王往也。天下所歸往也。乃夏禹。姒姓。殷湯。子",
    "X64n1263_001:0473b24": "姓。周文王。姬姓。孔子曰。善用智勇也。",
    "X64n1263_001:0473c01": "密嚴三王之時。九五之位。不遜賢而傳子孫。禮",
    "X64n1263_001:0473c02": "樂文章。刑政法度。至此大備。",
    "X64n1263_001:0473c03": "誥誓尚書之篇名。如商之仲虺之誥。湯誥。周之",
    "X64n1263_001:0473c04": "康誥。酒誥。禹之甘誓。湯誓。周之泰誓也。誓約也。明",
    "X64n1263_001:0473c05": "約於諸候曰。朕躬有罪。無以萬方。萬方有罪。罪在",
    "X64n1263_001:0473c06": "朕躬。",
    "X64n1263_001:0473c07": "佛梵語佛陀。此云覺也。謂自覺覺他。覺行圓滿",
    "X64n1263_001:0473c08": "也。",
    "X64n1263_001:0473c09": "如來從如實道而來。如謂本覺。來謂始覺。始本",
    "X64n1263_001:0473c10": "不二。故曰如來。",
    "X64n1263_001:0473c11": "性命理天之所賦曰命。物之所受曰性。性之所",
    "X64n1263_001:0473c12": "具曰理。其名雖殊。而理則一也。",
    "X64n1263_001:0473c13": "迭遞也互也。",
    "X64n1263_001:0473c14": "弊迹如丹朱商均之不肖。桀紂幽厲之不君。法",
    "X64n1263_001:0473c15": "門教化陵夷。國家紀綱紊亂。皆稱弊迹也。",
    "X64n1263_001:0473c16": "靡靡漸漸也。又壞散延連也。",
    "X64n1263_001:0473c17": "鼎立禹王造鼎。三足兩耳。和五味之器也。鼎分",
    "X64n1263_001:0473c18": "三足。一口朝天。一口。即王道也。",
    "X64n1263_001:0473c19": "詆訾責謗也。",
    "X64n1263_001:0473c20": "孫莘老書脩撰侍郎孫莘老。問教於大覺曰。三",
    "X64n1263_001:0473c21": "代以降。列聖相承。政通人和。道傳統續。不以佛教",
    "X64n1263_001:0473c22": "未來為欠。周姬訖籙。更秦換漢。憲網刑巢。蔽空落",
    "X64n1263_001:0473c23": "野。不以佛教已至而革。四海派分。異說捷出。由唐",
    "X64n1263_001:0473c24": "而至五季為甚。庶務萬機。理亂非常。奉佛之教奚",
    "X64n1263_001:0474a01": "益。間有草衣木食。巖捿澗飲。不過獨善其身耳。又",
    "X64n1263_001:0474a02": "有名而異行。假而非真。教化未孚。弊乃生焉。然師",
    "X64n1263_001:0474a03": "必有辯佇聞其說。妙道篇。師所答也。",
    "X64n1263_001:0474a04": "大覺曰。夫為一方主者。欲行所得之道而利於人。先",
    "X64n1263_001:0474a05": "須克己惠物。下心於一切。然後視金帛如糞土。則四",
    "X64n1263_001:0474a06": "眾尊而歸之矣(與九仙詡和尚書)。",
    "X64n1263_001:0474a07": "克除己之私心也。",
    "X64n1263_001:0474a08": "四眾在家二眾。出家二眾。",
    "X64n1263_001:0474a09": "大覺曰。前輩有聰明之資。無安危之慮。如石門聰。棲",
    "X64n1263_001:0474a10": "賢舜。二人者可為戒矣。然則人生定業。固難明辨。細",
    "X64n1263_001:0474a11": "詳其原。安得不知其為忽慢不思之過歟。故曰。禍患",
    "X64n1263_001:0474a12": "藏於隱微。發於人之所忽。用是觀之。尤宜謹畏(九峯集)。",
    "X64n1263_001:0474a13": "聰明見聞不惑。故曰聰明。",
    "X64n1263_001:0474a14": "石門聰襄州谷隱山石門寺。蘊聰禪師。嗣首山",
    "X64n1263_001:0474a15": "念禪師。南嶽下九世。得法後住石門日。襄州太守。",
    "X64n1263_001:0474a16": "以私意笞辱。既歸。眾僧迎於道側。首座趨前問訊",
    "X64n1263_001:0474a17": "曰。太守無辜曲辱和尚。師以手指地云。平地起骨",
    "X64n1263_001:0474a18": "堆。隨手湧一骨堆。太守聞知。令人削去。復湧如初。",
    "X64n1263_001:0474a19": "太守全家死於襄州也。",
    "X64n1263_001:0474a20": "棲賢舜南康軍雲居曉舜禪師。字老夫。嗣洞山",
    "X64n1263_001:0474a21": "聰。瑞州胡氏子。清源下十世住。廬山棲賢日。槐都",
    "X64n1263_001:0474a22": "官守南康。多貪墨蹟。舜不忍以常住物。結情固位。",
    "X64n1263_001:0474a23": "被人譖於郡守問還俗。民其衣。大覺昔曾入舜之",
    "X64n1263_001:0474a24": "室。故往京都訪大覺。讓舜正寢。璉居偏室。仁宗數",
    "X64n1263_001:0474b01": "詔入內問道。竟不言舜事。偶一日聖旨勑淨慈飯",
    "X64n1263_001:0474b02": "僧。見大覺侍舜甚恭。歸奏。帝召見之。乃嘆曰。道韻",
    "X64n1263_001:0474b03": "奇偉。真山林達士。遂於扇書曰賜曉舜。依舊為僧。",
    "X64n1263_001:0474b04": "再住棲賢。仍賜紫衣銀鉢。舜罷棲賢日。有二壯力。",
    "X64n1263_001:0474b05": "舁轎至羅漢寺前。二人相謂曰。今不是我院長老。",
    "X64n1263_001:0474b06": "不須遠送。棄轎而回。舜既再來。令人安撫曰。你當",
    "X64n1263_001:0474b07": "時做得是。但安心不必疑懼。入院上堂曰。無端被",
    "X64n1263_001:0474b08": "譖枉遭迍。半年有餘作俗人。今日再歸三峽寺。幾",
    "X64n1263_001:0474b09": "多歡喜幾多嗔。",
    "X64n1263_001:0474b10": "歟疑辭。謙退而不敢質言。而言歟也。",
    "X64n1263_001:0474b11": "隱微上幽暗也。下細事也。謂事之首不足慮。禍",
    "X64n1263_001:0474b12": "隱微深可憂也。葢著者人所易見。故得為之。隱者",
    "X64n1263_001:0474b13": "人所難知。故當謹而不可忽也。",
    "X64n1263_001:0474b14": "雲居舜和尚。字老夫。住廬山棲賢日。以郡守槐都官。",
    "X64n1263_001:0474b15": "私忿罹橫逆。民其衣。往京都訪大覺。至山陽。(楚州也)阻",
    "X64n1263_001:0474b16": "雪旅邸。一夕有客携二僕破雪而至。見老夫如舊識。",
    "X64n1263_001:0474b17": "已而易衣拜於前。老夫問之。客曰。昔在洞山隨師荷",
    "X64n1263_001:0474b18": "擔之漢陽。幹僕宋榮也。老夫共語疇昔。客嗟歎。之久",
    "X64n1263_001:0474b19": "凌晨備飯。贈白金五兩。仍喚一僕。客曰。此兒來往京",
    "X64n1263_001:0474b20": "城數矣。道途間關備悉。師行固不慮乎。老夫由是得",
    "X64n1263_001:0474b21": "達輦下。推此益知。其二人平昔所存矣(九峯集)。",
    "X64n1263_001:0474b22": "罹非理而遭痛毒也。",
    "X64n1263_001:0474b23": "橫逆強暴不順理也。文出孟子離婁章。",
    "X64n1263_001:0474b24": "民衣還俗服民之衣也。",
    "X64n1263_001:0474c01": "疇往昔之事也。",
    "X64n1263_001:0474c02": "輦天子之車也。有輪曰輦。無輪曰輿。",
    "X64n1263_001:0474c03": "大覺曰。舜老夫賦性簡直。不識權衡貨殖等事。日有",
    "X64n1263_001:0474c04": "定課。曾不少易。雖炙燈掃地。皆躬為之。嘗曰。古人有",
    "X64n1263_001:0474c05": "一日不作。一日不食之戒。予何人也。雖垂老。其志益",
    "X64n1263_001:0474c06": "堅。或曰。何不使左右人。老夫曰。經涉寒暑。起坐不常。",
    "X64n1263_001:0474c07": "不欲勞之。",
    "X64n1263_001:0474c08": "賦稟也。均表敷布曰賦。謂天之所賦性於人。均",
    "X64n1263_001:0474c09": "而無偏也。",
    "X64n1263_001:0474c10": "權衡上秤鎚也。下秤杆也。",
    "X64n1263_001:0474c11": "貨以財變物曰貨。",
    "X64n1263_001:0474c12": "殖積聚財寶曰殖。又貨之所宜曰殖。",
    "X64n1263_001:0474c13": "一日不作百丈寺。在南嶽之絕頂也。大智禪師",
    "X64n1263_001:0474c14": "每日力作以償其供。有勸止者。則曰我無德以勞",
    "X64n1263_001:0474c15": "人。眾不忍而藏其作具。徧索不得遂不食。故有一",
    "X64n1263_001:0474c16": "日不作。一日不食之語。流播寰宇。先德率身。多如",
    "X64n1263_001:0474c17": "此矣。",
    "X64n1263_001:0474c18": "垂將也。涉歷也。",
    "X64n1263_001:0474c19": "舜老夫曰。傳持此道。所貴一切真實。別邪正。去妄情。",
    "X64n1263_001:0474c20": "乃治心之實。識因果。明罪福。乃操履之實。弘道德。接",
    "X64n1263_001:0474c21": "方來。乃住持之實。量才能。請執事。乃用人之實。察言",
    "X64n1263_001:0474c22": "行。定可否。乃求賢之實。不存其實。徒衒虗名。無益於",
    "X64n1263_001:0474c23": "理。是故人之操履。惟要誠實。苟執之不渝。雖夷險可",
    "X64n1263_001:0474c24": "以一致(二事坦然菴集)。",
    "X64n1263_001:0475a01": "傳持代代相承曰傳。拳拳執守曰持。",
    "X64n1263_001:0475a02": "操守志不改曰操。履踐行不怠曰履。",
    "X64n1263_001:0475a03": "住持安住道德。執持教化。令法久住故也。又住",
    "X64n1263_001:0475a04": "於真理。持而不失也。",
    "X64n1263_001:0475a05": "衒彰賣也。渝變也。",
    "X64n1263_001:0475a06": "夷險上坦而平也。下峻而不平也。",
    "X64n1263_001:0475a07": "致理也。",
    "X64n1263_001:0475a08": "舜老夫謂浮山遠錄公曰。次究無上妙道。窮則益堅。",
    "X64n1263_001:0475a09": "老當益壯。不可循俗。苟竊聲利。自喪至德。夫玉貴潔",
    "X64n1263_001:0475a10": "潤。故丹紫莫能渝其質。松表歲寒。霜雪莫能凋其操。",
    "X64n1263_001:0475a11": "是知節義為天下之大。惟公標致可尚。得不自強。古",
    "X64n1263_001:0475a12": "人云。逸翮獨翔。孤風絕侶。宜其然矣(廣錄)。",
    "X64n1263_001:0475a13": "遠錄公舒州浮山法遠圓鑑禪師。鄭州王氏子。",
    "X64n1263_001:0475a14": "嗣葉縣肖禪師。遠嘗與達觀頴。薛大頭。七八輩遊",
    "X64n1263_001:0475a15": "蜀。幾次遭連。師以智脫之。眾以曉吏事。故稱錄公",
    "X64n1263_001:0475a16": "也。",
    "X64n1263_001:0475a17": "益堅乃馬援之言也。不墜青雲之志。",
    "X64n1263_001:0475a18": "益壯寧識白首之心。",
    "X64n1263_001:0475a19": "苟竊不正之貌。苟容而取安也。",
    "X64n1263_001:0475a20": "志心之所之曰志。謹乎而不逐物也。",
    "X64n1263_001:0475a21": "質本色也。表耐也。",
    "X64n1263_001:0475a22": "節義有節操而所行合乎義理也。",
    "X64n1263_001:0475a23": "標致標。舉也。言其超卓傑立之極也。",
    "X64n1263_001:0475a24": "自強易云。君子之道。終日乾乾。而自強不息也。",
    "X64n1263_001:0475b01": "逸翮上縱也。下羽勁也。",
    "X64n1263_001:0475b02": "浮山遠和尚曰。古人親師擇友。曉夕不敢自怠。至於",
    "X64n1263_001:0475b03": "執爨負舂。陸沈賤役。未嘗憚勞。予在葉縣。備曾試之。",
    "X64n1263_001:0475b04": "然一有顧利害。較得失之心。則依違姑息。靡所不至。",
    "X64n1263_001:0475b05": "且身既不正。又安能學道乎(岳侍者法語)。",
    "X64n1263_001:0475b06": "陸沈言無水而沈也。當顯而反隱。陸沈於眾。不",
    "X64n1263_001:0475b07": "願人知也。",
    "X64n1263_001:0475b08": "葉縣省汝州葉縣廣教院。歸省禪師。冀州賈氏子。",
    "X64n1263_001:0475b09": "嗣首山念禪師。南嶽下九世。其住持枯淡嚴密。衲",
    "X64n1263_001:0475b10": "子畏之。浮山遠。天衣懷。聞其高風。特往參叩。正值",
    "X64n1263_001:0475b11": "雪寒。省喝罵驅逐。至以將水潑地。衣服皆濕。他僧",
    "X64n1263_001:0475b12": "怒去。唯遠與懷。整衣敷具。復坐如故。師到呵曰。你",
    "X64n1263_001:0475b13": "更不去。待我打你。遠近前云。某二人數千里。特來",
    "X64n1263_001:0475b14": "參和尚禪。豈以一杓水潑之。便去。師笑曰。你兩個",
    "X64n1263_001:0475b15": "果來要參禪。却去挂搭。遠充典座。眾苦其枯淡。省",
    "X64n1263_001:0475b16": "偶出庄去。遠竊取鑰匙。取油麵。作五味粥方熟。師",
    "X64n1263_001:0475b17": "忽歸。粥罷詣典作。遠至。師云。汝竊取油麵。係盜用",
    "X64n1263_001:0475b18": "常住。遠云。實取油麵。願乞責罰。師令算估衣鉢還",
    "X64n1263_001:0475b19": "訖。更打三十拄杖趕出院。道友勸勉。師不允。友曰。",
    "X64n1263_001:0475b20": "若不容歸。只乞隨眾聽法。師亦不許。師一日出街。",
    "X64n1263_001:0475b21": "見遠旅邸前立。師曰。此是院門房廊。你在此許久。",
    "X64n1263_001:0475b22": "曾還店錢否。令算所欠追取。遠無難色。持鉢於市",
    "X64n1263_001:0475b23": "化還之。師一日出街。見遠持鉢。歸謂眾曰。遠真意",
    "X64n1263_001:0475b24": "參禪。遂令歸。上堂對眾付衣法嗣。",
    "X64n1263_001:0475c01": "依違謀善者從之。不善者違之。亦何有所定平。",
    "X64n1263_001:0475c02": "出小雅也。",
    "X64n1263_001:0475c03": "姑息苟容取安。出禮記。",
    "X64n1263_001:0475c04": "遠公曰。夫天地之間。誠有易生之物。使一日暴之。十",
    "X64n1263_001:0475c05": "日寒之。亦未見有能生者。無上妙道。昭昭然在於心",
    "X64n1263_001:0475c06": "目之間。故不難見。要在志之堅。行之力。坐立可待。其",
    "X64n1263_001:0475c07": "或一日信。而十日疑之。朝則勤而夕則憚之。豈獨目",
    "X64n1263_001:0475c08": "前難見。予恐終其身而背之矣(雲首座書)。",
    "X64n1263_001:0475c09": "暴音曝。日晒也。",
    "X64n1263_001:0475c10": "遠公曰。住持之要。莫先審取捨。取捨之極。定於內。安",
    "X64n1263_001:0475c11": "危之萌。定於外矣。然安非一日之安。危非一日之危。",
    "X64n1263_001:0475c12": "皆從積漸。不可不察。以道德住持積道德。以禮義住",
    "X64n1263_001:0475c13": "持積禮義。以刻剝住持積怨恨。怨恨積則中外離背。",
    "X64n1263_001:0475c14": "禮義積則中外和悅。道德積則中外感服。是故道德",
    "X64n1263_001:0475c15": "禮義洽。則中外樂。刻剝怨恨極。則中外哀。夫哀樂之",
    "X64n1263_001:0475c16": "感。禍福斯應矣。",
    "X64n1263_001:0475c17": "刻剝削害於人也。",
    "X64n1263_001:0475c18": "中外中則徒屬。外則四眾。",
    "X64n1263_001:0475c19": "洽恩澤周徧曰洽。哀敢怒而不敢言。",
    "X64n1263_001:0475c20": "遠公曰。住持有三要。曰仁。曰明。曰勇。仁者行道德。興",
    "X64n1263_001:0475c21": "教化。安上下。悅往來。明者遵禮義。識安危。察賢愚。辨",
    "X64n1263_001:0475c22": "是非。勇者事果決。斷不疑。姦必除。佞必去。仁而不明。",
    "X64n1263_001:0475c23": "如有田不耕。明而不勇。如有苗不耘。勇而不仁。猶知",
    "X64n1263_001:0475c24": "刈而不知種。三者備則叢林興。缺一則衰。缺二則危。",
    "X64n1263_001:0476a01": "三者無一。則住持之道廢矣(二事與淨因臻和尚書)。",
    "X64n1263_001:0476a02": "三要宋仁宗。司馬光諫曰。仁明勇。註曰。仁者純",
    "X64n1263_001:0476a03": "乎天理。斷絕眾惡。無一毫私欲也。明者燭物理。辯",
    "X64n1263_001:0476a04": "是非。無一息之疑惑也。勇者見義必為。聞善必遷。",
    "X64n1263_001:0476a05": "無一之退怯也。",
    "X64n1263_001:0476a06": "教化以道誨人曰教。躬行於上。風動於下曰化。",
    "X64n1263_001:0476a07": "佞才辨善趋承也。",
    "X64n1263_001:0476a08": "耘鋤也。刈割也。",
    "X64n1263_001:0476a09": "遠公曰。智愚賢不肖。如水火不同器。寒暑不同時。葢",
    "X64n1263_001:0476a10": "素分也。賢智之士。醇懿端厚。以道德仁義是謀。發言",
    "X64n1263_001:0476a11": "行事。惟恐不合人情。不通物理。不肖之者。姦險詐佞。",
    "X64n1263_001:0476a12": "矜己逞能。嗜慾苟利。一切不顧。故禪林得賢者。道德",
    "X64n1263_001:0476a13": "脩。綱紀立。遂成法席。廁一不肖者在其間。攪羣亂眾。",
    "X64n1263_001:0476a14": "中外不安。雖大智禮法。縱有何用。智愚賢不肖優劣",
    "X64n1263_001:0476a15": "如此爾。烏得不擇焉(惠力芳和尚書)。",
    "X64n1263_001:0476a16": "智愚賢不肖稟清和之氣。才識明敏曰智。稟滓",
    "X64n1263_001:0476a17": "濁駁雜之氣。頑蠢無知曰愚。稟得天地至和之氣。",
    "X64n1263_001:0476a18": "慈儉溫良曰賢。稟陰陽謬亂之氣。凶險奸邪曰不",
    "X64n1263_001:0476a19": "肖。如明暗相傾。薰猶不並。決然之理矣。",
    "X64n1263_001:0476a20": "詐佞詐佞者。與君子不似也。謂發言宛同聖賢。",
    "X64n1263_001:0476a21": "行事不如常人。",
    "X64n1263_001:0476a22": "素分命稟於有生之前。而清濁已定。故有智愚",
    "X64n1263_001:0476a23": "之分也。",
    "X64n1263_001:0476a24": "醇懿一色成體曰醇。溫柔克聖曰懿。",
    "X64n1263_001:0476b01": "嗜慾上貪也。下情之所好慾也。",
    "X64n1263_001:0476b02": "綱紀總繩曰綱。眾目曰紀。網賴綱紀。君賴股肱。",
    "X64n1263_001:0476b03": "乃規範之大者也。",
    "X64n1263_001:0476b04": "優劣上勝也。下衰弱也。",
    "X64n1263_001:0476b05": "烏何也。",
    "X64n1263_001:0476b06": "遠公曰。住持居上。當謙恭以接下。執事在下。要盡情",
    "X64n1263_001:0476b07": "以奉上。上下既和。則住持之道通矣。居上者。驕倨自",
    "X64n1263_001:0476b08": "尊。在下者。怠慢自疎。上下之情不通。則住持之道塞",
    "X64n1263_001:0476b09": "矣。古德住持。閒暇無事。與學者從容議論。靡所不至。",
    "X64n1263_001:0476b10": "由是一言半句。載于傳記。逮今稱之。其故何哉。一則",
    "X64n1263_001:0476b11": "欲使上情下通。道無壅蔽。二則預知學者。才性能否。",
    "X64n1263_001:0476b12": "其於進退之間。皆合其宜。自然上下雍肅。遐邇皈敬。",
    "X64n1263_001:0476b13": "叢林之興。由此致耳(與青華嚴書)。",
    "X64n1263_001:0476b14": "從容上七恭切。含緩而不迫也。",
    "X64n1263_001:0476b15": "雍肅和敬也。",
    "X64n1263_001:0476b16": "遠公謂道吾真曰。學未至於道。衒耀見聞。馳騁機解。",
    "X64n1263_001:0476b17": "以口舌辯利相勝者。猶如廁屋塗污丹雘。祇增其臭",
    "X64n1263_001:0476b18": "耳(西湖記聞)。",
    "X64n1263_001:0476b19": "道吾真潭州道吾寺可真禪師。嗣石霜圓禪師。",
    "X64n1263_001:0476b20": "南嶽十世。",
    "X64n1263_001:0476b21": "馳騁自誇也。",
    "X64n1263_001:0476b22": "丹雘彩色之總名。山海經云。雞足山下多丹雘。",
    "X64n1263_001:0476b23": "說文云。雘。美也。",
    "X64n1263_001:0476b24": "遠公謂演首座曰。心為一身之主。萬行之本。心不妙",
    "X64n1263_001:0476c01": "悟。妄情自生。妄情既生。見理不明。見理不明。是非謬",
    "X64n1263_001:0476c02": "亂。所以治心。須求妙悟。悟則神和氣靜。容敬色莊。妄",
    "X64n1263_001:0476c03": "想情慮。皆融為真心矣。以此治心。心自靈妙。然後導",
    "X64n1263_001:0476c04": "物指迷。孰不從化(浮山實錄)。",
    "X64n1263_001:0476c05": "五祖演蘄州五祖法演禪師。綿州鄧氏子。嗣白",
    "X64n1263_001:0476c06": "雲端禪師。南嶽下十三世。",
    "X64n1263_001:0476c07": "心心者。神明之府。虗靈洞徹。以具眾理而應萬",
    "X64n1263_001:0476c08": "事者也。謂百千三昧。無量法門。莫不皆由一心而",
    "X64n1263_001:0476c09": "建立也。",
    "X64n1263_001:0476c10": "敬和悅也。莊端嚴也。",
    "X64n1263_001:0476c11": "神靈也。陰陽不測之謂神。又陽之精也。",
    "X64n1263_001:0476c12": "五祖演和尚曰。今時叢林學道之士。聲名不揚。匪為",
    "X64n1263_001:0476c13": "人之所信者。葢為梵行不清白。為人不諦當。輙或苟",
    "X64n1263_001:0476c14": "求名聞利食。乃廣衒其華飾。遂被識者所譏。故蔽其",
    "X64n1263_001:0476c15": "要妙。雖有道德如佛祖。聞見疑而不信矣。爾輩他日。",
    "X64n1263_001:0476c16": "若有把芽葢頭。當以此而自勉(佛鑒與佛果書)。",
    "X64n1263_001:0476c17": "士有德之稱。",
    "X64n1263_001:0476c18": "諦當審實曰諦。中正曰當。",
    "X64n1263_001:0476c19": "聞去聲。聲著於外曰聞。",
    "X64n1263_001:0476c20": "利養財之所欲曰利。利之所樂曰養。",
    "X64n1263_001:0476c21": "把茅出世為人而結菴。乃草菴也。",
    "X64n1263_001:0476c22": "勉加力行之也。",
    "X64n1263_001:0476c23": "演祖曰。師翁初住楊岐。老屋敗椽。僅蔽風雨。適臨冬",
    "X64n1263_001:0476c24": "莫。雪霰滿牀。居不遑處。衲子投誠願充修造。師翁却",
    "X64n1263_001:0477a01": "之曰。我佛有言。時當減劫。高岸深谷。遷變不常。安得",
    "X64n1263_001:0477a02": "圓滿如意。自求稱足。汝等出家學道。做手脚未穩。已",
    "X64n1263_001:0477a03": "是四五十歲。詎有閒工夫事豐屋耶。竟不從。翌日上",
    "X64n1263_001:0477a04": "堂曰。楊岐乍住屋壁疎。滿牀盡撒雪珍珠。縮却項。暗",
    "X64n1263_001:0477a05": "嗟吁。翻憶古人樹下居(廣錄)。",
    "X64n1263_001:0477a06": "楊岐遠州楊岐山方會禪師。宜春冷氏之子。嗣",
    "X64n1263_001:0477a07": "慈明圓禪師。南嶽十世。",
    "X64n1263_001:0477a08": "莫與暮同。霰雨雪雜下。",
    "X64n1263_001:0477a09": "遑不急之貌。謂雖有雪霰。不以寒苦動其心。",
    "X64n1263_001:0477a10": "詎豈也。",
    "X64n1263_001:0477a11": "事豐屋事。好也。宋李靖公名沆。為丞相。自奉甚",
    "X64n1263_001:0477a12": "薄。所居陋巷。廳事無重門。家人勸修之。沆曰。身食",
    "X64n1263_001:0477a13": "厚祿。安榮如意。人生朝暮不保。奚用功夫。事豐屋",
    "X64n1263_001:0477a14": "也。",
    "X64n1263_001:0477a15": "翌明日也。",
    "X64n1263_001:0477a16": "樹下居佛戒弟子日中一食。樹下一宿。修身以",
    "X64n1263_001:0477a17": "避名。臨大節而不可奪。",
    "X64n1263_001:0477a18": "演祖曰。衲子守心城。奉戒律。日夜思之。朝夕行之。行",
    "X64n1263_001:0477a19": "無越思。思無越行。有其始而成其終。猶耕者之有畔。",
    "X64n1263_001:0477a20": "其過鮮矣。",
    "X64n1263_001:0477a21": "心城謂其中有正覺法王。萬德所聚。故曰心城。",
    "X64n1263_001:0477a22": "使冠不侵奪。境緣不搖動。方可進道。",
    "X64n1263_001:0477a23": "越思越。過也。學而不思則罔。思而不學則殆。",
    "X64n1263_001:0477a24": "演祖曰。所謂叢林者。陶鑄聖凡。養育才器之地。教化",
    "X64n1263_001:0477b01": "之所從出。雖羣居類聚。率而齊之。各有師承。今諸方",
    "X64n1263_001:0477b02": "不務守先聖法度。好惡偏情。多以己是革物。使後輩",
    "X64n1263_001:0477b03": "當何取法(二事坦然集)。",
    "X64n1263_001:0477b04": "陶鑄範土曰陶。鎔金曰鑄。",
    "X64n1263_001:0477b05": "革改也。",
    "X64n1263_001:0477b06": "演祖曰。利生傳道。務在得人。而知人之難。聖哲所病。",
    "X64n1263_001:0477b07": "聽其言而未保其行。求其行而恐遺其才。自非素與",
    "X64n1263_001:0477b08": "交遊。備詳本末。探其志行。觀其器能。然後守道藏用",
    "X64n1263_001:0477b09": "者。可得而知。沽名飾貌者。不容其偽。縱其潛密。亦見",
    "X64n1263_001:0477b10": "淵源。夫觀探詳聽之理。固非一朝一夕之所能。所以",
    "X64n1263_001:0477b11": "南嶽讓見大鑒之後。猶執事十五秋。馬祖見讓之時。",
    "X64n1263_001:0477b12": "亦相從十餘載。是知先聖授受之際。固非淺薄所敢",
    "X64n1263_001:0477b13": "傳持。如一器水。傳於一器。始堪克紹洪規。如當家種",
    "X64n1263_001:0477b14": "草。此其觀探詳聽之理明騐也。豈容巧言令色。便僻",
    "X64n1263_001:0477b15": "謟媚而克選者哉(圓悟書)。",
    "X64n1263_001:0477b16": "病憂也。聖人云。不患人之不己知。患不知人也。",
    "X64n1263_001:0477b17": "聽言觀行始我觀聽於人也。謂聽其所說。以為",
    "X64n1263_001:0477b18": "有德。但恐其能言而不能行。必欲觀其所行之行",
    "X64n1263_001:0477b19": "也。",
    "X64n1263_001:0477b20": "南嶽讓衡州南嶽懷讓禪師。金州杜氏子。嗣六",
    "X64n1263_001:0477b21": "祖大鑑禪師。",
    "X64n1263_001:0477b22": "大鑑六祖惠能大鑑禪師。苑陽人。即涿州也。盧",
    "X64n1263_001:0477b23": "氏子。先父遷於嶺南新州住。後生能。嗣五祖弘忍",
    "X64n1263_001:0477b24": "大師也。",
    "X64n1263_001:0477c01": "馬祖江西馬祖道一禪師。漢州什邡縣馬氏子。",
    "X64n1263_001:0477c02": "嗣南嶽讓禪師。依羅漢寺出家。容貌奇異。牛行虎",
    "X64n1263_001:0477c03": "視。引舌過鼻。足下有二輪。乃唐德宗時人也。",
    "X64n1263_001:0477c04": "固非下道高於師。方堪傳授。見與師齊。減師半",
    "X64n1263_001:0477c05": "德也。",
    "X64n1263_001:0477c06": "洪規大法也。謂權衡佛祖。模範人天。非細事也。",
    "X64n1263_001:0477c07": "當家種草當家者。選有德之子。克紹家業。使祖",
    "X64n1263_001:0477c08": "風之不遺墜也。種草者。如農家種田。相地厚薄而",
    "X64n1263_001:0477c09": "投子也。",
    "X64n1263_001:0477c10": "巧言令色令。猶善也。言乃心之聲出於口。當出",
    "X64n1263_001:0477c11": "而出。色乃心之發見於面。當見而見。則天理存於",
    "X64n1263_001:0477c12": "內矣。或出諸於外。巧言如簧。甘言若醴。象恭其容。",
    "X64n1263_001:0477c13": "色莊其貌。務以悅人之聽觀。而本心之德全忘矣。",
    "X64n1263_001:0477c14": "便僻外習威儀。舉止輕揚。而內無實德也。",
    "X64n1263_001:0477c15": "謟屈己佞求曰謟。媚親順取悅於人也。",
    "X64n1263_001:0477c16": "演祖曰。住持大柄。在惠與德。二者兼行。廢一不可。惠",
    "X64n1263_001:0477c17": "而罔德。則人不敬。德而罔惠。則人不懷。苟知惠之可",
    "X64n1263_001:0477c18": "懷。加其德以相濟。則所敷之惠。適足以安上下。誘四",
    "X64n1263_001:0477c19": "來。苟知德之可敬。加其惠以相資。則所持之德。適足",
    "X64n1263_001:0477c20": "以紹先覺。導愚迷。故善住持者。養德以行惠。宣惠以",
    "X64n1263_001:0477c21": "持德。德而能養則不屈。惠而能行則有恩。由是德與",
    "X64n1263_001:0477c22": "惠相蓄。惠與德互行。如此則德不用修而敬同佛祖。",
    "X64n1263_001:0477c23": "惠不勞費而懷如父母。斯則湖海有志於道者。孰不",
    "X64n1263_001:0477c24": "來歸。住持將傳道德。興教化不明斯要。而莫之得也",
    "X64n1263_001:0478a01": "(與佛眼書)。",
    "X64n1263_001:0478a02": "柄權也。",
    "X64n1263_001:0478a03": "慧以恩及人曰惠。愛施者仁之端。",
    "X64n1263_001:0478a04": "德以敬修身曰德。修身者智之府。",
    "X64n1263_001:0478a05": "敷施也。適當也用也。",
    "X64n1263_001:0478a06": "養保守也。宣布散也。",
    "X64n1263_001:0478a07": "蓄養也積也。孰誰也。",
    "X64n1263_001:0478a08": "演祖自海會遷東山。太平佛鑑。龍門佛眼。二人詣山",
    "X64n1263_001:0478a09": "頭省覲。祖集耆舊主事。備湯果夜話。祖問佛鑑。舒州",
    "X64n1263_001:0478a10": "熟否。對曰熟。祖曰。太平熟否。對曰熟。祖曰。諸莊共收",
    "X64n1263_001:0478a11": "稻多少。佛鑒籌慮間。祖正色厲聲曰。汝濫為一寺之",
    "X64n1263_001:0478a12": "主。事無巨細。悉要究心。常住歲計。一眾所係。汝猶罔",
    "X64n1263_001:0478a13": "知。其他細務。不言可見。山門執事。知因識果。若師翁",
    "X64n1263_001:0478a14": "輔慈明師祖乎。汝不思常住物。重如山乎。葢演祖尋",
    "X64n1263_001:0478a15": "常機辯峻捷。佛鑑既執弟子禮。應對含緩。乃至如是。",
    "X64n1263_001:0478a16": "古人云。師嚴然後所學之道尊。故東山門下子孫。多",
    "X64n1263_001:0478a17": "賢德而超邁者。誠源遠而流長也(耿龍學與高菴書)。",
    "X64n1263_001:0478a18": "省覲省察也。秋後見曰覲。如朝廷須為朝覲。乃",
    "X64n1263_001:0478a19": "會合省察一年之事。",
    "X64n1263_001:0478a20": "籌慮方思後對。而不敢便答。",
    "X64n1263_001:0478a21": "正色有威而不猛。嚴而厲恭。雖曰怒。而不失其",
    "X64n1263_001:0478a22": "正也。",
    "X64n1263_001:0478a23": "細務急先務心。君子務本。",
    "X64n1263_001:0478a24": "慈明潭州石霜慈明楚圓禪師。金州李氏子。嗣",
    "X64n1263_001:0478b01": "汾陽善昭禪師。南嶽下九世也。",
    "X64n1263_001:0478b02": "機辯機如掣電。辯似懸河。",
    "X64n1263_001:0478b03": "弟子學於師後曰弟。智從師生曰子。",
    "X64n1263_001:0478b04": "應對有呼則應。有問則對。",
    "X64n1263_001:0478b05": "含緩忍而不敢言曰含。從容而不急曰緩。",
    "X64n1263_001:0478b06": "演祖見衲子有節義而可立者。室中峻拒。不假辭色。",
    "X64n1263_001:0478b07": "察其偏邪謟侫。所為猥屑不可教者。愈加愛重。人皆",
    "X64n1263_001:0478b08": "莫測。烏乎。葢祖之取捨。必有道矣(耿龍學跋法語)。",
    "X64n1263_001:0478b09": "猥屑不可言其所為謂之惡也。猥。鄙也。屑。苟也。",
    "X64n1263_001:0478b10": "愈加下施不測之恩也。",
    "X64n1263_001:0478b11": "演祖曰。古人樂聞己過。喜於為善。長於包荒。厚於隱",
    "X64n1263_001:0478b12": "惡。謙以交友。勤以濟眾。不以得喪二其心。所以光明",
    "X64n1263_001:0478b13": "碩大。照暎今昔矣(答靈源書)。",
    "X64n1263_001:0478b14": "己過孟子曰。子路人告之有過則喜。喜其得聞",
    "X64n1263_001:0478b15": "改之。其勇於自修如此。程子曰。子路人告之有過",
    "X64n1263_001:0478b16": "則喜。可謂百世之師也。",
    "X64n1263_001:0478b17": "喜善禹王聞善言則拜。葢不待有過。而屈己以",
    "X64n1263_001:0478b18": "受天下之善也。",
    "X64n1263_001:0478b19": "包荒易經泰卦。君子處泰之道。必有包荒之量。",
    "X64n1263_001:0478b20": "其施為寬裕詳密也。又量寬容眾。德廣安居也。",
    "X64n1263_001:0478b21": "碩廣也。大也。",
    "X64n1263_001:0478b22": "演祖謂佛鑒曰。住持之要。臨眾貴在豐盈。處己務從",
    "X64n1263_001:0478b23": "簡約。其餘細碎。悉勿關心。用人深以推誠。擇言故須",
    "X64n1263_001:0478b24": "取重。言見重則主者自尊。人推誠則眾心自感。尊則",
    "X64n1263_001:0478c01": "不嚴而眾服。感則不令而自成。自然賢愚各通其懷。",
    "X64n1263_001:0478c02": "小大皆奮其力。與夫持以勢力。迫以驅喝。不得已而",
    "X64n1263_001:0478c03": "從之者。何啻萬倍哉(與佛鑒書見蟾侍者日錄)。",
    "X64n1263_001:0478c04": "啻止也。",
    "X64n1263_001:0478c05": "演祖謂郭功輔曰。人之性情。固無常守。隨化日遷。自",
    "X64n1263_001:0478c06": "古佛法雖隆替有數。而興衰之理。未有不由教化而",
    "X64n1263_001:0478c07": "成。昔江西南嶽諸祖之利物也。扇以淳風。節以清淨。",
    "X64n1263_001:0478c08": "被以道德。教以禮義。使學者收視聽。塞邪僻。絕嗜慾。",
    "X64n1263_001:0478c09": "忘利養。所以日遷善遠過。道成德備而不自知。今之",
    "X64n1263_001:0478c10": "人不如古之人遠矣。必欲參究此道。要須確志勿易",
    "X64n1263_001:0478c11": "以悟為期。然後禍患得喪付之造物。不可苟免。豈可",
    "X64n1263_001:0478c12": "預憂其不成。而不為之耶。纔有絲毫顧慮萌于胸中。",
    "X64n1263_001:0478c13": "不獨今生不了。以至千生萬劫。無有成就之時(坦然菴集)。",
    "X64n1263_001:0478c14": "郭功輔提刑郭正祥。字功輔。號淨空居士。問道",
    "X64n1263_001:0478c15": "於白雲端。",
    "X64n1263_001:0478c16": "造物儒言天命。釋言定業也。",
    "X64n1263_001:0478c17": "功輔自當塗(太平州也)絕江。訪白雲端和尚于海會。白雲",
    "X64n1263_001:0478c18": "問公。牛淳乎。公曰淳矣。白雲叱之。公拱而立。白雲曰。",
    "X64n1263_001:0478c19": "淳乎淳乎。南泉大溈。無異此也。仍贈以偈曰。牛來山",
    "X64n1263_001:0478c20": "中。水足草足。牛出山去。東觸西觸。又曰。上大人。化三",
    "X64n1263_001:0478c21": "千。可知禮也(行狀)。",
    "X64n1263_001:0478c22": "絕江直渡也。",
    "X64n1263_001:0478c23": "訪白雲郭功輔。乃現宰官身而作佛事。可謂在",
    "X64n1263_001:0478c24": "欲而無欲。居塵不染塵。亦是他宿植德本。有大因",
    "X64n1263_001:0479a01": "緣。故致根塵脫繫。一念無依。到此橋斷路窮。不免",
    "X64n1263_001:0479a02": "求人指示。故訪白雲於海會。白具通方正眼。運匠",
    "X64n1263_001:0479a03": "石之功。施無礙之辯。便問公牛淳乎。以公曾經大",
    "X64n1263_001:0479a04": "冶鎚鉗。已到不疑之地。謂全身擔荷。脫體承當。向",
    "X64n1263_001:0479a05": "他道淳矣。白雲居養子之緣。婆心太切。只恐他見",
    "X64n1263_001:0479a06": "道未穩。故以雷轟電掣之機。振地威雄之勢而叱",
    "X64n1263_001:0479a07": "之。可謂把關須用精嚴吏。不驗分明不放行。正如",
    "X64n1263_001:0479a08": "疾風知勁草。烈火辨真金。公已是鼻孔撩天。脚跟",
    "X64n1263_001:0479a09": "點地的人。縱是八面風吹他不動。得處穩密。何妨",
    "X64n1263_001:0479a10": "八面風吹。見地唯深。豈懼四山來合。遂拱而立。謂",
    "X64n1263_001:0479a11": "得處自然忘計較。拈來全不費工夫。白雲到此。雪",
    "X64n1263_001:0479a12": "後始知松柏操。事難方顯丈夫兒。車不橫推。理無",
    "X64n1263_001:0479a13": "曲斷。滿口許他道。淳乎淳乎。南泉大溈無異此也。",
    "X64n1263_001:0479a14": "仍贈一偈。前二句頌他見地明白。謂饑飡嫩草遙",
    "X64n1263_001:0479a15": "山去。渴飲寒泉遶澗廻。後二句。頌他放曠今時。謂",
    "X64n1263_001:0479a16": "放曠不耕空劫地。暮天何用牧歌摧。又曰。上大人",
    "X64n1263_001:0479a17": "者。一是歸美之辭。二是出身活句。可謂大冶精金。",
    "X64n1263_001:0479a18": "還他作者。",
    "X64n1263_001:0479a19": "白雲端舒州。白雲守端禪師。衡陽葛氏子。嗣楊",
    "X64n1263_001:0479a20": "岐方會禪師。南嶽下十二世。",
    "X64n1263_001:0479a21": "南泉池州南泉普願禪師。鄭州新鄭王氏子。嗣",
    "X64n1263_001:0479a22": "馬祖道一禪師。一日上堂示眾云。王老師牧一頭",
    "X64n1263_001:0479a23": "水牯牛。擬向溪東牧。不免犯官家苗稼。擬向溪西",
    "X64n1263_001:0479a24": "牧。亦不免犯官家苗稼。不如隨分納些些。總不見",
    "X64n1263_001:0479b01": "得也。",
    "X64n1263_001:0479b02": "大溈潭州溈山靈祐禪師。福州長溪趙氏子。嗣",
    "X64n1263_001:0479b03": "百丈懷海禪師。一日上堂曰。老僧百年後。向山下",
    "X64n1263_001:0479b04": "檀越家作一水牯牛。右脇書五字。溈山僧某甲。當",
    "X64n1263_001:0479b05": "時喚作溈山僧。却是水牯牛。喚作水牯牛。却是溈",
    "X64n1263_001:0479b06": "山僧。畢竟喚作甚麼即得。仰山出眾。禮拜而退。",
    "X64n1263_001:0479b07": "白雲謂功輔曰。昔翠巖真點胸。躭味禪觀。以口舌辯",
    "X64n1263_001:0479b08": "利。呵罵諸方。未有可其意者。而大法實不明了。一日",
    "X64n1263_001:0479b09": "金鑾善侍者見而笑曰。師兄參禪雖多。而不妙悟。可",
    "X64n1263_001:0479b10": "謂癡禪矣(白雲夜話)。",
    "X64n1263_001:0479b11": "翠巖真洪州。翠巖可真禪師。福州人。得法於石",
    "X64n1263_001:0479b12": "霜楚圓禪師。",
    "X64n1263_001:0479b13": "點胸因他裝點胸襟。欲高過於人。故點胸之混",
    "X64n1263_001:0479b14": "名。播揚於叢林。",
    "X64n1263_001:0479b15": "禪觀秉一心而為禪。照萬法而為觀。又禪止散",
    "X64n1263_001:0479b16": "亂。觀照心昏。",
    "X64n1263_001:0479b17": "金鑾善慈明之高弟也。道悟真楊岐方會皆推",
    "X64n1263_001:0479b18": "伏之。未詳法嗣。",
    "X64n1263_001:0479b19": "癡禪躭味禪而未發慧曰癡禪。如守株待兔等。",
    "X64n1263_001:0479b20": "翠巖真甞謂親見慈明。天下無可其意者。一日與",
    "X64n1263_001:0479b21": "金鑾善論道遊山次。善拈一片瓦置於石上曰。向",
    "X64n1263_001:0479b22": "這裏下得一轉語。許你親見慈明。真擬之。善叱之",
    "X64n1263_001:0479b23": "曰。佇思停機。情關未透。何曾夢見先師在。師兄參",
    "X64n1263_001:0479b24": "禪雖多。而不妙悟。可謂癡禪矣。",
    "X64n1263_001:0479c01": "白雲曰。道之隆替豈常耶。在人弘之耳。故曰。操則存。",
    "X64n1263_001:0479c02": "捨則亡。然非道去人。而人去道也。古之人。處山林。隱",
    "X64n1263_001:0479c03": "朝市。不牽於名利。不惑於聲色。遂能清振一時。美流",
    "X64n1263_001:0479c04": "萬世。豈古之可為。今之不可為也。由教之未至。行之",
    "X64n1263_001:0479c05": "不力耳。或謂古人淳朴故可教。今人浮薄故不可教。",
    "X64n1263_001:0479c06": "斯實鼓惑之言。誠不足稽也(答功輔書)。",
    "X64n1263_001:0479c07": "朝市廛闠之所也。白樂天云。大隱居朝市。小隱",
    "X64n1263_001:0479c08": "住丘樊。丘樊甚冷落。朝市太囂喧。不如作中隱。隱",
    "X64n1263_001:0479c09": "作留司官。",
    "X64n1263_001:0479c10": "鼓惑鼓動人心。惑亂人意。",
    "X64n1263_001:0479c11": "稽考證之謂。",
    "X64n1263_001:0479c12": "白雲謂無為子曰。可言不可行。不若勿言。可行不可",
    "X64n1263_001:0479c13": "言。不若勿行。發言必慮其所終。立行必稽其所蔽。於",
    "X64n1263_001:0479c14": "是先哲謹於言。擇於行。發言非苟顯其理。將啟學者",
    "X64n1263_001:0479c15": "之未悟。立行非獨善其身。將訓學者之未成。所以發",
    "X64n1263_001:0479c16": "言有類。立行有禮。遂能言不集禍。行不招辱。言則為",
    "X64n1263_001:0479c17": "經。行則為法。故曰言行乃君子之樞機。治身之大本。",
    "X64n1263_001:0479c18": "動天地。感鬼神。得不敬乎(白雲廣錄)。",
    "X64n1263_001:0479c19": "無為子姓楊。名傑。字次公。號無為居士。任至禮",
    "X64n1263_001:0479c20": "部。無為州人。得法於天衣懷禪師。",
    "X64n1263_001:0479c21": "可言馬氏曰。夫可言不可行。君子不言也。則言",
    "X64n1263_001:0479c22": "顧行。而言不違行矣。",
    "X64n1263_001:0479c23": "可行可行不可言。君子弗行也。則行顧言。而行",
    "X64n1263_001:0479c24": "不違言矣。",
    "X64n1263_001:0480a01": "類比也。法也。",
    "X64n1263_001:0480a02": "樞機門轉處曰樞。機者。弩牙也。易繫辭曰。君子",
    "X64n1263_001:0480a03": "居其室。出其言善。則千里之外應之。況其邇者乎。",
    "X64n1263_001:0480a04": "言行君子之樞機。樞機之發。榮辱之主也。所以動",
    "X64n1263_001:0480a05": "天地。感鬼神。可不慎乎。昔成湯有七年之旱。太史",
    "X64n1263_001:0480a06": "占之曰。當以人禱之。湯曰。吾所為請雨者民也。若",
    "X64n1263_001:0480a07": "以人禱。返害其民。吾當自禱。遂齋戒剪髮斷爪。素",
    "X64n1263_001:0480a08": "車白馬。身穿白苧。以身為犧。禱於桑林之野。祝曰。",
    "X64n1263_001:0480a09": "無以余一人不敏。傷民之命。遂以六事自責曰。政",
    "X64n1263_001:0480a10": "不節歟。民失職歟。女謁盛歟。宮室崇歟。苞苴行歟。",
    "X64n1263_001:0480a11": "讒夫昌歟。言訖。忽大雨數千里。湯有此德。故言行",
    "X64n1263_001:0480a12": "遂能動天地也。",
    "X64n1263_001:0480a13": "白雲謂演祖曰。禪者智能。多見於已然。不能見於未",
    "X64n1263_001:0480a14": "然。止觀定慧。防於未然之前。作止任滅。覺於已然之",
    "X64n1263_001:0480a15": "後。故作止任滅。所用易見。止觀定慧。所為難知。惟古",
    "X64n1263_001:0480a16": "人志在於道。絕念於未萌。雖有止觀定慧。作止任滅。",
    "X64n1263_001:0480a17": "皆為本末之論也。所以云。若有毫端許言於本末者。",
    "X64n1263_001:0480a18": "皆為自欺。此古人見徹處而不自欺也(實錄)。",
    "X64n1263_001:0480a19": "止觀定慧三觀之總名也。停息諸念曰止。如理",
    "X64n1263_001:0480a20": "思惟曰觀。內心不動曰定。隨緣照了曰慧。梵語奢",
    "X64n1263_001:0480a21": "摩他。此云止。止久曰定。梵語三摩鉢提。此云觀。觀",
    "X64n1263_001:0480a22": "久曰慧。梵語禪那。此云等該。等該前二。即定慧之",
    "X64n1263_001:0480a23": "通稱。通遮通照。故曰等該。在因曰止觀。在果曰定",
    "X64n1263_001:0480a24": "慧。若約三學互論。即一心不動。人境雙忘曰戒。覺",
    "X64n1263_001:0480b01": "心圓明。內外湛然曰定。隨緣應物。妙用無窮曰慧。",
    "X64n1263_001:0480b02": "名雖有三。其揆一也。",
    "X64n1263_001:0480b03": "作止任滅作者。即心造心作之謂也。若有人言。",
    "X64n1263_001:0480b04": "我於本心作種種行。欲求真理。即名為病。止者。止",
    "X64n1263_001:0480b05": "妄即真之謂也。若有人言。我今永息諸念。寂然平",
    "X64n1263_001:0480b06": "等。欲求真理。即名為病。任者。隨緣任情之謂也。若",
    "X64n1263_001:0480b07": "有人言。我等今者。不斷生死。不求涅槃。任彼一切。",
    "X64n1263_001:0480b08": "欲求真理。是名為病。滅者。寂滅之謂也。若有人言。",
    "X64n1263_001:0480b09": "我今求永滅一切煩惱身心。根塵虗妄境界。欲求",
    "X64n1263_001:0480b10": "真理。是名為病。止觀定慧為本。作止任滅為末。",
    "X64n1263_001:0480b11": "自欺欺昧也。大學曰。所謂誠其意者。毋自欺也。",
    "X64n1263_001:0480b12": "知為善以去惡。而心之所發由未誠。是為自欺也。",
    "X64n1263_001:0480b13": "白雲曰。多見衲子未甞經及遠大之計。予恐叢林自",
    "X64n1263_001:0480b14": "此衰薄矣。楊岐先師每言。上下偷安。最為法門大患。",
    "X64n1263_001:0480b15": "予昔隱居歸宗書堂。披閱經史。不啻數百過目。其簡",
    "X64n1263_001:0480b16": "編弊故極矣。然每開卷。必有新獲之意。予以是思之。",
    "X64n1263_001:0480b17": "學不負人如此(白雲實錄)。",
    "X64n1263_001:0480b18": "上下偷安去聖時遙。邪侫之輩。寄身於我教中。",
    "X64n1263_001:0480b19": "在上者不教其下。其下者不奉其上。各取一身之",
    "X64n1263_001:0480b20": "安也。",
    "X64n1263_001:0480b21": "歸宗寺名。在廬山之南。昔年羲之隱居之處。洗",
    "X64n1263_001:0480b22": "硯池。今猶在也。",
    "X64n1263_001:0480b23": "白雲初住九江承天。次遷圓通。年齒甚少。時晦堂在",
    "X64n1263_001:0480b24": "寶峰。謂月公晦曰。新圓通洞徹見元。不忝楊岐之嗣。",
    "X64n1263_001:0480c01": "惜乎發用太早。非叢林福。公晦因問其故。晦堂曰。功",
    "X64n1263_001:0480c02": "名美器。造物惜之。不與人全。人固欲之。天必奪之。逮",
    "X64n1263_001:0480c03": "白雲終于舒之海會。方五十六歲。識者謂晦堂知幾",
    "X64n1263_001:0480c04": "知微。真哲人矣(湛堂記聞)。",
    "X64n1263_001:0480c05": "晦堂隆興府黃龍山。祖心晦堂寶覺禪師。南雄",
    "X64n1263_001:0480c06": "鄔氏子。嗣黃龍。南嶽下十二世也。",
    "X64n1263_001:0480c07": "寶峰寺名。",
    "X64n1263_001:0480c08": "月公晦諱曉月。字公晦。得法於瑯琊覺禪師。於",
    "X64n1263_001:0480c09": "宋熈寧間。住洪州泐潭寶峰精舍。作楞嚴標旨。",
    "X64n1263_001:0480c10": "洞徹洞明玄理。徹底無依。忝辱也。",
    "X64n1263_001:0480c11": "功名美器有功名。無美器。有美器。無功名。葢天",
    "X64n1263_001:0480c12": "命也。不與人全。昔种放隱終南。聞希夷之風。往見",
    "X64n1263_001:0480c13": "之。希夷曰。當有顯宦。但名者古今美器。造物所忌。",
    "X64n1263_001:0480c14": "子名將有敗之。後果如言也。",
    "X64n1263_001:0480c15": "終君子曰終。小人曰死。謂君子有益於時。死聞",
    "X64n1263_001:0480c16": "於後。平生以保身為事。故沒可言終也。死者澌盡",
    "X64n1263_001:0480c17": "泯沒。濫朽無節。故小人則言死也。文見論語大全。",
    "X64n1263_001:0480c18": "幾微易繫辭曰。知幾其神乎。君子上交不謟。下",
    "X64n1263_001:0480c19": "交不凟。其知幾乎。幾者動之微。吉凶之先見者也。",
    "X64n1263_001:0480c20": "晦堂心和尚。參月公晦于寶峰。公晦洞明楞嚴深旨。",
    "X64n1263_001:0480c21": "海上獨步。晦堂每聞一句一字。如獲至寶。喜不自勝。",
    "X64n1263_001:0480c22": "衲子中間有竊議者。晦堂聞之曰。扣彼所長。礪我所",
    "X64n1263_001:0480c23": "短。吾何慊焉。英邵武曰。晦堂師兄。道學為禪衲所宗。",
    "X64n1263_001:0480c24": "猶以尊德自勝為強。以未見未聞為媿。使叢林自廣",
    "X64n1263_001:0481a01": "而狹於人者。有所矜式。豈小補哉(靈源拾遺)。",
    "X64n1263_001:0481a02": "獨步袁淑謂謝莊曰。江東無我。卿當獨步。",
    "X64n1263_001:0481a03": "扣礪上取也。下磨礪也。謂取他有餘。補我不足。",
    "X64n1263_001:0481a04": "慊曾子曰。晉楚之富不及也。彼以其富。我以吾",
    "X64n1263_001:0481a05": "仁。彼以其爵。我以吾義。吾何慊乎哉。慊恨也。少也。",
    "X64n1263_001:0481a06": "強勝也。樂也。",
    "X64n1263_001:0481a07": "自廣而狹自廣而狹小於人。出書經。",
    "X64n1263_001:0481a08": "矜式規法也。令人依而行之。使諸大夫國人。皆",
    "X64n1263_001:0481a09": "有所矜式。出孟子。",
    "X64n1263_001:0481a10": "晦堂曰。住持之要。當取其遠大者。略其近小者。事固",
    "X64n1263_001:0481a11": "未決。宜諮詢于老成之人。尚疑矣。更扣問于識者。縱",
    "X64n1263_001:0481a12": "有未盡。亦不致甚矣。其或主者好逞私心。專自取與。",
    "X64n1263_001:0481a13": "一旦遭小人所謀。罪將誰歸。故曰謀在多。斷在獨。謀",
    "X64n1263_001:0481a14": "之在多。可以觀利害之極致。斷之在我。可以定叢林",
    "X64n1263_001:0481a15": "之是非(與草堂書)。",
    "X64n1263_001:0481a16": "晦堂不赴溈山請。延平陳瑩中。移書勉之曰。古人住",
    "X64n1263_001:0481a17": "持無職事。選有德者居之。當是任者。必將以斯道覺",
    "X64n1263_001:0481a18": "斯民。終不以勢位聲利為之變。今學者大道未明。各",
    "X64n1263_001:0481a19": "趨異學。流入名相。遂為聲色所動。賢不肖雜糅不可",
    "X64n1263_001:0481a20": "別白。正宜老成者。惻隱存心之時。以道自任。障回百",
    "X64n1263_001:0481a21": "川。固無難矣。若夫退求靜謐。務在安逸。此獨善其身",
    "X64n1263_001:0481a22": "者所好。非叢林所以望公者(出靈源拾遺)。",
    "X64n1263_001:0481a23": "陳瑩中延平縣。陳了翁。名壦。字瑩中。號華嚴居",
    "X64n1263_001:0481a24": "士。",
    "X64n1263_001:0481b01": "糅米不純色。謂碎米而雜其好飯。言君子小人。",
    "X64n1263_001:0481b02": "相混而不可辯。",
    "X64n1263_001:0481b03": "惻隱孟子曰。惻隱之心。仁之端也。惻者傷之切。",
    "X64n1263_001:0481b04": "隱者痛之深。即慈悲不忍之心也。",
    "X64n1263_001:0481b05": "障百川迴眾流而入海也。韓文公進學解曰。障",
    "X64n1263_001:0481b06": "百川而東之。迴狂瀾而既倒。謂入鄽垂手。接物利",
    "X64n1263_001:0481b07": "生也。",
    "X64n1263_001:0481b08": "謐靜也。",
    "X64n1263_001:0481b09": "晦堂一日見黃龍有不豫之色。因逆問之。黃龍曰。監",
    "X64n1263_001:0481b10": "收未得人。晦堂遂薦感副寺。黃龍曰。感尚暴。恐為小",
    "X64n1263_001:0481b11": "人所謀。晦堂曰。化侍者稍廉謹。黃龍謂。化雖廉謹。不",
    "X64n1263_001:0481b12": "若秀莊主有量而忠。靈源甞問晦堂。黃龍用一監收。",
    "X64n1263_001:0481b13": "何過慮如此。晦堂曰。有國有家者。未甞不本此。豈特",
    "X64n1263_001:0481b14": "黃龍為然。先聖亦曾戒之(大溈秀。雙嶺化。感鐵面三人也。通菴壁記)。",
    "X64n1263_001:0481b15": "感副寺南嶽福巖慈感禪師。潼州杜氏子。嗣。黃",
    "X64n1263_001:0481b16": "龍南禪師。",
    "X64n1263_001:0481b17": "化侍者隆興府雙嶺佖化禪師。得法于黃龍惠",
    "X64n1263_001:0481b18": "南禪師。",
    "X64n1263_001:0481b19": "廉正直無私曰廉。",
    "X64n1263_001:0481b20": "秀莊主潭州大溈懷秀禪師。信州應氏子。嗣黃",
    "X64n1263_001:0481b21": "龍禪師。",
    "X64n1263_001:0481b22": "量有量則容納眾流也。",
    "X64n1263_001:0481b23": "忠有忠則盡情奉上也。",
    "X64n1263_001:0481b24": "靈源隆興府黃龍靈源惟清禪師。本州陳氏子。",
    "X64n1263_001:0481c01": "嗣黃龍祖心。",
    "X64n1263_001:0481c02": "晦堂謂朱給事世英曰。余初入道。自恃甚易。逮見黃",
    "X64n1263_001:0481c03": "龍先師後。退思日用。與理矛盾者極多。遂力行之三",
    "X64n1263_001:0481c04": "年。雖祁寒溽暑。確志不移。然後方得事事如理。而今",
    "X64n1263_001:0481c05": "咳唾掉臂。也是祖師西來意(章江集)。",
    "X64n1263_001:0481c06": "朱給事名顯謨。字世英。任至給事。問道於黃龍",
    "X64n1263_001:0481c07": "南禪師。",
    "X64n1263_001:0481c08": "自恃自負聰明之資。輕視佛祖之道。",
    "X64n1263_001:0481c09": "矛盾上鎗也。下護身牌。昔人以二事雙賣。各歎",
    "X64n1263_001:0481c10": "其勝。智者語云。我買汝矛。還刺汝盾。入於不入。即",
    "X64n1263_001:0481c11": "無其辭。以況自相違也。",
    "X64n1263_001:0481c12": "祁大也。溽暑勝熱也。",
    "X64n1263_001:0481c13": "朱世英問晦堂曰。君子不幸小有過差。而聞見指目",
    "X64n1263_001:0481c14": "之不暇。小人終日造惡而不以為然。其故何哉。晦堂",
    "X64n1263_001:0481c15": "曰。君子之德。比美玉焉。有瑕生內。必見於外。故見者",
    "X64n1263_001:0481c16": "稱異。不得不指目也。若夫小人者。日用所作。無非過",
    "X64n1263_001:0481c17": "惡。又安用言之(章江集)。",
    "X64n1263_001:0481c18": "晦堂曰。聖人之道。如天地育萬物。無有不備於道者。",
    "X64n1263_001:0481c19": "眾人之道。如江海淮濟。山川陵谷。草木昆蟲。各盡其",
    "X64n1263_001:0481c20": "量而已。不知其外無有不備者。夫道豈二耶。由得之",
    "X64n1263_001:0481c21": "淺深。成有小大耶(答張無盡書)。",
    "X64n1263_001:0481c22": "川陵眾流入海曰川。大阜曰陵。",
    "X64n1263_001:0481c23": "昆諸也。",
    "X64n1263_001:0481c24": "晦堂曰。久廢不可速成。積弊不可頓除。優游不可久",
    "X64n1263_001:0482a01": "戀。人情不能恰好。禍患不可苟免。夫為善知識。達此",
    "X64n1263_001:0482a02": "五事。涉世可無悶矣(與祥和尚書)。",
    "X64n1263_001:0482a03": "晦堂曰。先師進止嚴重。見者敬畏。衲子因事請假。多",
    "X64n1263_001:0482a04": "峻拒弗從。惟聞省侍親老。氣色穆然見於顏面。盡禮",
    "X64n1263_001:0482a05": "津遣。其愛人恭孝如此(與謝景溫書)。",
    "X64n1263_001:0482a06": "晦堂曰。黃龍先師。昔同雲峰悅和尚。夏居荊南鳳林。",
    "X64n1263_001:0482a07": "悅好辯論。一日與衲子作喧。先師閱經自若。如不聞",
    "X64n1263_001:0482a08": "見。已而悅詣先師案頭。瞋目責之曰。爾在此習善知",
    "X64n1263_001:0482a09": "識量度耶。先師稽首謝之。閱經如故(已上並見靈源拾遺)。",
    "X64n1263_001:0482a10": "雲峰南嶽雲峰文悅禪師。南昌徐氏子。嗣大愚",
    "X64n1263_001:0482a11": "守芝禪師。南嶽下十一世也。",
    "X64n1263_001:0482a12": "黃龍南和尚曰。予昔同文悅遊湖南。見衲子擔籠行",
    "X64n1263_001:0482a13": "脚者。悅驚異蹙頞。已而呵曰。自家閨閣中物。不肯放",
    "X64n1263_001:0482a14": "下。返累及他人擔夯。無乃太勞乎(林間錄)。",
    "X64n1263_001:0482a15": "蹙頞攢眉促鼻也。",
    "X64n1263_001:0482a16": "閨物胸襟之識情。又私溺之物。",
    "X64n1263_001:0482a17": "夯音享。荷負之勢。",
    "X64n1263_001:0482a18": "黃龍曰。住持要在得眾。得眾要在見情。先佛言人情",
    "X64n1263_001:0482a19": "者。為世之福田。葢理道所由生也。故時之否泰。事之",
    "X64n1263_001:0482a20": "損益。必因人情。情有通塞。則否泰生。事有厚薄。則損",
    "X64n1263_001:0482a21": "益至。惟聖人能通天下之情。故易之別卦。乾下坤上",
    "X64n1263_001:0482a22": "則曰泰。乾上坤下則曰否。其取象損上益下則曰益。",
    "X64n1263_001:0482a23": "損下益上則曰損。夫乾為天坤為地。天在下而地在",
    "X64n1263_001:0482a24": "上。位固乖矣。而返謂之泰者。上下交故也。主在上而",
    "X64n1263_001:0482b01": "賓處下。義固順矣。而返謂之否者。上下不交故也。是",
    "X64n1263_001:0482b02": "以天地不交。庶物不育。人情不交。萬事不和。損益之",
    "X64n1263_001:0482b03": "義。亦由是矣。夫在人上者。能約己以裕下。下必悅而",
    "X64n1263_001:0482b04": "奉上矣。豈不謂之益乎。在上者蔑下而肆諸己。下必",
    "X64n1263_001:0482b05": "怨而叛上矣。豈不謂之損乎。故上下交則泰。不交則",
    "X64n1263_001:0482b06": "否。自損者人益。自益者人損。情之得失。豈容易乎。先",
    "X64n1263_001:0482b07": "聖甞喻人為舟。情為水。水能載舟。亦得覆舟。水順舟",
    "X64n1263_001:0482b08": "浮。違則沒矣。故住持得人情則興。失人情則廢。全得",
    "X64n1263_001:0482b09": "而全興。全失而全廢。故同善則福多。同惡則禍甚。善",
    "X64n1263_001:0482b10": "惡同類。端如貫珠。興廢象行。明若觀日。斯歷代之元",
    "X64n1263_001:0482b11": "龜也(與黃檗勝書)。",
    "X64n1263_001:0482b12": "否卦否。閉塞也。大往小來。陽往居外。陰來居內。",
    "X64n1263_001:0482b13": "陰氣不上升。陽氣不下降。二氣不交。萬物不生。天",
    "X64n1263_001:0482b14": "地否塞也。以人事言。君不下孚於臣。臣不上孚於",
    "X64n1263_001:0482b15": "君。上下不交。人情否塞也。以一人言。在外者陽氣",
    "X64n1263_001:0482b16": "散而不順。在內者陰氣附而不調。陰陽不合。氣血",
    "X64n1263_001:0482b17": "不通。表裏失度也。此七月之卦。",
    "X64n1263_001:0482b18": "泰卦泰。通也。小往大來。小。陰也。往居於外。大。陽",
    "X64n1263_001:0482b19": "也。來居於內。陽氣下降。陰氣上升。二氣相交。而萬",
    "X64n1263_001:0482b20": "物化生。天地通泰也。以人事言。大為君。小為臣。君",
    "X64n1263_001:0482b21": "推誠以任下。臣進忠以奉上。上下之志通。朝廷通",
    "X64n1263_001:0482b22": "泰也。陽為君子。陰為小人。君子來在于內。小人往",
    "X64n1263_001:0482b23": "在于外。人情通泰也。此正月之卦。",
    "X64n1263_001:0482b24": "損卦山澤損卦。損。減損也。以人事言。在上者取",
    "X64n1263_001:0482c01": "民以自厚。在下者薄己以奉君。必至上下俱損矣。",
    "X64n1263_001:0482c02": "故曰損。",
    "X64n1263_001:0482c03": "益卦風雷益卦。益。增益也。巽為風。震為雷。雷激",
    "X64n1263_001:0482c04": "則風怒。二物相助。所以為益。以人事言。在上者施",
    "X64n1263_001:0482c05": "其澤以及下。在下者進其誠以奉上。是兩相增益",
    "X64n1263_001:0482c06": "也。故曰益。",
    "X64n1263_001:0482c07": "庶眾也。叛返也背也。",
    "X64n1263_001:0482c08": "貫珠貫。串也。言其相續不絕也。累累如貫珠然。",
    "X64n1263_001:0482c09": "觀日謂興廢之源。誠在損益得失。故曰觀日。",
    "X64n1263_001:0482c10": "元龜壽千歲。滿尺二寸。預知未來吉凶禍福也。",
    "X64n1263_001:0482c11": "黃龍謂荊公曰。凡操心所為之事。常要面前路徑開",
    "X64n1263_001:0482c12": "闊。使一切人行得。始是大人用心。若也險隘不通。不",
    "X64n1263_001:0482c13": "獨使他人不能行。兼自家亦無措足之地矣(章江集)。",
    "X64n1263_001:0482c14": "荊公姓王。名安石。字介甫。臨川人。宋神宗熈寧",
    "X64n1263_001:0482c15": "三年拜為相。封荊國公。七年夏四月不雨。安石罷",
    "X64n1263_001:0482c16": "相。八年二月再拜為相。九年十二月致任。問道於",
    "X64n1263_001:0482c17": "黃龍南禪師。",
    "X64n1263_001:0482c18": "黃龍曰。夫人語默舉措。自謂上不欺天。外不欺人。內",
    "X64n1263_001:0482c19": "不欺心。誠可謂之得矣。然猶戒謹乎獨居隱微之間。",
    "X64n1263_001:0482c20": "果無纖毫所欺。斯可謂之得矣(答荊公書)。",
    "X64n1263_001:0482c21": "舉措上處置動作也。下安布施為也。",
    "X64n1263_001:0482c22": "獨居隱微獨者人所不知。而己所獨知之地也。",
    "X64n1263_001:0482c23": "隱者暗處也。微者細事也。言幽暗之中。微細之事。",
    "X64n1263_001:0482c24": "跡雖未形。而幾則已動。人雖不知。而己獨知之。至",
    "X64n1263_001:0483a01": "此尤加戒謹也。",
    "X64n1263_001:0483a02": "黃龍曰。夫長老之職。乃道德之器。先聖建叢林。陳紀",
    "X64n1263_001:0483a03": "綱。立名位。選擇有道德衲子。命之曰長老者。將行其",
    "X64n1263_001:0483a04": "道德。非苟竊是名也。慈明先師甞曰。與其守道老死",
    "X64n1263_001:0483a05": "丘壑。不若行道領眾於叢林。豈非善守長老之職者。",
    "X64n1263_001:0483a06": "則佛祖之道德存歟(與翠岩真書)。",
    "X64n1263_001:0483a07": "黃龍謂隱士潘延之曰。聖賢之學。非造次可成。須在",
    "X64n1263_001:0483a08": "積累。積累之要。惟專與勤。屏絕嗜好。行之勿倦。然後",
    "X64n1263_001:0483a09": "擴而充之。可盡天下之妙(龍山廣錄)。",
    "X64n1263_001:0483a10": "隱士不貴為官。以道自樂。",
    "X64n1263_001:0483a11": "潘延之名興。字延之。號清逸居士。問道於黃龍",
    "X64n1263_001:0483a12": "南禪師。",
    "X64n1263_001:0483a13": "造次急據苟且之時。",
    "X64n1263_001:0483a14": "擴推廣之義。又引張也。",
    "X64n1263_001:0483a15": "充滿也。",
    "X64n1263_001:0483a16": "潘延之聞黃龍法道嚴密。因問其要。黃龍曰。父嚴則",
    "X64n1263_001:0483a17": "子敬。今日之規訓。後日之模範也。譬治諸地。隆者下",
    "X64n1263_001:0483a18": "之。窪者平之。彼將登于千仞之山。吾亦與之俱。困而",
    "X64n1263_001:0483a19": "極於九淵之下。吾亦與之俱。伎之窮。妄之盡。彼則自",
    "X64n1263_001:0483a20": "休也。又曰。姁之嫗之。春夏所以生育也。霜之雪之。秋",
    "X64n1263_001:0483a21": "冬所以成熟也。吾欲無言可乎(林間錄)。",
    "X64n1263_001:0483a22": "父嚴馬援征交趾。以書戒子侄曰。莫貪嗜好。勤",
    "X64n1263_001:0483a23": "學事業。子侄從而不敢違。故知子敬由父嚴也。",
    "X64n1263_001:0483a24": "隆窪謂天下之道。以適中為貴。過與不及俱不",
    "X64n1263_001:0483b01": "可也。下之平之。欲其損有餘而益不足。務合中道",
    "X64n1263_001:0483b02": "也。",
    "X64n1263_001:0483b03": "姁嫗上許御切。下衣遇切。陰陽相得。覆育萬物。",
    "X64n1263_001:0483b04": "以氣曰姁。以體曰嫗。姁當作煦。出禮記。",
    "X64n1263_001:0483b05": "黃龍室中有三關語。衲子少契其機者。脫有詶對。惟",
    "X64n1263_001:0483b06": "斂目危坐。殊無可否。延之益扣之。黃龍曰。已過關者。",
    "X64n1263_001:0483b07": "掉臂而去。從關吏問可否。此未透關者也(林間錄)。",
    "X64n1263_001:0483b08": "三關語黃龍問龍慶閑云。人人有個生緣。上座",
    "X64n1263_001:0483b09": "生緣在甚麼處。閑云。早晨吃白粥。至晚又覺饑。又",
    "X64n1263_001:0483b10": "問云。我手何如佛手。閑云。月下弄琵琶。又問云。我",
    "X64n1263_001:0483b11": "脚何似驢脚。閑云。鷺鷥立雪非同色。三十餘年未",
    "X64n1263_001:0483b12": "有契其機者。脫有詶對。唯斂目危坐。由此叢林目",
    "X64n1263_001:0483b13": "為三關語。師自頌云。生緣斷處伸驢脚。驢脚伸時",
    "X64n1263_001:0483b14": "佛手開。為報五湖參禪客。三關一一透將來。",
    "X64n1263_001:0483b15": "脫有或然之辭。",
    "X64n1263_001:0483b16": "黃龍曰。道如山。愈升而愈高。如地。愈行而愈遠。學者",
    "X64n1263_001:0483b17": "卑淺。盡其力而止耳。惟有志於道者。乃能窮其高遠。",
    "X64n1263_001:0483b18": "其他孰與焉(記聞)。",
    "X64n1263_001:0483b19": "孰與下去聲。及也。",
    "X64n1263_001:0483b20": "黃龍曰。古之天地日月。猶今之天地日月。古之萬物",
    "X64n1263_001:0483b21": "性情。猶今之萬物性情。天地日月。固無易也。萬物性",
    "X64n1263_001:0483b22": "情。固無變也。道何為而獨變乎。嗟其未至者。厭故悅",
    "X64n1263_001:0483b23": "新。捨此取彼。猶適越者不之南而之北。誠可謂異於",
    "X64n1263_001:0483b24": "人矣。然徒勞其心。苦其身。其志愈勤。其道愈遠矣(遁",
    "X64n1263_001:0483c01": "菴壁記)。",
    "X64n1263_001:0483c02": "越地名在紹興府。之往也。",
    "X64n1263_001:0483c03": "黃龍謂英邵武曰。志當歸一。久而勿退。他日必知妙",
    "X64n1263_001:0483c04": "道所歸。其或心存好惡。情縱邪僻。雖有志氣如古人。",
    "X64n1263_001:0483c05": "予終恐不得見其道矣(壁記)。",
    "X64n1263_001:0483c06": "英邵武隆興府泐潭洪英禪師。邵武陳氏子。嗣",
    "X64n1263_001:0483c07": "黃龍惠南禪師。",
    "X64n1263_001:0483c08": "寶峰英和尚曰。諸方老宿。批判先覺語言。拈提公案。",
    "X64n1263_001:0483c09": "猶如捧土培泰山。掬水沃東海。然彼豈賴此以為高",
    "X64n1263_001:0483c10": "深耶。觀其志在益之。而不自知非其當也(廣錄)。",
    "X64n1263_001:0483c11": "公案公者。乃聖賢一期之轍。天下通途之理。案",
    "X64n1263_001:0483c12": "者。即公府之案牘也。凡有天下者。未甞無公府。有",
    "X64n1263_001:0483c13": "公府。未甞無案牘。葢取為法。而治天下之不正。今",
    "X64n1263_001:0483c14": "佛祖機緣。目為公案者。亦猶是而已○愚按。批判",
    "X64n1263_001:0483c15": "拈頌。發明古人機用。勘驗學者邪正。葢有不可少",
    "X64n1263_001:0483c16": "者。若夫脚跟未穩。道眼未明。住於此作活計。則流",
    "X64n1263_001:0483c17": "滯情識。礙道匪淺。故寶峰此語。乃宗匠為人解粘",
    "X64n1263_001:0483c18": "去縛。即妙喜欲入閩碎碧巖集板之意也。若緣此",
    "X64n1263_001:0483c19": "而屏棄公案。抑止拈頌。則正眼不開。差別不明。穿",
    "X64n1263_001:0483c20": "鑿謬亂。觸事面墻。何以為人天師範耶。",
    "X64n1263_001:0483c21": "英邵武每見學者。恣肆不懼因果。嘆息久之曰。勞生",
    "X64n1263_001:0483c22": "如旅泊。住則隨緣。去則亡矣。彼所得能幾何。爾輩不",
    "X64n1263_001:0483c23": "識廉耻。干犯名分。汙瀆示教。乃至如是。大丈夫志在",
    "X64n1263_001:0483c24": "恢弘祖道。誘掖後來。不應私擅己慾。無所避忌。謀一",
    "X64n1263_001:0484a01": "身之禍。造萬劫之殃。三途地獄受苦者未是苦也。向",
    "X64n1263_001:0484a02": "袈裟下失却人身。實為苦也(壁記)。",
    "X64n1263_001:0484a03": "旅泊旅如客店暫住。豈能久居。泊如舟夜止歇。",
    "X64n1263_001:0484a04": "天曉復行。言其不常住也。",
    "X64n1263_001:0484a05": "大丈夫富貴不能淫。貧賤不能移。威武不能屈。",
    "X64n1263_001:0484a06": "此之謂大丈夫。語出孟子。",
    "X64n1263_001:0484a07": "恢大也。",
    "X64n1263_001:0484a08": "誘掖前導曰誘。傍秋曰掖。",
    "X64n1263_001:0484a09": "忌畏也。媒招也。",
    "X64n1263_001:0484a10": "英邵武謂晦堂曰。凡稱善知識。助佛祖揚化。使衲子",
    "X64n1263_001:0484a11": "迴心向道移風易俗。固非淺薄者之所能為。末法比",
    "X64n1263_001:0484a12": "丘。不修道德。少有節義。往往苞苴骯[骨*(卄/(歹*巳)/土)]。搖尾乞憐。追",
    "X64n1263_001:0484a13": "求聲利於權勢之門。一旦業盈福謝。天人厭之。玷汙",
    "X64n1263_001:0484a14": "正宗。為師友累。得不太息。晦堂頷之。",
    "X64n1263_001:0484a15": "比丘梵語比丘。此云乞士。謂上乞諸佛之智以",
    "X64n1263_001:0484a16": "資慧命。下乞羣生之食以資色身。比丘具五德。謂",
    "X64n1263_001:0484a17": "乞士。破惡。怖魔。淨命。殺賊也。",
    "X64n1263_001:0484a18": "苞苴包裹奇物。奉獻謟佞。以求托囑也。",
    "X64n1263_001:0484a19": "骯[骨*(卄/(歹*巳)/土)]體盤旋貌。漢書云。曲眉骯[骨*(卄/(歹*巳)/土)]。倚立門傍也。",
    "X64n1263_001:0484a20": "搖尾乞憐如犬見人搖尾以媚之。求憐憫而已。",
    "X64n1263_001:0484a21": "小人謟佞亦猶是。",
    "X64n1263_001:0484a22": "頷點頭而納。口不言而心許也。",
    "X64n1263_001:0484a23": "英邵武謂潘延之曰。古之學者治心。今之學者治迹。",
    "X64n1263_001:0484a24": "然心與迹。相去霄壤矣。",
    "X64n1263_001:0484b01": "迹有為功用曰迹。",
    "X64n1263_001:0484b02": "英邵武謂真淨文和尚曰。物暴長者必夭折。功速成",
    "X64n1263_001:0484b03": "者必易壞。不推久長之計。而造卒成之功。皆非遠大",
    "X64n1263_001:0484b04": "之資。夫天地最靈。猶三載再閏。乃成其功。備其化。況",
    "X64n1263_001:0484b05": "大道之妙。豈倉卒而能辨哉。要在積功累德。故曰欲",
    "X64n1263_001:0484b06": "速則不達。細行則不失。美成在久。遂有終身之謀。聖",
    "X64n1263_001:0484b07": "人云。信以守之。敏以行之。忠以成之。事雖大而必濟。",
    "X64n1263_001:0484b08": "昔喆侍者。夜坐不睡。以圓木為枕。小睡則枕轉。覺而",
    "X64n1263_001:0484b09": "復起。安坐如故。率以為常。或謂用心太過。喆曰。我於",
    "X64n1263_001:0484b10": "般若緣分素薄。若不刻苦勵志。恐為妄習所牽。況夢",
    "X64n1263_001:0484b11": "幻不真。安得為久長計。予昔在湘西。目擊其操履如",
    "X64n1263_001:0484b12": "此。故叢林服其名。敬其德。而稱之(靈源拾遺)。",
    "X64n1263_001:0484b13": "真淨文隆興府寶峰真淨克文禪師。陝府閔鄉",
    "X64n1263_001:0484b14": "鄭氏子。嗣黃龍南禪師。南嶽下十一世。",
    "X64n1263_001:0484b15": "載爾雅云。夏曰歲。取歲行一次也。商曰祀。取四",
    "X64n1263_001:0484b16": "時祭祀一終也。周曰年。取禾熟之意。唐虞曰載。取",
    "X64n1263_001:0484b17": "物終更始之義。已上俱年也。",
    "X64n1263_001:0484b18": "再閏閏月定四時而成歲也。張純曰。三年一閏。",
    "X64n1263_001:0484b19": "天氣小備。五年一閏。天氣大備。葢閏月之不足。日",
    "X64n1263_001:0484b20": "之有餘也。古者一年三百六十六日。分為十二月。",
    "X64n1263_001:0484b21": "每月三十日。一年共三百六十日。餘剩六日。又六",
    "X64n1263_001:0484b22": "個月小。除六日為一歲。共餘十二日。三歲共三十",
    "X64n1263_001:0484b23": "六日。閏一月還餘六日在後。至二年餘。二十四日。",
    "X64n1263_001:0484b24": "連前六日。共三十日。又閏一月是為三載。故易云",
    "X64n1263_001:0484c01": "五歲再閏。",
    "X64n1263_001:0484c02": "敏勤也。",
    "X64n1263_001:0484c03": "喆侍者潭州大溈真如慕喆禪師。撫州臨川聞",
    "X64n1263_001:0484c04": "氏子。嗣翠巖真。南嶽下十一世也。",
    "X64n1263_001:0484c05": "覺音教。睡腥曰覺。般若此云智慧也。",
    "X64n1263_001:0484c06": "湘西即湖廣長沙府相陰湘潭縣也。",
    "X64n1263_001:0484c07": "真淨文和尚。久參黃龍。初有不出人前之言。後受洞",
    "X64n1263_001:0484c08": "山請。道過西山。訪杳城順和尚。順戲之曰。諸葛昔年",
    "X64n1263_001:0484c09": "稱隱者。茅廬堅請出山來。松華若也沾春力。根在深",
    "X64n1263_001:0484c10": "岩也著開。真淨謝而退(順語錄)。",
    "X64n1263_001:0484c11": "香城順西山香城景順禪師。蜀州人也。嗣黃龍",
    "X64n1263_001:0484c12": "南禪師。乃坐脫於香城。",
    "X64n1263_001:0484c13": "諸葛諸葛亮。字孔明。瑯琊人。躬耕於南陽之西",
    "X64n1263_001:0484c14": "臥龍崗。與徐庶為友。時劉玄德屯兵於新野。庶見",
    "X64n1263_001:0484c15": "之告曰。諸葛孔明臥龍也。將軍盍往見之。此人可",
    "X64n1263_001:0484c16": "以就見。不可以屈。由是玄德遂詣亮所。凡三往而",
    "X64n1263_001:0484c17": "從之。遂拜為軍師。後為蜀漢相。",
    "X64n1263_001:0484c18": "真淨舉廣道者。住五峰。輿議廣疎拙無應世才。逮廣",
    "X64n1263_001:0484c19": "住持。精以治己。寬以臨眾。未幾百廢具舉。衲子往來",
    "X64n1263_001:0484c20": "競爭喧傳。真淨聞之曰。學者何易毀譽邪。予每見叢",
    "X64n1263_001:0484c21": "林竊議曰。那個長老行道安眾。那個長老不侵用常",
    "X64n1263_001:0484c22": "住。與眾同甘苦。夫稱善知識。為一寺之主。行道安眾。",
    "X64n1263_001:0484c23": "不侵常住。與眾甘苦。固當為之。又何足道。如士大夫",
    "X64n1263_001:0484c24": "做官。為國安民。乃曰我不受贓。不擾民。且不受贓不",
    "X64n1263_001:0485a01": "擾民。豈分外事耶(山堂小參)。",
    "X64n1263_001:0485a02": "廣道者瑞州九峰希廣禪師。西蜀梓州人。師慈",
    "X64n1263_001:0485a03": "仁惠物。不尋細檢。故叢林號為廣無心。嗣真淨克",
    "X64n1263_001:0485a04": "文禪師。南嶽下十二世也。",
    "X64n1263_001:0485a05": "輿眾也。",
    "X64n1263_001:0485a06": "分外事官受爵於國。牧民正國豈為奇特。夫為",
    "X64n1263_001:0485a07": "善知識者。主叢林。興教化。安眾克己。不干常住。正",
    "X64n1263_001:0485a08": "宜如此。豈分外事耶。",
    "X64n1263_001:0485a09": "真淨住歸宗。每歲化主納疏。布帛雲委。真淨視之顰",
    "X64n1263_001:0485a10": "蹙。已而嘆曰。信心膏血。予慙無德。何以克當(李商老日涉記)。",
    "X64n1263_001:0485a11": "雲委積聚如雲也。",
    "X64n1263_001:0485a12": "真淨曰。末法比丘。鮮有節義。每見其高談濶論。自謂",
    "X64n1263_001:0485a13": "人莫能及。逮乎一飯之惠。則始異而終輔之。先毀而",
    "X64n1263_001:0485a14": "後譽之。求其是曰是非曰非。中正而不隱者少矣(壁記)。",
    "X64n1263_001:0485a15": "真淨曰。比丘之法。受用不宜豐滿。豐滿則溢。稱意之",
    "X64n1263_001:0485a16": "事不可多謀。多謀終敗。將有成之。必有壞之。予見黃",
    "X64n1263_001:0485a17": "龍先師。應世四十年。語默動靜。未甞以顏色禮貌文",
    "X64n1263_001:0485a18": "才。牢籠當世衲子。唯確有見地。履實踐真者。委曲成",
    "X64n1263_001:0485a19": "褫之。其慎重真得古人體裁。諸方罕有倫比。故今日",
    "X64n1263_001:0485a20": "臨眾。無不取法(日涉記)。",
    "X64n1263_001:0485a21": "委曲俯而就之。方便以成其德故也。",
    "X64n1263_001:0485a22": "褫音池。成就也。體裁格式也。",
    "X64n1263_001:0485a23": "真淨住建康保寧。舒王齋嚫素縑。因問侍僧。此何物。",
    "X64n1263_001:0485a24": "對曰。紡絲羅。真淨曰。何用。侍僧曰。堪做袈裟。真淨指",
    "X64n1263_001:0485b01": "所衣布伽黎曰。我尋常披此。見者亦不甚嫌惡。即令",
    "X64n1263_001:0485b02": "送庫司。估賣供眾。其不事服飾如此(日涉記)。",
    "X64n1263_001:0485b03": "舒王宋徽宗。進荊公為舒王也。荊公熈寧間拜",
    "X64n1263_001:0485b04": "為相。作務新法病民。其子王雱為崇正殿大學士。",
    "X64n1263_001:0485b05": "因父佐務新法必行。雱卒。父罷相。晏閑間如夢寐。",
    "X64n1263_001:0485b06": "見一鬼使。領雱荷鐵枷泣於公前曰。因父務新法",
    "X64n1263_001:0485b07": "所致。公問使乞解。使曰。建寺飯僧可免。公遂於金",
    "X64n1263_001:0485b08": "陵田地。捨宅為寺。賜額保寧。請真淨主之。",
    "X64n1263_001:0485b09": "縑音兼。絹也。",
    "X64n1263_001:0485b10": "袈裟具云迦羅沙曳。此云不正色。亦名離塵服。",
    "X64n1263_001:0485b11": "伽黎名雜碎衣。以條數多故。大衣分三品。九條",
    "X64n1263_001:0485b12": "十一條十三條名下品。十五條十七條十九條名",
    "X64n1263_001:0485b13": "中品。二十一條二十三條二十五條名上品。",
    "X64n1263_001:0485b14": "估賣也價也。事好也。",
    "X64n1263_001:0485b15": "真淨謂舒王曰。日用是處力行之。非則固止之。不應",
    "X64n1263_001:0485b16": "以難易移其志。苟以今日之難。掉頭弗顧。安知他日",
    "X64n1263_001:0485b17": "不難於今日乎(日涉記)。",
    "X64n1263_001:0485b18": "真淨聞一方有道之士化去。惻然嘆息。至於泣涕。時",
    "X64n1263_001:0485b19": "湛堂為侍者。乃曰。物生天地間。一兆形質。枯死殘蠧。",
    "X64n1263_001:0485b20": "似不可逃。何苦自傷。真淨曰。法門之興。賴有德者振",
    "X64n1263_001:0485b21": "之。今皆亡矣。叢林衰替。用此可卜(日涉記)。",
    "X64n1263_001:0485b22": "湛堂隆興府泐潭湛堂文準禪師。興元府梁氏",
    "X64n1263_001:0485b23": "子。嗣真淨文禪師。南嶽下十三世也。",
    "X64n1263_001:0485b24": "兆形顯之義。",
    "X64n1263_001:0485c01": "枯死枯老死滅。殘缺蠧損也。",
    "X64n1263_001:0485c03": "禪林寶訓合註卷第一",
    "X64n1263_001:0485c05": "音切",
    "X64n1263_001:0485c06": "蠧丁護切　節子結切　葺七入切",
    "X64n1263_001:0485c07": "　裨補移切　澆公堯切　鴆除禁切",
    "X64n1263_001:0485c08": "　綈徒兮切　躄婢亦切　訾子爾切",
    "X64n1263_001:0485c09": "　邸都禮切　翮諧革切　倨九魚切",
    "X64n1263_001:0485c10": "　雘於縛切　猥於隗切　礪力制切",
    "X64n1263_001:0485c11": "　慊口恬切　諮子辭切　糅粈音",
    "X64n1263_001:0485c12": "　溽如屬切　蹙子六切　頞遏音",
    "X64n1263_001:0485c13": "　夯呼講切　窪烏華切　伎巨寄切",
    "X64n1263_001:0485c14": "　喆除列切　縑古廉切　骯口朗切",
    "X64n1263_001:0485c15": "　髒子朗切"
}