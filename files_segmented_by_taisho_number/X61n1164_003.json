{
    "X61n1164_003:0668c16": "靈峰大師選定淨土十要卷第三(附)",
    "X61n1164_003:0668c18": "述曰。淨要一書。皆歷代善知識吹大法螺擊大",
    "X61n1164_003:0668c19": "法鼓。摧邪顯正之大閑也。靈峰銓衡一字不濫。",
    "X61n1164_003:0668c20": "成時何物敢浪參耶。竊以十六觀經淨土勝典。",
    "X61n1164_003:0668c21": "以非凡夫境界屬想。無從論者。非妄勸修持。便",
    "X61n1164_003:0669a01": "概杜措意。然妄修則墮落阬壍。概杜則壅塞源",
    "X61n1164_003:0669a02": "流。進退兩乖均失佛旨。不知經為利鈍二性平",
    "X61n1164_003:0669a03": "分勝劣兩門。利者修前十二觀。感三輩生。鈍者",
    "X61n1164_003:0669a04": "唯修第十三一觀。亦分三輩九品。是則人雖鈍",
    "X61n1164_003:0669a05": "觀雖劣。而作是一心之宗。如來夙願之力原無",
    "X61n1164_003:0669a06": "鈍劣。故名此為雜想觀者。指雜亂垢心即是阿",
    "X61n1164_003:0669a07": "彌陀佛不思議身土也。敬宗此義述觀經初心",
    "X61n1164_003:0669a08": "三昧門。既無妄修之虞。又免概杜之過。覺韋提",
    "X61n1164_003:0669a09": "哀請。再啟今時。而王宮法流重通末運。關係匪",
    "X61n1164_003:0669a10": "小。避忌未遑。又以小本彌陀。字字是行人真歸。",
    "X61n1164_003:0669a11": "字字是行人妙觀。歸觀會一即是行經。謬輯受",
    "X61n1164_003:0669a12": "持行儀。自作往生左券。同學修之。僉謂有四利",
    "X61n1164_003:0669a13": "焉。持名行人二障均重。一行三昧未可要期。今",
    "X61n1164_003:0669a14": "即持名具破二障因緣。令其速成一心不亂。一",
    "X61n1164_003:0669a15": "利也。人多謂大本是廣文。觀經是深境。不知小",
    "X61n1164_003:0669a16": "本文雖約而義甚廣。境雖近而觀甚深。深廣秪",
    "X61n1164_003:0669a17": "在一心。以此弘通寶王。庶幾允可。二利也。淨土",
    "X61n1164_003:0669a18": "依正皆不思議境。慈雲懺法略於觀境。且宗唐",
    "X61n1164_003:0669a19": "譯。未盡秦本之致。今宗秦本。專就觀境。具修事",
    "X61n1164_003:0669a20": "理二行。身居忍土而瞻依禮覲。如已生樂邦。法",
    "X61n1164_003:0669b01": "巧趣幽。人懷悅慕。塵塵皆趣阿彌法身真體。將",
    "X61n1164_003:0669b02": "見往生。品位必高。而花開見佛亦易。三利也。六",
    "X61n1164_003:0669b03": "方諸佛恩德無涯。護念保綏神力莫測。二大士",
    "X61n1164_003:0669b04": "及海眾皆我現在加持。臨終救濟。當來教授之",
    "X61n1164_003:0669b05": "師。今悉併切投誠。革除慢易。使無障礙而有感",
    "X61n1164_003:0669b06": "通。無忝受持之軌。四利也。四利匪虗。并出請益。",
    "X61n1164_003:0669b07": "已上二種初門。續觀經已斷之慧命。行儀立持",
    "X61n1164_003:0669b08": "名妙行之準繩。皆前古未揚。實叔季甘露述而",
    "X61n1164_003:0669b09": "非作。附入淨要。或者其有當乎。本擬寄西方合",
    "X61n1164_003:0669b10": "論前以行。而二皆行經。與大小懷法同一部類。",
    "X61n1164_003:0669b11": "遂竊附慈雲後為第三冊。兼申法門旨趣略闡",
    "X61n1164_003:0669b12": "芻言。而語涉游揚倍增醜拙。前修同學其尚愍",
    "X61n1164_003:0669b13": "而教之也哉。成時和南識。",
    "X61n1164_003:0669b16": "觀無量壽佛經初心三昧門",
    "X61n1164_003:0669b17": "古歙後學沙門　成時　依經錄輯",
    "X61n1164_003:0669b18": "觀經境勝。卒難受持。經謂。若欲至心生西方者。先",
    "X61n1164_003:0669b19": "當觀於一丈六像在池水上(先當二字對前勝觀而言。非對後二侍)。",
    "X61n1164_003:0669b20": "如先所說。無量壽佛身量無邊。非凡夫心力所及。",
    "X61n1164_003:0669c01": "然彼如來夙願力故。有意想者必得成就。則知捨",
    "X61n1164_003:0669c02": "勝觀劣。正是佛力所加。縱根鈍。修必成。像觀若成。",
    "X61n1164_003:0669c03": "具相亦現。故鈔謂觀佛入門要術也。又經前明勝",
    "X61n1164_003:0669c04": "相毫量千六百五十萬里。疏僅取一丈五尺。蓋勝",
    "X61n1164_003:0669c05": "劣佛觀皆發軔白毫。故疏勝相毫量豫取後劣相",
    "X61n1164_003:0669c06": "文而釋。良以忍界末流。縱大機勝種。皆當創歸池",
    "X61n1164_003:0669c07": "像。決無頓契一切色身相者。韋提希等於前見佛。",
    "X61n1164_003:0669c08": "經中盛明佛加。非通塗修證教意。復次。雖觀劣身",
    "X61n1164_003:0669c09": "亦圓符勝觀。鈔云。境有勝劣。觀皆頓照。即空假中",
    "X61n1164_003:0669c10": "勝身心作心是。丈六非作是耶。經云。阿彌陀佛神",
    "X61n1164_003:0669c11": "通如意。於十方國變現自在。或現大身滿虗空中。",
    "X61n1164_003:0669c12": "或現小身丈六八尺。明示人大身小身無先無後。",
    "X61n1164_003:0669c13": "非所及非所不及也。依第十三雜想觀。述初心三",
    "X61n1164_003:0669c14": "昧門。下筆故序。",
    "X61n1164_003:0669c15": "(行者面西。如三昧法治室。但供觀經一卷。專令心想現像。稱阿彌陀佛出入。入時投地默白云)。",
    "X61n1164_003:0669c16": "(南無釋迦牟尼佛。無憂惱處我當徃生。不樂閻浮提濁惡世也。此濁惡處。地獄．餓鬼．畜生盈滿。多不善聚。願我",
    "X61n1164_003:0669c17": "未來不聞惡聲。不見惡人。○白已起。於問訊時復想云。釋迦牟尼佛。身紫金色。坐百寶蓮華。佛頂有金臺。狀如",
    "X61n1164_003:0669c18": "須彌。極樂世界及十方淨土主伴悉於中現。　想已。次互跪拈香。復想云)。",
    "X61n1164_003:0669c19": "(阿彌陀佛從金臺出。住立空中。觀音侍左。勢至侍右。皆熾盛金色。佛相八尺。大士不及八尺。○起。至心倡和云)。",
    "X61n1164_003:0669c20": "一切恭敬。一心頂禮十方常住三寶(想云)。",
    "X61n1164_003:0670a01": "(三寶三德如虗空。眾生三障亦如是。是故平等普歸敬。願速同入法界海。○應歸命三處三寶。謂導師．本師及",
    "X61n1164_003:0670a02": "金臺中十方諸佛。下除別禮。餘通禮。供養讚歎懺悔三歸共六拜。同此運想。同用上偈。想已起。主者白云)。",
    "X61n1164_003:0670a03": "　是諸眾等　　各各互跪　　嚴持香華　　如法供養",
    "X61n1164_003:0670a04": "(眾散華和云)供養十方法界三寶(執爐。想我此香華徧十方云云。想已復云)。",
    "X61n1164_003:0670a05": "　願此香華雲　　徧滿十方界　　供養無量壽",
    "X61n1164_003:0670a06": "　金臺百寶蓮　　如是佛世尊　　佛法及佛子",
    "X61n1164_003:0670a07": "　普熏諸眾生　　皆發菩提心(起倡和云)。",
    "X61n1164_003:0670a08": "供養已。一切恭敬(拜起。置爐合掌正立。讚云)。",
    "X61n1164_003:0670a09": "諸佛如來是法界身。入一切眾生心想中。心想佛時",
    "X61n1164_003:0670a10": "是心即是三十二相八十隨形好。諸佛正徧知海從",
    "X61n1164_003:0670a11": "心想生。是故一心繫念諦觀。多陀阿伽度阿羅訶三",
    "X61n1164_003:0670a12": "藐三佛陀(拜。心想生之上徧緣三三寶。是故下偏緣阿彌陀佛。次起立。復云)。",
    "X61n1164_003:0670a13": "以此歎佛功德。修行淨業正因。奉感(拈香)釋梵護世諸",
    "X61n1164_003:0670a14": "天。普雨天華持供養者。又感(問訊)南無逆順起教五百",
    "X61n1164_003:0670a15": "思惟主伴娑羅闍世．月光耆婆．天授惡友。及步虗以",
    "X61n1164_003:0670a16": "來好持是語無忘失者。咸降密室大慈受熏。願一切",
    "X61n1164_003:0670a17": "世間增長增損大興末法息諍揚宗。禪教律三會歸",
    "X61n1164_003:0670a18": "秘藏。(次拈香云)。",
    "X61n1164_003:0670a19": "一心頂禮身紫金色坐百寶蓮華本師釋迦牟尼佛",
    "X61n1164_003:0670a20": "(想云。",
    "X61n1164_003:0670b01": "能禮所禮性空寂。感應道交難思議。我此道場如帝珠。釋迦如來影現中。我身影現如來前。頭面接足歸",
    "X61n1164_003:0670b02": "命禮)",
    "X61n1164_003:0670b03": "一心頂禮佛頂妙高臺中十方無量諸佛淨業正因",
    "X61n1164_003:0670b04": "過去未來現在三世諸佛(前偈改釋迦為諸佛。此中應想無量主伴。次拈",
    "X61n1164_003:0670b05": "香云)",
    "X61n1164_003:0670b06": "一心頂禮住立空中觀世音．大勢至二大士侍立左",
    "X61n1164_003:0670b07": "右無量壽佛(應極感切求哀救接。偈改阿彌陀佛影現中。想偈已。次即就地默想云。",
    "X61n1164_003:0670b08": "室內淨池涌三金蓮。佛同二侍下立華上埀手接引。復對佛前涌一金華。自身住其上對佛作禮)",
    "X61n1164_003:0670b09": "一心頂禮西方極樂世界在池水上住寶蓮華現八",
    "X61n1164_003:0670b10": "尺身形真金色圓光映徹圓光中無量化佛菩薩",
    "X61n1164_003:0670b11": "阿彌陀佛(圓光化佛及寶蓮華。悉從八尺像身而觀)",
    "X61n1164_003:0670b12": "一心頂禮西方極樂世界在池水上阿彌陀佛",
    "X61n1164_003:0670b13": "一心頂禮西方極樂世界在池水上住寶蓮華阿彌",
    "X61n1164_003:0670b14": "陀佛",
    "X61n1164_003:0670b15": "一心頂禮西方極樂世界在池水上住寶蓮華現八",
    "X61n1164_003:0670b16": "尺身阿彌陀佛(丈六之文姑且莫禮。令八尺之觀成就)",
    "X61n1164_003:0670b17": "一心頂禮西方極樂世界在池水上住寶蓮華現八",
    "X61n1164_003:0670b18": "尺身形真金色阿彌陀佛",
    "X61n1164_003:0670b19": "一心頂禮西方極樂世界在池水上住寶蓮華現八",
    "X61n1164_003:0670b20": "尺身形真金色圓光映徹阿彌陀佛",
    "X61n1164_003:0670c01": "一心頂禮西方極樂世界在池水上住寶蓮華現八",
    "X61n1164_003:0670c02": "尺身形真金色圓光映徹圓光中無量化佛菩薩",
    "X61n1164_003:0670c03": "阿彌陀佛(次拈香云)",
    "X61n1164_003:0670c04": "一心頂禮西方極樂世界在池水上身同眾生觀世",
    "X61n1164_003:0670c05": "音菩薩大勢至菩薩摩訶薩(偈改二大菩薩影現中。我身影現菩薩前)",
    "X61n1164_003:0670c06": "一心頂禮西方極樂世界在池水上天冠立佛觀世",
    "X61n1164_003:0670c07": "音菩薩摩訶薩(偈改二大為觀音)",
    "X61n1164_003:0670c08": "一心頂禮西方極樂世界在池水上肉髻寶瓶大勢",
    "X61n1164_003:0670c09": "至菩薩摩訶薩(偈改二大為勢至)",
    "X61n1164_003:0670c10": "一心頂禮西方極樂世界在池水上於一切處身同",
    "X61n1164_003:0670c11": "眾生助佛普化觀世音菩薩大勢至菩薩摩訶薩",
    "X61n1164_003:0670c12": "(前身同眾生謂同凡夫。人中之身七尺有零。此身同眾生。謂一切處身。乃九法界身也。次拈香云)",
    "X61n1164_003:0670c13": "一心頂禮觀無量壽佛經(想云)",
    "X61n1164_003:0670c14": "(真空法性如虗空。常住法寶難思議。我皆影現法寶前。一心如法歸命禮)",
    "X61n1164_003:0670c15": "一心頂禮淨除業障得生佛前經(偈如上下同)",
    "X61n1164_003:0670c16": "一心頂禮第十三雜想觀及十方三世一切尊經(若非",
    "X61n1164_003:0670c17": "此章則忍界末流妙觀絕分。故應頂禮。又此中重在順扶觀道。故法寶結歸末位。次長跪叩云)",
    "X61n1164_003:0670c18": "南無極樂世界阿彌陀佛無憂惱處。我當往生。不樂",
    "X61n1164_003:0670c19": "閻浮提濁惡世也。此濁惡處。地獄．餓鬼．畜生盈滿。多",
    "X61n1164_003:0670c20": "不善聚。願我未來不聞惡聲不見惡人。[○@叩]今向世尊",
    "X61n1164_003:0671a01": "五體投地求哀懺悔。我等愚人多造惡法。無有慚愧。",
    "X61n1164_003:0671a02": "毀犯五戒八戒及具足戒。偷僧祇物。現前僧物。不淨",
    "X61n1164_003:0671a03": "說法。以諸惡業而自莊嚴。乃至五逆十惡具諸不善。",
    "X61n1164_003:0671a04": "應墮惡道受苦無窮。[○@叩]唯願觀世音及大勢至以大",
    "X61n1164_003:0671a05": "悲音聲為我廣說諸法實相。除滅罪法。令我聞已發",
    "X61n1164_003:0671a06": "菩提心。應時即見極樂世界廣長之相。得見佛身及",
    "X61n1164_003:0671a07": "二菩薩。豁然大悟逮無生忍。臨命終時。[○@叩]阿彌陀佛",
    "X61n1164_003:0671a08": "授手迎接。不離金臺徧十方界。於諸佛前次第受記。",
    "X61n1164_003:0671a09": "還至本國覲百寶蓮。廣為多眾宣說佛語。僧那大悲",
    "X61n1164_003:0671a10": "盡未來際。(三說。次起云)。",
    "X61n1164_003:0671a11": "懺悔發願已。歸命禮三寶。(拜。次起拈香執爐如三昧法。至心行道。想降蓮華行",
    "X61n1164_003:0671a12": "池水面。舉足下足蓮華出沒。三像肩背及天衣痕等。一一諦想極令明了。稱云)。",
    "X61n1164_003:0671a13": "南無阿彌陀佛　南無觀世音菩薩　南無大勢至",
    "X61n1164_003:0671a14": "菩薩摩訶薩(七稱或多稱。次誦雜觀章七遍或多遍。次復如上三稱。想歸本位華上。結三歸)。",
    "X61n1164_003:0671a15": "自歸於佛　當願眾生　體解大道　發無上心",
    "X61n1164_003:0671a16": "自歸於法　當願眾生　深入經藏　智慧如海",
    "X61n1164_003:0671a17": "自歸於僧　當願眾生　統理大眾　一切無礙",
    "X61n1164_003:0671a18": "和南聖眾",
    "X61n1164_003:0671a19": "次習坐即觀立佛白毫。毫中空。周圍二寸五分。外",
    "X61n1164_003:0671a20": "八稜。右旋宛轉在眉間。瑩淨明徹顯映金顏。分齊",
    "X61n1164_003:0671b01": "分明。復起。舒毫下垂。長不及華臺一尺。顯映金軀",
    "X61n1164_003:0671b02": "及與華足。耀琉璃水照觸自身。此觀久久堅住。或",
    "X61n1164_003:0671b03": "將前行儀端坐想禮一遍亦妙。問。所禮佛位何故",
    "X61n1164_003:0671b04": "重繁。答。為鍊觀道。令開目閉目了了現前。當知習",
    "X61n1164_003:0671b05": "觀不出總別二法。初則總不如別。以總略別詳故。",
    "X61n1164_003:0671b06": "久則別不如總。以別漸總頓故。問。入壇已白釋迦。",
    "X61n1164_003:0671b07": "懺時何又白彌陀。答。欣厭綿切方得往生故。意業",
    "X61n1164_003:0671b08": "白本師。又口業白導師。文以重而表專。能白之業",
    "X61n1164_003:0671b09": "所白之佛以不重而無過。問。何故亦觀白毫。答。勝",
    "X61n1164_003:0671b10": "劣兩觀皆以白毫為初步。所以智者於勝相毫中",
    "X61n1164_003:0671b11": "詳劣相毫狀。疏意正在此章。後世慈雲懺主等皆",
    "X61n1164_003:0671b12": "扶此觀以妙契經旨故。又末世根鈍雖劣觀或有",
    "X61n1164_003:0671b13": "難習之者。故將本觀事境詳在行儀。令行者不覺",
    "X61n1164_003:0671b14": "其難而自純熟其白毫觀。以經中前文義通。故專",
    "X61n1164_003:0671b15": "令坐時修習。且恐不善觀白毫者。又令坐中默然",
    "X61n1164_003:0671b16": "想禮行儀。既甫行行儀想禮。尤易成就是法也。動",
    "X61n1164_003:0671b17": "靜綿拶事理互研。儀觀等熏通別巧鍛(白毫為通本觀為別)。",
    "X61n1164_003:0671b18": "以斯應末世。庶可稱善順機宜也歟。其一心三觀",
    "X61n1164_003:0671b19": "詳在妙宗。茲不贅。",
    "X61n1164_003:0671b20": "觀無量壽佛經初心三昧門",
    "X61n1164_003:0671c03": "受持佛說阿彌陀經行願儀",
    "X61n1164_003:0671c04": "古歙後學沙門　成時　依經錄輯",
    "X61n1164_003:0671c05": "(行者西向治室。稱阿彌陀佛出入。入時想云)。",
    "X61n1164_003:0671c06": "(佛告舍利弗。聞是經受持者。及聞諸佛名者。皆為一切諸佛之所護念。皆得不退轉於阿耨多羅三藐三菩提。",
    "X61n1164_003:0671c07": "是故舍利弗。汝等皆當信受我語及諸佛所說。○想已。即想對本師導師十方一切三寶至心倡和云)。",
    "X61n1164_003:0671c08": "一切恭敬。一心頂禮十方常住三寶(想云)。",
    "X61n1164_003:0671c09": "　(三寶三德如虗空　　眾生三障亦如是",
    "X61n1164_003:0671c10": "　是故平等普歸敬　　願速同入法界海)",
    "X61n1164_003:0671c11": "(次起。主者白云)。",
    "X61n1164_003:0671c12": "　是諸眾等　　各各互跪　　嚴持香華　　如法供養",
    "X61n1164_003:0671c13": "(眾散華和云)供養十方法界三寶(執爐。想我此香華徧十方云云。想已復云)。",
    "X61n1164_003:0671c14": "　願此香華雲　　徧滿十方界　　供養一切佛",
    "X61n1164_003:0671c15": "　世間難信法　　及諸上善人　　普熏諸眾生",
    "X61n1164_003:0671c16": "　皆發菩提心(法寶僧寶語局義通。次起云)。",
    "X61n1164_003:0671c17": "供養已一切恭敬(拜。用前總觀偈。下讚歎懺悔三歸拜處皆用上偈。次起置爐。讚云)。",
    "X61n1164_003:0671c18": "　身光不思議　　徧照於十方　　無量光如來",
    "X61n1164_003:0671c19": "　西方大慈父　　壽命不思議　　無邊阿僧祇",
    "X61n1164_003:0671c20": "　無量壽如來　　西方大導首　　國土純清淨",
    "X61n1164_003:0671c21": "　功德所莊嚴　　一切諸羣生　　悉登不退地",
    "X61n1164_003:0672a01": "　十方恒沙佛　　共讚於此邦　　故我與眾生",
    "X61n1164_003:0672a02": "　願生極樂國(拜。想已。次起拈香云)。",
    "X61n1164_003:0672a03": "一心頂禮娑婆世界五濁惡世本師釋迦牟尼佛(想身",
    "X61n1164_003:0672a04": "及眾生業重生惡世。本師大慈入惡世中說難信之法。應極愍傷感此恩德。想云)",
    "X61n1164_003:0672a05": "　(能禮所禮性空寂　　感應道交難思議",
    "X61n1164_003:0672a06": "　我此道場如帝珠　　釋迦如來影現中",
    "X61n1164_003:0672a07": "　我身影現如來前　　為求往生接足禮)",
    "X61n1164_003:0672a08": "一心頂禮東方世界阿閦鞞佛．須彌相佛．大須彌佛．",
    "X61n1164_003:0672a09": "須彌光佛．妙音佛如是等恒河沙數諸佛(下偈皆同上。但",
    "X61n1164_003:0672a10": "逐位改名號。想諸佛出廣長舌覆大千界。說誠實語勸發徃生。應極信受不散疑貳。下六拜悉同)",
    "X61n1164_003:0672a11": "一心頂禮南方世界日月燈佛．名聞光佛．大燄肩佛．",
    "X61n1164_003:0672a12": "須彌燈佛．無量精進佛如是等恒河沙數諸佛",
    "X61n1164_003:0672a13": "一心頂禮西方世界無量壽佛．無量相佛．無量幢佛．",
    "X61n1164_003:0672a14": "大光佛．大明佛．寶相佛．淨光佛如是等恒河沙數",
    "X61n1164_003:0672a15": "諸佛",
    "X61n1164_003:0672a16": "一心頂禮北方世界燄肩佛．最勝音佛．難沮佛．日生",
    "X61n1164_003:0672a17": "佛．網明佛如是等恒河沙數諸佛",
    "X61n1164_003:0672a18": "一心頂禮四維世界最上廣大雲雷音王佛．最上日",
    "X61n1164_003:0672a19": "光名稱功德佛．無量功德火王光明佛．無數百千",
    "X61n1164_003:0672a20": "俱胝廣慧佛如是等恒河沙數諸佛(略準唐譯及淨土懺。總補",
    "X61n1164_003:0672a21": "一禮)",
    "X61n1164_003:0672b01": "一心頂禮下方世界師子佛．名聞佛．名光佛．達磨佛．",
    "X61n1164_003:0672b02": "法幢佛．持法佛如是等恒河沙數諸佛",
    "X61n1164_003:0672b03": "一心頂禮上方世界梵音佛．宿王佛．香上佛．香光佛．",
    "X61n1164_003:0672b04": "大燄肩佛．雜色寶華嚴身佛．娑羅樹王佛．寶華德",
    "X61n1164_003:0672b05": "佛．見一切義佛．如須彌山佛如是等恒河沙數諸",
    "X61n1164_003:0672b06": "佛",
    "X61n1164_003:0672b07": "一心頂禮西方極樂世界清旦所供十萬億佛及一",
    "X61n1164_003:0672b08": "切時中所供十方三世一切諸佛(想西方一切眾生豎窮橫徧而",
    "X61n1164_003:0672b09": "作佛事。如是重重無盡功德。我皆隨喜等修供養。次拈香云)",
    "X61n1164_003:0672b10": "一心頂禮西方極樂世界壽命無量無邊阿僧祇劫",
    "X61n1164_003:0672b11": "阿彌陀佛(一往作即報即法之想。我及眾生心性照而常寂。本與彌陀契同一體)",
    "X61n1164_003:0672b12": "一心頂禮西方極樂世界光明無量照十方國阿彌",
    "X61n1164_003:0672b13": "陀佛(一徃作即法即報之想。普與眾生㧞九界苦。得佛界樂等蒙光照)",
    "X61n1164_003:0672b14": "一心頂禮西方極樂世界臨命終時現前導引阿彌",
    "X61n1164_003:0672b15": "陀佛(一徃作即真即應之想。願一切處乃至臨終。分明覩見親聆法音。倍應雨淚哀切。又拈香",
    "X61n1164_003:0672b16": "云)",
    "X61n1164_003:0672b17": "一心頂禮佛說阿彌陀經(此一切世間難信之法。今得信受。應極敬重。想云)",
    "X61n1164_003:0672b18": "　(真空法性如虗空　　常住法寶難思議",
    "X61n1164_003:0672b19": "　我皆影現法寶前　　一心如法歸命禮)",
    "X61n1164_003:0672b20": "(下二拜同)。",
    "X61n1164_003:0672b21": "一心頂禮稱讚不可思議功德一切諸佛所護念經",
    "X61n1164_003:0672c01": "一心頂禮西方極樂世界阿彌陀佛所說及十方三",
    "X61n1164_003:0672c02": "世一切尊經(想導師本師及諸佛法寶炳現道場)",
    "X61n1164_003:0672c03": "一心頂禮西方極樂世界光明眾寶無量真淨色塵",
    "X61n1164_003:0672c04": "(應預觀成。令禮想時頓現。下五塵皆阿彌陀佛從我淨心中變化所作。一一即導師全體法性。想云)",
    "X61n1164_003:0672c05": "　(如來法身如虗空　　化事住世難思議",
    "X61n1164_003:0672c06": "　我皆影現化事前　　一心如法歸命禮)",
    "X61n1164_003:0672c07": "(下四拜偈同上)。",
    "X61n1164_003:0672c08": "一心頂禮西方極樂世界和雅微妙無量真淨聲塵",
    "X61n1164_003:0672c09": "(想天樂眾鳥行樹羅網無量妙音。及佛菩薩等所有一切法音。悉現道場)",
    "X61n1164_003:0672c10": "一心頂禮西方極樂世界身雲華雨無量真淨香塵",
    "X61n1164_003:0672c11": "(想依報正報一切眾香悉現道場)",
    "X61n1164_003:0672c12": "一心頂禮西方極樂世界飯食禪法無量真淨味塵",
    "X61n1164_003:0672c13": "(想今道場如在西方飯食行坐念佛念法念僧時不異)",
    "X61n1164_003:0672c14": "一心頂禮西方極樂世界德水微風無量真淨觸塵",
    "X61n1164_003:0672c15": "(想今道場如在西方澡浴經行盛華衣食禪觸等時不異。次拈香云)",
    "X61n1164_003:0672c16": "一心頂禮西方極樂世界同佛授手觀世音菩薩．大",
    "X61n1164_003:0672c17": "勢至菩薩及諸聖眾菩薩摩訶薩(願一切時及臨命終分明覩見)",
    "X61n1164_003:0672c18": "一心頂禮西方極樂世界諸上善人一生補處菩薩",
    "X61n1164_003:0672c19": "摩訶薩(想無量無邊阿僧祇等覺大士同時安慰授手)",
    "X61n1164_003:0672c20": "一心頂禮西方極樂世界無量無邊諸大菩薩摩訶",
    "X61n1164_003:0672c21": "薩",
    "X61n1164_003:0673a01": "一心頂禮西方極樂世界阿鞞跋致同佛壽命十方",
    "X61n1164_003:0673a02": "往生菩薩摩訶薩",
    "X61n1164_003:0673a03": "一心頂禮西方極樂世界無量無邊聲聞弟子諸大",
    "X61n1164_003:0673a04": "菩薩摩訶薩(雖證小果。實似位菩薩)",
    "X61n1164_003:0673a05": "一心頂禮極樂世界欄楯行樹中諸菩薩摩訶薩(想無",
    "X61n1164_003:0673a06": "量欄楯行樹炳現道場。我同在其中頂禮受法。已下悉同此意)",
    "X61n1164_003:0673a07": "一心頂禮極樂世界寶池蓮華中諸菩薩摩訶薩",
    "X61n1164_003:0673a08": "一心頂禮極樂世界階道樓閣中諸菩薩摩訶薩",
    "X61n1164_003:0673a09": "一心頂禮極樂世界黃金地上娛天華樂諸菩薩摩",
    "X61n1164_003:0673a10": "訶薩",
    "X61n1164_003:0673a11": "一心頂禮極樂世界盛眾妙華廣修佛事諸菩薩摩",
    "X61n1164_003:0673a12": "訶薩",
    "X61n1164_003:0673a13": "一心頂禮極樂世界飯食經行諸菩薩摩訶薩",
    "X61n1164_003:0673a14": "一心頂禮極樂世界聞音正念諸菩薩摩訶薩",
    "X61n1164_003:0673a15": "一心頂禮極樂世界無有眾苦但受諸樂一切菩薩",
    "X61n1164_003:0673a16": "摩訶薩",
    "X61n1164_003:0673a17": "一心頂禮文殊師利法王子．阿逸多菩薩．乾陀訶提",
    "X61n1164_003:0673a18": "菩薩．常精進菩薩如是等諸大菩薩及十方三世",
    "X61n1164_003:0673a19": "一切菩薩摩訶薩(諸菩薩同受佛語同生西方同垂接引。下同)",
    "X61n1164_003:0673a20": "一心頂禮舍利弗尊者．迦葉尊者．阿難陀尊者如是",
    "X61n1164_003:0673b01": "等諸大弟子及十方三世一切聖僧(想偈已。復想云)",
    "X61n1164_003:0673b02": "(我及眾生無始常為三業六根重罪所障。不見諸佛",
    "X61n1164_003:0673b03": "不知出要。但順生死不知妙理。我今雖知猶與一切",
    "X61n1164_003:0673b04": "眾生同。為一切重罪所障。今對彌陀十方佛前。普為",
    "X61n1164_003:0673b05": "眾生歸命懺悔。唯願加護令障消滅。○想已跪云)。",
    "X61n1164_003:0673b06": "普為法界一切眾生。悉願斷除三障歸命懺悔。(叩想云)。",
    "X61n1164_003:0673b07": "(我與眾生無始來今。由愛見故。內計我人　外加惡",
    "X61n1164_003:0673b08": "友。　不隨喜他一毫之善。　唯徧三業廣造重罪。",
    "X61n1164_003:0673b09": "　事雖不廣惡心徧布。　晝夜相續無有間斷。　覆諱",
    "X61n1164_003:0673b10": "過失不欲人知。　不畏惡道。　無慙無愧。　撥無因",
    "X61n1164_003:0673b11": "果。　故於今日深信因果。　生重慙愧。　生大怖畏。",
    "X61n1164_003:0673b12": "　發露懺悔。　斷相續心。　發菩提心斷惡修善。",
    "X61n1164_003:0673b13": "　勤策三業飜昔重過。　隨喜凡聖一毫之善。　念十",
    "X61n1164_003:0673b14": "方佛有大福慧。能救㧞我及諸眾生。從二死海置三",
    "X61n1164_003:0673b15": "德岸。　從無始來不知諸法本性空寂。廣造眾惡。今",
    "X61n1164_003:0673b16": "知空寂為求菩提。為眾生故廣修諸善徧斷眾惡。唯",
    "X61n1164_003:0673b17": "願十方諸佛彌陀世尊慈悲攝受聽我懺悔。　想已",
    "X61n1164_003:0673b18": "仍跪於地。復叩云)。",
    "X61n1164_003:0673b19": "至心懺悔。我弟子(某甲)及法界眾生。從無始世來無",
    "X61n1164_003:0673b20": "明所覆顛倒迷惑。而由六根三業習不善法。廣造十",
    "X61n1164_003:0673b21": "惡及五無間一切眾罪。無量無邊說不可盡。十方諸",
    "X61n1164_003:0673b22": "佛常在世間。依正莊嚴法音不絕。妙香充塞法味盈",
    "X61n1164_003:0673b23": "空。放淨光明照觸一切。常住妙理徧滿虗空。我無始",
    "X61n1164_003:0673b24": "來六根內盲三業昏闇。不見不聞不覺不知。以是因",
    "X61n1164_003:0673c01": "緣長流生死經歷惡道。百千萬劫永無出期。經云。毗",
    "X61n1164_003:0673c02": "盧遮那徧一切處。其佛所住名常寂光。是故當知一",
    "X61n1164_003:0673c03": "切諸法無非佛法。而我不了隨無明流。是則於菩提",
    "X61n1164_003:0673c04": "中見不清淨。於解脫中而起纏縛。今始覺悟今始改",
    "X61n1164_003:0673c05": "悔。奉對[○@叩]諸佛彌陀世尊發露懺悔。當令我與法界",
    "X61n1164_003:0673c06": "眾生。三業六根無始所作。現作當作自作教他見聞",
    "X61n1164_003:0673c07": "隨喜。若憶不憶。若識不識。若疑不疑。若覆若露。一切",
    "X61n1164_003:0673c08": "重罪畢竟清淨。我懺悔已。六根三業淨無瑕累。所修",
    "X61n1164_003:0673c09": "善根悉亦清淨。皆悉迴向莊嚴淨土。普與眾生同生",
    "X61n1164_003:0673c10": "安養。[○@叩]願阿彌陀佛常來護持。令我善根現前增進",
    "X61n1164_003:0673c11": "不失淨因。臨捨命時身心正念視聽分明。[○@叩]面奉彌",
    "X61n1164_003:0673c12": "陀與諸聖眾。手執華臺接引於我。一剎那頃生在佛",
    "X61n1164_003:0673c13": "前。具菩薩道廣度眾生同成種智。(應三說。次起倡和云)。",
    "X61n1164_003:0673c14": "懺悔發願已。歸命禮阿彌陀佛及一切三寶。(想導師處中為",
    "X61n1164_003:0673c15": "我作懺悔主。一切三寶同為證明。想偈已。次起立執爐。想上三寶畟塞道場。我身語意如影響燄。若一若",
    "X61n1164_003:0673c16": "多無雜無障。旋繞法座安詳而轉。稱云)。",
    "X61n1164_003:0673c17": "南無十方佛(悉稱讚淨土者)",
    "X61n1164_003:0673c18": "南無十方法(一切世間難信之法即法界海。十方法門無不從此法界流。無不還歸此法界)",
    "X61n1164_003:0673c19": "南無十方僧(此土西方十方一切僧寶悉趨向淨土者)",
    "X61n1164_003:0673c20": "南無本師釋迦牟尼佛南無極樂世界阿彌陀佛",
    "X61n1164_003:0674a01": "南無一切諸佛所護念經南無觀世音菩薩",
    "X61n1164_003:0674a02": "南無大勢至菩薩摩訶薩(三稱。誦彌陀經誦畢復三稱。稱誦時隨文入觀歷歷",
    "X61n1164_003:0674a03": "分明。然名句文猶空鳥跡不可思議。故能徧十方界而作佛事。次歸位置爐云)",
    "X61n1164_003:0674a04": "自歸於佛當願眾生體解大道發無上心",
    "X61n1164_003:0674a05": "自歸於法當願眾生深入經藏智慧如海",
    "X61n1164_003:0674a06": "自歸於僧當願眾生統理大眾一切無礙",
    "X61n1164_003:0674a07": "和南聖眾(次別處西向如法端坐。執持名號一心不亂。其觀道略引要解於下)",
    "X61n1164_003:0674a08": "經云。不可以少善根福德因緣得生彼國(菩提正道名善",
    "X61n1164_003:0674a09": "根。即親因。種種助道施戒禪等名福德。即助緣。聲聞．獨覺菩提名少善根。人天有漏福業名少福德。唯以",
    "X61n1164_003:0674a10": "信願持名。則一一聲悉具多善因福緣也)。若有善男子善女人聞說阿",
    "X61n1164_003:0674a11": "彌陀佛(聞慧)。執持名號(思慧)。若一日若二日若三日若",
    "X61n1164_003:0674a12": "四日若五日若六日若七日。一心不亂(修慧)。其人臨",
    "X61n1164_003:0674a13": "命終時。阿彌陀佛與諸聖眾現在其前。是人終時",
    "X61n1164_003:0674a14": "心不顛倒。即得往生阿彌陀佛極樂國土。要解云。",
    "X61n1164_003:0674a15": "阿彌陀佛是萬德洪名。以名召德罄無不盡。故即",
    "X61n1164_003:0674a16": "以執持名號為正行。不必更涉觀想參究等行。至",
    "X61n1164_003:0674a17": "簡易至直捷也。聞而信信而願乃肎執持。不信不",
    "X61n1164_003:0674a18": "願與不聞等。雖為遠因不名聞慧。執持則念念憶",
    "X61n1164_003:0674a19": "佛名號。故是思慧。然有事持理持。事持者。信有西",
    "X61n1164_003:0674a20": "方阿彌陀佛。而未達是心作佛是心是佛。但以決",
    "X61n1164_003:0674b01": "志願求生。故如子憶母無時暫忘。理持者。信西方",
    "X61n1164_003:0674b02": "阿彌陀佛是我心具是我心造。即以自心所具所",
    "X61n1164_003:0674b03": "造洪名為繫心之境。令不暫忘也。利根一日。鈍根",
    "X61n1164_003:0674b04": "七日。中根二三四五六日。而得不亂(此初學要期法。亦是隨樂",
    "X61n1164_003:0674b05": "剋期之法)。又利根七日。鈍根一日。中根六五四三二日。",
    "X61n1164_003:0674b06": "而能不亂(此久學鍊習法。上二種若七日未辦。乃至多七。一一七中咸分利鈍。此長期剋",
    "X61n1164_003:0674b07": "辦之法)。一心亦二種。不論事持理持。持至伏除煩惱",
    "X61n1164_003:0674b08": "乃至見思先盡。皆事一心。又不論事持理持。持至",
    "X61n1164_003:0674b09": "心開見本性佛。皆理一心(一心是所顯。非所生。蓋不論雜亂垢心。從來是",
    "X61n1164_003:0674b10": "一心。本不可亂。但迷強不顯耳)。事一心不為見思所亂。理一心不",
    "X61n1164_003:0674b11": "為二邊所亂。即修慧也。不為見思亂故。感變化身",
    "X61n1164_003:0674b12": "佛及諸聖眾現前。心不復起娑婆界中三有顛倒。",
    "X61n1164_003:0674b13": "往生同居．方便二種極樂世界。不為二邊亂故。感",
    "X61n1164_003:0674b14": "受用身佛及諸聖眾現前。心不復起生死涅槃二",
    "X61n1164_003:0674b15": "見顛倒。往生實報．寂光二種極樂世界。當知執持",
    "X61n1164_003:0674b16": "名號既簡易直捷。仍至頓至圓。以念念即佛故不",
    "X61n1164_003:0674b17": "勞觀想。不必參究。當下圓明無餘無欠。上上根不",
    "X61n1164_003:0674b18": "能踰其閫。下下根亦可臻其閾。可謂橫該八教豎",
    "X61n1164_003:0674b19": "徹五時。所以徹底悲心無問自說。且深歎其難信",
    "X61n1164_003:0674b20": "也。蓋所持之名號真實不可思議。能持之心性亦",
    "X61n1164_003:0674c01": "真實不可思議。持一聲。一聲不可思議。持十百千",
    "X61n1164_003:0674c02": "萬無量無數聲。聲聲皆不可思議也。餘如要解所",
    "X61n1164_003:0674c03": "明。須悉研之。",
    "X61n1164_003:0674c04": "受持佛說阿彌陀經行願儀",
    "X61n1164_003:0674c06": "二行合跋",
    "X61n1164_003:0674c07": "余向於觀經妙典蘊四疑焉。機收三輩九品逆惡",
    "X61n1164_003:0674c08": "不遮。而境細觀深唯收勝種。一疑也。經既有先當",
    "X61n1164_003:0674c09": "觀之。觀文解亦判為初入門之要術。而觀道卻在",
    "X61n1164_003:0674c10": "第十有三。二疑也。利人日觀成就。僅齊下品下生。",
    "X61n1164_003:0674c11": "亦是凡夫。諸觀中細境廣高。凡夫如何注想。三疑",
    "X61n1164_003:0674c12": "也。利人已成十二勝想。復令作於雜想。何異壓良",
    "X61n1164_003:0674c13": "為賤。雖為曲解終未恰然。且本觀經文。何又專屬",
    "X61n1164_003:0674c14": "心劣凡夫。四疑也。　堅師初門一出頓釋四疑。而",
    "X61n1164_003:0674c15": "修此初門勝觀決可成就。然後妙典不付空言。如",
    "X61n1164_003:0674c16": "昏夜中落日重出。興成破闇有大功勳。至於彌陀",
    "X61n1164_003:0674c17": "行儀。只就小本具足若觀若行。隨文入觀是真受",
    "X61n1164_003:0674c18": "持。隨觀歸誠是真信受。述而不作厥旨愈彰。末世",
    "X61n1164_003:0674c19": "弘經罕有其匹。因手錄二行為跋其後云。戊申夏",
    "X61n1164_003:0674c20": "同邑弟子胡淨睿謹識",
    "X61n1164_003:0675a01": "淨土十要卷第三",
    "X61n1164_003:0675a02": "(菩薩戒弟子劉學志捐資合刻",
    "X61n1164_003:0675a03": "觀無量壽佛經．初心三昧門及",
    "X61n1164_003:0675a04": "彌陀經受持行願儀。為薦亡室楊氏．李氏。早生安養。",
    "X61n1164_003:0675a05": "廣度眾生。同登不退)。"
}