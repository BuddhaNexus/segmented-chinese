{
    "X18n0338_007:0504a04": "維摩羅詰經文疏卷第七(從爾時長者子訖來生其國)",
    "X18n0338_007:0504a06": "爾時長者子寶積說此偈已白佛言世尊是五百長",
    "X18n0338_007:0504a07": "者子皆已發阿耨多羅三藐三菩提心願聞得佛國",
    "X18n0338_007:0504a08": "土清淨唯願世尊說諸菩薩淨土之行。",
    "X18n0338_007:0504a09": "從此下訖阿閦佛品有十一品半經是第二正說",
    "X18n0338_007:0504a10": "分就正說文分為三初佛國半品即是大聖法王",
    "X18n0338_007:0504a11": "自對機命宗說佛國因果第二從方便品訖香積",
    "X18n0338_007:0504a12": "九品是淨名大士助佛闡揚說不思議解脫佛國",
    "X18n0338_007:0504a13": "因果從菩薩品訖阿閦兩品是淨名接諸大眾還",
    "X18n0338_007:0504a14": "菴羅園如來對大眾復宗明佛國因果也所以如",
    "X18n0338_007:0504a15": "來赴機酬寶積請正明說依報佛國因果者為成",
    "X18n0338_007:0504a16": "前普集經說法身正報因果也所以淨名居士助",
    "X18n0338_007:0504a17": "佛宣揚符成佛說不思議解脫法門佛國因果啟",
    "X18n0338_007:0504a18": "悟有緣譬如尚書符奉宣勅旨開化臣民也所以",
    "X18n0338_007:0504a19": "淨名還菴羅園佛對大眾具明佛國義者譬如大",
    "X18n0338_007:0504a20": "臣為國開境事畢還朝至尊悅可印定也問如來",
    "X18n0338_007:0504a21": "未對寶積說佛國淨名已前彈呵豈得助成此教",
    "X18n0338_007:0504a22": "耶答佛雖未說佛國因果淨名預前彈呵冥會佛",
    "X18n0338_007:0504a23": "意成今不思議佛國之教世間國正閫外之事將",
    "X18n0338_007:0504a24": "軍裁之但令合於天心何必一一須待詔也但諸",
    "X18n0338_007:0504b01": "弟子述昔被呵如來默然印定即是懸會佛心豈",
    "X18n0338_007:0504b02": "非助成今教故昔日彈呵通助成正報因果今聲",
    "X18n0338_007:0504b03": "聞菩薩重述即成今佛所說依報佛國因果也問",
    "X18n0338_007:0504b04": "此半品後出室兩品悉是佛自說皆明佛國其間",
    "X18n0338_007:0504b05": "淨名所說九品明佛國葢不足言何得符佛國之",
    "X18n0338_007:0504b06": "教也答佛正說既始終皆明佛國淨名其間所說",
    "X18n0338_007:0504b07": "豈乖佛意如佛答寶積種種諸行皆是淨土之因",
    "X18n0338_007:0504b08": "今淨名前後所說種種諸行何得非淨土因也問",
    "X18n0338_007:0504b09": "始終皆明佛國乃是佛之所說其間九品淨名所",
    "X18n0338_007:0504b10": "說都無說佛國之言豈是符成佛國之教耶答此",
    "X18n0338_007:0504b11": "經佛國品明淨土義云隨其方便即成就眾生隨",
    "X18n0338_007:0504b12": "成就眾生即佛土淨淨名有大方便故室外彈呵",
    "X18n0338_007:0504b13": "折伏室內慰諭攝受彈呵折伏除物緣集慰諭攝",
    "X18n0338_007:0504b14": "受生長物善是則調伏眾生義不過此眾生既被",
    "X18n0338_007:0504b15": "調伏以折伏故心無垢穢以攝受故眾善莊嚴若",
    "X18n0338_007:0504b16": "眾生正報清淨莊嚴則依報國土皆嚴淨也是以",
    "X18n0338_007:0504b17": "經云隨成就眾生即佛土淨如此而推淨名所說",
    "X18n0338_007:0504b18": "雖不彰言說淨土因果隨其所說折伏彈呵調伏",
    "X18n0338_007:0504b19": "眾生即是符成佛說淨土因果其義宛然也問若",
    "X18n0338_007:0504b20": "爾為是淨名符成佛淨佛國土為是淨名自淨佛",
    "X18n0338_007:0504b21": "國土為是成弟子菩薩淨佛國土答深求其理皆",
    "X18n0338_007:0504b22": "有此義如法華經壽量品所明釋迦成佛以來甚",
    "X18n0338_007:0504b23": "大久遠而今分身諸佛在十方淨土說法者未來",
    "X18n0338_007:0504b24": "亦復然也是則淨名符成釋迦淨土因果之義也",
    "X18n0338_007:0504c01": "淨名既能折伏攝受有緣之類若淨名成佛之時",
    "X18n0338_007:0504c02": "如此被折伏攝受眾生皆來生其國即是淨名具",
    "X18n0338_007:0504c03": "足方便能調伏眾生則佛土淨也弟子菩薩方便",
    "X18n0338_007:0504c04": "示受折伏即是調伏眾生眾生既因弟子菩薩斷",
    "X18n0338_007:0504c05": "惡生善弟子菩薩後成佛時所調伏有緣眾生皆",
    "X18n0338_007:0504c06": "來生其國故言隨所調伏眾生則佛土淨也問菩",
    "X18n0338_007:0504c07": "薩可爾聲聞弟子皆當無常入無餘涅槃豈有此",
    "X18n0338_007:0504c08": "義答所以言深求其理得有此者如法華經佛發",
    "X18n0338_007:0504c09": "諸聲聞弟子迹歎言少欲厭生死實自淨佛土也",
    "X18n0338_007:0504c10": "又問疾品文殊至淨名即空其室表佛國空因此",
    "X18n0338_007:0504c11": "往復論佛國義次不思議品現須彌燈王佛國香",
    "X18n0338_007:0504c12": "積品現眾香佛國此意何在豈不成佛說佛國因",
    "X18n0338_007:0504c13": "果為此經之宗也若不許佛國因果以當宗者古",
    "X18n0338_007:0504c14": "來何得多云室內六品皆因空室而生也空至既",
    "X18n0338_007:0504c15": "十方諸佛國土皆悉是空六品因此而生豈非從",
    "X18n0338_007:0504c16": "佛國而生淨名符成佛國為宗其義成也問此經",
    "X18n0338_007:0504c17": "明不思議解脫法門何關佛國義也答此經不思",
    "X18n0338_007:0504c18": "議品約依報佛國明不思議如須彌入芥子大海",
    "X18n0338_007:0504c19": "納於毛孔等多是約依報國土顯不思議也就佛",
    "X18n0338_007:0504c20": "答寶積有半品經文分為二意一寶積請說佛國",
    "X18n0338_007:0504c21": "因果二如來答一就請說又為二一述其同類有",
    "X18n0338_007:0504c22": "堪聞佛國之機二正請說一明堪聞之機者是先",
    "X18n0338_007:0504c23": "已發菩提心言阿耨多羅三藐三菩提心者此土",
    "X18n0338_007:0504c24": "翻云無上正遍知道心但發菩提心有三種一名",
    "X18n0338_007:0505a01": "字發菩提心二相似發菩提心三分證真實發菩",
    "X18n0338_007:0505a02": "提心今五百長者子發菩提心是相似發菩提心",
    "X18n0338_007:0505a03": "之位未是分證真實發菩提心位也何以知然下",
    "X18n0338_007:0505a04": "文明佛現淨土五百方得無生法忍始是分證真",
    "X18n0338_007:0505a05": "發菩提心位耳今言相似發菩提心位者若通教",
    "X18n0338_007:0505a06": "別教位在三十心若圓教位在十信六根清淨也",
    "X18n0338_007:0505a07": "問既有三種發菩提心何意但據相似發心耶答",
    "X18n0338_007:0505a08": "如聲聞乾慧地未發燸法未有發義若性地皆發",
    "X18n0338_007:0505a09": "善有漏五陰方有發義菩薩亦爾伏忍未有發義",
    "X18n0338_007:0505a10": "柔順發相似解方有發義故多約此明發菩提心",
    "X18n0338_007:0505a11": "位也願聞得佛國土清淨者寶積同類既有堪聞",
    "X18n0338_007:0505a12": "之機騰致請說佛國因果也二明正請有二意一",
    "X18n0338_007:0505a13": "願聞得佛國土是請說佛國果二願聞說菩薩淨",
    "X18n0338_007:0505a14": "土之行即請說佛國因也若論次第應先因後果",
    "X18n0338_007:0505a15": "今為時眾慕果行因是以前請說果後方請因也",
    "X18n0338_007:0505a16": "寶積所以請問佛國因果者以上來覩佛合葢現",
    "X18n0338_007:0505a17": "瑞深知意欲說佛國因果前現此相是故請說果",
    "X18n0338_007:0505a18": "也次請說佛國因者淨國之果必藉勝因大眾若",
    "X18n0338_007:0505a19": "聞淨國之果則慕果行因故願請說因也寶積又",
    "X18n0338_007:0505a20": "聞說普集經明善惡之業不敗亡正因得正果前",
    "X18n0338_007:0505a21": "經以顯今更願聞依因不敗亡感得依果請說淨",
    "X18n0338_007:0505a22": "土因也。",
    "X18n0338_007:0505a23": "佛言善哉寶積乃能為諸菩薩問於如來淨土之行。",
    "X18n0338_007:0505a24": "此下二明如來答此文為四意一者如來讚許二",
    "X18n0338_007:0505b01": "誡聽三寶積受教四如來答善哉寶積者即初明",
    "X18n0338_007:0505b02": "讚許所以佛讚許者寶積發問深得現瑞所表之",
    "X18n0338_007:0505b03": "意又能為同朋致請諮稟得宜故大聖讚許也。",
    "X18n0338_007:0505b04": "諦聽諦聽善思念之當為汝說。",
    "X18n0338_007:0505b05": "此下是二明誡聽此之誡意欲令聽者生三慧之",
    "X18n0338_007:0505b06": "善也諦聽者生聞慧善善思者生思慧善念之者",
    "X18n0338_007:0505b07": "生修慧善若聞所說不能專心靜聽心無受潤之",
    "X18n0338_007:0505b08": "因若聞而不思豈能深得旨趣若思而不修終不",
    "X18n0338_007:0505b09": "證理三慧若備乃入道也。",
    "X18n0338_007:0505b10": "於是寶積及五百長者子受教而聽。",
    "X18n0338_007:0505b11": "此是三明受教而聽即是奉受大師三慧之誡旨",
    "X18n0338_007:0505b12": "也。",
    "X18n0338_007:0505b13": "佛言寶積眾生之類是菩薩佛土。",
    "X18n0338_007:0505b14": "此下四明如來正答文有五意一正答二身子生",
    "X18n0338_007:0505b15": "疑三佛釋疑四梵王自述所見顯佛誠言五佛現",
    "X18n0338_007:0505b16": "淨國時眾得益第一就初正答文即為二一正答",
    "X18n0338_007:0505b17": "果文有二別一正答果二譬顯一明正答果文有",
    "X18n0338_007:0505b18": "三別一標章總答二別釋三結成一初標章總答",
    "X18n0338_007:0505b19": "者所言眾生之類是菩薩佛土者菩薩虗通至寂",
    "X18n0338_007:0505b20": "境智俱忘何在土與非土耶但為化眾生而取佛",
    "X18n0338_007:0505b21": "土故舉眾生之類是菩薩佛土意在此也然土不",
    "X18n0338_007:0505b22": "在菩薩亦不在眾生不共不無因是則永寂如空",
    "X18n0338_007:0505b23": "非可說示悉檀方便隨意赴緣自在無失已如前",
    "X18n0338_007:0505b24": "具說今約所化故言眾生之類是菩薩佛土也解",
    "X18n0338_007:0505c01": "釋眾生事如前辨十方界義言之類者即氣類也",
    "X18n0338_007:0505c02": "眾生氣類無量無邊元其正要不出二種緣集氣",
    "X18n0338_007:0505c03": "類一者有為緣集之類二者無為緣集之類一言",
    "X18n0338_007:0505c04": "有為緣集之類者即是界內染淨國土悉迷真滯",
    "X18n0338_007:0505c05": "有而起結業稟分段生死皆是有為緣集眾生之",
    "X18n0338_007:0505c06": "類也二無為緣集之類者即是界外餘國土及果",
    "X18n0338_007:0505c07": "報土乃至開下品中品常寂光土此三土眾生迷",
    "X18n0338_007:0505c08": "中道佛性滯真空無為緣無為起諸結業受變易",
    "X18n0338_007:0505c09": "生死皆是無為緣集眾生之類若約四教辨四種",
    "X18n0338_007:0505c10": "眾生之類者約前三藏教通教有為緣集明兩種",
    "X18n0338_007:0505c11": "眾生之類所謂生滅眾生之類無生眾生之類次",
    "X18n0338_007:0505c12": "約別圓兩教開無為緣集明兩種眾生之類者一",
    "X18n0338_007:0505c13": "者無量眾生之類二無作眾生之類當知約四教",
    "X18n0338_007:0505c14": "開兩種緣集有四種眾生問所明三土眾生稟報",
    "X18n0338_007:0505c15": "不同所居各異云何悉同無為緣集之類也答所",
    "X18n0338_007:0505c16": "迷理同皆是無明變易生死故通一類也問若爾",
    "X18n0338_007:0505c17": "云何分別三土不同答若有餘土五人雖同見真",
    "X18n0338_007:0505c18": "類斷界內惑乃盡都未見中道斷無為緣集故同",
    "X18n0338_007:0505c19": "生有餘土受變生死亦名方便生死也若別圓兩",
    "X18n0338_007:0505c20": "教菩薩雖斷通惑得見於空及與不空以見空故",
    "X18n0338_007:0505c21": "斷有為緣集及見不空故侵斷無為緣集別教登",
    "X18n0338_007:0505c22": "地已上圓教從初發心以上訖于九地斷三十九",
    "X18n0338_007:0505c23": "品無明即斷三十九品無為緣集同生果報土受",
    "X18n0338_007:0505c24": "變易生死亦名因緣生死也若十地下寂滅忍餘",
    "X18n0338_007:0506a01": "有二生在位居等覺中寂滅忍餘有一生在分論",
    "X18n0338_007:0506a02": "住常寂光土者即開變易生死出後有生死無後",
    "X18n0338_007:0506a03": "有生死者此皆斷無明無為緣集將盡之名耳是",
    "X18n0338_007:0506a04": "則雖復果報不同所居之土各異而竝是界外眾",
    "X18n0338_007:0506a05": "生同迷中道佛性無明別惑悉是無為緣集變易",
    "X18n0338_007:0506a06": "生死氣類同也問何不依四種緣集對四土明四",
    "X18n0338_007:0506a07": "種眾生之類耶答此乃一往似便深研於理有妨",
    "X18n0338_007:0506a08": "無別有自體緣集法界緣集異無為緣集也得失",
    "X18n0338_007:0506a09": "之事至解問疾品當分別若還約無為緣集分出",
    "X18n0338_007:0506a10": "二種則便無失必應須開但約四教開四種眾生",
    "X18n0338_007:0506a11": "之類即自便也若約觀心辨即須約三觀也若約",
    "X18n0338_007:0506a12": "因緣所生法即有為緣集之類也若從假入空即",
    "X18n0338_007:0506a13": "破有為緣集成無為緣集無為緣集未盡皆名無",
    "X18n0338_007:0506a14": "為緣集眾生之類也。",
    "X18n0338_007:0506a15": "所以者何菩薩隨所化眾生而取佛土。",
    "X18n0338_007:0506a16": "此下二明別釋但聖心難卜今作五意通此經文",
    "X18n0338_007:0506a17": "一但橫約染淨土通明四番經文二對四土解釋",
    "X18n0338_007:0506a18": "三類通四土四約觀心五約四教帖文第一橫約",
    "X18n0338_007:0506a19": "同居土明四種解釋意者有四一經云隨所化眾",
    "X18n0338_007:0506a20": "生而取佛土此先明國土闊狹不同由眾生多少",
    "X18n0338_007:0506a21": "故爾如釋迦用百億日月為同居國富樓那成佛",
    "X18n0338_007:0506a22": "用恒河沙三千大世界為一同居國釋迦所化少",
    "X18n0338_007:0506a23": "則狹滿願所化多而國闊也如世人作宅眷屬少",
    "X18n0338_007:0506a24": "作宅即眷屬若多作宅即大宅之小皆由眷屬有",
    "X18n0338_007:0506b01": "少多今明佛國有小有大者皆為隨所化眾生少",
    "X18n0338_007:0506b02": "多而取佛國也復次菩薩法教化眾生修善若少",
    "X18n0338_007:0506b03": "國土莊嚴則劣眾生修善若多國土莊嚴則勝同",
    "X18n0338_007:0506b04": "居國土莊嚴勝劣起在眾生修善多少故云眾生",
    "X18n0338_007:0506b05": "之類是菩薩佛土也二隨所調伏眾生而取佛土",
    "X18n0338_007:0506b06": "者明諸菩薩淨佛國土淨穢不同乃有百千種皆",
    "X18n0338_007:0506b07": "為調伏成就眾生得宜非功德智慧有優劣也譬",
    "X18n0338_007:0506b08": "如父母養育其子自有杖肅成人自有愛護成人",
    "X18n0338_007:0506b09": "父母所以剛柔者為調其子也今諸菩薩取淨佛",
    "X18n0338_007:0506b10": "土為調眾生若有眾生苦惱逼迫不得用心不能",
    "X18n0338_007:0506b11": "入道若得安樂即得修道用淨國安之或有眾生",
    "X18n0338_007:0506b12": "若得五欲自恣憍奢放逸不得用心不能入道即",
    "X18n0338_007:0506b13": "用穢土以調伏之故有淨穢諸土菩薩正意皆為",
    "X18n0338_007:0506b14": "調伏成就眾生非為故欲以穢惡土令諸眾生受",
    "X18n0338_007:0506b15": "於苦惱亦非淨土安置眾生使其著樂所以者何",
    "X18n0338_007:0506b16": "菩薩不為眾生作煩惱因緣何得非淨穢兩土增",
    "X18n0338_007:0506b17": "長眾生受諸煩惱結業令流轉生死也復次調伏",
    "X18n0338_007:0506b18": "者菩薩說法破眾生惡業隨其惡盡多少不同感",
    "X18n0338_007:0506b19": "於同居淨穢兩國故云眾生之類是菩薩佛土也",
    "X18n0338_007:0506b20": "三隨諸眾生應以何國入佛智慧者法華經云諸",
    "X18n0338_007:0506b21": "佛為一大事因緣故出現於世所謂為令眾生開",
    "X18n0338_007:0506b22": "佛知見乃至入佛知見故出現於世今明菩薩說",
    "X18n0338_007:0506b23": "法教化調伏眾生起淨穢土皆為令入佛智慧故",
    "X18n0338_007:0506b24": "自有眾生應以淨國入佛智慧則教化調伏事理",
    "X18n0338_007:0506c01": "俱急令於淨土入佛智慧也自有眾生應以穢國",
    "X18n0338_007:0506c02": "入佛智慧菩薩說法教化調伏則事寬理急令入",
    "X18n0338_007:0506c03": "佛慧正為眾生入佛智慧根性不同是以菩薩諸",
    "X18n0338_007:0506c04": "土有異故言眾生之類是菩薩佛土也四隨諸眾",
    "X18n0338_007:0506c05": "生應以何國起菩薩根而取佛土者眾生入佛智",
    "X18n0338_007:0506c06": "慧要由六根受法依法修行方入佛慧菩薩觀諸",
    "X18n0338_007:0506c07": "眾生眼等六根何根偏利若耳根偏利堪起入道",
    "X18n0338_007:0506c08": "即用聲為佛事一切法趣聲是趣不過聲詮三諦",
    "X18n0338_007:0506c09": "之理則用聲宣四教起一段眾生耳根為菩薩根",
    "X18n0338_007:0506c10": "聚置一國菩薩若成佛時即以音聲為佛事也復",
    "X18n0338_007:0506c11": "有眾生餘根偏利菩薩則用餘塵起其根性聚置",
    "X18n0338_007:0506c12": "一國菩薩成佛時色塵為佛事乃至香味觸法塵",
    "X18n0338_007:0506c13": "等以為佛事例此可知下文菩薩行品分別正由",
    "X18n0338_007:0506c14": "眾生六根偏利類例不同菩薩於諸國作佛事亦",
    "X18n0338_007:0506c15": "有異皆為起眾生根類有異有異者娑婆世界音",
    "X18n0338_007:0506c16": "聲為佛事乃至香積佛國以眾香為佛事故國名",
    "X18n0338_007:0506c17": "眾香皆由眾生根類異故同居國土佛事不同故",
    "X18n0338_007:0506c18": "云眾生之類是菩薩佛土也第二豎樹四土解釋",
    "X18n0338_007:0506c19": "者一隨所化眾生對同居土二隨所調伏眾生對",
    "X18n0338_007:0506c20": "有餘土三隨眾生入佛智慧對果報土四隨眾生",
    "X18n0338_007:0506c21": "起菩薩根對寂光土一隨所化眾生而取佛土者",
    "X18n0338_007:0506c22": "同居國土界內眾生具縛煩惱未見真理心神動",
    "X18n0338_007:0506c23": "散善惡無定菩薩方便教化或生或熟生則成穢",
    "X18n0338_007:0506c24": "土熟則成淨土如此生熟根緣無量淨穢諸國種",
    "X18n0338_007:0507a01": "種不同而取佛土也二明調伏眾生而取佛者即",
    "X18n0338_007:0507a02": "有餘土也所以者何諸阿羅漢能調難調摩訶那",
    "X18n0338_007:0507a03": "伽心調柔軟是名調伏下文云若住伏心是聲聞",
    "X18n0338_007:0507a04": "法當知聲聞緣覺乃至通別圓三教菩薩斷界內",
    "X18n0338_007:0507a05": "見思盡皆名調伏既出三界即應有土土者即有",
    "X18n0338_007:0507a06": "餘土也當知此諸調伏眾生之類是菩薩有餘佛",
    "X18n0338_007:0507a07": "土菩薩為此等眾生取有餘土也三隨諸眾生應",
    "X18n0338_007:0507a08": "以何國入佛智慧者初住已上入佛智慧見中道",
    "X18n0338_007:0507a09": "破無為緣集一品盡乃至三十九品盡皆得生因",
    "X18n0338_007:0507a10": "陀羅網果報無鄣礙土也當知菩薩為此入佛智",
    "X18n0338_007:0507a11": "慧四應以何國起菩薩根者此對寂光土前入佛",
    "X18n0338_007:0507a12": "慧直是總相見中道今明起根是別相見中道法",
    "X18n0338_007:0507a13": "界之類上地菩薩事理無滯圓融通達如聲聞是",
    "X18n0338_007:0507a14": "總慧為劣緣覺別相慧為勝故華嚴云佛眼佛耳",
    "X18n0338_007:0507a15": "佛鼻佛舌佛身佛意鴦掘經云所謂彼眼於諸如",
    "X18n0338_007:0507a16": "來常具足無減修了了分明見又云明見來入門",
    "X18n0338_007:0507a17": "即是於一根塵中了達三諦一切諸法趣於根塵",
    "X18n0338_007:0507a18": "是趣不過寂而常照無不通達一切諸法亦復如",
    "X18n0338_007:0507a19": "是毗盧遮那遍一切處是則以常寂光土起菩薩",
    "X18n0338_007:0507a20": "根也當知眾生之類是菩薩佛土以法性法界海",
    "X18n0338_007:0507a21": "六塵起後身菩薩之類皆入常寂光土也問仁王",
    "X18n0338_007:0507a22": "經云三賢十聖住果報土唯佛一人居淨土今何",
    "X18n0338_007:0507a23": "故言十地亦居常寂光耶答因果與奪無生忍寂",
    "X18n0338_007:0507a24": "滅一切種智也第三明四番釋佛國類通四土者",
    "X18n0338_007:0507b01": "一通同居土如前明具有四義即是通也二次明",
    "X18n0338_007:0507b02": "通有餘土者隨所化住方便觀門斷界內結惑盡",
    "X18n0338_007:0507b03": "一段眾生不無多少福德智慧優劣不同成就雖",
    "X18n0338_007:0507b04": "一如諸天同寶器食飯色有異也為化此眾生以",
    "X18n0338_007:0507b05": "於餘土淨穢調伏調伏正為入於佛慧即以十法",
    "X18n0338_007:0507b06": "界六塵起其諸根令於諸塵通達無滯見常寂光",
    "X18n0338_007:0507b07": "理此即有餘土眾生之類竝得通用四句也次四",
    "X18n0338_007:0507b08": "義通果報土者菩薩取此土正為教化別圓兩教",
    "X18n0338_007:0507b09": "眾生也諸地功德既有優劣即是淨穢調伏進諸",
    "X18n0338_007:0507b10": "法門既入法門即是法身入佛慧也令諸根明了",
    "X18n0338_007:0507b11": "得諸佛法界海六根即是起根也四次四義通常",
    "X18n0338_007:0507b12": "寂光土者元品無明未盡故須化也果報既有高",
    "X18n0338_007:0507b13": "下即是調伏進於實相之解即是入佛智慧義入",
    "X18n0338_007:0507b14": "重玄門虗空法界海自行化他橫豎轉明即是起",
    "X18n0338_007:0507b15": "根也第四觀心者三觀觀四種境界所謂因緣境",
    "X18n0338_007:0507b16": "空境假境中道境界是心所依住即是土也眾生",
    "X18n0338_007:0507b17": "者佛告諸比丘等日夜常生無量百千眾生今因",
    "X18n0338_007:0507b18": "緣心多境亦多心少境亦少觀心照少境即是小",
    "X18n0338_007:0507b19": "國土觀心照多境即是大國土如是觀因緣境即",
    "X18n0338_007:0507b20": "是化心眾生若緣十惡之境即是穢土調心若緣",
    "X18n0338_007:0507b21": "十善之境即是淨國調心觀所緣善惡之境調伏",
    "X18n0338_007:0507b22": "能緣善惡之心令住正道即是調伏也如是調伏",
    "X18n0338_007:0507b23": "心悟解不定或觀善境而悟即是淨土入佛智慧",
    "X18n0338_007:0507b24": "或觀惡境而悟即是穢土佛智慧善惡雖殊入佛",
    "X18n0338_007:0507c01": "慧不異也起菩薩根者隨所觀善惡之塵了知此",
    "X18n0338_007:0507c02": "塵即是一切法此法本來畢竟常寂常寂之境發",
    "X18n0338_007:0507c03": "於真智真智所依佛土即是常寂光土也復次行",
    "X18n0338_007:0507c04": "人觀是四境非為貪著境界但化伏煩惱心數眾",
    "X18n0338_007:0507c05": "生隨約一一境觀其闊狹調與不調得入不得入",
    "X18n0338_007:0507c06": "若起善根不起善根者深識此義在因緣境中用",
    "X18n0338_007:0507c07": "此四心而起誓願願法界眾生皆得如我化此心",
    "X18n0338_007:0507c08": "數悉令清淨即是淨土安立有為集眾生也以四",
    "X18n0338_007:0507c09": "種觀於空心多少調伏入慧起根即發誓願願法",
    "X18n0338_007:0507c10": "界眾生如我調伏令心明淨即是淨有餘土安立",
    "X18n0338_007:0507c11": "無為緣集眾生也若但有行無願不能淨佛國土",
    "X18n0338_007:0507c12": "如車牛無御不能有所到直爾有願無行如有御",
    "X18n0338_007:0507c13": "而無車牛不能有所到今行人住三觀心願行具",
    "X18n0338_007:0507c14": "足安立一切眾生之類成就眾生淨佛國土意在",
    "X18n0338_007:0507c15": "此也大集經云欲淨佛土當淨爾心言爾心者即",
    "X18n0338_007:0507c16": "是四種心也四種心淨即四土行即是此經佛答",
    "X18n0338_007:0507c17": "寶積云欲淨佛土當淨其心隨其心淨即佛土淨",
    "X18n0338_007:0507c18": "也行人當知一切菩薩淨佛國土根本從此而起",
    "X18n0338_007:0507c19": "合抱之樹起於豪末也第五四教帖釋隨所化眾",
    "X18n0338_007:0507c20": "生而取佛土者今約四教對四土解釋即為四別",
    "X18n0338_007:0507c21": "一前所化眾生而取同居土若用四教化眾生未",
    "X18n0338_007:0507c22": "斷有為緣集即是凡夫或斷有為緣集不盡即是",
    "X18n0338_007:0507c23": "聖人為此四教所化眾生取同居淨穢諸土也若",
    "X18n0338_007:0507c24": "四教所化眾生斷有為緣集盡者為此四教所化",
    "X18n0338_007:0508a01": "眾生取有餘土也若別圓二教所化眾生斷有為",
    "X18n0338_007:0508a02": "緣集盡見真中道斷無為緣集此別圓兩教所化",
    "X18n0338_007:0508a03": "眾生而取果報無鄣礙土也若圓教所化眾生取",
    "X18n0338_007:0508a04": "常寂光土也。",
    "X18n0338_007:0508a05": "隨所調伏眾生而取佛土。",
    "X18n0338_007:0508a06": "此二為調伏取佛土者若用四教調伏眾生未斷",
    "X18n0338_007:0508a07": "有為緣集即是凡夫若斷有為緣集不盡即是聖",
    "X18n0338_007:0508a08": "人為此調伏凡聖而取淨穢同居土也次明四教",
    "X18n0338_007:0508a09": "所調伏眾生若斷有為緣集盡者為此四教所調",
    "X18n0338_007:0508a10": "伏眾生取有餘土也若別圓兩教所調伏眾生能",
    "X18n0338_007:0508a11": "見中道斷無為緣集為此圓別兩教調伏眾生而",
    "X18n0338_007:0508a12": "取果報無礙土也若圓教所調伏眾生斷無為緣",
    "X18n0338_007:0508a13": "集將盡為此圓教所調伏眾生而取常寂光土也。",
    "X18n0338_007:0508a14": "隨諸眾生應以何國入佛智慧而取佛土。",
    "X18n0338_007:0508a15": "此三明因國入佛慧若為稟四教眾生未斷結業",
    "X18n0338_007:0508a16": "或結業斷未盡於同居土得開權實隨穢淨所相",
    "X18n0338_007:0508a17": "應之上得入佛慧而取同居土也若為稟四教斷",
    "X18n0338_007:0508a18": "有為緣集盡應在有餘土入佛慧者而為取有餘",
    "X18n0338_007:0508a19": "土也若為稟別圓兩教眾生於果報土得入佛慧",
    "X18n0338_007:0508a20": "者為此而取果報無鄣礙土也若為稟圓教眾生",
    "X18n0338_007:0508a21": "斷無為緣集將盡入重玄門而入佛慧者為此眾",
    "X18n0338_007:0508a22": "生而取常寂光土也。",
    "X18n0338_007:0508a23": "隨諸眾生應以何國起菩薩根而取佛土。",
    "X18n0338_007:0508a24": "此四明起根取佛土若為稟聲四教起耳根本斷",
    "X18n0338_007:0508b01": "有為緣集未盡為取聲為佛事同居之國也色香",
    "X18n0338_007:0508b02": "味觸法為佛事起眼鼻舌身意根亦如是若為稟",
    "X18n0338_007:0508b03": "聲四教眾生斷有為緣集盡取有餘眾生音聲佛",
    "X18n0338_007:0508b04": "事之國色香味觸法為佛事起五根亦如是若為",
    "X18n0338_007:0508b05": "稟別圓聲教見中道斷無為緣集眾生故即取果",
    "X18n0338_007:0508b06": "報無鄣礙國聲為佛事起耳恨乃至意根但此中",
    "X18n0338_007:0508b07": "眾生六根互用隨一塵起一根即起六根也若為",
    "X18n0338_007:0508b08": "稟圓教眾生斷無為緣集將盡取常寂光國以六",
    "X18n0338_007:0508b09": "塵為佛事起六根者皆是起寂照之六根令成玅",
    "X18n0338_007:0508b10": "覺眼根乃至意根此釋佛別為眾生取土非無映",
    "X18n0338_007:0508b11": "傍映傍者傍下文多倒釋故難見至文當別出也。",
    "X18n0338_007:0508b12": "所以者何菩薩取於淨國皆為饒益諸眾生故。",
    "X18n0338_007:0508b13": "正是三總明結成此第三結成重明此四種取佛",
    "X18n0338_007:0508b14": "土皆為饒益眾生即是饒益有為緣集眾生之類",
    "X18n0338_007:0508b15": "菩薩取同居土安立饒益也亦是饒益無為緣集",
    "X18n0338_007:0508b16": "眾生之類以有餘土果報土寂光土饒益也若為",
    "X18n0338_007:0508b17": "饒益二種眾生成前佛標章總答云眾生之類是",
    "X18n0338_007:0508b18": "菩薩佛土也。",
    "X18n0338_007:0508b19": "譬如有人欲於空地造立宮室隨意無礙若於虗空",
    "X18n0338_007:0508b20": "終不能成。",
    "X18n0338_007:0508b21": "此下即二譬文有二意一開譬二合譬就開譬文",
    "X18n0338_007:0508b22": "有兩行一開成譬二開不成譬一開成譬者欲於",
    "X18n0338_007:0508b23": "空地造立宮室即是成譬能於空中見不空佛土",
    "X18n0338_007:0508b24": "即成也所言空者即四可說畢竟無所有故名為",
    "X18n0338_007:0508c01": "空不空者有因緣故則有四種四諦因果名不空",
    "X18n0338_007:0508c02": "也菩薩約四種苦集眾生之類用四種道滅修四",
    "X18n0338_007:0508c03": "淨土即得成也二開不成譬者若於虗空造立宮",
    "X18n0338_007:0508c04": "室終不成也譬四不可說畢竟無所有不見四種",
    "X18n0338_007:0508c05": "四諦者四種佛土終不成。",
    "X18n0338_007:0508c06": "菩薩如是為成就眾生故願取佛國願取佛國者非",
    "X18n0338_007:0508c07": "於空也。",
    "X18n0338_007:0508c08": "此二明合譬即是合前成不成譬也初合成譬者",
    "X18n0338_007:0508c09": "空地造室即得成也若但地無空終不得成有地",
    "X18n0338_007:0508c10": "有空可立宮室欲淨佛國亦須兩法合成若純用",
    "X18n0338_007:0508c11": "有者凡夫三藏菩薩滯有何能淨土若純用空者",
    "X18n0338_007:0508c12": "二乘通教菩薩滯空亦何能淨土若空地具足而",
    "X18n0338_007:0508c13": "立宮室乃得成就以不可得空心緣四種苦集眾",
    "X18n0338_007:0508c14": "生之類願修四種道滅願行乃成淨土因也如涅",
    "X18n0338_007:0508c15": "槃經明生生不可說乃至不生不生俱不可說即",
    "X18n0338_007:0508c16": "是空也有因緣故亦可得說者尚無一土之可存",
    "X18n0338_007:0508c17": "可說但以因緣故菩薩起慈悲誓願修四土說四",
    "X18n0338_007:0508c18": "土也不可說而說不可立而立論有不失空論空",
    "X18n0338_007:0508c19": "不失有空有不相妨不思議得論依報四種佛國",
    "X18n0338_007:0508c20": "也如妙德問此室何故空淨名答云十方佛土亦",
    "X18n0338_007:0508c21": "復皆空又云雖知諸佛國土永寂如空而起種種",
    "X18n0338_007:0508c22": "殊勝國土故知四不可說永寂如空有因緣故可",
    "X18n0338_007:0508c23": "得說者得起種種殊勝國土二合不成譬者願取",
    "X18n0338_007:0508c24": "佛國者非於空也此若但於空畢竟不可得則淨",
    "X18n0338_007:0509a01": "佛土不成也此經斥二乘人通教菩薩修因但見",
    "X18n0338_007:0509a02": "空不成淨佛國也。",
    "X18n0338_007:0509a03": "寶積當知直心是菩薩淨土菩薩成佛時不諂眾生",
    "X18n0338_007:0509a04": "來生其國。",
    "X18n0338_007:0509a05": "此下第二段正答寶積問佛國因文有二別一橫",
    "X18n0338_007:0509a06": "廣歷諸行明修淨土二豎窮心源相資明修淨土",
    "X18n0338_007:0509a07": "因是則橫廣豎深不得相離論橫即知有豎論豎",
    "X18n0338_007:0509a08": "即知有橫但言不疊書故前後說耳法華經言如",
    "X18n0338_007:0509a09": "來知見廣大深遠也合葢現土廣長之相正表此",
    "X18n0338_007:0509a10": "也若經文橫論即須豎義帖釋若經文豎辨即須",
    "X18n0338_007:0509a11": "橫義約解是則高廣義成也今初先橫明修淨土",
    "X18n0338_007:0509a12": "因有十七法門明淨土行文有三別前明三科即",
    "X18n0338_007:0509a13": "是約三心明淨土行次有六科約修自行明淨土",
    "X18n0338_007:0509a14": "行最後八科約化他明淨土行一約三心明者則",
    "X18n0338_007:0509a15": "為四意一別明三心二通明三心三約觀心四釋",
    "X18n0338_007:0509a16": "經文一別明三心者即是三種菩提心也一觀四",
    "X18n0338_007:0509a17": "諦心名為直心二觀十二因緣心名深心三發四",
    "X18n0338_007:0509a18": "弘誓願心名大乘心一約四諦觀心名直心者觀",
    "X18n0338_007:0509a19": "四諦理即是三三昧離諸邪見曲名直心也故大",
    "X18n0338_007:0509a20": "智論云是心無始以來常曲不端若得三昧心即",
    "X18n0338_007:0509a21": "端直今明聲聞三三昧緣四真諦能發無漏斷諸",
    "X18n0338_007:0509a22": "邪見亦名調直定又四諦中有道諦即是八正道",
    "X18n0338_007:0509a23": "亦名八直道離邪見曲名直心也深心者即是十",
    "X18n0338_007:0509a24": "二因緣觀心如佛告阿難十二因緣其義甚深云",
    "X18n0338_007:0509b01": "何愚癡人令觀因緣佛言愚癡者非如牛羊是人",
    "X18n0338_007:0509b02": "利智見心邪僻若觀因緣能破愚癡緣覺智慧深",
    "X18n0338_007:0509b03": "於聲聞以觀十二因緣觀智既深能侵除習氣問",
    "X18n0338_007:0509b04": "淨土是菩薩行何得行二乘心答大品經三乘十",
    "X18n0338_007:0509b05": "地菩薩皆行皆學而不取證佛地亦學亦證法華",
    "X18n0338_007:0509b06": "經云知眾樂小法而畏於大智是故諸菩薩作聲",
    "X18n0338_007:0509b07": "聞緣覺少欲厭生死實自淨佛土若二乘心非淨",
    "X18n0338_007:0509b08": "佛土者何得諸菩薩成佛時有二乘眾生來生其",
    "X18n0338_007:0509b09": "國也問此經但云直心深心何俟強對二乘觀心",
    "X18n0338_007:0509b10": "也答此經帶方便有所避就故不盲的準望大品",
    "X18n0338_007:0509b11": "法華恐是約二乘觀心修淨土行為引二乘來生",
    "X18n0338_007:0509b12": "其國也故智度論釋般若勸學中明自有佛土純",
    "X18n0338_007:0509b13": "聲聞為僧自有佛土純辟支佛為僧自有佛土純",
    "X18n0338_007:0509b14": "菩薩為僧四諦觀心十二因緣觀心非淨土因者",
    "X18n0338_007:0509b15": "何得純是聲聞人來生其土乃至緣覺菩薩類可",
    "X18n0338_007:0509b16": "知也問此經云隨諸眾生應以何國入佛智慧又",
    "X18n0338_007:0509b17": "法華明十方三世佛於同居悉開三顯一若遂有",
    "X18n0338_007:0509b18": "一佛土純是聲聞為僧者何得入佛慧開三顯一",
    "X18n0338_007:0509b19": "耶答從多為論同居土多開三顯一今大品有此",
    "X18n0338_007:0509b20": "明者亦是十方不無有此事耳但諸佛如來諸有",
    "X18n0338_007:0509b21": "所作常為一事雖於同居土不得顯一入佛慧是",
    "X18n0338_007:0509b22": "諸聲聞因得無學若入無餘涅槃必生有餘土佛",
    "X18n0338_007:0509b23": "即為說法華悉以佛乘而得滅度皆即得入佛慧",
    "X18n0338_007:0509b24": "也大乘心是菩薩淨土緣四諦起慈悲發四弘誓",
    "X18n0338_007:0509c01": "願名大乘心也二通自為而聲聞但直緣覺兼深",
    "X18n0338_007:0509c02": "菩薩大悲弘誓普濟能直能深故加以大乘心名",
    "X18n0338_007:0509c03": "也二通明三種心者三心只是一心名異義異耳",
    "X18n0338_007:0509c04": "所以者何三心只是一自性清淨因緣中道之理",
    "X18n0338_007:0509c05": "亦非二邊邪曲名之為直窮之難究源底名之為",
    "X18n0338_007:0509c06": "深其性廣博猶若虗空目之為大菩薩雖觀四諦",
    "X18n0338_007:0509c07": "直心不與聲聞共菩薩無作四諦修八正道即是",
    "X18n0338_007:0509c08": "佛性佛性者即是自性清淨心中道之理名真直",
    "X18n0338_007:0509c09": "心也故此經云直心是道場無虗假故若觀無作",
    "X18n0338_007:0509c10": "四諦修八正道即離凡夫六十二見亦離二乘紆",
    "X18n0338_007:0509c11": "迴曲見名真直心當知直心正在此也次菩薩雖",
    "X18n0338_007:0509c12": "觀十二因緣深心不與緣覺共者大品經云十二",
    "X18n0338_007:0509c13": "因緣獨菩薩法大智論云菩薩度深法忍者十二",
    "X18n0338_007:0509c14": "因緣名深忍也大涅槃經云十二因緣名為佛性",
    "X18n0338_007:0509c15": "即十住菩薩見不了了諸佛如來窮無明源故了",
    "X18n0338_007:0509c16": "了見故知深心正在菩薩也大乘心者不共二乘",
    "X18n0338_007:0509c17": "三藏通教菩薩也大涅槃云一實諦者名為大乘",
    "X18n0338_007:0509c18": "若非大乘非一實諦也今此三心只是一心不與",
    "X18n0338_007:0509c19": "二乘三藏通教菩薩共無三差別不縱不橫即是",
    "X18n0338_007:0509c20": "三德異名佛為向道之人說令易解故作三分別",
    "X18n0338_007:0509c21": "論直必知有深有大論深必知有大有直論大必",
    "X18n0338_007:0509c22": "知有直有深是則非一非三如來方便或時說三",
    "X18n0338_007:0509c23": "雖復說三如世伊字菩薩修此三心為眾心之本",
    "X18n0338_007:0509c24": "即是初心住於三德若昔論三心正感三身四教",
    "X18n0338_007:0510a01": "佛身之果也今明依因三心即感三土四種佛國",
    "X18n0338_007:0510a02": "也三約觀心明三心者三觀初心體假入空空假",
    "X18n0338_007:0510a03": "二觀方便三心為別若修中道正觀三心只是一",
    "X18n0338_007:0510a04": "心三三一也四釋經文即為三一釋直心二釋深",
    "X18n0338_007:0510a05": "心三釋大乘心一釋直心今言直心是淨土者前",
    "X18n0338_007:0510a06": "約教明直心是正因能感正果即是此經答光嚴",
    "X18n0338_007:0510a07": "所述直心是道場無虗假故今約直心明是依因",
    "X18n0338_007:0510a08": "能感依報國土果也問何故偏約四諦明直心答",
    "X18n0338_007:0510a09": "約餘法門非為不得不如約四諦之便也亦何離",
    "X18n0338_007:0510a10": "四諦別有餘法門也直心有五種一者世間直心",
    "X18n0338_007:0510a11": "二三藏教直心三通教直心四別教直心五圓教",
    "X18n0338_007:0510a12": "直心四教直心即是四諦中四種八直道一世間",
    "X18n0338_007:0510a13": "直心者如世人內懷實錄無有欺誑即是直心此",
    "X18n0338_007:0510a14": "乃凡夫外道十善之直雖世間妄情謂為是直理",
    "X18n0338_007:0510a15": "而言之猶諂曲諺言癡直即是其義也二約三藏",
    "X18n0338_007:0510a16": "教明直心者見生滅四諦離六十二見住八直道",
    "X18n0338_007:0510a17": "名直心也三約通教直心者觀無生四諦理離生",
    "X18n0338_007:0510a18": "滅曲觀住真空八直名直心也四約教明直心者",
    "X18n0338_007:0510a19": "修無量四諦破恒沙無知赴機利物直會根緣住",
    "X18n0338_007:0510a20": "無量八直道名直心也五圓教明直心者圓觀正",
    "X18n0338_007:0510a21": "道見無作四諦實破二邊邪曲如金砂大河直入",
    "X18n0338_007:0510a22": "西海無有紆迴之曲住一實諦八直之道名直心",
    "X18n0338_007:0510a23": "也此五直心四權一實今圓教菩薩知一切法不",
    "X18n0338_007:0510a24": "可言說非權非實而能權實雙修雙用亦自遍修",
    "X18n0338_007:0510b01": "五種直心起慈誓願亦教他修五種直心歎五直",
    "X18n0338_007:0510b02": "心法見修五種直心者深生隨喜菩薩如是雖復",
    "X18n0338_007:0510b03": "未能八相成道而能神通變化在在處處用五直",
    "X18n0338_007:0510b04": "心成就眾生淨佛土若入初住發真之時即具真",
    "X18n0338_007:0510b05": "應兩身隨機利物應以佛身得度者即現淨穢同",
    "X18n0338_007:0510b06": "居國八相成道化度眾生非但往昔所化世間直",
    "X18n0338_007:0510b07": "心無事中諂曲眾生來生其國若往昔所修生滅",
    "X18n0338_007:0510b08": "八直無六十二見諂曲眾生往昔修無生八直無",
    "X18n0338_007:0510b09": "量八直無作八直等諸直心眾生未斷有為緣集",
    "X18n0338_007:0510b10": "斷未盡者此諸無諂眾生皆來生其國也若此諸",
    "X18n0338_007:0510b11": "眾生過去有頓漸不定祕密等根性不同菩薩成",
    "X18n0338_007:0510b12": "佛時現四種身現相不同轉法輪亦異謂頓漸不",
    "X18n0338_007:0510b13": "定祕密之殊初則赴緣開權方便異說若法華教",
    "X18n0338_007:0510b14": "王直捨方便但說無上道廢昔四權同歸一實所",
    "X18n0338_007:0510b15": "化眾生皆無住方便教之諂故言直心是菩薩淨",
    "X18n0338_007:0510b16": "土菩薩成佛時不諂眾生來生國復次菩薩於有",
    "X18n0338_007:0510b17": "餘國得成佛時往昔所化十善直心眾生不得來",
    "X18n0338_007:0510b18": "生何以故三界內結業猶未斷故生其國者皆是",
    "X18n0338_007:0510b19": "往昔所化修四種四諦八直心眾生能斷界內結",
    "X18n0338_007:0510b20": "業盡如此等人來生其國即是三藏二乘生滅四",
    "X18n0338_007:0510b21": "諦住八直道之直心通教三乘無生四諦住八直",
    "X18n0338_007:0510b22": "道之直心別教一乘無量四諦住八直道之直心",
    "X18n0338_007:0510b23": "圓教一乘無作四諦住八直道之直心凡有七種",
    "X18n0338_007:0510b24": "直心斷界內結盡無有為緣集妄諂眾生來生有",
    "X18n0338_007:0510c01": "餘國故言直心是菩薩淨土七種不諂眾生來生",
    "X18n0338_007:0510c02": "其國也復次菩薩果報土成佛時三藏通教三種",
    "X18n0338_007:0510c03": "直心眾生皆不得生果報之土何以故別惑未斷",
    "X18n0338_007:0510c04": "不得來生但是往昔所化別教菩薩圓教菩薩二",
    "X18n0338_007:0510c05": "種直心眾生無二邊之諂來生其國故言不諂眾",
    "X18n0338_007:0510c06": "生來生其國也復次菩薩於常寂光土成佛時但",
    "X18n0338_007:0510c07": "是往昔所化圓教無作八直道直心無諂眾生來",
    "X18n0338_007:0510c08": "生其國直心生國其義如是豈可一種世間十善",
    "X18n0338_007:0510c09": "癡直心之來生其國也。",
    "X18n0338_007:0510c10": "深心是菩薩淨土菩薩成佛時具足功德眾生來生",
    "X18n0338_007:0510c11": "其國。",
    "X18n0338_007:0510c12": "是二釋十二因緣辨深心義約餘法門非為不得",
    "X18n0338_007:0510c13": "亦何離十二因緣也明深心亦有五種一事中深",
    "X18n0338_007:0510c14": "心世間深心修福也四種約觀十二因緣明深心",
    "X18n0338_007:0510c15": "一下智觀生滅因緣是三藏教門深心也中智觀",
    "X18n0338_007:0510c16": "無生因緣通教明深心也上智觀無量因緣即別",
    "X18n0338_007:0510c17": "教明深心也上上智觀無作因緣即圓教明深心",
    "X18n0338_007:0510c18": "也此五種深心四權一實菩薩了知非權非實而",
    "X18n0338_007:0510c19": "權而實雙修深心成就眾生淨佛國土慈悲誓願",
    "X18n0338_007:0510c20": "普薰一切教他讚歎隨喜上上深心成就即具真",
    "X18n0338_007:0510c21": "應二身八相成道隨四國眾生應以佛身得度即",
    "X18n0338_007:0510c22": "於四土成佛時是諸深心有緣之類來生其國隨",
    "X18n0338_007:0510c23": "其所修深心若事若理而為說法分別諸義類直",
    "X18n0338_007:0510c24": "心可解而言具足功德者緣覺人能深心修諸福",
    "X18n0338_007:0511a01": "德故法華經云若人有福曾供養佛志求勝法為",
    "X18n0338_007:0511a02": "說緣覺即是此義但具有二種一橫具深心淨同",
    "X18n0338_007:0511a03": "居土名具功德來生其國也二豎具深心窮因緣",
    "X18n0338_007:0511a04": "源所有功德皆在三土具足即是豎具諸義類直",
    "X18n0338_007:0511a05": "心可知也。",
    "X18n0338_007:0511a06": "菩提心是菩薩淨土菩薩成佛時大乘眾生來生其",
    "X18n0338_007:0511a07": "國。",
    "X18n0338_007:0511a08": "大乘心者即是四教大乘四種菩薩發菩提心也",
    "X18n0338_007:0511a09": "皆上求佛果下化眾生故名為大三藏菩薩約生",
    "X18n0338_007:0511a10": "滅四諦起四弘誓願通教約無生四諦起四弘誓",
    "X18n0338_007:0511a11": "願別教約無量四諦起四弘誓願圓教約無作四",
    "X18n0338_007:0511a12": "諦起四弘誓願願力因緣薰被眾生此四種大乘",
    "X18n0338_007:0511a13": "心三權一實圓教菩薩修權實大乘之心成就眾",
    "X18n0338_007:0511a14": "生淨佛國土自發大乘心亦教他發心讚歎隨喜",
    "X18n0338_007:0511a15": "菩薩後成佛時同居四種大乘眾生來生其國有",
    "X18n0338_007:0511a16": "餘三種大乘眾生來生其國果報土二種大乘眾",
    "X18n0338_007:0511a17": "生來生其國常寂光土一種大乘眾生來生其國",
    "X18n0338_007:0511a18": "餘類直心可知也。",
    "X18n0338_007:0511a20": "維摩羅詰經文疏卷第七"
}