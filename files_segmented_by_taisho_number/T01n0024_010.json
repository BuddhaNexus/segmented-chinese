{
    "T01n0024_010:0358c17": "起世經卷第十",
    "T01n0024_010:0358c19": "隋天竺三藏闍那崛多等譯",
    "T01n0024_010:0358c20": "最勝品第十二之餘",
    "T01n0024_010:0358c21": "「復次，諸比丘！汝等應知，日天宮殿，縱廣正",
    "T01n0024_010:0358c22": "等五十一由旬，上下亦爾，七重牆壁、七重",
    "T01n0024_010:0358c23": "欄楯。多羅行樹，亦有七重，周匝圍繞，雜色",
    "T01n0024_010:0358c24": "間錯，以為莊嚴。彼諸垣牆，皆為金銀琉璃、",
    "T01n0024_010:0358c25": "頗梨赤珠、硨𤦲瑪瑙等之所成就。於四方面",
    "T01n0024_010:0358c26": "並有諸門，一一諸門皆有樓櫓却敵臺觀，及",
    "T01n0024_010:0358c27": "諸樹林池沼園苑。其中皆生種種雜樹，其樹",
    "T01n0024_010:0358c28": "皆有種種葉、種種花、種種菓、種種香，隨風遍",
    "T01n0024_010:0358c29": "熏，復有種種諸鳥和鳴。諸比丘！然彼日天",
    "T01n0024_010:0359a01": "以二種物，成其宮殿，正方如宅，遙看似圓。",
    "T01n0024_010:0359a02": "諸比丘！何等為二？所謂金及頗梨。此日宮",
    "T01n0024_010:0359a03": "殿，眾多天金及天頗梨，合而成就。一面兩",
    "T01n0024_010:0359a04": "分，皆是天金，清淨無垢，離諸穢濁，皎潔光",
    "T01n0024_010:0359a05": "明。一面一分，天頗梨成，淨潔光明，善磨善",
    "T01n0024_010:0359a06": "瑩，無垢無穢。諸比丘！又彼日天勝大宮殿，",
    "T01n0024_010:0359a07": "有五種風吹轉而行。何等為五？一名為持、",
    "T01n0024_010:0359a08": "二名為住、三名隨順轉、四名波羅呵迦、五",
    "T01n0024_010:0359a09": "名將行。",
    "T01n0024_010:0359a10": "「復次，諸比丘！於彼日天宮殿之前，別有無量",
    "T01n0024_010:0359a11": "諸天先行，無量百天、無量千天、無量百千",
    "T01n0024_010:0359a12": "天，於前而行，行時各各常受安樂，皆名牢行，",
    "T01n0024_010:0359a13": "牢行諸天從此得名。又諸比丘！日宮殿中，",
    "T01n0024_010:0359a14": "閻浮檀金以為妙輦輿，高十六由旬，方八",
    "T01n0024_010:0359a15": "由旬，莊嚴殊勝，日天子身，及內眷屬。在彼",
    "T01n0024_010:0359a16": "輦中，以天五欲功德，和合具足受樂歡喜。諸",
    "T01n0024_010:0359a17": "比丘！日天子身壽五百歲，子孫相承，皆於彼",
    "T01n0024_010:0359a18": "治，宮殿住持滿足一劫。",
    "T01n0024_010:0359a19": "「復次，諸比丘！日天子身支節分中，光明出照",
    "T01n0024_010:0359a20": "閻浮檀輦，閻浮檀輦光明復出照彼宮殿。從",
    "T01n0024_010:0359a21": "彼日天大宮殿中，光明相接出已照曜，遍",
    "T01n0024_010:0359a22": "四大洲及諸世界。諸比丘！日天子身輦及",
    "T01n0024_010:0359a23": "宮殿，具足皆有一千光明，五百光明傍行而",
    "T01n0024_010:0359a24": "照，五百光明向下而照。復次，以何因緣，日",
    "T01n0024_010:0359a25": "天子所居勝大宮殿，照四大洲及諸世界？",
    "T01n0024_010:0359a26": "諸比丘！有一種人，能行布施。彼布施時，施",
    "T01n0024_010:0359a27": "於沙門婆羅門及貧窮孤獨遠來求者，所謂",
    "T01n0024_010:0359a28": "飲食騎乘衣裳、花鬘瓔珞塗香、床敷房舍燈",
    "T01n0024_010:0359a29": "油，凡是資須養身命者，於布施時速疾而",
    "T01n0024_010:0359b01": "施，不諂曲施。或復供養諸持戒仙、功德具",
    "T01n0024_010:0359b02": "足行善法者，種種承事，以是因故，受無量",
    "T01n0024_010:0359b03": "種身心安樂。譬如大澤空閑山林廣遠磧地，",
    "T01n0024_010:0359b04": "忽有池水，其水涼冷清淨輕甘。有諸壯夫，",
    "T01n0024_010:0359b05": "遠行疲頓熱惱渴乏，不得飲食已經多時。",
    "T01n0024_010:0359b06": "至彼池所，飲已澡浴，除斷一切渴乏熱惱，",
    "T01n0024_010:0359b07": "出於池外，身意怡悅，受無量樂，多生歡喜。",
    "T01n0024_010:0359b08": "如是如是，彼布施時，心清淨故，身壞命終，",
    "T01n0024_010:0359b09": "於日宮殿中，生為天子。生其中已，報得如",
    "T01n0024_010:0359b10": "是速疾稱心飛行宮殿。以此因緣，日天宮殿，",
    "T01n0024_010:0359b11": "照四大洲及餘世界。",
    "T01n0024_010:0359b12": "「諸比丘！復一種人，不殺生、不偷盜、不邪",
    "T01n0024_010:0359b13": "婬、不妄語、不飲酒、不放逸，供養持戒功德",
    "T01n0024_010:0359b14": "具足諸仙諸賢，親近純直善法行人，廣說如",
    "T01n0024_010:0359b15": "前。身壞命終，隨願往生日天宮殿。於彼即受",
    "T01n0024_010:0359b16": "速疾果報，是故名為諸善業道。以是因緣，",
    "T01n0024_010:0359b17": "此日宮殿，照四大洲并餘世界。復一種人，",
    "T01n0024_010:0359b18": "修不殺生乃至正見，亦曾供養諸仙持戒功",
    "T01n0024_010:0359b19": "德具者，亦曾親近純直善行。以值遇彼清淨",
    "T01n0024_010:0359b20": "因緣，便得報生日天宮殿，受速疾果。以是",
    "T01n0024_010:0359b21": "因緣，日天宮殿，照四大洲及餘世界，廣說",
    "T01n0024_010:0359b22": "如上。「諸比丘！六十剎那，名一羅婆，三十羅",
    "T01n0024_010:0359b23": "婆，名牟休多。諸比丘！若干剎那、若干羅",
    "T01n0024_010:0359b24": "婆、若干牟休多，日天宮殿，常行不息。六月",
    "T01n0024_010:0359b25": "北行，於一日中，漸移北向六俱盧奢，未曾",
    "T01n0024_010:0359b26": "暫時離於日道；六月南行，亦一日中，漸移",
    "T01n0024_010:0359b27": "南向六俱盧奢，不差日道。諸比丘！日天宮",
    "T01n0024_010:0359b28": "殿，六月行時，月天宮殿，十五日中，亦行爾",
    "T01n0024_010:0359b29": "許。復次，有何因緣，常於夏時生諸熱惱？諸",
    "T01n0024_010:0359c01": "比丘！日天宮殿，六月之間，向北行時，一日",
    "T01n0024_010:0359c02": "常行六俱盧奢，未曾捨離日所行道。但於其",
    "T01n0024_010:0359c03": "中，有十因緣，故生熱惱。何等為十？諸比丘！",
    "T01n0024_010:0359c04": "須彌山外，次復有山，名佉提羅迦，高廣正",
    "T01n0024_010:0359c05": "等四萬二千由旬，雜色可觀，七寶成就。於",
    "T01n0024_010:0359c06": "其時間，日天宮殿，所有光明，照觸彼山，令",
    "T01n0024_010:0359c07": "其生熱，故於彼時，有是熱惱，此為第一熱",
    "T01n0024_010:0359c08": "惱生緣。復次，諸比丘！佉提羅迦山外，次復",
    "T01n0024_010:0359c09": "有山，名伊沙陀羅，高廣正等二萬一千由",
    "T01n0024_010:0359c10": "旬。於其時間，日天宮殿，所有光明照觸彼",
    "T01n0024_010:0359c11": "山，令生熱觸，此為第二熱惱生緣。次有由",
    "T01n0024_010:0359c12": "乾陀山，高廣正等一萬二千由旬，是第三",
    "T01n0024_010:0359c13": "緣。次有善現山，高廣正等六千由旬，是第",
    "T01n0024_010:0359c14": "四緣。次有馬片頭山，高廣正等三千由旬，",
    "T01n0024_010:0359c15": "是第五緣。次有尼民陀羅山，高廣正等一千",
    "T01n0024_010:0359c16": "二百由旬，是第六緣。次有毗那耶迦山，高",
    "T01n0024_010:0359c17": "廣正等六百由旬，是第七緣。次有輪圍山，",
    "T01n0024_010:0359c18": "高廣正等三百由旬，是第八緣。次有從此大",
    "T01n0024_010:0359c19": "地已上高萬由旬，彼虛空中，有諸夜叉宮殿",
    "T01n0024_010:0359c20": "住處，頗梨所成，是第九緣。次有四種大洲、八",
    "T01n0024_010:0359c21": "萬小洲，彼等洲中諸餘大山、須彌山王等，是",
    "T01n0024_010:0359c22": "第十緣。具足應如佉提羅迦中說，是為十",
    "T01n0024_010:0359c23": "種，日天宮殿，六月之中，向北道行，熱惱因",
    "T01n0024_010:0359c24": "緣。",
    "T01n0024_010:0359c25": "「復次，於中何因緣故，有諸寒冷？諸比丘！日",
    "T01n0024_010:0359c26": "天宮殿，六月已後，漸向南行。爾時，復有十二",
    "T01n0024_010:0359c27": "因緣能生寒冷。何者十二？諸比丘！於須彌",
    "T01n0024_010:0359c28": "山、佉提羅迦山二山之間，有須彌留海，闊八",
    "T01n0024_010:0359c29": "萬四千由旬，周迴無量。其中多有優鉢羅花、",
    "T01n0024_010:0360a01": "鉢頭摩花、拘牟陀花、奔荼梨迦花等，悉皆",
    "T01n0024_010:0360a02": "遍滿，香氣甚盛。日天宮殿，所有光明，經於",
    "T01n0024_010:0360a03": "其間，照觸彼海，此是第一寒冷因緣；如是",
    "T01n0024_010:0360a04": "次第，伊沙陀羅山，是第二緣；由乾陀山，是",
    "T01n0024_010:0360a05": "第三緣；善現山，是第四緣；馬片頭山，是第",
    "T01n0024_010:0360a06": "五緣；尼民陀羅山，是第六緣；毘那耶迦山，",
    "T01n0024_010:0360a07": "是第七緣；輪圍大山，是第八緣。彼諸海中，",
    "T01n0024_010:0360a08": "所有諸花，具足次第，應如佉提羅迦山中廣",
    "T01n0024_010:0360a09": "說。",
    "T01n0024_010:0360a10": "「復次，閻浮洲中，所有諸河流行之處，日天宮",
    "T01n0024_010:0360a11": "殿，光明照觸，故有寒冷，略說乃至此是",
    "T01n0024_010:0360a12": "第九寒冷因緣。復次，如閻浮洲諸河流行，",
    "T01n0024_010:0360a13": "瞿陀尼洲，諸河流行倍多。於此日天宮殿，",
    "T01n0024_010:0360a14": "光明照觸，寒冷更多，此是第十寒冷因緣。",
    "T01n0024_010:0360a15": "復次，如瞿陀尼洲諸河流行，弗婆提洲，諸河",
    "T01n0024_010:0360a16": "流行倍多於此，是第十一寒冷因緣。復次，如",
    "T01n0024_010:0360a17": "弗婆提洲諸河流行，欝單越洲，諸河流行",
    "T01n0024_010:0360a18": "又倍於此。日天宮殿，光明照觸，而生寒冷，",
    "T01n0024_010:0360a19": "是第十二寒冷因緣。諸比丘！日天宮殿，六",
    "T01n0024_010:0360a20": "月之間，向南行時，每於一日，行六俱盧奢，",
    "T01n0024_010:0360a21": "不違其道。有如是等十二因緣，所以寒冷。",
    "T01n0024_010:0360a22": "「復次，諸比丘！有何因緣，於冬分時，夜長晝",
    "T01n0024_010:0360a23": "短？諸比丘！日天宮殿，過六月已，漸向南",
    "T01n0024_010:0360a24": "行，每於一日，移六俱盧奢，無有差失。當於",
    "T01n0024_010:0360a25": "是時，日天宮殿，在閻浮洲最極南陲，地形",
    "T01n0024_010:0360a26": "狹小，日過速疾。諸比丘！以此因緣，於冬分",
    "T01n0024_010:0360a27": "時，晝短夜長。復次，比丘！有何因緣，於春夏",
    "T01n0024_010:0360a28": "時，晝長夜短？諸比丘！日天宮殿，過六月",
    "T01n0024_010:0360a29": "已，漸向北行，每一日中，移六俱盧奢，無有",
    "T01n0024_010:0360b01": "差失，異於常道。當於是時，在閻浮洲處中",
    "T01n0024_010:0360b02": "而行，地寬行久，所以晝長。諸比丘！以此因",
    "T01n0024_010:0360b03": "緣，春夏晝長，夜分短促。",
    "T01n0024_010:0360b04": "「復次，諸比丘！若閻浮洲，日正中時。弗婆提",
    "T01n0024_010:0360b05": "洲，日則始沒；瞿陀尼洲，日則初出。欝單越",
    "T01n0024_010:0360b06": "洲，正當半夜；若瞿陀尼洲日正中時，此閻",
    "T01n0024_010:0360b07": "浮洲日則始沒，欝單越洲日則初出，弗婆",
    "T01n0024_010:0360b08": "提洲正當半夜；若欝單越洲日正中時，瞿",
    "T01n0024_010:0360b09": "陀尼洲日則始沒，弗婆提洲日則初出，閻",
    "T01n0024_010:0360b10": "浮洲中正當半夜；若弗婆提洲日正中時，",
    "T01n0024_010:0360b11": "欝單越洲日則始沒，閻浮洲中日則初出，",
    "T01n0024_010:0360b12": "瞿陀尼洲正當半夜。諸比丘！若閻浮洲人所",
    "T01n0024_010:0360b13": "謂西方，瞿陀尼人以為東方；瞿陀尼人所謂",
    "T01n0024_010:0360b14": "西方，欝單越人以為東方；欝單越人所謂西",
    "T01n0024_010:0360b15": "方，弗婆提人以為東方；弗婆提人所謂西方，",
    "T01n0024_010:0360b16": "閻浮洲人以為東方。南北二方，亦復如是。」",
    "T01n0024_010:0360b17": "世尊於此說優陀那偈：",
    "T01n0024_010:0360b18": "「轉住及轉壞，　　天出及薄覆，",
    "T01n0024_010:0360b19": "十二重風吹，　　於前諸天行。",
    "T01n0024_010:0360b20": "樓櫓及風吹，　　身體光明照，",
    "T01n0024_010:0360b21": "布施持戒業，　　剎那羅婆過。",
    "T01n0024_010:0360b22": "熱則有十緣，　　寒有十二種，",
    "T01n0024_010:0360b23": "晝夜及日中，　　東西說四方。",
    "T01n0024_010:0360b24": "「諸比丘！月天子宮，縱廣正等四十九由旬，",
    "T01n0024_010:0360b25": "四面周圍，七重垣牆、七重欄楯、七重鈴",
    "T01n0024_010:0360b26": "網，復有七重多羅行樹，周匝圍繞，雜色可",
    "T01n0024_010:0360b27": "觀。彼諸牆壁，皆以金銀乃至瑪瑙，七寶所",
    "T01n0024_010:0360b28": "成。四面諸門，各有樓櫓種種莊挍，乃至眾",
    "T01n0024_010:0360b29": "鳥，各各和鳴，廣說如前日天宮殿。諸比丘！",
    "T01n0024_010:0360c01": "月天宮殿，純以天銀天青琉璃，而相間錯，",
    "T01n0024_010:0360c02": "二分天銀，清淨無垢，無諸滓穢。其體皎潔，",
    "T01n0024_010:0360c03": "光甚明曜；餘之一分天青琉璃，亦甚清淨，",
    "T01n0024_010:0360c04": "表裏映徹，光明遠照。",
    "T01n0024_010:0360c05": "「諸比丘！彼月天子，最勝宮殿，為五種風，攝",
    "T01n0024_010:0360c06": "持而行。何等為五？一持、二住、三順、四攝、",
    "T01n0024_010:0360c07": "五行。以此五風，所攝持故，月天宮殿，依空",
    "T01n0024_010:0360c08": "而行。諸比丘！月宮殿前，亦有無量諸天宮",
    "T01n0024_010:0360c09": "殿，引前而行，無量百千萬數諸天子等，亦",
    "T01n0024_010:0360c10": "在前行，於前行時，恒受無量種種快樂，彼",
    "T01n0024_010:0360c11": "諸天子，皆有名字。諸比丘！於此月天大宮",
    "T01n0024_010:0360c12": "殿中，有一大輦，青琉璃成，其輦輿高十六",
    "T01n0024_010:0360c13": "由旬，廣八由旬，月天子身與諸天女，在此",
    "T01n0024_010:0360c14": "輦中，以天種種五欲功德，和合受樂，歡娛",
    "T01n0024_010:0360c15": "悅豫，隨意而行。諸比丘！彼月天子，如天年",
    "T01n0024_010:0360c16": "月，壽五百歲，子孫相承，皆於彼治，然其宮",
    "T01n0024_010:0360c17": "殿，住於一劫。諸比丘！月天子身支節分中",
    "T01n0024_010:0360c18": "光明出已，周遍照彼青琉璃輦，其輦光明照",
    "T01n0024_010:0360c19": "月宮殿，月宮殿光照四大洲。諸比丘！彼月",
    "T01n0024_010:0360c20": "天子，有五百光，向下而照，有五百光，傍行",
    "T01n0024_010:0360c21": "而照，是故月天名千光明，亦復名為涼冷光",
    "T01n0024_010:0360c22": "明。",
    "T01n0024_010:0360c23": "「諸比丘！何因緣故，月天宮殿，照四大洲？以",
    "T01n0024_010:0360c24": "於過去布施沙門及婆羅門、貧窮孤獨遠來",
    "T01n0024_010:0360c25": "乞者，所謂飲食騎乘衣服花鬘、諸香床鋪房舍",
    "T01n0024_010:0360c26": "諸資生等。於布施時，應時疾與，無諂曲心。",
    "T01n0024_010:0360c27": "或復供養諸仙持戒具功德者，正直純善。以",
    "T01n0024_010:0360c28": "此因緣，受無量種身心快樂。譬如空閑山澤",
    "T01n0024_010:0360c29": "曠野磧中，有一池水，涼冷輕美，無諸濁穢。",
    "T01n0024_010:0361a01": "是時有人，遠行疲乏，飢渴熱逼，入此池中",
    "T01n0024_010:0361a02": "澡浴飲水，除一切苦，受無量樂。如是如是，",
    "T01n0024_010:0361a03": "以上因緣，生在月天宮殿之中，受樂果報，",
    "T01n0024_010:0361a04": "亦復如是。諸比丘！或復有人，斷於殺生，乃",
    "T01n0024_010:0361a05": "至斷酒及放逸行，供養承事諸仙有德，則得",
    "T01n0024_010:0361a06": "生月宮殿中，照四洲界；或復有人，斷於殺",
    "T01n0024_010:0361a07": "生，乃至正見故，得速疾空行宮殿。此等名為",
    "T01n0024_010:0361a08": "諸善業道。又何因緣，月天宮殿，漸漸現也？",
    "T01n0024_010:0361a09": "諸比丘！此有三因緣。何等為三？一者背相",
    "T01n0024_010:0361a10": "轉出；二者青身諸天，形服瓔珞，一切悉青，",
    "T01n0024_010:0361a11": "常半月中隱覆其宮，以隱覆故，彼時月形漸",
    "T01n0024_010:0361a12": "漸而現；三者從日天宮殿，有六十光明一",
    "T01n0024_010:0361a13": "時流出，障彼月輪，以是因緣漸漸而現。復次，",
    "T01n0024_010:0361a14": "以何因緣，是月宮殿圓淨滿足，如是顯現？",
    "T01n0024_010:0361a15": "諸比丘！亦三因緣故令如是。一者爾時月",
    "T01n0024_010:0361a16": "天宮殿，面相轉出，以是義故，圓滿而現。復",
    "T01n0024_010:0361a17": "次，青色諸天，衣服瓔珞，一切皆青，常半月",
    "T01n0024_010:0361a18": "中隱月宮殿，然此月宮，於逋沙他十五日時，",
    "T01n0024_010:0361a19": "形最圓滿，光明熾盛。譬如於多油中然大熾",
    "T01n0024_010:0361a20": "炬，諸小燈明悉皆隱翳。如是如是，月天宮",
    "T01n0024_010:0361a21": "殿，十五日時，能覆諸光，亦復如是。復次，日",
    "T01n0024_010:0361a22": "天宮殿，六十光明一時流出，障月輪者，此",
    "T01n0024_010:0361a23": "月宮殿，於逋沙他十五日時，圓滿具足，於",
    "T01n0024_010:0361a24": "一切處，皆離翳障，是時日光不能隱覆。復",
    "T01n0024_010:0361a25": "次，有何因緣，月天宮殿，於黑月分第十五",
    "T01n0024_010:0361a26": "日，一切不現？諸比丘！此月宮殿，於黑月分",
    "T01n0024_010:0361a27": "第十五日，最近日宮，由彼日光所覆翳故，",
    "T01n0024_010:0361a28": "一切不現。復次，有何因緣，月天宮殿，名為",
    "T01n0024_010:0361a29": "月也？諸比丘！此月宮殿，於黑月分，一日已",
    "T01n0024_010:0361b01": "去，乃至月盡，光明威德，漸漸減少，以此因",
    "T01n0024_010:0361b02": "緣，名之為月。復次，以何因緣，月宮殿中，有",
    "T01n0024_010:0361b03": "諸影現？諸比丘！此大洲中，有閻浮樹，因此",
    "T01n0024_010:0361b04": "樹故，名閻浮洲。其樹高大，影現月輪，以此",
    "T01n0024_010:0361b05": "因緣，有諸影現。「復次，以何因緣，有諸河水",
    "T01n0024_010:0361b06": "流於世間？諸比丘！以有日故有熱，有熱故",
    "T01n0024_010:0361b07": "有炙，有炙故有蒸，有蒸故有汗濕，以汗濕",
    "T01n0024_010:0361b08": "故，一切山中，汁流為水，以成諸河。諸比丘！",
    "T01n0024_010:0361b09": "此因緣故，河流世間。復次，有何因緣，五種",
    "T01n0024_010:0361b10": "種子，世間出現？諸比丘！若於東方，有諸世",
    "T01n0024_010:0361b11": "界，或成已壞、或壞已成、或成已住，南西北",
    "T01n0024_010:0361b12": "方，成壞及住，亦復如是。爾時，阿那毘羅大",
    "T01n0024_010:0361b13": "風，別於他方成住世界，吹五種子，散此界",
    "T01n0024_010:0361b14": "中，散已復散，乃至大散，所謂根子、莖子、節",
    "T01n0024_010:0361b15": "子、接子、子子，此為五子。諸比丘！閻浮樹果",
    "T01n0024_010:0361b16": "大如摩伽陀國一斛之瓮，摘其果時，汁隨",
    "T01n0024_010:0361b17": "流出，色白如乳，味甘如蜜。諸比丘！閻浮樹",
    "T01n0024_010:0361b18": "果，隨所出生，有五分利益，謂東、南、西方，上",
    "T01n0024_010:0361b19": "下二方。東分生者，諸乾闥婆皆共食之。",
    "T01n0024_010:0361b20": "南分生者，為七大聚落人民所食。何者為七？",
    "T01n0024_010:0361b21": "一名不正叫、二名叫喚、三不正體、四賢、五",
    "T01n0024_010:0361b22": "善、六牢、七勝。於此七種大聚落中，有七黑",
    "T01n0024_010:0361b23": "山，一名偏廂、二名一搏、三小棗、四何髮、",
    "T01n0024_010:0361b24": "五百偏頭、六能勝、七最勝。彼七山中，有七",
    "T01n0024_010:0361b25": "梵仙所居之窟，一善眼、二善賢、三小、四百",
    "T01n0024_010:0361b26": "偏頭、五爛物池、六黑入、七增長。時，西分生",
    "T01n0024_010:0361b27": "者，金翅鳥等所共食之。上分生者，虛空夜",
    "T01n0024_010:0361b28": "叉皆共食之。下分生者，海中諸虫皆來取",
    "T01n0024_010:0361b29": "食。」於中有優陀那偈：",
    "T01n0024_010:0361c01": "初說雨多少，　　宮殿中示現，",
    "T01n0024_010:0361c02": "二事多有風，　　於前諸天行。",
    "T01n0024_010:0361c03": "輦輿及壽命，　　身體光明照，",
    "T01n0024_010:0361c04": "布施持戒業，　　遍及滿足輪。",
    "T01n0024_010:0361c05": "月翳及不見，　　有影何因緣，",
    "T01n0024_010:0361c06": "諸河諸種子，　　閻浮樹最後。",
    "T01n0024_010:0361c07": "「諸比丘！劫初眾生，食地味時，多所資益，久",
    "T01n0024_010:0361c08": "住於世。而彼諸人，若多食者，顏色即劣；若",
    "T01n0024_010:0361c09": "少食者，光相便勝。當於是時，形色現故，眾",
    "T01n0024_010:0361c10": "各相欺，共諍勝劣，勝者生慢；以我慢故，地",
    "T01n0024_010:0361c11": "味便沒。續生地皮，色味具足，譬如成就羯",
    "T01n0024_010:0361c12": "尼迦羅花，有如是色；又如淳蜜煎除滓蠟，",
    "T01n0024_010:0361c13": "有如是味。彼諸眾生，皆共聚集，憂愁苦惱，",
    "T01n0024_010:0361c14": "椎胸叫喚，迷悶困乏，作是唱言：『嗚呼！我地",
    "T01n0024_010:0361c15": "味，嗚呼我地味。』譬如今者，有諸勝味，既嘗",
    "T01n0024_010:0361c16": "知已，唱言：『嗚呼！此是我味。』執著舊名，不知",
    "T01n0024_010:0361c17": "真義。彼諸眾生，亦復如是。時，彼眾生食於",
    "T01n0024_010:0361c18": "地皮，亦久住世。多食色麤，少食形勝，以勝",
    "T01n0024_010:0361c19": "劣故，我慢相凌，地皮復沒。便生林蔓，形色",
    "T01n0024_010:0361c20": "成就，香味具足，譬如成就迦藍婆迦花，有",
    "T01n0024_010:0361c21": "如是色，割之汁流，猶如淳蜜，乃至如前，聚",
    "T01n0024_010:0361c22": "共愁惱。如是次第，林蔓沒已，有粳米出，不",
    "T01n0024_010:0361c23": "耕不種，自然而生。無芒無𥢶，米粒清淨，香",
    "T01n0024_010:0361c24": "味具足。彼時眾生，食是米已，身分即有脂",
    "T01n0024_010:0361c25": "髓皮肉、筋骨膿血、泉脈流布，及男女根相貌",
    "T01n0024_010:0361c26": "彰顯。根相既生，染心即起。以有染故，數相",
    "T01n0024_010:0361c27": "視瞻，既數相看，遂生愛欲。以欲愛故，便",
    "T01n0024_010:0361c28": "於屏處，行非梵行不淨欲法。是時復有諸餘",
    "T01n0024_010:0361c29": "眾生，未行此者，見已告言：『咄！汝眾生所作甚",
    "T01n0024_010:0362a01": "惡，云何如此？』時，彼眾生，即生慚愧，墮在不",
    "T01n0024_010:0362a02": "善諸惡法中，便得如是波帝名字波帝隋言墮，即是夫主。",
    "T01n0024_010:0362a03": "時，彼眾生，以墮如是諸惡法故，同行欲者將",
    "T01n0024_010:0362a04": "飯食來，共餉遺之，語彼女言：『汝有墮也！汝",
    "T01n0024_010:0362a05": "有墮也！』因此立名為婆梨耶隋言飯食，即是婦也。諸比丘！",
    "T01n0024_010:0362a06": "以此因緣，先舊下生諸勝人等，見於世間夫",
    "T01n0024_010:0362a07": "妻事出，心生惡賤，左手捉取，右手推之，令",
    "T01n0024_010:0362a08": "離其處。時，彼夫妻，或復二月、或復三月，去",
    "T01n0024_010:0362a09": "已還來，即以杖木土塊瓦石而打擲之，作如",
    "T01n0024_010:0362a10": "是言：『汝善隱藏！汝善隱藏！』是故，今者諸女嫁",
    "T01n0024_010:0362a11": "時，或擲諸花，或擲金銀衣服羅闍羅闍梵語，即是熬稻",
    "T01n0024_010:0362a12": "穀為花者，作如是呪願之言：『願汝新婦，安隱快",
    "T01n0024_010:0362a13": "樂。』諸比丘！如是次第，往昔眾人，用之為惡；",
    "T01n0024_010:0362a14": "今時諸人亦如是作，用之為好。以是因緣，",
    "T01n0024_010:0362a15": "諸眾生等，於世法中，行於惡行。如是次第，",
    "T01n0024_010:0362a16": "乃至起作種種舍宅，為彼惡業，作覆藏故。」",
    "T01n0024_010:0362a17": "偈言：",
    "T01n0024_010:0362a18": "初作占婆城，　　後作波羅奈，",
    "T01n0024_010:0362a19": "過劫殘末際，　　規度王舍城。",
    "T01n0024_010:0362a20": "「諸比丘！以此因緣，先舊勝人，造作村城聚",
    "T01n0024_010:0362a21": "落、國邑王都宮室、諸餘住處，莊嚴世間，次第",
    "T01n0024_010:0362a22": "出生。諸比丘！如是眾生，更漸增長非法行",
    "T01n0024_010:0362a23": "時，有餘眾生，福命業盡，從光音天捨身來",
    "T01n0024_010:0362a24": "下，於母腹中，受胎生身。以此因緣，世人漸",
    "T01n0024_010:0362a25": "多，非法漸增。諸比丘！諸舊勝人，先生世",
    "T01n0024_010:0362a26": "間，彼諸眾生，餘福力故，不須耕種而有粳",
    "T01n0024_010:0362a27": "米，自然出生。若有須者，日初分取，於日後",
    "T01n0024_010:0362a28": "分尋復還生；日後分取，日初還生，成熟無異；",
    "T01n0024_010:0362a29": "若未取者，依舊常在。後時眾生，福漸薄故，",
    "T01n0024_010:0362b01": "嬾墮懈怠，貪悋心生，作如是念：『今此粳米，",
    "T01n0024_010:0362b02": "非耕種得，何用辛苦，日初日後，時別往取？",
    "T01n0024_010:0362b03": "徒自困乏。我今寧可一時頓取。』遂即併取二",
    "T01n0024_010:0362b04": "時粳米。有餘眾生，喚彼人言：『食時方至，可",
    "T01n0024_010:0362b05": "共相隨收粳米也。』彼人報言：『我已頓取，日初",
    "T01n0024_010:0362b06": "後分一時將來。汝欲去者可自知時。』彼人作",
    "T01n0024_010:0362b07": "是念：『此人善作，快自安樂，日初後分一時",
    "T01n0024_010:0362b08": "頓取，我今亦可一時併取兩三日食。』即頓取",
    "T01n0024_010:0362b09": "之。爾時，更有諸餘眾生，喚彼人言：『我等可",
    "T01n0024_010:0362b10": "共收取粳米。』彼即報言：『我前已取三日食分。",
    "T01n0024_010:0362b11": "汝自知時。』彼人聞已，復作是念：『此人甚善，",
    "T01n0024_010:0362b12": "我今亦宜一時併取四五日分，以為貯積。』以",
    "T01n0024_010:0362b13": "此因緣，爾時，粳米漸生皮糩，盛裹其米，又",
    "T01n0024_010:0362b14": "被刈者，即更不生，未刈之處依舊猶在，於",
    "T01n0024_010:0362b15": "是稻穀便有分段，叢聚而生。「是時眾生方共",
    "T01n0024_010:0362b16": "聚集，愁憂悲哭，自相謂言：『我憶往昔所生",
    "T01n0024_010:0362b17": "之身，以喜為食，自然光明，騰空自在，神色",
    "T01n0024_010:0362b18": "最勝，壽命遐長。而為我等忽生地味，色香",
    "T01n0024_010:0362b19": "味具，食亦久壽。若多食者，色形則麤；能",
    "T01n0024_010:0362b20": "少食者，顏色猶勝。爭勝劣故，起憍慢心，則",
    "T01n0024_010:0362b21": "成差別。由於此故地味滅沒，次生地皮，次",
    "T01n0024_010:0362b22": "生林蔓，次生粳米，乃至皮糩。刈者不生，不",
    "T01n0024_010:0362b23": "刈如舊，以如是故，成此段別，叢聚而生。",
    "T01n0024_010:0362b24": "我等今者，宜應分境，結為壃畔。彼是汝分，",
    "T01n0024_010:0362b25": "此是我分，并立要契，侵者罰之。』諸比丘！以",
    "T01n0024_010:0362b26": "此因緣，世間便有界畔謫罰名字出生。",
    "T01n0024_010:0362b27": "「爾時，眾中有一眾生，自惜己稻，盜取他稻。",
    "T01n0024_010:0362b28": "餘人見已，即告之言：『咄！汝眾生所作甚惡，",
    "T01n0024_010:0362b29": "所作甚惡。云何自有，更盜他物！』呵已放去，",
    "T01n0024_010:0362c01": "而語之言：『莫復如此。』然是眾生更復重作，",
    "T01n0024_010:0362c02": "亦且呵放，如是再三，猶不改悔。麤言呵罵，",
    "T01n0024_010:0362c03": "手打其頭，牽臂將詣眾人之中，告眾人言：『此",
    "T01n0024_010:0362c04": "人偷盜！』而此盜者，對於眾前，拒諱諍鬪，語",
    "T01n0024_010:0362c05": "眾人言：『今此眾生，以麤惡言，見相罵辱，手",
    "T01n0024_010:0362c06": "打我頭。』時，彼眾人便共聚集，憂愁悲哭，自",
    "T01n0024_010:0362c07": "相謂言：『我等今日，相與至此，困惡處也。我",
    "T01n0024_010:0362c08": "等已生惡不善法，起諸煩惱，增長未來生老",
    "T01n0024_010:0362c09": "苦果，當向惡趣。而今現見以手相擊，牽排",
    "T01n0024_010:0362c10": "駈遣呵責罵辱。我等今應推求正人，共立為",
    "T01n0024_010:0362c11": "主，以為守護。應呵責者正作呵責、應謫罰",
    "T01n0024_010:0362c12": "者正作謫罰、應駈遣者正作駈遣，我等田",
    "T01n0024_010:0362c13": "分，所有稻穀，各自收取。若守護主，有所須",
    "T01n0024_010:0362c14": "者，我等眾人，共斂供給。』大眾如是，善平量",
    "T01n0024_010:0362c15": "已，於是即共推求正人，為守護主。爾時，於彼",
    "T01n0024_010:0362c16": "大眾之中，獨有一人，身最長大，圓滿端嚴，",
    "T01n0024_010:0362c17": "容儀特勝，殊妙可觀，形色威光，無不具足。於",
    "T01n0024_010:0362c18": "是大眾，至彼人所，作如是言：『善哉仁者，汝為",
    "T01n0024_010:0362c19": "我等作正守護。我等諸人各有田畔，汝當經",
    "T01n0024_010:0362c20": "理，勿令相侵。應呵正呵、應責正責、應謫罰",
    "T01n0024_010:0362c21": "者正作謫罰、應駈遣者正作駈遣。我等諸人",
    "T01n0024_010:0362c22": "所收稻穀，當分與汝，不令乏少。』彼人聞已，",
    "T01n0024_010:0362c23": "即相許可，為作守護，呵責謫罰，駈遣平正，",
    "T01n0024_010:0362c24": "無有侵凌。眾斂稻穀，而供給之，不令短闕。如",
    "T01n0024_010:0362c25": "是依法，為作正主，以從眾人稻田之中取地",
    "T01n0024_010:0362c26": "分故，因即名為剎帝利隋言田主。時，諸眾生歡",
    "T01n0024_010:0362c27": "喜依教奉行。彼剎帝利，於眾事中，智慧善",
    "T01n0024_010:0362c28": "巧，處於眾中，光相最勝，是故復名為曷囉",
    "T01n0024_010:0362c29": "闍隋言王也。大眾立為大平等王，是故復名摩訶",
    "T01n0024_010:0363a01": "三摩多隋言大平等也。諸比丘！彼摩訶三摩多作",
    "T01n0024_010:0363a02": "王之時，一切諸人，始復立名為薩多婆隋言眾生。",
    "T01n0024_010:0363a03": "諸比丘！摩訶三摩多王有息，名乎盧遮隋言意喜。",
    "T01n0024_010:0363a04": "諸比丘！彼乎盧遮作王之時，諸人共稱為",
    "T01n0024_010:0363a05": "訶夷摩迦隋言舍者。諸比丘！乎盧遮王有息，名",
    "T01n0024_010:0363a06": "迦梨耶那隋言正真。諸比丘！彼迦梨耶那作王",
    "T01n0024_010:0363a07": "之時，諸人共稱為帝羅闍隋言胡麻生也。諸比丘！",
    "T01n0024_010:0363a08": "迦梨耶那王有息，名婆羅迦梨耶那隋言最正真者。",
    "T01n0024_010:0363a09": "諸比丘！彼婆羅迦梨耶那作王之時，諸人",
    "T01n0024_010:0363a10": "共稱為阿跋羅騫陀隋言雲片。諸比丘！彼雲片王",
    "T01n0024_010:0363a11": "有息，名烏逋沙他隋言齋戒。諸比丘！其齋戒王",
    "T01n0024_010:0363a12": "在位之時，諸人共稱為多羅承伽隋言木脛。諸比",
    "T01n0024_010:0363a13": "丘！彼齋戒王頂上自然出一肉皰，其皰開張，",
    "T01n0024_010:0363a14": "生一童子，端正殊特，具三十二大人之相，",
    "T01n0024_010:0363a15": "生已唱言摩陀多隋言持我。其頂生王，具足神",
    "T01n0024_010:0363a16": "通，有大威力，統四大洲，自在治化。諸比丘！",
    "T01n0024_010:0363a17": "此等六王，壽命無量。諸比丘！其頂生王，右",
    "T01n0024_010:0363a18": "髀出皰，生一童子，端正殊特，身亦具足三",
    "T01n0024_010:0363a19": "十二相，名右髀生，有大威力，統四大洲。其",
    "T01n0024_010:0363a20": "右髀王左髀出皰，生一童子，身亦具足三十",
    "T01n0024_010:0363a21": "二相，名左髀生，有威德力，王三大洲。其左",
    "T01n0024_010:0363a22": "髀王，右膝肉皰，生一童子，威相如前，王二",
    "T01n0024_010:0363a23": "大洲。其右膝王，左髀肉皰，生一童子，威",
    "T01n0024_010:0363a24": "相如前，領一大洲。",
    "T01n0024_010:0363a25": "「諸比丘！從是已來，有轉輪王，皆領一洲，汝",
    "T01n0024_010:0363a26": "等當知。諸比丘！如是次第，最初眾立大平",
    "T01n0024_010:0363a27": "等王，次意憙王，次正真王，次最正真王，次",
    "T01n0024_010:0363a28": "受齋戒王，次頂生王，次右髀王，次左髀王，",
    "T01n0024_010:0363a29": "次右膝王，次左膝王，次已脫王，次已已脫",
    "T01n0024_010:0363b01": "王，次體者王，次體味王，次果報車王，次海",
    "T01n0024_010:0363b02": "王，次大海王，次奢俱梨王，次大奢俱梨王，",
    "T01n0024_010:0363b03": "次茅草王，次別茅草王，次善賢王，次大善賢",
    "T01n0024_010:0363b04": "王，次相愛王，次大相愛王，次叫王，次大叫",
    "T01n0024_010:0363b05": "王，次尼梨迦王，次那瞿沙王，次狼王，次海分",
    "T01n0024_010:0363b06": "王，次金剛臂王，次牀王，次師子月王，次那耶",
    "T01n0024_010:0363b07": "坻王，次別者王，次善福水王，次熾熱王，次作",
    "T01n0024_010:0363b08": "光王，次曠野王，次小山王，次山者王，次焰者",
    "T01n0024_010:0363b09": "王，次熾焰王。諸比丘！其熾焰王，子孫相承，",
    "T01n0024_010:0363b10": "有一百一，並在逋多羅城治化天下。其最後",
    "T01n0024_010:0363b11": "王，名為降怨，以能降伏諸怨敵故，名曰降怨。",
    "T01n0024_010:0363b12": "「諸比丘！其降怨王，子孫相承，在阿踰闍城",
    "T01n0024_010:0363b13": "治化，有五萬四千王，其最後王，名曰難勝。",
    "T01n0024_010:0363b14": "諸比丘！彼難勝王，子孫相承，在波羅奈城",
    "T01n0024_010:0363b15": "治化，有六萬三千王，其最後王，名難可意。",
    "T01n0024_010:0363b16": "諸比丘！彼難可意王，子孫相承，在迦毘羅",
    "T01n0024_010:0363b17": "城治化，有八萬四千王，其最後王，名曰梵",
    "T01n0024_010:0363b18": "德。諸比丘！彼梵德王，子孫相承，在白象城",
    "T01n0024_010:0363b19": "治化，有三萬二千王，其最後王，名曰象德。",
    "T01n0024_010:0363b20": "諸比丘！彼象德王，子孫相承，在拘尸那城治",
    "T01n0024_010:0363b21": "化，有三萬二千王，其最後王，名曰藿香。諸",
    "T01n0024_010:0363b22": "比丘！彼藿香王，子孫相承，在優羅奢城治",
    "T01n0024_010:0363b23": "化，有三萬二千王，其最後王，名那伽那嗜。諸",
    "T01n0024_010:0363b24": "比丘！彼那伽那嗜王，子孫相承，在難降伏城",
    "T01n0024_010:0363b25": "治化，有三萬二千王，其最後王，名曰降他。",
    "T01n0024_010:0363b26": "諸比丘！彼降他王，子孫相承，在葛那鳩遮",
    "T01n0024_010:0363b27": "城治化，有一萬二千王，其最後王，名曰勝",
    "T01n0024_010:0363b28": "軍。諸比丘！彼勝軍王，子孫相承，在彼波",
    "T01n0024_010:0363b29": "城治化，有一萬八千王，其最後王，名曰天",
    "T01n0024_010:0363c01": "龍。諸比丘！彼天龍王，子孫相承，在多摩梨",
    "T01n0024_010:0363c02": "奢城治化，有二萬五千王，其最後王，名曰",
    "T01n0024_010:0363c03": "海天。諸比丘！彼海天王，子孫相承，還在多",
    "T01n0024_010:0363c04": "摩梨奢城治化，有一萬王，其最後王，亦名",
    "T01n0024_010:0363c05": "海天。諸比丘！彼海天王，子孫相承，在檀",
    "T01n0024_010:0363c06": "多富羅城治化，有一萬八千王，其最後王，",
    "T01n0024_010:0363c07": "名為善意，子孫相承，在王舍大城治化，有",
    "T01n0024_010:0363c08": "二萬五千王，其最後王，名善治化。諸比丘！",
    "T01n0024_010:0363c09": "善治化王，子孫相承，還在波羅奈城治化，",
    "T01n0024_010:0363c10": "有一千一百王，其最後王，名大帝君。諸比",
    "T01n0024_010:0363c11": "丘！大帝君王，子孫相承，在茅主大城治化，",
    "T01n0024_010:0363c12": "有八萬四千王，其最後王，復名海天。諸比",
    "T01n0024_010:0363c13": "丘！彼海天王，子孫相承，還在逋多羅城治",
    "T01n0024_010:0363c14": "化，有一千五百王，其最後王，名曰苦行。諸",
    "T01n0024_010:0363c15": "比丘！彼苦行王，子孫相承，還在茅主大城",
    "T01n0024_010:0363c16": "治化，有八萬四千王，其最後王，名曰地面。",
    "T01n0024_010:0363c17": "諸比丘！彼地面王，子孫相承，還在阿踰闍",
    "T01n0024_010:0363c18": "城治化，有一千王，其最後王，名曰持地。諸比",
    "T01n0024_010:0363c19": "丘！彼持地王，子孫相承，還在波羅奈大城治",
    "T01n0024_010:0363c20": "化，有八萬王，其最後王，名曰地主。諸比丘！",
    "T01n0024_010:0363c21": "彼地主王，子孫相承，在寐鬚羅城治化，有",
    "T01n0024_010:0363c22": "八萬四千王，其最後王名曰大天。諸比丘！彼",
    "T01n0024_010:0363c23": "大天王，子孫相承，在寐鬚羅大城治化，有八",
    "T01n0024_010:0363c24": "萬四千王，此八萬四千王皆在寐鬚羅大城，",
    "T01n0024_010:0363c25": "菴婆羅林中，修行梵行。其最後者，名尼寐王，",
    "T01n0024_010:0363c26": "次沒王，次竪齊王，次訶奴王，次優波王，次",
    "T01n0024_010:0363c27": "奴摩王，次善見王，次月見王，次聞軍王，次法",
    "T01n0024_010:0363c28": "軍王，次降伏王，次大降伏王，次更降王，次無",
    "T01n0024_010:0363c29": "憂王，次除憂王，次肩節王，次節王，次摩羅",
    "T01n0024_010:0364a01": "王，次婁那王，次方主王，次塵者王，次迦羅",
    "T01n0024_010:0364a02": "王，次難陀王，次鏡面王，次生者王，次斛領",
    "T01n0024_010:0364a03": "王，次食飲王，次饒食王，次難降王，次難勝",
    "T01n0024_010:0364a04": "王，次安住王，次善住王，次大力王，次力德",
    "T01n0024_010:0364a05": "王，次竪行王。諸比丘！彼竪行王，子孫相承，",
    "T01n0024_010:0364a06": "在迦攝波城治化，有七萬五千王，其最後王，",
    "T01n0024_010:0364a07": "名菴婆梨沙。諸比丘！彼菴婆梨沙王有子，名",
    "T01n0024_010:0364a08": "曰善立。諸比丘！其善立王，子孫相承，在波",
    "T01n0024_010:0364a09": "羅大城治化，有一千一百王，其最後王，名",
    "T01n0024_010:0364a10": "雞梨祁。",
    "T01n0024_010:0364a11": "「諸比丘！爾時有迦葉如來、阿羅呵、三藐三佛",
    "T01n0024_010:0364a12": "陀，出現世間，菩薩於彼修行梵行，生兜率",
    "T01n0024_010:0364a13": "天。雞梨祁王有子，名曰善生，子孫相承，",
    "T01n0024_010:0364a14": "還在逋多羅城治化，有一百一王，其最後王，",
    "T01n0024_010:0364a15": "名曰耳者。彼耳者王有二子，大名瞿曇，次名",
    "T01n0024_010:0364a16": "婆羅墮闍。彼瞿曇王有一子，名甘蔗種。諸比",
    "T01n0024_010:0364a17": "丘！甘蔗種王，子孫相承，還在逋多羅城治",
    "T01n0024_010:0364a18": "化，有一百一甘蔗種王，其最後王，名不善",
    "T01n0024_010:0364a19": "長。諸比丘！不善長王，復生四子，一名優牟",
    "T01n0024_010:0364a20": "佉、二名金色、三名似白象、四名足瞿。彼足",
    "T01n0024_010:0364a21": "瞿王有子，名曰天城；天城有子，名曰牛城。",
    "T01n0024_010:0364a22": "彼牛城王，子孫相承，在迦毘羅婆城治化，",
    "T01n0024_010:0364a23": "有七萬七千王，其最後者，名廣車王，次別",
    "T01n0024_010:0364a24": "車王，次堅車王，次住車王，次十車王，次百",
    "T01n0024_010:0364a25": "車王，次九十車王，次雜色車王，次智車王，",
    "T01n0024_010:0364a26": "次廣弓王，次多弓王，次兼弓王，次住弓王，",
    "T01n0024_010:0364a27": "次十弓王，次百弓王，次九十弓王，次雜色",
    "T01n0024_010:0364a28": "弓王，次智弓王。諸比丘！彼智弓王，復生二",
    "T01n0024_010:0364a29": "子，一名師子頰，二名師子足。師子頰王，紹",
    "T01n0024_010:0364b01": "繼王位，復生四子，一名淨飯，二名白飯，三",
    "T01n0024_010:0364b02": "名斛飯，四甘露飯；又生一女，名為甘露。諸",
    "T01n0024_010:0364b03": "比丘！淨飯王生二子，一名悉達多，二名難",
    "T01n0024_010:0364b04": "陀；白飯二子，一名帝沙，二難提迦；斛飯二",
    "T01n0024_010:0364b05": "子，一阿泥婁駄，二跋提梨迦；甘露飯二子，",
    "T01n0024_010:0364b06": "一阿難陀，二提婆達多；其甘露女，唯有",
    "T01n0024_010:0364b07": "一子，名世婆羅。諸比丘！菩薩一子，名羅睺",
    "T01n0024_010:0364b08": "羅。",
    "T01n0024_010:0364b09": "「諸比丘！如是次第，從大平等王已來，子孫",
    "T01n0024_010:0364b10": "相承，最勝種族，至羅睺羅童子身上成阿羅",
    "T01n0024_010:0364b11": "漢，斷諸煩惱，盡生死際，更無後有。",
    "T01n0024_010:0364b12": "「諸比丘！以此因緣，於往昔時，有勝剎利，世",
    "T01n0024_010:0364b13": "間出生，依於如法，非不如法。諸比丘！有是",
    "T01n0024_010:0364b14": "法故，世間剎利，為最勝生。爾時，更有餘諸",
    "T01n0024_010:0364b15": "眾生，作如是念：『世間有為，是病是癰，是大",
    "T01n0024_010:0364b16": "毒箭。』熟思惟已，棄捨有為，於山澤中，造立",
    "T01n0024_010:0364b17": "草菴，靜坐修禪。若有所須，或日前分，或日",
    "T01n0024_010:0364b18": "後分，暫出草菴，入村乞食。眾人見已，隨須",
    "T01n0024_010:0364b19": "與之，并為造作，乃共稱言：『此等眾生，最修",
    "T01n0024_010:0364b20": "善業，棄捨世間有流不善諸惡之法，是婆羅",
    "T01n0024_010:0364b21": "門。』以此因緣，婆羅門種，世間出生。其中或",
    "T01n0024_010:0364b22": "有禪定不成，倚著村落，多教呪術，因此復",
    "T01n0024_010:0364b23": "名為教化者。又以其人入村舍故，名向聚落",
    "T01n0024_010:0364b24": "者。復為成就諸欲法故，名成就欲者。以此",
    "T01n0024_010:0364b25": "因緣，於往昔時，勝婆羅門，高行種姓，世間",
    "T01n0024_010:0364b26": "出生，依於如法，非不如法。復有其餘一類",
    "T01n0024_010:0364b27": "眾生，造作種種求利伎能工巧藝術諸生業",
    "T01n0024_010:0364b28": "事，以此因緣，名為毘舍。是故往昔毘舍種",
    "T01n0024_010:0364b29": "姓，現於世間，彼亦如法，非不如法。「諸比",
    "T01n0024_010:0364c01": "丘！此三種姓，世間生已，於後復有第四種",
    "T01n0024_010:0364c02": "姓，世間出生。諸比丘！有一種人，各自毀呰",
    "T01n0024_010:0364c03": "其家本法，剃除鬚髮，著袈裟衣，棄捨世間，",
    "T01n0024_010:0364c04": "出家修道，口自唱言：『我作沙門。』作是稱已，",
    "T01n0024_010:0364c05": "即成正願；婆羅門種，毘舍亦爾。有一種人，",
    "T01n0024_010:0364c06": "如前毀呰，亦捨出家，口自稱言：『我作沙門。』",
    "T01n0024_010:0364c07": "即成正願。為彼故有正願種類。諸比丘！有",
    "T01n0024_010:0364c08": "諸剎利，身口意業行於惡行，以惡行故，身",
    "T01n0024_010:0364c09": "壞命終，一向受苦；婆羅門、毘舍，亦復如是。",
    "T01n0024_010:0364c10": "復有剎利，身口意業行於善行，以善行故，",
    "T01n0024_010:0364c11": "身壞命終，一向受樂；婆羅門、毘舍，亦復如",
    "T01n0024_010:0364c12": "是。諸比丘！復有剎利，身口意業行二種",
    "T01n0024_010:0364c13": "行，以二行故，身壞命終，當受苦樂；婆羅門、",
    "T01n0024_010:0364c14": "毘舍，亦復如是。諸比丘！復有剎利，正信出",
    "T01n0024_010:0364c15": "家，修習三十七助道之法，能盡諸漏，心得",
    "T01n0024_010:0364c16": "解脫，智得解脫，現見證法，得諸神通。既作",
    "T01n0024_010:0364c17": "證已，口自唱言：『我生已盡，梵行已立，所作",
    "T01n0024_010:0364c18": "已辦，不受後有。』婆羅門、毘舍，亦復如是。諸",
    "T01n0024_010:0364c19": "比丘！此三種姓，於後生中，能成就明行足，",
    "T01n0024_010:0364c20": "得阿羅漢，名為最勝。",
    "T01n0024_010:0364c21": "「諸比丘！梵王裟呵婆底，昔於我前，說如是",
    "T01n0024_010:0364c22": "偈：",
    "T01n0024_010:0364c23": "「『剎利勝生者，　　若出諸種姓，",
    "T01n0024_010:0364c24": "明行足成就，　　彼勝諸天人。』",
    "T01n0024_010:0364c25": "「諸比丘！梵王娑呵波底，彼偈善頌，非為不善，",
    "T01n0024_010:0364c26": "我已印可。諸比丘！我多陀阿伽度、阿羅呵、",
    "T01n0024_010:0364c27": "三藐三佛陀，亦說此義。諸比丘！如是次第，",
    "T01n0024_010:0364c28": "我所具說，世間轉成，世間轉壞，世間轉住。",
    "T01n0024_010:0364c29": "諸比丘！其有教師，為諸聲聞，所應作處，哀",
    "T01n0024_010:0365a01": "愍利益，而行慈悲，我已作訖，汝等當依。",
    "T01n0024_010:0365a02": "「諸比丘！若曠野空處、山林樹下、閑房靜室、窟",
    "T01n0024_010:0365a03": "穴崖龕、塚間露地，離諸村落，以草木等，結",
    "T01n0024_010:0365a04": "為菴舍。汝等比丘，應於是處修習禪定，勿",
    "T01n0024_010:0365a05": "墮放逸，致令後悔。是我教示汝諸比丘。」佛",
    "T01n0024_010:0365a06": "說經已，諸比丘等，歡喜奉行。",
    "T01n0024_010:0365a07": "起世經卷第十"
}