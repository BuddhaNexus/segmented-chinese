{
    "T39n1796_016:0740c14": "3大毘盧遮那成佛經疏卷第十六",
    "T39n1796_016:0740c16": "沙門一行阿闍梨記",
    "T39n1796_016:0740c17": "祕密漫荼羅品第十一之餘",
    "T39n1796_016:0740c18": "次答果數壽量幾時者，然世間之尊所有真",
    "T39n1796_016:0740c19": "言勢力，極上不過一劫。佛所說者則逾一劫",
    "T39n1796_016:0740c20": "數，謂逾一劫復逾一劫，如此無量乃至成佛",
    "T39n1796_016:0740c21": "也。是故世人所護悉地壽量及果，則有數限",
    "T39n1796_016:0740c22": "不逾一劫。今則不失，壽量無盡，過於一劫數",
    "T39n1796_016:0740c23": "之量也。若事中釋者，但隨力能過若干劫，或",
    "T39n1796_016:0740c24": "過無量劫壽量不盡，亦是過彼世天也。故云",
    "T39n1796_016:0740c25": "超劫者，是通含不定之語也。剋實而談壽量，",
    "T39n1796_016:0740c26": "出過劫數受報亦無限量也。次答三昧者，略",
    "T39n1796_016:0740c27": "有多種。若諸佛及佛子、諸佛之大仙、佛子眾",
    "T39n1796_016:0740c28": "三昧，清淨離諸想。有想為世間，二乘名離想。",
    "T39n1796_016:0740c29": "三昧若是世間瑜伽，名有相三昧。此中三摩",
    "T39n1796_016:0741a01": "是等義，地是慧義，以慧觀照如前三事皆",
    "T39n1796_016:0741a02": "空，以三事體空平等合而為一，是名三昧地",
    "T39n1796_016:0741a03": "也。然佛與菩薩三昧皆離想清淨，以此三",
    "T39n1796_016:0741a04": "昧正觀三事皆等，更無分別，離諸想故，本性",
    "T39n1796_016:0741a05": "純白離諸染污，故名清淨也。若有想者，謂",
    "T39n1796_016:0741a06": "世間一切三昧，謂隨其果修行，望果修因有",
    "T39n1796_016:0741a07": "所希望，極至四禪八定處不得過，故非清淨",
    "T39n1796_016:0741a08": "也。聲聞緣覺雖得清淨，然未能一切清淨，以",
    "T39n1796_016:0741a09": "於煩惱、所知二障尚未遍知，故未純淨也。世",
    "T39n1796_016:0741a10": "三昧又有二種：一者斷見、二者常見，若斷見",
    "T39n1796_016:0741a11": "而無分別，常者有少分別也。從業得果者，有",
    "T39n1796_016:0741a12": "成熟熟時。若得悉地者，於業自在得迴轉，須",
    "T39n1796_016:0741a13": "受亦得、不受亦得也。心無自性故，心性離因",
    "T39n1796_016:0741a14": "果。云不者，無也。於解脫相、業生生等諸虛空，",
    "T39n1796_016:0741a15": "成就及熟時業得果。若悉地得，當業迴心之",
    "T39n1796_016:0741a16": "無性故，果因亦離，業生解脫。生如虛空者，謂",
    "T39n1796_016:0741a17": "世間有相三昧猶有業，望報而修，故名成就。",
    "T39n1796_016:0741a18": "得是成熟，名悉地也。若以此世間空而迴向",
    "T39n1796_016:0741a19": "此心之無自性，體既無相，等於虛空無際，故",
    "T39n1796_016:0741a20": "得功德亦廣也。迴此心之無自性者，心名質",
    "T39n1796_016:0741a21": "多。質多者，猶如眾綵莊嚴積聚，名為質多。猶",
    "T39n1796_016:0741a22": "眾綵所成故，即是無有自性，此即是因也。本",
    "T39n1796_016:0741a23": "因既無自性，當知所生之果亦無自性。所以",
    "T39n1796_016:0741a24": "者何？若因有生者，果可有生。今既因尚待緣",
    "T39n1796_016:0741a25": "而成，無生無性，當知生不可得也。以因果皆",
    "T39n1796_016:0741a26": "如是，故得解脫諸業也。或有說言：若如此者，",
    "T39n1796_016:0741a27": "便是無因無果，墮斷滅見者。此亦不然。但離",
    "T39n1796_016:0741a28": "業生之性，既離業生即有法性之生，等於虛",
    "T39n1796_016:0741a29": "空。虛空無邊故，當知所成功德利眾生事亦",
    "T39n1796_016:0741b01": "無邊無盡，故非斷也。右以略說偈答金剛手",
    "T39n1796_016:0741b02": "問了，更以長行說之。云復次者，由前已說之",
    "T39n1796_016:0741b03": "事有所不盡，更續明之，故云復次也。諦聽者，",
    "T39n1796_016:0741b04": "以此法轉深，祕旨要故，重戒令諦聽也。此中",
    "T39n1796_016:0741b05": "略說五事，謂印、色、尊位及住并三昧。印，謂手",
    "T39n1796_016:0741b06": "印契印也，改為形相也。色，謂本尊形相分段",
    "T39n1796_016:0741b07": "差別置者，謂方、圓、半月、三角之類也。尊位，謂",
    "T39n1796_016:0741b08": "漫荼羅中所住方位各各處所也布置聖者位次。住，謂本",
    "T39n1796_016:0741b09": "尊之像，非直綵畫，而由真言及印等所引故，",
    "T39n1796_016:0741b10": "來至本坐加威而住也，現威驗也。三昧，謂隨",
    "T39n1796_016:0741b11": "上中下分寂、忿、悅等儀相也。請本尊如法，為",
    "T39n1796_016:0741b12": "印及形相，配置尊位，威驗現前，住於三昧所趣",
    "T39n1796_016:0741b13": "所住處為。所住處名為趣，謂三昧趣也。要具明此",
    "T39n1796_016:0741b14": "五緣方。所云五趣者，趣是別別之義。由此五",
    "T39n1796_016:0741b15": "緣差別，故云五也。由具此五故，世及出世間",
    "T39n1796_016:0741b16": "所有漫荼羅皆能解了也。然此五事，乃是古",
    "T39n1796_016:0741b17": "昔諸佛成最正覺，先佛成三菩提也諸佛法也，法界",
    "T39n1796_016:0741b18": "虛空行。法界虛空行者，由體同法界，成如來",
    "T39n1796_016:0741b19": "行故也。如是諸佛謂度無餘界有情本願故，",
    "T39n1796_016:0741b20": "為利樂安樂修真言門諸菩薩，故演說之，故",
    "T39n1796_016:0741b21": "令慇懃諦受也。「金剛手言：如是。世尊！唯然願",
    "T39n1796_016:0741b22": "聞」者，是金剛手等十世界及普賢等十世界",
    "T39n1796_016:0741b23": "大眾，蒙佛告勅，皆同聲白言：「唯然。世尊！願樂",
    "T39n1796_016:0741b24": "欲聞。」故佛更說祕密漫荼羅法也。佛言有正",
    "T39n1796_016:0741b25": "等覺漫荼羅，置祕密中密，無上大悲藏等名，",
    "T39n1796_016:0741b26": "若無量等世出世漫荼羅同者，即是如來最",
    "T39n1796_016:0741b27": "正覺究竟之說也。然此大悲藏生，前已說竟，",
    "T39n1796_016:0741b28": "何故更說？有何差別耶？然前雖說者是為祕",
    "T39n1796_016:0741b29": "密，更有祕中之祕。若不說此法者，即通達前",
    "T39n1796_016:0741c01": "法亦不得成，故為最祕要也。若解此者，一切",
    "T39n1796_016:0741c02": "世間諸漫荼羅悉皆同用之，無所不入也。其",
    "T39n1796_016:0741c03": "作法者，先作四方漫荼羅，其界唯用羯磨金",
    "T39n1796_016:0741c04": "剛智印周匝相連以為其道。唯安所。其十字",
    "T39n1796_016:0741c05": "中又作十字金剛印，印如前作之，但以十字",
    "T39n1796_016:0741c06": "為異耳。其十字金剛印上作蓮華，仰而半敷，",
    "T39n1796_016:0741c07": "令此十字如花之狀也。其花上又安八葉之",
    "T39n1796_016:0741c08": "花，即如前五佛四菩薩方位也。當以心想而",
    "T39n1796_016:0741c09": "置九點，即是臺及八葉中各想一點也。此點",
    "T39n1796_016:0741c10": "即是大空之證，此成正覺義也。於此八業及",
    "T39n1796_016:0741c11": "中，當作方圓漫荼羅，而畫本尊之像。佛方壇，",
    "T39n1796_016:0741c12": "菩薩圓也。此但是行人自為已作，不令示",
    "T39n1796_016:0741c13": "人。若作法時，自在壇門而坐，自作灌頂等法，",
    "T39n1796_016:0741c14": "然後得作一切法事也。此事尤祕，但心存作",
    "T39n1796_016:0741c15": "之，不可形於翰墨也。又其臺上當想如上十二",
    "T39n1796_016:0741c16": "字真言王，令其字一一分別置於壇上也。更",
    "T39n1796_016:0741c17": "問：連環置耶？以何為次第耶？又云花中安子",
    "T39n1796_016:0741c18": "者，謂畫蓮子，或十或過減無在。經云流出者，",
    "T39n1796_016:0741c19": "謂人了解此祕密法，一切世出世壇皆於中",
    "T39n1796_016:0741c20": "流出，隨義相應可解也。略有四種造祕之法，",
    "T39n1796_016:0741c21": "謂事業即是從初至未，緣壇種種事業所應作者也、形謂本尊等形顯分段、悉地",
    "T39n1796_016:0741c22": "即所成果、安置位即置本尊方位也。了解此四法，即通一切",
    "T39n1796_016:0741c23": "流出之法也更問。從此流出諸壇，皆依本教所",
    "T39n1796_016:0741c24": "說也。佛子者，告彼也，謂金剛也。又四菩薩者，",
    "T39n1796_016:0741c25": "普賢巽、文殊坤、慈氏乾、觀音艮，是其位也。",
    "T39n1796_016:0741c26": "前緣起列眾中，或以除蓋障替觀音，或以除",
    "T39n1796_016:0741c27": "一切惡趣替文殊，其義各異，課用一事亦得",
    "T39n1796_016:0741c28": "也，此中用觀音為正也。",
    "T39n1796_016:0741c29": "已上毘盧遮那漫荼羅竟。",
    "T39n1796_016:0742a01": "次初正覺者，最初說也。明諸佛漫荼羅，即佛",
    "T39n1796_016:0742a02": "部。",
    "T39n1796_016:0742a28": "作此佛部漫荼羅，作圓漫荼羅，其圓如月，中",
    "T39n1796_016:0742a29": "白如貝色。此圓中先作白蓮花，花上盡三角，",
    "T39n1796_016:0742b01": "此三角中作赤色，其中畫佛像也作何佛更問。繞三",
    "T39n1796_016:0742b02": "角以金剛圍之，如圖也。繞三角置點，點，標也",
    "T39n1796_016:0742b03": "更問。其外輪作光，如却敵形也。圓外周匝安點",
    "T39n1796_016:0742b04": "疑此點一一皆是本尊之位。更問。或可置字。光普皆流出者，謂想光從",
    "T39n1796_016:0742b05": "佛身中流出，漸次流布在三角外也。真言主，",
    "T39n1796_016:0742b06": "謂本尊也，遍身有光流出。前大壇中亦有三",
    "T39n1796_016:0742b07": "角印，與此用處不同。前者但是印，此中置佛",
    "T39n1796_016:0742b08": "或置印，作法圓具於彼也。",
    "T39n1796_016:0742b09": "次蓮華部。",
    "T39n1796_016:0742b10": "○　　　此語屬上件。世出世同畫者，此同",
    "T39n1796_016:0742b11": "　　亦可名有也。言世出世有",
    "T39n1796_016:0742b12": "○─○　無量漫荼羅，欲令善聽也　□移在",
    "T39n1796_016:0742b13": "│　　　上，當知此是最初悲生壇。",
    "T39n1796_016:0742b14": "○",
    "T39n1796_016:0742b22": "作方漫荼羅，內畫商佉，商佉上有蓮花，蓮花",
    "T39n1796_016:0742b23": "上有金剛，金剛上又有蓮花，蓮花上置觀音",
    "T39n1796_016:0742b24": "菩薩。或可安印或安字也。諸印上皆安種子",
    "T39n1796_016:0742b25": "字，謂商佉、金剛及花上也。其次院安大勢等，",
    "T39n1796_016:0742b26": "周遍作光，勿生疑慮也。以本種子巧安置之",
    "T39n1796_016:0742b27": "而作種子也。等處當置七白吉祥，一一皆有",
    "T39n1796_016:0742b28": "二使。此經但略說言之，自別有觀音部法中",
    "T39n1796_016:0742b29": "具載，當別詳撿也更問。明妃資財主，是能自在",
    "T39n1796_016:0742c01": "施與求者也。及大勢至等，如法作之也。作得",
    "T39n1796_016:0742c02": "自在之尊，持標相印也。當殊妙作之，曰如法",
    "T39n1796_016:0742c03": "作之。住三角中馬頭，合在可處，用壇中畫之。",
    "T39n1796_016:0742c04": "其餘諸尊亦各有形色等別，及方、圓、半月、三",
    "T39n1796_016:0742c05": "角等，合可用等，皆如廣本也。前所云須通五",
    "T39n1796_016:0742c06": "事，謂形、色、契印、本尊及位，即此事也。如畫",
    "T39n1796_016:0742c07": "本尊，合作何色及形像等，各各有印。前者大",
    "T39n1796_016:0742c08": "悲藏生是嘉會壇，今此中隨三部各各別有",
    "T39n1796_016:0742c09": "也。如此中蓮花部壇，中胎是吉祥壇，以觀音",
    "T39n1796_016:0742c10": "為主。胎外留空地，空地外即是第二坐位，悉",
    "T39n1796_016:0742c11": "置觀音部諸尊等，餘盡如作大壇中法，其空",
    "T39n1796_016:0742c12": "處亦置十方佛。其第三坐位，亦置八部眾等，",
    "T39n1796_016:0742c13": "准前可解也。三角中猶如日出之暉，謂日初",
    "T39n1796_016:0742c14": "出赤黃色也。在明王側者，在大勢至側也。次",
    "T39n1796_016:0742c15": "復若作馬頭漫荼羅者，當在三角中置之，在",
    "T39n1796_016:0742c16": "外三重，其漫荼羅亦皆隨之作三角也。作此",
    "T39n1796_016:0742c17": "時，訶耶在中，即移觀音替居勢至之處，餘眷",
    "T39n1796_016:0742c18": "屬皆圍遶之。餘皆迴互，可以意得耳。次作第",
    "T39n1796_016:0742c19": "二漫荼羅者，謂從蓮花部數之，蓮花為初即",
    "T39n1796_016:0742c20": "金剛為第二部也。我正宣說之，謂善說也，非",
    "T39n1796_016:0742c21": "前非後依次而說也，為第二部也。其漫荼羅",
    "T39n1796_016:0742c22": "四方作，普以金剛。以三股者作界緣相接圍",
    "T39n1796_016:0742c23": "之。圍中黃色，中安蓮花，花上有瓶，瓶白如",
    "T39n1796_016:0742c24": "月色。或用金剛圍之，或用餘物圍之謂隨彼尊之印展",
    "T39n1796_016:0742c25": "轉為中心，亦如其印圍之。彼瓶上有大風，謂半月形也。此",
    "T39n1796_016:0742c26": "中如黑雲狀如雨時雲靉靆垂黑也，其下狀如幡形，如大",
    "T39n1796_016:0742c27": "風吹形勢流動。彼半月中如大猛火炎作三",
    "T39n1796_016:0742c28": "角形，其三角亦以金剛圍之。三角中赤，如日",
    "T39n1796_016:0742c29": "初出色。其中置蓮，蓮極赤，如劫災大火災色",
    "T39n1796_016:0743a01": "謂殷深赤，或可赤黑。蓮上畫金剛謂或畫本尊形，或畫五股印或字也，其金剛流",
    "T39n1796_016:0743a02": "出種種焰光。若畫形者，心上安種子字，謂吽",
    "T39n1796_016:0743a03": "字也。若畫印者，想𤙖字誦而加持之也，印上",
    "T39n1796_016:0743a04": "置字也。此是汝漫荼羅者，佛親對金剛手說",
    "T39n1796_016:0743a05": "之，故告之是汝漫荼羅也。古昔諸佛皆說，我",
    "T39n1796_016:0743a06": "亦如是說也。諸明王各依本坐類形色者，謂",
    "T39n1796_016:0743a07": "或金剛母及金剛針鏁之類，眾多金剛眷屬",
    "T39n1796_016:0743a08": "各依本尊形色差別，或畫形、或作印、或置種",
    "T39n1796_016:0743a09": "子字也。各依其法次第相應，謂成就妙悉地",
    "T39n1796_016:0743a10": "故。安此金剛手為中台，諸部類為第二院也。",
    "T39n1796_016:0743a11": "此皆說中台也，轉作無量壇也，先道者安右，",
    "T39n1796_016:0743a12": "後道者安左，隨所開門以辦左右也。復次我",
    "T39n1796_016:0743a13": "前說眾多金剛之別名也。自在，謂於金剛得",
    "T39n1796_016:0743a14": "自在。復次此說我金剛執自在者，如前大悲",
    "T39n1796_016:0743a15": "藏大會中，毘盧之下、不動降三世中間畫諸",
    "T39n1796_016:0743a16": "金剛者，皆未列名，今方列之，故云復次也。謂",
    "T39n1796_016:0743a17": "虛空無垢金剛、金剛輪、金剛牙、蘇喇多金剛",
    "T39n1796_016:0743a18": "妙住也，謂共住安隱也、名稱金剛大分謂大者之分，即是大心眾生之體分也金",
    "T39n1796_016:0743a19": "剛利謂極迅銳之稱，此壇總以印為之。寂然金剛寂靜義，如",
    "T39n1796_016:0743a20": "涅槃義也、大金剛名也、青金剛、蓮華金剛、廣眼金剛、",
    "T39n1796_016:0743a21": "執妙金剛、金剛金剛慧以金剛單為名、無住戲論金剛、",
    "T39n1796_016:0743a22": "虛空無邊遊步金剛以上列名也。各在處在大壇中安之也。如是等",
    "T39n1796_016:0743a23": "壇方圓等依前，順其色形亦如此也。依名作",
    "T39n1796_016:0743a24": "次也，周而復始也。白黃赤黑等，隨文次第，最",
    "T39n1796_016:0743a25": "在前者白，次黃、次赤、次黑，次者又白，如是次",
    "T39n1796_016:0743a26": "第也。及諸所不說者，准此例解，隨其本類形",
    "T39n1796_016:0743a27": "色而作之也。此金剛有十佛剎塵數，前列眾",
    "T39n1796_016:0743a28": "與此中互有出沒，或此有彼中無，可知。又此",
    "T39n1796_016:0743a29": "等金剛所持之印，或三古或一古即針也，此准前",
    "T39n1796_016:0743b01": "次第。初作三股，周而復始。或兩頭，此兩頭即",
    "T39n1796_016:0743b02": "五股也。此印周匝作四廉狀，如四金剛，其",
    "T39n1796_016:0743b03": "中有一狀如五股而不開也。或鬘者，或持金",
    "T39n1796_016:0743b04": "剛鬘也。此等金剛，各以其本名為真言，即此",
    "T39n1796_016:0743b05": "名最上字為種字也。次隨別字及通用，各於",
    "T39n1796_016:0743b06": "心上置吽也。其手印，通用上五股金剛印",
    "T39n1796_016:0743b07": "也。不動尊漫荼羅風火俱者，風謂半月，火謂",
    "T39n1796_016:0743b08": "三角，謂於半月壇中畫三角，畫三角中作不",
    "T39n1796_016:0743b09": "動尊也。在泥哩底方者，故毘盧遮那之西南",
    "T39n1796_016:0743b10": "方作也。或三世勝異者，謂在於風方，以此為",
    "T39n1796_016:0743b11": "殊，餘同不動也。三處以金剛圍之謂所執印，三處",
    "T39n1796_016:0743b12": "者，謂或作形或印或字也。然此不動尊漫荼",
    "T39n1796_016:0743b13": "羅若別作者，不動在中，毘盧在中院東方，餘",
    "T39n1796_016:0743b14": "金剛眷屬周通圍遶也。次說佛母漫荼羅。前",
    "T39n1796_016:0743b15": "布置漫荼羅形，先應知此謂金色，但列名未",
    "T39n1796_016:0743b16": "辯尊形及印，今列之也。先說作漫荼羅金色，",
    "T39n1796_016:0743b17": "四方以金剛為界圍之。此最上者尊形自上",
    "T39n1796_016:0743b18": "者，謂自此當說也。謂此佛母漫荼羅，於諸壇",
    "T39n1796_016:0743b19": "最為上勝也。次於漫荼羅中作蓮花，黃色有",
    "T39n1796_016:0743b20": "炎，蓮上作佛頂印。其印如佛頂髻形，",
    "T39n1796_016:0743b21": "令頂高隆，傍畫兩眼形也。若作佛母形者，當",
    "T39n1796_016:0743b22": "如天女像，心置種子字。或可但畫印即頂髻也，或",
    "T39n1796_016:0743b23": "但作字耳。若佛頂為中胎，諸佛眼等為眷屬",
    "T39n1796_016:0743b24": "圍遶也。佛恒自身火炎中住，種子布之。謂此",
    "T39n1796_016:0743b25": "印於炎中住，中置種子即是也。捨三分位，謂",
    "T39n1796_016:0743b26": "捨三座位而置佛眼。前說菩薩部中普布種",
    "T39n1796_016:0743b27": "子，謂於壇中遍布之也。未說者今更說之。凡",
    "T39n1796_016:0743b28": "是諸菩薩，應須作漫荼羅，當作圓明之像令",
    "T39n1796_016:0743b29": "極白淨。於中作十字臺，臺上大真陀末尼，各",
    "T39n1796_016:0743c01": "置標如承珠標，其頭皆置如意珠，殊有光炎",
    "T39n1796_016:0743c02": "也。其本尊菩薩於十字中心置之，諸餘菩薩",
    "T39n1796_016:0743c03": "在次院中次第而布，更外置八部也。極白是",
    "T39n1796_016:0743c04": "寂靜色，當極令明淨寂然而住。此等菩薩皆能",
    "T39n1796_016:0743c05": "施一切願也。次作釋師子漫荼羅即釋迦也，諦聽佛子也",
    "T39n1796_016:0743c06": "當作金剛四方令普此金剛即是如上所說五輪中金剛輪方壇也，普者正四方之稱也，",
    "T39n1796_016:0743c07": "其壇黃色，極令鮮好。於中畫金剛杵三股，杵上安",
    "T39n1796_016:0743c08": "蓮花，蓮花黃色，花上置鉢，鉢四邊通有炎光。",
    "T39n1796_016:0743c09": "若作佛形者，當畫釋迦佛持鉢，又以金剛圍",
    "T39n1796_016:0743c10": "之，右邊置袈裟即僧袈梨，左邊置錫杖也。次五",
    "T39n1796_016:0743c11": "佛頂，其白繖佛頂置座，座上置印。且依本部，",
    "T39n1796_016:0743c12": "如佛部一切方；或依事，息災圓等也。以繖為",
    "T39n1796_016:0743c13": "印畫之。勝佛頂以刀圍普，若有說處即依文也。",
    "T39n1796_016:0743c14": "光皆流出，猶如燒鐵火炎也謂赤炎光。最勝佛頂以",
    "T39n1796_016:0743c15": "輪為印，除障佛頂以鉤為印摧碎，火聚佛頂畫佛",
    "T39n1796_016:0743c16": "頂髻形大士者號金剛也，會通大佛頂以金剛為印也。",
    "T39n1796_016:0743c17": "阿毘發生佛頂也。揭多佛頂是最勝尊義，一切超，以蓮為印，無量",
    "T39n1796_016:0743c18": "音佛頂以珂貝謂商佉也，色類應觀知謂如前說。佛豪相",
    "T39n1796_016:0743c19": "用如意珠為印，此名印漫荼羅。此印法等，灌",
    "T39n1796_016:0743c20": "頂成就物等用也。其息災等，則隨形色轉變，",
    "T39n1796_016:0743c21": "非此所用也。成就，皆以本尊在中觀色類，謂",
    "T39n1796_016:0743c22": "白黃赤等也。佛眼當作佛頂髻形，兩邊置眼。",
    "T39n1796_016:0743c23": "其佛頂黃色，以金剛圍之。無能勝明妃持蓮",
    "T39n1796_016:0743c24": "印謂空風指捻花，餘指申之，捻花指向心前持也。若諸尊有印者，依文置",
    "T39n1796_016:0743c25": "之；若無文，取本部主印置之，唯種子字中也。",
    "T39n1796_016:0743c26": "無能勝王作口印在黑蓮之上，謂畫作忿怒",
    "T39n1796_016:0743c27": "口，其口雙牙上出者是也。此等諸位，若以釋",
    "T39n1796_016:0743c28": "迦為中，則佛頂等列之居次院。若隨一一本",
    "T39n1796_016:0743c29": "尊中取一為漫荼羅主，即移釋迦在外，餘皆",
    "T39n1796_016:0744a01": "可例解耳。更以次說淨居天印。經云淨境行",
    "T39n1796_016:0744a02": "者，謂以禪定為味，以淨為行耳。其印今次列",
    "T39n1796_016:0744a03": "之。思惟手謂稍屈地水指向掌，餘三指散舒，三奇杖稍側頭，屈手向裏，以頭指指頰；善",
    "T39n1796_016:0744a04": "手謂手施無畏，皆用左手右亦得也，妙好義也；",
    "T39n1796_016:0744a05": "笑手謂迴思惟手當心前，令三指向上也；花手以風空捻花而申三指，其三指或仰掌舒之，或",
    "T39n1796_016:0744a06": "竪舒皆得；虛空掌謂側右手，散指而在空中。彼畫法則，謂依此法畫",
    "T39n1796_016:0744a07": "之也。此等天或作笑或作思惟，或作與願等",
    "T39n1796_016:0744a08": "皆得。次地神印。作寶瓶，圓白之中，其瓶插諸",
    "T39n1796_016:0744a09": "寶穀花果等嚴之，以金剛圍之。請召火天印，",
    "T39n1796_016:0744a10": "當側申右手，其風指第三節稍屈，又屈空指",
    "T39n1796_016:0744a11": "上節向掌中。若先直而屈，是請召也；若先屈",
    "T39n1796_016:0744a12": "而還展，是發遣也。當以諸大仙而圍遶之，謂",
    "T39n1796_016:0744a13": "迦葉、瞿曇仙等皆次畫之，並在火院之中。火",
    "T39n1796_016:0744a14": "院即是三角壇，其中色赤，名赤院也。其印如",
    "T39n1796_016:0744a15": "前五通仙人說四圍陀印是也。此是梵行者",
    "T39n1796_016:0744a16": "祕記，若誦圍陀者見此手印，知是何論何部",
    "T39n1796_016:0744a17": "等也。瞿曇仙虛空中行欲，有二渧污下地，生地甘蔗、日炙，生二子，為釋王者是、末建",
    "T39n1796_016:0744a18": "拏坐禪，蟻作對遍身，恐損蟻，復入定者是、竭伽仙山名，約處得名也、嚩私仙即舊",
    "T39n1796_016:0744a19": "云婆藪仙人者也、㼜竭羅私是身汗液義也。此仙不從胎生，從汗液而生，故得名也，南",
    "T39n1796_016:0744a20": "方閻摩王當作風壇，壇中畫但荼印若印等，此壇一角向",
    "T39n1796_016:0744a21": "身，一角向外也，或隨彼便安置。王右邊畫死后，以鈴為印。若畫",
    "T39n1796_016:0744a22": "形即持之。左邊畫黑暗后，以幢為印，此幢也",
    "T39n1796_016:0744a23": "梵云計都，亦旗也。大自在忿怒，作輸羅印，此輸羅也，大",
    "T39n1796_016:0744a24": "自在子之后，作鑠底印，此鑠底也。大梵天明",
    "T39n1796_016:0744a25": "妃作蓮印，謂未開蓮也。那羅延，作輪印。七",
    "T39n1796_016:0744a26": "母，同用沒蘗羅印，此是也。俱吠離耶，作在毘",
    "T39n1796_016:0744a27": "沙門方頂骨印。此顱骨，以笑手狀持之謂屈水地",
    "T39n1796_016:0744a28": "指於掌中，散舒餘三指如笑手狀，以持頂骨，如持鉢狀。七母等眷屬，謂鷲狐及",
    "T39n1796_016:0744a29": "婆栖鳥似鵄，少黃土色，觜亦黃，是鸇類也。此鳥有祕身法也，此等並在風輪中，",
    "T39n1796_016:0744b01": "圍遶七母等凡閻王部類皆在風輪中也。若持花，得此鳥等，亦",
    "T39n1796_016:0744b02": "持七母真言也。此等各別自有持誦法，今入",
    "T39n1796_016:0744b03": "此漫荼羅會，故爾皆悉以為莊嚴。泥哩底方，",
    "T39n1796_016:0744b04": "當作大刀印。那羅延天，作輪印如上。俱摩羅，作鑠",
    "T39n1796_016:0744b05": "底印大自在之子。難陀龍兄弟，作雲印雲中有電，復有水形，俱在壇門",
    "T39n1796_016:0744b06": "邊也。商羯羅，三戟印。商羯羅后，鉢致印。月天，",
    "T39n1796_016:0744b07": "作白瓶并有蓮。日天，作車輅印，在金輪中即是正方",
    "T39n1796_016:0744b08": "壇也。社耶、毘社耶，作弓印亦在金剛輪中也。弓傍須有箭風天，作風",
    "T39n1796_016:0744b09": "幢印。妙音天，作琵琶印。嚩嚕龍，作羂索印。如",
    "T39n1796_016:0744b10": "首，作圓漫荼羅，取本種子字圍之。大我，即",
    "T39n1796_016:0744b11": "告執金剛也。右此等略標印記，若廣作者具",
    "T39n1796_016:0744b12": "如法中，謂彼類各自在真言別行法也。以上",
    "T39n1796_016:0744b13": "釋迦部類行法也。以下明菩薩漫荼羅此是大壇第二",
    "T39n1796_016:0744b14": "重諸菩薩位也文殊漫荼羅，正方以金剛圍之如前火出",
    "T39n1796_016:0744b15": "即是，作此中三角，三角中作青蓮花印，種子字",
    "T39n1796_016:0744b16": "也。誦之，想遍其中。真言字於中安之非但於中安之，亦四",
    "T39n1796_016:0744b17": "邊安也。其三角內傍界邊，周匝作少青蓮，以",
    "T39n1796_016:0744b18": "圍遶大青蓮華印也。所以作印，為識此尊",
    "T39n1796_016:0744b19": "法門義趣等故。各隨形色等觀之，而識祕意",
    "T39n1796_016:0744b20": "也。如法取種子字而種子之，即是安置此字作種",
    "T39n1796_016:0744b21": "子也。彼中作是印，如次作此。勤勇者，即是文殊",
    "T39n1796_016:0744b22": "也。謂青蓮種子等，如法次第作也。隨形色等",
    "T39n1796_016:0744b23": "觀之，識祕意也。光網童子，作鉤印若作身，持鉤也。寶冠",
    "T39n1796_016:0744b24": "童子持寶為印、無垢光童子持未開青蓮華也。所說使者，此",
    "T39n1796_016:0744b25": "是文殊部所說使者，持誦者如所相應而知",
    "T39n1796_016:0744b26": "彼印。以法相應作者，謂以下童女也。智者，即",
    "T39n1796_016:0744b27": "自文殊也，亦可名具德也。計設尼大刀為印、小計",
    "T39n1796_016:0744b28": "設尼輸羅為印、雜色使者以杖為印、地慧以幢為印、招召使者",
    "T39n1796_016:0744b29": "以鉤為印。以上竝如童女、諸奉教使者，普皆作小刀印如經中及圖。",
    "T39n1796_016:0744c01": "此刀作鋸齒形，云小刀非正翻。右如上所作，",
    "T39n1796_016:0744c02": "皆於方壇中作印，以青蓮圍之也。以上是東",
    "T39n1796_016:0744c03": "方文殊部類眷屬也。若文殊為中胎，餘菩薩",
    "T39n1796_016:0744c04": "為第二重，八部為第三重，他効此。南方除蓋",
    "T39n1796_016:0744c05": "障菩薩，以如意珠為印，亦作四方金剛輪，中",
    "T39n1796_016:0744c06": "又作三角壇即名火輪也，所說相當以如意寶也。盡",
    "T39n1796_016:0744c07": "大精進者，種子，所謂如意寶。當於三角中畫",
    "T39n1796_016:0744c08": "如意珠，眷屬圍遶也。以下菩薩，皆是應當以",
    "T39n1796_016:0744c09": "眷屬圍遶，當知彼印相。今廣說眷屬也。此中",
    "T39n1796_016:0744c10": "眷屬者，於彼中當作印畫之，如次第，即是如",
    "T39n1796_016:0744c11": "法也。彼文有此字，指之如左也。除疑怪菩薩",
    "T39n1796_016:0744c12": "即嬌都也，其印金剛印。曰瓶音越中作瓶，瓶上插一",
    "T39n1796_016:0744c13": "股金剛，半在瓶中也。無畏施菩薩，作施無畏",
    "T39n1796_016:0744c14": "手如瑜伽中釋迦印。除惡趣菩薩畫，作發起手謂舒手仰掌從下向",
    "T39n1796_016:0744c15": "上舉之。救意慧菩薩，作悲手，置心上謂水空相捻當心，餘令申散也，",
    "T39n1796_016:0744c16": "其捻指向心。大慈悲起菩薩，作執花印空風相捻如執花形，餘指申散而竪。",
    "T39n1796_016:0744c17": "悲念菩薩屈火指向心前，餘指皆申散，知者即噵此菩薩名也。",
    "T39n1796_016:0744c18": "除熱惱菩薩，作與願手舒指仰掌向下，流注甘露水。指等者，等謂諸指也。不",
    "T39n1796_016:0744c19": "思議具慧者菩薩，作思惟手與如意輪菩薩手同，亦如前淨居天印也，",
    "T39n1796_016:0744c20": "具不思議慧。右皆作方壇，置蓮華上也謂畫",
    "T39n1796_016:0744c21": "此手印等也。此皆除蓋障眷屬，餘義如文殊中說之。",
    "T39n1796_016:0744c22": "北方地藏菩薩印，於大因陀羅輪也。金剛輪",
    "T39n1796_016:0744c23": "中作寶，所謂在中先置座也。莊嚴地，地上畫",
    "T39n1796_016:0744c24": "蓮，具種種色，花上作幢，幢頭安寶。不畫形",
    "T39n1796_016:0744c25": "但畫幢也。若作此印者極上色者，此是形相",
    "T39n1796_016:0744c26": "也。此說名最上形，是歎也，於諸印中最為勝",
    "T39n1796_016:0744c27": "上殊妙也。此菩薩有無量眷屬，今略說彼上",
    "T39n1796_016:0744c28": "首者。如左寶作菩薩印，彼中畫印，慇懃作之",
    "T39n1796_016:0744c29": "也。三股金剛在於寶珠之上也，但於寶地之",
    "T39n1796_016:0745a01": "上作印也。若畫形者，亦坐蓮，如地藏法。寶掌",
    "T39n1796_016:0745a02": "菩薩，作一股金剛，安此金剛在寶上也。持地",
    "T39n1796_016:0745a03": "菩薩，作兩頭金剛，安於寶上是也於一股中有五股，形如前印也。",
    "T39n1796_016:0745a04": "寶印手菩薩，印作五股金剛，置寶上即是五佛金剛也。",
    "T39n1796_016:0745a05": "堅意菩薩，作十字金剛即羯磨金剛也。右一切皆彼漫",
    "T39n1796_016:0745a06": "荼羅中安置者，皆於方輪中作寶地，地上置",
    "T39n1796_016:0745a07": "寶，寶上有印也。",
    "T39n1796_016:0745a08": "次西方虛空藏菩薩，即是文殊會中西方部",
    "T39n1796_016:0745a09": "主也。作圓壇令明淨鮮白，坐白蓮上，手持刀。",
    "T39n1796_016:0745a10": "若不畫菩薩形者，但置刀，其刀極利如霜。又",
    "T39n1796_016:0745a11": "如是，謂如是堅利也。又堅固，以種子字而圍",
    "T39n1796_016:0745a12": "繞之也。智者以自種子而種子之，即是安本",
    "T39n1796_016:0745a13": "種子也。次列眷屬上首菩薩，即畫彼印形如",
    "T39n1796_016:0745a14": "教，謂皆依教如法作也。虛空無垢菩薩，亦",
    "T39n1796_016:0745a15": "本圍之，還以輪圍之也。此本，即是自也。印作",
    "T39n1796_016:0745a16": "輪即四技刀輪也，置輪亦自圍之也。在風壇中，虛空",
    "T39n1796_016:0745a17": "慧菩薩印，於風壇中置商佉即半月壇也。清淨慧菩",
    "T39n1796_016:0745a18": "薩，畫白蓮印，在風壇中置。次行慧菩薩印，於",
    "T39n1796_016:0745a19": "風輪中置商佉，商佉中插青蓮華。安慧菩薩",
    "T39n1796_016:0745a20": "印，風輪中畫花，花上置金剛也。凡此於大悲",
    "T39n1796_016:0745a21": "藏大壇中，文殊一會凡四菩薩，隨以一菩薩",
    "T39n1796_016:0745a22": "為主置於中壇，餘者各於第二院案方而列，",
    "T39n1796_016:0745a23": "第三院置八部也。復次若是大悲中第二院",
    "T39n1796_016:0745a24": "者，假令以觀音為部主，其金剛部及佛頂等，",
    "T39n1796_016:0745a25": "並依方位而列為第二院，次應當知其第三",
    "T39n1796_016:0745a26": "院置八部，即不須置文殊會菩薩也。若釋迦",
    "T39n1796_016:0745a27": "會者，即如是上說更問，此說是定義也。此事更",
    "T39n1796_016:0745a28": "問審不。祕密漫荼羅品竟。",
    "T39n1796_016:0745a29": "12 入祕密漫荼羅品(一六)入祕密漫荼羅品第十二",
    "T39n1796_016:0745b01": "入祕密漫荼羅品者，謂諸佛身口意祕密之",
    "T39n1796_016:0745b02": "藏，唯執金剛祕密。爾時世尊復說入祕密",
    "T39n1796_016:0745b03": "壇法，祕密主乃能知之，故佛復告之也。然此",
    "T39n1796_016:0745b04": "執金剛，即是毘盧遮那之所化身，為欲發明",
    "T39n1796_016:0745b05": "此深密之法故也。此法無能發問者，唯佛與",
    "T39n1796_016:0745b06": "佛相問乃可知耳。如《金剛頂經．分別積品》下，",
    "T39n1796_016:0745b07": "佛入三摩地已，從佛身中出字形、印形、本尊",
    "T39n1796_016:0745b08": "之身，各從方方出，施作佛事，所謂是大因緣",
    "T39n1796_016:0745b09": "開佛知見。如是作已，復入如來之身。爾時空",
    "T39n1796_016:0745b10": "中出問法之聲，問佛一百八號，云何名佛、云",
    "T39n1796_016:0745b11": "何名正遍知等。乃至問十六大菩薩及真言",
    "T39n1796_016:0745b12": "印等，如彼廣說。爾時佛即自嘆言：「善哉善哉！",
    "T39n1796_016:0745b13": "能問斯事。」乃至隨問而答。爾時大眾得未曾",
    "T39n1796_016:0745b14": "有，而作是念：「今從佛身而問於佛，猶如幻事",
    "T39n1796_016:0745b15": "無作無生者而成佛事。」今此執金剛亦如是，",
    "T39n1796_016:0745b16": "從佛金剛慧印而生，復持如來金剛慧印能",
    "T39n1796_016:0745b17": "有所問，而佛答之。恐人不信，若自問自說則",
    "T39n1796_016:0745b18": "不足尊重，故以佛身而問佛身也。又所以名",
    "T39n1796_016:0745b19": "執金剛號者，猶能持如來身密口密心密，故",
    "T39n1796_016:0745b20": "名持金剛智印。「爾時世尊又復宣說入祕密",
    "T39n1796_016:0745b21": "漫荼羅法」者，上已說金剛手祕密漫荼羅，而",
    "T39n1796_016:0745b22": "未明入祕密之法，故次宣說也。持誦者遍學",
    "T39n1796_016:0745b23": "祕密漫荼羅，真言者應遍學謂一切處須解也古者祕密",
    "T39n1796_016:0745b24": "壇，即智者是通達也。無所疑滯，故名智者。智",
    "T39n1796_016:0745b25": "者盡燒一切罪，弟子法如是者，持誦者即是",
    "T39n1796_016:0745b26": "成就之人，謂阿闍梨也。應遍學者，然唯佛與",
    "T39n1796_016:0745b27": "佛乃能遍知、遍學一切諸法，能具此德乃可",
    "T39n1796_016:0745b28": "為師耳。今末代此人難得，云何得有傳法師",
    "T39n1796_016:0745b29": "耶？然阿闍梨雖未得如佛，應遍了知此經宗",
    "T39n1796_016:0745c01": "旨、次第法用一一明了，及隨順此經所有諸",
    "T39n1796_016:0745c02": "法、緣漫荼羅要者，應善知之。應修瑜伽之行，",
    "T39n1796_016:0745c03": "曉了眾生種種根性利鈍及有遮無遮，及本",
    "T39n1796_016:0745c04": "尊之真言身印之類，乃可傳法，為弟子作入",
    "T39n1796_016:0745c05": "祕密漫荼羅法也。所以然者？今此諸佛法要",
    "T39n1796_016:0745c06": "甚深難解，共所守護不妄宣傳，久默斯要不",
    "T39n1796_016:0745c07": "輒爾宣說。若末代人師，不能了知魔事及入",
    "T39n1796_016:0745c08": "道方便次第，而妄教人，即無所差別差機誤",
    "T39n1796_016:0745c09": "他，故須遍學也。所云智者，即見此遍學人是",
    "T39n1796_016:0745c10": "也。能知應與不應與、應入不應入，如是種種，",
    "T39n1796_016:0745c11": "故名智也。若不閑方便，徒有所說，而不能令",
    "T39n1796_016:0745c12": "他建立無上善根，速入一切如來之位，更招",
    "T39n1796_016:0745c13": "極大障法自損損他，云何名智人耶？燒弟子",
    "T39n1796_016:0745c14": "罪者，猶彼從無始來，具有無量無邊罪障。弟",
    "T39n1796_016:0745c15": "子法如是者，謂如法入壇作法也。深厚之障",
    "T39n1796_016:0745c16": "若不為除，則身器不淨猶障有故，不合為說",
    "T39n1796_016:0745c17": "一切如來具足道。猶如聲聞人，有十三難等，",
    "T39n1796_016:0745c18": "不合為授戒也。燒彼壽令不復生，燒除灰燼",
    "T39n1796_016:0745c19": "者，今豈以世間之火而焚彼身，令命根不續",
    "T39n1796_016:0745c20": "為灰燼耶？今自有妙方便大慧之火，而焚彼",
    "T39n1796_016:0745c21": "業煩惱身，使不復生也。一切眾生皆以業煩",
    "T39n1796_016:0745c22": "惱蘊積相續，而得生長輪迴無絕，故名為壽。",
    "T39n1796_016:0745c23": "今即焚之，令盡無餘也。業煩惱為薪，方便智",
    "T39n1796_016:0745c24": "為火，以此因緣而得無餘。此薪既盡，能治亦",
    "T39n1796_016:0745c25": "遣也。所謂燒者即是字義，當以阿字為弟子",
    "T39n1796_016:0745c26": "身，使以阿字遍作其身也。次以此慧火之字，",
    "T39n1796_016:0745c27": "焚彼菩提之性真金之鑛，令垢穢無餘，故以",
    "T39n1796_016:0745c28": "羅字而焚阿字也。然既焚竟，豈如二乘斷滅",
    "T39n1796_016:0745c29": "灰燼而不復生耶？不如是也。諸垢之薪已盡，",
    "T39n1796_016:0746a01": "更有妙生，所謂淨菩提也。真實生也，此生即",
    "T39n1796_016:0746a02": "是清淨之性，如來種子也。師以何方便令此",
    "T39n1796_016:0746a03": "灰燼復燒盡同於灰，彼等復更生也。以字燒",
    "T39n1796_016:0746a04": "字者，謂想阿字同方壇，弟子在中，而以囉字",
    "T39n1796_016:0746a05": "燒之，以燒故同為一體也。身同阿字，而以囉",
    "T39n1796_016:0746a06": "字自燒一切煩惱罪除，乃至身亦除，體同金",
    "T39n1796_016:0746a07": "輪也。生妙牙也，謂生嚩字門也。當於心上觀",
    "T39n1796_016:0746a08": "圓明，於圓中而安嚩字，從此嚩字而生水輪，",
    "T39n1796_016:0746a09": "猶如白乳而以注之。以此方便，復生淨菩提",
    "T39n1796_016:0746a10": "心佛種子也。生此清淨之身，內外無垢如百",
    "T39n1796_016:0746a11": "鍊之金，而加瑩飾，隨用成器也。當知火動之",
    "T39n1796_016:0746a12": "時即與風俱，風輪者即是訶佉字義也。又嚩",
    "T39n1796_016:0746a13": "字上加點，此點即是大空欠字門也。微妙法",
    "T39n1796_016:0746a14": "水從空而注，以淨其心器，當知即具地水火",
    "T39n1796_016:0746a15": "風空五字之義也。然此皆是如來祕密之義，",
    "T39n1796_016:0746a16": "非徒如文而已，當善思之。行者既得如是遍",
    "T39n1796_016:0746a17": "淨無垢身，壽命還活，悉皆無垢也。意生之。復",
    "T39n1796_016:0746a18": "為欲令堅固如是意生之身故，更有方便，猶",
    "T39n1796_016:0746a19": "置十二字復得十二緣，謂十二支句也。此即",
    "T39n1796_016:0746a20": "是前說十二字真言王，當用布滿其身也。初",
    "T39n1796_016:0746a21": "有四字布於上分，謂從頂至額也。一字虛",
    "T39n1796_016:0746a22": "空字也，頂上二字在耳，一字在額也。次如",
    "T39n1796_016:0746a23": "本性配生，從眼起好也。有四字在中分，謂二",
    "T39n1796_016:0746a24": "肩上，及心上、咽上也。次有四字在下，謂臍上",
    "T39n1796_016:0746a25": "腰上，一字在腿上、一字在足下。然單足二皆",
    "T39n1796_016:0746a26": "有之，今但於一足置之，即管兩足也。當知此",
    "T39n1796_016:0746a27": "十二處，即攝餘一一身分，如二耳字即攝二",
    "T39n1796_016:0746a28": "目等也。如上所說之字，當取上真言王，從初",
    "T39n1796_016:0746a29": "字次第而布之耳。然作此方便有三等：一者",
    "T39n1796_016:0746b01": "師自布；二者用作漫荼羅更問布字云何起也；三者加弟",
    "T39n1796_016:0746b02": "子身。此是瑜伽祕密加持也。如是作已，即能",
    "T39n1796_016:0746b03": "成於法器，故云作彼器也。如是作已，即是成",
    "T39n1796_016:0746b04": "就三昧耶。所謂三昧耶者是等義，謂我等於",
    "T39n1796_016:0746b05": "佛、佛等於我，無二無二分，究竟皆等也。阿闍",
    "T39n1796_016:0746b06": "梨者等於佛，佛即等於弟子，此弟子非但等",
    "T39n1796_016:0746b07": "於十方三世一切如來，亦等一切諸菩薩，亦",
    "T39n1796_016:0746b08": "等一切聲聞緣覺，亦等一切世間天仙之眾。",
    "T39n1796_016:0746b09": "若如是等於一切，即是毘盧遮那身也，故云",
    "T39n1796_016:0746b10": "諸世間等同等同順。亦是《法花》皆與眾實相",
    "T39n1796_016:0746b11": "不相違背。應作如是解，等同諸佛也，無違背",
    "T39n1796_016:0746b12": "義也。稱此三昧耶祕密漫荼羅中，入一切法",
    "T39n1796_016:0746b13": "教中自在諸漫荼羅，如是等我。若稱此三昧",
    "T39n1796_016:0746b14": "耶祕密漫荼羅，入諸法教中，諸壇得自在雖不入亦",
    "T39n1796_016:0746b15": "得自在攝取也如我等。持誦者謂我與彼行者不異，合為一，是名三昧耶也亦然。",
    "T39n1796_016:0746b16": "持誦者不異，三昧耶名說者，解是解了之義、",
    "T39n1796_016:0746b17": "解知之義，若解此入祕密漫荼羅方便，即是",
    "T39n1796_016:0746b18": "遍入一切漫荼羅也。此弟子以同遍入一切",
    "T39n1796_016:0746b19": "漫荼羅故，即業自在，修行一切法門無有留",
    "T39n1796_016:0746b20": "難也。佛以諸法究竟等釋三昧耶名，故云三",
    "T39n1796_016:0746b21": "昧耶名說也。如經初具有入大悲胎藏漫荼",
    "T39n1796_016:0746b22": "羅等諸法，乃以此法為要用之法，不於前說，",
    "T39n1796_016:0746b23": "乃在此說之。若不解此，上來所作漫荼羅終",
    "T39n1796_016:0746b24": "不得成也。所於迴互前後不相承躡者，豈佛",
    "T39n1796_016:0746b25": "不有悋惜耶？但為欲令入正法者應須依師",
    "T39n1796_016:0746b26": "而學，猶如佛於聲聞經中呵賊住人。云得具",
    "T39n1796_016:0746b27": "滿和上阿闍梨，如法受戒決修梵行，何故如",
    "T39n1796_016:0746b28": "盜住也。今末代學人亦爾，不𭄍近善知識諮",
    "T39n1796_016:0746b29": "承法要，而自師心欲望成就如來自在之業，",
    "T39n1796_016:0746c01": "直爾披文便欲作之望得成就，無有得理也。",
    "T39n1796_016:0746c02": "非但自損，又欲求名利故而妄作人師，自既",
    "T39n1796_016:0746c03": "違法，而欲更建立他無上善根，何有此理？由",
    "T39n1796_016:0746c04": "此無有效，故更招謗法、破法之緣，成無間之",
    "T39n1796_016:0746c05": "業。何有無間業人，而能自利利他俱成妙果",
    "T39n1796_016:0746c06": "耶？是故行是法者𭄍求明師，一一諮受微旨",
    "T39n1796_016:0746c07": "曉了明白，先自成立，堪能建立他人無上善",
    "T39n1796_016:0746c08": "根。猶如聲聞法中五法成就，自成五分法身，",
    "T39n1796_016:0746c09": "亦能成他五分法身，得離依止、得在師位，爾",
    "T39n1796_016:0746c10": "時乃可傳法利人。其或不然，慎勿妄操利器",
    "T39n1796_016:0746c11": "自損其手也。故經云「差機說法，為人師冤。」今",
    "T39n1796_016:0746c12": "不善遍學持明瑜伽之藏，而欲隨他本緣而",
    "T39n1796_016:0746c13": "授其法，亦猶是也。入漫荼羅有三昧耶偈，可",
    "T39n1796_016:0746c14": "有十四五偈，即是與弟子受菩薩具戒，及教",
    "T39n1796_016:0746c15": "授教誡要誓之言，此土未傳耳具問。次住祕密漫",
    "T39n1796_016:0746c16": "荼羅品。前品說入祕密漫荼羅方便，所謂三",
    "T39n1796_016:0746c17": "種加持也，謂以真言加師之身及所入之壇，",
    "T39n1796_016:0746c18": "并加弟子令住堅固，然後得安住於祕密藏",
    "T39n1796_016:0746c19": "中，故次說住證之品也。",
    "T39n1796_016:0746c20": "13 入祕密漫荼羅位品(一六)入祕密漫荼羅位品第十三",
    "T39n1796_016:0746c21": "爾時大毘盧遮那世尊，彼時等至三昧地證，",
    "T39n1796_016:0746c22": "未來眾生觀念從定住者，毘盧遮那義，上已",
    "T39n1796_016:0746c23": "釋之，今更釋，所謂毘盧遮那者日也。如世間",
    "T39n1796_016:0746c24": "之日，能除一切暗冥，而生長一切萬物，成一",
    "T39n1796_016:0746c25": "切眾生事業。今法身如來亦復如是，故以為",
    "T39n1796_016:0746c26": "喻也。然世間之日則有方分，則有照外則不",
    "T39n1796_016:0746c27": "能照內，明在一邊即不及一邊，唯能照於晝",
    "T39n1796_016:0746c28": "日而光不及夜。今如來日則不如是，遍照內",
    "T39n1796_016:0746c29": "外無有方分晝夜之別，圓明常住。一切眾生",
    "T39n1796_016:0747a01": "若得此日出時，則能生長一切如來善根，行",
    "T39n1796_016:0747a02": "如來事。世間之日不可為喻，但得其少分，故",
    "T39n1796_016:0747a03": "加以摩訶之名也。佛所以入此三昧者，佛住",
    "T39n1796_016:0747a04": "畢竟無相寂滅之法，以大悲故住於三昧，令",
    "T39n1796_016:0747a05": "一切大會及無量眾生得見此大悲胎藏漫",
    "T39n1796_016:0747a06": "荼羅莊嚴大會微妙之法，即是於無相中而",
    "T39n1796_016:0747a07": "現有相。雖復有相，而從因緣生即不生義，同",
    "T39n1796_016:0747a08": "於性淨之法。而令眾生各隨本緣，見種種色、",
    "T39n1796_016:0747a09": "聞種種聲、獲種種法，各隨心器如法修行，有",
    "T39n1796_016:0747a10": "如是大因緣故。又為滿足金剛手所問之法，",
    "T39n1796_016:0747a11": "令明白無餘故，而入三昧也。等至者，三昧名",
    "T39n1796_016:0747a12": "也。上云爾時，此復云彼時如來入于三昧者，",
    "T39n1796_016:0747a13": "對前因緣次復有此事，故分別云彼時也更問。",
    "T39n1796_016:0747a14": "等至者，猶過去一切諸如來，皆乘此道至成",
    "T39n1796_016:0747a15": "正覺。如過去，未來、現在一切如來亦復如是，",
    "T39n1796_016:0747a16": "皆從此道乘此方便而成正覺，故云等至也。",
    "T39n1796_016:0747a17": "如三世佛至成正覺，我亦如是。如我今乘此",
    "T39n1796_016:0747a18": "道而至道場，一切佛亦如是。佛佛皆等，本末",
    "T39n1796_016:0747a19": "究竟悉等，故云等至也。又復如前所示大漫",
    "T39n1796_016:0747a20": "荼羅方位之相，如佛所入三昧而示現者，若",
    "T39n1796_016:0747a21": "阿闍梨住於定中而度弟子，亦當布此方位之",
    "T39n1796_016:0747a22": "相與彼無異，一一皆是入法界諸尊善知識",
    "T39n1796_016:0747a23": "普門行法。若作此觀以加弟子，亦令得見如",
    "T39n1796_016:0747a24": "是大會也。令內心所觀與外事所布，內外平",
    "T39n1796_016:0747a25": "等無有差別，故名等至三昧也。佛入此三昧",
    "T39n1796_016:0747a26": "故，令金剛手等諸大菩薩皆得滿足所問之",
    "T39n1796_016:0747a27": "疑。佛於三昧中所現之事，即是示其方位法",
    "T39n1796_016:0747a28": "用，故入此三昧也。彼佛入三昧時，彼佛事等",
    "T39n1796_016:0747a29": "如是。等者，等同也，猶如手掌平正。所謂地平",
    "T39n1796_016:0747b01": "者，以三昧而言，即是得見淨國莊嚴其地平",
    "T39n1796_016:0747b02": "正，無有瓦石諸山及沙礫等也。然此即是淨",
    "T39n1796_016:0747b03": "菩提心之義，以信力故平其心地也。除去所",
    "T39n1796_016:0747b04": "有阿賴耶之所，含藏沙礫株杌等類，唯除畢",
    "T39n1796_016:0747b05": "竟平等淨菩提心體性之地。若能平淨此地，",
    "T39n1796_016:0747b06": "即可成就大悲胎藏佛會莊嚴也。五寶間錯",
    "T39n1796_016:0747b07": "者，謂金銀等五寶，五色之寶而間錯其地也。",
    "T39n1796_016:0747b08": "五行者，即是白黃五寶，謂五色也。赤綠黑，次",
    "T39n1796_016:0747b09": "第也。白間錯，是戒也。黃是信，赤是進，綠是",
    "T39n1796_016:0747b10": "定，黑是慧也。上釋云初白次赤次黃，今以此",
    "T39n1796_016:0747b11": "釋為定，前釋非也。從此已下一一莊嚴皆有",
    "T39n1796_016:0747b12": "義釋，今此中未解，別處一一對其法門也。然",
    "T39n1796_016:0747b13": "其處非但五寶間錯其地而莊嚴門標而已，",
    "T39n1796_016:0747b14": "又有門標，即是大悲胎藏之門標，令知所入",
    "T39n1796_016:0747b15": "之門方位之相也。言標者，此標即是如上所",
    "T39n1796_016:0747b16": "圖者。然有畫作者及立作者，畫作如所畫圖。",
    "T39n1796_016:0747b17": "其立作標者，亦依此相而作也。其門有柱，柱",
    "T39n1796_016:0747b18": "上橫木，標知是門也。四方之門即是四念住，",
    "T39n1796_016:0747b19": "標是四梵住也。涅庾呵是門，都囉亦是旗也，",
    "T39n1796_016:0747b20": "即是標。雜色者，非但五方之色，更有種種雜",
    "T39n1796_016:0747b21": "色也。此雜色幡其相廣長，而在門標之上。大",
    "T39n1796_016:0747b22": "寶蓋在上都覆之，如壇法也。然此蓋者，此蓋",
    "T39n1796_016:0747b23": "之量遍覆諸佛剎，故云大也。此標上又懸白",
    "T39n1796_016:0747b24": "拂、寶鐸以為莊嚴。前是綵幡，幡有寶鐸及幡",
    "T39n1796_016:0747b25": "拂之類，並懸寶幡而間錯之也。並種種雜好",
    "T39n1796_016:0747b26": "綵之束，即叚束之，是雜綵也，雜綵名衣懸垂",
    "T39n1796_016:0747b27": "周布。私謂即是如文，著雜色衣之義也。從第",
    "T39n1796_016:0747b28": "一無相之法而出生如是大悲藏生之相，普",
    "T39n1796_016:0747b29": "現色身，種種方便說無量法，是雜色義也。雜",
    "T39n1796_016:0747c01": "色幡以來，皆在門標也。建，謂立幡於標也。",
    "T39n1796_016:0747c02": "八方隅建大摩尼幢，幢以摩尼作也。幢者，謂",
    "T39n1796_016:0747c03": "四方及四隅各建摩尼妙寶如意之幢也。此",
    "T39n1796_016:0747c04": "外復有八功德水淨妙浴池，湛然清淨。復於",
    "T39n1796_016:0747c05": "池中有無量水生禽鳥嬉戲自在，出種種微",
    "T39n1796_016:0747c06": "妙音，悅可一切。又生種種時花，時謂六時之",
    "T39n1796_016:0747c07": "花各適時而現也。非但名花，又有種種寶樹",
    "T39n1796_016:0747c08": "羅列也。八方分分布之，分即方也。五寶瓔珞",
    "T39n1796_016:0747c09": "繩繼也。此八柱之上，周匝寶繩而相連繫。",
    "T39n1796_016:0747c10": "此中云瓔者，梵音，與前所云瓔珞有別狀也。",
    "T39n1796_016:0747c11": "謂垂如仰半月形而垂下，寶瓔周匝相接也。",
    "T39n1796_016:0747c12": "其地細滑如綿纊衣，樂受極觸樂者，如西方",
    "T39n1796_016:0747c13": "有純綿之衣。如此地輪中之類，極柔滑，案",
    "T39n1796_016:0747c14": "之則沒、舉身復平，如舊其平也。極細，最生樂",
    "T39n1796_016:0747c15": "受也。又有無重樂器彌滿空中，在於空中不",
    "T39n1796_016:0747c16": "鼓自鳴，其聲深妙，令人樂聞歡喜快樂也。於",
    "T39n1796_016:0747c17": "此布列莊嚴之地，復生無量隨諸菩薩福德。",
    "T39n1796_016:0747c18": "所感意生之座及宮殿，從如來信解生。其座",
    "T39n1796_016:0747c19": "羅列亦作三重，如上大悲藏生漫荼羅布列",
    "T39n1796_016:0747c20": "次第也。然各隨菩薩淨妙功德，五塵樂具而",
    "T39n1796_016:0747c21": "生有種種差別。舉要言之，則有十世界微塵",
    "T39n1796_016:0747c22": "數等，各各不同而布列其位也。此等皆在八",
    "T39n1796_016:0747c23": "寶幢柱之內，並從如來信解力生。以如來本",
    "T39n1796_016:0747c24": "願力故，於等至三昧中普門示現也。法界標，",
    "T39n1796_016:0747c25": "標即從法界生，即是法界壇標幟也。標者，此",
    "T39n1796_016:0747c26": "中有性義，梵文語含也，標即是性也。法界體",
    "T39n1796_016:0747c27": "性本來常淨第一無相，還用法界而莊嚴之。",
    "T39n1796_016:0747c28": "中有大蓮花王，此花即同法界，遍一切處自",
    "T39n1796_016:0747c29": "性清淨也。當知彼中如來止住者，花既量同",
    "T39n1796_016:0748a01": "法界，當知佛身亦復如是，此即中台八葉之",
    "T39n1796_016:0748a02": "花也。然生大蓮華，如來住彼法界第一，隨意",
    "T39n1796_016:0748a03": "解眾生喜悅。此第一，是第一法界身，隨諸眾",
    "T39n1796_016:0748a04": "生信解令得歡喜。極微細之意，最難見之性，",
    "T39n1796_016:0748a05": "故極微細也。此第一者，義謂當云性也。隨意",
    "T39n1796_016:0748a06": "者，佛本願力為度一切眾生故，普門示現，各",
    "T39n1796_016:0748a07": "各隨彼所喜見身，應其機導利令得歡喜也。",
    "T39n1796_016:0748a08": "彼如來諸支分無礙力，從十力信解生無量",
    "T39n1796_016:0748a09": "色形莊嚴之身者，如來支分有無礙力、無壞",
    "T39n1796_016:0748a10": "力，以一切世間天仙及二乘聲聞菩薩等力尚",
    "T39n1796_016:0748a11": "猶有礙，由有礙故，更有勝上力者即能壞之。",
    "T39n1796_016:0748a12": "今佛力無礙不可壞，由如金剛，故云無礙力",
    "T39n1796_016:0748a13": "也。此無礙力從何生？當知從如來十種智力",
    "T39n1796_016:0748a14": "生也。從佛身支分上中下為分三分，流出種",
    "T39n1796_016:0748a15": "種類形，乃至一一毛孔皆悉出種類，若干形",
    "T39n1796_016:0748a16": "色各異，或方、或圓、三角、半月，或青、黃、赤、白、黑，",
    "T39n1796_016:0748a17": "寂心、歡喜、忿怒等形，其數無量。即是諸本尊",
    "T39n1796_016:0748a18": "等，皆當坐於意生所感之坐也。今此十力復",
    "T39n1796_016:0748a19": "從何生？謂從如來無量阿僧祇劫以來修行",
    "T39n1796_016:0748a20": "六度十度，乃至百千萬不可說阿僧祇諸度萬",
    "T39n1796_016:0748a21": "行，即此諸行功德資長也。以功德所資長，身",
    "T39n1796_016:0748a22": "出現也，從法身而出現也。彼出現已，於諸世",
    "T39n1796_016:0748a23": "界大會之中，諸謂十方也。然此非但現形而",
    "T39n1796_016:0748a24": "已，復出種種妙音，演布不思議常寂祕密之",
    "T39n1796_016:0748a25": "法真言之行，普令一切皆得聞知也。此所生",
    "T39n1796_016:0748a26": "菩薩各說種種有音聲表，作如此說，謂偈也，",
    "T39n1796_016:0748a27": "妙偈而嘆於佛，猶如下方踊出之會讚。大日",
    "T39n1796_016:0748a28": "如來猶住三昧，此是三昧所現花臺中毘盧",
    "T39n1796_016:0748a29": "遮那世尊於身分中示現此耳。從此法界生",
    "T39n1796_016:0748b01": "蓮花中。佛出種種形之時，又從佛身出種種",
    "T39n1796_016:0748b02": "聲而演妙法。經云音聲者，即語表也。此音演",
    "T39n1796_016:0748b03": "偈，略有二偈。初偈云「奇哉一切佛，方便不",
    "T39n1796_016:0748b04": "思議，於無藏性中，以慧令為藏。」此偈歎佛",
    "T39n1796_016:0748b05": "之意，見上示現不思議事故，歎佛之功德甚",
    "T39n1796_016:0748b06": "為奇特也。歎一毘盧遮那，即是歎一切如來，",
    "T39n1796_016:0748b07": "故云一切佛也。是故當知如來所現奇特之",
    "T39n1796_016:0748b08": "相，即是如來大慧及方便中生此不思議業",
    "T39n1796_016:0748b09": "也。云何不思議耶？謂住無藏性而能作有藏",
    "T39n1796_016:0748b10": "也。藏者，梵云阿賴耶，此翻為藏。或云宮室舍",
    "T39n1796_016:0748b11": "宅之義，如世間舍宅，一切眾生各隨己分安",
    "T39n1796_016:0748b12": "住其中。既有此窟宅，即有善惡含藏不能自",
    "T39n1796_016:0748b13": "出。如來已離如是阿賴耶窟宅，故云無藏性",
    "T39n1796_016:0748b14": "也。佛雖無一切藏，然以慧方便而有藏生，謂",
    "T39n1796_016:0748b15": "於無相法中而示種種相，無妄想法中而出",
    "T39n1796_016:0748b16": "種種音說，即以此藏令一切至於無藏也。次",
    "T39n1796_016:0748b17": "偈「若識無得者，法之諸法相，獲無得而獲，得",
    "T39n1796_016:0748b18": "諸佛導師。」此意言法性無得不可識，若有所",
    "T39n1796_016:0748b19": "謂無得是空義，若得此者即佛也，即是有",
    "T39n1796_016:0748b20": "妄無藏，非是如來無師之慧。若可識即是心",
    "T39n1796_016:0748b21": "所行處，非究竟勝義也。所以歎佛不思議者，",
    "T39n1796_016:0748b22": "乃於無得不可得法而能得之。所謂上來境",
    "T39n1796_016:0748b23": "界無相而相，令一切眾生以無所得而得之",
    "T39n1796_016:0748b24": "也。誰得此法？謂諸佛導師也。復次前偈云奇",
    "T39n1796_016:0748b25": "哉者，梵音奇哉，即於初首而有阿聲。此偈已",
    "T39n1796_016:0748b26": "表法竟也。此即是本不生義，能生一切諸法，",
    "T39n1796_016:0748b27": "謂如來身所示種種形聲皆從阿字而生也。",
    "T39n1796_016:0748b28": "時出種種形竟，還入佛身支分，又復還入如",
    "T39n1796_016:0748b29": "來不思議法身之中，各隨所生之處而入。故",
    "T39n1796_016:0748c01": "經云又復入如來祕法身不思議。此不思議，",
    "T39n1796_016:0748c02": "梵音阿真底，亦有阿聲，意明從阿而出又從",
    "T39n1796_016:0748c03": "阿而入也。此兩頭上下指兩阿字，明一切法",
    "T39n1796_016:0748c04": "出入即同法界之體也。彼佛告執金剛祕密",
    "T39n1796_016:0748c05": "主者，意明彼佛即毘盧遮那也。當更問彼佛",
    "T39n1796_016:0748c06": "者，為是三昧中所現之者？為是本如來耶？當",
    "T39n1796_016:0748c07": "是本如來也。從此以下，佛從等至三昧起已",
    "T39n1796_016:0748c08": "而告金剛手也。佛所以住三昧而現如前種",
    "T39n1796_016:0748c09": "種希有之相，謂地平如掌乃至布列諸尊，及",
    "T39n1796_016:0748c10": "八葉花等方位者，欲示執金剛等內心瑜伽",
    "T39n1796_016:0748c11": "之境，以外況內而表於義也。是故今從定起",
    "T39n1796_016:0748c12": "復說內心漫荼羅入祕密藏之法，而示執金",
    "T39n1796_016:0748c13": "剛也。善男子諦聽心內心地中漫荼羅，彼祕",
    "T39n1796_016:0748c14": "密主身地即是法界自性，以真言印加持之，",
    "T39n1796_016:0748c15": "本性清淨故也。如前以大日加持，次即以羯",
    "T39n1796_016:0748c16": "磨金剛薩埵作加持而作事業也。如大本中",
    "T39n1796_016:0748c17": "有二十種勸令聽法之相。佛為執金剛除一",
    "T39n1796_016:0748c18": "切塵垢，及修行真言行諸菩薩等法要未具，",
    "T39n1796_016:0748c19": "不得疾成無上菩提，今復次說滿足前義令",
    "T39n1796_016:0748c20": "法要圓滿。若不知解此，則前法皆未周悉，以",
    "T39n1796_016:0748c21": "此因緣勸令諦持也。如是二十種因緣當廣",
    "T39n1796_016:0748c22": "說。前所呈示是三昧力，故呈示外境。今則內",
    "T39n1796_016:0748c23": "心觀之，以於行者自心之中而具佛會大海，",
    "T39n1796_016:0748c24": "十方通同為一佛土。唯自明了，他所不見，故",
    "T39n1796_016:0748c25": "名祕密漫荼羅也。猶如作外漫荼羅，先謂持",
    "T39n1796_016:0748c26": "地平我人眾生壽者，去沙礫株杌等事，次當",
    "T39n1796_016:0748c27": "平治令悉堅牢平正，方可於中而建立之。今",
    "T39n1796_016:0748c28": "此亦爾，欲於內心建大漫荼羅者，亦先須平",
    "T39n1796_016:0748c29": "地去株杌等過。此云身地者，此語即含地水",
    "T39n1796_016:0749a01": "火風也。云何治耶？謂先當建立瑜伽之座。瑜",
    "T39n1796_016:0749a02": "伽座者，即是所持真言之字以加持之。取彼",
    "T39n1796_016:0749a03": "所持真言最初之字，即是真言心也。其字當",
    "T39n1796_016:0749a04": "去點等，但取本體，即是阿字，阿字是金剛",
    "T39n1796_016:0749a05": "地也。所以如此者，猶如釋迦初成正覺時，",
    "T39n1796_016:0749a06": "入金剛三昧而成正覺，除金剛地更無能勝",
    "T39n1796_016:0749a07": "者。今此亦如是，為欲建立內心毘盧遮那大",
    "T39n1796_016:0749a08": "漫荼羅會故，若不先建金剛心地，則不能安",
    "T39n1796_016:0749a09": "立也。阿字是金剛輪，為欲昇金剛座故，先觀",
    "T39n1796_016:0749a10": "阿字為始，還以金剛而持金剛也。觀此字當",
    "T39n1796_016:0749a11": "作方形，然此字形體亦方也。觀此字正方而",
    "T39n1796_016:0749a12": "作金剛之色，遍滿行者內身，由如身之地大",
    "T39n1796_016:0749a13": "無所不遍也。次作水三昧者，謂觀縛字處在",
    "T39n1796_016:0749a14": "圓明，其色正白亦遍滿其身，然此字形亦圓",
    "T39n1796_016:0749a15": "也。前觀阿字已遍一身，今復遍身，猶如水大",
    "T39n1796_016:0749a16": "遍洽一身與彼地大不相妨也。次觀囉字作",
    "T39n1796_016:0749a17": "三角赤色，此字即作三角形狀也。囉亦猶遍",
    "T39n1796_016:0749a18": "一切處，猶如身中火大也。次觀訶字作側半",
    "T39n1796_016:0749a19": "月之形，其色黑，彼字在中色又深黑，亦遍於",
    "T39n1796_016:0749a20": "身猶如身中風大也。地水火風是外境，從外",
    "T39n1796_016:0749a21": "內照即是阿、嚩、羅、訶字，以加其身也。此阿者",
    "T39n1796_016:0749a22": "即是法界之性，以一切法本不生故，即同法",
    "T39n1796_016:0749a23": "界也。以阿字故，餘水火風當知亦是法界清",
    "T39n1796_016:0749a24": "淨之性，從因緣起而知本不生。以此一一真",
    "T39n1796_016:0749a25": "言之字加持而加持之，當知此字本性清淨",
    "T39n1796_016:0749a26": "也。緣者，謂因此得生也恐是故字義。業金剛有情加",
    "T39n1796_016:0749a27": "護，離一切塵有情壽者、滿奴所生、末那仙生、",
    "T39n1796_016:0749a28": "作者等株杌過患者。金剛有二種：一者智金",
    "T39n1796_016:0749a29": "剛；二者業金剛，此梵云金剛羯磨，謂所作事",
    "T39n1796_016:0749b01": "業也。以此金剛業而加持故，得淨除其地也。",
    "T39n1796_016:0749b02": "離一切塵者，塵謂過患等也。欲平其地，先當",
    "T39n1796_016:0749b03": "除去沙礫株杌等，所謂一切垢見也。次略說",
    "T39n1796_016:0749b04": "其相，謂有情壽者等見及滿奴所生者，是一",
    "T39n1796_016:0749b05": "類外道見。滿奴是我，言一切依我而生也。末",
    "T39n1796_016:0749b06": "那仙生者，言一切從彼生也。亦是一類外道",
    "T39n1796_016:0749b07": "等見也，即是垢障不平之性。亦以金剛作業",
    "T39n1796_016:0749b08": "除彼不平之過，去彼株杌方淨結此心地，而",
    "T39n1796_016:0749b09": "建祕密大漫荼羅也。四角四門，西向門常開",
    "T39n1796_016:0749b10": "出入門。傍安緣周匝者，如前所示外相中門",
    "T39n1796_016:0749b11": "摽之類。及周匝八大寶柱，柱上懸寶瓔白拂",
    "T39n1796_016:0749b12": "等種種莊嚴，令內心瑜伽亦與彼無異也。然",
    "T39n1796_016:0749b13": "彼一一皆是內心法門，應更問其名義耳。於",
    "T39n1796_016:0749b14": "中有從意生大蓮華王，八葉有莖蘂，周遍妙",
    "T39n1796_016:0749b15": "彩畫。於中如來，一切人中尊也。超越中語意，",
    "T39n1796_016:0749b16": "身心地登昇，心地至得殊勝悅意果授者，謂",
    "T39n1796_016:0749b17": "在此內心大平地莊嚴中，有大蓮華王座上",
    "T39n1796_016:0749b18": "也。如上所現大花王，其體淨妙量同法界。今",
    "T39n1796_016:0749b19": "此內心所觀猶如於彼，故名為大花王也。其",
    "T39n1796_016:0749b20": "花有莖有蘂，諸色間錯妙綵畫作，皆謂內心",
    "T39n1796_016:0749b21": "觀作。如彼畫工運布眾色作諸色像，雖眾緣",
    "T39n1796_016:0749b22": "合無有自性，而相貌宛然也。此上有一切人中",
    "T39n1796_016:0749b23": "尊，即是毘盧遮那也。此是行者自性無師智",
    "T39n1796_016:0749b24": "大毘盧遮那佛，非從外來也。身語意超，身語",
    "T39n1796_016:0749b25": "意心地得至淨心地，獲悅意殊勝果。超染污",
    "T39n1796_016:0749b26": "心地，得至淨心果地也。身心地登昇者，如一",
    "T39n1796_016:0749b27": "切世人未得身口意三平等，故不能入此心",
    "T39n1796_016:0749b28": "地法門。如來悉離三業眾過，得三平等，至於一",
    "T39n1796_016:0749b29": "切諸佛地，謂得淨菩提心毘盧遮那如來悅心",
    "T39n1796_016:0749c01": "地故，於一切中尊也。復次一切眾生同有此",
    "T39n1796_016:0749c02": "性，如來祕藏具足無缺，而不能自信不自了",
    "T39n1796_016:0749c03": "知耳。唯如來明了自證，而為一切普皆覺之，",
    "T39n1796_016:0749c04": "亦令同得此，故名一切眾生中尊也。悅意果",
    "T39n1796_016:0749c05": "謂最後果，當知得是心地者，即是毘盧遮那",
    "T39n1796_016:0749c06": "如來也。授與，謂有人傳授。復自觀察修行而",
    "T39n1796_016:0749c07": "得斯果，猶如人與，是實自悟不從他得也。如",
    "T39n1796_016:0749c08": "上毘盧遮那在花臺上。以次八葉，東方觀寶",
    "T39n1796_016:0749c09": "幢佛，亦名寶星佛；南方開敷華王佛，因陀羅",
    "T39n1796_016:0749c10": "亦是王義，若重言王不便，故存梵音也；北方",
    "T39n1796_016:0749c11": "鼓音佛前置阿閦，今改為此名也；西方阿彌陀佛。其四隅之",
    "T39n1796_016:0749c12": "葉，東南普賢，東北觀自在，西北彌勒，西南",
    "T39n1796_016:0749c13": "文殊。其花諸蘂中置佛母諸波羅蜜三昧等，",
    "T39n1796_016:0749c14": "佛母即虛空眼等也。此花葉下面置諸持明",
    "T39n1796_016:0749c15": "忿怒等。皆葉下，其花莖即以執金剛祕密主",
    "T39n1796_016:0749c16": "持之，以為其莖也。復有無邊大海眾，即金剛",
    "T39n1796_016:0749c17": "也。亦有種種供具花香之類，今略說之，下文",
    "T39n1796_016:0749c18": "自有安布方便也。其花莖下，觀為大海水，海",
    "T39n1796_016:0749c19": "岸之外為成三昧耶故，須辦花等。為欲與一",
    "T39n1796_016:0749c20": "切入壇故，心念花而令入也。地居天眾，各依",
    "T39n1796_016:0749c21": "方觀布之。復次燈花以下，偈也。意生，謂從心",
    "T39n1796_016:0749c22": "生花等。畫之慇懃者，謂彼持誦者布於身心，",
    "T39n1796_016:0749c23": "猶如細畫也。此心漫荼羅之上有佛在中，故",
    "T39n1796_016:0749c24": "曰大我。大我者，佛之別名也。自作，謂自內觀",
    "T39n1796_016:0749c25": "作之諦了分明也。然此祕密漫荼羅，為師觀",
    "T39n1796_016:0749c26": "弟子深是法器誠心願求為，而力不能具眾",
    "T39n1796_016:0749c27": "緣如上廣作者，師得為作此法度之。自餘當",
    "T39n1796_016:0749c28": "須眾緣，不得用此也。然若弟子已得瑜伽，師",
    "T39n1796_016:0749c29": "欲令入祕密佛會，亦作此也。囉字淨除者，先",
    "T39n1796_016:0750a01": "已作阿字及囉字淨除了，亦如前法淨除弟子",
    "T39n1796_016:0750a02": "也。即是如前方便觀於囉字之火，而燒除彼",
    "T39n1796_016:0750a03": "障法積業令悉淨已，方復以甘露法水而灌",
    "T39n1796_016:0750a04": "灑之，得於死灰之中而出道牙也，是故次授",
    "T39n1796_016:0750a05": "彼暗字也。師當住瑜伽之座，觀阿字上加點，",
    "T39n1796_016:0750a06": "置弟子其頂上十字縫中。當知此上有點，即",
    "T39n1796_016:0750a07": "是甘露法水用灌其頂也。尋念如來者，謂師",
    "T39n1796_016:0750a08": "將度弟子入祕密藏故，尋念三世佛所行方",
    "T39n1796_016:0750a09": "便，欲令同證同護持之也。師既自住瑜伽之",
    "T39n1796_016:0750a10": "座，以其身心而作佛海之會，唯獨自明了，餘",
    "T39n1796_016:0750a11": "所不見也。次授弟子花，令投師身上，供養",
    "T39n1796_016:0750a12": "內心之佛，而觀本緣，隨彼本緣而觀其法。若",
    "T39n1796_016:0750a13": "本尊攝受花，於中彼師皆觀之不謬。而弟子",
    "T39n1796_016:0750a14": "未得瑜伽者，但見在其身上耳也。其花投處，",
    "T39n1796_016:0750a15": "大略心為八葉之位，從臍至心為金剛臺，臍",
    "T39n1796_016:0750a16": "為大海，從臍以下是地居諸尊位也。此者何",
    "T39n1796_016:0750a17": "義？謂從諸佛大悲海而生金剛智，從金剛智",
    "T39n1796_016:0750a18": "出生一切佛會也。於一切漫荼羅中，此最為",
    "T39n1796_016:0750a19": "上無與比也。自見已向彼說之，謂師是心中",
    "T39n1796_016:0750a20": "所見墮處也。上文說持誦者觀其肉身內心",
    "T39n1796_016:0750a21": "八分，作八葉作開敷，及囉字置目等。若行人",
    "T39n1796_016:0750a22": "不如是修行成就，而能作此祕密度人，無得",
    "T39n1796_016:0750a23": "理也。要當先自成就，堪住瑜伽師位，又為阿",
    "T39n1796_016:0750a24": "闍梨所許，方能辦此也。今此所作雖是度人",
    "T39n1796_016:0750a25": "方便，然行者若於此自持誦觀照之時，亦當",
    "T39n1796_016:0750a26": "如法習之。用此灌頂之內而自灌灑，為除一",
    "T39n1796_016:0750a27": "切障速入佛會故也。前品名入祕密，今復云",
    "T39n1796_016:0750a28": "入者，此入是證入之入，猶如人已入室宅，一",
    "T39n1796_016:0750a29": "一明了細分別之，出入自在，家內所有悉皆",
    "T39n1796_016:0750b01": "知之，不同初入門人也。",
    "T39n1796_016:0750b02": "大毘盧遮那成佛經疏卷第十六"
}