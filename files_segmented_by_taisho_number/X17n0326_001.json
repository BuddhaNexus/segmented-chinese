{
    "X17n0326_001:0321a03": "觀楞伽記略科題辭",
    "X17n0326_001:0321a05": "科以分經。從古製也。昔道安法師以三分科經。時人",
    "X17n0326_001:0321a06": "譏其離析經義。及親光論至。果以三分斷其全經。時",
    "X17n0326_001:0321a07": "迺嘆其雅合。蓋經經各有綱宗。科迺提挈綱要而振",
    "X17n0326_001:0321a08": "起之。使觀者得其要領。庶離言得義而悟入之。令捨",
    "X17n0326_001:0321a09": "筌蹄。殆非支分節解逞臆斷也。後之義學。昧於離言",
    "X17n0326_001:0321a10": "之旨。各恃己見。駢枝其說。以取謗法之愆。使學者莫",
    "X17n0326_001:0321a11": "之適從。正所謂以多岐亡羊耳。茲楞伽以離言說第",
    "X17n0326_001:0321a12": "一義為宗。不涉唇吻。又豈可妄想分別能入。而其所",
    "X17n0326_001:0321a13": "以科節之。蓋以經文簡古。血脈幽潛。不得其門而入。",
    "X17n0326_001:0321a14": "故特提其綱領。使知問答來源。融會一貫。了然心目。",
    "X17n0326_001:0321a15": "冀可忘言得義。不以文言為障礙耳。非臆斷也。即此",
    "X17n0326_001:0321a16": "已為剩法。後之覺者。切不得以此為欠。而更增益其",
    "X17n0326_001:0321a17": "說。自取謗法之罪不淺矣。",
    "X17n0326_001:0321a18": "萬歷戊戌孟夏佛成道日　沙門德清題于五羊之",
    "X17n0326_001:0321a19": "青門壘壁間",
    "X17n0326_001:0322a02": "觀楞伽阿跋多羅寶經記略科",
    "X17n0326_001:0322a03": "海印沙門　釋德清　排訂",
    "X17n0326_001:0322a05": "通科分(二)(經一卷初)(凡經皆有三分此經來未盡故闕流通分)",
    "X17n0326_001:0322a06": "一序分",
    "X17n0326_001:0322a07": "二正宗分(二)",
    "X17n0326_001:0322a08": "初直指一心真如以顯三界唯心(二)",
    "X17n0326_001:0322a09": "初約數句問(百八問)",
    "X17n0326_001:0322a10": "次非數句答(二)",
    "X17n0326_001:0322a11": "初牒(無上全章)",
    "X17n0326_001:0322a12": "次答(不生句全章)",
    "X17n0326_001:0322a13": "次曲示一心生滅以顯萬法唯識(八)",
    "X17n0326_001:0322a14": "初明真妄因依廣示八識以顯生滅因緣相(二)",
    "X17n0326_001:0322a15": "初略明唯識以別邪正之因(三)",
    "X17n0326_001:0322a16": "初明真唯識量以辨邪宗(三)",
    "X17n0326_001:0322a17": "初顯真唯識(諸識下九段)",
    "X17n0326_001:0322a18": "次喻破二見(譬如下三段)",
    "X17n0326_001:0322a19": "三揀辨邪宗(破諸外道下三段)",
    "X17n0326_001:0322a20": "次示七種聖義以別邪見(二)",
    "X17n0326_001:0322a21": "初示正義(有七種一段)",
    "X17n0326_001:0322a22": "次明斥非(云何外道二節)",
    "X17n0326_001:0322a23": "三揀邪因以示正因(二)",
    "X17n0326_001:0322a24": "初揀邪因(妄想三有苦下八段)",
    "X17n0326_001:0322a25": "次示正因(若復諸餘下一章)",
    "X17n0326_001:0322a26": "次廣明八識以示識智之相(二)",
    "X17n0326_001:0322a27": "初明八識相(問心意意識等全章)",
    "X17n0326_001:0322a28": "次明三智相(聖智三相全章)",
    "X17n0326_001:0322a29": "二明返妄歸真約五法自性無我以辨邪正因果相○",
    "X17n0326_001:0322a30": "三明五法自性八識無我究竟差別相○",
    "X17n0326_001:0322a31": "四明法身常住以示生死涅槃平等相○",
    "X17n0326_001:0322a32": "五示藏心自性以明真妄生滅平等相○",
    "X17n0326_001:0322a33": "六廣明六度以示自性妙行無修相○",
    "X17n0326_001:0322a34": "七廣決眾疑以顯法身離過○",
    "X17n0326_001:0322a35": "八特示性戒以彰生佛平等○",
    "X17n0326_001:0322a37": "△已上因緣科已竟。",
    "X17n0326_001:0322a39": "○二明返妄歸真約五法自性無我以辨邪正因果相分(二)(此科至四卷中止)",
    "X17n0326_001:0322a40": "初辨邪正頓示一乘理行因果相(二)",
    "X17n0326_001:0323a01": "初辨明因地心(二)",
    "X17n0326_001:0323a02": "初破邪顯正以示常住真理(二)",
    "X17n0326_001:0323a03": "初約三門破邪因以顯正因(五)",
    "X17n0326_001:0323a04": "初明五法(六)",
    "X17n0326_001:0323a05": "初破名相妄想(知大眾心念下問答有無全章)",
    "X17n0326_001:0323a06": "二顯正智如如(淨除自心現流下一章顯正智法依佛章顯如如)",
    "X17n0326_001:0323a07": "三破二種邪因(二)",
    "X17n0326_001:0323a08": "初即二乘邪因以示正因(二種聲聞一章)",
    "X17n0326_001:0323a09": "次以聖智破外道邪因(常不思議一章)",
    "X17n0326_001:0323a10": "四舉果驗因(二乘外道一章)",
    "X17n0326_001:0323a11": "五勘果知因(五無間全章)",
    "X17n0326_001:0323a12": "六示因果一如(一闡提全章)",
    "X17n0326_001:0323a13": "二明三自性(一章)",
    "X17n0326_001:0323a14": "三明二無我(一章)",
    "X17n0326_001:0323a15": "四破有無二見(建立誹謗一章)",
    "X17n0326_001:0323a16": "五結示正因(善知心意下偈終)",
    "X17n0326_001:0323a17": "次約一心破妄計以顯真理(二)",
    "X17n0326_001:0323a18": "初明寂滅一心(空無生無二離自性一章)",
    "X17n0326_001:0323a19": "次示如來藏性(經二卷初)(疑如來藏同外道我一章)",
    "X17n0326_001:0323a20": "次依理勘訂以辨邪正二行○",
    "X17n0326_001:0323a21": "次辨明果地覺○",
    "X17n0326_001:0323a22": "次依前理行頓示斷惑證真因果相○",
    "X17n0326_001:0323a24": "△上顯理已竟△下顯行。",
    "X17n0326_001:0323a26": "○次依理勘訂以辨邪正二行(四)",
    "X17n0326_001:0323a27": "初總示正行之方(四)",
    "X17n0326_001:0323a28": "初能觀之智(四方使一章)",
    "X17n0326_001:0323a29": "二所破之惑(明緣生無性破依他起明妄想無性破徧計執)",
    "X17n0326_001:0323a30": "三顯圓成之理(無四句可離無聖智可得)",
    "X17n0326_001:0323a31": "四顯離過絕非(如來說法離如是四句等二段)",
    "X17n0326_001:0323a32": "二略示邪正因果相(四)",
    "X17n0326_001:0323a33": "初略示邪正二因(二)",
    "X17n0326_001:0323a34": "初示二種邪因禪",
    "X17n0326_001:0323a35": "次示三種正因禪",
    "X17n0326_001:0323a36": "二略明邪正二果(二)",
    "X17n0326_001:0323a37": "初如來涅槃真果(爾時)",
    "X17n0326_001:0323a38": "次二乘涅槃果假(復次)",
    "X17n0326_001:0323a39": "三略示當轉二性(言說自性事自性)",
    "X17n0326_001:0323a40": "四略示感應二徵(現身面言說加持手灌頂神力加持)",
    "X17n0326_001:0323a41": "三廣釋邪正因果差別相(二)",
    "X17n0326_001:0324a01": "初廣釋前三種禪以顯三乘差別因果相(二)",
    "X17n0326_001:0324a02": "初廣辨因別(三)",
    "X17n0326_001:0324a03": "初釋愚夫所行禪(二)",
    "X17n0326_001:0324a04": "初外道邪禪(二)",
    "X17n0326_001:0324a05": "初緣起無性以破言說自性相(緣起一章)",
    "X17n0326_001:0324a06": "次辨妄想無性以破事自性相(七)",
    "X17n0326_001:0324a07": "初明妄境真常以破斷見(常聲者何事說至非聖言說半章)",
    "X17n0326_001:0324a08": "二明法一見異以破常見(惑亂起二種種性至種性義半章)",
    "X17n0326_001:0324a09": "三明心境如如以破一異見(即彼惑亂不妄想一節已上三科共一章)",
    "X17n0326_001:0324a10": "四明緣生如幻以破有無見(問惑亂為有無起兩全章至是故說如幻止)",
    "X17n0326_001:0324a11": "五明本自無生以破因生見(問一切性無生一章)",
    "X17n0326_001:0324a12": "六明言說無性以破名言習氣(當說名句形身一章)",
    "X17n0326_001:0324a13": "七顯名言雙絕以誡忘言默證(未來世智者止論一章至偈文離自性)",
    "X17n0326_001:0324a14": "次二乘偏禪",
    "X17n0326_001:0324a15": "次觀察義禪",
    "X17n0326_001:0324a16": "三釋攀緣如禪(三)",
    "X17n0326_001:0324a17": "初觀四大如",
    "X17n0326_001:0324a18": "次觀五陰如",
    "X17n0326_001:0324a19": "三結示正觀",
    "X17n0326_001:0324a20": "次廣辨果別(先示邪果後示正果)",
    "X17n0326_001:0324a21": "次廣釋如來禪融會妄想如如以顯一乘平等因果相(三)",
    "X17n0326_001:0324a22": "初明即妄即真以顯因平等(十二妄想一章)",
    "X17n0326_001:0324a23": "次明即心即境以顯果平等(妄想無性半章以顯即心一乘半章以顯即境)",
    "X17n0326_001:0324a24": "三即權即實以顯法平等(不說一乘一章)",
    "X17n0326_001:0324a25": "四舉果驗因以示一乘真因相(二)(經三卷初)",
    "X17n0326_001:0324a26": "初舉意生身真果相(意生身一章)",
    "X17n0326_001:0324a27": "次示五無間行真因相(五無間一章)",
    "X17n0326_001:0324a29": "△已上自初卷第二返妄歸真科中初頓示理行以辨因地心竟。",
    "X17n0326_001:0324a31": "○次辨果地覺分(三)",
    "X17n0326_001:0324a32": "初明三身以顯法身常德(三)",
    "X17n0326_001:0324a33": "初總示佛之知覺(一章)",
    "X17n0326_001:0324a34": "次顯報化二身(四等一章)",
    "X17n0326_001:0324a35": "三顯常住法身(不說一字一章)",
    "X17n0326_001:0324a36": "次破二見以顯涅槃離過(有無相一章)",
    "X17n0326_001:0324a37": "三示二通以明果海離言(宗說二通一章)",
    "X17n0326_001:0324a39": "△已上辨別邪正頓示一乘理行因果相竟從前初卷五法章至此二通畢。",
    "X17n0326_001:0324a41": "○次下依前理行頓示斷證因果相分(二)(此科從初卷來)",
    "X17n0326_001:0324a42": "初翻顯因行(二)",
    "X17n0326_001:0324a43": "初自利功圓(四)",
    "X17n0326_001:0325a01": "初明妄想不實以破我執斷煩惱障(問不實妄想全章)",
    "X17n0326_001:0325a02": "二明言說性空以破法執斷所知障(四)",
    "X17n0326_001:0325a03": "初明言說為法執之本(當說語義全章)",
    "X17n0326_001:0325a04": "二示智識為縛脫之源(智識相全章)",
    "X17n0326_001:0325a05": "三即轉變相以明動本不動(九種轉變全章)",
    "X17n0326_001:0325a06": "四斷相續心以明生本無生(問一切法相續義全章)",
    "X17n0326_001:0325a07": "三遣境智以明無智無得(二)",
    "X17n0326_001:0325a08": "初遣所觀境分(二)",
    "X17n0326_001:0325a09": "初遣事境(彼彼妄想全章)",
    "X17n0326_001:0325a10": "次遣理境(一切法不生全章)",
    "X17n0326_001:0325a11": "次遣能觀智(攀緣事不得一章)△已上明斷證因相竟△下明斷證果相",
    "X17n0326_001:0325a12": "四明忘言頓證以顯果海離緣(愚痴凡夫一節)",
    "X17n0326_001:0325a13": "次利他行滿(二)",
    "X17n0326_001:0325a14": "初雙結二行(二通全章)",
    "X17n0326_001:0325a15": "次特示利他(止論一章)",
    "X17n0326_001:0325a16": "次正顯果德(二)",
    "X17n0326_001:0325a17": "初轉依涅槃果(二)",
    "X17n0326_001:0325a18": "初揀二十一種邪宗(問涅槃前半章)",
    "X17n0326_001:0325a19": "次示最上一乘正果(如我所說涅槃一節)",
    "X17n0326_001:0325a20": "次轉依菩提果(五)(經四卷初)",
    "X17n0326_001:0325a21": "初顯法身真我德(二)",
    "X17n0326_001:0325a22": "初顯三德秘藏(明法身般若解脫共一章)",
    "X17n0326_001:0325a23": "次顯一心真如(二)",
    "X17n0326_001:0325a24": "初明離一切相(離名字相離言說相離心緣相共一章)",
    "X17n0326_001:0325a25": "次結究竟一心(無相見勝下至偈終)",
    "X17n0326_001:0325a26": "二顯法身真常德(二)",
    "X17n0326_001:0325a27": "初破七種無常(七無常一章)",
    "X17n0326_001:0325a28": "次正顯真常(文錯簡在三昧章後)",
    "X17n0326_001:0325a29": "三顯法身真樂德(三昧全章)",
    "X17n0326_001:0325a30": "四顯法身真淨德(如來藏半章)",
    "X17n0326_001:0325a31": "五釋疑勸修(若無識藏名下三段)",
    "X17n0326_001:0325a33": "△前從初卷分別自性章起止此大科第二通約三門辨邪正理行因果相竟。",
    "X17n0326_001:0325a35": "○三明五法自性八識無我究竟差別相(二)",
    "X17n0326_001:0325a36": "初總明迷悟因依(問五法等一章)",
    "X17n0326_001:0325a37": "次別顯四門攝入(五)",
    "X17n0326_001:0325a38": "初明五法差別相(二)",
    "X17n0326_001:0325a39": "初總明差別之法(愚夫章至是名如如)",
    "X17n0326_001:0325a40": "次顯住如如之人(住如如者二段)",
    "X17n0326_001:0325a41": "二明三門入五法(二)",
    "X17n0326_001:0325a42": "初明三自性入五法(全章)",
    "X17n0326_001:0325a43": "次明八識無我入五法(復次一章)",
    "X17n0326_001:0325a44": "三明四門攝一切法(五法一節)",
    "X17n0326_001:0325a45": "四明總歸如如示以正觀(五法半章)",
    "X17n0326_001:0326a01": "五結勸修學(是名一節)",
    "X17n0326_001:0326a03": "△此上第三科四門差別相已竟。",
    "X17n0326_001:0326a05": "○四明法身常住以示生死涅槃平等相(二)",
    "X17n0326_001:0326a06": "初明法身常住(恒沙前半章)",
    "X17n0326_001:0326a07": "次明平等如如(生死本際半章)",
    "X17n0326_001:0326a09": "○五示藏心自性以明真妄生滅平等相(剎那全章偈錯簡在六度章後)",
    "X17n0326_001:0326a11": "○六廣明六度以示自性妙行無修相(六度全章)",
    "X17n0326_001:0326a13": "○七廣決眾疑以顯法身離過(六疑全章)",
    "X17n0326_001:0326a15": "○八特示性戒以彰生佛平等(不食肉全章)",
    "X17n0326_001:0326a17": "觀楞伽記略科畢",
    "X17n0326_001:0327a03": "觀楞伽阿跋多羅寶經記卷第一",
    "X17n0326_001:0327a05": "宋天竺三藏沙門求那跋陀羅譯",
    "X17n0326_001:0327a06": "明建鄴海印沙門　釋德清筆記",
    "X17n0326_001:0327a07": "記曰。舊註。楞伽。山名。此云不可往。又云城名。以山",
    "X17n0326_001:0327a08": "頂有夜叉王城故。山居南海濱。阿跋多羅。此云無",
    "X17n0326_001:0327a09": "上。寶。貴重義。以通喻此經。是不可往無上寶經。非",
    "X17n0326_001:0327a10": "也。受公謂自覺聖智之境。非邪智可造。故云不可",
    "X17n0326_001:0327a11": "往。隨色摩尼之珠。非世寶可比。故云無上。謂不可",
    "X17n0326_001:0327a12": "往處。有此無上寶也。此亦未盡然。華嚴論云。世尊",
    "X17n0326_001:0327a13": "於南海摩羅耶山之頂楞伽城中說法。其山高五",
    "X17n0326_001:0327a14": "百由旬。下瞰大海。無路可上。其城乃眾寶所成。光",
    "X17n0326_001:0327a15": "映日月。無門可入。得神通者堪能升往。表心地法",
    "X17n0326_001:0327a16": "門。無修無證方能升也。此說固爾。愚居五臺時。曾",
    "X17n0326_001:0327a17": "遇一梵師。于闐國人。髮長丈餘。不言其壽。但云入",
    "X17n0326_001:0327a18": "此土三十餘年。精於禪觀。兼明教乘。且善方言。愚",
    "X17n0326_001:0327a19": "請同住阿蘭若三年。每於談次。以經中所有梵語",
    "X17n0326_001:0327a20": "已明者。嘗請試之。所說皆與古譯[泳-永+曶]合。愚因問及",
    "X17n0326_001:0327a21": "楞伽經。師乃驚曰。遮裡亦有此經耶。此是不可說",
    "X17n0326_001:0327a22": "不可得之法也。我土國王寶之。因問有多少卷。余",
    "X17n0326_001:0327a23": "曰。傳者四卷。師笑曰。來未盡耳。此經有四十卷。此",
    "X17n0326_001:0327a24": "才十分之一。及扣經中旨趣。言言皆發明離心意",
    "X17n0326_001:0327b01": "識境界。不可具述。因問楞伽山在何處。師曰。此山",
    "X17n0326_001:0327b02": "在天竺國之南海中。又問何以楞伽為名。師曰。楞",
    "X17n0326_001:0327b03": "(去聲呼)伽。乃寶名。其狀八楞。視之渾圓。體極堅固。不",
    "X17n0326_001:0327b04": "可鑽穿。常放光明。世間之寶。無有過上者。故阿跋",
    "X17n0326_001:0327b05": "多羅。此云無上。以山純此寶。是山以寶名。故曰楞",
    "X17n0326_001:0327b06": "伽阿跋多羅寶山。山頂有城。此寶天成。無門可入。",
    "X17n0326_001:0327b07": "而為夜叉鬼王所據。佛在此山頂城中說此經。故",
    "X17n0326_001:0327b08": "經以處名耳。又問此山人能到否。師云人不能到。",
    "X17n0326_001:0327b09": "以其此山下細上大。每於陰雲黑夜。或波濤洶湧。",
    "X17n0326_001:0327b10": "其山形益顯露分明。光明愈盛。若海湛空澄。天無",
    "X17n0326_001:0327b11": "雲翳。海空一色。其山即不見。然彼土僧有修禪者。",
    "X17n0326_001:0327b12": "于海岸經行。望之以入觀耳。是則按華嚴論。準此",
    "X17n0326_001:0327b13": "梵師言。則山以寶名。經以處名。深有意焉。緣起經",
    "X17n0326_001:0327b14": "云。難入未曾有會中。說隨他緣起陀羅尼智。名為",
    "X17n0326_001:0327b15": "楞伽王識。蓋約處表法。又見深玄。然教稱智海。性",
    "X17n0326_001:0327b16": "海。覺海。心海。至若寶明空海。此經云藏識海。且又",
    "X17n0326_001:0327b17": "以生死喻海。涅槃喻海。喻山。五蘊亦喻山。況夜叉。",
    "X17n0326_001:0327b18": "云可畏鬼。乃飛行而食生物者。然吾佛特住此海",
    "X17n0326_001:0327b19": "中寶山夜叉王城而說此經。顯示自覺聖智境界。",
    "X17n0326_001:0327b20": "其經所詮者。乃五法三自性。八識二無我。即處觀",
    "X17n0326_001:0327b21": "法。其旨微哉。何則。經云。藏識海常住。境界風所動。",
    "X17n0326_001:0327b22": "洪波皷冥壑。無有斷絕時。斯則智海無性。因覺妄",
    "X17n0326_001:0327b23": "而成凡。湛淵心海。變而為生死之業海。寶明妙心。",
    "X17n0326_001:0327b24": "變而為八識五蘊幻妄之身心。故寶有八楞。山高",
    "X17n0326_001:0327c01": "五百由旬。而為煩惱生死夜叉所據耳。然至昏雲",
    "X17n0326_001:0327c02": "黑夜。或波濤洶湧之際。而山形愈顯露者。所謂妄",
    "X17n0326_001:0327c03": "想興而涅槃現。夜叉鬼王請佛說法者。所謂煩惱",
    "X17n0326_001:0327c04": "起而佛道成。抑益顯此寶明妙性。雖住生死大海",
    "X17n0326_001:0327c05": "五蘊山中。不為煩惱所奪。不為生死波流。不為境",
    "X17n0326_001:0327c06": "界風動。無明黑暗。暗不能昏。長夜冥冥。靈光獨露",
    "X17n0326_001:0327c07": "耳。且云海湛空澄。山即不現者。愈見智海圓澄。萬",
    "X17n0326_001:0327c08": "象森羅炳然齊印。身心世界當下銷融。生死涅槃",
    "X17n0326_001:0327c09": "應時平等。至此魔佛皆空。二俱不可得矣。噫。信乎",
    "X17n0326_001:0327c10": "此為自覺聖智無上尊頂法門也。且義翻此經名",
    "X17n0326_001:0327c11": "不可往。唯神通者能至。意顯此法門。非心行處。唯",
    "X17n0326_001:0327c12": "上上根人。一入頓入。不許捫摸湊泊。不入。亦不許",
    "X17n0326_001:0327c13": "思量攀緣。但只於境界波濤煩惱黑暗中觀之而",
    "X17n0326_001:0327c14": "已。不觀。則不知生死海中有此物也。此經為根熟",
    "X17n0326_001:0327c15": "者。頓說業識種子為如來藏。名頓教大乘。古德云。",
    "X17n0326_001:0327c16": "楞伽說五法三自性皆空。八識二無我俱遣。故達",
    "X17n0326_001:0327c17": "磨大師指此為心印。馬大師云。楞伽以佛語心為",
    "X17n0326_001:0327c18": "宗。無門為法門。是以宗門師匠教人。直須離心意",
    "X17n0326_001:0327c19": "識參。出凡聖路學。而說者但只標名立法。不知空",
    "X17n0326_001:0327c20": "遣。奈何益使後之學者。臆度祖師心印亦如是而",
    "X17n0326_001:0327c21": "已。悲夫。",
    "X17n0326_001:0327c22": "一切佛語心品第一之上",
    "X17n0326_001:0327c23": "記曰。品以心名者。以一心為宗也。所謂寂滅者名",
    "X17n0326_001:0327c24": "為一心。即性自性清淨第一義心。一切諸佛皆證",
    "X17n0326_001:0328a01": "此心。而為眾生開示者。直指此心耳。故云一切佛",
    "X17n0326_001:0328a02": "悟心。舊注。此經大部有十萬偈。四十萬句。三百二",
    "X17n0326_001:0328a03": "十萬言。一百五十品。其所來者惟此一品。雖文廣",
    "X17n0326_001:0328a04": "卷多。其實通皆頓示此一心法也。此經在十二部",
    "X17n0326_001:0328a05": "中。為未曾有部。在五教中。為頓教大乘。又兼頓圓。",
    "X17n0326_001:0328a06": "謂頓示圓滿一心。五性三乘皆同證故。若約天台",
    "X17n0326_001:0328a07": "五義釋之。則以單喻為名。以楞伽寶喻識性故。寶",
    "X17n0326_001:0328a08": "山寶城佛魔同住。喻五蘊身心是一切聖凡所依",
    "X17n0326_001:0328a09": "止故。以如來藏為體。謂如來藏是善不善因故。自",
    "X17n0326_001:0328a10": "性清淨轉三十二相入一切眾生身中故。性自性",
    "X17n0326_001:0328a11": "第一義心為宗。一切聖凡所同證故。摧邪顯正斷",
    "X17n0326_001:0328a12": "疑生信為用。為裂外道二乘邪見疑網。令生決定",
    "X17n0326_001:0328a13": "一乘正信故。以熟酥為教相。謂說五性三乘皆有",
    "X17n0326_001:0328a14": "成佛之分。但未蒙授記。可一變而至於道。如彼熟",
    "X17n0326_001:0328a15": "酥可一變而至醍醐。施功易故。謂略示開權顯實",
    "X17n0326_001:0328a16": "之機。以為法華前導故。若以宗趣言之。則以第一",
    "X17n0326_001:0328a17": "義心為宗。自覺聖智為趣。又以自覺聖智無相法",
    "X17n0326_001:0328a18": "門為宗。忘言默證為趣。",
    "X17n0326_001:0328a19": "如是我聞。一時佛住南海濵楞伽山頂。種種寶華以",
    "X17n0326_001:0328a20": "為莊嚴。與大比丘僧及大菩薩眾俱。從彼種種異佛",
    "X17n0326_001:0328a21": "剎來。是諸菩薩摩訶薩無量三昧自在之力。神通遊",
    "X17n0326_001:0328a22": "戲。大慧菩薩摩訶薩而為上首。一切諸佛手灌其頂。",
    "X17n0326_001:0328a23": "自心現境界善解其義。種種眾生。種種心色。無量度",
    "X17n0326_001:0328a24": "門。隨類普現。於五法自性識二種無我究竟通達。",
    "X17n0326_001:0328b01": "記曰。此敘說法由致也。如是我聞等者。謂如是之",
    "X17n0326_001:0328b02": "法。我從佛聞。一時。乃機感應會之時。非定指也。佛",
    "X17n0326_001:0328b03": "乃說主。山乃說處。菩薩乃聽眾。此結集者因佛顧",
    "X17n0326_001:0328b04": "命立言。一切經首。都皆置之。無煩他說。山頂種種",
    "X17n0326_001:0328b05": "寶華以為莊嚴者。謂此無上頂法如來藏心。乃一",
    "X17n0326_001:0328b06": "切諸佛之因地也。佛與菩薩皆從異佛剎來者。以",
    "X17n0326_001:0328b07": "示此中聖凡不立故。大慧為上首者。此法非心識",
    "X17n0326_001:0328b08": "可到。唯許大智可入故。自心下。歎德也。至於種種",
    "X17n0326_001:0328b09": "眾生種種心色無量度門五法自性八識無我等",
    "X17n0326_001:0328b10": "法。皆是自心現境。而獨大智慧人善解其義。究竟",
    "X17n0326_001:0328b11": "通達。二譯皆云。婆伽婆住大海濵摩羅耶山頂楞",
    "X17n0326_001:0328b12": "伽城中。其城乃婆羅那夜叉王所據。因佛於海龍",
    "X17n0326_001:0328b13": "王宮說法七日已。而從大海出。舉目觀見山頂之",
    "X17n0326_001:0328b14": "城。而作是言。昔諸如來應正等覺。于此說自所得",
    "X17n0326_001:0328b15": "聖智證法。非諸外道臆度邪見及以二乘修行境",
    "X17n0326_001:0328b16": "界。我今亦當為婆羅那王開示此法。時夜叉王以",
    "X17n0326_001:0328b17": "佛神力聞佛言音。即與眷屬請佛歸其城中。云云。",
    "X17n0326_001:0328b18": "二譯皆有夜叉王問法因緣。此經略之。觀者融會",
    "X17n0326_001:0328b19": "彼譯。則頓見此經宗趣矣。",
    "X17n0326_001:0328b20": "爾時大慧菩薩與摩帝菩薩俱遊一切諸佛剎土。承",
    "X17n0326_001:0328b21": "佛神力。從座而起。偏袒右肩。右膝著地。合掌恭敬。以",
    "X17n0326_001:0328b22": "偈讚佛。",
    "X17n0326_001:0328b23": "記曰。此別敘當機見佛之儀也。大慧為當機者。惟",
    "X17n0326_001:0328b24": "此無上法門。非大智慧人不能擔荷。而與摩帝同",
    "X17n0326_001:0328c01": "遊者。摩帝此亦云慧。所謂達者同遊涅槃路。",
    "X17n0326_001:0328c02": "世間離生滅。猶如虗空華。智不得有無。而興大悲心。",
    "X17n0326_001:0328c03": "一切法如幻。遠離於心識。智不得有無。而興大悲心。",
    "X17n0326_001:0328c04": "遠離於斷常。世間恒如夢。智不得有無。而興大悲心。",
    "X17n0326_001:0328c05": "知人法無我。煩惱及爾燄。常清淨無相。而興大悲心。",
    "X17n0326_001:0328c06": "一切無涅槃。無有涅槃佛。無有佛涅槃。遠離覺所覺。",
    "X17n0326_001:0328c07": "若有若無有。是二悉俱離。牟尼寂靜觀。是則遠離生。",
    "X17n0326_001:0328c08": "是名為不取。今世後世淨。",
    "X17n0326_001:0328c09": "記曰。此正發啟全經之宗趣也。爾燄。梵語。此云所",
    "X17n0326_001:0328c10": "知。又云智障。一切無涅槃。魏譯云有無二俱離。蓋",
    "X17n0326_001:0328c11": "一切。乃生死有法也。涅槃。乃無法也。無者。此二皆",
    "X17n0326_001:0328c12": "空。故雜華云。有諍說生死。無諍說涅槃。生死及涅",
    "X17n0326_001:0328c13": "槃。二俱不可得。故次釋云。無有涅槃佛。無有佛涅",
    "X17n0326_001:0328c14": "槃。遠離覺所覺。有無二俱離也。是知此二。乃分別",
    "X17n0326_001:0328c15": "妄見耳。故二譯實叉云。夜叉王請佛入楞伽城。獻",
    "X17n0326_001:0328c16": "供已畢。即以二法問佛。謂言。如來常說法尚應捨。",
    "X17n0326_001:0328c17": "何況非法。云何得捨此二種法。何者是法。何者非",
    "X17n0326_001:0328c18": "法。世尊答言。法與非法差別之相。此是凡夫之所",
    "X17n0326_001:0328c19": "分別。非聖智見。乃至何者是法。所謂二乘及諸外",
    "X17n0326_001:0328c20": "道虗妄分別。說有實等為諸法因。如是等法。應捨",
    "X17n0326_001:0328c21": "應離。不應於中分別取相。見自心法性。則無執著。",
    "X17n0326_001:0328c22": "諸觀行人。以畏鉢舍那如實觀察。名捨諸法。何者",
    "X17n0326_001:0328c23": "是非法。所謂諸法無性無相永離分別。如實見者。",
    "X17n0326_001:0328c24": "若有若無如是境界彼皆不起。是名捨非法。流支",
    "X17n0326_001:0329a01": "云。如實見者。名為正見。若他見者。名為邪見。若分",
    "X17n0326_001:0329a02": "別者。名為二取。皆是虗妄。不得寂滅。寂滅者名為",
    "X17n0326_001:0329a03": "一心。一心者名如來藏。如來藏者。入自內身智慧",
    "X17n0326_001:0329a04": "境界。得無生法忍三昧。故此偈讚佛有無二俱離",
    "X17n0326_001:0329a05": "也。甚矣。有無二見為法身之刺也。所言自覺聖智",
    "X17n0326_001:0329a06": "無他。但知此離此而已。更無實法可得。實此經之",
    "X17n0326_001:0329a07": "宗極也。行人知此。可謂行無行。證無證耳。苟一念",
    "X17n0326_001:0329a08": "行證未忘。則復墮此。況以分別言語文字為得乎。",
    "X17n0326_001:0329a09": "觀者若如是觀。可謂識法實相矣。是則向下大慧",
    "X17n0326_001:0329a10": "所問。皆有無二法。世尊皆令離此捨此而已。故一",
    "X17n0326_001:0329a11": "切皆非。苟離此捨此。非自覺聖智而何。故下偈流",
    "X17n0326_001:0329a12": "支云。若如是觀佛。寂靜離生滅。實叉云。是人今後",
    "X17n0326_001:0329a13": "世。離著無所取。是則全經之旨。不出于夜叉王一",
    "X17n0326_001:0329a14": "問。及此大慧偈讚而已。",
    "X17n0326_001:0329a15": "上敘分已竟。下正宗分二。初直指一心真如以顯",
    "X17n0326_001:0329a16": "三界唯心有二。△初約數句問。",
    "X17n0326_001:0329a17": "爾時大慧菩薩偈讚佛已。自說姓名。",
    "X17n0326_001:0329a18": "我名為大慧。通達於大乘。今以百八義。仰諮尊中上。",
    "X17n0326_001:0329a19": "世間解之士。聞彼所說偈。觀察一切眾。告諸佛子言。",
    "X17n0326_001:0329a20": "汝等諸佛子。今皆恣所問。我當為汝說。自覺之境界。",
    "X17n0326_001:0329a21": "爾時大慧菩薩摩訶薩承佛所聽。頂禮佛足。合掌恭",
    "X17n0326_001:0329a22": "敬以偈問曰。",
    "X17n0326_001:0329a23": "記曰。大慧首以百八義問佛者。蓋依一心轉變五",
    "X17n0326_001:0329a24": "法三自性八識二無我迷悟因果之法而問也。舊",
    "X17n0326_001:0329b01": "說百八句。表對治百八煩惱。非本指矣。然一心者",
    "X17n0326_001:0329b02": "佛語心也。所謂寂滅者名為一心。本無十界色心",
    "X17n0326_001:0329b03": "依正之相。但迷之而為生死。故變一心而成三界。",
    "X17n0326_001:0329b04": "悟之而為涅槃。故轉三界而為一心。然生死。有法",
    "X17n0326_001:0329b05": "也。涅槃。無法也。此二皆由愚夫分別妄見。而此寂",
    "X17n0326_001:0329b06": "滅心中本無此事。是則大慧所問者。乃十界依正",
    "X17n0326_001:0329b07": "色心迷悟因果心行種種差別之相。要之不出凡",
    "X17n0326_001:0329b08": "聖有無。此特分別妄見對待之法耳。殊不知此寂",
    "X17n0326_001:0329b09": "滅一心絕諸對待。故偈云若有若無有是二悉皆",
    "X17n0326_001:0329b10": "離。佛將直指最極心源。故下一一牒答。而斥之曰",
    "X17n0326_001:0329b11": "非也。此正離心意識。出凡聖路。唯諸佛自覺聖智",
    "X17n0326_001:0329b12": "境界。雖大智慧人。亦不免墮於數句。況其他乎。愚",
    "X17n0326_001:0329b13": "謂此百八句。總依三界二十五有。有法上起四句",
    "X17n0326_001:0329b14": "見而立。謂凡夫外道見三界實是有法。為有句。二",
    "X17n0326_001:0329b15": "乘見三界是無法。為無句。菩薩見三界即真即俗。",
    "X17n0326_001:0329b16": "為亦有句亦無句。而却指佛見三界非真非俗。為",
    "X17n0326_001:0329b17": "非有非無句。此乃正教所明。而外道自宗立有無",
    "X17n0326_001:0329b18": "一異俱不俱常無常等四句。各執一見。此皆不出",
    "X17n0326_001:0329b19": "常情分別計度。以邪正之見有八。所見之境有百。",
    "X17n0326_001:0329b20": "故流支云百八見。於正位中總皆是謗。若四句既",
    "X17n0326_001:0329b21": "離。則百非自遣。又何煩惱可捨。又何佛道可取耶。",
    "X17n0326_001:0329b22": "故僧問馬大師。離四句絕百非。請師直指某甲西",
    "X17n0326_001:0329b23": "來意。師云。我今日頭痛。不能為汝說。問取智藏去。",
    "X17n0326_001:0329b24": "云何淨其念。云何念增長。云何見癡惑。云何惑增長。",
    "X17n0326_001:0329c01": "(唐譯云。云何起計度。云何淨計度。云何起迷惑。云何淨迷惑)。",
    "X17n0326_001:0329c02": "記曰。此總依一心生滅迷悟二途而問也。然大慧",
    "X17n0326_001:0329c03": "請百八義。開口即問此四句者。蓋一心真源。聖凡",
    "X17n0326_001:0329c04": "平等。了無差別之相。但約迷悟之分。故有十界依",
    "X17n0326_001:0329c05": "正因果種種性相之異。然今將窮十界之源。故首",
    "X17n0326_001:0329c06": "出迷悟之見。所謂迷一心。而正智翻為妄想。如如",
    "X17n0326_001:0329c07": "翻為名相。此念惑增長也。悟一心。而妄想即成正",
    "X17n0326_001:0329c08": "智。名相即是如如。此淨念見癡惑也。然皆迷悟邊",
    "X17n0326_001:0329c09": "事。故經云。順流轉者妄見生死。厭流轉者妄見涅",
    "X17n0326_001:0329c10": "槃。是則大慧依生滅門迷悟對待而問。故先以淨",
    "X17n0326_001:0329c11": "念不淨念見惑不見惑發端。而後所指者皆迷悟",
    "X17n0326_001:0329c12": "中差別之相。佛單依一心真如而答。故向下牒問",
    "X17n0326_001:0329c13": "之初。乃即告云。若生若不生。涅槃及空相。流轉無",
    "X17n0326_001:0329c14": "自性。即此生不生涅槃空相二句。乃總牒盡大慧",
    "X17n0326_001:0329c15": "之問。流轉二字。斥盡大慧之見。所謂生死涅槃。皆",
    "X17n0326_001:0329c16": "即狂勞顛倒華相。故此總屬流轉。而以無自性三",
    "X17n0326_001:0329c17": "字。盡顯諸法實相。破盡大慧之疑耳。然世尊雖以",
    "X17n0326_001:0329c18": "此答。猶是生滅對待。惟寂滅心源總無此事。故牒",
    "X17n0326_001:0329c19": "問已畢。而一一直示之曰非也。斯正所謂法尚應",
    "X17n0326_001:0329c20": "捨何況非法。若有若無有。是二悉皆離也。學者了",
    "X17n0326_001:0329c21": "此。可許入楞伽。",
    "X17n0326_001:0329c22": "何故剎土化。相及諸外道。云何無受次。何故名無受。",
    "X17n0326_001:0329c23": "何故名佛子。解脫至何所。誰縛誰解脫。",
    "X17n0326_001:0329c24": "記曰。此總問十界依正名相因何而有也。剎土化",
    "X17n0326_001:0330a01": "相。通指二土。謂實報莊嚴土。凡聖同居土。以約名",
    "X17n0326_001:0330a02": "相。故不言寂光。諸外道。通指三界凡夫。無受次。謂",
    "X17n0326_001:0330a03": "次於無受。通指三乘有學。無受。通指三乘無學。佛",
    "X17n0326_001:0330a04": "子。單指菩薩。解脫。謂涅槃。縛乃生死。謂生死誰縛",
    "X17n0326_001:0330a05": "之。涅槃誰解之。蓋涅槃。指佛界也。",
    "X17n0326_001:0330a06": "何等禪境界。云何有三乘。唯願為解說。緣起何所生。",
    "X17n0326_001:0330a07": "云何作所作。云何俱異說。云何為增長。(唐譯云。云何諸有起)云",
    "X17n0326_001:0330a08": "何無色定。及與滅正受。云何為想滅。何因從定覺。云",
    "X17n0326_001:0330a09": "何所作生。進去及持身。云何現分別。云何生諸地。",
    "X17n0326_001:0330a10": "記曰。此十五句。別問九界差別之相也。前三句。問",
    "X17n0326_001:0330a11": "三乘行相因何而有。緣起。問正法。下二句。問外道",
    "X17n0326_001:0330a12": "邪見因何而起。云何為增長二句。問三界因果因",
    "X17n0326_001:0330a13": "何而有。滅正受二句。問小乘因何樂住寂定不欣",
    "X17n0326_001:0330a14": "說法。何因從定覺下四句。問大乘菩薩因何樂說",
    "X17n0326_001:0330a15": "法度生。云何生諸地一句。問菩薩因何又立地位",
    "X17n0326_001:0330a16": "名目。",
    "X17n0326_001:0330a17": "破三有者誰。何處身云何。往生何所至。云何最勝子。",
    "X17n0326_001:0330a18": "何因得神通。及自在三昧。云何三昧心。最勝為我說。",
    "X17n0326_001:0330a19": "記曰。此八句。特問三乘行相也。謂三乘人為何出",
    "X17n0326_001:0330a20": "三界去。既出三界。又生何處。既捨此身。又受何身。",
    "X17n0326_001:0330a21": "畢竟住於何處。云何稱為菩薩是佛弟子。何故又",
    "X17n0326_001:0330a22": "說有神通三昧之事。不知三昧心是何相狀。",
    "X17n0326_001:0330a23": "云何名為藏。云何意及識。云何生與滅。云何見已還。",
    "X17n0326_001:0330a24": "云何為種性。非種及心量。云何建立相。及與非我義。",
    "X17n0326_001:0330b01": "云何無眾生。云何世俗說。云何為斷見。及常見不生。",
    "X17n0326_001:0330b02": "云何佛外道。其相不相違。云何當來世。種種諸異部。",
    "X17n0326_001:0330b03": "記曰。此十六句。通問心性是一云何眾生所見種",
    "X17n0326_001:0330b04": "種不同也。初四句。謂如來藏心是一。云何又名藏",
    "X17n0326_001:0330b05": "識。又名意及意識。云何又說生滅妄見。又說不生",
    "X17n0326_001:0330b06": "滅心。見已還。魏譯云斷所見。唐譯云退諸見。皆不",
    "X17n0326_001:0330b07": "生滅義也。次種性二句。謂聖凡同稟此心。如何又",
    "X17n0326_001:0330b08": "說三乘人是種性。外道闡提是非種性。而說彼心",
    "X17n0326_001:0330b09": "皆有限量耶。次建立相三句。謂心既無相。因何而",
    "X17n0326_001:0330b10": "立我人眾生之相。為何又說無我人眾生之相。次",
    "X17n0326_001:0330b11": "世俗說五句。謂三界凡夫外道為何起斷常二見。",
    "X17n0326_001:0330b12": "蓋世俗說。即凡夫外道斷常二見也。又如何得二",
    "X17n0326_001:0330b13": "見不生。如何得眾生與佛平等無二。次當來世二",
    "X17n0326_001:0330b14": "句。謂佛既有教。如何佛滅度後。弟子又起種種異",
    "X17n0326_001:0330b15": "見也。",
    "X17n0326_001:0330b16": "云何空何因。云何剎那壞。云何胎藏生。云何世不動。",
    "X17n0326_001:0330b17": "何因如幻夢。及犍闥婆城。世間熱時燄。及與水月光。",
    "X17n0326_001:0330b18": "何因說覺支。及與菩提分。云何國土亂。云何作有見。",
    "X17n0326_001:0330b19": "記曰。此十二句。通問世界眾生都是有相之法。因",
    "X17n0326_001:0330b20": "何而有生滅不生滅。常與無常。真妄之不同也。初",
    "X17n0326_001:0330b21": "二句。魏譯云。云何名為空。云何念不住。此蓋問依",
    "X17n0326_001:0330b22": "報世界為何而有成住壞空。特舉空壞以攝成住。",
    "X17n0326_001:0330b23": "云何胎藏生一句。問正報眾生為何而有生死遷",
    "X17n0326_001:0330b24": "流。蓋舉生以攝死耳。云何世不動一句。義該上世",
    "X17n0326_001:0330c01": "界眾生見今而有遷變無常。為何而說常住不動。",
    "X17n0326_001:0330c02": "蓋世字指有情無情二世間。何因如幻夢下四句。",
    "X17n0326_001:0330c03": "唐譯云。云何諸世間。如幻亦如夢等。意謂上諸眾",
    "X17n0326_001:0330c04": "生世界有為之法現今實有。為何而說如幻等不",
    "X17n0326_001:0330c05": "實。何因說覺支下二句。謂如何覺上世間諸法不",
    "X17n0326_001:0330c06": "實。當體常住者。則為正智。蓋覺支菩提。總指正智",
    "X17n0326_001:0330c07": "也。云何國土亂二句。謂如何見上世間諸法是實",
    "X17n0326_001:0330c08": "有無常者。名為有見。蓋亂。即生滅不停。有見。即妄",
    "X17n0326_001:0330c09": "想分別也。○此上通問名相妄想正智。△下問如",
    "X17n0326_001:0330c10": "如。",
    "X17n0326_001:0330c11": "云何不生滅。世如虗空華。云何覺世間。云何說離字。",
    "X17n0326_001:0330c12": "離妄想者誰。云何虗空譬。",
    "X17n0326_001:0330c13": "記曰。此六句。問如如也。唐譯云。云何知世間。云何",
    "X17n0326_001:0330c14": "離文字。云何如空華。不生亦不滅。意謂如何悟彼",
    "X17n0326_001:0330c15": "世間生滅諸法當體如如。離言說相。離名字相。如",
    "X17n0326_001:0330c16": "空中華不生不滅。遠離妄想分別。猶若虗空。即是",
    "X17n0326_001:0330c17": "真如也。○此上通問五法自性生起相。△下問差",
    "X17n0326_001:0330c18": "別相。",
    "X17n0326_001:0330c19": "如實有幾種。幾波羅密心。何因度諸地。誰至無所受。",
    "X17n0326_001:0330c20": "何等二無我。云何爾燄淨。諸智有幾種。幾戒眾生性。",
    "X17n0326_001:0330c21": "記曰。此八句。單問如如正智差別相也。前四句。謂",
    "X17n0326_001:0330c22": "真如實際是一。云何又有修證頓漸之不同。故云",
    "X17n0326_001:0330c23": "如實有幾種。幾波羅蜜。謂因行差別。諸地。謂地位",
    "X17n0326_001:0330c24": "階級。度。超越。謂何因得頓超諸地也。至無所受。問",
    "X17n0326_001:0331a01": "究竟佛地。何等下四句。問正智差別。二我。即煩惱",
    "X17n0326_001:0331a02": "障。爾燄。即所知障。實叉云。云何所知淨。蓋二無我。",
    "X17n0326_001:0331a03": "淨所知。斯以正智破二障耳。正智既一。如何又有",
    "X17n0326_001:0331a04": "隨根授法。是則智有幾種。眾生根性不一。教戒有",
    "X17n0326_001:0331a05": "幾種。○前從初問起至此。通依一心真源。約迷悟",
    "X17n0326_001:0331a06": "對待而有名相妄想正智如如五法差別之不同。",
    "X17n0326_001:0331a07": "以顯十界依正因果之相。意顯不離一心。故翻歸",
    "X17n0326_001:0331a08": "如如正智耳。○向後誰生諸寶性已下。直至問終。",
    "X17n0326_001:0331a09": "但問名相妄想緣起聖凡依正大小染淨諸法。心",
    "X17n0326_001:0331a10": "念性欲音聲色相種種差別之不一也。",
    "X17n0326_001:0331a11": "誰生諸寶性。摩尼真珠等。誰生諸語言。眾生種種性。",
    "X17n0326_001:0331a12": "明處及伎術。誰之所顯示。",
    "X17n0326_001:0331a13": "記曰。明處伎術。乃問五明也。西域學術。以此為準。",
    "X17n0326_001:0331a14": "故有五明論。一曰聲明。謂釋詁訓字。詮目流別。二",
    "X17n0326_001:0331a15": "曰工巧明。謂伎術機關。陰陽歷數。三曰醫方明。謂",
    "X17n0326_001:0331a16": "禁呪閑邪。藥石鍼艾。四曰因明。謂考計正邪。研覈",
    "X17n0326_001:0331a17": "為偽。五曰內明。謂究暢五乘因果妙理。前三外藝。",
    "X17n0326_001:0331a18": "後二內教。",
    "X17n0326_001:0331a19": "伽陀有幾種。長頌及短句。成為有幾種。云何名為論。",
    "X17n0326_001:0331a20": "(魏譯云。法復有幾種。解義復有幾。唐譯云。道理幾不同。解釋幾差別)云何生飲食。及生",
    "X17n0326_001:0331a21": "諸愛欲。云何名為王。轉輪及小王。云何守護國。諸天",
    "X17n0326_001:0331a22": "有幾種。云何名為地。星宿及日月。解脫修行者。是各",
    "X17n0326_001:0331a23": "有幾種。弟子有幾種。云何阿闍黎。佛復有幾種。復有",
    "X17n0326_001:0331a24": "幾種生。魔及諸異學。彼各有幾種。自性及與心。彼復",
    "X17n0326_001:0331b01": "各幾種。云何施設量。(魏譯作施假名。唐譯作唯假設)唯願最勝說。",
    "X17n0326_001:0331b02": "記曰。上皆名相妄想也。然言語飲食愛欲心性皆",
    "X17n0326_001:0331b03": "屬妄想。其餘皆名相。且何因而有。皆問緣起也。阿",
    "X17n0326_001:0331b04": "闍黎。此云軌範師。然佛有法身報身化身。故問佛",
    "X17n0326_001:0331b05": "有幾種生。",
    "X17n0326_001:0331b06": "云何空風雲。(魏譯云。何因有風雨)云何念聰明。",
    "X17n0326_001:0331b07": "記曰。此句承上心性是一云何而有念慧之別也。",
    "X17n0326_001:0331b08": "聰明。即別境中慧。故魏譯云。何因有黠慧。唐譯云。",
    "X17n0326_001:0331b09": "念智何因有。此亦屬妄想耳。",
    "X17n0326_001:0331b10": "云何為林樹。云何為蔓草。云何象馬鹿。云何而捕取。",
    "X17n0326_001:0331b11": "云何為卑陋。何因而卑陋。云何六節攝。(唐譯云。六時攝。舊注。西域",
    "X17n0326_001:0331b12": "兩月為時。年分六節。外道有六節師)云何一闡提。(一闡云信。提云不具。謂信不具之人)男",
    "X17n0326_001:0331b13": "女及不男。斯皆云何生。云何修行退。云何修行生。(二譯",
    "X17n0326_001:0331b14": "皆作修行進)禪師以何法。建立何等人。(魏譯云。教何等人修。令住何等法)",
    "X17n0326_001:0331b15": "眾生生諸趣。何相何像類。云何為財富。何因致財富。",
    "X17n0326_001:0331b16": "云何為釋種。何因有釋種。云何甘蔗種。無上尊願說。",
    "X17n0326_001:0331b17": "記曰。甘蔗種。乃瞿曇釋種也。舊注引本行經云。劫",
    "X17n0326_001:0331b18": "初大茆草王得成王仙。被獵師所射。滴血於地。生",
    "X17n0326_001:0331b19": "二甘蔗。曰炙而開。一出童男。一出童女。占相師立",
    "X17n0326_001:0331b20": "男名善生。即灌頂甘蔗王。女名善賢。為第一妃。瞿",
    "X17n0326_001:0331b21": "曇釋種。即其裔也。大慧問甘蔗種因何而有也。",
    "X17n0326_001:0331b22": "云何長苦仙。彼云何教授。(唐譯云。仙人常苦行。是誰之教授)如來云",
    "X17n0326_001:0331b23": "何於一切時剎現。種種名色類。最勝子圍繞。云何不",
    "X17n0326_001:0331b24": "食肉。云何制斷肉。食肉諸種類。何因故食肉。",
    "X17n0326_001:0331c01": "記曰。從誰生諸寶性至此。蓋問天地萬物之不同。",
    "X17n0326_001:0331c02": "聖凡種類之各別。心行性欲之不一。此皆何因而",
    "X17n0326_001:0331c03": "有也。但其語不次。而意不出此。若觀華嚴問明品。",
    "X17n0326_001:0331c04": "則知此中歸趣矣。",
    "X17n0326_001:0331c05": "云何日月形。須彌及蓮華。師子勝相剎。側住覆世界。",
    "X17n0326_001:0331c06": "如因陀羅網。或悉諸珍寶。箜篌細腰皷。狀種種諸華。",
    "X17n0326_001:0331c07": "或離日月光。如是等無量。",
    "X17n0326_001:0331c08": "記曰。此問佛剎安立形狀之不同也。廣如華藏世",
    "X17n0326_001:0331c09": "界品。故結云如是等無量。因陀羅。此云帝。即帝網",
    "X17n0326_001:0331c10": "也。謂帝釋殿有眾寶珠綱。雖百千重。不相障礙。互",
    "X17n0326_001:0331c11": "相涉入。交光相羅。世界如之。",
    "X17n0326_001:0331c12": "云何為化佛。云何報生佛。云何如如佛。云何智慧佛。",
    "X17n0326_001:0331c13": "記曰。此問佛唯一真。云何名義之不同也。隨機普",
    "X17n0326_001:0331c14": "應為化佛。酬其宿因為報佛。體性無二名真如佛。",
    "X17n0326_001:0331c15": "本覺顯照為智慧佛。蓋真如智慧。乃法身也。名義",
    "X17n0326_001:0331c16": "雖四。唯屬三身。",
    "X17n0326_001:0331c17": "云何於欲界。不成等正覺。何故色究竟。離欲得菩提。",
    "X17n0326_001:0331c18": "記曰。此問佛既現身與民同患。何不就欲界成佛。",
    "X17n0326_001:0331c19": "乃於有頂離欲之處而得菩提也。",
    "X17n0326_001:0331c20": "善逝般涅槃。誰當持正法。天師住久如。正法幾時住",
    "X17n0326_001:0331c21": "(二譯皆以天師作世尊)。",
    "X17n0326_001:0331c22": "記曰。此問法住久近。及滅後誰人當可持正法也。",
    "X17n0326_001:0331c23": "持正法。即所傳正法眼藏。",
    "X17n0326_001:0331c24": "悉檀及與見。各復有幾種。毗尼比丘分。云何何因緣。",
    "X17n0326_001:0332a01": "記曰。此問法之差別也。悉檀者。此華梵雙舉。悉。徧",
    "X17n0326_001:0332a02": "也。檀。此云施。謂佛以四法徧施眾生。故云悉檀。四",
    "X17n0326_001:0332a03": "法者。謂世界。為人。對治。第一義也。廣如止觀所明",
    "X17n0326_001:0332a04": "見。謂所被之機。所見各有幾種也。毗尼。此云律。比",
    "X17n0326_001:0332a05": "丘分。乃比丘二百五十戒。問如何是毗尼。為何又",
    "X17n0326_001:0332a06": "設比丘分也。",
    "X17n0326_001:0332a07": "彼諸最勝子。緣覺及聲聞。何因百變易。云何百無受。",
    "X17n0326_001:0332a08": "云何世俗通。云何出世間。云何為七地。唯願為演說。",
    "X17n0326_001:0332a09": "記曰。此問三乘人法因何差別也。唐譯云。一切諸",
    "X17n0326_001:0332a10": "佛子。獨覺及聲聞。云何轉所依。云何得世通。云何",
    "X17n0326_001:0332a11": "得出世。復以何因故。心住七地中。按此則知百變",
    "X17n0326_001:0332a12": "易二句。謂初地菩薩何因能現百佛界身。得百種",
    "X17n0326_001:0332a13": "三昧。蓋無受。即三昧也。世俗通。謂五地聖人因何",
    "X17n0326_001:0332a14": "而能通達世諦涉俗利生。七地遠行。名出世間。",
    "X17n0326_001:0332a15": "僧伽有幾種。云何為壞僧。云何醫方論。是復何因緣。",
    "X17n0326_001:0332a16": "記曰。此問僧之差別。及應機之法不一也。壞僧。謂",
    "X17n0326_001:0332a17": "不具戒者。醫方論。非世俗醫方。蓋言佛為三界醫",
    "X17n0326_001:0332a18": "王。其所說法應機施設。如應病與藥。故謂之醫方",
    "X17n0326_001:0332a19": "論。大經有舊醫新醫。法華有醫師喻。唐譯云廣說",
    "X17n0326_001:0332a20": "醫方論。是知蓋言佛法耳。從云何為化佛止此。通",
    "X17n0326_001:0332a21": "問三寶因何而有差別也。",
    "X17n0326_001:0332a22": "何故大牟尼。唱說如是言。迦葉拘留孫。拘那含是我。",
    "X17n0326_001:0332a23": "記曰。此問因上言佛有四等名義不同。因何又說",
    "X17n0326_001:0332a24": "迦葉等多佛是我。此又不別也。",
    "X17n0326_001:0332b01": "何故說斷常。及與我無我。何不一切時。演說真實義。",
    "X17n0326_001:0332b02": "而復為眾生。分別說心量。",
    "X17n0326_001:0332b03": "記曰。此因上法之差別。故復問邪正權實之不同",
    "X17n0326_001:0332b04": "也。斷常我。乃外道邪宗。無我。乃佛之正法。心量。乃",
    "X17n0326_001:0332b05": "妄想分別心數之法。意謂何故說斷常及我為邪",
    "X17n0326_001:0332b06": "宗。何故說無我為正法。然無我既是真實。何不始",
    "X17n0326_001:0332b07": "終說其真實之法。而又為眾生說妄想心數不實",
    "X17n0326_001:0332b08": "之法耶。",
    "X17n0326_001:0332b09": "何因男女林。訶梨阿摩勒。",
    "X17n0326_001:0332b10": "記曰。此問林木果實之不一也。男女林。亦云屍陀",
    "X17n0326_001:0332b11": "林。其果如男女之狀。熟則顏色美豔。未幾即落地。",
    "X17n0326_001:0332b12": "狀如死屍。臭穢不堪。佛弟子多依此林修不淨觀。",
    "X17n0326_001:0332b13": "大慧問此林因何而有也。訶梨。阿摩勒。二果名也。",
    "X17n0326_001:0332b14": "皆可為藥。訶梨。舊云訶梨勒。新云訶梨怛雞。此云",
    "X17n0326_001:0332b15": "天上持來。阿摩勒。其實如胡挑。意謂一等皆樹果。",
    "X17n0326_001:0332b16": "因何彼如男女之狀耳。",
    "X17n0326_001:0332b17": "雞羅及鐵圍。金剛等諸山。無量寶莊嚴。仙闥婆充滿。",
    "X17n0326_001:0332b18": "記曰。此問八部之眾因何不住人間天上。而住鐵",
    "X17n0326_001:0332b19": "圍七金山中也。唐譯云。仙人乾闥婆。一切悉充滿。",
    "X17n0326_001:0332b20": "此皆何因緣。願佛為我說。此上大慧所問。除及字。",
    "X17n0326_001:0332b21": "但取云何。何因。何故。何等。誰字之類為義。則有一",
    "X17n0326_001:0332b22": "百三十餘句。其中意義。不出十界四門。然世尊所",
    "X17n0326_001:0332b23": "答。以依真如一心。則一法不立。故一一云非。若依",
    "X17n0326_001:0332b24": "生滅門唯識建立。則全經之旨皆別答此問耳。然",
    "X17n0326_001:0332c01": "雖經來未盡。而此四卷之文。所詮五法三自性八",
    "X17n0326_001:0332c02": "識二無我四門名義開合之旨已足。觀者臨文會",
    "X17n0326_001:0332c03": "意。自當證之。此下乃世尊牒答。先牒。後答。△且初。",
    "X17n0326_001:0332c04": "無上世間解。聞彼所說偈。大乘諸度門。諸佛心第一。",
    "X17n0326_001:0332c05": "善哉善哉問。大慧善諦聽。我今當次第。如汝所問說。",
    "X17n0326_001:0332c06": "記曰。此結集者敘置。及佛讚許之辭也。前一偈。唐",
    "X17n0326_001:0332c07": "譯云。爾時世尊聞其所請大乘微妙諸佛之心最",
    "X17n0326_001:0332c08": "上法門。然大慧所問。乃十界依正差別之相。正是",
    "X17n0326_001:0332c09": "三乘凡夫外道妄見分別境界。實大慧因之而起",
    "X17n0326_001:0332c10": "疑者。蓋不知此等諸法因何而有也。故興此問。而",
    "X17n0326_001:0332c11": "結集者即便指為微妙佛心最上法門。何也。金剛",
    "X17n0326_001:0332c12": "般若云。一切賢聖皆以無為法而有差別。況眾生",
    "X17n0326_001:0332c13": "世界乎。所謂一切分別皆分別自心。若分別不生。",
    "X17n0326_001:0332c14": "當體即名諸佛自覺聖智矣。故此所問聖凡依正",
    "X17n0326_001:0332c15": "邪正因果。自性常住。即是微妙佛心。非智眼明見。",
    "X17n0326_001:0332c16": "何以與此。故敘置之。",
    "X17n0326_001:0332c17": "生及與不生。涅槃空剎那。趣至無自性。",
    "X17n0326_001:0332c18": "記曰。此世尊總領大慧問義也。謂所問多種。不出",
    "X17n0326_001:0332c19": "生與不生涅槃空相耳。剎那。生滅流轉也。趣至。猶",
    "X17n0326_001:0332c20": "究竟也。唐譯云。若生若不生。涅槃及空相。流轉無",
    "X17n0326_001:0332c21": "自性。謂此世出世間。皆生滅流轉妄見之法。一一",
    "X17n0326_001:0332c22": "究竟本無自性也。此總牒領其意而默答已竟。義",
    "X17n0326_001:0332c23": "已見前注。何後一一皆總述大慧問語耳。然前問",
    "X17n0326_001:0332c24": "語或略或闕。而世尊皆補而出之。蓋亦互相發明。",
    "X17n0326_001:0333a01": "但其語隨便。故參差不類。其意自周。",
    "X17n0326_001:0333a02": "佛諸波羅蜜。佛子與聲聞。緣覺諸外道。及與無色行。",
    "X17n0326_001:0333a03": "如是種種事。",
    "X17n0326_001:0333a04": "記曰。此綜領大慧所問之事也。謂所問之事雖多。",
    "X17n0326_001:0333a05": "總不出十界人法因果耳。佛。佛子。聲聞。緣覺。四聖",
    "X17n0326_001:0333a06": "也。無色。該天道。外道。該人及三途。以外道邪行。乃",
    "X17n0326_001:0333a07": "三途之因故。此皆人也。波羅蜜。四聖之法也。無色",
    "X17n0326_001:0333a08": "行。意該外道。六凡之法也。因果依正無不備具。故",
    "X17n0326_001:0333a09": "云如是種種事。意謂大慧所問者槩不出此。下乃",
    "X17n0326_001:0333a10": "一一重述其辭。",
    "X17n0326_001:0333a11": "須彌巨海山。洲渚剎土地。星宿及日月。外道天脩羅。",
    "X17n0326_001:0333a12": "(此領上問諸天有幾種。云何名為地。星宿及日月。牒意該三界六凡也)解脫自在通。力",
    "X17n0326_001:0333a13": "禪三摩提。滅及如意足。覺支及道品。諸禪定無量。(此領",
    "X17n0326_001:0333a14": "上云何說覺支。及與菩提分。蓋廣牒三十七品助道。四聖法也)諸陰身往來。(領上眾生生諸",
    "X17n0326_001:0333a15": "趣)正受滅盡定。(領上及與滅正受二句)三昧起心說。(領上何因從定覺四",
    "X17n0326_001:0333a16": "句)心意及與識。無我法有五。自性想所想。及與現二",
    "X17n0326_001:0333a17": "見。乘及諸種性。(此領上云何名為藏已下至非我義八句。總歸四門)金銀摩尼",
    "X17n0326_001:0333a18": "等。(領上誰生諸寶性等)一闡提大種。(領上云何一闡提。然大種無問。蓋世尊意指闡提外",
    "X17n0326_001:0333a19": "道所計大種為生因者。非特言四大也)荒亂及一佛。智爾燄得向。(荒亂。領上",
    "X17n0326_001:0333a20": "云何國土亂。一佛。領上迦葉等是我。智爾燄。領上爾燄淨二句。得向。領上解脫修行)眾生有無",
    "X17n0326_001:0333a21": "有。(領上及與我無我)象馬諸禽獸。云何而捕取。(領上云何象馬鹿。云何而",
    "X17n0326_001:0333a22": "捕取)譬因成悉檀。及與作所作(領上悉檀及與見。唐譯云。云何因譬喻。相應成",
    "X17n0326_001:0333a23": "悉檀。謂四悉檀。皆因譬所成者。故併意牒之。然能作所作皆屬妄見)叢林迷惑通。心量",
    "X17n0326_001:0333a24": "不現有。(上句領云何世俗通。謂眾生心想邪見稠密如叢林也。下句領云何出世間。唐譯云。眾林與迷",
    "X17n0326_001:0333b01": "惑。如是真實理。唯心無境界。魏譯云。相迷惑如實。但心無境界。此蓋牒出其義也)諸地不相",
    "X17n0326_001:0333b02": "至。(領上何因度諸地)百變百無受。醫方工巧論。伎術諸明處。",
    "X17n0326_001:0333b03": "(如文可知。此諸山須彌地已下。至毛孔眉毛幾。乃大慧問不到處。而世尊指而出之)諸山須彌",
    "X17n0326_001:0333b04": "地。巨海日月量。下中上眾生。身各幾微塵。一一剎幾",
    "X17n0326_001:0333b05": "塵。弓弓數有幾。肘步拘樓舍。半由延由延。兔毫窻塵",
    "X17n0326_001:0333b06": "蟣。羊毛&#;麥塵。",
    "X17n0326_001:0333b07": "記曰。七極微塵成一窻塵。七窻塵成一兔毛頭塵。",
    "X17n0326_001:0333b08": "七兔毛頭塵成一羊毛頭塵。七羊毛頭塵成一牛",
    "X17n0326_001:0333b09": "毛頭塵。七牛毛頭塵成一蟣。七蟣成一虱。七虱成",
    "X17n0326_001:0333b10": "一芥。七芥成一大麥。七大麥成一指節。七指節成",
    "X17n0326_001:0333b11": "半尺。兩半尺成一尺。二尺成一肘。四肘成一弓。五",
    "X17n0326_001:0333b12": "弓成一丈。二十丈名一息。八十息名一俱盧舍。八",
    "X17n0326_001:0333b13": "俱盧舍成一由旬。由延。即由旬也。此按舊注引釋",
    "X17n0326_001:0333b14": "梵之語。",
    "X17n0326_001:0333b15": "鉢他幾&#;麥。阿羅&#;麥幾。獨籠那佉梨。勒又及舉利。",
    "X17n0326_001:0333b16": "乃至頻婆羅。是各有幾數。",
    "X17n0326_001:0333b17": "記曰。鉢他。一升也。阿羅。一斗也。獨籠。一斛也。那伽",
    "X17n0326_001:0333b18": "梨。十斛也。勒又。一萬也。舉利。一億也。頻婆羅。一兆",
    "X17n0326_001:0333b19": "也。謂幾&#;麥之塵成一升。又幾&#;麥之塵成一斗。",
    "X17n0326_001:0333b20": "餘類此。",
    "X17n0326_001:0333b21": "為有幾阿[少/兔]。名舍梨沙婆。幾舍利沙婆。名為一賴提。",
    "X17n0326_001:0333b22": "幾賴提摩沙。幾摩沙陀那。復幾陀那羅。為迦梨沙那。",
    "X17n0326_001:0333b23": "幾迦梨沙那。為成一波羅。此等積聚相。幾波羅彌樓。",
    "X17n0326_001:0333b24": "記曰。阿[少/兔]亦塵也。舍利沙婆。芥子也。賴提。草子也。",
    "X17n0326_001:0333c01": "摩沙。豆也。陀那。銖也。迦利沙那。兩也。波羅。斤也。彌",
    "X17n0326_001:0333c02": "樓。須彌山也。謂以幾斤之塵能成此彌樓之山。唐",
    "X17n0326_001:0333c03": "譯云。幾斤成須彌。此按舊注。",
    "X17n0326_001:0333c04": "是等所應請。何須問餘事。聲聞辟支佛。佛及最勝子。",
    "X17n0326_001:0333c05": "身各有幾數。何故不問此。火燄幾阿[少/兔]。風阿[少/兔]復幾。",
    "X17n0326_001:0333c06": "根根幾阿[少/兔]。毛孔眉毛幾(唐譯云。火風各幾塵。一一根有幾眉及諸毛孔。復各",
    "X17n0326_001:0333c07": "幾塵成)。",
    "X17n0326_001:0333c08": "記曰。從諸山須彌地已下至此。共有三十八句。計",
    "X17n0326_001:0333c09": "三十二事。皆大慧問不到處。故世尊特為表而出",
    "X17n0326_001:0333c10": "之。然且責之云何故不問此者。何也。如華嚴諸品",
    "X17n0326_001:0333c11": "皆佛力加被菩薩所說。至若阿僧祗品。則佛親說。",
    "X17n0326_001:0333c12": "以其甚微細事。非一切種智不能悉知悉見。殊非",
    "X17n0326_001:0333c13": "菩薩所知。不知故問不及。苟不及此。則心外有剩",
    "X17n0326_001:0333c14": "法矣。故特表而出之。以顯自覺聖智徹法無遺。信",
    "X17n0326_001:0333c15": "乎佛之知見。閻浮提雨皆知滴數。現前松直棘曲",
    "X17n0326_001:0333c16": "鵠白烏玄皆了元因也。然須彌山略指依報總相。",
    "X17n0326_001:0333c17": "其弓步微塵。別相也。三乘聖人身有大小。蓋身乃",
    "X17n0326_001:0333c18": "正報總相。其數量毛孔微塵。別相也。意責大慧但",
    "X17n0326_001:0333c19": "知諸法總相。不知別相。此則但知共相。不達自相。",
    "X17n0326_001:0333c20": "其迷於自心現量多矣。故以甚微細智以發之。○",
    "X17n0326_001:0333c21": "下文復領大慧之問。",
    "X17n0326_001:0333c22": "護財自在王。轉輪聖帝王。云何王守護。云何為解脫。",
    "X17n0326_001:0333c23": "廣說及句說。如汝之所問。眾生種種欲。種種諸飲食。",
    "X17n0326_001:0333c24": "云何男女林。金剛堅固山。云何如幻夢。野鹿渴愛譬。",
    "X17n0326_001:0334a01": "云何山天仙。犍闥婆莊嚴。(唐譯云。云何諸妙山。仙闥婆莊嚴)解脫至",
    "X17n0326_001:0334a02": "何所。誰縛誰解脫。云何禪境界。變化及外道。云何無",
    "X17n0326_001:0334a03": "因作。云何有因作。有因無因作。及非有無因。(舊注。此四因。領",
    "X17n0326_001:0334a04": "上云何俱異說)云何現已滅。(領上云何見已還)云何淨諸覺。云何諸",
    "X17n0326_001:0334a05": "覺轉。及轉諸所作。(領上云何淨其念。云何念增長)云何斷諸想。云何",
    "X17n0326_001:0334a06": "三昧起。破三有者誰。何處為何身。云何無眾生。而說",
    "X17n0326_001:0334a07": "有吾我。云何世俗說。(領上云何建立相四句)唯願廣分別。(二譯皆無",
    "X17n0326_001:0334a08": "此一句)所問相云何。及所問非我。(此猶屬建立相四句義)云何為",
    "X17n0326_001:0334a09": "胎藏。及種種異身。(領上種種名色相)云何斷常見。云何心得",
    "X17n0326_001:0334a10": "定。(領上云何三昧心)言說及諸智。戒種性佛子。(領上誰生語言二句。及諸",
    "X17n0326_001:0334a11": "智有幾種。幾戒眾生性二句)云何成及論。(領上成為有幾種。云何名為論)云何師",
    "X17n0326_001:0334a12": "弟子。種種諸眾生。斯等復云何。云何為飲食。(上一句。領弟子",
    "X17n0326_001:0334a13": "有幾種。云何阿闍黎二句。下三句。綜領男女及不男。及眾生生諸趣四句意)聰明魔施設。",
    "X17n0326_001:0334a14": "(此一句。綜領魔及諸異學已下六句意。及云何念聰明一句)云何樹葛藤。(領上云何為樹",
    "X17n0326_001:0334a15": "林。云何為蔓草二句)最勝子所問。云何種種剎。(下自有領剎土形狀之句。此應",
    "X17n0326_001:0334a16": "是領何故剎土化一句之意)仙人長苦行。(此領云何長苦仙二句)云何為族",
    "X17n0326_001:0334a17": "姓。(此領云何為釋種四句)從何師受學。(領禪師以何法二句)云何為醜陋。",
    "X17n0326_001:0334a18": "云何人修行。(此一句。領云何修行退二句)欲界何不覺。阿迦膩吒",
    "X17n0326_001:0334a19": "成。(此領云何於欲界。不成等正覺四句。阿迦膩吒。此云色究竟天)云何俗神通。(領上云何",
    "X17n0326_001:0334a20": "世俗通)云何為比丘。(領上毗尼比丘分二句)云何為化佛。云何為",
    "X17n0326_001:0334a21": "報佛。云何如如佛。平等智慧佛。云何為眾僧。(此一句領上僧",
    "X17n0326_001:0334a22": "伽有幾種二句)佛子如是問。箜篌腰鼓華。剎土離光明。(領上云何",
    "X17n0326_001:0334a23": "日月形已下十句)心地者有七。(領上云何為七地)所問皆如實。此及",
    "X17n0326_001:0334a24": "餘眾多。(唐譯云。此及於餘義)佛子所應問。一一相相應。遠離諸",
    "X17n0326_001:0334b01": "見過。",
    "X17n0326_001:0334b02": "記曰。此五句乃讚大慧所問稱理無過也。然大慧",
    "X17n0326_001:0334b03": "問意次第有主。而世尊牒領者。大槩綜括其辭。不",
    "X17n0326_001:0334b04": "復次序。且亦有牒不盡者。故結之云此及餘眾多。",
    "X17n0326_001:0334b05": "意謂凡係佛子所問者。一一皆與實理相應。遠離",
    "X17n0326_001:0334b06": "諸見過也。然雖如是。但法離言說。今於無說示說。",
    "X17n0326_001:0334b07": "故下結云。",
    "X17n0326_001:0334b08": "悉檀離言說。我今當顯示。次第建立句。佛子善諦聽。",
    "X17n0326_001:0334b09": "此上百八句。如諸佛所說。",
    "X17n0326_001:0334b10": "記曰。此六句。乃結牒問義。許說誡聽。啟後答意也。",
    "X17n0326_001:0334b11": "謂大慧所問雖稱理無過。但法本離言。今當於無",
    "X17n0326_001:0334b12": "說處示現言說。故為次第建立耳。且此上百八句",
    "X17n0326_001:0334b13": "義。若如諸佛所說。則一一皆非。故此二句。乃結上",
    "X17n0326_001:0334b14": "起下。而義貫下文讀之。然百八句。魏譯云百八見。",
    "X17n0326_001:0334b15": "初大慧云。今以百八義。仰咨尊中上。及考其問。有",
    "X17n0326_001:0334b16": "一百九十餘句。若但取云何。何因。何故。何等。誰字",
    "X17n0326_001:0334b17": "之類為義。則有一百三十餘句。及世增補出大慧",
    "X17n0326_001:0334b18": "問不及者。又三十二句。至此猶云。此上百八句。如",
    "X17n0326_001:0334b19": "諸佛所說。是果定局百八句耶。而說者又按其下",
    "X17n0326_001:0334b20": "世尊自分其句但一百四。又少四句。而必以此為",
    "X17n0326_001:0334b21": "定見。豈非刻舟求劒耶。是但以一句字為礙耳。殊",
    "X17n0326_001:0334b22": "不觀大慧云百八義。流支云百八見也。若以義見",
    "X17n0326_001:0334b23": "二字觀之。則可謂具通方之眼矣。苟於句數難合。",
    "X17n0326_001:0334b24": "或當以愚見依三界法作有無等四句為準。但約",
    "X17n0326_001:0334c01": "佛教所明不出四句。而外道所計亦不出四句。此",
    "X17n0326_001:0334c02": "則邪正共有八句。以能分別之見有八。所見之境",
    "X17n0326_001:0334c03": "有百。故云百八見也。故下經云。如來說法離如是",
    "X17n0326_001:0334c04": "四句。謂一異有無等。又云。為淨二種障故。譬如商",
    "X17n0326_001:0334c05": "主次第建立百八句無所有。故世尊答云一切皆",
    "X17n0326_001:0334c06": "非。為善分別諸乘及諸地相。故下依生滅門建立",
    "X17n0326_001:0334c07": "而有言說。故一一別答耳。然所說者亦不過破此",
    "X17n0326_001:0334c08": "四計而已。上乃綜牒其問辭。下先約心真如門總",
    "X17n0326_001:0334c09": "答。",
    "X17n0326_001:0334c10": "不生句。生句。(唐譯云。生句。非生句)常句。無常句。相句。無相句。(魏譯",
    "X17n0326_001:0334c11": "云。生見。不生見。常見。無常見。相見。無相見)。",
    "X17n0326_001:0334c12": "記曰。此總約心真如門而答也。大慧問義雖多。總",
    "X17n0326_001:0334c13": "不出生與無生。常與無常。相與無相之法耳。故世",
    "X17n0326_001:0334c14": "尊已牒所問。而復綜其大義而破之曰。此上百八",
    "X17n0326_001:0334c15": "句。若如諸佛所說不生義者。即此生法便是。以生",
    "X17n0326_001:0334c16": "本不生故。所言真常義者。即此無常便是。以諸法",
    "X17n0326_001:0334c17": "當體真常故。所言相者。諸法本自無相故。此順二",
    "X17n0326_001:0334c18": "譯。以生句為首義解。若依此經以不生句為首解",
    "X17n0326_001:0334c19": "者。意謂諸佛所說真實無生。不容起見。故下文云。",
    "X17n0326_001:0334c20": "一切法不生。不應立宗。意謂汝才作不生見。蚤墮",
    "X17n0326_001:0334c21": "生法。才作常見。蚤墮無常矣。何者。以真如界中不",
    "X17n0326_001:0334c22": "容擬議。以舉心即錯。動念即乖。以相本無相。故云",
    "X17n0326_001:0334c23": "不生句生句等。自此已往。凡所分別。皆與真如實",
    "X17n0326_001:0334c24": "相理不相應。故一一斥之曰非也。永嘉云。一切數",
    "X17n0326_001:0335a01": "句非數句。與吾靈覺何交涉。不如三界見於三界。",
    "X17n0326_001:0335a02": "非實非虗。非如非異。斯正諸佛所證自覺聖智境",
    "X17n0326_001:0335a03": "界。故非妄想分別可到也。故宗門云。三句明一句。",
    "X17n0326_001:0335a04": "一句明三句。三一不相關。分明向上路。了此可許",
    "X17n0326_001:0335a05": "觀楞伽。",
    "X17n0326_001:0335a06": "住異句。非住異句。剎那句。非剎那句。自性句。離自性",
    "X17n0326_001:0335a07": "句。空句。不空句。(魏譯云。離自性見。非離自性見。空見不空見。唐譯云。自性句。非自性句)。",
    "X17n0326_001:0335a08": "記曰。此併上三句。蓋佛自遣之辭也。以前牒文首",
    "X17n0326_001:0335a09": "云。生及與不生。涅槃空剎那。趣至無自性。世尊意",
    "X17n0326_001:0335a10": "謂前因大慧執有世出世間生住異滅以問。故我",
    "X17n0326_001:0335a11": "聊以此句義破彼執情耳。非實法也。以真如理中",
    "X17n0326_001:0335a12": "本無言說故。故此答云此亦皆非。謂不但無生。而",
    "X17n0326_001:0335a13": "住異滅皆不可得。剎那。生滅也。然上常句。即指涅",
    "X17n0326_001:0335a14": "槃。魏譯云。離自性見。非離自性見。前云趣至無自",
    "X17n0326_001:0335a15": "性。然趣至。猶言究竟。蓋言世出世法究竟皆無自",
    "X17n0326_001:0335a16": "性。此言離自性句。亦了不可得。故都云非。此佛自",
    "X17n0326_001:0335a17": "遣之辭。向下皆遣大慧所執之辭也。",
    "X17n0326_001:0335a18": "斷句。不斷句。邊句。非邊句。中句。非中句。常句。非常句。",
    "X17n0326_001:0335a19": "記曰。此通斥世出世間邪正之法也。前常無常句。",
    "X17n0326_001:0335a20": "乃涅槃真常。及生死無常。此常句。乃外道斷常二",
    "X17n0326_001:0335a21": "見。謂確定死常。非常句乃斥之也。中乃出世一乘",
    "X17n0326_001:0335a22": "中道法。邊謂空有二邊。乃出世三乘法。斷常乃世",
    "X17n0326_001:0335a23": "間外道邪見法也。真如理中。聖凡不立。迷悟皆空。",
    "X17n0326_001:0335a24": "故都云非。",
    "X17n0326_001:0335b01": "緣句。非緣句。因句。非因句。煩惱句。非煩惱句。愛句。非",
    "X17n0326_001:0335b02": "愛句。方便句。非方便句。巧句。非巧句。(唐譯云。善巧句。非善巧句)淨",
    "X17n0326_001:0335b03": "句。非淨句。成句。非成句。譬句。非譬句。弟子句。非弟子",
    "X17n0326_001:0335b04": "句。師句。非師句。種性句。非種性句。三乘句。非三乘句。",
    "X17n0326_001:0335b05": "所有句。非所有句。(魏譯云。寂靜見。非寂靜見。唐譯云。無影像句。非無影像句)願句。",
    "X17n0326_001:0335b06": "非願句。三輪句。非三輪句。相句。非相句。(唐譯云。標相句。非標相句)",
    "X17n0326_001:0335b07": "有品句。非有品句。(唐譯云。有句。非有句。無句。非無句)俱句。非俱句。緣",
    "X17n0326_001:0335b08": "自聖智現法樂句。非現法樂句。(唐譯云。自證聖智句非自證聖智句。現法",
    "X17n0326_001:0335b09": "樂句。非現法樂句)剎土句。非剎土句。阿[少/兔]句。非阿[少/兔]句。(唐釋云。塵",
    "X17n0326_001:0335b10": "句。非塵句)水句。非水句。弓句。非弓句。實句。非實句。(唐譯云大種句",
    "X17n0326_001:0335b11": "非大種句)數句。非數句。(唐譯云。算數句。非算數句)數句。非數句。",
    "X17n0326_001:0335b12": "記曰。二譯皆無此句。舊注以此數字讀作上聲。非",
    "X17n0326_001:0335b13": "也。蓋上數句。乃牒阿劣以下世尊所補三十二句。",
    "X17n0326_001:0335b14": "皆算數也。次數句。乃謂真如理中本無此等數量。",
    "X17n0326_001:0335b15": "正所謂一切數句非數句也。",
    "X17n0326_001:0335b16": "明句。非明句。(唐譯云。神通句。非神通句)虗空句。非虗空句。雲句。非",
    "X17n0326_001:0335b17": "雲句。工巧伎術明處句。非工巧伎術明處句。風句。非",
    "X17n0326_001:0335b18": "風句。地句。非地句。心句。非心句。施設句。非施設句。自",
    "X17n0326_001:0335b19": "性句。非自性句。(唐譯云。體性句。非體性句)陰句。非陰句。眾生句。非",
    "X17n0326_001:0335b20": "眾生句。慧句。非慧句。涅槃句。非涅槃句。爾燄句。非爾",
    "X17n0326_001:0335b21": "燄句。(唐譯云。所知句。非所知句)外道句。非外道句。荒亂句。非荒亂",
    "X17n0326_001:0335b22": "句。幻句。非幻句。夢句。非夢句。燄句。非燄句。(二譯皆云陽燄)像",
    "X17n0326_001:0335b23": "句。非像句。輪句。非輪句。(唐譯云。火輪句)犍闥婆句。非犍闥婆",
    "X17n0326_001:0335b24": "句。天句。非天句。飲食句。非飲食句。婬欲句。非婬欲句。",
    "X17n0326_001:0335c01": "見句。非見句。波羅蜜句。非波羅蜜句。戒句。非戒句。日",
    "X17n0326_001:0335c02": "月星宿句。非日月星宿句。諦句。非諦句。果句。非果句。",
    "X17n0326_001:0335c03": "滅起句。非滅起句。(唐譯云。滅句。非滅句。起句。非起句)治句。非治句。(唐譯",
    "X17n0326_001:0335c04": "云。醫方句)相句。非相句。",
    "X17n0326_001:0335c05": "記曰。所答凡有三相句。舊注謂前乃名相之相。次",
    "X17n0326_001:0335c06": "則標相之相。此則占相之相。以醫方冠於上文故。",
    "X17n0326_001:0335c07": "非也。然占相總在五明。而此醫方句。蓋答前別有",
    "X17n0326_001:0335c08": "醫方之問。乃喻佛應機之法。非世俗醫方也。前解",
    "X17n0326_001:0335c09": "具明。是則此非占相之相。明矣。然前大慧問義有",
    "X17n0326_001:0335c10": "三種相句。故此次第而答之耳。以初問何故剎土",
    "X17n0326_001:0335c11": "化相及外道等。乃通問十界依正聖凡名相之事",
    "X17n0326_001:0335c12": "因何而有。故此初答云相句無相句。意謂彼諸凡",
    "X17n0326_001:0335c13": "聖依正之相。本自無相。故也。次問云何建立相。謂",
    "X17n0326_001:0335c14": "心既無相。云何建立我人眾生壽命之相。故此答",
    "X17n0326_001:0335c15": "云標相句非標相句。以標即建立義。言彼建立亦",
    "X17n0326_001:0335c16": "本無建立之相也。後又問眾生生諸趣。何相何像",
    "X17n0326_001:0335c17": "類。然相乃眾生形狀。而像乃支體像貌。故此答意",
    "X17n0326_001:0335c18": "云。眾生本無眾生之相。又何支分之有。故云相句",
    "X17n0326_001:0335c19": "非相句。而下即云支分也。",
    "X17n0326_001:0335c20": "支句。非支句。(唐譯云。支分句)巧明處句。非巧明處句。(唐譯無此句)",
    "X17n0326_001:0335c21": "禪句。非禪句。迷句。非迷句。現句。非現句。護句。非護句。",
    "X17n0326_001:0335c22": "族句。非族句。(唐譯云。種族句)仙句。非仙句。王句。非王句。攝受",
    "X17n0326_001:0335c23": "句。非攝受句。寶句。非寶句。記句。非記句。一闡提句。非",
    "X17n0326_001:0335c24": "一闡提句。女男不男句。非女男不男句。味句。非味句。",
    "X17n0326_001:0336a01": "事句。非事句。身句。非身句。覺句。非覺句。動句。非動句。",
    "X17n0326_001:0336a02": "根句。非根句。有為句。非有為句。無為句。非無為句。因",
    "X17n0326_001:0336a03": "果句。非因果句。色究竟句。非色究竟句。節句。非節句。",
    "X17n0326_001:0336a04": "(唐譯云。時節句)叢樹葛藤句。非叢樹葛藤句。雜句。非雜句。(唐譯",
    "X17n0326_001:0336a05": "云。種種句)說句。非說句。(唐譯此下。有決定句。非決定句)毗尼句。非毗尼句。",
    "X17n0326_001:0336a06": "比丘句。非比丘句。處句。非處句。(二譯皆云。住持句。非住持句)字句。",
    "X17n0326_001:0336a07": "非字句(唐譯云。文字句)。",
    "X17n0326_001:0336a08": "記曰。此上約一心真如門以答一百八句已竟。然",
    "X17n0326_001:0336a09": "所以皆云非者。謂真如性中本無此諸句數故。起",
    "X17n0326_001:0336a10": "信論云。當知真如自性。非有相非無相。非非有相。",
    "X17n0326_001:0336a11": "非非無相。非有無俱相。非一相。非異相。非非一相。",
    "X17n0326_001:0336a12": "非非異相。非一異俱相。從本以來。一切染法及一",
    "X17n0326_001:0336a13": "切眾生妄心分別。皆不相應故。即是真心。常恒不",
    "X17n0326_001:0336a14": "變。淨法滿足。亦無有相可取。以離念境界。唯證相",
    "X17n0326_001:0336a15": "應故。故此答云一切皆非。然前文已一一具牒其",
    "X17n0326_001:0336a16": "辭。而此又一一複疊其句而斥其非者。蓋西域文",
    "X17n0326_001:0336a17": "勢如此。凡有所問。必備牒其辭而答之。言雖似複。",
    "X17n0326_001:0336a18": "義實直捷。皆指歸第一義諦離言說處也。蓋上一",
    "X17n0326_001:0336a19": "句即疊所問。而下非字一句乃破斥耳。以馬鳴宗",
    "X17n0326_001:0336a20": "此楞伽等百部大乘經造起信論。而論中立義。分",
    "X17n0326_001:0336a21": "一心二門。故今亦宗其論。後多引之。",
    "X17n0326_001:0336a22": "大慧。是百八句。先佛所說。汝及諸菩薩摩訶薩應當",
    "X17n0326_001:0336a23": "修學。",
    "X17n0326_001:0336a24": "記曰。此結勸修學也。前云此上百八句。若如諸佛",
    "X17n0326_001:0336b01": "所說。則一切皆非。故此結云。此百八句。乃過去先",
    "X17n0326_001:0336b02": "佛所說。汝及諸菩薩應當如是修學也。",
    "X17n0326_001:0336b03": "科初直指一心真如以顯三界唯心已竟。次曲示",
    "X17n0326_001:0336b04": "一心生滅以顯萬法唯識。通分八科。初明真妄因",
    "X17n0326_001:0336b05": "依廣示八識以顯生滅因緣相。此中分二。初略明",
    "X17n0326_001:0336b06": "唯識以別邪正之因。二廣明八識以示識智之相。",
    "X17n0326_001:0336b07": "今初中又三。初明真唯識量以辯邪宗。此中又三。",
    "X17n0326_001:0336b08": "初以法顯真唯識量。次以喻成懸破二見。三正揀",
    "X17n0326_001:0336b09": "辯邪宗。△且初。",
    "X17n0326_001:0336b10": "爾時大慧菩薩摩訶薩復白佛言。世尊。諸識有幾種",
    "X17n0326_001:0336b11": "生住滅。佛告大慧。諸識有二種生住滅。非思量所知。",
    "X17n0326_001:0336b12": "記曰。此下至經終。通約心生滅門以顯萬法唯識。",
    "X17n0326_001:0336b13": "且初以法顯真唯識量也。問曰。大慧承佛答百八",
    "X17n0326_001:0336b14": "句一切皆非已。乃復陡問世尊諸識有幾種生住",
    "X17n0326_001:0336b15": "滅者何也。按馬鳴大士宗此經造起信論。依一心",
    "X17n0326_001:0336b16": "法立二種門。謂一者心真如門。二者心生滅門。依",
    "X17n0326_001:0336b17": "第二門有覺不覺義。依後義起三細六麤等。總攝",
    "X17n0326_001:0336b18": "世出世法。直指一心為迷悟之源。故此經說五法",
    "X17n0326_001:0336b19": "三自性皆空。八識二無我俱遣。然五法者。謂名。相。",
    "X17n0326_001:0336b20": "妄想。正智。如如也。三自性者。謂妄想。緣起。成也。以",
    "X17n0326_001:0336b21": "依一心而有迷悟之別。故有此八。由迷一心而轉",
    "X17n0326_001:0336b22": "正智如如作名相妄想。是則諸法乃妄想緣起也。",
    "X17n0326_001:0336b23": "悟一心而轉名相妄想為正智如如。所謂成也。此",
    "X17n0326_001:0336b24": "品名佛語心者。即所謂寂滅一心名為真如。論云。",
    "X17n0326_001:0336c01": "心真如者。即是一法界大總相法門體。所謂心性",
    "X17n0326_001:0336c02": "不生不滅。一切諸法。唯依妄念而有差別。若離心",
    "X17n0326_001:0336c03": "念。則無一切境界之相。是知前來大慧所問者。乃",
    "X17n0326_001:0336c04": "依名相妄想境界邊事。故有世出世間種種諸法。",
    "X17n0326_001:0336c05": "成百八見。而世尊直指一心真源。離言說相。離名",
    "X17n0326_001:0336c06": "字相。離心緣相。故牒而斥之曰一切皆非。是則從",
    "X17n0326_001:0336c07": "前經文正約一心真如門也。若約真如門。則離言",
    "X17n0326_001:0336c08": "說相。以三界唯心故。但智證現量。則不容有說。所",
    "X17n0326_001:0336c09": "可說者。皆生滅門中依妄想緣起邊事。故凡落言",
    "X17n0326_001:0336c10": "詮。即屬比量。故從此已下。皆約生滅門以顯示緣",
    "X17n0326_001:0336c11": "起差別諸法皆唯識所現。故云萬法唯識。然識如",
    "X17n0326_001:0336c12": "幻夢。但是一心。心寂而知。真妄皆離。即名自覺聖",
    "X17n0326_001:0336c13": "智。以此成立真唯識量。故大慧已領一心離言之",
    "X17n0326_001:0336c14": "旨。次即便問諸識有幾種生住滅也。良由不生不",
    "X17n0326_001:0336c15": "滅與生滅和合。成第八阿賴耶識。故生滅門中首",
    "X17n0326_001:0336c16": "問諸識有幾種生住滅。而答云有二種生住滅。以",
    "X17n0326_001:0336c17": "生即無生。住本無住。滅而不滅。故云非思量所知。",
    "X17n0326_001:0336c18": "諸識有二種生。謂流注生。及相生。有二種住。謂流注",
    "X17n0326_001:0336c19": "住。及相住。有二種滅。謂流注滅。及相滅。",
    "X17n0326_001:0336c20": "記曰。此通指八識皆有麤細二種四相也。解者謂",
    "X17n0326_001:0336c21": "流注生住滅單屬第八賴耶。相生住滅則屬前七。",
    "X17n0326_001:0336c22": "今諦觀經意諸識之言。蓋謂八箇識中皆有麤細",
    "X17n0326_001:0336c23": "四相也。良以八識皆有思量了別之用。隨見隨即",
    "X17n0326_001:0336c24": "分別。而此行相麤顯。故云相生住滅。究其源底。皆",
    "X17n0326_001:0337a01": "是第八識精應緣之業用。三相隱微。一類相續。故",
    "X17n0326_001:0337a02": "云流注。雖有八識分位。其實總皆一類微細流注。",
    "X17n0326_001:0337a03": "種子現行。交相熏發。甚深微細。不可思議。故經云。",
    "X17n0326_001:0337a04": "陀那微細識。習氣成瀑流。故云諸識有二種生住",
    "X17n0326_001:0337a05": "滅。密嚴云。八種流注心。雖無若干體。或隨緣頓起。",
    "X17n0326_001:0337a06": "或時而漸生。如波濤依水。蓋波濤喻相。水喻流注。",
    "X17n0326_001:0337a07": "不相離故。故下文云非一非異。",
    "X17n0326_001:0337a08": "大慧。諸識有三種相。謂轉相。業相。真相。",
    "X17n0326_001:0337a09": "記曰。此釋八識之體相。以明依生滅門有覺不覺",
    "X17n0326_001:0337a10": "義也。真相。即本覺真心。轉業二相。即無明不覺。問",
    "X17n0326_001:0337a11": "曰。論列三細。謂業。轉。現。此經三相。以轉為首。以業",
    "X17n0326_001:0337a12": "次之。而繼之以真。且云諸識皆有三種相者何也。",
    "X17n0326_001:0337a13": "答曰。此言八箇識中皆具三相。不同論中三細單",
    "X17n0326_001:0337a14": "屬第八識也。何者。論云。一者無明業相。以依不覺",
    "X17n0326_001:0337a15": "故心動。說名為業。此乃單指無明。二者能見相。以",
    "X17n0326_001:0337a16": "依動故能見。即名轉相。三者境界相。以依能見故",
    "X17n0326_001:0337a17": "境界妄現。謂能現一切境界。如鏡現像。名為現相。",
    "X17n0326_001:0337a18": "此論意也。然此經不同論意。而以轉為首者。此轉",
    "X17n0326_001:0337a19": "不是三細之轉。乃是釋前諸識各有二種生住滅",
    "X17n0326_001:0337a20": "義。謂依此生滅剎那剎那念念流轉。而此轉相即",
    "X17n0326_001:0337a21": "前流注生滅。已具論中三細。而此業字。乃業力造",
    "X17n0326_001:0337a22": "業之業。即前相生住滅。而六麤相皆具此中。而人",
    "X17n0326_001:0337a23": "不知念念生滅起惑造業者皆真心也。故先舉轉",
    "X17n0326_001:0337a24": "業。而繼之以真相。要在即妄明真。正論中所明依",
    "X17n0326_001:0337b01": "生滅門有覺不覺義耳。下文云。種種諸識浪。騰躍",
    "X17n0326_001:0337b02": "而轉生。譬如海波浪。是則無差別。諸識心如是。異",
    "X17n0326_001:0337b03": "亦不可得。又云。藏識如巨海。業相猶波浪。唐譯云。",
    "X17n0326_001:0337b04": "轉識同波浪。故知轉業乃釋二種生滅義也。若約",
    "X17n0326_001:0337b05": "三性釋者。轉相。乃依他起。如波浪依海水起。業相。",
    "X17n0326_001:0337b06": "乃徧計執。如但見波浪洶湧。不知是水。真相。則圓",
    "X17n0326_001:0337b07": "成實。唯一海水也。然此真相。即本覺真如。正是隨",
    "X17n0326_001:0337b08": "緣不變者。問曰。馬鳴依楞伽等經造起信論。而三",
    "X17n0326_001:0337b09": "細尤論中生起之綱要。何乃遽云不同耶。答曰。此",
    "X17n0326_001:0337b10": "蓋通言八識之相。以經云諸識有三種相故。若三",
    "X17n0326_001:0337b11": "細六麤。向下不思議熏變等。自有明文。",
    "X17n0326_001:0337b12": "大慧。略說有三種識。廣說有八相。何等為三。謂真識。",
    "X17n0326_001:0337b13": "現識。及分別事識。大慧。譬如明鏡持諸色像。現識處",
    "X17n0326_001:0337b14": "現亦復如是。",
    "X17n0326_001:0337b15": "記曰。此釋前諸識之名也。前云諸識。不知識有幾",
    "X17n0326_001:0337b16": "種。故此釋云。略說有三。廣說有八。然魏譯云。略說",
    "X17n0326_001:0337b17": "有二。一了別識。二分別事識。唐譯云。略則惟二。謂",
    "X17n0326_001:0337b18": "現識。及分別事識。俱缺真識二字。然此中真識。即",
    "X17n0326_001:0337b19": "是不生不滅如來藏清淨真心也。亦即是真如。然",
    "X17n0326_001:0337b20": "真如亦云識者。以有照境之用故。而此現識。即第",
    "X17n0326_001:0337b21": "八識也。故論云。以依阿賴耶識。說有無明。不覺而",
    "X17n0326_001:0337b22": "起。能見能現。能取境界者。亦名智識。即此中分別",
    "X17n0326_001:0337b23": "事識。乃前七也。若約鏡像喻。則八識一體。無二無",
    "X17n0326_001:0337b24": "別。故論云。現識者。所謂能現一切境界。猶如明鏡",
    "X17n0326_001:0337c01": "現眾色像。現識亦爾。隨其五塵對至即現。無有前",
    "X17n0326_001:0337c02": "後。以一切時任運而起。常在前故。由是而觀。則此",
    "X17n0326_001:0337c03": "經三種。乃真妄對立。要顯識即是真如故。故下文",
    "X17n0326_001:0337c04": "云。如來藏名識藏。然魏唐二種者。以了別與現識。",
    "X17n0326_001:0337c05": "乃真妄合說耳。所以合說者。以不生不滅與生滅",
    "X17n0326_001:0337c06": "和合成阿黎耶識故。故經云。佛說如來藏。即是阿",
    "X17n0326_001:0337c07": "賴耶。宗鏡云。此經直指八識即真。不比他經別立",
    "X17n0326_001:0337c08": "九識。故云真妄合說。",
    "X17n0326_001:0337c09": "大慧。現識及分別事識。此二壞不壞相。展轉因。",
    "X17n0326_001:0337c10": "記曰。此釋八識生起之相。以顯本無二體也。展轉",
    "X17n0326_001:0337c11": "因。謂前七轉識與第八識互相為因。由前七現行",
    "X17n0326_001:0337c12": "熏種子。而第八種子又熏起現行。故識論云。諸法",
    "X17n0326_001:0337c13": "於藏識。識於法亦爾。更互為因性。亦常為果性。蓋",
    "X17n0326_001:0337c14": "可壞者妄識。不可壞者真識也。魏譯云。彼二種識",
    "X17n0326_001:0337c15": "無差別。遞共為因。唐譯云。此二識無異相。互為因。",
    "X17n0326_001:0337c16": "大慧。不思議熏。及不思議變。是現識因。",
    "X17n0326_001:0337c17": "記曰。此特明第八生起之因。以明前二種生中流",
    "X17n0326_001:0337c18": "注生。顯三細相也。然不思議熏變是現識因者。乃",
    "X17n0326_001:0337c19": "無明熏真如為八識之因。所謂流注生也。論云。以",
    "X17n0326_001:0337c20": "依真如法故有於無明。為諸染因。此當業相也。以",
    "X17n0326_001:0337c21": "有無明染法因故。即熏習真如。以熏習故。則有妄",
    "X17n0326_001:0337c22": "心。以有妄心。即熏習無明。此當轉相也。不了真如",
    "X17n0326_001:0337c23": "法故。不覺起念。現妄境界。此當現相也。斯則因無",
    "X17n0326_001:0337c24": "明熏習力故。令真如變為現識。此正無明不覺生",
    "X17n0326_001:0338a01": "三細也。言不思議熏變者。謂真如本不可熏而熏。",
    "X17n0326_001:0338a02": "故名不思議熏。真如之體本自不變。而今隨無明",
    "X17n0326_001:0338a03": "緣成一成法。故云不思議變。魏譯云。了別識。不可",
    "X17n0326_001:0338a04": "思議熏變因。唐譯云。現識。以不思議熏變為因。但",
    "X17n0326_001:0338a05": "三相隱微。故以不思議熏變釋流注生耳。",
    "X17n0326_001:0338a06": "大慧。取種種塵。及無始妄想熏。是分別事識因。",
    "X17n0326_001:0338a07": "記曰。此明前七轉識生起之因。以明相生。顯六麤",
    "X17n0326_001:0338a08": "相也。論云。以有妄境界染法緣故。即熏習妄心。令",
    "X17n0326_001:0338a09": "其念著。造種種業。受於一切身心等苦。此正六麤",
    "X17n0326_001:0338a10": "相也。然取種種塵及無始妄想熏者。妄想習氣種",
    "X17n0326_001:0338a11": "子也。乃第八識所藏種子。因此熏起前七根境現",
    "X17n0326_001:0338a12": "行。又取以為實我實法。故云取種種塵及無始妄",
    "X17n0326_001:0338a13": "想熏。此則第八與前七為因。所謂相生。然妄想熏。",
    "X17n0326_001:0338a14": "又相中流注生也。故論云。無明熏習義有二種。一",
    "X17n0326_001:0338a15": "者根本熏習。以能成就業識義故。二者所起見愛",
    "X17n0326_001:0338a16": "熏習。以能成就分別事識義故。前不思議熏。乃根",
    "X17n0326_001:0338a17": "本熏。此則見愛熏也。",
    "X17n0326_001:0338a18": "大慧。若覆彼真識種種不實諸虗妄滅。則一切根識",
    "X17n0326_001:0338a19": "滅。是名相滅。",
    "X17n0326_001:0338a20": "記曰。此釋前二種滅中相滅也。覆。返也。即返流全",
    "X17n0326_001:0338a21": "一。頓契真如。則一切塵垢當下銷亡。而根塵識心",
    "X17n0326_001:0338a22": "應時銷落。是名相滅。唐譯云。阿賴耶識虗妄分別",
    "X17n0326_001:0338a23": "種種習氣滅。即一切根識滅。是名相滅。然生則從",
    "X17n0326_001:0338a24": "細至麤。故先流注生。今滅則從麤至細。故先相滅。",
    "X17n0326_001:0338b01": "大慧。相續滅者。相續所因滅。則相續滅。所從滅及所",
    "X17n0326_001:0338b02": "緣滅。則相續滅。大慧。所以者何。是其所依故。依者謂",
    "X17n0326_001:0338b03": "無始妄想熏。緣者謂自心見等識境妄想。",
    "X17n0326_001:0338b04": "記曰。此釋前二種滅中流注滅也。相續。即流注義。",
    "X17n0326_001:0338b05": "謂八識湛淵。本無生滅。但因前七識風鼓習成種。",
    "X17n0326_001:0338b06": "故有之耳。然此生滅既因前七轉識而生。今所因",
    "X17n0326_001:0338b07": "滅。則此流注相續自滅。故曰相續所因滅則相續",
    "X17n0326_001:0338b08": "滅。此釋流注生滅中流注滅也。所從滅及所緣滅",
    "X17n0326_001:0338b09": "則相續滅者。此釋相生滅中流注滅也。謂第七轉",
    "X17n0326_001:0338b10": "識本無生滅。但從根本無始無明習氣內熏。外有",
    "X17n0326_001:0338b11": "六塵境界風吹皷動心海。內外交扇。故起七識波",
    "X17n0326_001:0338b12": "浪。今內門所從無明既滅。則外門境界風停。而心",
    "X17n0326_001:0338b13": "體湛淵。波浪自息。則七識當下無生矣。今所從所",
    "X17n0326_001:0338b14": "緣既滅。而相續即滅者。以一切動相皆依無明而",
    "X17n0326_001:0338b15": "起故。故釋之曰是其所依故。依者無始妄想熏。然",
    "X17n0326_001:0338b16": "無始妄想。乃根本無明。即今目為七識結生相續。",
    "X17n0326_001:0338b17": "因此熏彼八識不得成智。常在纏縛故。緣者謂自",
    "X17n0326_001:0338b18": "心見等識境。妄想者謂根身器界。本是八識所變",
    "X17n0326_001:0338b19": "相分。還為八識見分所緣之境。此正識論所明因",
    "X17n0326_001:0338b20": "緣依也。今云相續所因滅。則生滅情亡。所緣滅。則",
    "X17n0326_001:0338b21": "根塵自泯。如此。則八識無明。宛是平等如如不生",
    "X17n0326_001:0338b22": "滅之正智矣。故論云。唯癡滅故。心相隨滅。前生則",
    "X17n0326_001:0338b23": "更互生。今滅亦更互滅耳。○此上以法顯真唯識",
    "X17n0326_001:0338b24": "量竟。△下以喻成懸破二見。",
    "X17n0326_001:0338c01": "大慧。譬如泥團微塵。非異非不異。金莊嚴具亦復如",
    "X17n0326_001:0338c02": "是。大慧。若泥團微塵異者。非彼所成。而實彼成。是故",
    "X17n0326_001:0338c03": "不異。若不異者。則泥團微塵應無分別。",
    "X17n0326_001:0338c04": "記曰。此以喻成前真唯識量。將以懸破外道一異",
    "X17n0326_001:0338c05": "斷常二見之執也。譬如泥團微塵者。正示不生不",
    "X17n0326_001:0338c06": "滅與生滅和合成第八阿賴耶識。以顯真妄非一",
    "X17n0326_001:0338c07": "非異。以示聖凡之相亦如此。故重以金莊嚴具成",
    "X17n0326_001:0338c08": "之。由彼外道別立異因。將破彼見。故以此喻示之。",
    "X17n0326_001:0338c09": "如是大慧。轉識藏識真相若異者。藏識非因。",
    "X17n0326_001:0338c10": "記曰。此正釋不異。以破外道妄執別有一法為生",
    "X17n0326_001:0338c11": "因也。意謂前七與八若異者。則八識不應與前七",
    "X17n0326_001:0338c12": "作生起因。今既與彼為因。則知不異矣。以前七真",
    "X17n0326_001:0338c13": "相。原是八識精明之體。八識真相。原是真如。故魏",
    "X17n0326_001:0338c14": "唐二譯。止有轉識藏識。無真相二字。然彼但約八",
    "X17n0326_001:0338c15": "識不異。而此譯加真相二字。要明真妄不異。將顯",
    "X17n0326_001:0338c16": "妄即是真故。此義自足。真相即八識自體。乃本覺",
    "X17n0326_001:0338c17": "真如。今云藏識為因者。謂如來藏不但為生死因。",
    "X17n0326_001:0338c18": "亦為涅槃因。後文云。如來之藏是善不善因。能徧",
    "X17n0326_001:0338c19": "興造一切趣生。",
    "X17n0326_001:0338c20": "若不異者。轉識滅。藏識亦應滅。而自真相實不滅。是",
    "X17n0326_001:0338c21": "故大慧。非自真相識滅。但業相滅。若自真相識滅者。",
    "X17n0326_001:0338c22": "藏識則滅。大慧。藏識滅者。不異外道斷見論議。",
    "X17n0326_001:0338c23": "記曰。此釋不一。以破外道斷滅見也。謂若八識是",
    "X17n0326_001:0338c24": "一。則前七滅時。而第八藏識亦應滅。藏識若滅。誰",
    "X17n0326_001:0339a01": "證無生。是則八識但滅戲論虗妄習氣。名為滅耳。",
    "X17n0326_001:0339a02": "其實八識自體本覺真如實不滅也。故云非自真",
    "X17n0326_001:0339a03": "相識滅。論云。所言滅者。唯心相滅。非心體滅。又云。",
    "X17n0326_001:0339a04": "唯癡滅故。心相隨滅。非心智滅。此業相。即前三相",
    "X17n0326_001:0339a05": "中業相。通指無明惑業名業相耳。意謂所可滅者。",
    "X17n0326_001:0339a06": "但是虗妄習氣惑業耳。而真相豈可滅耶。故經又",
    "X17n0326_001:0339a07": "云。自真相若滅者。藏識則滅。藏識若滅者。不異外",
    "X17n0326_001:0339a08": "道斷見論議。唐譯云。識真相不滅。但業相滅。若真",
    "X17n0326_001:0339a09": "相滅者。藏識應滅。若藏識滅者。即不異外道斷滅",
    "X17n0326_001:0339a10": "論。○上懸破二見竟。△下正揀辯邪宗。",
    "X17n0326_001:0339a11": "大慧。彼諸外道作如是論。謂攝受境界滅。識流注亦",
    "X17n0326_001:0339a12": "滅。若諸流注滅者。無始流注應斷。",
    "X17n0326_001:0339a13": "記曰。此出外道斷滅論。所以揀辯邪宗也。唐譯云。",
    "X17n0326_001:0339a14": "彼外道作如是說。取境界相續識滅。則無始相續",
    "X17n0326_001:0339a15": "識滅。然取境界相續識。即前六識。并七識麤相也。",
    "X17n0326_001:0339a16": "流注。即八識自體。及七識細相也。彼外道但見前",
    "X17n0326_001:0339a17": "六七麤相滅。便謂八識俱滅。此所以為斷佛種性",
    "X17n0326_001:0339a18": "者。故佛破之曰。若識流注滅者。則無始流注應斷。",
    "X17n0326_001:0339a19": "此正返顯前文但業相滅真相不滅也。此不滅者。",
    "X17n0326_001:0339a20": "寶鏡謂之真常流注。然外道說八識一齊滅者。以",
    "X17n0326_001:0339a21": "不知第八阿賴耶識為生因。將謂別有一法為生",
    "X17n0326_001:0339a22": "生之因故。故佛向下出其計云。",
    "X17n0326_001:0339a23": "大慧。外道說流注生因。非眼識色明集會而生。更有",
    "X17n0326_001:0339a24": "異因。大慧。彼因者。說言若勝妙。若士夫。若自在。若時。",
    "X17n0326_001:0339b01": "若微塵。",
    "X17n0326_001:0339b02": "記曰。此出外道妄計生因也。唐譯云。彼諸外道說",
    "X17n0326_001:0339b03": "相續識從作者生。不說眼識依色光明等緣和合",
    "X17n0326_001:0339b04": "而生。唯說作者為生因故。作者是何。彼所計勝性。",
    "X17n0326_001:0339b05": "丈夫。自在。時。及微塵。為能作者。此正外道不知唯",
    "X17n0326_001:0339b06": "識是生起諸法之因。乃離識外別立勝性等為生",
    "X17n0326_001:0339b07": "起因。所謂異因也。然西域外道所計雖有多種。總",
    "X17n0326_001:0339b08": "之不出斷常二見。按識論所破有七。而此中世尊",
    "X17n0326_001:0339b09": "所指唯五耳。論中七者。一數論師。計二十五冥諦。",
    "X17n0326_001:0339b10": "謂從神我為冥初主諦。從冥生覺。從覺生我心。從",
    "X17n0326_001:0339b11": "我心生五塵。從五塵生五大。從五大生十一根。共",
    "X17n0326_001:0339b12": "二十五法。而以神我為勝性。而此中勝妙。即彼神",
    "X17n0326_001:0339b13": "我也。二勝論師。計六句為生生之因。謂實。德。業。大",
    "X17n0326_001:0339b14": "有。和合。同異。妄指此六皆有實性。而一切法皆從",
    "X17n0326_001:0339b15": "此六句生。又從實句中執有九法。謂地。水。火。風。空。",
    "X17n0326_001:0339b16": "時。方。和合。又計極微以成器界。故計極微常住不",
    "X17n0326_001:0339b17": "滅。而此中時與微塵。即彼勝論所計也。三有外道。",
    "X17n0326_001:0339b18": "計大自在天。體實徧常。能生諸法。此中自在。即彼",
    "X17n0326_001:0339b19": "所計也。四有七種外道。計大梵。時。方。本際。自然。虗",
    "X17n0326_001:0339b20": "空。我等七法。常住實有。具諸功能。生一切法。而此",
    "X17n0326_001:0339b21": "中丈夫。即彼大梵。謂大梵天能生一切。而此中時。",
    "X17n0326_001:0339b22": "亦即是實句九法中時也。五六有二聲論師。計聲",
    "X17n0326_001:0339b23": "是常。能為定量。表詮諸法。一待緣生。二待緣顯。謂",
    "X17n0326_001:0339b24": "聲是常。定能表詮一切諸法也。七有順世外道。計",
    "X17n0326_001:0339c01": "四大是實是常。能生有情。謂極微實常。能生麤色。",
    "X17n0326_001:0339c02": "而此中微塵。亦計極微者。準此七種。而世尊所指",
    "X17n0326_001:0339c03": "五種。唯缺二聲論師。向後因緣二自性補之。然諸",
    "X17n0326_001:0339c04": "外道品類雖多。所執有法不過四種。謂定一。如數",
    "X17n0326_001:0339c05": "論等。定異。如勝論等。亦一亦異。如無慚外道等。四",
    "X17n0326_001:0339c06": "非一非異。如邪命外道等。此皆不達唯識真妄非",
    "X17n0326_001:0339c07": "一非異真實道理。妄執定一定異。而作如是矯亂",
    "X17n0326_001:0339c08": "議論。橫起斷常二見也。然此中單出定一定異二",
    "X17n0326_001:0339c09": "種邪見。而佛預以泥團微塵非一非異按破之。且",
    "X17n0326_001:0339c10": "此二種皆是斷見。何者。若謂定一。則七識滅時。而",
    "X17n0326_001:0339c11": "八識亦隨滅。則墮斷見。若謂定異。則相續識滅。別",
    "X17n0326_001:0339c12": "有異因。既立異因。則是無因。亦是斷見。然世尊所",
    "X17n0326_001:0339c13": "指若勝性等五。在此為斷見。在論都是執常見者",
    "X17n0326_001:0339c14": "何也。蓋彼所執之常。即是此中之斷。何者。以外道",
    "X17n0326_001:0339c15": "不知唯識真常道理。乃謂八識俱是斷滅。而又別",
    "X17n0326_001:0339c16": "執異法將作真常。斯則在彼既執異法為常。則本",
    "X17n0326_001:0339c17": "有真常識性返作斷滅。此所以彼執為常。即墮此",
    "X17n0326_001:0339c18": "斷。正是以無常為常。以常為無常。真顛倒見也。斯",
    "X17n0326_001:0339c19": "義深玄。知之者希。",
    "X17n0326_001:0339c20": "復次大慧。有七種性自性。所謂集性自性。性自性。相",
    "X17n0326_001:0339c21": "性自性。大種性自性。因性自性。緣性自性。成性自性。",
    "X17n0326_001:0339c22": "記曰。此出外道妄計宗論也。魏譯云。外道有七種",
    "X17n0326_001:0339c23": "自性。觀此有外道二字。則是由前云外道說諸法",
    "X17n0326_001:0339c24": "不從識生。更有異因。而妄說勝妙等五。是實是常。",
    "X17n0326_001:0340a01": "能生諸法。由是觀之。則前五乃指所執之法。而此",
    "X17n0326_001:0340a02": "七種自性。乃出彼所立之教有七也。然此七種。都",
    "X17n0326_001:0340a03": "是妄計離識別有自性者。約識論義解。集性自性",
    "X17n0326_001:0340a04": "者。集謂集聚。此指數論師所立二十五法。論云。然",
    "X17n0326_001:0340a05": "大等法。三事合成。又云。大等諸法多事合成。如軍",
    "X17n0326_001:0340a06": "林等。以彼所執五大十一根。從初覺心五塵三事",
    "X17n0326_001:0340a07": "集聚生起。故云集性自性也。性自性者。亦即立勝",
    "X17n0326_001:0340a08": "性為自性者是也。相性自性者。相即質礙之色。此",
    "X17n0326_001:0340a09": "指勝論師所立六句。以實德業大有和合同異。及",
    "X17n0326_001:0340a10": "四大極微諸質礙法。為生起因也。大種性自性者。",
    "X17n0326_001:0340a11": "此指順世所立四大是常。能生諸法。即前云微塵",
    "X17n0326_001:0340a12": "能生麤色是也。因性自性。緣性自性者。此二即二",
    "X17n0326_001:0340a13": "聲論師所立。一待緣生。即以聲為生法之因。此乃",
    "X17n0326_001:0340a14": "單以聲為因。故云因性自性也。二待緣顯。即以生",
    "X17n0326_001:0340a15": "聲之緣為因。故云緣性自性也。成性自性者。此指",
    "X17n0326_001:0340a16": "計六句中和合句也。彼執諸法和合而成。故云成",
    "X17n0326_001:0340a17": "性自性。此七種自性。總不出四句。謂自生。他生。共",
    "X17n0326_001:0340a18": "生。無因生也。然因性自性。即自生。大種性自性。緣",
    "X17n0326_001:0340a19": "生自性。即他生。集性自性。相性自性。成性自性。即",
    "X17n0326_001:0340a20": "共生。性自性。即無因生。總之不出斷常二見。皆妄",
    "X17n0326_001:0340a21": "想邪執。非如我之第一義也。故下文云我有七種",
    "X17n0326_001:0340a22": "第一義。○上辯邪宗已竟。下示七種聖義以別邪",
    "X17n0326_001:0340a23": "見。分二。△初示正義。",
    "X17n0326_001:0340a24": "復次大慧。有七種第一義。所謂心境界。慧境界。智境",
    "X17n0326_001:0340b01": "界。見境界。超二見境界。超子地境界。如來自到境界。",
    "X17n0326_001:0340b02": "大慧。此是過去未來現在諸如來應供等正覺性自",
    "X17n0326_001:0340b03": "性第一義心。以性自性第一義心。成就如來世間出",
    "X17n0326_001:0340b04": "世間出世間上上法。聖慧眼入自共相建立如。所建",
    "X17n0326_001:0340b05": "立。不與外道論惡見共。",
    "X17n0326_001:0340b06": "記曰。此出如來正教量。以第一義為宗。不同外道",
    "X17n0326_001:0340b07": "惡見論也。魏譯云。我有七種第一義等。謂我此七",
    "X17n0326_001:0340b08": "種境界。乃是過去未來現在諸如來應供等正覺",
    "X17n0326_001:0340b09": "性自性第一義心。以此性自性第一義心。成就如",
    "X17n0326_001:0340b10": "來世間出世間最上法。乃是聖慧眼入自共相之",
    "X17n0326_001:0340b11": "所建立如。如。稱也。謂我所建立。乃稱性建立。不與",
    "X17n0326_001:0340b12": "外道惡見共也。入。證也。自相。謂一心真如。共相。乃",
    "X17n0326_001:0340b13": "八識因緣。謂我已證入唯心唯識。以此建立世出",
    "X17n0326_001:0340b14": "世間最上法門。不比外道妄立異因為生法本。故",
    "X17n0326_001:0340b15": "云不與外道惡見共。△次斥其非。",
    "X17n0326_001:0340b16": "大慧。云何外道論惡見共。所謂自境界妄想見。不覺",
    "X17n0326_001:0340b17": "識自心所現分齊。不通。",
    "X17n0326_001:0340b18": "記曰。此牒釋上外道惡見之所以也。佛謂我之七",
    "X17n0326_001:0340b19": "種第一義境界。乃是聖慧眼所觀。真知見力。彼外",
    "X17n0326_001:0340b20": "道惡見。乃隨自己妄想境界所見。由不覺知是自",
    "X17n0326_001:0340b21": "心妄想所現之分齊。故作如是七種邪執斷常。以",
    "X17n0326_001:0340b22": "為定一定異而不通也。",
    "X17n0326_001:0340b23": "大慧。愚癡凡夫。性無性。自性第一義。作二見論。",
    "X17n0326_001:0340b24": "記曰。此總結成外道惡見。於第一義中作二見論",
    "X17n0326_001:0340c01": "也。魏譯云。諸愚癡凡夫。無有實體。以為第一義說",
    "X17n0326_001:0340c02": "二見論。謂由不達諸法無性。而妄立自性。隨愚癡",
    "X17n0326_001:0340c03": "顛倒妄見。故於第一義中作二見論耳。此前從諸",
    "X17n0326_001:0340c04": "外道作如是論以來止此。通出外道一異斷常二",
    "X17n0326_001:0340c05": "見非真。以立真唯識量已。向後痛斥外道二見因",
    "X17n0326_001:0340c06": "果俱非真實。由不達唯心所現。故妄執是有是無",
    "X17n0326_001:0340c07": "而成斷滅戲論。然後備示唯心觀門。將欲行人依",
    "X17n0326_001:0340c08": "不生滅心。了達唯心如幻境界而觀。必獲常住二",
    "X17n0326_001:0340c09": "轉依果也。○上示七種聖義以別邪見已竟。下正",
    "X17n0326_001:0340c10": "揀邪因以示正因三。△初揀邪因。",
    "X17n0326_001:0340c11": "復次大慧。妄想三有苦滅。無知愛業緣滅。自心所現",
    "X17n0326_001:0340c12": "幻境隨見。今當說。",
    "X17n0326_001:0340c13": "記曰。此承上外道不達唯心如幻境界。妄作二見。",
    "X17n0326_001:0340c14": "故於三有苦不能得滅。今將示行人唯心如幻法",
    "X17n0326_001:0340c15": "門。以為正修行路。故先以此揭示也。唐譯云。若了",
    "X17n0326_001:0340c16": "境如幻自心所現。則滅妄想三有苦。及無知愛業",
    "X17n0326_001:0340c17": "緣。三有苦。即三界苦果。此諸苦果。皆依妄想而有。",
    "X17n0326_001:0340c18": "故云妄想三有苦也。無知。即根本無明。乃發業者。",
    "X17n0326_001:0340c19": "愛即貪慾。乃潤生無明。此二乃三界二十五有之",
    "X17n0326_001:0340c20": "業因。所謂惑也。業緣。即從無知愛二種妄惑所結",
    "X17n0326_001:0340c21": "生死之業。繫縛不得出離。故云業緣。然此業因苦",
    "X17n0326_001:0340c22": "果所以不得消滅者。皆由不達一切境界唯心所",
    "X17n0326_001:0340c23": "現。特隨妄見流轉故耳。且彼外道雖有出苦之心。",
    "X17n0326_001:0340c24": "又不知出苦之要。及其所修。特依斷常二見而修。",
    "X17n0326_001:0341a01": "斯正以苦欲捨苦。依止此諸見。深著虗妄法。為此",
    "X17n0326_001:0341a02": "因地不真。果招迂曲。故枉費辛勤。都無實證。佛意",
    "X17n0326_001:0341a03": "謂諸行人若了境如幻唯心所現。則三界因果當",
    "X17n0326_001:0341a04": "下消滅矣。故從此已下至妄稱一切智說。總斥外",
    "X17n0326_001:0341a05": "道二見不真。從若復諸餘沙門已下。至自悉檀善",
    "X17n0326_001:0341a06": "應當學。通示唯心觀門。",
    "X17n0326_001:0341a07": "大慧。若有沙門婆羅門。欲令無種有種因果現。及事",
    "X17n0326_001:0341a08": "時住。緣陰界入生住。或言生已滅。",
    "X17n0326_001:0341a09": "記曰。此出外道依有無二見妄立異因也。唐譯云。",
    "X17n0326_001:0341a10": "妄計非有及有。於因果外顯現諸物。依時而住。或",
    "X17n0326_001:0341a11": "計蘊界處依緣生住。有已即滅。此正指外道依斷",
    "X17n0326_001:0341a12": "常二見。於唯識真因量外妄立異因。謂有因有生。",
    "X17n0326_001:0341a13": "無因無生。以此有無為生因。顯現世間一切事業",
    "X17n0326_001:0341a14": "為生果。故云欲令無種有種因果現。不知一切世",
    "X17n0326_001:0341a15": "界是妄想所持。乃又妄計依時而住。或又計蘊界",
    "X17n0326_001:0341a16": "處依四大時方等緣而住。或又妄計一切蘊界諸",
    "X17n0326_001:0341a17": "法有已即滅。不復更生。此皆妄見斷滅。皆非真因。",
    "X17n0326_001:0341a18": "故下斥之。然外道有內外二種。內。即依佛法起妄",
    "X17n0326_001:0341a19": "計者即沙門。外。即婆羅門也。",
    "X17n0326_001:0341a20": "大慧。彼若相續。若事。若生。若有。若涅槃。若道。若業。若",
    "X17n0326_001:0341a21": "果。若諦。破壞斷滅論。所以者何。以此現前不可得。及",
    "X17n0326_001:0341a22": "見始非分故。大慧。譬如破瓶。不作瓶事。亦如焦種。不",
    "X17n0326_001:0341a23": "作芽事。",
    "X17n0326_001:0341a24": "記曰。此總斥外道因地不真。故果成破壞也。彼。即",
    "X17n0326_001:0341b01": "指上內外二種外道。謂彼外道。由依有無二見。不",
    "X17n0326_001:0341b02": "達唯心。故所立因果皆成斷滅。相續。謂生死相續。",
    "X17n0326_001:0341b03": "以彼不知結生相續。乃妄指冥初及四大等為生",
    "X17n0326_001:0341b04": "因。正如此方以陰陽二氣五行生人者是也。若事",
    "X17n0326_001:0341b05": "若生若有。唐譯云。若作用。若生滅。若諸有。作用。即",
    "X17n0326_001:0341b06": "凡所作為。若生滅。即生死。若諸有。即指上言三界",
    "X17n0326_001:0341b07": "諸法。以彼生有異因。死歸斷滅。諸有為法。畢竟無",
    "X17n0326_001:0341b08": "常。若涅槃。彼指五現為涅槃。若道。以拔髮熏鼻。臥",
    "X17n0326_001:0341b09": "棘塗灰。牛狗戒等。為出苦也。若業。謂業因。彼以妄",
    "X17n0326_001:0341b10": "計圓常等為業因。若果。彼妄以斷滅等為真果。若",
    "X17n0326_001:0341b11": "諦。彼妄指冥初為主諦。似此之類。皆不了唯識。都",
    "X17n0326_001:0341b12": "成破壞斷滅論也。所以為斷滅者何也。以此現前",
    "X17n0326_001:0341b13": "皆非真實故。及見始非分故。唐譯云。不見根本故。",
    "X17n0326_001:0341b14": "以唯心唯識真實根本道理。彼絕分故。故作如是",
    "X17n0326_001:0341b15": "種種戲論。終無利益。譬如破瓶。不能作瓶事。又如",
    "X17n0326_001:0341b16": "焦芽敗種。不能作芽事。破瓶喻無果。焦芽喻無因。",
    "X17n0326_001:0341b17": "外道事業亦若此。",
    "X17n0326_001:0341b18": "如是大慧。若陰界入性。已滅。今滅。當滅。自心妄想見。",
    "X17n0326_001:0341b19": "無因。故彼無次第生。",
    "X17n0326_001:0341b20": "記曰。此合上二喻以證彼外道無因無果之說也。",
    "X17n0326_001:0341b21": "謂彼外道說此蘊界處法。不從前世所作業行而",
    "X17n0326_001:0341b22": "生。更有異因。是則前世已成斷滅。又說現世受苦",
    "X17n0326_001:0341b23": "若盡。則再不受後報。是則現在又成斷滅。若現在",
    "X17n0326_001:0341b24": "既滅。則向後未來永成斷滅矣。似此皆是隨自妄",
    "X17n0326_001:0341c01": "想所見。妄作異因。總是無因。若無因則無果。故彼",
    "X17n0326_001:0341c02": "無次第相續生也。",
    "X17n0326_001:0341c03": "大慧。若復說無種有種識。三緣合生者。龜應生毛。沙",
    "X17n0326_001:0341c04": "應出油。汝宗則壞。違決定義。有種無種說。有如是過。",
    "X17n0326_001:0341c05": "所作事業。悉空無義。",
    "X17n0326_001:0341c06": "記曰。此釋外道轉計也。佛意恐彼外道聞佛唯識",
    "X17n0326_001:0341c07": "之說而便轉計。謂我說蘊界處從有種無種與識",
    "X17n0326_001:0341c08": "三緣和合而生。豈是無因。然外道雖說識。畢竟妄",
    "X17n0326_001:0341c09": "計有無二見。及神我為主。故佛牒而喻曉之曰。若",
    "X17n0326_001:0341c10": "復說有無與識三緣合生者。如此則龜應生毛。沙",
    "X17n0326_001:0341c11": "應出油。亦無是理。龜本無毛。是無因也。沙非油本。",
    "X17n0326_001:0341c12": "是無果也。若如此說。汝宗則壞。宛是無因無果。都",
    "X17n0326_001:0341c13": "成斷滅。違我大乘決定真實道理。乃斥之曰。有無",
    "X17n0326_001:0341c14": "二見有如是斷滅之過。既無其本。則所作事業悉",
    "X17n0326_001:0341c15": "空無義。唐譯云。悉空無益。然所作事業。指外道苦",
    "X17n0326_001:0341c16": "行教法等事。空。猶枉也。斥彼依止邪見修行。枉受",
    "X17n0326_001:0341c17": "辛苦。終無利益。",
    "X17n0326_001:0341c18": "大慧。彼諸外道說有三緣合生者。所作方便。因果自",
    "X17n0326_001:0341c19": "相。過去未來現在有種無種相。從本已來成事相承。",
    "X17n0326_001:0341c20": "覺想地轉。自見過習氣。作如是說。",
    "X17n0326_001:0341c21": "記曰。此釋上所作事業悉空無益之意也。方便。魏",
    "X17n0326_001:0341c22": "譯云阿含。唐譯云教理。乃外道教法也。謂彼外道",
    "X17n0326_001:0341c23": "妄計三緣以無因為生因者。凡所作事業。若教法。",
    "X17n0326_001:0341c24": "若因果自相。若三世蘊界處生相。此等事業。俱成",
    "X17n0326_001:0342a01": "斷滅戲論。悉空無益。且此邪見邪教邪因邪果。遞",
    "X17n0326_001:0342a02": "代相承。盲盲相引。其來久矣。故云從本已來成事",
    "X17n0326_001:0342a03": "相承。成。作也。承。傳襲也。謂彼所作事業。以此傳襲",
    "X17n0326_001:0342a04": "為教。非真知見。乃是依自覺妄想地轉。覺。妄見也。",
    "X17n0326_001:0342a05": "抑由自己邪見過患熏習。作如是說。此其所作事",
    "X17n0326_001:0342a06": "業悉空無益也。然西域外道本源。首出迦毗羅。此",
    "X17n0326_001:0342a07": "云黃頭。計因中有果。次漚樓僧佉。此云休睺。計因",
    "X17n0326_001:0342a08": "中無果。三勒沙婆。此云苦行。計因中亦有果亦無",
    "X17n0326_001:0342a09": "果。從此外道相傳。至佛出世時。有六大師。故云從",
    "X17n0326_001:0342a10": "本已來成事相承。",
    "X17n0326_001:0342a11": "如是大慧。愚癡凡夫惡見所噬。邪曲迷醉。無智。妄稱",
    "X17n0326_001:0342a12": "一切智說。",
    "X17n0326_001:0342a13": "記曰。此結邪師邪教。不徒無益。而返成害也。然彼",
    "X17n0326_001:0342a14": "邪師。俱是愚癡凡夫。無正知見。乃為邪見所害。邪",
    "X17n0326_001:0342a15": "曲迷醉。昏昧此中。不能自覺。西域外道。一師各得",
    "X17n0326_001:0342a16": "三種法。一一切智法。二得神通法。三得韋陀法。一",
    "X17n0326_001:0342a17": "切智法者。各於所計生一種見。解心明利。將此見",
    "X17n0326_001:0342a18": "通一切法。故名一切智外道。其實無智而自妄稱",
    "X17n0326_001:0342a19": "一切智說。故從本已來成事相承。所謂一盲引眾",
    "X17n0326_001:0342a20": "盲。相牽入火坑。當所痛誡。故下文云。正修行者。當",
    "X17n0326_001:0342a21": "勿親近外道惡見議論。前總標章云。妄想三有苦",
    "X17n0326_001:0342a22": "滅。自心所現幻境隨見。今當說。從此以前歷破外",
    "X17n0326_001:0342a23": "道無因邪見。俱是妄想三有苦因。乃無知愛業緣",
    "X17n0326_001:0342a24": "也。佛意誡諸行人。知彼邪因。不墮邪見。了達諸法",
    "X17n0326_001:0342b01": "唯心所現。如幻境界。方得現證自覺聖智。故向下",
    "X17n0326_001:0342b02": "廣示修習如幻法門之方法。使行人依之造修。滅",
    "X17n0326_001:0342b03": "三有苦因。得二轉依果。從若復下至章末自悉檀",
    "X17n0326_001:0342b04": "善應當修學止。約三百五十餘言。總顯了達唯心",
    "X17n0326_001:0342b05": "如幻觀門。隨文難釋。以唐譯逐節對之。其義自曉。",
    "X17n0326_001:0342b06": "○上八節正揀邪因已竟。△下一章特示正因。",
    "X17n0326_001:0342b07": "大慧。若復諸餘沙門婆羅門。",
    "X17n0326_001:0342b08": "記曰。此揀前內外二種外道。別指二種正修行者。",
    "X17n0326_001:0342b09": "故置言若復諸餘。",
    "X17n0326_001:0342b10": "見離自性。浮雲火輪乾闥婆城。無生。幻燄水月。及夢。",
    "X17n0326_001:0342b11": "內外心現。妄想無始虗偽。不離自心。",
    "X17n0326_001:0342b12": "記曰。此正教觀心之方法也。唐譯云。觀一切法皆",
    "X17n0326_001:0342b13": "離自性。如空中雲。如旋火輪。如乾闥婆城。如幻。如",
    "X17n0326_001:0342b14": "燄。如水中月。如夢所見。不離自心。由無始虗妄見",
    "X17n0326_001:0342b15": "故。取以為外。然此中多無生二字。是則觀一切法",
    "X17n0326_001:0342b16": "無自性如浮雲等。觀一切法無生如幻等。觀一切",
    "X17n0326_001:0342b17": "法唯心所現如夢事也。內外心者。內心。指第八識",
    "X17n0326_001:0342b18": "中含藏無始時來虗偽習氣種子。熏起六識。變似",
    "X17n0326_001:0342b19": "外境。實非外境。故云內外心現。妄想無始虗偽因",
    "X17n0326_001:0342b20": "緣所變。如夢中事。實不離自心。故又以及字揀別",
    "X17n0326_001:0342b21": "上喻。欲行人直觀一切境界如夢。唯心所現耳。",
    "X17n0326_001:0342b22": "妄想因緣滅盡。離妄想說。所說。(唐譯云。作是觀已。斷分別緣。亦離妄心所",
    "X17n0326_001:0342b23": "取名義)觀所觀受用建立身之藏識。",
    "X17n0326_001:0342b24": "記曰。此直示觀境也。妄想說。意言分別心也。所說。",
    "X17n0326_001:0342c01": "分別境也。受用建立。乃外器界。即六塵境。身即根",
    "X17n0326_001:0342c02": "身。謂此根身器界。乃依八識所變相分。而人不達",
    "X17n0326_001:0342c03": "唯心所現。如夢中事。而返執取為我我所受用之",
    "X17n0326_001:0342c04": "境。今直觀八識自性清淨。本無所有。世界身心。唯",
    "X17n0326_001:0342c05": "識所現。作是觀時。則一切妄想因緣。蕩然滅盡。名",
    "X17n0326_001:0342c06": "字性空。則根塵識心。當下銷落。故都云離。此所謂",
    "X17n0326_001:0342c07": "離心意識參。離妄想境界求也。然觀。即能觀。藏識。",
    "X17n0326_001:0342c08": "即所觀。故云觀所觀建立身之藏識。依主釋也。論",
    "X17n0326_001:0342c09": "云。菩薩創發心時。即觀本識自性緣起因果之體。",
    "X17n0326_001:0342c10": "若欲入唯識觀。且識性無體。又何所觀。然但緣意",
    "X17n0326_001:0342c11": "言分別為境耳。以一切境界。但以名言為體故。若",
    "X17n0326_001:0342c12": "離意言分別。前無所有。故下文直示本體云。",
    "X17n0326_001:0342c13": "於識境界攝受。(能取之心)及攝受者。(所取之境)不相應。",
    "X17n0326_001:0342c14": "記曰。此直指心體。但有能所。即不相應也。二取相。",
    "X17n0326_001:0342c15": "謂我及我所。以二相角立。故不相應。謂於識境界",
    "X17n0326_001:0342c16": "了達能所皆不相應處。便見自心。故古德云。忘能",
    "X17n0326_001:0342c17": "所。滅影像。此禪之一德也。以纔作意。便不相應故。",
    "X17n0326_001:0342c18": "無所有境界。離生住滅。(境空心寂)自心起隨入分別。(唐譯云。無",
    "X17n0326_001:0342c19": "能所取。及生住滅。如是思惟。恒住不捨。魏譯云。如是思惟。觀察自心以為生故)。",
    "X17n0326_001:0342c20": "記曰。然心境既空。而又起隨入分別。且云恒住。云",
    "X17n0326_001:0342c21": "生者。正所謂應無所住而生其心也。○上示觀心",
    "X17n0326_001:0342c22": "成就。△下示觀成得果。",
    "X17n0326_001:0342c23": "大慧。彼菩薩不久當得生死涅槃平等。大悲巧方便。",
    "X17n0326_001:0342c24": "無開發方便。大慧。彼於一切眾生界。皆悉如幻。不勤",
    "X17n0326_001:0343a01": "因緣。遠離內外境界。心外無所見。次第隨入無相處。",
    "X17n0326_001:0343a02": "次第隨入從地至地三昧境界。",
    "X17n0326_001:0343a03": "記曰。此至得如來身止。通示觀成得二轉依果相",
    "X17n0326_001:0343a04": "也。二果者。謂轉染令淨。生死即涅槃。轉迷令悟。煩",
    "X17n0326_001:0343a05": "惱即菩提。謂正修行菩薩。若唯心觀成就。不久當",
    "X17n0326_001:0343a06": "得染淨平等。則以大悲方便無功用行度諸眾生。",
    "X17n0326_001:0343a07": "觀眾生如幻。度無度相。從緣無起。故云不勤因緣。",
    "X17n0326_001:0343a08": "心境一如。故云遠離內外境界。唯一真心。除此心",
    "X17n0326_001:0343a09": "外。無片事可得。智與真如。平等平等。俱離能取所",
    "X17n0326_001:0343a10": "取相故。故云心外無所見。此觀純淨。則得無分別",
    "X17n0326_001:0343a11": "智。創登初地。漸次增明。則從二地三地乃至八地。",
    "X17n0326_001:0343a12": "故云次第入無相處。漸昇諸地。住三昧境界也。",
    "X17n0326_001:0343a13": "解三界如幻。分別觀察。當得如幻三昧。度自心現無",
    "X17n0326_001:0343a14": "所有。得住般若波羅蜜。",
    "X17n0326_001:0343a15": "記曰。此從八地至十地。出真入假也。謂於八地無",
    "X17n0326_001:0343a16": "功用行。斷俱生我執已。證我空理。故云自心現無",
    "X17n0326_001:0343a17": "所有。然猶墮於我空。迷於法空。不能空空。故不能",
    "X17n0326_001:0343a18": "度。故華嚴設三加七勸而引拔之。此則以如幻觀。",
    "X17n0326_001:0343a19": "觀察三界如幻不實。以如幻大悲。度如幻眾生。故",
    "X17n0326_001:0343a20": "云得如幻三昧。故九地方能說法度生。十地方能",
    "X17n0326_001:0343a21": "分身十方承事諸佛。故云度無所有。得住無礙般",
    "X17n0326_001:0343a22": "若波羅蜜。以斷俱生法執也。若不能度無所有。宗",
    "X17n0326_001:0343a23": "門謂之法身墮。所謂百尺竿頭坐的人。雖然得入",
    "X17n0326_001:0343a24": "未為真。百尺竿頭重進步。大千世界現全身。故云",
    "X17n0326_001:0343b01": "度自心現無所有。得住般若波羅蜜。",
    "X17n0326_001:0343b02": "捨離彼生。所作方便。金剛喻三摩提。隨入如來身。隨",
    "X17n0326_001:0343b03": "入如如化。神通自在。慈悲方便。具足莊嚴。等入一切",
    "X17n0326_001:0343b04": "佛剎外道入處。",
    "X17n0326_001:0343b05": "記曰。此等覺菩薩。以金剛喻定。頓斷最初生相無",
    "X17n0326_001:0343b06": "明。頓入妙覺也。彼生。即生相無明。故論云。菩薩地",
    "X17n0326_001:0343b07": "盡。滿足方便。一念相應。覺心初起。心無初相。以遠",
    "X17n0326_001:0343b08": "離微細念故。得見心性。心即常住。名究竟覺。故云",
    "X17n0326_001:0343b09": "隨入如來身。隨。即也。論云。以有如是大方便智。除",
    "X17n0326_001:0343b10": "滅無明。見本法身。即與真如等徧一切處。故云隨",
    "X17n0326_001:0343b11": "入如來身。隨入如如化。自然而有不思議業種種",
    "X17n0326_001:0343b12": "之用。故云神通自在。慈悲方便。具足莊嚴。所以觀",
    "X17n0326_001:0343b13": "音大士。如幻聞熏聞修金剛三昧一念成就。忽然",
    "X17n0326_001:0343b14": "超越世出世間。即得上與十方諸佛同一慈力。下",
    "X17n0326_001:0343b15": "與六道眾生共一悲仰。故云等入一切佛剎外道",
    "X17n0326_001:0343b16": "入處。",
    "X17n0326_001:0343b17": "離心意意識。是菩薩漸次轉身。得如來身。",
    "X17n0326_001:0343b18": "記曰。此結束觀行也。謂正修行菩薩。作唯心識觀。",
    "X17n0326_001:0343b19": "乃離心意意識境界。即此便是菩薩漸次轉生死",
    "X17n0326_001:0343b20": "身。得證如來本法身二轉依果之方便也。故曰。如",
    "X17n0326_001:0343b21": "幻三摩提。彈指超無學。十方婆伽梵。一路涅槃門。",
    "X17n0326_001:0343b22": "然此頓證法門。直觀唯識。頓悟自心。而此又云漸",
    "X17n0326_001:0343b23": "次者。所謂理須頓悟。乘悟併消。事須漸除。因次第",
    "X17n0326_001:0343b24": "盡。溈山云。若人一念頓悟自心。尚有無始積生現",
    "X17n0326_001:0343c01": "業流識。漸次淨除。故謂漸修。所云流識者。乃流注",
    "X17n0326_001:0343c02": "生滅。正二障俱生習氣種子耳。故此離心意識。乃",
    "X17n0326_001:0343c03": "頓悟自心。漸次得如來身者。正淨除現業流識也。",
    "X17n0326_001:0343c04": "前云離妄想說所說及生滅等。即離心意識境界。",
    "X17n0326_001:0343c05": "從地至地。至捨離彼生等。乃是漸修。非離此之外",
    "X17n0326_001:0343c06": "別有修也。故宗門教人只須離心意識參。離妄想",
    "X17n0326_001:0343c07": "境界求。謂是故耳。",
    "X17n0326_001:0343c08": "大慧。是故欲得如來隨入身者。當遠離陰界入。(此牒離妄",
    "X17n0326_001:0343c09": "想境界)心因緣所作方便。生住滅妄想虗偽。(此牒離心意識)唯",
    "X17n0326_001:0343c10": "心直進。觀察無始虗偽過。(此指無始根本無明)妄想習氣因。(因指",
    "X17n0326_001:0343c11": "八識中二障種子)三有思惟無所有。(觀三界本空)佛地無生。到自",
    "X17n0326_001:0343c12": "覺聖趣。(直觀無生可到自覺聖智)自心自在。到無開發行。",
    "X17n0326_001:0343c13": "記曰。此總結前文。直指唯心方便也。離二取執。則",
    "X17n0326_001:0343c14": "心自在。無開發方便。唐譯云無功用行。即無師智。",
    "X17n0326_001:0343c15": "自然智也。經云。奇哉。一切眾生具有如來智慧德",
    "X17n0326_001:0343c16": "相。但以妄想執著而不證得。若離妄想執著。則無",
    "X17n0326_001:0343c17": "師智自然智當下現前。故都云到。",
    "X17n0326_001:0343c18": "如隨眾色摩尼。隨入眾生微細之心。而以化身隨心",
    "X17n0326_001:0343c19": "量度。(此摩尼喻牒上隨入如來身等)諸地漸次。相續建立。(此教之以度生儀軌)",
    "X17n0326_001:0343c20": "是故大慧。自悉檀善。應當修學。",
    "X17n0326_001:0343c21": "記曰。此牒述觀益。切勸修持也。謂正修行菩薩。欲",
    "X17n0326_001:0343c22": "速得如來法身。證自覺聖智趣。應當直觀一心本",
    "X17n0326_001:0343c23": "來清淨。本自無生。除一心外無片事可得。如是觀",
    "X17n0326_001:0343c24": "時。漸漸純熟。則一念頓證。不從外得。則自利利他。",
    "X17n0326_001:0344a01": "功備於此。故先教唯心觀門。此又總牒而叮嚀告",
    "X17n0326_001:0344a02": "誡。切勸修持。謂我此法施最善。應當修學也。經以",
    "X17n0326_001:0344a03": "佛語心為宗者。正所謂如來藏自性清淨心也。乃",
    "X17n0326_001:0344a04": "一切眾生本具足者。但今迷之而隨染緣。則煩惱",
    "X17n0326_001:0344a05": "生死三有之相從此而生。若悟之而隨淨緣。則菩",
    "X17n0326_001:0344a06": "提涅槃二轉依果依之而立。是則煩惱菩提生死",
    "X17n0326_001:0344a07": "涅槃。皆依迷悟染淨轉變之相耳。故皆即狂勞顛",
    "X17n0326_001:0344a08": "倒華相。而如來藏中本無此事。故曰求於去來迷",
    "X17n0326_001:0344a09": "悟生死了不可得。然吾人能達本無。日用現前境",
    "X17n0326_001:0344a10": "界了不可得者。可謂即到自覺聖智矣。此佛祖從",
    "X17n0326_001:0344a11": "上所傳心印。其密造自得工夫。備載此章。至其肯",
    "X17n0326_001:0344a12": "綮。又在離心意識妄想境界一語而已。故世尊反",
    "X17n0326_001:0344a13": "覆叮嚀告誡如此。學者知此。可謂不辜本有。不負",
    "X17n0326_001:0344a14": "佛恩矣。上特示正因竟。○上略明唯識以別邪正",
    "X17n0326_001:0344a15": "之因已竟。下廣明八識以示識智之相。",
    "X17n0326_001:0344a17": "觀楞伽阿跋多羅寶經記第一"
}