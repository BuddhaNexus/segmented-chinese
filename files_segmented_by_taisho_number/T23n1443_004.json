{
    "T23n1443_004:0923b09": "根本說一切有部苾芻尼毘奈耶",
    "T23n1443_004:0923b10": "卷第四",
    "T23n1443_004:0923b12": "三藏法師義淨奉　制譯",
    "T23n1443_004:0923b13": "斷人命學處第三",
    "T23n1443_004:0923b14": "爾時薄伽梵在廣嚴城勝慧河側大柘林中，",
    "T23n1443_004:0923b15": "為諸四眾演說妙法，說不淨觀、讚修不淨觀：",
    "T23n1443_004:0923b16": "「汝諸四眾應修不淨觀，由於此觀修習、多修",
    "T23n1443_004:0923b17": "習故得大果利。」諸苾芻便修不淨觀。既修習",
    "T23n1443_004:0923b18": "已，於膿血身深生厭患，或持刀自殺、或服毒",
    "T23n1443_004:0923b19": "藥、或以繩自縊、或自墜高崖、或展轉相害。爾",
    "T23n1443_004:0923b20": "時苾芻眾漸減少，佛是知者見者，知而故問",
    "T23n1443_004:0923b21": "告阿難陀：「何因緣故諸苾芻眾，數漸減少在",
    "T23n1443_004:0923b22": "者無幾？」時阿難陀即以上事具白世尊。佛以",
    "T23n1443_004:0923b23": "此緣集苾芻眾，問諸苾芻：「汝實如此展轉教",
    "T23n1443_004:0923b24": "殺不？」白言：「實爾。」佛告諸苾芻：「汝等所為非沙",
    "T23n1443_004:0923b25": "門法、非隨順行，是不清淨，非出家者所應為",
    "T23n1443_004:0923b26": "事。」作種種訶責告諸苾芻：「我今乃至為諸聲",
    "T23n1443_004:0923b27": "聞二部弟子制其學處，應如是說：",
    "T23n1443_004:0923b28": "「若復苾芻尼，若人、若人胎，故自手斷其命，或",
    "T23n1443_004:0923b29": "持刀授與、或自持刀、或求持刀者，若勸死、讚",
    "T23n1443_004:0923c01": "死，語言：『咄女子！何用此罪累不淨惡活為？汝",
    "T23n1443_004:0923c02": "今寧死，死勝於生。』隨自心念，以餘言說勸讚",
    "T23n1443_004:0923c03": "令死。彼因死者，此苾芻尼亦得波羅市迦不",
    "T23n1443_004:0923c04": "應共住。」",
    "T23n1443_004:0923c05": "若復苾芻尼者，義如上說。若人者，謂於母腹",
    "T23n1443_004:0923c06": "已具六根，所謂眼耳鼻舌身意。人胎者，謂入",
    "T23n1443_004:0923c07": "母腹但有三根，謂身、命、意。故者，謂是故心，非",
    "T23n1443_004:0923c08": "錯誤等。自手者，謂自手行殺。斷命者，令彼命",
    "T23n1443_004:0923c09": "根不得相續。或持刀授與者，若知彼人欲得",
    "T23n1443_004:0923c10": "自殺，便以大刀、剃刀、刺刀等而安其處欲令自",
    "T23n1443_004:0923c11": "害。或自持刀者，謂自力劣不能行殺，但自",
    "T23n1443_004:0923c12": "執刀令他捉手而斷人命。或求持刀者，謂覓",
    "T23n1443_004:0923c13": "男女半擇迦等令其行殺。言勸死者，於三種",
    "T23n1443_004:0923c14": "人勸之令死，謂破戒、持戒及以病人。云何勸",
    "T23n1443_004:0923c15": "破戒？如有苾芻尼，於破戒苾芻尼有所求覓，",
    "T23n1443_004:0923c16": "若衣服、鉢絡、水羅、絛帶及餘沙門命緣資具。",
    "T23n1443_004:0923c17": "時彼苾芻尼作如是念：「若彼破戒命存在者，",
    "T23n1443_004:0923c18": "彼衣鉢等無由能得，我應詣彼勸諫令死。」即",
    "T23n1443_004:0923c19": "便往彼作如是言：「聖者！知不？仁今破戒作諸",
    "T23n1443_004:0923c20": "罪業，身語意三常造眾惡。聖者乃至仁命得",
    "T23n1443_004:0923c21": "長存者，所作惡業轉更增多，由惡增故當於",
    "T23n1443_004:0923c22": "長時受地獄苦。」若破戒者聞此語已，作如是",
    "T23n1443_004:0923c23": "問：「聖者！我今欲何所作？」彼便報曰：「應可捨身",
    "T23n1443_004:0923c24": "自斷其命。」若彼苾芻尼或可捨身或時自殺，",
    "T23n1443_004:0923c25": "彼苾芻尼得波羅市迦；若破戒苾芻尼不受",
    "T23n1443_004:0923c26": "勸者，彼苾芻尼得窣吐羅底也。時勸死者雖",
    "T23n1443_004:0923c27": "說如前，勸死語已心生追悔，便往詣彼破戒",
    "T23n1443_004:0923c28": "苾芻尼所，作如是言：「聖者當知！我前所說，猶",
    "T23n1443_004:0923c29": "如愚小，不善分別不審思量，倉卒而說。聖",
    "T23n1443_004:0924a01": "者若能親近善友說除先罪，仁之所作三業",
    "T23n1443_004:0924a02": "不善，由彼力故而得清淨，由清淨故捨此身",
    "T23n1443_004:0924a03": "已當生天上。」若破戒者或問彼曰：「聖者！我今",
    "T23n1443_004:0924a04": "欲何所作答？」言：「仁勿捨身，仁勿自殺。」若不自",
    "T23n1443_004:0924a05": "殺者，苾芻尼得窣吐羅底也；若破戒人雖聞",
    "T23n1443_004:0924a06": "前語，不用其言而便自殺，其勸死者亦得前",
    "T23n1443_004:0924a07": "罪。是謂苾芻尼勸破戒人死。",
    "T23n1443_004:0924a08": "云何勸持戒人死？如有苾芻尼，於持戒苾芻",
    "T23n1443_004:0924a09": "尼有所求覓，若衣鉢等，廣說乃至即便往彼，",
    "T23n1443_004:0924a10": "作如是言：「聖者！知不？仁既持戒修諸善法，又",
    "T23n1443_004:0924a11": "能展手施、恒常施、愛樂施、廣大施、分布施、",
    "T23n1443_004:0924a12": "得離儉方至豐稔處。捨此身已當得生天，解",
    "T23n1443_004:0924a13": "脫涅槃如隔輕幔。」若持戒人聞此語已，作如",
    "T23n1443_004:0924a14": "是問：「聖者！我今欲何所作？」彼便報曰：「應可捨",
    "T23n1443_004:0924a15": "身自斷其命。」若彼苾芻尼聞是語已，便自斷",
    "T23n1443_004:0924a16": "命，彼苾芻尼得波羅市迦；若持戒苾芻尼不",
    "T23n1443_004:0924a17": "受勸者，彼苾芻尼得窣吐羅底也。時勸死者",
    "T23n1443_004:0924a18": "雖說如是勸死語已，心生追悔，便往詣彼持",
    "T23n1443_004:0924a19": "戒苾芻尼所，作如是言：「聖者當知！我前所說，",
    "T23n1443_004:0924a20": "猶如愚小，不善分別不審思量，倉卒而說。聖",
    "T23n1443_004:0924a21": "者既能持戒修諸善法，乃至命終必生天上。」",
    "T23n1443_004:0924a22": "若持戒者或問彼曰：「我今欲何所作？」報言：「聖",
    "T23n1443_004:0924a23": "者！仁勿捨身，勿為自殺。」若不自殺者，彼苾芻",
    "T23n1443_004:0924a24": "尼得窣吐羅底也；若雖聞前語不用其言而",
    "T23n1443_004:0924a25": "便自殺，彼苾芻尼亦得窣吐羅底也。是謂苾",
    "T23n1443_004:0924a26": "芻尼勸持戒人死。",
    "T23n1443_004:0924a27": "云何勸病人死？如有苾芻尼，於病苾芻尼有",
    "T23n1443_004:0924a28": "所希求，若衣鉢等命緣資具。時彼苾芻尼作",
    "T23n1443_004:0924a29": "如是念：「彼重病人命存在者，彼衣鉢等無由",
    "T23n1443_004:0924b01": "能得，我應往彼勸諫令死。」即便往彼作如是",
    "T23n1443_004:0924b02": "言：「聖者知不？仁既重病極受苦惱，仁若久在",
    "T23n1443_004:0924b03": "病轉增劇常受辛苦。」若病苾芻尼聞此語已，",
    "T23n1443_004:0924b04": "作如是問：「我今欲何所作？」彼便報曰：「應可捨",
    "T23n1443_004:0924b05": "身自斷其命。」若病苾芻尼聞是語已，恐更辛",
    "T23n1443_004:0924b06": "苦便自斷命，彼苾芻尼得波羅市迦；若病苾",
    "T23n1443_004:0924b07": "芻尼不受勸者，彼苾芻尼得窣吐羅底也。時",
    "T23n1443_004:0924b08": "彼苾芻尼雖說如前勸死方便已，心生追悔，",
    "T23n1443_004:0924b09": "便往彼病苾芻尼所，作如是言：「聖者當知！我",
    "T23n1443_004:0924b10": "前所說猶如愚小，不善分別不審思量，倉卒",
    "T23n1443_004:0924b11": "而說。聖者！仁今宜可覓善知識，能為仁求應",
    "T23n1443_004:0924b12": "病之藥，供給飲食如法相看隨順不逆。若能",
    "T23n1443_004:0924b13": "爾者，不久便當病愈安樂，氣力平復隨意遊",
    "T23n1443_004:0924b14": "行。」若病苾芻尼或問彼曰：「聖者！仁今令我欲",
    "T23n1443_004:0924b15": "何所作？」報言：「仁勿捨身勿為自殺。」若不自殺",
    "T23n1443_004:0924b16": "者，彼苾芻尼得窣吐羅底也；若病苾芻尼雖",
    "T23n1443_004:0924b17": "聞前語，不用其言而便自殺，彼苾芻尼亦得",
    "T23n1443_004:0924b18": "麁罪。是謂苾芻尼勸病者死。",
    "T23n1443_004:0924b19": "言讚死者，若有苾芻尼，於樂死人前作讚死",
    "T23n1443_004:0924b20": "語。「咄女子！」者，是呼召言。「汝今何用如是罪累",
    "T23n1443_004:0924b21": "乃至死勝於生。」者，皆是出輕毀言。隨自心念",
    "T23n1443_004:0924b22": "者，謂隨自心而生異念。以餘言說者，謂以眾",
    "T23n1443_004:0924b23": "多方便勸彼令死。讚者於病人前說讚美言，",
    "T23n1443_004:0924b24": "欲令必死心無所顧。若彼由此方便而命終",
    "T23n1443_004:0924b25": "者，謂彼苾芻尼由此所說方便而致命終。不",
    "T23n1443_004:0924b26": "由餘事，謂非此餘善心等事。苾芻尼者，謂有",
    "T23n1443_004:0924b27": "苾芻尼性。苾芻尼性者，謂受近圓，廣如上說。",
    "T23n1443_004:0924b28": "波羅市迦義亦如上。此中犯相其事云何？",
    "T23n1443_004:0924b29": "攝頌曰：",
    "T23n1443_004:0924c01": "　有時以內身，　　或用於外物，",
    "T23n1443_004:0924c02": "　或內外二合，　　是名為殺相。",
    "T23n1443_004:0924c03": "云何內身殺？謂若苾芻尼有殺心，若以一指",
    "T23n1443_004:0924c04": "打彼女男半擇迦等，由此方便而命終者，此",
    "T23n1443_004:0924c05": "苾芻尼得波羅市迦；或當時不死、由此為緣",
    "T23n1443_004:0924c06": "後乃死者，此苾芻尼亦得波羅市迦；若當時",
    "T23n1443_004:0924c07": "不死、後亦不死者，得窣吐羅底也。如以一指，",
    "T23n1443_004:0924c08": "若以五指、拳、腕、項、肩及餘身分，乃至足指而",
    "T23n1443_004:0924c09": "打，於彼欲令斷命。若彼死者，此苾芻尼得波",
    "T23n1443_004:0924c10": "羅市迦；若當時不死、後由此死者，苾芻尼亦",
    "T23n1443_004:0924c11": "得波羅市迦；若不死者，得窣吐羅底也。是名",
    "T23n1443_004:0924c12": "內身行殺。云何外物殺？若苾芻尼有殺心，以",
    "T23n1443_004:0924c13": "竹、鐵箭射彼女男半擇迦等，由此方便而命",
    "T23n1443_004:0924c14": "終者，此苾芻尼得波羅市迦；不即命終、後方",
    "T23n1443_004:0924c15": "死者，亦得波羅市迦；若當時不死、後亦不死",
    "T23n1443_004:0924c16": "者，得窣吐羅底也。若矛矟、輪鑹及餘兵刃乃",
    "T23n1443_004:0924c17": "至棗核，遙擲彼人作殺害心欲令其死。由此",
    "T23n1443_004:0924c18": "方便而命終者，此苾芻尼得波羅市迦；不即",
    "T23n1443_004:0924c19": "命終、後方死者，亦得波羅市迦；若當時不死、",
    "T23n1443_004:0924c20": "後亦不死者，得窣吐羅底也。是名外物殺。云",
    "T23n1443_004:0924c21": "何內外合殺？若苾芻尼有殺心，手執大刀，殺",
    "T23n1443_004:0924c22": "彼女男半擇迦等。由此方便而命終者，此苾",
    "T23n1443_004:0924c23": "芻尼得波羅市迦；不即命終、後方死者，亦得",
    "T23n1443_004:0924c24": "波羅市迦；若當時不死、後亦不死者，得窣吐",
    "T23n1443_004:0924c25": "羅底也。如大刀既爾，諸餘兩刃、半刃、矟杖之",
    "T23n1443_004:0924c26": "類乃至草莛，打斫於彼作殺害心欲令其死。",
    "T23n1443_004:0924c27": "由此方便而命終者，得波羅市迦或得窣吐",
    "T23n1443_004:0924c28": "羅底也。廣如上說。是名內外合殺。",
    "T23n1443_004:0924c29": "攝頌曰：",
    "T23n1443_004:0925a01": "　若以毒藥粖，　　及在二依處，",
    "T23n1443_004:0925a02": "　或時以諸酒，　　機關等害人。",
    "T23n1443_004:0925a03": "云何以毒藥？",
    "T23n1443_004:0925a04": "若苾芻尼有殺心，若以毒藥、若毒和食，謂",
    "T23n1443_004:0925a05": "餅飯等，殺女男半擇迦。由此方便而命終",
    "T23n1443_004:0925a06": "者，得波羅市迦；不死，得窣吐羅底也。廣說如",
    "T23n1443_004:0925a07": "上。是名毒藥殺。",
    "T23n1443_004:0925a08": "云何毒粖殺？",
    "T23n1443_004:0925a09": "若苾芻尼有殺心，以諸毒粖或用摩身、或將",
    "T23n1443_004:0925a10": "洗浴、或和塗香、或坌香鬘、或雜香煙，殺彼女",
    "T23n1443_004:0925a11": "男半擇迦等，由此方便而命終者，此苾芻尼",
    "T23n1443_004:0925a12": "得波羅市迦，或得窣吐羅底也。是名毒粖殺。",
    "T23n1443_004:0925a13": "云何依處殺？",
    "T23n1443_004:0925a14": "此有二種：一、因地稽留，二、因木稽留。何謂因",
    "T23n1443_004:0925a15": "地稽留？若苾芻尼有殺心，掘地作穽，於內置",
    "T23n1443_004:0925a16": "機羈絆其脚，欲殺男女半擇迦，因此而死；",
    "T23n1443_004:0925a17": "或放師子、虎豹、鵰、鷲鳥等而令噉食，或以風",
    "T23n1443_004:0925a18": "吹日曝形質銷盡，或令飢渴羸瘦，由此方便",
    "T23n1443_004:0925a19": "而命終者，此苾芻尼得波羅市迦，若不死者",
    "T23n1443_004:0925a20": "得窣吐羅底也。如脚既爾，若脛、若髀、若腰、若",
    "T23n1443_004:0925a21": "胸，乃至於頸而為羈絆，或時欲令師子等食，",
    "T23n1443_004:0925a22": "乃至飢渴羸瘦，由此方便而命終者，得波羅",
    "T23n1443_004:0925a23": "市迦，或窣吐羅底也。是名因地稽留殺。",
    "T23n1443_004:0925a24": "云何因木稽留殺？",
    "T23n1443_004:0925a25": "若苾芻尼，故心欲殺女男半擇迦等，或於大",
    "T23n1443_004:0925a26": "木若柱若橛，以濕繩索而繫其足，因此而",
    "T23n1443_004:0925a27": "死；或時欲令師子等食，乃至飢渴銷瘦，由此",
    "T23n1443_004:0925a28": "方便而命終者，得波羅市迦，或窣吐羅底也。",
    "T23n1443_004:0925a29": "是名因木稽留殺。",
    "T23n1443_004:0925b01": "云何酒醉殺？若苾芻尼，故心欲殺女男半擇",
    "T23n1443_004:0925b02": "迦等，與米酒令飲，因此致死；或令師子等食，",
    "T23n1443_004:0925b03": "乃至飢渴羸瘦，由此方便而致命終，得波羅",
    "T23n1443_004:0925b04": "市迦，或窣吐羅底也。如米酒既爾，乃至根莖",
    "T23n1443_004:0925b05": "花葉果酒，或呪其酒或以藥酒，飲令心亂癡",
    "T23n1443_004:0925b06": "無所識，由此方便而致命終；或由醉故欲令",
    "T23n1443_004:0925b07": "王賊怨家而斷其命，得波羅市迦，或窣吐羅",
    "T23n1443_004:0925b08": "底也。是名以酒殺。",
    "T23n1443_004:0925b09": "云何機弓殺？",
    "T23n1443_004:0925b10": "若苾芻尼，故心欲殺女男半擇迦等，便設機",
    "T23n1443_004:0925b11": "弓施以鐵箭，或安諸刀等，置於路側。若彼女",
    "T23n1443_004:0925b12": "男及半擇迦，從此而過，便截手足，或復斬頭",
    "T23n1443_004:0925b13": "及餘身分。由此方便而致命終者，此苾芻尼",
    "T23n1443_004:0925b14": "得波羅市迦，或窣吐羅底也。如機弓既爾，若",
    "T23n1443_004:0925b15": "作蹋發及餘機關欲斷人命，得罪同前。",
    "T23n1443_004:0925b16": "攝頌曰：",
    "T23n1443_004:0925b17": "　若起全半屍、　　墮胎并作呪、",
    "T23n1443_004:0925b18": "　推落及水火、　　遣使寒熱殺。",
    "T23n1443_004:0925b19": "云何起全屍殺？若苾芻尼，故心欲殺女男半",
    "T23n1443_004:0925b20": "擇迦等，便於黑月十四日，詣屍林所覓新死",
    "T23n1443_004:0925b21": "屍，乃至蟻子未傷損者，便以黃土楷拭香",
    "T23n1443_004:0925b22": "水洗屍，以新[疊*毛]一雙遍覆身體，以酥塗足，",
    "T23n1443_004:0925b23": "誦呪呪屍。于時死屍嚬伸欲起，安在兩輪車",
    "T23n1443_004:0925b24": "上，以二銅鈴繫於頸下，以兩刃刀置於手中。",
    "T23n1443_004:0925b25": "其屍即起，便問呪師曰：「汝欲令我殺害誰耶？」",
    "T23n1443_004:0925b26": "呪師報曰：「汝頗識彼某甲女男半擇迦不？」答",
    "T23n1443_004:0925b27": "言：「我識。」報曰：「汝可往彼斷其命根。」若命斷",
    "T23n1443_004:0925b28": "者，苾芻尼得波羅市迦。若於彼家以諸葉草",
    "T23n1443_004:0925b29": "而為鬘帶，橫繫門上及置水瓶、或門繫牸牛",
    "T23n1443_004:0925c01": "并同色犢子、或繫牸羊并同色羊羔、或家有",
    "T23n1443_004:0925c02": "磨藥石并有石軸、或門有因陀羅杙、或火常",
    "T23n1443_004:0925c03": "不滅、或家安形像、或有佛真身、或轉輪王母、",
    "T23n1443_004:0925c04": "或懷輪王胎、或有菩薩、或有菩薩母、或懷菩",
    "T23n1443_004:0925c05": "薩胎、或將欲誦四阿笈摩經、或正誦時。若復",
    "T23n1443_004:0925c06": "大經欲誦正誦，謂《小空》、《大空經》、《增五、增三經》、",
    "T23n1443_004:0925c07": "《幻網經》、《影勝王迎佛經》、《勝幡經》。若有如是等",
    "T23n1443_004:0925c08": "事守護之時，彼所起屍不能得入者，此苾芻",
    "T23n1443_004:0925c09": "尼皆得窣吐羅底也。或不善解起屍之法，却",
    "T23n1443_004:0925c10": "來殺其呪師，此苾芻尼得窣吐羅底也。若呪",
    "T23n1443_004:0925c11": "師苾芻尼殺彼起屍，亦得窣吐羅底也。",
    "T23n1443_004:0925c12": "云何起半屍事？",
    "T23n1443_004:0925c13": "緣並同前，於中別者，車但一輪，一鈴繫頸，刀",
    "T23n1443_004:0925c14": "唯一刃，乃至結罪廣如上說。",
    "T23n1443_004:0925c15": "云何墮胎殺？若苾芻尼，欲殺懷胎母、不欲殺",
    "T23n1443_004:0925c16": "子，即便蹂踏其腹。若母死非胎者，苾芻尼得",
    "T23n1443_004:0925c17": "波羅市迦；若胎死非母者，得窣吐羅底也；若",
    "T23n1443_004:0925c18": "二俱死，於母得波羅市迦；若二俱不死，得窣",
    "T23n1443_004:0925c19": "吐羅底也。若苾芻尼欲殺於胎、不欲殺母，即",
    "T23n1443_004:0925c20": "便蹂踏其腹。若胎死非母，苾芻尼得波羅市",
    "T23n1443_004:0925c21": "迦；若母死非胎，得窣吐羅底也；若二俱死，得",
    "T23n1443_004:0925c22": "波羅市迦；若二俱不死，得窣吐羅底也。",
    "T23n1443_004:0925c23": "云何作呪殺？若苾芻尼有殺心，起方便欲殺",
    "T23n1443_004:0925c24": "女男半擇迦，作曼荼羅安置火爐，然火投木",
    "T23n1443_004:0925c25": "口誦禁呪，作如是念：「若燒木盡，令彼女男",
    "T23n1443_004:0925c26": "半擇迦命根即斷。」若火中木纔始燒半彼命",
    "T23n1443_004:0925c27": "斷者，此苾芻尼得窣吐羅底也；若木燒盡彼",
    "T23n1443_004:0925c28": "命終者，得波羅市迦。若苾芻尼有殺心，起方",
    "T23n1443_004:0925c29": "便欲殺女男半擇迦，以油麻芥子各一升，置",
    "T23n1443_004:0926a01": "於臼中擣之，口誦禁呪，作如是念：「若臼中物",
    "T23n1443_004:0926a02": "擣若成末，令彼命終。」未末已來彼命終者，此",
    "T23n1443_004:0926a03": "苾芻尼得窣吐羅底也；若碎成末彼命終者，",
    "T23n1443_004:0926a04": "得波羅市迦。若苾芻尼有殺心，起方便以黃",
    "T23n1443_004:0926a05": "牛乳一升，置於器中，以指攪乳，口誦禁呪，作",
    "T23n1443_004:0926a06": "如是念：「若器中乳盡變成血，即令彼人命根",
    "T23n1443_004:0926a07": "斷絕。」若乳未盡成血彼命終者，得窣吐羅底",
    "T23n1443_004:0926a08": "也；若盡成血彼命終者，得波羅市迦。",
    "T23n1443_004:0926a09": "若苾芻尼欲殺人，起方便，以五色線刺僧伽",
    "T23n1443_004:0926a10": "胝，口誦禁呪，作如是念：「作此衣了，令彼命終。」",
    "T23n1443_004:0926a11": "若衣未了彼命終者，得窣吐羅底也；衣了死",
    "T23n1443_004:0926a12": "者，得波羅市迦。",
    "T23n1443_004:0926a13": "若苾芻尼欲殺人，起方便，以指畫地，口誦禁",
    "T23n1443_004:0926a14": "呪，作如是念：「畫滿七數，令彼命終。」若未滿七",
    "T23n1443_004:0926a15": "彼命終者，得窣吐羅底也；滿七死者，得波羅",
    "T23n1443_004:0926a16": "市迦。是名作呪殺。",
    "T23n1443_004:0926a17": "云何推墮殺？若苾芻尼欲殺人，於崖岸邊危",
    "T23n1443_004:0926a18": "險等處推彼令墮。由此死者，得波羅市迦；當",
    "T23n1443_004:0926a19": "時不死、後因此死，亦得波羅市迦；當時不死、",
    "T23n1443_004:0926a20": "後亦不死，得窣吐羅底也。如崖既爾，或於牆",
    "T23n1443_004:0926a21": "樹處、或於象馬、車輿、床座，頭肩、腰背、髀膝、腨",
    "T23n1443_004:0926a22": "足及餘身分而推墮時，由此死者，得波羅市",
    "T23n1443_004:0926a23": "迦；若當時不死、後因此死，亦得波羅市迦；若",
    "T23n1443_004:0926a24": "當時不死、後亦不死，得窣吐羅底也。是名推",
    "T23n1443_004:0926a25": "墮殺。",
    "T23n1443_004:0926a26": "云何於水殺？若苾芻尼欲殺人，推置水中。因",
    "T23n1443_004:0926a27": "此死者，得波羅市迦；不死，窣吐羅底也。廣如",
    "T23n1443_004:0926a28": "上說。水謂河、海、池、井，乃至以水一掬投彼口",
    "T23n1443_004:0926a29": "中令死。是名於水殺。",
    "T23n1443_004:0926b01": "云何於火殺？若苾芻尼欲殺人，推置火中。因",
    "T23n1443_004:0926b02": "此而死，苾芻尼得波羅市迦。謂若燒村林城",
    "T23n1443_004:0926b03": "邑，乃至以火炭置彼口中令死。是名火殺。",
    "T23n1443_004:0926b04": "云何驅使殺？若苾芻尼欲殺人，即遣其人向",
    "T23n1443_004:0926b05": "險難處而致死者，得波羅市迦，或窣吐羅底",
    "T23n1443_004:0926b06": "也。廣如上說。險難處者，謂賊、怨家、虎狼、師",
    "T23n1443_004:0926b07": "子等處，使人經過令其致死，是名驅使殺。",
    "T23n1443_004:0926b08": "云何寒凍殺？若苾芻尼欲殺人，於極寒時猛",
    "T23n1443_004:0926b09": "風嚴烈、若晝安置陰中、若夜置於露地令坐",
    "T23n1443_004:0926b10": "濕草。因此而死，苾芻尼得波羅市迦，或窣吐",
    "T23n1443_004:0926b11": "羅底也。廣如上說。是名寒凍殺。",
    "T23n1443_004:0926b12": "云何炎熱殺？若苾芻尼欲殺人，於極熱時身",
    "T23n1443_004:0926b13": "生疿瘡，若晝置於露地、若夜安密室中，熏以",
    "T23n1443_004:0926b14": "煙火覆以席薦及毛緂等。因此而死，得波羅",
    "T23n1443_004:0926b15": "市迦。餘如上說。是名炎熱殺。",
    "T23n1443_004:0926b16": "妄說自得上人法學處第四",
    "T23n1443_004:0926b17": "爾時世尊遊行人間，至竹林聚落北有升攝",
    "T23n1443_004:0926b18": "波林，依止而住。時逢飢饉乞食難得，父母於",
    "T23n1443_004:0926b19": "子尚不相濟，況餘乞人。爾時世尊告諸聲聞：",
    "T23n1443_004:0926b20": "「時世飢饉乞食難得，母子尚不相濟。汝等宜",
    "T23n1443_004:0926b21": "應各隨親友得意之處，於薜舍離隨近聚落",
    "T23n1443_004:0926b22": "而作安居。我與阿難陀於此林住。」苾芻聞已",
    "T23n1443_004:0926b23": "唯然受教，各隨親友於薜舍離隨近聚落而",
    "T23n1443_004:0926b24": "作安居。時五百苾芻見斯事已，共相告曰：「仁",
    "T23n1443_004:0926b25": "等當知！如世尊說：『今時飢饉乞食難得，父子",
    "T23n1443_004:0926b26": "尚不相濟，況餘乞人。汝等宜應各隨親友於",
    "T23n1443_004:0926b27": "薜舍離隨近聚落而作安居，我與阿難陀於",
    "T23n1443_004:0926b28": "此林住。』我等於此無有眷屬可得依止作安",
    "T23n1443_004:0926b29": "居事，然於捕魚人村有我眷屬宜往相問，於",
    "T23n1443_004:0926c01": "其村外權為草室而作安居。」時五百苾芻即",
    "T23n1443_004:0926c02": "便往至捕魚村所，問其眷屬，權為小室村外",
    "T23n1443_004:0926c03": "居停。時諸苾芻共相謂曰：「我等少聞未有學",
    "T23n1443_004:0926c04": "識，若諸眷屬來相請問，我等云何為其說法？",
    "T23n1443_004:0926c05": "若彼來時，我等宜應更相讚歎：『汝諸眷屬大",
    "T23n1443_004:0926c06": "獲善利，汝聚落中得有如是勝妙僧眾於此",
    "T23n1443_004:0926c07": "安居，此苾芻得無常想於無常、苦想於苦、空",
    "T23n1443_004:0926c08": "想於空、無我想、厭離食想，於諸世間無愛樂",
    "T23n1443_004:0926c09": "想、過患想、斷除想、離欲想、滅想死想、不淨",
    "T23n1443_004:0926c10": "想青瘀想、膖脹濃流想、血食想、血塗想、離",
    "T23n1443_004:0926c11": "散想、白骨想、觀空想；此苾芻得初靜慮、二靜",
    "T23n1443_004:0926c12": "慮、三靜慮、四靜慮、得慈悲喜捨、空無邊處、識",
    "T23n1443_004:0926c13": "無邊處、無所有處、非想非非想處；此得四果",
    "T23n1443_004:0926c14": "六神通八解脫。』」後於異時彼諸眷屬來相看",
    "T23n1443_004:0926c15": "問。時諸苾芻見眷屬來，即便更互共相讚歎：",
    "T23n1443_004:0926c16": "「汝諸眷屬大獲善利，汝聚落中得有如是勝",
    "T23n1443_004:0926c17": "妙僧眾於此安居。此苾芻得無常想，廣說乃",
    "T23n1443_004:0926c18": "至得八解脫。」時諸眷屬既聞說已，白言：「聖者！",
    "T23n1443_004:0926c19": "仁等證得如是勝果？」答言：「皆得。」時俗諸人聞",
    "T23n1443_004:0926c20": "得果者咸生愛樂，於自父母妻子親屬而不",
    "T23n1443_004:0926c21": "拯濟，於諸苾芻各以飲食共相供給。",
    "T23n1443_004:0926c22": "爾時世尊未入涅槃安住於世，與諸弟子二",
    "T23n1443_004:0926c23": "時大集：一謂五月十五日欲安居時，二謂八",
    "T23n1443_004:0926c24": "月十五日隨意了時。前安居者受教勅已，往",
    "T23n1443_004:0926c25": "詣城邑村坊聚落而作安居，至隨意了皆來",
    "T23n1443_004:0926c26": "集會，隨所證獲皆悉自知，其未證者請求",
    "T23n1443_004:0926c27": "證法。近薜舍離安居苾芻，三月既滿作衣已",
    "T23n1443_004:0926c28": "竟，顏色憔悴形容羸瘦，執持衣鉢往竹林",
    "T23n1443_004:0926c29": "村。既至村已，時諸苾芻遙見彼至，於同梵行",
    "T23n1443_004:0927a01": "者起憐愍心，遙唱善來，即前迎接，為持衣鉢",
    "T23n1443_004:0927a02": "錫杖軍持并餘雜物沙門資具，又問：「具壽！仁",
    "T23n1443_004:0927a03": "等何處安居而得來至？」答言：「我於佛栗氏聚",
    "T23n1443_004:0927a04": "落三月安居，今來至此。」問曰：「諸具壽！於彼安",
    "T23n1443_004:0927a05": "居三月之內，乞求飲食不勞苦耶？」答曰：「雖於",
    "T23n1443_004:0927a06": "彼處得安樂住，然乞飲食甚大艱辛。」報曰：「實",
    "T23n1443_004:0927a07": "爾。目驗衰羸容色憔悴，唯知飲食定是難",
    "T23n1443_004:0927a08": "求。」時捕魚村五百苾芻既安居了，執持衣鉢",
    "T23n1443_004:0927a09": "亦至此村，顏色鮮好容貌肥盛。諸苾芻見諸",
    "T23n1443_004:0927a10": "同梵行者，起憐愛心，遙唱善來，即前迎接，為",
    "T23n1443_004:0927a11": "持衣鉢并餘雜物，如前具問。乃至問言：「於捕",
    "T23n1443_004:0927a12": "魚村飲食易求安樂行不？」苾芻報曰：「我於彼",
    "T23n1443_004:0927a13": "住實得安樂，所求飲食易得不難。」報言：「具",
    "T23n1443_004:0927a14": "壽！目驗肥充容色光澤，准知飲食定是易求。」",
    "T23n1443_004:0927a15": "即便問曰：「今既時世飢饉飲食難求，父母妻",
    "T23n1443_004:0927a16": "子尚不相濟，何故食易得耶？」彼便答曰：「我於",
    "T23n1443_004:0927a17": "眷屬自相讚歎云：『此苾芻得無常想，乃至得",
    "T23n1443_004:0927a18": "八解脫。』」問曰：「所陳之事為實？為虛？」答言：「是虛。」",
    "T23n1443_004:0927a19": "問言：「具壽！仁等豈合為少飲食，實無上人法",
    "T23n1443_004:0927a20": "自稱得耶？」彼便答曰：「從合不合我等已作。」時",
    "T23n1443_004:0927a21": "諸苾芻樂少欲者，皆共譏嫌呵責非法：「云何",
    "T23n1443_004:0927a22": "汝等為貪飲食，實無上人法自稱得耶？」時諸",
    "T23n1443_004:0927a23": "苾芻白佛，佛以此緣集苾芻眾，知而故問如",
    "T23n1443_004:0927a24": "前廣說。佛問勝慧河邊諸苾芻曰：「汝諸苾芻！",
    "T23n1443_004:0927a25": "實無上人法自言得耶？」彼白佛言：「實爾。大德！」",
    "T23n1443_004:0927a26": "爾時世尊種種呵責：「諸苾芻！汝非沙門法、非",
    "T23n1443_004:0927a27": "隨順行，所不應為，非威儀、非出家者所作。汝",
    "T23n1443_004:0927a28": "諸苾芻！應知世間有三大賊。云何為三？諸苾",
    "T23n1443_004:0927a29": "芻！如有大賊，若百眾、千眾、若百千眾，便往到",
    "T23n1443_004:0927b01": "彼城邑聚落，穿牆開鎖偷盜他物、或時斷路",
    "T23n1443_004:0927b02": "傷殺、或時放火燒村、或破王庫藏、或劫掠城",
    "T23n1443_004:0927b03": "坊，是名第一大賊住在世間。諸苾芻！如有大",
    "T23n1443_004:0927b04": "賊，無百眾、無千眾、無百千眾，不往城邑聚落",
    "T23n1443_004:0927b05": "穿牆開鎖偷盜他物，亦不斷路燒村破王庫",
    "T23n1443_004:0927b06": "藏等，然取僧祇薪草花果及竹木等，賣以自",
    "T23n1443_004:0927b07": "活或與餘人，是名第二大賊住在世間。又諸",
    "T23n1443_004:0927b08": "苾芻！有其大賊，無百眾、無千眾、無百千眾，不",
    "T23n1443_004:0927b09": "往城邑聚落穿牆開鎖偷盜他物，乃至不取",
    "T23n1443_004:0927b10": "僧祇竹木等活命與人，然於自身實未證得",
    "T23n1443_004:0927b11": "上人之法妄說已得，是名第三大賊住在世",
    "T23n1443_004:0927b12": "間。汝諸苾芻！第一大賊、第二大賊不名大賊，",
    "T23n1443_004:0927b13": "是名小賊。汝諸苾芻！若實無上人法自稱得",
    "T23n1443_004:0927b14": "者，於人天魔梵沙門婆羅門中是極大賊。」",
    "T23n1443_004:0927b15": "說伽他曰：",
    "T23n1443_004:0927b16": "「實非阿羅漢，　　說言我身是，",
    "T23n1443_004:0927b17": "　於諸人天中，　　是名為大賊。」",
    "T23n1443_004:0927b18": "爾時世尊種種訶責彼苾芻已，告諸苾芻曰：",
    "T23n1443_004:0927b19": "「我觀十利，為諸聲聞二部弟子，於毘奈耶制",
    "T23n1443_004:0927b20": "其學處，應如是說：",
    "T23n1443_004:0927b21": "「若復苾芻苾芻尼，實無知、無遍知，自知不得",
    "T23n1443_004:0927b22": "上人法寂靜聖者殊勝證悟智見安樂住，而",
    "T23n1443_004:0927b23": "言：『我知我見。』彼於異時若問、若不問，欲自清",
    "T23n1443_004:0927b24": "淨故，作如是說：『諸具壽！我實不知不見，言知",
    "T23n1443_004:0927b25": "言見，虛誑妄語。』得波羅市迦，不應共住。」",
    "T23n1443_004:0927b26": "爾時世尊為諸苾芻制學處已，時有眾多苾",
    "T23n1443_004:0927b27": "芻在阿蘭若住，受麁臥具勤策相應，得少自",
    "T23n1443_004:0927b28": "相寂止方便，世間作意折伏煩惱，欲染瞋恚",
    "T23n1443_004:0927b29": "不復現行。時彼即便更相告言：「具壽！汝今知",
    "T23n1443_004:0927c01": "不？阿蘭若中所應得者我今已得，我生已盡、",
    "T23n1443_004:0927c02": "梵行已立、所作已辦、不受後有。我今可捨蘭",
    "T23n1443_004:0927c03": "若處住聚落中。」便捨靜林就村居止。時彼數",
    "T23n1443_004:0927c04": "數見諸女人，又見淨人及諸求寂，共為雜住",
    "T23n1443_004:0927c05": "煩惱還起，欲染瞋恚還復現行。時彼諸人各",
    "T23n1443_004:0927c06": "作是念：「世尊為諸弟子於毘奈耶制其學處，",
    "T23n1443_004:0927c07": "廣如上說。」",
    "T23n1443_004:0927c08": "時諸苾芻即相告曰：「我等住阿蘭若，受麁臥",
    "T23n1443_004:0927c09": "具勤策相應，得少自相寂止方便折伏煩惱，",
    "T23n1443_004:0927c10": "便棄靜林來至聚落。既觀諸境煩惱現行，如",
    "T23n1443_004:0927c11": "前廣說。豈非我等犯他勝耶？我等共詣具壽",
    "T23n1443_004:0927c12": "阿難陀所，以事陳告，如彼所說我當奉行。」即",
    "T23n1443_004:0927c13": "便到彼，問具壽阿難陀曰：「尊者知不？如佛世",
    "T23n1443_004:0927c14": "尊為諸弟子制其學處：",
    "T23n1443_004:0927c15": "若復苾芻，乃至波羅市迦不應共住。我等在",
    "T23n1443_004:0927c16": "阿蘭若煩惱不起，今來聚落煩惱還生，廣說",
    "T23n1443_004:0927c17": "如前。我皆有疑，豈非我等犯波羅市迦耶？我",
    "T23n1443_004:0927c18": "等共議，當問具壽阿難陀，如彼所說我當奉",
    "T23n1443_004:0927c19": "行。由是事故，我等今來至尊者所，詳欲諮決，",
    "T23n1443_004:0927c20": "豈非我等犯波羅市迦耶？」爾時具壽阿難陀",
    "T23n1443_004:0927c21": "聞諸苾芻說是事已，遂將諸苾芻往世尊所，",
    "T23n1443_004:0927c22": "頂禮佛足在一面座。時具壽阿難陀白佛言：",
    "T23n1443_004:0927c23": "「世尊大德如是為諸苾芻於毘奈耶制其學",
    "T23n1443_004:0927c24": "處，若復苾芻廣說乃至得波羅市迦不應共",
    "T23n1443_004:0927c25": "住。此苾芻等在阿蘭若住，受邊際臥具，勤策",
    "T23n1443_004:0927c26": "相應，得少自相寂止方便，作意折伏煩惱，欲",
    "T23n1443_004:0927c27": "染瞋恚不復現行。時彼即便更相告言：『具",
    "T23n1443_004:0927c28": "壽！汝今知不？阿蘭若中所應得者我今已得，",
    "T23n1443_004:0927c29": "我生已盡、梵行已立、所作已辦、不受後有。我",
    "T23n1443_004:0928a01": "今宜捨蘭若住處往聚落中。』即便捨靜就村住",
    "T23n1443_004:0928a02": "處。時彼數數見諸女人，又見淨人及諸求寂，",
    "T23n1443_004:0928a03": "共為雜住，煩惱還起欲染現行。彼諸苾芻各",
    "T23n1443_004:0928a04": "生疑念：『將非我犯波羅市迦耶？』故來問我。我",
    "T23n1443_004:0928a05": "不敢決，咸來至此。大德世尊！將非彼犯極重",
    "T23n1443_004:0928a06": "罪耶？」世尊告曰：「阿難陀！除增上慢，彼無有犯。」",
    "T23n1443_004:0928a07": "爾時世尊種種方便，為愛樂戒者、為尊重戒",
    "T23n1443_004:0928a08": "者，隨順勸喻為說法已，告諸苾芻曰：「汝諸苾",
    "T23n1443_004:0928a09": "芻！如是應知，前是創制、此是隨開。我今為諸",
    "T23n1443_004:0928a10": "聲聞二部弟子，當如是說：",
    "T23n1443_004:0928a11": "「若復苾芻尼，實無知、無遍知，自知不得上人",
    "T23n1443_004:0928a12": "法寂靜聖者殊勝證悟智見安樂住，而言：『我",
    "T23n1443_004:0928a13": "知我見。』彼於異時若問、若不問，欲自清淨故，",
    "T23n1443_004:0928a14": "作如是說：『諸具壽！我實不知不見，言知言見，",
    "T23n1443_004:0928a15": "虛誑妄語。』除增上慢，此苾芻尼亦得波羅市",
    "T23n1443_004:0928a16": "迦，不應共住。」",
    "T23n1443_004:0928a17": "苾芻尼者，義如上說。言無知者，謂不知色受",
    "T23n1443_004:0928a18": "想行識。言無遍知者，謂不遍知色受想行識。",
    "T23n1443_004:0928a19": "上人法者，上謂色界，在欲界上，無色界在色",
    "T23n1443_004:0928a20": "界上。人謂凡人。法者，謂五蓋等，能除此蓋",
    "T23n1443_004:0928a21": "名之為上。寂靜者，謂是涅槃。言聖者，謂佛及",
    "T23n1443_004:0928a22": "聲聞。殊勝證悟者，謂四沙門果：預流、一來、不",
    "T23n1443_004:0928a23": "還、阿羅漢。智者，謂四智：苦智、集智、滅智、道智",
    "T23n1443_004:0928a24": "及餘諸智。見者，謂四聖諦見。言安樂住者，謂",
    "T23n1443_004:0928a25": "四靜慮是修非生。言我知者，謂知四諦法。而",
    "T23n1443_004:0928a26": "言我見者，謂見天、見龍、見藥叉、見羯路茶、",
    "T23n1443_004:0928a27": "健達婆、緊那羅、莫呼洛伽、鳩槃茶、羯吒布單",
    "T23n1443_004:0928a28": "那、畢舍遮鬼，我聞天聲乃至畢舍遮鬼，我往",
    "T23n1443_004:0928a29": "天處乃至畢舍遮處，彼諸天龍乃至畢舍遮",
    "T23n1443_004:0928b01": "來至我所，我與諸天等常為狎習共作言談，",
    "T23n1443_004:0928b02": "彼諸天等亦來就我常為狎習共作言談。其",
    "T23n1443_004:0928b03": "實未證而言我證，謂得無常想，廣說乃至得",
    "T23n1443_004:0928b04": "八解脫。彼於異時者，謂是別時。若問者，謂被",
    "T23n1443_004:0928b05": "他問。若不問者，謂自生悔恨，而懷憂惱。欲自",
    "T23n1443_004:0928b06": "清淨者，謂希出罪。作如是語：「具壽！我實不知。」",
    "T23n1443_004:0928b07": "者，謂意識也。我實不見者，謂眼根也。虛誑妄",
    "T23n1443_004:0928b08": "語者，是別異說。除增上慢者，謂除增上慢人，",
    "T23n1443_004:0928b09": "實未證得自謂已得，由無誑心故不犯根本。",
    "T23n1443_004:0928b10": "此者，謂指其人。苾芻尼者，謂住苾芻尼性，廣",
    "T23n1443_004:0928b11": "說如上，乃至不應差作十二種人，是故名為",
    "T23n1443_004:0928b12": "不應共住。此中犯相其事云何？",
    "T23n1443_004:0928b13": "攝頌曰：",
    "T23n1443_004:0928b14": "　見相阿蘭若，　　舍中受妙座；",
    "T23n1443_004:0928b15": "　能知於自相，　　方便顯其身。",
    "T23n1443_004:0928b16": "若苾芻尼，如是樂欲、如是忍可，作如是語：「我",
    "T23n1443_004:0928b17": "見諸天乃至羯吒布單那。」者，得波羅市迦。乃",
    "T23n1443_004:0928b18": "至：「我見糞掃鬼。」者，得窣吐羅底也。若苾芻尼",
    "T23n1443_004:0928b19": "如是樂欲、如是忍可，作如是語：「我聞諸天乃",
    "T23n1443_004:0928b20": "至羯吒布單那。」者，得波羅市迦。乃至糞掃鬼",
    "T23n1443_004:0928b21": "者，得窣吐羅底也。若苾芻尼妄心作如是語：",
    "T23n1443_004:0928b22": "「我詣天處乃至羯吒布單那處。」者，得波羅市",
    "T23n1443_004:0928b23": "迦。乃至糞掃鬼處者，得窣吐羅底也。若苾芻",
    "T23n1443_004:0928b24": "尼妄心作如是語：「諸天來至我所，乃至羯吒",
    "T23n1443_004:0928b25": "布單那來至我所。」者，得波羅市迦。乃至糞掃",
    "T23n1443_004:0928b26": "鬼者，得窣吐羅底也。若苾芻尼妄心作如是",
    "T23n1443_004:0928b27": "語：「我共諸天常為狎習共作言談，乃至羯吒",
    "T23n1443_004:0928b28": "布單那。」者，得波羅市迦。若云糞掃鬼者，得窣",
    "T23n1443_004:0928b29": "吐羅底也。若苾芻尼妄心作如是語：「諸天來",
    "T23n1443_004:0928c01": "共我常為狎習共作言說，乃至羯吒布單那",
    "T23n1443_004:0928c02": "者。」得波羅市迦。若云糞掃鬼者，得窣吐羅底",
    "T23n1443_004:0928c03": "也。若苾芻尼妄心，實不得無常想而言我得",
    "T23n1443_004:0928c04": "者，得波羅市迦。乃至妄言得俱解脫，皆波羅",
    "T23n1443_004:0928c05": "市迦。苾芻尼妄心作如是語：「有多苾芻尼，若",
    "T23n1443_004:0928c06": "在村坊、或阿蘭若處住，多被非人之所嬈亂，",
    "T23n1443_004:0928c07": "於中若得預流、一來、不還、阿羅漢果者，非人",
    "T23n1443_004:0928c08": "即不嬈亂。我在彼處，不被非人之所嬈亂。」者，",
    "T23n1443_004:0928c09": "得波羅市迦。若苾芻尼妄心作如是語：「於某",
    "T23n1443_004:0928c10": "舍中受他請食，敷設雜綵勝妙之座，若得四",
    "T23n1443_004:0928c11": "果者方就其座而受飲食，我亦得彼勝妙座",
    "T23n1443_004:0928c12": "食。」者，是苾芻尼得波羅市迦。若有眾多苾芻",
    "T23n1443_004:0928c13": "尼，在阿蘭若村中而住，少於自相而心得定，",
    "T23n1443_004:0928c14": "以世俗道伏除煩惱，欲貪瞋恚而不現行。苾",
    "T23n1443_004:0928c15": "芻尼妄心作如是語：「我亦在彼阿蘭若住，得",
    "T23n1443_004:0928c16": "少自相定，以世俗道伏除煩惱，欲貪瞋恚亦",
    "T23n1443_004:0928c17": "不現行。」者，得波羅市迦。若苾芻尼妄心欲自",
    "T23n1443_004:0928c18": "顯己，作如是語：「有苾芻尼親見諸天。」不言：「是",
    "T23n1443_004:0928c19": "我。」得窣吐羅底也。如是乃至見羯吒布單那，",
    "T23n1443_004:0928c20": "不言是我者，得窣吐羅底也。乃至糞掃鬼者，",
    "T23n1443_004:0928c21": "得惡作罪。若苾芻尼妄心作如是語：「有苾芻",
    "T23n1443_004:0928c22": "尼聞諸天聲。」不言是我，得窣吐羅底也。如是",
    "T23n1443_004:0928c23": "乃至聞羯吒布單那，不言是我者，得窣吐羅",
    "T23n1443_004:0928c24": "底也。乃至糞掃鬼，得惡作罪。若苾芻尼妄心",
    "T23n1443_004:0928c25": "作如是語：「苾芻尼往詣天處。」不言是我者，得",
    "T23n1443_004:0928c26": "窣吐羅底也。乃至羯吒布單那處，得窣吐羅",
    "T23n1443_004:0928c27": "底也。乃至糞掃鬼者，得惡作罪。若苾芻尼妄",
    "T23n1443_004:0928c28": "心作如是語：「有苾芻尼諸天來就。」乃至羯吒",
    "T23n1443_004:0928c29": "布單那，不言是我，得窣吐羅底也。若糞掃鬼",
    "T23n1443_004:0929a01": "者，得惡作罪。若苾芻尼妄心作如是語：「有苾",
    "T23n1443_004:0929a02": "芻尼常往天處，共諸天言談議論，乃至羯吒",
    "T23n1443_004:0929a03": "布單那，不言是我者，得窣吐羅底也。若糞掃",
    "T23n1443_004:0929a04": "鬼者，得惡作罪。」若苾芻尼妄心作如是語：「有",
    "T23n1443_004:0929a05": "苾芻尼諸天來就言談議論，乃至羯吒布單",
    "T23n1443_004:0929a06": "那。」不言是我者，得窣吐羅底也。糞掃鬼同前。",
    "T23n1443_004:0929a07": "若苾芻尼妄心作如是語：「有苾芻尼得無常",
    "T23n1443_004:0929a08": "想，如前廣說乃至得八解脫。」不言是我，是苾",
    "T23n1443_004:0929a09": "芻尼得窣吐羅底也。如有眾多苾芻尼在阿",
    "T23n1443_004:0929a10": "蘭若村住，常被非人之所嬈亂，中有苾芻尼",
    "T23n1443_004:0929a11": "得四果者，不被非人之所嬈亂。苾芻尼妄心",
    "T23n1443_004:0929a12": "作如是語：「有苾芻尼在彼村住，不被非人之",
    "T23n1443_004:0929a13": "所嬈亂。」不言是我，得窣吐羅底也。若有眾多",
    "T23n1443_004:0929a14": "苾芻尼在俗舍中，坐勝妙座而受其食，皆獲",
    "T23n1443_004:0929a15": "四果。苾芻尼妄心作如是語：「有苾芻尼於彼",
    "T23n1443_004:0929a16": "舍中受勝妙座。」不言是我者，得窣吐羅底也。",
    "T23n1443_004:0929a17": "若諸苾芻尼在阿蘭若村住，得少自相定，以",
    "T23n1443_004:0929a18": "世俗道伏除煩惱，欲貪瞋恚亦不現行，不言",
    "T23n1443_004:0929a19": "是我者，得窣吐羅底也。若苾芻尼妄心作如",
    "T23n1443_004:0929a20": "是語：「有苾芻尼在彼村住，得少自相定，乃至",
    "T23n1443_004:0929a21": "煩惱皆不現行。」不言是我者，得窣吐羅底也。",
    "T23n1443_004:0929a22": "根本說一切有部苾芻尼毘奈耶卷第四"
}