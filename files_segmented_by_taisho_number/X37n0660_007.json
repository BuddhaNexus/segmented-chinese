{
    "X37n0660_007:0069b17": "天台涅槃疏卷第七私記(三本)",
    "X37n0660_007:0069b19": "天台沙門　行滿　集",
    "X37n0660_007:0069b20": "○釋現病品第十八",
    "X37n0660_007:0069b21": "莊嚴第二周者。取前問答竟為一周。今為第二也。",
    "X37n0660_007:0069b22": "梁武中後者。釋太奢漫如前破也。",
    "X37n0660_007:0069b23": "開前答離一切病者。由前答問竟。故以現病如來久",
    "X37n0660_007:0069b24": "離病因。今為眾生故現斯病也。",
    "X37n0660_007:0069c01": "何妨更說者。意云前雖說三種病兒。何妨今更重說",
    "X37n0660_007:0069c02": "還答前文也。",
    "X37n0660_007:0069c03": "望後為正者。生於五行也。",
    "X37n0660_007:0069c04": "一病行乃至第五嬰兒等者。聖梵為因。天行為果。病",
    "X37n0660_007:0069c05": "□□□□□□□。",
    "X37n0660_007:0069c06": "而文明無病者。如下文三推如來文。離病因□□□",
    "X37n0660_007:0069c07": "□□說法廣談無病之相也。",
    "X37n0660_007:0069c08": "眾苦併除者。文無病因故也。",
    "X37n0660_007:0069c09": "偏言四分者。此屬思惟煩惱。若是利使背上。鈍使亦",
    "X37n0660_007:0069c10": "屬此攝也。",
    "X37n0660_007:0069c11": "經云教大迦葉人中象王等者。此是迦葉童子請。故",
    "X37n0660_007:0069c12": "舉大以標別號。此迦葉等於法華中已得受記。或為",
    "X37n0660_007:0069c13": "後表。聲聞未入大乘。方便請可。或依昔稱名也。",
    "X37n0660_007:0069c14": "此亦是四悉意者。一弟子不同即世界□□請大乘",
    "X37n0660_007:0069c15": "第一義也。三教不退生善之極。四治惡人即對治也。",
    "X37n0660_007:0069c16": "單慢開為兩。單只是慢。開為小中。上等中等二慢也。",
    "X37n0660_007:0069c17": "慢慢者。於他勝謂己等。又於己等謂己勝也。",
    "X37n0660_007:0069c18": "等中上上中等者。謂等中謂上。上中謂等也。",
    "X37n0660_007:0069c19": "著我所由者。由著我故慢也。",
    "X37n0660_007:0069c20": "決定四趣業能障初果者。且約小乘作決定說。若望",
    "X37n0660_007:0069c21": "大乘。此業不障菩提也。",
    "X37n0660_007:0069c22": "果中說因者。此之重惡皆猶業造。故云說因也。",
    "X37n0660_007:0069c23": "皆先業果者。猶先世造業。故此業還酬來果。名之為",
    "X37n0660_007:0069c24": "報。先習多欲。今感雀身等。即是報也。",
    "X37n0660_007:0070a01": "先長行略後偈廣請者。文中廣略相似。以偈文分三",
    "X37n0660_007:0070a02": "段。謂正請釋結。故云廣也。",
    "X37n0660_007:0070a03": "凡稱瞿曇亦有所簡者。如律中稱小瞿曇為牛糞甘",
    "X37n0660_007:0070a04": "蔗曰炙種。即同外道所喚。此是大瞿曇之本族得名。",
    "X37n0660_007:0070a05": "故非慢也。",
    "X37n0660_007:0070a06": "經云唯有諸菩薩乃至善射人□。請意云。文殊等諸",
    "X37n0660_007:0070a07": "大菩薩前以聞常。更有後來聲聞諸鈍根者故請也。",
    "X37n0660_007:0070a08": "光從身出表法身者。即是從真起應。現於蓮華以表",
    "X37n0660_007:0070a09": "於因。現其化佛以表於果。從因至果皆為眾生。故云",
    "X37n0660_007:0070a10": "華能含果等。豈是如來有病能現斯事耶。",
    "X37n0660_007:0070a11": "大悲薰身者。悲能拔苦。故云身也。慈能與樂。故云心",
    "X37n0660_007:0070a12": "也。",
    "X37n0660_007:0070a13": "一一華中化佛利益者。依正大小種種不同也。",
    "X37n0660_007:0070a14": "經云所有眾生過斯光者。獲冥顯兩益也。",
    "X37n0660_007:0070a15": "經云爾時一切天龍下。但用華香供養者。此以過中",
    "X37n0660_007:0070a16": "不須獻食。故用華香耳。故云先供後請也。",
    "X37n0660_007:0070a17": "經云如何一且棄本誓者。如來久行弘誓。今日何故",
    "X37n0660_007:0070a18": "棄捨我等入於涅槃。故勸請也。",
    "X37n0660_007:0070a19": "例世間天生天淨天乃至第一義天云云者。此約教",
    "X37n0660_007:0070a20": "不同故也。",
    "X37n0660_007:0070a21": "經云諸耶風者。不為界內外二邊諸耶傾動也。",
    "X37n0660_007:0070a22": "離外惡緣者。諸魔外道也。",
    "X37n0660_007:0070a23": "及內惡因者。強軟八風也。",
    "X37n0660_007:0070a24": "得內善因者。微妙智慧也。",
    "X37n0660_007:0070b01": "及外善緣者。已曾供養也。",
    "X37n0660_007:0070b02": "舉十二事密語者。不病無病為密語也。",
    "X37n0660_007:0070b03": "此中三種病人異前三人者。謂此三人不可治據不",
    "X37n0660_007:0070b04": "發心故。前三病人據發心者也。",
    "X37n0660_007:0070b05": "此乃與奪之意者。前奪不得受持等也。此與許為諭",
    "X37n0660_007:0070b06": "諂等也。",
    "X37n0660_007:0070b07": "不差差者未開者。後開為五種病也。",
    "X37n0660_007:0070b08": "差者開出怖畏至六事等者。即是菩薩之人或為自",
    "X37n0660_007:0070b09": "行化他兼於餘四。故云六事。",
    "X37n0660_007:0070b10": "書寫下即是五種法師并前六事成三十也。",
    "X37n0660_007:0070b11": "中者後更開五種病人者。二乘之人居不差差中。",
    "X37n0660_007:0070b12": "後更者。開出四果緣覺并前三十成三十五。更足前",
    "X37n0660_007:0070b13": "三不可治人。即都成三十八種。此等帶病修行者。四",
    "X37n0660_007:0070b14": "果等人無明未除。名之為病也。",
    "X37n0660_007:0070b15": "菩薩在因亦應例此者。謂初心圓人似位之中亦名",
    "X37n0660_007:0070b16": "病也。",
    "X37n0660_007:0070b17": "須會釋之者。八萬等皆約權教。如三恒聞法信等故也。",
    "X37n0660_007:0070b18": "○釋聖行品第十九",
    "X37n0660_007:0070b19": "前略廣門說涅槃果者。略是純陀品中明常住五果。",
    "X37n0660_007:0070b20": "衰歎明勝三修新伊等果。後迦葉菩薩三十四問廣",
    "X37n0660_007:0070b21": "答長壽因果。乃至大眾問品廣明果也。",
    "X37n0660_007:0070b22": "十德聚功獎勸行因者。皆說如來果上功德十力四",
    "X37n0660_007:0070b23": "無畏等。如華嚴中依正融融令慕果行因也。",
    "X37n0660_007:0070b24": "何者下。是今家正後。",
    "X37n0660_007:0070c01": "前明圓極之果者。皆論佛性常住之果也。何得圓果",
    "X37n0660_007:0070c02": "永躡漸因。故今不用也。",
    "X37n0660_007:0070c03": "不應言佛之所行者。意云佛是極果故也。",
    "X37n0660_007:0070c04": "不應言菩薩修行者。菩薩是因人故也。",
    "X37n0660_007:0070c05": "又且今破五行非圓因者。次第別因故。十德非極果",
    "X37n0660_007:0070c06": "者。分證果故也。",
    "X37n0660_007:0070c07": "聖行是開空法道者。五行之法。是畢竟空家之道。道",
    "X37n0660_007:0070c08": "是因故。故云法道也。",
    "X37n0660_007:0070c09": "是第一義理者。證畢竟空理也。",
    "X37n0660_007:0070c10": "不來不去者。來無自性故空。去無所至。即中道空也。",
    "X37n0660_007:0070c11": "是如來密語者。對病說於無病。無病即空。此之五行",
    "X37n0660_007:0070c12": "道名為空。何故云五行是有也。",
    "X37n0660_007:0070c13": "今得聞知者。即是有所得也。",
    "X37n0660_007:0070c14": "廣明大般涅槃施者。始自純陀經常終至大眾受供",
    "X37n0660_007:0070c15": "中間隨問施與。無非佛性常住。故云竟也。",
    "X37n0660_007:0070c16": "服此方法者。正以次第顯不次。以為方法也。",
    "X37n0660_007:0070c17": "諸佛菩薩之所行者。聖所行故。名為聖行也。",
    "X37n0660_007:0070c18": "通稱聖行其義未顯者。通則攝。別不別不攝通。聖則",
    "X37n0660_007:0070c19": "是通。行則有別。故今更論次不次等也。",
    "X37n0660_007:0070c20": "真不知俗者。十行出假不思議俗也。",
    "X37n0660_007:0070c21": "俗不知中者。謂地前未具一行一切行一切智等。行",
    "X37n0660_007:0070c22": "是所觀。智是能觀。以智契行。故云一切也。",
    "X37n0660_007:0070c23": "梵者淨也者。即取究竟淨邊。能起慈悲應於六道。故",
    "X37n0660_007:0070c24": "云涉有。不同其塵猶如蓮華。雖處淤泥不為所染。有",
    "X37n0660_007:0071a01": "即二十五有生處。約化他已辨功能也。",
    "X37n0660_007:0071a02": "嬰兒行就譬立名者。如下文有漸嬰兒木牛黃藥之",
    "X37n0660_007:0071a03": "喻等圓嬰兒即不來不去不作大小等。皆約喻也。",
    "X37n0660_007:0071a04": "就所治立名者。約不差差等五種病兒一種菩薩也。",
    "X37n0660_007:0071a05": "就圓人立名者。發心畢竟二不別。初觀涅槃行道也。",
    "X37n0660_007:0071a06": "不住名行者。約行因說名為不住。既因果滿後能化",
    "X37n0660_007:0071a07": "他。令他修行。故云令他不住也。",
    "X37n0660_007:0071a08": "病同他惡乃是枝末者。如來無病同於眾生。故非本",
    "X37n0660_007:0071a09": "也。今取一行是本。五行是枝。本通枝別也。",
    "X37n0660_007:0071a10": "緣於涅槃者。約理而論修。還將中理而化於他。即約",
    "X37n0660_007:0071a11": "慈悲本為。故云梵行也。",
    "X37n0660_007:0071a12": "乘理自進名天行者。即是證乘。一家名義亦名行乘。",
    "X37n0660_007:0071a13": "亦名教乘。得初住理乘。此理進到第二住。名為進也。",
    "X37n0660_007:0071a14": "棄本從末者。斥他取病行為本。却成末也。",
    "X37n0660_007:0071a15": "能作病行者。文同有病說無病也。",
    "X37n0660_007:0071a16": "若論五行次第從淺至深等者。以聖行中戒聖行居",
    "X37n0660_007:0071a17": "初次第成淺。病行即是如來果上云用。故合居後也。",
    "X37n0660_007:0071a18": "若論一行等者。即不次第行。一行之中皆令五行。今",
    "X37n0660_007:0071a19": "從初說。故云病行備於五行也。",
    "X37n0660_007:0071a20": "若判通別者。將別判通。天行為通以約理故。餘四則",
    "X37n0660_007:0071a21": "別。將通判別非無五行也。",
    "X37n0660_007:0071a22": "不可一向者。一一行中皆具通別故也。",
    "X37n0660_007:0071a23": "上能束散於下者。不次第行能束五行。同歸一行。能",
    "X37n0660_007:0071a24": "開一行即是五行。名之為散。",
    "X37n0660_007:0071b01": "下不能卷舒於上者。次第之行戒行居初。不能五一",
    "X37n0660_007:0071b02": "自在也。",
    "X37n0660_007:0071b03": "說三不說二者。二即天病二行。若取現病居初。即成",
    "X37n0660_007:0071b04": "說四不說一。今從五行次第。故云說三耳。",
    "X37n0660_007:0071b05": "私謂以雜華中者。即是華嚴廣明初住行位。故指往",
    "X37n0660_007:0071b06": "尋也。",
    "X37n0660_007:0071b07": "不逾一理者。彼經普賢門中初住已上行願因果依",
    "X37n0660_007:0071b08": "正融融相即皆證天然之理。理已攝者無非法界也。",
    "X37n0660_007:0071b09": "天之行故者。約於真因進趣邊說。名之為行。行即理",
    "X37n0660_007:0071b10": "故。故名天行也。",
    "X37n0660_007:0071b11": "為天修行者。從初發心。本求於理。故名為天也。",
    "X37n0660_007:0071b12": "遠指於天者。約始覺果。名之為遠。別教次第約未證",
    "X37n0660_007:0071b13": "邊。亦名為遠也。",
    "X37n0660_007:0071b14": "有通有別者。天行名通。餘四行別。",
    "X37n0660_007:0071b15": "道後自彰但說三行者。天行病行即自分明也。",
    "X37n0660_007:0071b16": "次未有者。梵兒二行也。所緣理者。謂專心修習也。",
    "X37n0660_007:0071b17": "治之即差等者。正是上文五種病兒有病行處。勸修",
    "X37n0660_007:0071b18": "涅槃也。",
    "X37n0660_007:0071b19": "以如來自行即因人者。菩薩之人依於圓因。即是果",
    "X37n0660_007:0071b20": "家之因。故名如來也。",
    "X37n0660_007:0071b21": "即因而果者。大乘者諸法實相。大乘果者亦諸法實",
    "X37n0660_007:0071b22": "相因果不二也。",
    "X37n0660_007:0071b23": "不結勸者。此是如來之行。不同二乘所行。故不須勸",
    "X37n0660_007:0071b24": "也。",
    "X37n0660_007:0071c01": "答同緣涅槃立行有異者。一以涅槃心修次第行故。",
    "X37n0660_007:0071c02": "二以圓修發心畢竟二不別故。故偏圓不同也。",
    "X37n0660_007:0071c03": "一雙釋五行一行者。聖行之中開戒定慧釋後。皆有",
    "X37n0660_007:0071c04": "次不次行結。故云雙釋也。",
    "X37n0660_007:0071c05": "若從聲聞是遇瞻病者。大論中如來為大醫。經教如",
    "X37n0660_007:0071c06": "藥方。聲聞猶如看病者。今云從聲聞者。或如般若中",
    "X37n0660_007:0071c07": "加說大乘。或佛滅後四依菩薩作聲聞形說於大乘",
    "X37n0660_007:0071c08": "也。",
    "X37n0660_007:0071c09": "是為可治者。猶遇人法具足故也。",
    "X37n0660_007:0071c10": "經云興大戰諍者。魔是諍人。故云諍耳。菩薩之人實",
    "X37n0660_007:0071c11": "無諍也。譬說中從四重去。即是五篇之罪。大乘之中",
    "X37n0660_007:0071c12": "不分篇聚。但合釋也。",
    "X37n0660_007:0071c13": "經云令汝安隱得入涅槃者。此以五欲之樂名涅槃。",
    "X37n0660_007:0071c14": "非是如來真實涅槃也。",
    "X37n0660_007:0071c15": "二具事理者。事即事戒。大乘之。戒帶事約理。故云事",
    "X37n0660_007:0071c16": "理也。",
    "X37n0660_007:0071c17": "前後眷屬者。偷蘭為前方便。及第二篇通持下四為",
    "X37n0660_007:0071c18": "後方便也。",
    "X37n0660_007:0071c19": "防意地者。有漏定也。",
    "X37n0660_007:0071c20": "道共戒者。道論謂無漏聖道初果已上能具此戒也。",
    "X37n0660_007:0071c21": "性重為本者。性重若壞。餘或不全也。",
    "X37n0660_007:0071c22": "經[革*茸]衣。[革*茸]字(而用反)說文[革*茸]。案毳飾也。或作[散-ㄆ+毛](而容反)。謂",
    "X37n0660_007:0071c23": "古貝垂毛也。",
    "X37n0660_007:0071c24": "經[序-予+(這-言+(庚-(序-予)))]子者。[序-予+(這-言+(庚-(序-予)))]字(姊葉反)案字詁文。[序-予+(這-言+(庚-(序-予)))]今作接。謂木之子",
    "X37n0660_007:0072a01": "也。蒂音者非此意也。",
    "X37n0660_007:0072a02": "八道行城是塞戲者。西國兵戲二人各使二十玉象。",
    "X37n0660_007:0072a03": "此方亦有畫板為道也。",
    "X37n0660_007:0072a04": "願與他共等者。大論中問菩薩與他為當與因與果。",
    "X37n0660_007:0072a05": "何者若與他因菩薩之行則闕要。與其果自行滿足。",
    "X37n0660_007:0072a06": "迴果與他也。",
    "X37n0660_007:0072a07": "彼此窮底者。於初發持戒心達實相底。即是自利利",
    "X37n0660_007:0072a08": "他究竟滿足彼岸之底也。應招報果去當生處果也。",
    "X37n0660_007:0072a09": "今不近不遠者。近即人天。遠即究竟分證初地故也。",
    "X37n0660_007:0072a10": "初地真解者。真如妙解也。",
    "X37n0660_007:0072a11": "證道同處者。同圓家初住也。",
    "X37n0660_007:0072a12": "三云約地經者。謂十地經將十波羅蜜具對十地。今",
    "X37n0660_007:0072a13": "是戒故即二地也。",
    "X37n0660_007:0072a14": "則入理名住者。此約次第行人證真諦理也。",
    "X37n0660_007:0072a15": "行以自在為義者。出假化物種種法緣。故云自在也。",
    "X37n0660_007:0072a16": "無所畏地者。離五怖畏也。",
    "X37n0660_007:0072a17": "文意不單者。明次不次也。",
    "X37n0660_007:0072a18": "常故不動者。法身之體不為二邊之所動也。",
    "X37n0660_007:0072a19": "樂故不墮。涅槃之樂不墮四趣也。",
    "X37n0660_007:0072a20": "我故不退者。以自在故不同小乘有退也。",
    "X37n0660_007:0072a21": "淨故不散者。不為世間八風之所能壞也。",
    "X37n0660_007:0072a22": "今取尋常者。世間法尒不同大經也。",
    "X37n0660_007:0072a23": "一舉偏圓兩人者。佛及菩薩也。",
    "X37n0660_007:0072a24": "經腦曉者。曉字(依字說文古木反足大指恐非今用)按義宜作解音(胡賣",
    "X37n0660_007:0072b01": "反)。謂腦解也。按無上依經解三十二相中。二如來頂",
    "X37n0660_007:0072b02": "解是也。",
    "X37n0660_007:0072b03": "未得是堪忍地者者。文云作是觀已。故云未得也。",
    "X37n0660_007:0072b04": "此中關十六特勝等者。謂相關洗入也。",
    "X37n0660_007:0072b05": "既非根本者。非是四禪有漏心修此之觀慧。皆是無",
    "X37n0660_007:0072b06": "漏入於初地等也。",
    "X37n0660_007:0072b07": "發開身倉者。如世間倉。開見五縠等物分明也。",
    "X37n0660_007:0072b08": "不生味著者。不同根本。",
    "X37n0660_007:0072b09": "此似九想之證者。除三欲故。此文猶雜。故云似也。",
    "X37n0660_007:0072b10": "忍貪欲飢渴是法忍者。此約無情之境。蚊虻等有情",
    "X37n0660_007:0072b11": "境。故云生忍也。",
    "X37n0660_007:0072b12": "二明圓定者。即犯之處是持也。",
    "X37n0660_007:0072b13": "既持毀自在者。於犯明持而得自在也。即戒而定。即",
    "X37n0660_007:0072b14": "犯而持。此戒即定也。",
    "X37n0660_007:0072b15": "經云頗有因緣得破不者。意云忽為大利益之緣。得",
    "X37n0660_007:0072b16": "不故問也。",
    "X37n0660_007:0072b17": "經云佛答有因緣故可得破戒者。若有見機四悉感",
    "X37n0660_007:0072b18": "應之因緣。亦得破戒也。",
    "X37n0660_007:0072b19": "經云若有菩薩知以破戒者。知之一字正是見機菩",
    "X37n0660_007:0072b20": "薩也。",
    "X37n0660_007:0072b21": "經云我寧一劫墮獄等者。此以涅槃心修至初住前",
    "X37n0660_007:0072b22": "未破無明。報身猶在。故受此報也。",
    "X37n0660_007:0072b23": "事乖理順者。事乖破戒。理順見機。為護法故。",
    "X37n0660_007:0072b24": "經云斷其命根者。即是其王見機破戒。從煞發心。其",
    "X37n0660_007:0072c01": "婆羅門即墮地獄。一切眾生至地獄時。皆生三念。一",
    "X37n0660_007:0072c02": "知謗大乘。二知被王煞。三知今受。此苦即便發心。乘",
    "X37n0660_007:0072c03": "此念力生甘露法鼓。如來所經於百劫等(云云)。",
    "X37n0660_007:0072c04": "他云此是開合之義者。開合之語即得未知開。何教",
    "X37n0660_007:0072c05": "四諦合歸何教。畢竟空中即是無諦。何得更有諦名邪。",
    "X37n0660_007:0072c06": "開四為十六等者。即如下文知苦滅。知苦滅知苦道",
    "X37n0660_007:0072c07": "等。一諦為頭互為十六也。",
    "X37n0660_007:0072c08": "而名義不同者。生滅無生義各別也。",
    "X37n0660_007:0072c09": "對緣悉異者。對四教機四緣異也。",
    "X37n0660_007:0072c10": "大有所關者。四種四諦不同。一諦又開十六。一諦又",
    "X37n0660_007:0072c11": "有四門。四四一十六門門四悉等。名之為異也。",
    "X37n0660_007:0072c12": "今一往對三藏等者。且依次第對緣。意在不次。四種",
    "X37n0660_007:0072c13": "四諦。故云一往耳。",
    "X37n0660_007:0072c14": "次第亦成者。謂大涅槃心修從折入體十住觀空等也。",
    "X37n0660_007:0072c15": "境智相成者。亦有在義。不知是何境智相成。所以未",
    "X37n0660_007:0072c16": "當也。",
    "X37n0660_007:0072c17": "非境非智等者。前之二諦是境非智。後之二諦是境",
    "X37n0660_007:0072c18": "是智。苦集二諦有為有漏。道諦有為無漏。滅諦無為",
    "X37n0660_007:0072c19": "無漏。苦集二諦世間因果。道滅二諦出世因果故以",
    "X37n0660_007:0072c20": "有雙也。",
    "X37n0660_007:0072c21": "四諦義多者。如前四教五味所關處多也。",
    "X37n0660_007:0072c22": "悉是菩薩觀境者。以為圓菩薩之所觀也。",
    "X37n0660_007:0072c23": "能所合論者。無作為能觀。前三為所觀。無作為能開。",
    "X37n0660_007:0072c24": "前三為所開。故有四種四諦也。",
    "X37n0660_007:0073a01": "身是苦本者。謂三苦八苦等皆因身有也。",
    "X37n0660_007:0073a02": "若一往者。且依三藏菩薩。二往皆以大涅槃心修次",
    "X37n0660_007:0073a03": "第行也。別教之人初從生滅次第入故。復是一往也。",
    "X37n0660_007:0073a04": "苦是現相者。三八苦現也。",
    "X37n0660_007:0073a05": "因相微密故言轉相者。善惡難知名之密。以因轉能",
    "X37n0660_007:0073a06": "趣果也。",
    "X37n0660_007:0073a07": "見著知微從微至著等者。見果知因名之著。從因至",
    "X37n0660_007:0073a08": "果名之為微。如水渧雖漸盈大器。即其義也。",
    "X37n0660_007:0073a09": "兩心轉變者。以因心轉至果心為兩心也。",
    "X37n0660_007:0073a10": "習讀不斷名為集者。從一生死至一生死。名為不斷",
    "X37n0660_007:0073a11": "也。",
    "X37n0660_007:0073a12": "五明制立者。制謂制名立。謂立法即是約法定其因",
    "X37n0660_007:0073a13": "果。故名立也。",
    "X37n0660_007:0073a14": "義說為二者。因果體一從證言二。故云義說也。",
    "X37n0660_007:0073a15": "六胞增長者。先約身分。次兩手兩足及頭等。故云六",
    "X37n0660_007:0073a16": "也。",
    "X37n0660_007:0073a17": "年疾增長者。年之與疾俱是增長也。",
    "X37n0660_007:0073a18": "經云念念老者。剎那時異也。",
    "X37n0660_007:0073a19": "雜病客病即攝地大者。如人患熱。忽增冷病。非是本",
    "X37n0660_007:0073a20": "有。名之為客。以不定故。復名雜也。",
    "X37n0660_007:0073a21": "經云心病者。如諸文中煩惱為心病。今即不爾。何者",
    "X37n0660_007:0073a22": "取過分邊。亦名為病。皆從心起。如人憂愁。亦是病也。",
    "X37n0660_007:0073a23": "一由過去二因互別者。或復布施而殺生。即是有福",
    "X37n0660_007:0073a24": "而壽短。或復持戒而慳尅。即是命長而福盡也。",
    "X37n0660_007:0073b01": "經云死為大苦者。有四苦皆名為死。故云大苦也。",
    "X37n0660_007:0073b02": "五陰盛是其別體者。以生等八皆猛盛故。若作總名。",
    "X37n0660_007:0073b03": "即是五盛陰。以感前七。故云總也。",
    "X37n0660_007:0073b04": "方便五陰則非苦體者。四善根人名為方便也。",
    "X37n0660_007:0073b05": "又簡出一苦者。如經除老苦老不必定者。佛及天人",
    "X37n0660_007:0073b06": "一向無也。",
    "X37n0660_007:0073b07": "女譬生果者。生即是果。故云生果。亦名惡家之果也。",
    "X37n0660_007:0073b08": "觀生初起者。初受身時託五陰舍也。",
    "X37n0660_007:0073b09": "主人譬菩薩檢責者。以用觀智知生虗實也。",
    "X37n0660_007:0073b10": "經云供養等者。菩薩還保護此身令趣菩提。故云禮",
    "X37n0660_007:0073b11": "拜也。",
    "X37n0660_007:0073b12": "生果之處多有榮華者。貧之與富隨有住處。已自為",
    "X37n0660_007:0073b13": "樂。貴賤可知。名榮華也。",
    "X37n0660_007:0073b14": "金心已還者。既不受生死即真無生為所止也。",
    "X37n0660_007:0073b15": "三菩薩喜慶者。以智契境了達生死。名之為喜也。",
    "X37n0660_007:0073b16": "生境檢讓凡心者。意云凡夫知生必有於死。以無智",
    "X37n0660_007:0073b17": "故不肯俱捨也。",
    "X37n0660_007:0073b18": "凡心應境者。初度身時生境相應故。經云令住我家",
    "X37n0660_007:0073b19": "也。",
    "X37n0660_007:0073b20": "幼童解行淺弱者。三藏菩薩未斷惑故。名之為幼也。",
    "X37n0660_007:0073b21": "糞中果者。未斷煩惱身為糞中。且取生天應兼於人。",
    "X37n0660_007:0073b22": "故云果也。",
    "X37n0660_007:0073b23": "有智人者。即通菩薩見地離欲已上也。",
    "X37n0660_007:0073b24": "意呵責者。汝何不求無上菩提。取於人天果也。",
    "X37n0660_007:0073c01": "經云為欲洗淨還棄捨之者。菩薩被呵作不淨觀。棄",
    "X37n0660_007:0073c02": "於人天也。",
    "X37n0660_007:0073c03": "一往接之者。五戒十善也。",
    "X37n0660_007:0073c04": "第二觀老者。經中有十二復次。皆有譬合。以老過患",
    "X37n0660_007:0073c05": "多故。故重釋之也。",
    "X37n0660_007:0073c06": "第四觀死苦經有十復次釋死。或譬法不同故也。",
    "X37n0660_007:0073c07": "未全免死者。等覺已還猶有一品無明也。",
    "X37n0660_007:0073c08": "初名佛為菩薩者。意云佛尚名眾生。況不名菩薩也。",
    "X37n0660_007:0073c09": "此不會經者。經唯除菩薩住大涅槃。不名佛應也。",
    "X37n0660_007:0073c10": "生死尚不能生死者。全生死是涅槃。故非生死也。",
    "X37n0660_007:0073c11": "不能傷磐峙金剛者。磐廣大石也。峙者高貌也。即喻",
    "X37n0660_007:0073c12": "圓菩薩人具足高廣三德之體。不為前之三教碎。散",
    "X37n0660_007:0073c13": "金剛。法雨所壞竪利皆成也。",
    "X37n0660_007:0073c14": "若離即成二十句者。依文點出只有十句。細分成二",
    "X37n0660_007:0073c15": "十也。",
    "X37n0660_007:0073c16": "經云於嶮難處無有資粮者。有處非難復有資粮。如",
    "X37n0660_007:0073c17": "前唯除菩薩住大涅槃也。",
    "X37n0660_007:0073c18": "去處懸遠而無伴侶者。有處雖遠而有伴侶等。",
    "X37n0660_007:0073c19": "晝夜常行不知邊際者。有時常行而有邊際也。",
    "X37n0660_007:0073c20": "深邃幽闇無有燈明者。有處深邃而有燈明。下文諸",
    "X37n0660_007:0073c21": "句例皆文說可尋也。",
    "X37n0660_007:0073c22": "必有來處者。死已更生六道受報。故云來處也。",
    "X37n0660_007:0073c23": "其路無窮者。生已復死。死已復生。故云無窮也。",
    "X37n0660_007:0073c24": "死為窮道者。生崖已盡無有避處也。",
    "X37n0660_007:0074a01": "非是惡色者。初死之時眼耳宛然更無異處也。",
    "X37n0660_007:0074a02": "命絕中陰者。此陰身中也。",
    "X37n0660_007:0074a03": "從離緣生即是壞苦者。緣生即是依正所愛之緣也。",
    "X37n0660_007:0074a04": "離己心難者。愛由心故。名之為難也。",
    "X37n0660_007:0074a05": "頂生是應生者。取文中然會則我身。是即是應為王",
    "X37n0660_007:0074a06": "也。",
    "X37n0660_007:0074a07": "髦尾者。髦字(莫高反)禮記大夫在國乘髦馬。說文髦髮",
    "X37n0660_007:0074a08": "也。謂毛中之髦也。",
    "X37n0660_007:0074a09": "劉孝標者。隱金華山作山栖誌有七。不出而不任也。",
    "X37n0660_007:0074a10": "為海髦傑者。謂文長德重之仕也。",
    "X37n0660_007:0074a11": "此各為時所重云云者。意云有子無子既殊。但取所",
    "X37n0660_007:0074a12": "重為寶女也。",
    "X37n0660_007:0074a13": "經云唯有視瞬者。瞬字矌同(度潤反)或作眴。說文作瞬",
    "X37n0660_007:0074a14": "云目數搖也。呂氏春秋云萬代視一瞬。莊子云終日",
    "X37n0660_007:0074a15": "視不瞬也。",
    "X37n0660_007:0074a16": "心領境逼者。若心不領安之。若空即無苦也。",
    "X37n0660_007:0074a17": "今昔義乖者。舉昔難今。唯苦無樂。佛答意昔實是於",
    "X37n0660_007:0074a18": "苦。隨他意語。橫計為樂。與今無別也。",
    "X37n0660_007:0074a19": "今具舉六根等者。探取下文意也。",
    "X37n0660_007:0074a20": "五難玄解者。如來只云於下苦中橫生樂想即是玄",
    "X37n0660_007:0074a21": "解。何者昔隨他意。苦樂不同。今皆是苦也。",
    "X37n0660_007:0074a22": "佛意以輕為下苦者。於三苦中取有少樂。望苦為輕。",
    "X37n0660_007:0074a23": "迦葉難意。將三途重苦為下。又分三品之苦。故云謬",
    "X37n0660_007:0074a24": "傾。亦為末代凡夫恐生謬計。故此難耳。",
    "X37n0660_007:0074b01": "次倒難者。將下樂生苦。故云倒也。",
    "X37n0660_007:0074b02": "據事難者。如人受千杖。一下若過餘者。未伏應生樂",
    "X37n0660_007:0074b03": "不。佛答且然。其言未伏是樂。佛意不爾。何者若受千",
    "X37n0660_007:0074b04": "杖一下便放計得脫邊。只可樂是。如其未放。何得有",
    "X37n0660_007:0074b05": "樂。",
    "X37n0660_007:0074b06": "一三受教二三苦教等者。教謂今昔二教。三苦之名",
    "X37n0660_007:0074b07": "通於今昔故也。",
    "X37n0660_007:0074b08": "點三受者。點示以對三苦。名之為單點也。",
    "X37n0660_007:0074b09": "但此二苦不須境逼者。行苦細故壞苦無境。但被無",
    "X37n0660_007:0074b10": "常壞變。名之為壞。不同重苦。故無苦逼也。",
    "X37n0660_007:0074b11": "重牒問以求答者。明前世善二乘菩薩等樂求答也。",
    "X37n0660_007:0074b12": "更飾其辭者。飾謂裝飾。如經世尊文。於無量乃至已",
    "X37n0660_007:0074b13": "離虗妄等。是也。",
    "X37n0660_007:0074b14": "菩提根本者。以根能生。以因即是緣。因為生也。",
    "X37n0660_007:0074b15": "舊云乃至有於生因者。謂言世法始有故。佛果了因",
    "X37n0660_007:0074b16": "者。長養菩提一實之智。能了於境。成法身果也。",
    "X37n0660_007:0074b17": "今謂有因緣者。即四悉之因緣亦得說於生因。為緣",
    "X37n0660_007:0074b18": "了之因故也。",
    "X37n0660_007:0074b19": "後明為苦緣者。由先樂故。即有苦來。名之為緣。",
    "X37n0660_007:0074b20": "釋聖行品中。",
    "X37n0660_007:0074b21": "是陰因緣者。謂六因四緣。以為集因之緣也。",
    "X37n0660_007:0074b22": "本是煩惱者。由煩惱故。能潤於業也。",
    "X37n0660_007:0074b23": "無明無所行平等行世間等者。達無明體。即是法界。",
    "X37n0660_007:0074b24": "故無所行也。平等行世間者。謂無明修環遍於六道。",
    "X37n0660_007:0074c01": "名為平等也。",
    "X37n0660_007:0074c02": "又十二緣不生滅等者。達此十二緣。即是佛性。名不",
    "X37n0660_007:0074c03": "生滅也。",
    "X37n0660_007:0074c04": "成辨於愛者。謂於果身上。能成此愛也。",
    "X37n0660_007:0074c05": "所須是所者。所謂我所。即是依正之上而先起愛也。",
    "X37n0660_007:0074c06": "皆先舉果者。有宿業故。今身習於業緣也。",
    "X37n0660_007:0074c07": "煩惱因緣者。由習因故。起煩惱習也。",
    "X37n0660_007:0074c08": "經云分別校計等者。即是凡夫邪誰五陰計我我所",
    "X37n0660_007:0074c09": "六十二等。所見不同故。云無量也。",
    "X37n0660_007:0074c10": "若望解了得名為諦者。菩薩了俗。故得諦名也。若復",
    "X37n0660_007:0074c11": "隨情。則稱於俗。以隨機化物。復名為俗也。",
    "X37n0660_007:0074c12": "先引四經者。如經。於餘經中為諸眾生說業為因緣。",
    "X37n0660_007:0074c13": "或說憍慢等。以為四經也。餘經者。謂阿含等諸小乘",
    "X37n0660_007:0074c14": "經也。",
    "X37n0660_007:0074c15": "如四識住處者。即是受等四陰住於色中。故云五盛",
    "X37n0660_007:0074c16": "陰也。",
    "X37n0660_007:0074c17": "經云非為非因者。如諸煩惱非不是因。但親能盛果。",
    "X37n0660_007:0074c18": "故因於愛也。",
    "X37n0660_007:0074c19": "二乘未斷習如還財未盡者。謂未斷別惑。名為未盡",
    "X37n0660_007:0074c20": "也第三料簡者。於苦集後。無生四諦望別圓於其中",
    "X37n0660_007:0074c21": "間。故與生滅對辨。故云料簡也。",
    "X37n0660_007:0074c22": "忘前是忘生死者。謂生滅苦集也。",
    "X37n0660_007:0074c23": "忘後是忘涅槃者。謂忘道滅也。無生四諦皆能忘於",
    "X37n0660_007:0074c24": "前後故也。",
    "X37n0660_007:0075a01": "即令第二三四番皆顯者。謂無量無作等同生滅文",
    "X37n0660_007:0075a02": "中料簡。後皆可解也。",
    "X37n0660_007:0075a03": "所以者何者。徵起四種四諦。何不釋四諦文了。而料",
    "X37n0660_007:0075a04": "簡之今意者。只於世間苦集。即是無生道滅。何者滅",
    "X37n0660_007:0075a05": "理同。故不須待後。後之二諦文自結之。故云皆顯也。",
    "X37n0660_007:0075a06": "空中無生者。無苦集生也。道不二解能解所解故也。",
    "X37n0660_007:0075a07": "明二邊無生者。世間因果為有邊不生。出世因果為",
    "X37n0660_007:0075a08": "無邊不生。故云無生也。",
    "X37n0660_007:0075a09": "其意無量者。略言四諦。廣則十二因緣。生滅無生四",
    "X37n0660_007:0075a10": "門四悉一一差別。始自色心終乎種智。皆是無生也。",
    "X37n0660_007:0075a11": "還就簡四諦為四章者。只就生滅苦集。後釋無生四",
    "X37n0660_007:0075a12": "諦為四章也。",
    "X37n0660_007:0075a13": "若新定本者。謝公治定以為南本也。",
    "X37n0660_007:0075a14": "而與奪之者。與有諦無真實也。",
    "X37n0660_007:0075a15": "二乘之人有少分智者。出世無漏智也。",
    "X37n0660_007:0075a16": "不能觀苦等者。簡異菩薩也。以二乘人不能觀滅非",
    "X37n0660_007:0075a17": "諦。二乘之人已證滅理故也。",
    "X37n0660_007:0075a18": "第三廣明滅諦者。釋生滅道滅也。",
    "X37n0660_007:0075a19": "即是斷章門者。約能斷也。是離章門者。約所離釋也。",
    "X37n0660_007:0075a20": "菩薩具智德等四事(云云)者。德謂四德也。",
    "X37n0660_007:0075a21": "或謂五德者。即第五句我常為二。并前成五也。",
    "X37n0660_007:0075a22": "今且作四德者。如經。斷煩惱名常者。擇滅無為常也。",
    "X37n0660_007:0075a23": "則寂滅真諦理也。",
    "X37n0660_007:0075a24": "則得受樂者。小乘涅槃也。",
    "X37n0660_007:0075b01": "求因緣故故名為淨者。十二因緣滅也。",
    "X37n0660_007:0075b02": "故名為我者。以不二十五有生即得自在我也。",
    "X37n0660_007:0075b03": "經云見麤細之物者。麤即世間因果。細即出世因果。",
    "X37n0660_007:0075b04": "照物即常無常等者。常謂凡夫所計無常二乘真也。",
    "X37n0660_007:0075b05": "有為無為者。世間即有為。出世即無為。眾生非眾生。",
    "X37n0660_007:0075b06": "正報即眾生。依報非眾生也。",
    "X37n0660_007:0075b07": "物非物者。世間六塵名為物。不可見故為非物。苦樂",
    "X37n0660_007:0075b08": "我無我世出世可知也。",
    "X37n0660_007:0075b09": "淨不淨乃至實不實等。皆約世間出世間釋也。",
    "X37n0660_007:0075b10": "乘非乘者。人天等乘即非乘出世等乘即是乘也。",
    "X37n0660_007:0075b11": "知無知者。世間即無智。出世即是智也。",
    "X37n0660_007:0075b12": "陀驃非陀驃者。此是外計主諦。非陀羅驃即是正計",
    "X37n0660_007:0075b13": "也。",
    "X37n0660_007:0075b14": "求那非求那者。外計依謝非求那。能是正計也。",
    "X37n0660_007:0075b15": "見非見者。世門非見出世正見也。",
    "X37n0660_007:0075b16": "色非色者。世間名色。出世非色。",
    "X37n0660_007:0075b17": "道非道者。世間非道也。出世名道也。",
    "X37n0660_007:0075b18": "解非解者。世間非解。出世名解。",
    "X37n0660_007:0075b19": "終是一道者。通於世間出世間無漏之道也。",
    "X37n0660_007:0075b20": "信心乃至布施者。以信為本。是入道初緣故。法華云。",
    "X37n0660_007:0075b21": "以信得入也。",
    "X37n0660_007:0075b22": "一以今難昔者。將今八正道難昔諸經說不同也。",
    "X37n0660_007:0075b23": "經云久離錯謬者。難意我亦知。如來無有錯謬。為眾",
    "X37n0660_007:0075b24": "生故。故作是問。令今昔是同故。如來皆難許之也。",
    "X37n0660_007:0075c01": "經云以是因緣者。以是昔說十四種之因緣何故不",
    "X37n0660_007:0075c02": "同也。",
    "X37n0660_007:0075c03": "會齊故理同者。開前諸經同名八正故也。",
    "X37n0660_007:0075c04": "波利聲論水名者。或有此聲勢呼此水名也。",
    "X37n0660_007:0075c05": "經云於一法相者。只一無漏道法也。",
    "X37n0660_007:0075c06": "經云然不離金者。如八聖道一用之不同也。",
    "X37n0660_007:0075c07": "開善謂是攝法盡不盡者。不智於何法為盡。何教不",
    "X37n0660_007:0075c08": "盡。但有其言。未有所出。會通四諦。准此可智也。",
    "X37n0660_007:0075c09": "先舉昔事者。未知何經。今謂阿含中已有無量意也。",
    "X37n0660_007:0075c10": "分別相貌彼竟不說者。謂建立法相也。",
    "X37n0660_007:0075c11": "以名往收者。無量四聖諦也。",
    "X37n0660_007:0075c12": "種則不同者。分別無量四諦也。",
    "X37n0660_007:0075c13": "經云我於彼經者。指昔阿含等經也。",
    "X37n0660_007:0075c14": "凡聖五陰者。即十界六凡四聖差別不同也。",
    "X37n0660_007:0075c15": "於一一陰等者。即是三千世間百界千如等。故云無",
    "X37n0660_007:0075c16": "量也。",
    "X37n0660_007:0075c17": "一一身法者。身即十界法即十如也。",
    "X37n0660_007:0075c18": "一一解脫復有無量者。如前百句。一一轉釋。以為眷",
    "X37n0660_007:0075c19": "屬等也。",
    "X37n0660_007:0075c20": "名稱同異者。同名四諦。則是攝盡。異則無量不盡也",
    "X37n0660_007:0075c21": "如大地一名為無量者。大地只一。是實無量四諦十",
    "X37n0660_007:0075c22": "界不同。譬如大地一能生種種耳等。即其義也。",
    "X37n0660_007:0075c23": "四人上判中者。二乘佛菩薩等經中約人故也。",
    "X37n0660_007:0075c24": "菩薩陰則蓋覆生死涅槃者。即覆陰利生不同葢覆",
    "X37n0660_007:0076a01": "義也。",
    "X37n0660_007:0076a02": "則不能至於寶所者。三百由旬止宿化城也。",
    "X37n0660_007:0076a03": "二乘陰樂者。證偏真涅槃也。",
    "X37n0660_007:0076a04": "菩薩陰雙是者。能得涅槃入生死雙照之義也。",
    "X37n0660_007:0076a05": "佛陰雙非者。入於中道即邊而中也。",
    "X37n0660_007:0076a06": "次知入為門者。入謂更相涉入。門者由之往來。眼能",
    "X37n0660_007:0076a07": "入色。色來入眼等。名之為入。亦名輪門也。",
    "X37n0660_007:0076a08": "乃至意亦如是者。入般若波羅蜜也。",
    "X37n0660_007:0076a09": "寂靜門平等門者。寂靜門即是薩波若果。平等門即",
    "X37n0660_007:0076a10": "法界也。",
    "X37n0660_007:0076a11": "不苦門者。涅槃門也。",
    "X37n0660_007:0076a12": "亦樂亦苦門者。自行為樂。化他為苦也。",
    "X37n0660_007:0076a13": "又知界分性者。界謂差別。性不分改即十八界不同",
    "X37n0660_007:0076a14": "也。",
    "X37n0660_007:0076a15": "不能聞聲者。且約一根具足應云聞香覺觸等也。",
    "X37n0660_007:0076a16": "即能見色聞聲等者。如華嚴經中十種六根互用",
    "X37n0660_007:0076a17": "也。",
    "X37n0660_007:0076a18": "懷善壞定者。壞於十善四禪八定等也。",
    "X37n0660_007:0076a19": "壞因壞果等者。能壞世間果因也。",
    "X37n0660_007:0076a20": "壞有壞無者。能壞二十五有二乘涅槃之無也。",
    "X37n0660_007:0076a21": "佛色壞上諸壞者。九界之色皆能壞同一佛性也。六",
    "X37n0660_007:0076a22": "道色壞樂能壞涅槃也。",
    "X37n0660_007:0076a23": "初覺無漏下云云者。乃至支佛皆無漏也。又斯陀含",
    "X37n0660_007:0076a24": "覺欲界三品思盡。那含九品四果三界盡也。",
    "X37n0660_007:0076b01": "即覺不覺等者。覺即佛寶。不覺是法。非覺非不覺是",
    "X37n0660_007:0076b02": "僧。一體具足也。",
    "X37n0660_007:0076b03": "飲苦食毒者。六道皆是無常也。",
    "X37n0660_007:0076b04": "是後陰因緣者。能生未來之身也。",
    "X37n0660_007:0076b05": "是無等等色者。等覺菩薩只有一品無明。以無有與",
    "X37n0660_007:0076b06": "等。故云無等等也。",
    "X37n0660_007:0076b07": "是色解脫者。即真解脫也。",
    "X37n0660_007:0076b08": "差已還生者。謂外道凡夫有漏心修斷非想九品八",
    "X37n0660_007:0076b09": "地。還墮三途也。灰斷不起灰身入滅也。離善之惡趣",
    "X37n0660_007:0076b10": "於四惡也。",
    "X37n0660_007:0076b11": "離惡之善者。趣於人天也。",
    "X37n0660_007:0076b12": "無離無至者。道即法界故是趣不過。云何當有趣非",
    "X37n0660_007:0076b13": "趣也。",
    "X37n0660_007:0076b14": "一切諸法即是佛道故者。淨名云。行於非道通達佛",
    "X37n0660_007:0076b15": "道。是為不二法門等云云。",
    "X37n0660_007:0076b16": "動見修道品等者。此之四句約教判。初即生滅。二是",
    "X37n0660_007:0076b17": "無生。三即無量。四即無作。道品不同故注云云。亦應",
    "X37n0660_007:0076b18": "更約開會同入無作不思議之理也。",
    "X37n0660_007:0076b19": "直知三法印者。如經無常無我涅槃寂滅等小乘名",
    "X37n0660_007:0076b20": "三法印。大乘以實相為印。即一法印也。",
    "X37n0660_007:0076b21": "世間人但言第一義真諦者。通途古人但明二諦之",
    "X37n0660_007:0076b22": "義。安得今家第一義中有無量相。校計不知。況復四",
    "X37n0660_007:0076b23": "四一十六門等。故云無邊也。",
    "X37n0660_007:0076b24": "四諦十六諦者。小乘但明四諦之中。各四行相。名為",
    "X37n0660_007:0076c01": "十六也。",
    "X37n0660_007:0076c02": "四相續者。只是相續假耳。六因生只是因成假也。",
    "X37n0660_007:0076c03": "五事理者。事即是俗。理即真也。",
    "X37n0660_007:0076c04": "六親疎者。俗為疎。真即親也。第一義無過。離於真俗",
    "X37n0660_007:0076c05": "也。",
    "X37n0660_007:0076c06": "不虗誑故者。真俗皆實也。",
    "X37n0660_007:0076c07": "有隨情審者乃至情智審實者。今意隨情則有俗。隨",
    "X37n0660_007:0076c08": "智則有真。隨自他則有真俗。皆名為諦。不同他人也。",
    "X37n0660_007:0076c09": "寧當一體者。破也。誰復部中即無中體也。",
    "X37n0660_007:0076c10": "只就二諦開合非一者。今家正解有七重。二諦不同。",
    "X37n0660_007:0076c11": "經云將非如來虗妄說耶者。意云如來既非虗妄二",
    "X37n0660_007:0076c12": "諦如何差別也。",
    "X37n0660_007:0076c13": "皆出經者互現其文者。真中無俗。俗中無真等。真俗",
    "X37n0660_007:0076c14": "相即始是今意。故云世諦即第一義諦也。",
    "X37n0660_007:0076c15": "還成一諦者。前已問竟。今更難之。故云還也。",
    "X37n0660_007:0076c16": "善巧方便為緣說二者。若審實論。如汝所問。只是一",
    "X37n0660_007:0076c17": "諦。一諦尚無安得有二。為順世間世流布。故說有二",
    "X37n0660_007:0076c18": "諦也。",
    "X37n0660_007:0076c19": "如隨醉人說有轉日者。如轉真為俗則有二名。如其",
    "X37n0660_007:0076c20": "不醉只是一真。更無轉相也。",
    "X37n0660_007:0076c21": "一師云七種一統者。此師意雖有七種只是一實諦。",
    "X37n0660_007:0076c22": "可隨緣說異者。今斥隨何等緣說何教異也。",
    "X37n0660_007:0076c23": "一師言七種各異者。斥亦同前也。",
    "X37n0660_007:0076c24": "名雖不同其義可會者。彼法華玄文中七重與此經",
    "X37n0660_007:0077a01": "名不同。彼約四教開合有此七重。開權顯實歸第一",
    "X37n0660_007:0077a02": "義。此但隨情說七。約隨智邊。只一實諦也。故云其義",
    "X37n0660_007:0077a03": "可會也。三單俗複真者。別教當體合中之真。故云複",
    "X37n0660_007:0077a04": "也。四單俗單中者。圓接通也。五複俗單中者。別接通",
    "X37n0660_007:0077a05": "以但中故。六複俗複中者。圓接別也。七是圓教當體。",
    "X37n0660_007:0077a06": "此之七重圓接通文。單俗單中者。其名由顯。又與玄",
    "X37n0660_007:0077a07": "文不同。今未測其意也。",
    "X37n0660_007:0077a08": "佛意難知且出一師之見者。此是疏主謙退之辭。我",
    "X37n0660_007:0077a09": "今且依大師所為七種也。",
    "X37n0660_007:0077a10": "攬陰名生者。陰是實法。名是假名。即有某甲宰主名",
    "X37n0660_007:0077a11": "字不同也。",
    "X37n0660_007:0077a12": "即陰離陰等者。解苦無苦而有真諦也。",
    "X37n0660_007:0077a13": "與法相稱者。色即空故空即是色。故言相稱也。",
    "X37n0660_007:0077a14": "不得言苦集滅道是第一義者。苦集即真道滅。即中",
    "X37n0660_007:0077a15": "今含真中。故云複真也。",
    "X37n0660_007:0077a16": "法譬互舉者。前譬後法。此之五法皆如涅槃。故法譬",
    "X37n0660_007:0077a17": "皆空同是單俗也。",
    "X37n0660_007:0077a18": "心無顛倒者。具足應云八倒單指中道。以為如實即",
    "X37n0660_007:0077a19": "圓中也。",
    "X37n0660_007:0077a20": "此明有作無生等者。藏等實有同是幻有故。",
    "X37n0660_007:0077a21": "指下一實者。不思議中也。",
    "X37n0660_007:0077a22": "即以兩始者。約初燒割體折兩也。雨終死壞可知",
    "X37n0660_007:0077a23": "也。",
    "X37n0660_007:0077a24": "複俗如向者。有作無生真俗同名為俗等。",
    "X37n0660_007:0077b01": "猶是單俗複真二諦者。謂同前圓接通意也。",
    "X37n0660_007:0077b02": "止論七種何足驚恠者。他人但作一種二諦解釋。何",
    "X37n0660_007:0077b03": "足恠也。",
    "X37n0660_007:0077b04": "第三明一實諦者。此是醍醐之教。與法華味同實相",
    "X37n0660_007:0077b05": "無別。若法華開了同名一實已竟。今為未入實故。前",
    "X37n0660_007:0077b06": "明七重二諦開別六重說一實諦。最初三藏生滅。今",
    "X37n0660_007:0077b07": "明一實即第一義也。",
    "X37n0660_007:0077b08": "舉四舉二等者。徵起也。",
    "X37n0660_007:0077b09": "束四為二其義則便者。一者經便。二者義便。三二只",
    "X37n0660_007:0077b10": "是開合之殊其義不別也。苦集為俗。道滅是真。若束",
    "X37n0660_007:0077b11": "為三。真中更開第一義諦。故云少不便耳。其義則通",
    "X37n0660_007:0077b12": "故云少也。",
    "X37n0660_007:0077b13": "除妄顯梨耶者。以梨耶中有染淨三分種子故。意除",
    "X37n0660_007:0077b14": "一分染種。顯淨分也。",
    "X37n0660_007:0077b15": "中假師者。古弘中論師名未詳。",
    "X37n0660_007:0077b16": "興皇悉不用者。總非前法師。能依破佛果。所依破一",
    "X37n0660_007:0077b17": "實也。",
    "X37n0660_007:0077b18": "對邊說中者。破中假師也。",
    "X37n0660_007:0077b19": "待妄說實者。即是相待之意豈是絕待之實也。",
    "X37n0660_007:0077b20": "若隨緣異說者。今家意許興皇說一實諦故不斥之也。",
    "X37n0660_007:0077b21": "經云無顛倒者。即是四倒八倒等。以心不顛倒。故名",
    "X37n0660_007:0077b22": "之為實。四約人。如經名曰大乘。即是能乘之人也。文",
    "X37n0660_007:0077b23": "殊普賢大人之所乘故。",
    "X37n0660_007:0077b24": "六約因者。如經一道清淨即是因義。從因至果。故云",
    "X37n0660_007:0077c01": "清淨也。",
    "X37n0660_007:0077c02": "興皇名初為實滅章門者。意約煩惱為實。能斷為滅",
    "X37n0660_007:0077c03": "也。",
    "X37n0660_007:0077c04": "取理為滅實者。理義則通不知滅。何教實證何等理",
    "X37n0660_007:0077c05": "也。",
    "X37n0660_007:0077c06": "不二為實者。境智不二苦即是諦。名之為實也。",
    "X37n0660_007:0077c07": "除兩句只用實為諦者。即是有苦有諦非實。但取有",
    "X37n0660_007:0077c08": "實一句為諦。以實為義也。",
    "X37n0660_007:0077c09": "經云非苦非諦是實者。前後俱實有何差別。何者前",
    "X37n0660_007:0077c10": "約有苦。今約非苦。總非前三。即是今實故也。",
    "X37n0660_007:0077c11": "後三諦亦爾者。集等三諦皆約雙非。如來佛性亦復",
    "X37n0660_007:0077c12": "如是。",
    "X37n0660_007:0077c13": "顯名如來隱名佛性等者。如來是果故顯。佛性在因",
    "X37n0660_007:0077c14": "故隱。若具論之。佛性亦通因果也。",
    "X37n0660_007:0077c15": "虗空取隱顯不二者。虗空之體不當因果。故云不二也。",
    "X37n0660_007:0077c16": "次釋諦實皆如文者。即此一實諦。在昔四諦文。後皆",
    "X37n0660_007:0077c17": "名為實。故云次也。",
    "X37n0660_007:0077c18": "又解苦無苦者。通教三乘與其諦名。若約藏教二乘。",
    "X37n0660_007:0077c19": "奪而言之。仍不名諦也。",
    "X37n0660_007:0077c20": "未窮理實者。未得中理故無實也。",
    "X37n0660_007:0077c21": "經云如來非有為非有漏等者。亦應例言。虗空佛性",
    "X37n0660_007:0077c22": "非有為有漏等但文略耳。",
    "X37n0660_007:0077c23": "進退兩望者。進不以倒為實退。則攝法不盡。故云過。",
    "X37n0660_007:0077c24": "經云一切顛倒不名為實者。難意若顛倒非實者。云",
    "X37n0660_007:0078a01": "前文四諦攝盡。答意皆苦諦中攝。故非實也。",
    "X37n0660_007:0078a02": "二事可見者。如經。眾生二乘虗妄二事不同故也。",
    "X37n0660_007:0078a03": "冥初生覺者。冥因五大等果也。",
    "X37n0660_007:0078a04": "主諦依諦者。主因也。依果也。",
    "X37n0660_007:0078a05": "經云佛法中無可難意如來是實。外道是實外。既種",
    "X37n0660_007:0078a06": "種說實佛法則無也。",
    "X37n0660_007:0078a07": "八據形相者。如經瓶衣車乘等。皆從微至著。瓶從泥。",
    "X37n0660_007:0078a08": "衣從縷。車從木。悉皆是有。若是無常。不應念念增長。",
    "X37n0660_007:0078a09": "大地形相者。以成就故。一切皆常也。若是無常。應有",
    "X37n0660_007:0078a10": "斷絕也。三據淨器。人天諸佛菩薩法身等器淨也。",
    "X37n0660_007:0078a11": "八據伴類者。由有我故知有伴侶。若是無常誰知伴",
    "X37n0660_007:0078a12": "侶也。",
    "X37n0660_007:0078a13": "經前云如人負貴等者。若是無常行不應壽故知是",
    "X37n0660_007:0078a14": "常也。",
    "X37n0660_007:0078a15": "○釋聖行品下",
    "X37n0660_007:0078a16": "常我是執之端首者。一切外計以常我為本。今但其",
    "X37n0660_007:0078a17": "常樂淨自去。故云略也。",
    "X37n0660_007:0078a18": "法塵對意而起此計者。根塵相對轉入意地。即是從",
    "X37n0660_007:0078a19": "緣而生也。",
    "X37n0660_007:0078a20": "即舉是對非者。舉佛無生為是。廣對外道之非。非其",
    "X37n0660_007:0078a21": "斷常。故云去來等。非三世攝也。",
    "X37n0660_007:0078a22": "舊云當果佛性者故不生滅者。經中現文非未來等。",
    "X37n0660_007:0078a23": "云何言當果也。",
    "X37n0660_007:0078a24": "若見此理者。一體三寶之理也。",
    "X37n0660_007:0078b01": "經云非因所作非無因作者。或計自然。或計斷常。及",
    "X37n0660_007:0078b02": "宰主。故云作者。或計青黃赤白等色。故云非想非無",
    "X37n0660_007:0078b03": "想者。或計微塵世性父母而生。非有名非無名者。計",
    "X37n0660_007:0078b04": "邪常為有名。計斷等為無名也。",
    "X37n0660_007:0078b05": "非色非長非短者。或五陰是我。故非色非長唯有神",
    "X37n0660_007:0078b06": "我名之為非短。又計我遍身名之為長。或計如母指",
    "X37n0660_007:0078b07": "名之為短。",
    "X37n0660_007:0078b08": "經云後見相似者。諸外所計前後相續名之為常。不",
    "X37n0660_007:0078b09": "了時異即是無常也。此過非小。將小擇大。其過不輕",
    "X37n0660_007:0078b10": "也。",
    "X37n0660_007:0078b11": "闡提信作不信無作者。闡提信於有漏之善。名之為",
    "X37n0660_007:0078b12": "作。不信大乘無漏無作也。",
    "X37n0660_007:0078b13": "為證何等無作耶者。為小為大。若依前聖戒行文。皆",
    "X37n0660_007:0078b14": "以大般涅槃心修具足五支淨戒。攝得大小諸戒。即",
    "X37n0660_007:0078b15": "是今之無作意耳。",
    "X37n0660_007:0078b16": "然此但明四大五色者。謂心色二種為五色。色即四",
    "X37n0660_007:0078b17": "大。心即無作色。故云五也。",
    "X37n0660_007:0078b18": "下文明十一色者。五根五塵并無表也。",
    "X37n0660_007:0078b19": "互現一邊不專一處者。此舉五根非不對塵。下文舉",
    "X37n0660_007:0078b20": "塵非不對根。及無表故也。",
    "X37n0660_007:0078b21": "經云眼識相應異者。眼自與色相應。乃至意與法相",
    "X37n0660_007:0078b22": "應。不能一根具於諸根。故云異也。若是於常不應有",
    "X37n0660_007:0078b23": "異。故云無常也。",
    "X37n0660_007:0078b24": "又出沒不同者。復前八中四此剩四文。與前不同也。",
    "X37n0660_007:0078c01": "不破據因等四文。不破字貫下敏生等也。",
    "X37n0660_007:0078c02": "經云凡所讀誦不應增長者。若是常不應云從一阿",
    "X37n0660_007:0078c03": "含至一阿含。阿含此云無比法。既有增長。即是無常",
    "X37n0660_007:0078c04": "也。",
    "X37n0660_007:0078c05": "先結前生後者。如經。其義已顯即是然前。復當為汝",
    "X37n0660_007:0078c06": "即是生後也。",
    "X37n0660_007:0078c07": "八壞合異者。即此陰滅彼陰還生。名之為合。中陰滅",
    "X37n0660_007:0078c08": "已此陰還生故也。",
    "X37n0660_007:0078c09": "竊得此言者。但有常樂等名也。",
    "X37n0660_007:0078c10": "第七卷中已答者。謂第七經中四倒品答也。",
    "X37n0660_007:0078c11": "記中者。或別有章記未詳。",
    "X37n0660_007:0078c12": "苦及不苦不樂亦爾者。即是三受之中皆無我也。",
    "X37n0660_007:0078c13": "經云於佛法中取少許分者。外道亦觀五陰有漏斷",
    "X37n0660_007:0078c14": "惑。故云少也。",
    "X37n0660_007:0078c15": "破前分別心者。破分別四諦二諦一諦等心也。",
    "X37n0660_007:0078c16": "慧行被破等者。今意不許他釋。展轉有妨。惠行最居",
    "X37n0660_007:0078c17": "後故。前既不破。後何著也。",
    "X37n0660_007:0078c18": "五行若破即無所修者。聖梵是因天行是果。因既被",
    "X37n0660_007:0078c19": "破果豈得存。故無也。",
    "X37n0660_007:0078c20": "當知此文明圓慧行者。前文七二諦第七中圓及一",
    "X37n0660_007:0078c21": "實諦。若論次第。即屬別教地前十迴向。後心中修此",
    "X37n0660_007:0078c22": "文。即初住圓位。准經文意論其次第。即是地前論不",
    "X37n0660_007:0078c23": "次第登地初住。又難引玄文七重二諦。來此消經。與",
    "X37n0660_007:0078c24": "彼稍別。彼約圓教開前六重。同成一圓。今論次第。七",
    "X37n0660_007:0079a01": "重消釋。且約地前未論開會。至不次第。即初地初住",
    "X37n0660_007:0079a02": "故也。",
    "X37n0660_007:0079a03": "初發起者。即是發起前機。令如來說故。文殊為發請",
    "X37n0660_007:0079a04": "之端也。",
    "X37n0660_007:0079a05": "方復更轉一實真諦者。方猶當也。前已說竟名之為",
    "X37n0660_007:0079a06": "更也。",
    "X37n0660_007:0079a07": "一寄文殊嗟於未達者。未達即是五十二眾。謂於如",
    "X37n0660_007:0079a08": "來入般涅槃。故言云何涅槃即不涅槃也。",
    "X37n0660_007:0079a09": "二難文殊為是未達者。如經。常住不變不般涅槃。汝",
    "X37n0660_007:0079a10": "何故云。如來臨般涅槃耶。",
    "X37n0660_007:0079a11": "凡歷七事者。謂因果以之為事也。",
    "X37n0660_007:0079a12": "豎結者。唯約如來所證究竟深入。名之為竪。前文既",
    "X37n0660_007:0079a13": "即事即理。令橫入豎令豎入橫。橫豎不二。唯佛境界",
    "X37n0660_007:0079a14": "也。",
    "X37n0660_007:0079a15": "先明異故不更者。約今昔相對以辨。昔未曾轉。何得",
    "X37n0660_007:0079a16": "云更。何者如從於王家行至張家。更來王家行。至此",
    "X37n0660_007:0079a17": "即是更我昔所說小乘法。轉今說大乘。故云不更也。",
    "X37n0660_007:0079a18": "同故不更者。昔轉法輪即是。今轉更無差別差即無",
    "X37n0660_007:0079a19": "差。何故云更也。",
    "X37n0660_007:0079a20": "四德異者。從修行說。有其中上也。",
    "X37n0660_007:0079a21": "八聲遍異者。橫豎不同遍於十方也。",
    "X37n0660_007:0079a22": "經云下根即一闡提者。約人天善非三乘機感佛出",
    "X37n0660_007:0079a23": "世也。",
    "X37n0660_007:0079a24": "善始令終者。有始有終其唯聖人乎。",
    "X37n0660_007:0079b01": "前佛復宗通結竟者。即是如來對文殊。以告迦葉。後",
    "X37n0660_007:0079b02": "迦葉之宗也。如來別結唯約諸佛諸行。故云別也。",
    "X37n0660_007:0079b03": "如來開結者。開謂開示。五種病人及菩薩等所修行",
    "X37n0660_007:0079b04": "也。",
    "X37n0660_007:0079b05": "二乘之人得有修義者。由戒聖行約次第論。名之為",
    "X37n0660_007:0079b06": "修也。",
    "X37n0660_007:0079b07": "拙度菩薩者。即三藏菩薩雖未斷惑。亦同二乘名病",
    "X37n0660_007:0079b08": "行處故也。",
    "X37n0660_007:0079b09": "悉皆得差者。聞經菩薩發圓信解者至於初住。故云",
    "X37n0660_007:0079b10": "差也。",
    "X37n0660_007:0079b11": "及此法門者。如來圓行也。",
    "X37n0660_007:0079b12": "此結次第者。次第五行也。",
    "X37n0660_007:0079b13": "從初地至六地者。古人為一地。從七地至法雲為二",
    "X37n0660_007:0079b14": "地也。",
    "X37n0660_007:0079b15": "通道疾利者。通謂神通。道即化道。從七地去。即能神",
    "X37n0660_007:0079b16": "通化用也。",
    "X37n0660_007:0079b17": "通道鈍者。者今家難意前文。戒定文後不令然不動",
    "X37n0660_007:0079b18": "堪忍二地之名既其然。同是一地之果。何不亦通至",
    "X37n0660_007:0079b19": "深法雲。故云二地通至法雲。二地只不動等二也。",
    "X37n0660_007:0079b20": "今明只是一地者。雖有不動無畏等三名不同。隨處",
    "X37n0660_007:0079b21": "所用同證初地也。",
    "X37n0660_007:0079b22": "不應更開者。重斥古人。不應開二地。更結惠果也。",
    "X37n0660_007:0079b23": "此文與地經合者。即十地經亦云十地論也。",
    "X37n0660_007:0079b24": "其名小異者。此經不畏貪恚。彼名無不活畏也。",
    "X37n0660_007:0079c01": "一不活畏者。謂世間資生之具用此活身。今證法身。",
    "X37n0660_007:0079c02": "故無不活也。",
    "X37n0660_007:0079c03": "二無死畏者。謂世間有身即有死等。今既離於二死。",
    "X37n0660_007:0079c04": "故無死畏也。",
    "X37n0660_007:0079c05": "三無惡道畏者。既證初地。必不入三途等苦。故云無",
    "X37n0660_007:0079c06": "畏。",
    "X37n0660_007:0079c07": "四無惡名畏者。初地菩薩終不誹謗方等犯四重等",
    "X37n0660_007:0079c08": "名。故無惡名畏也。",
    "X37n0660_007:0079c09": "五無大威德畏者。未證初地。於他不了。名之為畏。既",
    "X37n0660_007:0079c10": "得法身能降內外。於大眾中自在無畏也。",
    "X37n0660_007:0079c11": "無死畏即常者。此五怖畏若次第論之。即是離於界",
    "X37n0660_007:0079c12": "內分段。今初地即是離界內外二死常等四德之名",
    "X37n0660_007:0079c13": "也。",
    "X37n0660_007:0079c14": "名諸三昧王等者。三昧是一隨其破惑不同名之為",
    "X37n0660_007:0079c15": "諸。雖有諸名同是一王三昧也。",
    "X37n0660_007:0079c16": "總攝諸三昧者。前來次第四諦七重二諦等。皆入此",
    "X37n0660_007:0079c17": "第一義圓三昧中也。",
    "X37n0660_007:0079c18": "如日光月光等即為人意者。日能生長百物。令人歡",
    "X37n0660_007:0079c19": "喜即是生善。月能清涼即真諦三昧。成俗諦三昧中",
    "X37n0660_007:0079c20": "道三昧成皆能生理善也。",
    "X37n0660_007:0079c21": "如不退心樂等即對治意者。由畜生有退故。今得此",
    "X37n0660_007:0079c22": "不退三昧。即破思退塵沙退無明退。故云不退。又樂",
    "X37n0660_007:0079c23": "能除苦即對治也。",
    "X37n0660_007:0079c24": "一明諸有過患者。通論三惑別論四趣最重也。",
    "X37n0660_007:0080a01": "二本法功德者。即是本所證得名為本法也。",
    "X37n0660_007:0080a02": "三結行成者。證首楞嚴定能入初地也。",
    "X37n0660_007:0080a03": "四慈悲破有者。從於初地起四弘誓。百佛世界教化",
    "X37n0660_007:0080a04": "眾生拔苦與樂也。",
    "X37n0660_007:0080a05": "別生處者。經中且舉地獄一界以例諸界。別中總也。",
    "X37n0660_007:0080a06": "結下況高者。然初地之下況德。佛果地之高不可說",
    "X37n0660_007:0080a07": "也。",
    "X37n0660_007:0080a08": "問是菩薩功德悉等者。意問佛及菩薩既同證法身",
    "X37n0660_007:0080a09": "云何更有為下不等耶。今用他人所釋不同也。",
    "X37n0660_007:0080a10": "橫豎亦復何定者。古人意橫即是等。豎論則有淺深。",
    "X37n0660_007:0080a11": "若爾者還成不定云何論等。今若論等者。橫中有豎。",
    "X37n0660_007:0080a12": "豎中論。橫橫豎不二名之為等。非無高下也。譬如大",
    "X37n0660_007:0080a13": "車高廣不二。即是其等遊於四方。即是於橫直至道",
    "X37n0660_007:0080a14": "場。即是於豎橫豎不二即是車體即有名字大車觀",
    "X37n0660_007:0080a15": "行大車。乃至究竟大車。故云高下也。",
    "X37n0660_007:0080a16": "母能生子者。實智以為母能生佛之真子。即圓菩薩",
    "X37n0660_007:0080a17": "也。",
    "X37n0660_007:0080a18": "經云如汝所說者。我意亦爾以法為師教。即是法云",
    "X37n0660_007:0080a19": "如是也。",
    "X37n0660_007:0080a20": "開善謂譬五時教者。雖有五時之名。與今家天隔。又",
    "X37n0660_007:0080a21": "辨最初始成而取鹿苑以立五時。廣如下破也。",
    "X37n0660_007:0080a22": "引釋論畢竟品者。古人意引來證般若至於涅槃即",
    "X37n0660_007:0080a23": "是畢竟。若約今家所用此為極。鈍根人於法華未入",
    "X37n0660_007:0080a24": "或有後證小果。更說般若洮汰來到涅槃。聞常何關",
    "X37n0660_007:0080b01": "五時者次第也。",
    "X37n0660_007:0080b02": "若爾者。略破向前難之也。",
    "X37n0660_007:0080b03": "十二部小乘藏者。立五時為四藏也。",
    "X37n0660_007:0080b04": "修多羅即雜藏者。修多羅通大小故。名之為雜也。",
    "X37n0660_007:0080b05": "後二約理者。意云理是佛藏也。",
    "X37n0660_007:0080b06": "般若得涅槃果者。因果是事云何稱理。故不用也。",
    "X37n0660_007:0080b07": "學此十二即了修多羅者。取修行次第論五時也。",
    "X37n0660_007:0080b08": "方等故生於般若者。意云智從教生也。",
    "X37n0660_007:0080b09": "從多之少等者。指十二部為多。涅槃一句佛性為少。",
    "X37n0660_007:0080b10": "而不知涅槃醍醐一味。具諸味故涅槃為廣也。",
    "X37n0660_007:0080b11": "義皆不然下總斥諸解。",
    "X37n0660_007:0080b12": "豈獨是小者。先破開善小非初說今已華嚴為初。故",
    "X37n0660_007:0080b13": "不用也。",
    "X37n0660_007:0080b14": "餘經豈無長行耶者。修多羅名通大小。餘經亦有長",
    "X37n0660_007:0080b15": "行。何獨對般若也。",
    "X37n0660_007:0080b16": "復違爾五時次第者。汝前自立五時修多羅。指般若",
    "X37n0660_007:0080b17": "即當第二。何得至涅槃為第四。故前後相違也。",
    "X37n0660_007:0080b18": "乃歎他經者。前方便教因果之理。此是與而言之非",
    "X37n0660_007:0080b19": "今經也。",
    "X37n0660_007:0080b20": "非文所歎者。若從解脫次第非今教文藏王徒歎耳。",
    "X37n0660_007:0080b21": "可不被歎者。汝云最上即是其廣云何言略。略即不",
    "X37n0660_007:0080b22": "合歎。今既被歎即是廣也。",
    "X37n0660_007:0080b23": "不覺咫尺漏失正宗者。今經常住佛性為其正宗。諸",
    "X37n0660_007:0080b24": "師所釋。於此宗中皆失其體。於其教上猶漏現文。故",
    "X37n0660_007:0080c01": "云咫尺也。",
    "X37n0660_007:0080c02": "邯鄲學步兩無所獲者。此是莊子中事。有人向邯鄲",
    "X37n0660_007:0080c03": "之鄉。學他所行。匍匐而歸。二種俱失。古人判教。學他",
    "X37n0660_007:0080c04": "五時之說。前後俱失。兩無所獲也。",
    "X37n0660_007:0080c05": "窮玄極妙者。從漸入圓。圓理深廣名為窮玄。醍醐攝",
    "X37n0660_007:0080c06": "盡。名之為妙也。",
    "X37n0660_007:0080c07": "醍醐之法成醍醐人者。圓菩薩也。",
    "X37n0660_007:0080c08": "中間諸法者。從乳至蘇次第四味皆成醍醐。故云法",
    "X37n0660_007:0080c09": "也。法即約教。味即約時。皆同歸常住也。",
    "X37n0660_007:0080c10": "若望一期者。前約歎經五時次第。今約如來一代化",
    "X37n0660_007:0080c11": "儀。故云一期也。",
    "X37n0660_007:0080c12": "物不堪大即為說小者。物者物機。聲聞在座如聾如",
    "X37n0660_007:0080c13": "啞等。即不起寂場而化鹿苑。法華云。即脫瓔珞著弊",
    "X37n0660_007:0080c14": "垢衣等(云云)。",
    "X37n0660_007:0080c15": "折小彈偏歎大褒圓者。今同用古人八字。古人云。折",
    "X37n0660_007:0080c16": "挫聲聞褒揚菩薩其理未盡。今云。折小五曰聲聞彈",
    "X37n0660_007:0080c17": "偏。八千菩薩歎大。唯有文殊而能問疾。仍承佛聖旨",
    "X37n0660_007:0080c18": "褒圓。即淨名居士託疾菴羅(云云)。",
    "X37n0660_007:0080c19": "三人同聞者。三乘之人同坐解脫床。利根菩薩得入",
    "X37n0660_007:0080c20": "一實也。",
    "X37n0660_007:0080c21": "及住方便未證小果者。即是法華之後涅槃之前。猶",
    "X37n0660_007:0080c22": "說般若。故云摩訶衍道衍之言乘也。",
    "X37n0660_007:0080c23": "文迦葉如來下。引同涅槃經中。自指八千聲聞。於法",
    "X37n0660_007:0080c24": "華中得授記莂。如秋收冬藏等(云云)。此經亦云捃拾",
    "X37n0660_007:0081a01": "之教。扶律說常也。",
    "X37n0660_007:0081a02": "又戒廣攝如文所說者。具如上文。大小諸戒菩薩律",
    "X37n0660_007:0081a03": "儀一切具足。與華嚴菩薩行位無不具足。以初對初。",
    "X37n0660_007:0081a04": "故云不相乖也。",
    "X37n0660_007:0081a05": "以是義故者。然前五味功德皆不思議也。",
    "X37n0660_007:0081a06": "一領旨者。領上歎教五味同一醍醐一期之說也。",
    "X37n0660_007:0081a07": "二愍他欲起弘誓者。如經竊復思念思則內心思度",
    "X37n0660_007:0081a08": "念即念。彼未彰故云竊也。",
    "X37n0660_007:0081a09": "經云若有眾生貪著財物者。即是四攝之行。財物即",
    "X37n0660_007:0081a10": "是布施。",
    "X37n0660_007:0081a11": "次若尊貴者。即是愛語。然後漸當以大涅槃即是利",
    "X37n0660_007:0081a12": "行。若有愛樂乃至躬往即是同事也。",
    "X37n0660_007:0081a13": "經云周遍求索大乘經典者。即內有宿緣大乘冥發",
    "X37n0660_007:0081a14": "故云求索也。",
    "X37n0660_007:0081a15": "經云道檢者。檢字(居儼反)蒼頡篇檢法度也。檢亦攝也。",
    "X37n0660_007:0081a16": "大品經若入聲聞正位是也。",
    "X37n0660_007:0081a17": "次合三試者。初將半偈試其有智合之如燒。二現可",
    "X37n0660_007:0081a18": "畏身合之如打。三從索身合之如磨。能受此試即知",
    "X37n0660_007:0081a19": "是真也。",
    "X37n0660_007:0081a20": "若心堅固者。安之若空也。",
    "X37n0660_007:0081a21": "住法不顯者。謂住法是常。不能顯得無常之義故略。",
    "X37n0660_007:0081a22": "但說無常一邊者。若見無常知有於常。即是有智。如",
    "X37n0660_007:0081a23": "說戒聖行。即知有定及慧乃至一實不次第等。故先",
    "X37n0660_007:0081a24": "說半文意義同也。",
    "X37n0660_007:0081b01": "答言是無常之住者。此住非常住即無常也。",
    "X37n0660_007:0081b02": "無住之常(云云)者。意答如汝所說。亦有大乘之常。即",
    "X37n0660_007:0081b03": "無住也。",
    "X37n0660_007:0081b04": "文云所說空義者。如經開空法道等是也。",
    "X37n0660_007:0081b05": "任道者是例者。涅槃之體是答無方之問。任汝所道。",
    "X37n0660_007:0081b06": "道只是說亦得。是例不例者。則不答爾問則非也。",
    "X37n0660_007:0081b07": "正取除生除滅者。除凡夫之生。除二乘之滅。故云寂",
    "X37n0660_007:0081b08": "滅也。",
    "X37n0660_007:0081b10": "涅槃經疏私記卷第七"
}