{
    "X74n1470_031:0303a03": "大方廣佛華嚴經海印道場十重行願常徧禮懺儀",
    "X74n1470_031:0303a04": "卷第三十一",
    "X74n1470_031:0303a06": "唐　蘭山雲巖慈恩寺護法國師一行沙門慧覺依經錄",
    "X74n1470_031:0303a07": "宋　蒼山載光寺沙門普瑞補註",
    "X74n1470_031:0303a08": "明　欽褒忠義忠藎四川布政佛弟子木增訂正",
    "X74n1470_031:0303a09": "雞山寂光寺沙門讀徹參閱",
    "X74n1470_031:0303a10": "天台習教觀沙門正止治定",
    "X74n1470_031:0303a11": "第三十一晌",
    "X74n1470_031:0303a12": "次十迴向位中十善知識會",
    "X74n1470_031:0303a13": "一切恭敬敬禮無盡三寶。",
    "X74n1470_031:0303a14": "是諸眾等人各胡跪。嚴持香華。如法供養。願此香華",
    "X74n1470_031:0303a15": "雲。遍滿十方界。百萬億眾寶垣墻。周帀圍繞。一切寶",
    "X74n1470_031:0303a16": "樹。行列莊嚴。一切寶華樹。雨眾妙華。布散其地。一切",
    "X74n1470_031:0303a17": "寶香樹。香氣氤氳。普熏十方。一切寶華鬘樹。雨大寶",
    "X74n1470_031:0303a18": "鬘。處處垂下。一切摩尼寶王樹。雨大摩尼。徧布充滿。",
    "X74n1470_031:0303a19": "一切寶衣樹。雨處處色衣。隨其所應。周帀敷布。一切",
    "X74n1470_031:0303a20": "音樂樹。風動成音。其音美妙。過於天樂。一切莊嚴具",
    "X74n1470_031:0303a21": "樹。各雨珍玩奇妙之物。處處分布。百萬樓閣閻浮檀",
    "X74n1470_031:0303a22": "金。以覆其上。百萬宮殿毗盧遮那摩尼寶。間錯莊嚴。",
    "X74n1470_031:0303a23": "其宮殿中。復有無量寶蓮華座周回布列。以如是等",
    "X74n1470_031:0303a24": "諸供養具。常作供養。帝網重重。諸佛菩薩賢聖海眾。",
    "X74n1470_031:0303b01": "受此供養雲。以為光明臺。廣於無邊界。無量無盡。願",
    "X74n1470_031:0303b02": "作佛事。",
    "X74n1470_031:0303b03": "供養已。一切恭敬。",
    "X74n1470_031:0303b04": "次奉施寶錯",
    "X74n1470_031:0303b05": "　寶珠自性廣大海　　七寶山等最殊勝",
    "X74n1470_031:0303b06": "　出興如斯供養雲　　諸佛等處我奉獻",
    "X74n1470_031:0303b07": "唵薩[口*栗]末怛達遏怛囉得捺布桚銘遏薩摩[口*能]囉悉",
    "X74n1470_031:0303b08": "癹囉捺薩麻英吽",
    "X74n1470_031:0303b09": "寶錯經云。有一總持。名無量種呪。皆能成就具大功",
    "X74n1470_031:0303b10": "能。總持曰。",
    "X74n1470_031:0303b11": "唵悉麻囉悉麻囉眉麻捺悉葛囉麻曷令[口*(椔-田+夕)]斡吽",
    "X74n1470_031:0303b12": "次結不空摩尼印呪",
    "X74n1470_031:0303b13": "唵啞麼遏布[口*(椔-田+夕)]麻禰巴能麻末唧呤怛達遏怛眉浪",
    "X74n1470_031:0303b14": "雞矴薩慢怛不囉薩囉吽",
    "X74n1470_031:0303b15": "梵音讚佛",
    "X74n1470_031:0303b16": "　佛身不思議　　國土悉在中　　於其一切處",
    "X74n1470_031:0303b17": "　導世宣真法　　佛於圓滿音　　闡明真實性",
    "X74n1470_031:0303b18": "　隨其解差別　　現無盡法門　　一切剎土中",
    "X74n1470_031:0303b19": "　見佛坐道場　　佛身如影現　　生滅不可得",
    "X74n1470_031:0303b20": "直言讚佛",
    "X74n1470_031:0303b21": "　三世諸如來　　聲聞大弟子　　悉不能知佛",
    "X74n1470_031:0303b22": "　舉足下足事　　去來現在世　　一切諸緣覺",
    "X74n1470_031:0303b23": "　亦不知如來　　舉足下足事　　況復諸凡夫",
    "X74n1470_031:0303b24": "　結使所纏縛　　無明覆心識　　而能知導師",
    "X74n1470_031:0303c01": "　正覺無礙智　　超過語言道　　其量不可測",
    "X74n1470_031:0303c02": "　孰有能知見　　譬如明月光　　無能測邊際",
    "X74n1470_031:0303c03": "　佛神通亦爾　　莫見其終盡　　一一諸方便",
    "X74n1470_031:0303c04": "　念念所變化　　盡於無量劫　　思惟不能了",
    "X74n1470_031:0303c05": "　思惟一切智　　不可思議法　　一一方便門",
    "X74n1470_031:0303c06": "　邊際不可得　　若有於此法　　而興廣大願",
    "X74n1470_031:0303c07": "　彼於此境界　　知見不為難　　勇猛勤習念",
    "X74n1470_031:0303c08": "　思惟大海法　　其心無障礙　　入此方便門",
    "X74n1470_031:0303c09": "　心意已調伏　　志願亦寬廣　　當獲大菩提",
    "X74n1470_031:0303c10": "　最勝之境界",
    "X74n1470_031:0303c11": "南無大方廣佛華嚴經中華藏世界海十身無礙本",
    "X74n1470_031:0303c12": "尊毗盧遮那佛",
    "X74n1470_031:0303c13": "南無大慈大悲五百誓願五濁救苦釋迦牟尼佛",
    "X74n1470_031:0303c14": "南無東方滿月世界十二上願五濁救苦藥師琉璃",
    "X74n1470_031:0303c15": "光王佛",
    "X74n1470_031:0303c16": "南無西方極樂世界四十八願五濁救苦阿彌陀佛",
    "X74n1470_031:0303c17": "南無十方三世盡虗空界微塵剎土中大方廣佛華",
    "X74n1470_031:0303c18": "嚴經圓滿教海",
    "X74n1470_031:0303c19": "南無大方廣佛華嚴經中主於行願真理普賢菩薩",
    "X74n1470_031:0303c20": "摩訶薩",
    "X74n1470_031:0303c21": "南無大方廣佛華嚴經中主於信解證智文殊師利",
    "X74n1470_031:0303c22": "菩薩摩訶薩",
    "X74n1470_031:0303c23": "南無大慈大悲五濁救苦千手千眼觀世音菩薩摩",
    "X74n1470_031:0303c24": "訶薩",
    "X74n1470_031:0304a01": "南無大願弘深五濁救苦出無佛世安慰人心常住",
    "X74n1470_031:0304a02": "琰魔羅界地藏王菩薩摩訶薩",
    "X74n1470_031:0304a03": "南無十方三世盡虗空界微塵剎土中十信菩薩十",
    "X74n1470_031:0304a04": "住菩薩十行菩薩十迴向菩薩十地菩薩等覺菩",
    "X74n1470_031:0304a05": "薩徧法界剎海微塵數菩薩一切海眾",
    "X74n1470_031:0304a06": "南無大方廣佛華嚴經末會中修證五相處五十五",
    "X74n1470_031:0304a07": "聖者",
    "X74n1470_031:0304a08": "南無大方廣佛華嚴經末會中圓器上根百城求法",
    "X74n1470_031:0304a09": "一生之內菩薩行圓為末世頓門修證軌範善財",
    "X74n1470_031:0304a10": "菩薩摩訶薩",
    "X74n1470_031:0304a11": "南無十方三世盡虗空界微塵剎土中法身色身形",
    "X74n1470_031:0304a12": "相舍利寶塔寺宇一切佛事又於法藏及講法處",
    "X74n1470_031:0304a13": "菩薩賢聖一切海眾",
    "X74n1470_031:0304a14": "南無大願摜甲求生淨土末濁夏國護持正法護法",
    "X74n1470_031:0304a15": "國師",
    "X74n1470_031:0304a16": "至心皈命禮大方廣佛華嚴經華藏世界海本尊毗",
    "X74n1470_031:0304a17": "盧遮那佛",
    "X74n1470_031:0304a18": "　十方盡歸命　　滅罪增淨信　　願生華藏海",
    "X74n1470_031:0304a19": "　極樂淨土中",
    "X74n1470_031:0304a20": "第一鬻香長者了知一切香解脫法門",
    "X74n1470_031:0304a21": "經云爾時善財童子(至)殷勤瞻仰辭退而去。",
    "X74n1470_031:0304a22": "　願共諸眾生　　往生華藏海　　極樂淨土中",
    "X74n1470_031:0304a23": "南無南方廣大國土中得善別知一切諸香亦得調",
    "X74n1470_031:0304a24": "和香法解脫門鬻香優婆羅華長者",
    "X74n1470_031:0304b01": "　十方盡歸命　　滅罪增淨信　　願生華藏海",
    "X74n1470_031:0304b02": "　極樂淨土中",
    "X74n1470_031:0304b03": "第二婆施羅船師大悲幢行解脫法門",
    "X74n1470_031:0304b04": "經云爾時善財童子(至)心無厭足辭退而去。",
    "X74n1470_031:0304b05": "　願共諸眾生　　往生華藏海　　極樂淨土中",
    "X74n1470_031:0304b06": "南無南方樓閣大城之中得大悲幢行解脫門婆施",
    "X74n1470_031:0304b07": "羅船師",
    "X74n1470_031:0304b08": "　十方盡歸命　　滅罪增淨信　　願生華藏海",
    "X74n1470_031:0304b09": "　極樂淨土中",
    "X74n1470_031:0304b10": "第三無上勝長者至一切處解脫法門",
    "X74n1470_031:0304b11": "經云爾時善財童子(至)殷勤瞻仰辭退而去。",
    "X74n1470_031:0304b12": "　願共諸眾生　　往生華藏海　　極樂淨土中",
    "X74n1470_031:0304b13": "南無南方可樂城中得至一切處修菩薩行解脫門",
    "X74n1470_031:0304b14": "無上勝長者",
    "X74n1470_031:0304b15": "　十方盡歸命　　滅罪增淨信　　願生華藏海",
    "X74n1470_031:0304b16": "　極樂淨土中",
    "X74n1470_031:0304b17": "第四師子頻申比丘尼成就一切智解脫法門",
    "X74n1470_031:0304b18": "經云爾時善財童子(至)殷勤瞻仰辭退而去。",
    "X74n1470_031:0304b19": "　願共諸眾生　　往生華藏海　　極樂淨土中",
    "X74n1470_031:0304b20": "南無南方輸那國迦陵迦林城中得一切智解脫門",
    "X74n1470_031:0304b21": "師子頻申比丘尼",
    "X74n1470_031:0304b22": "　十方盡歸命　　滅罪增淨信　　願生華藏海",
    "X74n1470_031:0304b23": "　極樂淨土中",
    "X74n1470_031:0304b24": "第五婆須蜜女離貪欲際解脫法門",
    "X74n1470_031:0304c01": "經云爾時善財童子(至)殷勤瞻仰辭退而去。",
    "X74n1470_031:0304c02": "　願共諸眾生　　往生華藏海　　極樂淨土中",
    "X74n1470_031:0304c03": "次婆須蜜女發心處佛",
    "X74n1470_031:0304c04": "南無過去世妙門王城高行如來",
    "X74n1470_031:0304c05": "次婆須蜜女",
    "X74n1470_031:0304c06": "南無南方至險難國土寶莊嚴城中得離貪欲際解",
    "X74n1470_031:0304c07": "脫門婆須蜜女",
    "X74n1470_031:0304c08": "　十方盡歸命　　滅罪增淨信　　願生華藏海",
    "X74n1470_031:0304c09": "　極樂淨土中",
    "X74n1470_031:0304c10": "第六鞞瑟胝羅居士得不般涅槃際解脫法門",
    "X74n1470_031:0304c11": "經云爾時善財童子(至)殷勤瞻仰辭退而去。",
    "X74n1470_031:0304c12": "　願共諸眾生　　往生華藏海　　極樂淨土中",
    "X74n1470_031:0304c13": "次鞞瑟胝羅居士定中所見佛",
    "X74n1470_031:0304c14": "南無迦葉佛南無拘那含牟尼佛",
    "X74n1470_031:0304c15": "南無拘留孫佛南無尸棄佛",
    "X74n1470_031:0304c16": "南無毗婆尸佛南無提舍佛",
    "X74n1470_031:0304c17": "南無弗沙佛南無無上勝佛",
    "X74n1470_031:0304c18": "南無無上蓮華佛南無如是等一切諸佛",
    "X74n1470_031:0304c19": "南無百佛南無千佛",
    "X74n1470_031:0304c20": "南無百千佛南無億佛",
    "X74n1470_031:0304c21": "南無百億佛南無千億佛",
    "X74n1470_031:0304c22": "南無百千億佛南無阿庾多億佛",
    "X74n1470_031:0304c23": "南無那由他億佛",
    "X74n1470_031:0304c24": "南無乃至不可說不可說世界微塵數諸佛",
    "X74n1470_031:0305a01": "南無彌勒佛南無毗盧遮那佛",
    "X74n1470_031:0305a02": "南無如是等十方三世一切諸佛聲聞緣覺諸菩薩",
    "X74n1470_031:0305a03": "一切海眾",
    "X74n1470_031:0305a04": "次鞞瑟胝羅居士",
    "X74n1470_031:0305a05": "南無南方善度城中得菩薩不般涅槃際解脫門鞞",
    "X74n1470_031:0305a06": "瑟胝羅居士",
    "X74n1470_031:0305a07": "　十方盡歸命　　滅罪增淨信　　願生華藏海",
    "X74n1470_031:0305a08": "　極樂淨土中",
    "X74n1470_031:0305a09": "第七觀自在菩薩大悲行解脫法門",
    "X74n1470_031:0305a10": "經云爾時善財童子(至)能知能說彼功德行。",
    "X74n1470_031:0305a11": "　願共諸眾生　　往生華藏海　　極樂淨土中",
    "X74n1470_031:0305a12": "南無南方補怛洛迦山得菩薩大悲行解脫法門觀",
    "X74n1470_031:0305a13": "自在菩薩",
    "X74n1470_031:0305a14": "　十方盡歸命　　滅罪增淨信　　願生華藏海",
    "X74n1470_031:0305a15": "　極樂淨土中",
    "X74n1470_031:0305a16": "第八正趣菩薩普門速疾行解脫法門",
    "X74n1470_031:0305a17": "經云爾時東方有一菩薩(至)殷勤瞻仰辭退而去。",
    "X74n1470_031:0305a18": "　願共諸眾生　　往生華藏海　　極樂淨土中",
    "X74n1470_031:0305a19": "次正趣菩薩得法門處佛",
    "X74n1470_031:0305a20": "南無東方妙藏世界內普勝生佛",
    "X74n1470_031:0305a21": "南無不可說不可說佛剎微塵數一切諸佛",
    "X74n1470_031:0305a22": "南無如是等諸佛道場一切海眾",
    "X74n1470_031:0305a23": "次正趣菩薩",
    "X74n1470_031:0305a24": "南無東方妙藏世界輪圍山頂從空中來以足按地",
    "X74n1470_031:0305b01": "得菩薩普門速疾行解脫門正趣菩薩",
    "X74n1470_031:0305b02": "　十方盡歸命　　滅罪增淨信　　願生華藏海",
    "X74n1470_031:0305b03": "　極樂淨土中",
    "X74n1470_031:0305b04": "第九大天神雲網解脫法門",
    "X74n1470_031:0305b05": "經云爾時善財童子(至)繞無數帀辭退而去。",
    "X74n1470_031:0305b06": "　願共諸眾生　　往生華藏海　　極樂淨土中",
    "X74n1470_031:0305b07": "南無南方墮羅鉢底城中得雲網解脫法門大天神",
    "X74n1470_031:0305b08": "　十方盡歸命　　滅罪增淨信　　願生華藏海",
    "X74n1470_031:0305b09": "　極樂淨土中",
    "X74n1470_031:0305b10": "第十安住地神不可壞知慧藏解脫法門",
    "X74n1470_031:0305b11": "經云爾時善財童子(至)殷勤瞻仰辭退而去。",
    "X74n1470_031:0305b12": "　願共諸眾生　　往生華藏海　　極樂淨土中",
    "X74n1470_031:0305b13": "次安住地神得法門處佛",
    "X74n1470_031:0305b14": "南無過去莊嚴劫月幢世界妙眼佛",
    "X74n1470_031:0305b15": "南無至賢劫中不可說一切諸佛",
    "X74n1470_031:0305b16": "次安住地神",
    "X74n1470_031:0305b17": "南無此閻浮提摩竭提國菩提場中得菩薩不可壞",
    "X74n1470_031:0305b18": "智慧藏解脫門安住地神",
    "X74n1470_031:0305b19": "南無圓器上根百城求法一生之內菩薩行圓為末",
    "X74n1470_031:0305b20": "世頓門修證軌範善財菩薩",
    "X74n1470_031:0305b21": "　十方盡歸命　　滅罪增淨信　　願生華藏海",
    "X74n1470_031:0305b22": "　極樂淨土中",
    "X74n1470_031:0305b23": "次壞菩薩心懺悔",
    "X74n1470_031:0305b24": "惟願帝網無盡佛法僧寶毗盧遮那如來。普賢文殊",
    "X74n1470_031:0305c01": "海會聖眾。世出世神。慈悲本願放大光明。照於法會。",
    "X74n1470_031:0305c02": "證盟護念。哀愍攝受。願我及一切眾生海。自從無始",
    "X74n1470_031:0305c03": "直至今時。帝網重重。破壞菩薩心。一切罪業。發露懺",
    "X74n1470_031:0305c04": "悔。",
    "X74n1470_031:0305c05": "華手經云。若復有人。為欲破壞菩薩心故。而作障礙。",
    "X74n1470_031:0305c06": "當說是人得幾許罪。何以故。若已壞亂。當壞亂者。聞",
    "X74n1470_031:0305c07": "是事已。便自改悔。佛告舍利弗。若人障礙壞菩薩心。",
    "X74n1470_031:0305c08": "得無量罪。如人欲壞無價寶珠。是人則失無量財利。",
    "X74n1470_031:0305c09": "如是舍利弗。若人壞亂菩薩心者。則為毀滅無量法",
    "X74n1470_031:0305c10": "寶。舍利弗。如種藥樹。有人翦伐。不令增長。是人則壞",
    "X74n1470_031:0305c11": "無量眾生療治病事。令多眾生。為病所困。如是舍利",
    "X74n1470_031:0305c12": "弗。若人欲壞是菩薩心。大安樂心。滅除無量眾生苦",
    "X74n1470_031:0305c13": "患。大智樂心。當知是人則令無量無數眾生。為諸貪",
    "X74n1470_031:0305c14": "欲恚癡憍慢。慳嫉諂曲。無慚無愧。諸煩惱病之所侵",
    "X74n1470_031:0305c15": "害。亦令無量阿僧祇眾。失於涅槃安隱住處。舍利弗。",
    "X74n1470_031:0305c16": "若人毀壞阿耨達池。殺大龍王。當知是人則為壞失",
    "X74n1470_031:0305c17": "二足四足渴乏眾生八功德水。如是舍利弗。若人壞",
    "X74n1470_031:0305c18": "亂菩薩心者。則為破壞能除無量眾生渴愛八聖道",
    "X74n1470_031:0305c19": "水。舍利弗。譬如有人壞日宮殿。是人則為滅四天下",
    "X74n1470_031:0305c20": "眾生光明。如是舍利弗。若人壞亂菩薩心者。當知是",
    "X74n1470_031:0305c21": "人則為毀滅十方世界一切眾生大法光明。舍利弗。",
    "X74n1470_031:0305c22": "如人破壞一切寶性。當知是人則壞無量眾生珍寶。",
    "X74n1470_031:0305c23": "如是舍利弗。若人壞亂菩薩心者。當知是人則壞無",
    "X74n1470_031:0305c24": "量阿僧祇眾法寶之分。亦為毀滅如是等經。令不聞",
    "X74n1470_031:0306a01": "見。舍利弗。如是寶性。出無量寶。給足眾生。如是舍利",
    "X74n1470_031:0306a02": "弗。諸菩薩心。是法寶性。從此法寶。生諸佛法不可思",
    "X74n1470_031:0306a03": "議神通智力。是故舍利弗。當知破壞菩薩心者。則得",
    "X74n1470_031:0306a04": "無量無邊深罪。舍利弗。如人惡心出佛身血。若復有",
    "X74n1470_031:0306a05": "人。破戒不信。毀壞捨離是菩薩心。其罪正等。舍利弗。",
    "X74n1470_031:0306a06": "置是惡心出佛身血。我說具足五無間罪。若人毀壞",
    "X74n1470_031:0306a07": "菩薩心者。其罪過此。所以者何。起五逆罪。尚不能壞",
    "X74n1470_031:0306a08": "一佛之法。若人毀壞菩薩心者。則為斷滅一切佛法。",
    "X74n1470_031:0306a09": "舍利弗。譬如殺牛。則為已壞乳酪酥等。如是舍利弗。",
    "X74n1470_031:0306a10": "若人破壞菩薩心者。則為斷滅一切佛慧。是故舍利",
    "X74n1470_031:0306a11": "弗。若人破戒不信。呵罵毀呰。壞菩薩心。當知此罪過",
    "X74n1470_031:0306a12": "於五逆。舍利弗。置五逆罪。令四天下滿中阿羅漢。若",
    "X74n1470_031:0306a13": "有一人。皆奪其命。汝意云何。是人得罪。寧為多不。舍",
    "X74n1470_031:0306a14": "利弗言甚多世尊。佛言。我今告汝。若人毀呰壞亂菩",
    "X74n1470_031:0306a15": "薩。令其信受。捨離是心。失佛智慧。比前罪者。百分千",
    "X74n1470_031:0306a16": "分百千萬分。尚不及一。乃至譬喻亦不能及。所以者",
    "X74n1470_031:0306a17": "何。雖奪爾所阿羅漢命。不能障礙諸佛十力四無所",
    "X74n1470_031:0306a18": "畏。四無礙智。十八不共法。大慈大悲。佛不虗行。不障",
    "X74n1470_031:0306a19": "如來象王迴觀。師子奮迅。無見頂相。不障如來吹百",
    "X74n1470_031:0306a20": "千種具足法唄。亦不妨轉無上法輪。不障聖主自在",
    "X74n1470_031:0306a21": "神力。亦不障礙能知眾生諸根利鈍。種種欲樂。差別",
    "X74n1470_031:0306a22": "智慧。舍利弗。若菩薩發阿耨多羅三藐三菩提心。得",
    "X74n1470_031:0306a23": "成大乘堅誓莊嚴。若有人來壞亂此心。令其退捨。是",
    "X74n1470_031:0306a24": "人則障佛十種力。乃至眾生種種欲智。舍利弗。置四",
    "X74n1470_031:0306b01": "天下。若滿三千大千世界諸阿羅漢。譬如竹葦稻蔴",
    "X74n1470_031:0306b02": "藂林。若有一人。皆奪其命。汝意云何。是人得罪。寧為",
    "X74n1470_031:0306b03": "多不。甚多世尊。舍利弗。若復有人懷恚輕慢。破戒不",
    "X74n1470_031:0306b04": "信。毀壞散亂是菩薩心。此人得罪唯佛能知。所以者",
    "X74n1470_031:0306b05": "何。此人壞亂菩薩深心。則為毀滅一切佛法。斷諸佛",
    "X74n1470_031:0306b06": "種。所以者何。若無菩薩最初心者。云何當有如是佛",
    "X74n1470_031:0306b07": "慧。佛自在力。出於世間。是故舍利弗。此無上心。大心",
    "X74n1470_031:0306b08": "深心。諸菩薩心。若在比丘。比丘尼。優婆塞。優婆夷。天",
    "X74n1470_031:0306b09": "龍夜叉。揵闥婆。阿修羅。迦留羅。緊陀羅。摩睺羅伽。人",
    "X74n1470_031:0306b10": "非人所。一切世間。皆應禮敬。所以者何。有此心者。當",
    "X74n1470_031:0306b11": "知即是未來世尊。罪報懺悔。",
    "X74n1470_031:0306b12": "又經云。舍利弗。若人毀發大乘心者。當知是人不能",
    "X74n1470_031:0306b13": "自利。亦不利他。斯則不名修行道者。舍利弗。是愚癡",
    "X74n1470_031:0306b14": "人。行於邪道。為失自利。亦失利他。以此因緣故。是人",
    "X74n1470_031:0306b15": "當得八衰惱法。何謂為八。失所愛重親友家屬。國土",
    "X74n1470_031:0306b16": "喪亂。財產日耗。災火焚燒。縣官所侵。諸根毀壞。死入",
    "X74n1470_031:0306b17": "地獄。獄卒拷掠。是名為八。復次有八大不安法。何謂",
    "X74n1470_031:0306b18": "為八。謂生地獄餓鬼畜生。是大不安。若得人身。常生",
    "X74n1470_031:0306b19": "邊地。不識善惡。無佛無法。無聖眾處。是大不安。設得",
    "X74n1470_031:0306b20": "人身生於中國。聾盲瘖瘂。癃殘百疾。是亦名為大不",
    "X74n1470_031:0306b21": "安法。雖生中國具足人身。常為衰弊。心懷諂曲。虗偽",
    "X74n1470_031:0306b22": "姦詭。是亦名為大不安法。若生中國具足人身。受外",
    "X74n1470_031:0306b23": "道教。好於邪論邪見惡行。成就不淨身口意業。諸佛",
    "X74n1470_031:0306b24": "賢聖。尚不能救。是亦名為大不安法。若生中國具足",
    "X74n1470_031:0306c01": "人身。佛得道夜。即便命終。不值佛法。是亦名為大不",
    "X74n1470_031:0306c02": "安法。是為輕毀求佛道者八不安法。舍利弗。當知是",
    "X74n1470_031:0306c03": "人。若生地獄。必墮阿鼻大地獄中。得大身形。多受眾",
    "X74n1470_031:0306c04": "苦。續起重罪。若墮畜生。為惡蟲獸。恒苦飢渴。侵奪他",
    "X74n1470_031:0306c05": "命。殘食肌肉。以自濟活。隨所生處。續增罪業。若為水",
    "X74n1470_031:0306c06": "性。作摩伽魚。蟄民伽羅。失收摩羅。及鬱陀羅等。人所",
    "X74n1470_031:0306c07": "網釣。生被刀割。備受眾苦。求死不得。若復陸生。或為",
    "X74n1470_031:0306c08": "駝驢牛羊猪犬。若作駝牛。為人穿鼻。身常負重。加諸",
    "X74n1470_031:0306c09": "杖痛。呻嘷大呼。無有救者。中路疲乏。不能前進。命未",
    "X74n1470_031:0306c10": "盡間。生被割剝。殘食其肉。猶竝罵言。多食喜臥。大折",
    "X74n1470_031:0306c11": "損我。舍利弗。汝且觀是罪業因緣。如我所知。若廣說",
    "X74n1470_031:0306c12": "者。從劫至劫猶不能盡。舍利弗。取要言之。若人毀壞",
    "X74n1470_031:0306c13": "菩薩心者。若離八難。無有是處。所以者何。是人續起",
    "X74n1470_031:0306c14": "眾罪業故。當知汝等得脫此難。為自救濟。",
    "X74n1470_031:0306c15": "我等為無明所覆。不識壞菩薩心罪因。今遇道場。方",
    "X74n1470_031:0306c16": "能覺悟。歸命毗盧遮那如來。及一切賢聖海眾。燒香",
    "X74n1470_031:0306c17": "散華。發露懺悔。不敢覆藏。由此因緣。我及法界眾生",
    "X74n1470_031:0306c18": "海。壞菩薩心一切罪業。悉皆清淨。",
    "X74n1470_031:0306c19": "次懺悔滅罪印呪",
    "X74n1470_031:0306c20": "唵薩[口*栗]末(二合)巴(引)巴眉悉普怛[口*捺]曷捺末日囉也莎",
    "X74n1470_031:0306c21": "曷(應誦三遍)",
    "X74n1470_031:0306c22": "　百劫積集罪　　一念盡盪除　　如火焚枯草",
    "X74n1470_031:0306c23": "　滅盡無有餘",
    "X74n1470_031:0306c24": "　我昔所造諸惡業　　皆由無始貪瞋癡",
    "X74n1470_031:0307a01": "　從身語意之所生　　一切我今皆懺悔",
    "X74n1470_031:0307a02": "懺悔已至心歸命禮本尊毗盧遮那佛。",
    "X74n1470_031:0307a03": "○(白)眾等聽說經中無常偈",
    "X74n1470_031:0307a04": "　自從無始劫　　生死數恒沙　　聚骨富羅山",
    "X74n1470_031:0307a05": "　積血如大海　　譬如路傍樹　　暫息非久停",
    "X74n1470_031:0307a06": "　車馬及妻兒　　不久皆如是　　譬如羣宿鳥",
    "X74n1470_031:0307a07": "　夜聚旦還飛　　死去別親知　　乖離亦如是",
    "X74n1470_031:0307a08": "　惟有佛菩薩　　是真歸仗處　　依經我略說",
    "X74n1470_031:0307a09": "　知者應諦思",
    "X74n1470_031:0307a11": "華嚴經禮懺儀卷第三十一"
}