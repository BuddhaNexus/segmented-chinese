{
    "X37n0674_006:0761c04": "楞嚴答問序",
    "X37n0674_006:0761c05": "昔人閱楞嚴經。不解句讀。已獲深契。則語言道斷。文",
    "X37n0674_006:0761c06": "字性離。未當求勝諦于恒沙。叩妙音于筆授矣。俍亭",
    "X37n0674_006:0761c07": "和尚慧本天成。思若符契。提摩竭之正令。盡毗耶之",
    "X37n0674_006:0761c08": "秘藏。今日之藥山投子也。固將目霄漢以忘言。托東",
    "X37n0674_006:0761c09": "臯以長嘯。諸方義學。持波斯宮掖之文。作慶喜袈裟",
    "X37n0674_006:0761c10": "之問。于是縱其指揮都成撰述。山河大地進瑯琊而",
    "X37n0674_006:0761c11": "盡其機。一路涅槃起雙峯而畢其義。深微集逸。旁引",
    "X37n0674_006:0761c12": "曲暢。同人奉為剞厥。用廣流通。從聞聲見性之一門。",
    "X37n0674_006:0761c13": "得不歷僧伽之道果。是真實了義也。是究竟堅固也。",
    "X37n0674_006:0761c14": "合掌恭敬而為之序。",
    "X37n0674_006:0761c15": "繡水後學曾王孫",
    "X37n0674_006:0761c18": "楞嚴答問",
    "X37n0674_006:0761c19": "萬壽俍亭　淨挺　著",
    "X37n0674_006:0761c20": "長水　何元英蕤音",
    "X37n0674_006:0761c21": "　曾王孫道扶　閱",
    "X37n0674_006:0761c23": "判教差殊",
    "X37n0674_006:0761c24": "問。楞嚴一經。天台判教列為方等。賢首判圓又兼終",
    "X37n0674_006:0762a01": "頓。序經者謂圓理圓行。圓耶否耶。答。脩證了義非不",
    "X37n0674_006:0762a02": "了義。究竟堅固非不究竟。台宗判教與華嚴等盧舍",
    "X37n0674_006:0762a03": "那身落第二耶。理行並圓開為終頓。圓通一門三十",
    "X37n0674_006:0762a04": "二應。法華會上異口同宣。又問菩薩萬行。答。戒定慧",
    "X37n0674_006:0762a05": "三及三增進種種。是也。摩竭全提亦稱六度。結界持",
    "X37n0674_006:0762a06": "呪統屬修能。但說密因不耑持呪。",
    "X37n0674_006:0762a07": "科經同異",
    "X37n0674_006:0762a08": "問。科經正宗離為五分。始從啟請至勝義性為見道",
    "X37n0674_006:0762a09": "分。從決定義至說呪已為脩道分。五十五位為證道",
    "X37n0674_006:0762a10": "分。安立經題為結經分。人天七趣微細魔事為助道",
    "X37n0674_006:0762a11": "分。溫陵長水兩家略同。是不易否。答。原本經題。脩證",
    "X37n0674_006:0762a12": "雙舉。經中明言是見所斷。是脩所斷。有見有脩有證。",
    "X37n0674_006:0762a13": "是已徵心辨見。三科七大。含吐十虗。獲本妙心得未",
    "X37n0674_006:0762a14": "曾有。此時見道了了分明。不歷僧祇一生取證。願今",
    "X37n0674_006:0762a15": "得果普度恒沙。自此以還發願眾生發願證果。滿慈",
    "X37n0674_006:0762a16": "再問。答正脩行。性覺妙明。覺明為咎。審除微細。稱此",
    "X37n0674_006:0762a17": "可知。如來藏性周徧圓融。一多互含。大小涉入。離即",
    "X37n0674_006:0762a18": "離非。是即非即。華嚴法界全體無餘。如此修證何藉",
    "X37n0674_006:0762a19": "劬勞。衣裏繫珠。大經同旨。正修行路豈有他哉。話端",
    "X37n0674_006:0762a20": "不了。按下雲頭。華屋在前。要因門入。疏明決定。選擇",
    "X37n0674_006:0762a21": "圓通。叩鐘綰結。旁引曲暢。文殊說偈深入一門。大地",
    "X37n0674_006:0762a22": "山河忽然不現。一生取證不其然耶。前悟實相。此獲",
    "X37n0674_006:0762a23": "法眼。有頓有漸。次第宛然。後為未來方便申請。三無",
    "X37n0674_006:0762a24": "漏學以戒為基。持呪結壇種種功德。是正修耶。是助",
    "X37n0674_006:0762b01": "道耶。四十四心五十五位。雖與華嚴詳略不同。彼此",
    "X37n0674_006:0762b02": "互明皆為證果。七趣六道亦槩他經。微細陰魔無問",
    "X37n0674_006:0762b03": "自說。五濁五陰根本輪迴。妄想攀緣自取生死。示現",
    "X37n0674_006:0762b04": "聲聞。重來啟請指修行路。不離見聞一生證入。如是",
    "X37n0674_006:0762b05": "如是。",
    "X37n0674_006:0762b06": "說經時分",
    "X37n0674_006:0762b07": "問。五時判教。謂說楞嚴在法華後。涅槃會前。耶輸受",
    "X37n0674_006:0762b08": "記。持地證經。不唱入滅果可據否。答。疑者有二。法華",
    "X37n0674_006:0762b09": "會上受記宛然自在通王。豈入淫室。又從記莂遂入",
    "X37n0674_006:0762b10": "涅槃。一乘之餘那說方等。經不云乎。迴心向大志行",
    "X37n0674_006:0762b11": "等慈。清淨執身不遭淪溺。入魔入佛。難行能行。彼小",
    "X37n0674_006:0762b12": "乘人望而却走。畢鉢羅窟體會全經。末後提持。當機",
    "X37n0674_006:0762b13": "啟請。剎竿放倒飲光再傳。不可無一不可有二。圓耶",
    "X37n0674_006:0762b14": "否耶。論者又謂。是經所說將不一時。彼琉璃王誅滅",
    "X37n0674_006:0762b15": "瞿曇在波斯後。是亦不然。菩提樹下三七思維。煙水",
    "X37n0674_006:0762b16": "百城經歷年歲。將一時耶。將異時耶。牽義拘文。難尋",
    "X37n0674_006:0762b17": "妙典。",
    "X37n0674_006:0762b18": "如來密因",
    "X37n0674_006:0762b19": "問。教分顯密。謂修多羅及陀羅尼。此說密因當指持",
    "X37n0674_006:0762b20": "呪。答欽奉慈嚴將求密義。十方諮決恒沙來聚。皆謂",
    "X37n0674_006:0762b21": "於此獲玅微密。豈指陀羅目為秘藏。問。宣示深奧。所",
    "X37n0674_006:0762b22": "說何法。阿難結集何不廣明。答。當時說法十界普聞。",
    "X37n0674_006:0762b23": "若涉言詮已多剩義。摩竭國中正令如是。更希冥授",
    "X37n0674_006:0762b24": "得無妄耶。",
    "X37n0674_006:0762c01": "頂放寶光",
    "X37n0674_006:0762c02": "問佛說神呪頂放寶光。觀音大士說圓通門。諸佛放",
    "X37n0674_006:0762c03": "光皆從頂出。是一是二。答。飛光以後三度放光。一從",
    "X37n0674_006:0762c04": "面門。一從胸出。一從佛頂。惟圓通門交光相羅佛佛",
    "X37n0674_006:0762c05": "授手無二無別。化佛說呪光從頂生。表示其相。亦復",
    "X37n0674_006:0762c06": "如是。名大佛頂。豈偶然耶。",
    "X37n0674_006:0762c07": "啟請方便",
    "X37n0674_006:0762c08": "問。最初方便方便多門。屈曲垂慈理合如是。及至後",
    "X37n0674_006:0762c09": "來超出一門。一門深入一路涅槃。與方便義似相違",
    "X37n0674_006:0762c10": "反。答。惟一乘實。餘二非真。方便化城都成戲論。深入",
    "X37n0674_006:0762c11": "一門已非超出。身出門易。門出身難。從門入者不是",
    "X37n0674_006:0762c12": "家珍。莫錯會好。",
    "X37n0674_006:0762c13": "見何勝相",
    "X37n0674_006:0762c14": "問。心目流轉眼見空華。別指見精。見猶離見。見有二",
    "X37n0674_006:0762c15": "耶。答。如病目人見即有眚。彼見精者初未嘗眚。浮塵",
    "X37n0674_006:0762c16": "勝義有二見耶。明不循根。無目而見。周遍法界莫非",
    "X37n0674_006:0762c17": "見精。咄哉阿難見相發心。心目為咎。佛審其故。展轉",
    "X37n0674_006:0762c18": "推窮見非是見。見不能及。空華瞥地清淨眼開。一場",
    "X37n0674_006:0762c19": "慶快。",
    "X37n0674_006:0762c20": "妄想輪轉",
    "X37n0674_006:0762c21": "問。一切妄想輪轉無窮。由顛倒生。從堅固滅。五濁葢",
    "X37n0674_006:0762c22": "纏不離五蘊。中間復云內分外分。純想升天。純情墜",
    "X37n0674_006:0762c23": "地。想聰情鈍。則言想者未盡非耶。答。積想積情眾生",
    "X37n0674_006:0762c24": "顛倒。輪轉三界無有出期。黑白升沉無容揀擇。末那",
    "X37n0674_006:0763a01": "執受幽隱難銷。聲聞辟支未空識蘊。四禪八定全屬",
    "X37n0674_006:0763a02": "虗明。命根不斷。自取輪迴。望涅槃城。遠之遠矣。",
    "X37n0674_006:0763a03": "摩頂說經",
    "X37n0674_006:0763a04": "問。講堂開豁詞義未終。忽舒金臂說三摩提。是何意",
    "X37n0674_006:0763a05": "旨。答。首楞嚴王玅莊嚴路。一經標指具足數言。錯過",
    "X37n0674_006:0763a06": "此機葛藤難了。如大日輪能破全暗。如獅子吼能伏",
    "X37n0674_006:0763a07": "百獸。如大火聚能燒須彌。如金剛劍能斷一切。舒臂",
    "X37n0674_006:0763a08": "摩頂。當時一口吸盡西江。",
    "X37n0674_006:0763a09": "七處徵心",
    "X37n0674_006:0763a10": "問。阿難逐妄。如來指迷。七處追窮必無根本。是則是",
    "X37n0674_006:0763a11": "已龜毛兔角。既被所訶。畢竟此心為在無在。答。獼猴",
    "X37n0674_006:0763a12": "窺月。月未嘗無。捉影則非。影非真月。晴空在眼覿面",
    "X37n0674_006:0763a13": "無他。若問空華汝應揑目。",
    "X37n0674_006:0763a14": "面門放光",
    "X37n0674_006:0763a15": "問。圓融行布百界千如。十方微塵合成一界。既聞命",
    "X37n0674_006:0763a16": "矣。佛頂放光大地不現。豈移此土至他方耶。抑復平",
    "X37n0674_006:0763a17": "沉空所有也。答。因明立所。大地遷流。清淨本然從無",
    "X37n0674_006:0763a18": "起滅。圓通證入塵累銷亡。諸有為相自然不現。譬如",
    "X37n0674_006:0763a19": "寤時問夢中事。為有相耶。為無相耶。",
    "X37n0674_006:0763a20": "識精元明",
    "X37n0674_006:0763a21": "問。識精元明。講家謂為阿賴耶識。不生不滅與生滅",
    "X37n0674_006:0763a22": "合。發起根身及器世界。識相既現。元性即隱。是否。答。",
    "X37n0674_006:0763a23": "阿賴耶識但名為識。不名識精。識精見精孤山同釋。",
    "X37n0674_006:0763a24": "菴摩羅識是為元明。阿賴耶識謂為元明。則尚未可。",
    "X37n0674_006:0763b01": "世界眾生相續緣起。本元明妙。豈涉去來。能生諸緣",
    "X37n0674_006:0763b02": "不變隨緣。緣折遺者隨緣不變。本然清淨絕遠攀緣。",
    "X37n0674_006:0763b03": "菩提涅槃此為根本。若如所云。識相現前元性即隱。",
    "X37n0674_006:0763b04": "顛倒妄想違彼涅槃。豈得指為元清淨體。",
    "X37n0674_006:0763b05": "佛咄阿難",
    "X37n0674_006:0763b06": "問。佛咄阿難矍然避席。馬祖一喝三日耳聾。佛祖機",
    "X37n0674_006:0763b07": "緣是同是別。答。一般機鋒箭刃上事。有殺人刀。有活",
    "X37n0674_006:0763b08": "人劒。具眼者知。",
    "X37n0674_006:0763b09": "舉拳屈指",
    "X37n0674_006:0763b10": "問。檠拳竪指事本瞿曇。有實有權。為照為用。答。止啼",
    "X37n0674_006:0763b11": "黃葉未免婆心。作家拈起料撿分明。依樣葫蘆。遭人",
    "X37n0674_006:0763b12": "怪笑。",
    "X37n0674_006:0763b13": "窮子逃逝",
    "X37n0674_006:0763b14": "問。窮子捨父喻出法華。阿難悲淚引事輸情。故知說",
    "X37n0674_006:0763b15": "經在法華後。答。衣裏繫珠亦同彼喻。說經前後不必",
    "X37n0674_006:0763b16": "深窮。動地放光異文同指。",
    "X37n0674_006:0763b17": "捨生趣生",
    "X37n0674_006:0763b18": "問。捨生趣生未免輪轉。不生滅地恐不其然。波斯何",
    "X37n0674_006:0763b19": "云得未曾有。答。伽黎誑惑指身後無。聞佛慈示悟身",
    "X37n0674_006:0763b20": "後有。只此踊躍聞所未聞。却復悞謂捨生趣生是不",
    "X37n0674_006:0763b21": "生滅。都認識神以為本來。喚奴作郎。究竟顛倒。",
    "X37n0674_006:0763b22": "棄海認漚",
    "X37n0674_006:0763b23": "問。山河大地咸妙明心。如來藏體開闡略盡。何所未",
    "X37n0674_006:0763b24": "明來再叩耶。答。海即為漚。波不名水。躭緣失心。泥指",
    "X37n0674_006:0763c01": "亡月。含元殿裏更問長安。",
    "X37n0674_006:0763c02": "八還辯見",
    "X37n0674_006:0763c03": "問。見猶離見見無所還。一言直指快便難逢。胡乃紆",
    "X37n0674_006:0763c04": "回徒致辭費。答。水落石出。春到雪消。影草探竿重重",
    "X37n0674_006:0763c05": "拶入。心緣路絕。貧無立錐。似空合空。以水涵水。",
    "X37n0674_006:0763c06": "見性周遍",
    "X37n0674_006:0763c07": "問。見性周遍遠矚塵沙。何廼眾生不越分寸。聲聞菩",
    "X37n0674_006:0763c08": "薩種種差殊。或見初禪。或見千界。可得聞耶。答。元明",
    "X37n0674_006:0763c09": "見性洞遠無餘。現前差殊脩業所發。周遍義類在後",
    "X37n0674_006:0763c10": "廣明。脩業造端於茲略顯。",
    "X37n0674_006:0763c11": "自然非彼不見之相",
    "X37n0674_006:0763c12": "問。寂音謂為性見清淨。但可目見非他能見。中峰謂",
    "X37n0674_006:0763c13": "為離物不見。本無其相。二俱是否。答。說理轉勝。語意",
    "X37n0674_006:0763c14": "不倫。經文但云。不見若見見相現前。豈得復名不見",
    "X37n0674_006:0763c15": "之相。葢不見者非見所及。此理本明。見非是見。見猶",
    "X37n0674_006:0763c16": "離見。且待下文。方始開顯。",
    "X37n0674_006:0763c17": "於一毫端含受十方國土",
    "X37n0674_006:0763c18": "問。一毫含受其義云何。答。須彌藏芥。芥內須彌。大中",
    "X37n0674_006:0763c19": "現小。小中現大。",
    "X37n0674_006:0763c20": "如虗空華本無所有",
    "X37n0674_006:0763c21": "問。空華本無虗妄不實。菩提淨妙圓亘周常。見緣想",
    "X37n0674_006:0763c22": "相既屬空華。如何復云此見及緣元是菩提妙淨明",
    "X37n0674_006:0763c23": "體。答。山河遷變豈礙虗空。見聞往來不攖湛寂。如來",
    "X37n0674_006:0763c24": "藏裏影現空華。愚懵無知但勞執捉。",
    "X37n0674_006:0764a01": "我真文殊無是文殊",
    "X37n0674_006:0764a02": "問。洞山開悟渠不是我。我正是渠。臨濟提持無位真",
    "X37n0674_006:0764a03": "人面門出入。我真文殊無是文殊。宗教自懸理難通",
    "X37n0674_006:0764a04": "會。答。惟有一月厚無第二。文殊之外豈更文殊。稱理",
    "X37n0674_006:0764a05": "而譚一言斯足。離魂倩女誰幻誰堅。赤肉真人隨出",
    "X37n0674_006:0764a06": "隨入。認影迷頭切須仔細。洞山過水渠我相逢。寶鏡",
    "X37n0674_006:0764a07": "重重非公境界。",
    "X37n0674_006:0764a08": "因緣自然",
    "X37n0674_006:0764a09": "問。因緣說法排擯自然。夙昔闡陳。何名戲論。答。隨宜",
    "X37n0674_006:0764a10": "方便不惜眉毛。曳尾靈龜自拂其迹。因緣和合燔盡",
    "X37n0674_006:0764a11": "無餘。今日舉揚方為了義。",
    "X37n0674_006:0764a12": "見見非見",
    "X37n0674_006:0764a13": "問。本元見性獨妙真常。見見之時何勞離見。答。本說",
    "X37n0674_006:0764a14": "見精是第二月。誠然見見見已銷亡。不踁而走。無翼",
    "X37n0674_006:0764a15": "而飛。返聞自聞知見亡見。豈心與目所能及耶。",
    "X37n0674_006:0764a16": "諸三摩提",
    "X37n0674_006:0764a17": "問。諸佛密義既聞命矣。彼說經者謂三摩提。亦有顯",
    "X37n0674_006:0764a18": "別。阿難所問猶屬小乘。如來闡揚方屬圓旨。為止為",
    "X37n0674_006:0764a19": "觀科釋不同。說偏說全疏指非一。是果然否。答。迴心",
    "X37n0674_006:0764a20": "嚮大。本叩圓音。答在問邊漫勞分別。或三摩地。或三",
    "X37n0674_006:0764a21": "摩提。及奢摩他。舉一即是。譯文徑省。以槩全題。摘句",
    "X37n0674_006:0764a22": "尋章是皆逐塊。",
    "X37n0674_006:0764a23": "別業同分",
    "X37n0674_006:0764a24": "問妄見一緣何分同別。造業之地別具因由。受報之",
    "X37n0674_006:0764b01": "時同其劑限。先德所釋。誠為是否。答。人迷我迷故謂",
    "X37n0674_006:0764b02": "之同。人覺我迷故謂之別。妄例妄見本屬隨行。妄雜",
    "X37n0674_006:0764b03": "正知遂成獨起。",
    "X37n0674_006:0764b04": "見與見緣似現前境",
    "X37n0674_006:0764b05": "問。永明長水各自分科。元我覺明見所緣眚。二句指",
    "X37n0674_006:0764b06": "歸。應離應合。答。順理消文永明為是。覺明何眚。見緣",
    "X37n0674_006:0764b07": "為眚。故下申言。覺見即眚。覺緣非眚。眚即眚明。明不",
    "X37n0674_006:0764b08": "為眚。所覺雖眚覺未嘗眚。覺自離眚。覺并知眚。前不",
    "X37n0674_006:0764b09": "云乎。見眚非病。若知其眚。眚不為病。明暗二性曾兩",
    "X37n0674_006:0764b10": "立耶。",
    "X37n0674_006:0764b11": "生滅去來本如來藏",
    "X37n0674_006:0764b12": "問。因緣生滅盡屬假名。如來藏中本無所有。何不直",
    "X37n0674_006:0764b13": "趨無上究竟。陰入處界徒此紛紛。答。不捨一法不受",
    "X37n0674_006:0764b14": "一塵。治世資生未違實相。當由仁者分別多端。于種",
    "X37n0674_006:0764b15": "種邊自生執著。彼師子吼何關鐵牛。木人無情豈驚",
    "X37n0674_006:0764b16": "花鳥。",
    "X37n0674_006:0764b17": "陰入處界",
    "X37n0674_006:0764b18": "問。五陰次第識宇難銷。處入界三識為之本。唯識所",
    "X37n0674_006:0764b19": "變虗妄不真。識與見精。是一是二。答。水外無波。金非",
    "X37n0674_006:0764b20": "重鑛。要第九識方名識精。非彼賴耶伏藏生滅。問。全",
    "X37n0674_006:0764b21": "體真如轉識成智何容決擇誰幻誰堅。答。轉不留情",
    "X37n0674_006:0764b22": "繁興在定。雖圓鏡智。即此含藏。起滅未停不名白淨。",
    "X37n0674_006:0764b23": "澄清海體豈外浮漚。非認浮漚遂為瀛渤。又問。本了",
    "X37n0674_006:0764b24": "知性即湛元明。咎此覺明因之立所。識精微妙不越",
    "X37n0674_006:0764c01": "了知。豈是涅槃常清淨體。答。第二月輪一月所現。終",
    "X37n0674_006:0764c02": "不名彼不為月輪。因明立所所即妄生。豈得罪明并",
    "X37n0674_006:0764c03": "棄明覺。決波求水濕性全無。不特亡波。抑且亡水。元",
    "X37n0674_006:0764c04": "明見性具足涅槃。是見精微離見分別。",
    "X37n0674_006:0764c05": "見精見性",
    "X37n0674_006:0764c06": "問。明暗二種發見吸塵。見性見精本無自體。菩提涅",
    "X37n0674_006:0764c07": "槃誰根本耶。答。後不云乎根塵同原脫縛無二。本一",
    "X37n0674_006:0764c08": "精明為六和合。涅槃生死總由六根。故選圓通一門",
    "X37n0674_006:0764c09": "深入。",
    "X37n0674_006:0764c10": "因緣和合",
    "X37n0674_006:0764c11": "問。因緣和合何分四義。答。因依往昔緣起現前。和不",
    "X37n0674_006:0764c12": "中分。合尚兩立。問。因緣種種排擯無餘。如來指歸畢",
    "X37n0674_006:0764c13": "將何等。答。佛說了義如晴明空。終不尚留一翳在眼。",
    "X37n0674_006:0764c14": "剝芭蕉體中無有堅。世巧幻師誰為實法。",
    "X37n0674_006:0764c15": "吸撮內塵",
    "X37n0674_006:0764c16": "問。離色離相故名內塵。為分別影。為獨頭意。答。前塵",
    "X37n0674_006:0764c17": "影謝吸攬中歸。雖則依他多由徧計。水中像現。鏡裏",
    "X37n0674_006:0764c18": "月形。當體寂然。塵從誰起。",
    "X37n0674_006:0764c19": "入處虗妄",
    "X37n0674_006:0764c20": "問。入處虗妄。自性則無。何云如來妙真如性。答。了知",
    "X37n0674_006:0764c21": "虗妄當體本如。且妙真如原無自性。",
    "X37n0674_006:0764c22": "第一義諦",
    "X37n0674_006:0764c23": "問。第一義諦言說都忘。佛祖從來何所標指。答。如來",
    "X37n0674_006:0764c24": "口窄。阿難耳聾。楞嚴會中祇得一半。問。留取一半何",
    "X37n0674_006:0765a01": "不說明。答。向下文長。且待來日。",
    "X37n0674_006:0765a02": "七大周徧",
    "X37n0674_006:0765a03": "問。七大周徧是義均否。答。本問四大例及虗空。援見",
    "X37n0674_006:0765a04": "與識究極而言。兼內兼外。有別有總。問。識性見精何",
    "X37n0674_006:0765a05": "分為二。答。聽聞覺知都名為見。前五照境具顯功能。",
    "X37n0674_006:0765a06": "識兼了別傳送含藏。總六七八始獲全性。前後理殊",
    "X37n0674_006:0765a07": "不妨分顯。問。畢竟同異。答。體相雖分指歸無別。周徧",
    "X37n0674_006:0765a08": "圓融無有二也。問。已復圓融何為循業。答。巨雷驚遠",
    "X37n0674_006:0765a09": "聾夫不聞。日輪經天盲人不見。騰聲吐曜周徧義均。",
    "X37n0674_006:0765a10": "所不見聞。斯為循業。",
    "X37n0674_006:0765a11": "心徧十方",
    "X37n0674_006:0765a12": "問。世間所有皆妙明心。石頭大小竹竿短長。任舉目",
    "X37n0674_006:0765a13": "前當由此旨。答。鎮州蘿蔔。青州布衫。亦是世間諸所",
    "X37n0674_006:0765a14": "有物。豈得盡指菩提妙心。逐塊韓盧。觸途成滯。",
    "X37n0674_006:0765a15": "獲本妙心說偈讚佛",
    "X37n0674_006:0765a16": "問。得本悟心一生取證。發大誓願還度恒沙。明是頓",
    "X37n0674_006:0765a17": "超豈復漸詣。答涅槃易曉不歷僧祇。差別難明更審",
    "X37n0674_006:0765a18": "微細。理雖頓悟。事以漸除。卷末釋成當無匿旨。",
    "X37n0674_006:0765a19": "云何忽生山河大地",
    "X37n0674_006:0765a20": "問。山河大地次第遷流。觀音說通忽然不現。或由神",
    "X37n0674_006:0765a21": "力移擲他方。抑復遷流有時而滅。答。彼不現者清淨",
    "X37n0674_006:0765a22": "本然。未嘗有生云何得滅遷流終始。影現空華。目睛",
    "X37n0674_006:0765a23": "不勞。華於何有。",
    "X37n0674_006:0765a24": "清淨本然",
    "X37n0674_006:0765b01": "問。清淨本然山河大地。就路還家何等成現。世尊當",
    "X37n0674_006:0765b02": "日胡反紆迴。答。黃面老子聊借探竿。祖師門庭當頭",
    "X37n0674_006:0765b03": "一擊。相逢覿面了無異詞。審顧遲疑千里萬里。",
    "X37n0674_006:0765b04": "為覺不明稱為明覺",
    "X37n0674_006:0765b05": "問。為覺不明。吳興謂為覺了無明。長水謂為由覺他",
    "X37n0674_006:0765b06": "明。溫陵復云性自不明用心合覺。未知孰是。答。求之",
    "X37n0674_006:0765b07": "過深反失語脉。經旨若云為指明者名為覺耶。抑復",
    "X37n0674_006:0765b08": "不明稱明覺也。輕施一拶用勘滿慈。故設兩端以為",
    "X37n0674_006:0765b09": "套索。無明既乖有所尤錯。納成敗闕上我釣鈎。",
    "X37n0674_006:0765b10": "因明立所",
    "X37n0674_006:0765b11": "問。因明立所。疏謂無明織成能所。是果然否。答。眼施",
    "X37n0674_006:0765b12": "金玉為青已多。豈待塵沙乃足疵累。因明立所咎本",
    "X37n0674_006:0765b13": "在明。若說無明更寬一著。",
    "X37n0674_006:0765b14": "彼無同異真有為法",
    "X37n0674_006:0765b15": "問。彼無同異真有為法。疏謂彼者依賴耶識指現相",
    "X37n0674_006:0765b16": "言。吳興又謂無同無異指上所稱。葢無同異與同異",
    "X37n0674_006:0765b17": "相總列為三。具有為法。兩家孰是。答。一真法界何異",
    "X37n0674_006:0765b18": "何同。世界虗空盡由妄想。無同異中熾然同異。山河",
    "X37n0674_006:0765b19": "大地從此遷流。蓋無同異無為法也。熾然同異已屬",
    "X37n0674_006:0765b20": "有為。因此復立無異無同。四相宛然有為轉熾。夢幻",
    "X37n0674_006:0765b21": "泡影莫此為尤。顛倒塵勞覺明之咎。區區管見無當",
    "X37n0674_006:0765b22": "前賢。",
    "X37n0674_006:0765b23": "世界相續",
    "X37n0674_006:0765b24": "問。風金火水次第輪成。風應在下。水應在上。相狀何",
    "X37n0674_006:0765c01": "等。答。准他經說。地輪依水。水輪依風。風輪依空。大氣",
    "X37n0674_006:0765c02": "舉之。風本在下。金質堅礙當在風際。另有一輪如崑",
    "X37n0674_006:0765c03": "崙山及七金等不指地也。火光上騰蒸濕為水。氣呵",
    "X37n0674_006:0765c04": "液結甑蓋汗流。故大海中常有火起。世界安立次第",
    "X37n0674_006:0765c05": "本然。問。覺明堅明搖明。寶明四輪相依以明立體。明",
    "X37n0674_006:0765c06": "為之咎不待言矣。若遺本明滅除世界。虗空莽蕩豁",
    "X37n0674_006:0765c07": "達無歸。未必如來遂所稱允。答。丘陵坑坎不異黃金。",
    "X37n0674_006:0765c08": "寶樹旛幢何非雲影。飛光按指豈待滅除。忉利菩提",
    "X37n0674_006:0765c09": "別成世界。如來藏裏周徧圓融。地水火風皆歸實相。",
    "X37n0674_006:0765c10": "遷流妄想豈盡然哉。",
    "X37n0674_006:0765c11": "明理不踰",
    "X37n0674_006:0765c12": "問。明理不踰。疏謂真明妙理是否。答。因明立所。見妄",
    "X37n0674_006:0765c13": "相成。明理所知不越分寸。見不超色。聽不出聲。種種",
    "X37n0674_006:0765c14": "是也。若復謂是妙理真明。何得更說覺明為咎。",
    "X37n0674_006:0765c15": "流愛為種",
    "X37n0674_006:0765c16": "問。種之與胎作何別白。答。種謂識神。胎指形質。愛根",
    "X37n0674_006:0765c17": "遷流織成種子。妄想納受結為胎元。無始分段識神",
    "X37n0674_006:0765c18": "先來。當體出生形質伊始。",
    "X37n0674_006:0765c19": "有為習漏何當復生",
    "X37n0674_006:0765c20": "問。習漏已盡大地平沉。請為如來代一轉語。答。瞿曇",
    "X37n0674_006:0765c21": "當日不消道個。我不見有大地山河。",
    "X37n0674_006:0765c22": "水火凌滅",
    "X37n0674_006:0765c23": "問。水火虗空不相凌滅。觀相元妄。觀性元真。復云何",
    "X37n0674_006:0765c24": "說是圓徧義。答。相非性外。因妄顯真。性在相中。依真",
    "X37n0674_006:0766a01": "立妄。竹密流水山高白雲。法界本寬何疑圓徧。",
    "X37n0674_006:0766a02": "離即離非是即非即",
    "X37n0674_006:0766a03": "問。毛端寶剎微塵法輪。自他不隔一多互含。當是華",
    "X37n0674_006:0766a04": "嚴無礙境界。答。摩竭掩室不勞佇思。淨名杜口漫容",
    "X37n0674_006:0766a05": "比儗。離即離非。是即非即。且與老僧過拄杖來。",
    "X37n0674_006:0766a06": "三緣三因",
    "X37n0674_006:0766a07": "問。三緣三因。長水謂是或殺盜淫三之助緣。溫陵又",
    "X37n0674_006:0766a08": "謂。世界眾生業果相續。吳興則云。欲貪三種明是所",
    "X37n0674_006:0766a09": "因。助殺盜淫種種緣起。未知孰是。答。世尊現說殺盜",
    "X37n0674_006:0766a10": "淫業三緣斷故三因不生。取證經文。吳興理勝。問。緣",
    "X37n0674_006:0766a11": "是所造。因是能造。所反屬先。能反屬後。於義何準。答。",
    "X37n0674_006:0766a12": "因緣互生本無前後。執身不受。執意不行。緣斷因銷。",
    "X37n0674_006:0766a13": "能所雙遣。",
    "X37n0674_006:0766a14": "菩提心生生滅心滅",
    "X37n0674_006:0766a15": "問。用真遣妄不名本然。有照有覺俱為障礙。曹溪亦",
    "X37n0674_006:0766a16": "云菩提無樹。意謂此耶。答。無功用道本絕名言。北秀",
    "X37n0674_006:0766a17": "南能。漫勞頻舉。",
    "X37n0674_006:0766a18": "雖獲大宅要因門入",
    "X37n0674_006:0766a19": "問。歸元無二方便多途。一路涅槃遵何戶牖。答。門門",
    "X37n0674_006:0766a20": "善財處處彌勒。不消彈指樓閣斯開。彼過量人豈由",
    "X37n0674_006:0766a21": "門入。",
    "X37n0674_006:0766a22": "開無上乘妙修行路",
    "X37n0674_006:0766a23": "問。修行圖藉次第宛然。教外單傳似疑徑省。答。為二",
    "X37n0674_006:0766a24": "乘人及末法眾。開示化門非第一義。三乘權學一念",
    "X37n0674_006:0766b01": "頓超。不歷僧伽豈由漸次。",
    "X37n0674_006:0766b02": "五濁次第",
    "X37n0674_006:0766b03": "問。五陰根本五濁因之。誰當其先誰當其後。答。緣染",
    "X37n0674_006:0766b04": "之入色陰最先。銷滅之餘命濁最後。其驟接者其感",
    "X37n0674_006:0766b05": "已粗。其障深者其習尤勝。",
    "X37n0674_006:0766b06": "湛旋虗妄得元明覺",
    "X37n0674_006:0766b07": "問。五陰滅生從無實體。云何旋湛得契如來。答。初伏",
    "X37n0674_006:0766b08": "煩惱。次斷無明。但去泥沙不除其水。水性自清塵土",
    "X37n0674_006:0766b09": "故濁。若無塵土水自澄泓。",
    "X37n0674_006:0766b10": "惱煩根本",
    "X37n0674_006:0766b11": "問。煩惱緣起在五濁中。云何復開二決定義。答。初援",
    "X37n0674_006:0766b12": "五濁為斷無明。次選六根為求深入。煩惱重濁最障",
    "X37n0674_006:0766b13": "性修。故勑圓通鏤其根本。",
    "X37n0674_006:0766b14": "六湛圓明",
    "X37n0674_006:0766b15": "問。六湛圓明隨處可入。云何獨選耳根得通。答。六解",
    "X37n0674_006:0766b16": "一亡互融勝妙。觀音入理此方應機。故涅槃門耳為",
    "X37n0674_006:0766b17": "殊勝。",
    "X37n0674_006:0766b18": "見斷修斷",
    "X37n0674_006:0766b19": "問。塵沙無明麤細殊等。見斷修斷分劑井然。非可顢",
    "X37n0674_006:0766b20": "頇一生取辦。答。無明積劫石鞏頓消。百千法門水潦",
    "X37n0674_006:0766b21": "驟悟。一生證入豈遂無人。苟不其然修途難昧。",
    "X37n0674_006:0766b22": "六根互用",
    "X37n0674_006:0766b23": "問。無目而見。無耳而德。吼月泥牛。嘶風木馬。想亦如",
    "X37n0674_006:0766b24": "是。答。以蠡測海徒益自勞。以籌算沙終恐未盡。依通",
    "X37n0674_006:0766c01": "解會轉見難堪。佛法不是這個道理。",
    "X37n0674_006:0766c02": "將誰立因求無上覺",
    "X37n0674_006:0766c03": "問。撥無因果殃禍所招。慶喜一疑不為無見。答。抱橋",
    "X37n0674_006:0766c04": "洗澡鈍置殺人。莫怕落空。落空不惡。",
    "X37n0674_006:0766c05": "羅睺擊鐘",
    "X37n0674_006:0766c06": "問。拈棰竪拂照用齊行。羅睺擊鍾後來依樣。答。宗門",
    "X37n0674_006:0766c07": "大用軌則全無。莫謗如來便為戎首。我有一棒要打",
    "X37n0674_006:0766c08": "羅睺。不合當時隨人使喚。",
    "X37n0674_006:0766c09": "普佛放光",
    "X37n0674_006:0766c10": "問。放光灌頂於時妙法曾不宣揚。云何大眾得未曾",
    "X37n0674_006:0766c11": "有。答。纔涉言詮便成剩法。諸佛頂相本所不見。本所",
    "X37n0674_006:0766c12": "不聞。今此會中光光相羅以頂灌頂。大佛頂義覿面",
    "X37n0674_006:0766c13": "分明。塵說剎說當無有間。",
    "X37n0674_006:0766c14": "根塵同源縛脫無二",
    "X37n0674_006:0766c15": "問。生死解脫總由六根。云何證知顯不二法。答。聞聲",
    "X37n0674_006:0766c16": "悟道見色明心。無明涅槃不爭分寸。知之一字眾禍",
    "X37n0674_006:0766c17": "之門。白牯黧奴許伊話會。",
    "X37n0674_006:0766c18": "陀那微細常不開演",
    "X37n0674_006:0766c19": "問。阿賴耶識一分是真一分非真。於義果否。答。真與",
    "X37n0674_006:0766c20": "非真是兩頭語。前不云乎。妄真同妄。離真非真。如何",
    "X37n0674_006:0766c21": "更取此義纏擾。佛旨蓋云。若說是真若說非真。總恐",
    "X37n0674_006:0766c22": "成迷。故不開演。截取兩頭。離言說相。大圓鏡智即阿",
    "X37n0674_006:0766c23": "賴耶。無明涅槃非有二也。",
    "X37n0674_006:0766c24": "非幻成幻",
    "X37n0674_006:0767a01": "問。云何自心復取自心。非幻成幻幻于何立。答。心本",
    "X37n0674_006:0767a02": "非幻亦復非真。若執自心塗汙不少。何況于中更生",
    "X37n0674_006:0767a03": "取著。渴鹿求燄不大妄耶。",
    "X37n0674_006:0767a04": "六解一亡",
    "X37n0674_006:0767a05": "問。六解一亡非一非六。頓漸次第如何指明。答。一尚",
    "X37n0674_006:0767a06": "不立。六云胡生。當體全超本無倫次。若須選擇六受",
    "X37n0674_006:0767a07": "用門。綸結宛然因次第盡。",
    "X37n0674_006:0767a08": "退藏密機",
    "X37n0674_006:0767a09": "問。密言密機是一是兩。答。此經標首謂之密因。密在",
    "X37n0674_006:0767a10": "汝邊言詮莫及。退藏領納是第一機。前此披陳已為",
    "X37n0674_006:0767a11": "剩說。",
    "X37n0674_006:0767a12": "憍陳那等各說圓通",
    "X37n0674_006:0767a13": "問。各證圓通從無優劣。何勞選擇獨事耳根。答。深入",
    "X37n0674_006:0767a14": "一門音聞為最。自餘方便七大圓融。處入界三本如",
    "X37n0674_006:0767a15": "來藏。故各各說盡圓通門。",
    "X37n0674_006:0767a16": "識心圓明入圓成實",
    "X37n0674_006:0767a17": "問。三界萬法唯識唯心。慈氏圓通何反不取。答。依他",
    "X37n0674_006:0767a18": "徧計三性宛然。但可條分。未為最上。華嚴六相雖定",
    "X37n0674_006:0767a19": "宗乘。慈氏門風尚需一劫。",
    "X37n0674_006:0767a20": "都攝六根淨念相繼",
    "X37n0674_006:0767a21": "問。觀音勢至分座蓮邦。淨土一門豈非上乘。答。隨其",
    "X37n0674_006:0767a22": "心淨佛土自淨。六根攝入已證圓通。但此想因未能",
    "X37n0674_006:0767a23": "離念。豈如亡所聞盡覺空。",
    "X37n0674_006:0767a24": "從聞思修入三摩地",
    "X37n0674_006:0767b01": "問。達耳謂聞。著心謂思。治習謂修。名為三慧。准瑜伽",
    "X37n0674_006:0767b02": "說。聞屬三賢。思判加行。脩成十地。二者孰是。答。雖稱",
    "X37n0674_006:0767b03": "三慧統貫一門。聞性圓明曾何漸次。有初有漸。但於",
    "X37n0674_006:0767b04": "聞中先後涉入。層梟而言。不必裂段。擬合思修彰三",
    "X37n0674_006:0767b05": "慧名。失一門解。",
    "X37n0674_006:0767b06": "入流亡所",
    "X37n0674_006:0767b07": "問。入流成覺前有偈言。此云入流應無二義。答。准雲",
    "X37n0674_006:0767b08": "棲解入法性流。如偈所稱返聞自性。",
    "X37n0674_006:0767b09": "生滅既滅寂滅現前",
    "X37n0674_006:0767b10": "問。入流亡所是聞聞理。聞所聞盡聞不聞理。覺所覺",
    "X37n0674_006:0767b11": "空不聞聞理。空所空滅不聞不聞。於理是否。答。說理",
    "X37n0674_006:0767b12": "即得寂滅現前。更是何理。問者一喝。答老僧耳聾。",
    "X37n0674_006:0767b13": "聞熏聞修金剛三昧",
    "X37n0674_006:0767b14": "問。熏是熏習。修是修證。現取音聞。何稱如幻。答。聽不",
    "X37n0674_006:0767b15": "以耳。亦不以聲。幻法幻人離情絕謂。覷驢覷井同道",
    "X37n0674_006:0767b16": "方知。不是目前音響所及。",
    "X37n0674_006:0767b17": "三十二應",
    "X37n0674_006:0767b18": "問。本菩薩身三十二應。為是報身。為是化身。答。如水",
    "X37n0674_006:0767b19": "中月。應物現形。報化非真。是名如幻。",
    "X37n0674_006:0767b20": "十四無畏",
    "X37n0674_006:0767b21": "問。無作妙力施與無畏。事類相感得思維否。答。觀音",
    "X37n0674_006:0767b22": "入理各以類求。無畏功德亦以類應。離目坎耳不熱",
    "X37n0674_006:0767b23": "不濡。慈能止殺。空能銷堅。明能破暗。根身圓淨誰作",
    "X37n0674_006:0767b24": "賊媒。塵境全除不亡何待。權實二智成女成男。福慧",
    "X37n0674_006:0767c01": "並圓。一多互攝。表此義類理事相符。故與眾生合其",
    "X37n0674_006:0767c02": "悲仰。",
    "X37n0674_006:0767c03": "四不思億",
    "X37n0674_006:0767c04": "問。頭目手臂影現眾多。如響應聲有感斯赴。為神通",
    "X37n0674_006:0767c05": "耶。為法爾耶。答。持名誦呪總屬音聞。八萬四千尋聲",
    "X37n0674_006:0767c06": "赴感。莊嚴勝淨微妙難量。擬議推求固所不逮。",
    "X37n0674_006:0767c07": "大地山河俱時不現",
    "X37n0674_006:0767c08": "問。萬象森羅云胡不現。答。一時清淨寶網交光。大地",
    "X37n0674_006:0767c09": "山河何從安著。問。梵唄自然憑誰宣說。答。妙音圓徧",
    "X37n0674_006:0767c10": "彌亘十方。耳入通玄理合如是。",
    "X37n0674_006:0767c11": "文殊說偈",
    "X37n0674_006:0767c12": "問。耳根證入契理契機。捨觀音門豈無方便答。二十",
    "X37n0674_006:0767c13": "五行觸處現圓。官不容針。私通車馬。",
    "X37n0674_006:0767c14": "聖性初心",
    "X37n0674_006:0767c15": "問。聖性初心云何分別。答。彼聖位中逆順皆通。二十",
    "X37n0674_006:0767c16": "五門何勞選擇。初心方便遲速不同。清淨音聞淺深",
    "X37n0674_006:0767c17": "懸契。",
    "X37n0674_006:0767c18": "安立道場",
    "X37n0674_006:0767c19": "問。道場莊嚴表何勝相。答。悲念末法度彼沉淪。故此",
    "X37n0674_006:0767c20": "攝心理事兼舉。",
    "X37n0674_006:0767c21": "三無漏學",
    "X37n0674_006:0767c22": "問。淫怒癡性即是佛性。何三無漏以戒為基。答。增上",
    "X37n0674_006:0767c23": "慢人作過量語。非毀禁戒。祇益自欺。毗柰耶法根本",
    "X37n0674_006:0767c24": "最先。定慧義兼。故不重釋。",
    "X37n0674_006:0768a01": "淫妄愛見",
    "X37n0674_006:0768a02": "問。愛見同坑。淫妄何別。答。淫由愛生。妄逐見起。以是",
    "X37n0674_006:0768a03": "兼說愛見成河。",
    "X37n0674_006:0768a04": "結界持呪",
    "X37n0674_006:0768a05": "問。十方諸佛同一呪心。惟此密因將為無上。答。陀羅",
    "X37n0674_006:0768a06": "尼義不可思維。觀音妙力說種種呪。現種種相。等無",
    "X37n0674_006:0768a07": "有異。",
    "X37n0674_006:0768a08": "四十四心",
    "X37n0674_006:0768a09": "問。一生取證不歷僧祇。云何復問增進漸次。答。信住",
    "X37n0674_006:0768a10": "行向并十地名。摩竭會中原所演說。始從兜率暨升",
    "X37n0674_006:0768a11": "妙光。是一生耶。是累劫耶。",
    "X37n0674_006:0768a12": "眾生世界",
    "X37n0674_006:0768a13": "問。眾生世界前已略言。此復繁稱。旨歸何屬。答。將明",
    "X37n0674_006:0768a14": "等妙先釋眾生。生佛同原本無差別。此有所有非因",
    "X37n0674_006:0768a15": "所因。方位遷流。以故合說。",
    "X37n0674_006:0768a16": "非真求復",
    "X37n0674_006:0768a17": "問。一處休復圓通妙門。何乃求真復成非相。答。纔有",
    "X37n0674_006:0768a18": "一毫眼著金屑。動念即失。舉心即乖。",
    "X37n0674_006:0768a19": "窮十二變",
    "X37n0674_006:0768a20": "問。六境六情旋流不止。云何修證還得出離。答。因聲",
    "X37n0674_006:0768a21": "有色。因動有聲。聲不自聲。誰為動者。",
    "X37n0674_006:0768a22": "刳其正性",
    "X37n0674_006:0768a23": "問。云何漸次刳其正性。答。眾生淫欲而正性命。斷除",
    "X37n0674_006:0768a24": "三毒淫為最先。",
    "X37n0674_006:0768b01": "即獲無上",
    "X37n0674_006:0768b02": "問。違其現業即獲無生。乾慧以前便齊八地。是漸次",
    "X37n0674_006:0768b03": "不。答。雲棲謂指圓頓行人。然約漸次在因地中。且待",
    "X37n0674_006:0768b04": "增修後證果位。",
    "X37n0674_006:0768b05": "從真妙圓重發真妙",
    "X37n0674_006:0768b06": "問。一真法界直入全超。十信位中如何重發。答。自乾",
    "X37n0674_006:0768b07": "慧地已證一真。初增信心重重顯發。大悟小悟閱歷",
    "X37n0674_006:0768b08": "不同。根本智齊乃彰差別。",
    "X37n0674_006:0768b09": "迴佛慈光向佛安住",
    "X37n0674_006:0768b10": "問。信住行向標位各殊。云何十信已列住名并迴向",
    "X37n0674_006:0768b11": "義。答。十波羅蜜勝槩全彰。如來乘中不妨兼舉。迴自",
    "X37n0674_006:0768b12": "佛來。向從我往。交光涉入何所住耶。",
    "X37n0674_006:0768b13": "四加行位",
    "X37n0674_006:0768b14": "問。天台加行位列小乘。云何此經在十向後。答。彼彰",
    "X37n0674_006:0768b15": "通教。此說圓門。理非一指。詞無定科。即小乘名顯大",
    "X37n0674_006:0768b16": "乘法。",
    "X37n0674_006:0768b17": "如來逆流菩薩順至",
    "X37n0674_006:0768b18": "問。順行而至次歷僧祇。如來逆流是名何等。答。地前",
    "X37n0674_006:0768b19": "諸位以次而遷。擬陟修途豈容蹵至。如來妙應赴感",
    "X37n0674_006:0768b20": "隨機。衣垢脫珍曲垂方便。",
    "X37n0674_006:0768b21": "是覺始獲金剛心中初乾慧地",
    "X37n0674_006:0768b22": "問。初乾慧地連綴上文。撿原疏中指科不合。答。從初",
    "X37n0674_006:0768b23": "乾慧具足大心。歷五十五功行始備。位同大覺故名",
    "X37n0674_006:0768b24": "等覺。此正所謂金剛後心。",
    "X37n0674_006:0768c01": "名大方廣妙蓮華王",
    "X37n0674_006:0768c02": "問。稱大方廣原本華嚴。妙蓮華王具法華旨。經兼二",
    "X37n0674_006:0768c03": "義得此稱耶。答。天台賢首各定一尊。楞嚴會中出門",
    "X37n0674_006:0768c04": "合轍。",
    "X37n0674_006:0768c05": "斷除六品微細煩惱",
    "X37n0674_006:0768c06": "問。溫陵解謂。九品煩惱斷除其六。自餘三品佛果全",
    "X37n0674_006:0768c07": "除。蓋此已證大乘地位。不從欲界前六品也。此說是",
    "X37n0674_006:0768c08": "否。答。審除微細先獲法身。豈至今時纔登二果。頓悟",
    "X37n0674_006:0768c09": "禪那經有明誨。溫陵理勝。不足疑矣。",
    "X37n0674_006:0768c10": "六道七趣",
    "X37n0674_006:0768c11": "問。六道七趣本無所有。為勝為劣。得非妄耶。答。依世",
    "X37n0674_006:0768c12": "間法安立假名。倘未出離升沉宛在。想聰情鈍稱此",
    "X37n0674_006:0768c13": "可知。",
    "X37n0674_006:0768c14": "生從順習死從變流",
    "X37n0674_006:0768c15": "問。儒典所傳遊魂為變。此云變流。旨頗合否。答。少壯",
    "X37n0674_006:0768c16": "遞遷皆由順習。形哀物變輪轉環流。儒佛所稱。是皆",
    "X37n0674_006:0768c17": "同旨。生死交流輪迴不已。阿誰取證出此蓋纏。",
    "X37n0674_006:0768c18": "有十種仙",
    "X37n0674_006:0768c19": "問。遊仙一類不載他經。此獨詳明檃括何旨。答。秦皇",
    "X37n0674_006:0768c20": "漢武本好神仙。黃老失傳。多溺其說。有形終盡去天",
    "X37n0674_006:0768c21": "尚遙。倘聞佛言廢然知返。問堅固交遘。答。一身坎離",
    "X37n0674_006:0768c22": "自為牝牡。非云金液窮極淫機。",
    "X37n0674_006:0768c23": "于無盡中發宣盡性",
    "X37n0674_006:0768c24": "問。云何為盡云何無盡。答。不盡空理故云無盡。然已",
    "X37n0674_006:0769a01": "窮空故云為盡。于窮空處如存不存。于不盡處若盡",
    "X37n0674_006:0769a02": "非盡。既已窮空故名非想。然不盡空故非非想。",
    "X37n0674_006:0769a03": "有無二無無二亦滅",
    "X37n0674_006:0769a04": "問。依中道智無二亦無。非有非無作何揀別。答。已離",
    "X37n0674_006:0769a05": "四句不著二邊。空色兩亡形言都盡。豈諸戲論所能",
    "X37n0674_006:0769a06": "及耶。",
    "X37n0674_006:0769a07": "此十方空悉皆銷殞",
    "X37n0674_006:0769a08": "問。虗空銷殞世界都忘。即此道場何處安立。答。迷妄",
    "X37n0674_006:0769a09": "成空。依空立界。或起或靜。為異為同。既爾發真銷滅",
    "X37n0674_006:0769a10": "自盡。別行一路只在目前。毫端寶剎微塵法輪。惟證",
    "X37n0674_006:0769a11": "乃知。非公境界。",
    "X37n0674_006:0769a12": "五陰主人",
    "X37n0674_006:0769a13": "問。五陰既盡誰為主人。強作主人何由陰盡。答。住名",
    "X37n0674_006:0769a14": "主人理無遷變。前云五蘊本如來藏。豈彼逃匿名蘊",
    "X37n0674_006:0769a15": "空耶。",
    "X37n0674_006:0769a16": "五陰區宇",
    "X37n0674_006:0769a17": "問。色為堅固豈有說乎。答。色塵留礙是堅固義。劫有",
    "X37n0674_006:0769a18": "分段晷刻成形。問受為虗明。答。受由見起仗此虗明。",
    "X37n0674_006:0769a19": "察察為知方能領納。問想為融通。答。想濫十方融通",
    "X37n0674_006:0769a20": "三界。自生煩惱。此為其端。問行為幽隱。答。諸行遷流",
    "X37n0674_006:0769a21": "幽隱難辨。剎那起滅是眾生根。問識為顛倒。答。識情",
    "X37n0674_006:0769a22": "顛倒去後來先。生死迴流命光飄忽。問五十陰魔。答。",
    "X37n0674_006:0769a23": "種種魔事各以類從。五陰未空不離五濁。",
    "X37n0674_006:0769a24": "得意生身隨往無礙",
    "X37n0674_006:0769b01": "問。十身具足乃獲意生。受陰乍離何遽得此。疏分利",
    "X37n0674_006:0769b02": "鈍是果然耶。答。譬如寱語中非所期。定力現前偶然",
    "X37n0674_006:0769b03": "暫得。非謂圓頓已足十身。遂與聖賢同證果位。說利",
    "X37n0674_006:0769b04": "說鈍經旨未然。",
    "X37n0674_006:0769b05": "一倫生死首尾圓照",
    "X37n0674_006:0769b06": "問。首尾生死何云一倫。答。生死遷流都屬妄想。一期",
    "X37n0674_006:0769b07": "倫次自為始終。想陰既離了知不實。此煩惱障應念",
    "X37n0674_006:0769b08": "而空。",
    "X37n0674_006:0769b09": "行陰十種",
    "X37n0674_006:0769b10": "問。六十二見教相條分。今行陰中十種外道無因徧",
    "X37n0674_006:0769b11": "常以及涅槃。成六十二。疑即此也。答。准教乘說別有",
    "X37n0674_006:0769b12": "指科。總之不離斷常二見。今經所說名數相符。以此",
    "X37n0674_006:0769b13": "倫彼亦無不可。",
    "X37n0674_006:0769b14": "邪魔外道",
    "X37n0674_006:0769b15": "問。邪魔外道深淺不同。五十種類作何次第。答。色屬",
    "X37n0674_006:0769b16": "形有。易感羣邪。受為領納。魔入心腑。想轉幻忽。魔來",
    "X37n0674_006:0769b17": "附人。行雖擾動外道幽清。識涉勝流直趨小乘。如是",
    "X37n0674_006:0769b18": "次第種種不同。毫釐有差天地懸隔。",
    "X37n0674_006:0769b19": "諸根互用",
    "X37n0674_006:0769b20": "問。現前六根互用開合。從乾慧地直至如來。一生取",
    "X37n0674_006:0769b21": "證經旨合否。答。六根互用證圓通門。五蘊銷亡入如",
    "X37n0674_006:0769b22": "來地。前後互顯一路涅槃。不歷僧祇如是如是。",
    "X37n0674_006:0769b23": "生因識有滅從色除",
    "X37n0674_006:0769b24": "問。云何識生云何色滅。答。命根不斷捨生趣生。以致",
    "X37n0674_006:0769c01": "形有由細及麤。堅礙銷亡歷受想行。次第寂滅從麤",
    "X37n0674_006:0769c02": "入細。生自順出。滅從逆入。",
    "X37n0674_006:0769c03": "理則頓悟事非頓除",
    "X37n0674_006:0769c04": "問。理事一揆何分頓漸。答。因次第盡修證不無。乘悟",
    "X37n0674_006:0769c05": "併銷汙染不得。分頓分漸。非實兩途。大修行人理事",
    "X37n0674_006:0769c06": "兼到。",
    "X37n0674_006:0769c07": "持經功德",
    "X37n0674_006:0769c08": "問。佛說法已較量經功。為持一經。為轉全藏。答。依文",
    "X37n0674_006:0769c09": "解會食飯不消。故紙堆頭轉多理沒。密因了義一句",
    "X37n0674_006:0769c10": "全提。首楞嚴王只在這裏。",
    "X37n0674_006:0769c12": "楞嚴答問(終)"
}