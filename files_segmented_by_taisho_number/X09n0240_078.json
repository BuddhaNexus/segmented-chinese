{
    "X09n0240_078:0277a19": "大方廣佛華嚴經綱要卷第七十八",
    "X09n0240_078:0277a20": "于闐國三藏沙門實叉難陀　譯經",
    "X09n0240_078:0277a21": "清涼山大華嚴寺沙門澄觀　疏義",
    "X09n0240_078:0277a22": "明匡山法雲寺憨山沙門德清提挈",
    "X09n0240_078:0277a23": "入法界品第三十九之十九",
    "X09n0240_078:0277a24": "爾時善財童子。合掌恭敬。重白彌勒菩薩摩訶薩言。",
    "X09n0240_078:0277b01": "大聖。我已先發阿耨多羅三藐三菩提心。而我未知",
    "X09n0240_078:0277b02": "菩薩云何學菩薩行。云何修菩薩道。大聖。一切如來",
    "X09n0240_078:0277b03": "授尊者記一生當得阿耨多羅三藐三菩提。若一生",
    "X09n0240_078:0277b04": "當得無上菩提。則已超越一切菩薩所住處。則已出",
    "X09n0240_078:0277b05": "過一切菩薩離生位。則已圓滿一切波羅蜜。則已深",
    "X09n0240_078:0277b06": "入一切諸忍門。則已具足一切菩薩地。則已遊戲一",
    "X09n0240_078:0277b07": "切解脫門。則已成就一切三昧法。則已通達一切菩",
    "X09n0240_078:0277b08": "薩行。則已證得一切陀羅尼辯才。則已於一切菩薩",
    "X09n0240_078:0277b09": "自在中而得自在。則已積集一切菩薩助道法。則已",
    "X09n0240_078:0277b10": "遊戲智慧方便。則已出生大神通智。則已成就一切",
    "X09n0240_078:0277b11": "學處。則已圓滿一切妙行。則已滿足一切大願。則已",
    "X09n0240_078:0277b12": "領受一切佛所記。則已了知一切諸乘門。則已堪受",
    "X09n0240_078:0277b13": "一切如來所護念。則已能說一切佛菩提。則已能持",
    "X09n0240_078:0277b14": "一切佛法藏。則已能持一切諸佛菩薩祕密藏。則已",
    "X09n0240_078:0277b15": "能於一切菩薩眾中為上首。則已能為破煩惱魔軍",
    "X09n0240_078:0277b16": "大勇將。則已能作出生死曠野大導師。則已能作治",
    "X09n0240_078:0277b17": "諸惑重病大醫王。則已能於一切眾生中為最勝。則",
    "X09n0240_078:0277b18": "已能於一切世主中得自在。則已能於一切聖人中",
    "X09n0240_078:0277b19": "最第一。則已能於一切聲聞獨覺中最增上。則已能",
    "X09n0240_078:0277b20": "於生死海中為船師。則已能布調伏一切眾生網。則",
    "X09n0240_078:0277b21": "已能觀一切眾生根。則已能攝一切眾生界。則已能",
    "X09n0240_078:0277b22": "守護一切菩薩眾。則已能談議一切菩薩事。則已能",
    "X09n0240_078:0277b23": "往詣一切如來所。則已能住止一切如來會。則已能",
    "X09n0240_078:0277b24": "現身一切眾生前。則已能於一切世法無所染。則已",
    "X09n0240_078:0277c01": "能超越一切魔境界。則已能安住一切佛境界。則已",
    "X09n0240_078:0277c02": "能到一切菩薩無礙境。則已能精勤供養一切佛。則",
    "X09n0240_078:0277c03": "已與一切諸佛法同體性。已繫妙法繒。已受佛灌頂。",
    "X09n0240_078:0277c04": "已住一切智。已能普生一切佛法。已能速踐一切智",
    "X09n0240_078:0277c05": "位。大聖。菩薩云何學菩薩行。云何修菩薩道。隨所修",
    "X09n0240_078:0277c06": "學疾得具足一切佛法。悉能度脫所念眾生。普能成",
    "X09n0240_078:0277c07": "滿所發大願。普能究竟所起諸行。普能安慰一切天",
    "X09n0240_078:0277c08": "人不負自身。不斷三寶。不虗一切佛菩薩種。能持一",
    "X09n0240_078:0277c09": "切諸佛法眼。如是等事願皆為說。爾時彌勒菩薩摩",
    "X09n0240_078:0277c10": "訶薩。觀察一切道場眾會。指示善財而作是言。諸仁",
    "X09n0240_078:0277c11": "者。汝等見此長者子今於我所問菩薩行諸功德不。",
    "X09n0240_078:0277c12": "諸仁者。此長者子勇猛精進。志願無雜。深心堅固。恒",
    "X09n0240_078:0277c13": "不退轉。具勝希望如救頭然無有厭足。樂善知識親",
    "X09n0240_078:0277c14": "近供養。處處尋求承事請法。諸仁者。此長者子曩於",
    "X09n0240_078:0277c15": "福城受文殊教。展轉南行求善知識。經由一百一十",
    "X09n0240_078:0277c16": "善知識已。然後而來至於我所。未曾暫起一念疲懈。",
    "X09n0240_078:0277c17": "諸仁者。此長者子甚為難有。趣向大乘乘於大慧。發",
    "X09n0240_078:0277c18": "大勇猛擐大悲甲。以大慈心救護眾生。起大精進波",
    "X09n0240_078:0277c19": "羅蜜行。作大商主護諸眾生。為大法船度諸有海。住",
    "X09n0240_078:0277c20": "於大道集大法寶。修諸廣大助道之法。如是之人難",
    "X09n0240_078:0277c21": "可得聞。難可得見。難得親近同居共行。何以故。此長",
    "X09n0240_078:0277c22": "者子發心救護一切眾生。令一切眾生解脫諸苦。超",
    "X09n0240_078:0277c23": "諸惡趣。離諸險難。破無明闇。出生死野。息諸趣論度",
    "X09n0240_078:0277c24": "魔境界。不著世法。出欲污泥。斷貪鞅。解見縛。壞相宅。",
    "X09n0240_078:0278a01": "絕迷道。摧慢幢。拔惑箭。撤睡蓋。裂愛網。滅無明。度有",
    "X09n0240_078:0278a02": "流。離諂幻。淨心垢。斷癡惑。出生死。諸仁者。此長者子",
    "X09n0240_078:0278a03": "為被四流漂汩者。造大法船。為被見泥沒溺者。立大",
    "X09n0240_078:0278a04": "法橋。為被癡暗昏迷者然大智燈。為行生死曠野者",
    "X09n0240_078:0278a05": "開示聖道。為嬰煩惱重病者調和法藥。為遭生老死",
    "X09n0240_078:0278a06": "苦者飲以甘露令其安隱。為入貪恚癡火者沃以定",
    "X09n0240_078:0278a07": "水使得清涼。多憂惱者慰喻使安。繫有獄者曉誨令",
    "X09n0240_078:0278a08": "出。入見網者開以智劒。住界城者示諸脫門。在險難",
    "X09n0240_078:0278a09": "者導安隱處。懼結賊者與無畏法。墮惡趣者授慈悲",
    "X09n0240_078:0278a10": "手。拘害蘊者示涅槃城。界蛇所纏解以聖道。著於六",
    "X09n0240_078:0278a11": "處空聚落者以智慧光引之令出。住邪濟者令入正",
    "X09n0240_078:0278a12": "濟。近惡友者示其善友。樂凡法者誨以聖法。著生死",
    "X09n0240_078:0278a13": "者令其趣入一切智城。諸仁者。此長者子恒以此行",
    "X09n0240_078:0278a14": "救護眾生。發菩提心未甞休息。求大乘道曾無懈倦。",
    "X09n0240_078:0278a15": "飲諸法水不生厭足。恒勤積集助道之行。常樂清淨",
    "X09n0240_078:0278a16": "一切法門。修菩薩行不捨精進。成滿諸願善行方便。",
    "X09n0240_078:0278a17": "見善知識情無厭足。事善知識身不疲懈。聞善知識",
    "X09n0240_078:0278a18": "所有教誨常樂順行未曾違逆。諸仁者。若有眾生能",
    "X09n0240_078:0278a19": "發阿耨多羅三藐三菩提心。是為希有。若發心已又",
    "X09n0240_078:0278a20": "能如是精進方便集諸佛法。倍為希有。又能如是求",
    "X09n0240_078:0278a21": "菩薩道。又能如是淨菩薩行。又能如是事善知識。又",
    "X09n0240_078:0278a22": "能如是如救頭然。又能如是順知識教。又能如是堅",
    "X09n0240_078:0278a23": "固修行。又能如是集菩提分。又能如是不求一切名",
    "X09n0240_078:0278a24": "聞利養。又能如是不捨菩薩純一之心。又能如是不",
    "X09n0240_078:0278b01": "樂家宅。不著欲樂。不戀父母親戚知識。但樂追求菩",
    "X09n0240_078:0278b02": "薩伴侶。又能如是不顧身命唯願勤修一切智道。應",
    "X09n0240_078:0278b03": "知展轉倍更難得。諸仁者。餘諸菩薩經於無量百千",
    "X09n0240_078:0278b04": "萬億那由他劫。乃能滿足菩薩願行。乃能親近諸佛",
    "X09n0240_078:0278b05": "菩提。此長者子於一生內則能淨佛剎。則能化眾生。",
    "X09n0240_078:0278b06": "則能以智慧深入法界。則能成就諸波羅蜜。則能增",
    "X09n0240_078:0278b07": "廣一切諸行。則能圓滿一切大願。則能超出一切魔",
    "X09n0240_078:0278b08": "業。則能承事一切善友。則能清淨諸菩薩道。則能具",
    "X09n0240_078:0278b09": "足普賢諸行。爾時彌勒菩薩摩訶薩如是稱歎善財",
    "X09n0240_078:0278b10": "童子種種功德。令無量百千眾生發菩提心已。告善",
    "X09n0240_078:0278b11": "財言。善哉善哉。善男子。汝為饒益一切世間。汝為救",
    "X09n0240_078:0278b12": "護一切眾生。汝為勤求一切佛法故。發阿耨多羅三藐",
    "X09n0240_078:0278b13": "三菩提心。善男子。汝獲善利。汝善得人身。汝善住壽",
    "X09n0240_078:0278b14": "命。汝善值如來出現。汝善見文殊師利大善知識。汝",
    "X09n0240_078:0278b15": "身是善器。為諸善根之所潤澤。汝為白法之所資持。",
    "X09n0240_078:0278b16": "所有解欲悉已清淨。已為諸佛共所護念。已為善友",
    "X09n0240_078:0278b17": "所共攝受。何以故。善男子。菩提心者猶如種子。能生",
    "X09n0240_078:0278b18": "一切諸佛法故。菩提心者猶如良田。能長眾生白淨",
    "X09n0240_078:0278b19": "法故。菩提心者猶如大地。能持一切諸世間故。菩提",
    "X09n0240_078:0278b20": "心者猶如淨水。能洗一切煩惱垢故。菩提心者猶如",
    "X09n0240_078:0278b21": "大風。普於世間無所礙故。菩提心者猶如盛火。能燒",
    "X09n0240_078:0278b22": "一切諸見薪故。菩提心者猶如淨日。普照一切諸世",
    "X09n0240_078:0278b23": "間故。菩提心者猶如盛月。諸白淨法悉圓滿故。菩提",
    "X09n0240_078:0278b24": "心者猶如明燈。能放種種法光明故。菩提心者猶如",
    "X09n0240_078:0278c01": "淨目。普見一切安危處故。菩提心者猶如大道。普令",
    "X09n0240_078:0278c02": "得入大智城故。菩提心者猶如正濟。令其得離諸邪",
    "X09n0240_078:0278c03": "法故。菩提心者猶如大車。普能運載諸菩薩故。菩提",
    "X09n0240_078:0278c04": "心者猶如門戶。開示一切菩薩行故。菩提心者猶如",
    "X09n0240_078:0278c05": "宮殿。安住修習三昧法故。菩提心者猶如園苑。於中",
    "X09n0240_078:0278c06": "遊戲受法樂故。菩提心者猶如舍宅。安隱一切諸眾",
    "X09n0240_078:0278c07": "生故。菩提心者則為所歸。利益一切諸世間故。菩提",
    "X09n0240_078:0278c08": "心者則為所依。諸菩薩行所依處故。菩提心者猶如",
    "X09n0240_078:0278c09": "慈父。訓導一切諸菩薩故。菩提心者猶如慈母。生長",
    "X09n0240_078:0278c10": "一切諸菩薩故。菩提心者猶如乳母。養育一切諸菩",
    "X09n0240_078:0278c11": "薩故。菩提心者猶如善友。成益一切諸菩薩故。菩提",
    "X09n0240_078:0278c12": "心者猶如君主。勝出一切二乘人故。菩提心者猶如",
    "X09n0240_078:0278c13": "帝王。一切願中得自在故。菩提心者猶如大海。一切",
    "X09n0240_078:0278c14": "功德悉入中故。菩提心者如須彌山。於諸眾生心平",
    "X09n0240_078:0278c15": "等故。菩提心者如鐵圍山。攝持一切諸世間故。菩提",
    "X09n0240_078:0278c16": "心者猶如雪山。長養一切智慧藥故。菩提心者猶如",
    "X09n0240_078:0278c17": "香山。出生一切功德香故。菩提心者猶如虗空。諸妙",
    "X09n0240_078:0278c18": "功德廣無邊故。菩提心者猶如蓮華。不染一切世間",
    "X09n0240_078:0278c19": "法故。菩提心者如調慧象。其心善順不獷戾故。菩提",
    "X09n0240_078:0278c20": "心者如良善馬。遠離一切諸惡性故。菩提心者如調",
    "X09n0240_078:0278c21": "御師。守護大乘一切法故。菩提心者猶如良藥。能治",
    "X09n0240_078:0278c22": "一切煩惱病故。菩提心者猶如坑穽。陷沒一切諸惡",
    "X09n0240_078:0278c23": "法故。菩提心者猶如金剛。悉能穿徹一切法故。菩提",
    "X09n0240_078:0278c24": "心者猶如香篋。能貯一切功德香故。菩提心者猶如",
    "X09n0240_078:0279a01": "妙華。一切世間所樂見故。菩提心者如白栴檀。除眾",
    "X09n0240_078:0279a02": "欲熱使清涼故。菩提心者如黑沉香。能熏法界悉周",
    "X09n0240_078:0279a03": "徧故。菩提心者如善見藥王。能破一切煩惱病故。菩",
    "X09n0240_078:0279a04": "提心者如毗笈摩藥。能拔一切諸惑箭故。菩提心者",
    "X09n0240_078:0279a05": "猶如帝釋。一切主中最為尊故。菩提心者如毗沙門。",
    "X09n0240_078:0279a06": "能斷一切貧窮苦故。菩提心者如功德天。一切功德",
    "X09n0240_078:0279a07": "所莊嚴故。菩提心者如莊嚴具。莊嚴一切諸菩薩故。",
    "X09n0240_078:0279a08": "菩提心者如劫燒火。能燒一切諸有為故。菩提心者",
    "X09n0240_078:0279a09": "如無生根藥。長養一切諸佛法故。菩提心者猶如龍",
    "X09n0240_078:0279a10": "珠。能消一切煩惱毒故。菩提心者如水清珠。能清一",
    "X09n0240_078:0279a11": "切煩惱濁故。菩提心者如如意珠。能周給一切諸貧",
    "X09n0240_078:0279a12": "乏故。菩提心者如功德瓶。滿足一切眾生心故。菩提",
    "X09n0240_078:0279a13": "心者如如意樹。能雨一切莊嚴具故。菩提心者如鵞",
    "X09n0240_078:0279a14": "羽衣。不受一切生死垢故。菩提心者如白氎線。從本",
    "X09n0240_078:0279a15": "已來性清淨故。菩提心者如快利犁。能治一切眾生",
    "X09n0240_078:0279a16": "田故。菩提心者如那羅延。能摧一切我見敵故。菩提",
    "X09n0240_078:0279a17": "心者猶如快箭。能破一切諸苦的故。菩提心者猶如",
    "X09n0240_078:0279a18": "利矛。能穿一切煩惱甲故。菩提心者猶如堅甲。能獲",
    "X09n0240_078:0279a19": "一切如理心故。菩提心者猶如利刀。能斬一切煩惱",
    "X09n0240_078:0279a20": "首故。菩提心者猶如利劒。能斷一切憍慢鎧故。菩提",
    "X09n0240_078:0279a21": "心者如勇將幢。能伏一切諸魔軍故。菩提心者猶如",
    "X09n0240_078:0279a22": "利鋸。能截一切無明樹故。菩提心者猶如利斧。能伐",
    "X09n0240_078:0279a23": "一切諸苦樹故。菩提心者猶如兵仗。能防一切諸苦",
    "X09n0240_078:0279a24": "難故。菩提心者猶如善手。防護一切諸度身故。菩提",
    "X09n0240_078:0279b01": "心者猶如好足。安立一切諸功德故。菩提心者猶如",
    "X09n0240_078:0279b02": "眼藥。滅除一切無明翳故。菩提心者猶如鉗鑷。能拔",
    "X09n0240_078:0279b03": "一切身見刺故。菩提心者猶如臥具。息除生死諸勞",
    "X09n0240_078:0279b04": "苦故。菩提心者如善知識。能解一切生死縛故。菩提",
    "X09n0240_078:0279b05": "心者如好珍財。能除一切貧窮事故。菩提心者如大",
    "X09n0240_078:0279b06": "導師。善知菩薩出要道故。菩提心者猶如伏藏。出功",
    "X09n0240_078:0279b07": "德財無匱乏故。菩提心者猶如涌泉。生智慧水無窮",
    "X09n0240_078:0279b08": "盡故。菩提心者猶如明鏡。普現一切法門像故。菩提",
    "X09n0240_078:0279b09": "心者猶如蓮華。不染一切諸罪垢故。菩提心者猶如",
    "X09n0240_078:0279b10": "大河。流引一切度攝法故。菩提心者如大龍王。能雨",
    "X09n0240_078:0279b11": "一切妙法雨故。菩提心者猶如命根。任持菩薩大悲",
    "X09n0240_078:0279b12": "身故。菩提心者猶如甘露。能令安住不死界故。菩提",
    "X09n0240_078:0279b13": "心者猶如大網。普攝一切諸眾生故。菩提心者猶如",
    "X09n0240_078:0279b14": "罥索。攝取一切所應化故。菩提心者猶如鈎餌。出有",
    "X09n0240_078:0279b15": "淵中所居者故。菩提心者如阿伽陀藥。能令無病永",
    "X09n0240_078:0279b16": "安隱故。菩提心者如除毒藥。悉能消歇貪愛毒故。菩",
    "X09n0240_078:0279b17": "提心者如善持呪。能除一切顛倒毒故。菩提心者猶",
    "X09n0240_078:0279b18": "如疾風。能卷一切諸障霧故。菩提心者如大寶洲。出",
    "X09n0240_078:0279b19": "生一切覺分寶故。菩提心者如好種性。出生一切白",
    "X09n0240_078:0279b20": "淨法故。菩提心者猶如住宅。諸功德法所依處故。菩",
    "X09n0240_078:0279b21": "提心者猶如市肆。菩薩商人貿易處故。菩提心者如",
    "X09n0240_078:0279b22": "鍊金藥。能治一切煩惱垢故。菩提心者猶如好蜜。圓",
    "X09n0240_078:0279b23": "滿一切功德味故。菩提心者猶如正道。令諸菩薩入",
    "X09n0240_078:0279b24": "智城故。菩提心者猶如好器。能持一切白淨法故。菩",
    "X09n0240_078:0279c01": "提心者猶如時雨。能滅一切煩惱塵故。菩提心者則",
    "X09n0240_078:0279c02": "為住處。一切菩薩所住處故。菩提心者則為壽行。不",
    "X09n0240_078:0279c03": "取聲聞解脫果故。菩提心者如淨瑠璃。自性明潔無",
    "X09n0240_078:0279c04": "諸垢故。菩提心者如帝青寶。出過世間二乘智故。菩",
    "X09n0240_078:0279c05": "提心者如更漏鼓。覺諸眾生煩惱睡故。菩提心者如",
    "X09n0240_078:0279c06": "清淨水。性本澄潔無垢濁故。菩提心者如閻浮金。暎",
    "X09n0240_078:0279c07": "奪一切有為善故。菩提心者如大山王。超出一切諸",
    "X09n0240_078:0279c08": "世間故。菩提心者則為所歸。不拒一切諸來者故。菩",
    "X09n0240_078:0279c09": "提心者則為義利。能除一切煩惱事故。菩提心者則",
    "X09n0240_078:0279c10": "為妙寶。能令一切心歡喜故。菩提心者如大施會。充",
    "X09n0240_078:0279c11": "滿一切眾生心故。菩提心者則為尊勝。諸眾生心無",
    "X09n0240_078:0279c12": "與等故。菩提心者猶如伏藏。能攝一切諸佛法故。菩",
    "X09n0240_078:0279c13": "提心者如因陀羅網。能伏煩惱阿修羅故。菩提心者",
    "X09n0240_078:0279c14": "如婆樓那風。能動一切所應化故。菩提心者如因陀",
    "X09n0240_078:0279c15": "羅火。能燒一切諸惑習故。菩提心者如佛支提。一切",
    "X09n0240_078:0279c16": "世間應供養故。善男子。菩提心者成就如是無量功",
    "X09n0240_078:0279c17": "德。舉要言之。應知悉與一切佛法諸功德等。何以故。",
    "X09n0240_078:0279c18": "因菩提心出生一切諸菩薩行。三世如來從菩提心",
    "X09n0240_078:0279c19": "而出生故。是故善男子。若有發阿耨多羅三藐三菩",
    "X09n0240_078:0279c20": "提心者。則已出生無量功德。普能攝取一切智道。善",
    "X09n0240_078:0279c21": "男子。譬如有人得無畏藥離五恐怖。何等為五。所謂",
    "X09n0240_078:0279c22": "火不能燒。毒不能中。刀不能傷。水不能漂。烟不能熏。",
    "X09n0240_078:0279c23": "菩薩摩訶薩亦復如是。得一切智菩提心藥。貪火不",
    "X09n0240_078:0279c24": "燒。瞋毒不中。惑刀不傷。有流不漂。諸覺觀烟不能熏",
    "X09n0240_078:0280a01": "害。善男子。譬如有人得解脫藥終無橫難。菩薩摩訶",
    "X09n0240_078:0280a02": "薩亦復如是。得菩提心解脫智藥。永離一切生死橫",
    "X09n0240_078:0280a03": "難。善男子。譬如有人持摩訶應伽藥。毒蛇聞氣即皆",
    "X09n0240_078:0280a04": "遠去。菩薩摩訶薩亦復如是。持菩提心大應伽藥。一",
    "X09n0240_078:0280a05": "切煩惱諸惡毒蛇聞其氣者悉皆散滅。善男子。譬如",
    "X09n0240_078:0280a06": "有人持無勝藥一切怨敵無能勝者。菩薩摩訶薩亦",
    "X09n0240_078:0280a07": "復如是。持菩提心無能勝藥。悉能降伏一切魔軍。善",
    "X09n0240_078:0280a08": "男子。譬如有人持毗笈摩藥能令毒箭自然墮落。菩",
    "X09n0240_078:0280a09": "薩摩訶薩亦復如是。持菩提心毗笈摩樂。令貪恚癡",
    "X09n0240_078:0280a10": "諸邪見箭自然墮落。善男子。譬如有人持善見藥能",
    "X09n0240_078:0280a11": "餘一切所有諸病。菩薩摩訶薩亦復如是。持菩提心",
    "X09n0240_078:0280a12": "善見藥王。悉除一切諸煩惱病。善男子。如有藥樹名",
    "X09n0240_078:0280a13": "珊陀那。有取其皮以塗瘡者瘡即除愈。然其樹皮隨",
    "X09n0240_078:0280a14": "取隨生終不可盡。菩薩摩訶薩從菩提心生一切智",
    "X09n0240_078:0280a15": "樹亦復如是。若有得見而生信者。煩惱業瘡悉得消",
    "X09n0240_078:0280a16": "滅。一切智樹初無所損。善男子。如有藥樹名無生根。",
    "X09n0240_078:0280a17": "以其力故增長一切閻浮提樹。菩薩摩訶薩菩提心",
    "X09n0240_078:0280a18": "樹亦復如是。以其力故增長一切學與無學及諸菩",
    "X09n0240_078:0280a19": "薩所有善法。善男子。譬如有藥名阿藍婆。若用塗身",
    "X09n0240_078:0280a20": "身之與心咸有堪能。菩薩摩訶薩得菩提心阿藍婆",
    "X09n0240_078:0280a21": "藥亦復如是。令其身心增長善法。善男子。譬如有人得",
    "X09n0240_078:0280a22": "念力藥。凡所聞事憶持不忘。菩薩摩訶薩得菩提心",
    "X09n0240_078:0280a23": "念力妙藥。悉能聞持一切佛法皆無忘失。善男子。譬",
    "X09n0240_078:0280a24": "如有藥名大蓮華。其有服者住壽一劫。菩薩摩訶薩",
    "X09n0240_078:0280b01": "服菩提心大蓮華藥亦復如是。於無數劫壽命自在。",
    "X09n0240_078:0280b02": "善男子。譬如有人執翳形藥。人與非人悉不能見。菩",
    "X09n0240_078:0280b03": "薩摩訶薩執菩提心翳形妙藥一切諸魔不能得見。",
    "X09n0240_078:0280b04": "善男子。如海有珠名普集眾寶。此珠若在。假使劫火",
    "X09n0240_078:0280b05": "焚燒世間能令此海減於一滴無有是處。菩薩摩訶",
    "X09n0240_078:0280b06": "薩菩提心珠亦復如是。住於菩薩大願海中。若常憶",
    "X09n0240_078:0280b07": "持不令退失。能壞菩薩一善根者終無是處。若退其",
    "X09n0240_078:0280b08": "心一切善法即皆散滅。善男子。如有摩尼名大光明。",
    "X09n0240_078:0280b09": "有以此珠瓔珞身者。暎蔽一切寶莊嚴具所有光明",
    "X09n0240_078:0280b10": "悉皆不現。菩薩摩訶薩菩提心寶亦復如是。瓔珞其",
    "X09n0240_078:0280b11": "身暎蔽一切二乘心寶諸莊嚴具悉無光彩。善男子。",
    "X09n0240_078:0280b12": "如水清珠能清濁水。菩薩摩訶薩菩提心珠亦復如",
    "X09n0240_078:0280b13": "是。能清一切煩惱垢濁。善男子。譬如有人得住水寶",
    "X09n0240_078:0280b14": "繫其身上。入大海中不為水害。菩薩摩訶薩亦復如",
    "X09n0240_078:0280b15": "是。得菩提心住水妙寶。入於一切生死海中終不沉",
    "X09n0240_078:0280b16": "沒。善男子。譬如有人得龍寶珠持入龍宮一切龍蛇",
    "X09n0240_078:0280b17": "不能為害。菩薩摩訶薩亦復如是。得菩提心大龍寶",
    "X09n0240_078:0280b18": "珠入欲界中。煩惱龍蛇不能為害。善男子。譬如帝釋",
    "X09n0240_078:0280b19": "著摩尼冠。暎蔽一切諸餘天眾。菩薩摩訶薩亦復如",
    "X09n0240_078:0280b20": "是。著菩提心大願寶冠。超過一切三界眾生。善男子。",
    "X09n0240_078:0280b21": "譬如有人得如意珠。除滅一切貧窮之苦。菩薩摩訶",
    "X09n0240_078:0280b22": "薩亦復如是。得菩提心如意寶珠。遠離一切邪命怖",
    "X09n0240_078:0280b23": "畏。善男子。譬如有人得日精珠。持向日光而生於火。",
    "X09n0240_078:0280b24": "菩薩摩訶薩亦復如是。得菩提心智日寶珠。持向智",
    "X09n0240_078:0280c01": "光而生智火。善男子。譬如有人得月精珠。持向月光",
    "X09n0240_078:0280c02": "而生於水。菩薩摩訶薩亦復如是。得菩提心月精寶",
    "X09n0240_078:0280c03": "珠。持此心珠鑒迴向光。而生一切善根願水。善男子。",
    "X09n0240_078:0280c04": "譬如龍王首戴如意摩尼寶冠。遠離一切怨敵怖畏。",
    "X09n0240_078:0280c05": "菩薩摩訶薩亦復如是。著菩提心大悲寶冠。遠離一",
    "X09n0240_078:0280c06": "切惡道諸難。善男子。如有寶珠名一切世間莊嚴藏。",
    "X09n0240_078:0280c07": "若有得者令其所欲悉得充滿。而此寶珠無所損減。",
    "X09n0240_078:0280c08": "菩提心寶亦復如是。若有得者令其所願悉得滿足",
    "X09n0240_078:0280c09": "而菩提心無有損減。善男子。如轉輪王有摩尼寶置",
    "X09n0240_078:0280c10": "於宮中。放大光明破一切暗。菩薩摩訶薩亦復如是。",
    "X09n0240_078:0280c11": "以菩提心大摩尼寶住於欲界。放大智光悉破諸趣",
    "X09n0240_078:0280c12": "無明黑暗。善男子。譬如帝青大摩尼寶。若有為此光",
    "X09n0240_078:0280c13": "明所觸即同其色。菩薩摩訶薩菩提心寶亦復如是。",
    "X09n0240_078:0280c14": "觀察諸法迴向善根。靡不即同菩提心色。善男子。如",
    "X09n0240_078:0280c15": "瑠璃寶於百千歲處不淨中。不為臰穢之所染著。性",
    "X09n0240_078:0280c16": "本淨故。菩薩摩訶薩菩提心寶亦復如是。於百千劫",
    "X09n0240_078:0280c17": "住欲界中。不為欲界過患所染。猶如法界性清淨故。",
    "X09n0240_078:0280c18": "善男子。譬如有寶名淨光明。悉能暎蔽一切寶色。菩",
    "X09n0240_078:0280c19": "薩摩訶薩菩提心寶亦復如是。悉能暎蔽一切凡夫",
    "X09n0240_078:0280c20": "二乘功德。善男子。譬如有寶名為火燄。悉能除滅一",
    "X09n0240_078:0280c21": "切暗冥。菩薩摩訶薩菩提心寶亦復如是。能滅一切",
    "X09n0240_078:0280c22": "無知暗冥。善男子。譬如海中有無價寶。商人采得船",
    "X09n0240_078:0280c23": "載入城。諸除摩尼百千萬種光色價直無與等者。菩",
    "X09n0240_078:0280c24": "提心寶亦復如是。住於生死大海之中。菩薩摩訶薩",
    "X09n0240_078:0281a01": "乘大願船。深心相續載之來入解脫城中。二乘功德",
    "X09n0240_078:0281a02": "無能及者。善男子。如有寶珠名自在王。處閻浮洲去",
    "X09n0240_078:0281a03": "日月輪四萬由旬。日月宮中所有莊嚴其珠影現悉",
    "X09n0240_078:0281a04": "皆具足。菩薩摩訶薩發菩提心淨功德寶亦復如是。",
    "X09n0240_078:0281a05": "住生死中照法界空。佛智日月一切功德悉於中現。",
    "X09n0240_078:0281a06": "善男子。如有寶珠名自在王。日月光明所照之處一",
    "X09n0240_078:0281a07": "切財寶衣服等物所有價直悉不能及。菩薩摩訶薩",
    "X09n0240_078:0281a08": "發菩提心自在王寶亦復如是。一切智光所照之處",
    "X09n0240_078:0281a09": "三世所有天人二乘漏無漏善。一切功德皆不能及。",
    "X09n0240_078:0281a10": "善男子。海中有寶名曰海藏。普現海中諸莊嚴事。菩",
    "X09n0240_078:0281a11": "薩摩訶薩菩提心寶亦復如是。普能顯現一切智海",
    "X09n0240_078:0281a12": "諸莊嚴事。善男子。譬如天上閻浮檀金。唯除心王大",
    "X09n0240_078:0281a13": "摩尼寶。餘無及者。菩薩摩訶薩發菩提心閻浮檀金",
    "X09n0240_078:0281a14": "亦復如是。除一切智心王大寶。餘無及者。善男子。譬",
    "X09n0240_078:0281a15": "如有人善調龍法於諸龍中而得自在。菩薩摩訶薩",
    "X09n0240_078:0281a16": "亦復如是。得菩提心善調龍法。於諸一切煩惱龍中",
    "X09n0240_078:0281a17": "而得自在。善男子。譬如勇士被執鎧仗一切怨敵無",
    "X09n0240_078:0281a18": "能降伏。菩薩摩訶薩亦復如是。被執菩提大心鎧仗",
    "X09n0240_078:0281a19": "一切業惑諸惡怨敵無能屈伏。善男子。譬如天上黑",
    "X09n0240_078:0281a20": "栴檀香。若燒一銖。其香普熏小千世界。三千世界滿",
    "X09n0240_078:0281a21": "中珍寶所有價直皆不能及。菩薩摩訶薩菩提心香",
    "X09n0240_078:0281a22": "亦復如是。一念功德普熏法界。聲聞緣覺一切功德",
    "X09n0240_078:0281a23": "皆所不及。善男子。如白栴檀若以塗身悉能除滅一",
    "X09n0240_078:0281a24": "切熱惱。令其身心普得清涼。菩薩摩訶薩菩提心香",
    "X09n0240_078:0281b01": "亦復如是。能除一切虗妄分別貪恚癡等諸惑熱惱。",
    "X09n0240_078:0281b02": "令其具足智慧清涼。善男子。如須彌山。若有近者即",
    "X09n0240_078:0281b03": "同其色。菩薩摩訶薩菩提心山亦復如是。若有近者",
    "X09n0240_078:0281b04": "悉得同其一切智色。善男子。譬如波利質多羅樹。其",
    "X09n0240_078:0281b05": "皮香氣。閻浮提中若婆師迦。若簷蔔迦。若蘇摩那。如",
    "X09n0240_078:0281b06": "是等華所有香氣皆不能及。菩薩摩訶薩菩提心樹",
    "X09n0240_078:0281b07": "亦復如是。所發大願功德之香。一切二乘無漏戒定",
    "X09n0240_078:0281b08": "智慧解脫解脫知見諸功德香悉不能及。善男子。譬",
    "X09n0240_078:0281b09": "如波利質多羅樹。雖未開華。應知即是無量諸華出",
    "X09n0240_078:0281b10": "生之處。菩薩摩訶薩菩提心樹亦復如是。雖未開發",
    "X09n0240_078:0281b11": "一切智華。應知即是無數天人眾菩提華所生之處。",
    "X09n0240_078:0281b12": "善男子。譬如波利質多羅華一日熏衣。簷蔔迦華。婆",
    "X09n0240_078:0281b13": "利師華。蘇摩那華。雖千歲熏亦不能及。菩薩摩訶薩",
    "X09n0240_078:0281b14": "菩提心華亦復如是。一生所熏諸功德香。普徹十方",
    "X09n0240_078:0281b15": "一切佛所。一切二乘無漏功德百千劫熏所不能及。",
    "X09n0240_078:0281b16": "善男子。如海島中生椰子樹。根莖枝葉及以華果一",
    "X09n0240_078:0281b17": "切眾生恒取受用無時暫歇。菩薩摩訶薩菩提心樹",
    "X09n0240_078:0281b18": "亦復如是。始從發起悲願之心。乃至成佛正法住世。",
    "X09n0240_078:0281b19": "常時利益一切世間無有間歇。善男子。如有藥汁名",
    "X09n0240_078:0281b20": "訶宅迦。人或得之。以其一兩變千兩銅悉成真金。非",
    "X09n0240_078:0281b21": "千兩銅能變此藥。菩薩摩訶薩亦復如是。以菩提心",
    "X09n0240_078:0281b22": "迴向智藥。普變一切業惑等法。悉使成於一切智相。",
    "X09n0240_078:0281b23": "非業惑等能變其心。善男子。譬如小火隨所焚燒其",
    "X09n0240_078:0281b24": "燄轉熾。菩薩摩訶薩菩提心火亦復如是。隨所攀緣",
    "X09n0240_078:0281c01": "智燄增長。善男子。譬如一燈然百千燈其本一燈無",
    "X09n0240_078:0281c02": "減無盡。菩薩摩訶薩菩提心燈亦復如是。普然三世",
    "X09n0240_078:0281c03": "諸佛智燈。而其心燈無減無盡。善男子。譬如一燈入",
    "X09n0240_078:0281c04": "於闇室。百千年闇悉能破盡。菩薩摩訶薩菩提心燈",
    "X09n0240_078:0281c05": "亦復如是。入於眾生心室之內。百千萬億不可說劫",
    "X09n0240_078:0281c06": "諸業煩惱種種暗障悉能除盡。善男子。譬如燈炷隨",
    "X09n0240_078:0281c07": "其大小而發光明。若益膏油明終不絕。菩薩摩訶薩",
    "X09n0240_078:0281c08": "菩提心燈亦復如是。大願為炷光照法界。益大悲油",
    "X09n0240_078:0281c09": "教化眾生莊嚴國土。施作佛事無有休息。善男子。譬",
    "X09n0240_078:0281c10": "如他化自在天王冠閻浮檀真金天冠欲界天子。諸",
    "X09n0240_078:0281c11": "莊嚴具皆不能及。菩薩摩訶薩亦復如是。冠菩提心",
    "X09n0240_078:0281c12": "大願天冠。一切凡夫二乘功德皆不能及。善男子。如",
    "X09n0240_078:0281c13": "師子王哮吼之時師子兒聞皆增勇健。餘獸聞之即",
    "X09n0240_078:0281c14": "皆竄伏。佛師子王菩提心吼應知亦爾。諸菩薩聞增",
    "X09n0240_078:0281c15": "長功德。有所得者聞皆退散。善男子。譬如有人以師",
    "X09n0240_078:0281c16": "子筋而為樂絃。其音既奏餘絃悉絕。菩薩摩訶薩亦",
    "X09n0240_078:0281c17": "復如是。以如來師子波羅蜜身菩提心筋為法樂絃。其",
    "X09n0240_078:0281c18": "音既奏一切五欲及以二乘諸功德絃悉皆斷滅。善",
    "X09n0240_078:0281c19": "男子。譬如有人以牛羊等種種諸乳假使積集盈於",
    "X09n0240_078:0281c20": "大海。以師子乳一滴投中。悉令變壞直過無礙。菩薩",
    "X09n0240_078:0281c21": "摩訶薩亦復如是。以如來師子菩提心乳著無量劫",
    "X09n0240_078:0281c22": "業煩惱乳大海之中。悉令壞滅直過無礙。終不住於",
    "X09n0240_078:0281c23": "二乘解脫。善男子。譬如迦陵頻伽鳥在卵[穀-禾+卵]中有大",
    "X09n0240_078:0281c24": "勢力。一切諸鳥所不能及。菩薩摩訶薩亦復如是。於",
    "X09n0240_078:0282a01": "生死[穀-禾+卵]發菩提心。所有大悲功德勢力。聲聞緣覺無",
    "X09n0240_078:0282a02": "能及者。善男子。如金翅鳥王子初始生時。目則明利",
    "X09n0240_078:0282a03": "飛則勁捷。一切諸鳥雖久成長無能及者。菩薩摩訶",
    "X09n0240_078:0282a04": "薩亦復如是。發菩提心為佛王子。智慧清淨大悲勇",
    "X09n0240_078:0282a05": "猛。一切二乘雖百千劫久修道行所不能及。善男子。",
    "X09n0240_078:0282a06": "如有壯夫手執利矛。刺堅密甲直過無礙。菩薩摩訶",
    "X09n0240_078:0282a07": "薩亦復如是。執菩提心銛利快矛。刺諸邪見隨眠密甲。",
    "X09n0240_078:0282a08": "悉能穿徹無有障礙。善男子。譬如摩訶那伽大力勇",
    "X09n0240_078:0282a09": "士。若奮威怒。於其頟上必生瘡疱。瘡若未合。閻浮提",
    "X09n0240_078:0282a10": "中一切人民無能制伏。菩薩摩訶薩亦復如是。若起",
    "X09n0240_078:0282a11": "大悲必定發於菩提之心。心未捨來一切世間魔及",
    "X09n0240_078:0282a12": "魔民不能為害。善男子。譬如射師有諸弟子。雖未慣",
    "X09n0240_078:0282a13": "習其師技藝。然其智慧方便善巧。餘一切人所不能",
    "X09n0240_078:0282a14": "及。菩薩摩訶薩初始發心亦復如是。雖未慣習一切",
    "X09n0240_078:0282a15": "智行。然其所有願智解欲一切世間凡夫二乘悉不",
    "X09n0240_078:0282a16": "能及。善男子。如人學射先安其足後習其法。菩薩摩",
    "X09n0240_078:0282a17": "訶薩亦復如是。欲學如來一切智道。先當安住菩提",
    "X09n0240_078:0282a18": "之心。然後修行一切佛法。善男子。譬如幻師將作幻",
    "X09n0240_078:0282a19": "事。先當起意憶持幻法。然後所作悉得成就。菩薩摩",
    "X09n0240_078:0282a20": "訶薩亦復如是。將起一切諸佛菩薩神通幻事。先當",
    "X09n0240_078:0282a21": "起意發菩提心。然後一切悉得成就。善男子。譬如幻",
    "X09n0240_078:0282a22": "術無色現色。菩薩摩訶薩菩提心相亦復如是。雖無",
    "X09n0240_078:0282a23": "有色不可覩見。然能普於十方法界示現種種功德",
    "X09n0240_078:0282a24": "莊嚴。善男子。譬如猫狸纔見於鼠。鼠即入穴不敢復",
    "X09n0240_078:0282b01": "出。菩薩摩訶薩發菩提心亦復如是。暫以慧眼觀諸",
    "X09n0240_078:0282b02": "惑業皆即竄匿不復出生。善男子。譬如有人著閻浮",
    "X09n0240_078:0282b03": "金莊嚴之具。暎蔽一切皆如聚墨。菩薩摩訶薩亦復",
    "X09n0240_078:0282b04": "如是。著菩提心莊嚴之具。暎蔽一切凡夫二乘功德",
    "X09n0240_078:0282b05": "莊嚴悉無光色。善男子。如好礠石少分之力即能吸",
    "X09n0240_078:0282b06": "壞諸鐵鈎鎻。菩薩摩訶薩發菩提心亦復如是。若起",
    "X09n0240_078:0282b07": "一念。悉能壞滅一切見欲無明鈎鎻。善男子。如有磁",
    "X09n0240_078:0282b08": "石。鐵若見之即皆散去無留住者。菩薩摩訶薩發菩",
    "X09n0240_078:0282b09": "提心亦復如是。諸業煩惱二乘解脫。若暫見之即皆",
    "X09n0240_078:0282b10": "散滅亦無住者。善男子。譬如有人善入大海一切水",
    "X09n0240_078:0282b11": "族無能為害。假使入於摩竭魚口。亦不為彼之所吞",
    "X09n0240_078:0282b12": "噬。菩薩摩訶薩亦復如是。發菩提心入生死海。諸業",
    "X09n0240_078:0282b13": "煩惱不能為害。假使入於聲聞緣覺實際法中。亦不",
    "X09n0240_078:0282b14": "為其之所留難。善男子。譬如有人飲甘露漿一切諸",
    "X09n0240_078:0282b15": "物不能為害。菩薩摩訶薩亦復如是。飲菩提心甘露",
    "X09n0240_078:0282b16": "法漿。不墮聲聞辟支佛地。以具廣大悲願力故。善男",
    "X09n0240_078:0282b17": "子。譬如有人得安繕那藥以塗其目。雖行人間人所",
    "X09n0240_078:0282b18": "不見。菩薩摩訶薩亦復如是。得菩提心安繕那藥。能",
    "X09n0240_078:0282b19": "以方便入魔境界。一切眾魔所不能見。善男子。譬如",
    "X09n0240_078:0282b20": "有人依附於王不畏餘人。菩薩摩訶薩亦復如是。依",
    "X09n0240_078:0282b21": "菩提心大勢力王。不畏障蓋惡道之難。善男子。譬如",
    "X09n0240_078:0282b22": "有人住於水中不畏火焚。菩薩摩訶薩亦復如是。住",
    "X09n0240_078:0282b23": "菩提心善根水中。不畏二乘解脫智火。善男子。譬如",
    "X09n0240_078:0282b24": "有人依倚猛將。即不怖畏一切怨敵。菩薩摩訶薩亦",
    "X09n0240_078:0282c01": "復如是。依菩提心勇猛大將。不畏一切惡行怨敵。善",
    "X09n0240_078:0282c02": "男子。如釋天王執金剛杵摧伏一切阿修羅眾。菩薩",
    "X09n0240_078:0282c03": "摩訶薩亦復如是。持菩提心金剛之杵摧伏一切諸",
    "X09n0240_078:0282c04": "魔外道。善男子。譬如有人服延齡藥。長得充健不老",
    "X09n0240_078:0282c05": "不瘦。菩薩摩訶薩亦復如是。服菩提心延齡之藥。於",
    "X09n0240_078:0282c06": "無數劫修菩薩行心無疲厭。亦無染著。善男子。譬如",
    "X09n0240_078:0282c07": "有人調和藥汁。必當先取好清淨水。菩薩摩訶薩亦",
    "X09n0240_078:0282c08": "復如是。欲修菩薩一切行願。先當發起菩提之心。善",
    "X09n0240_078:0282c09": "男子。如人護身先護命根。菩薩摩訶薩亦復如是。護",
    "X09n0240_078:0282c10": "持佛法亦當先護菩提之心。善男子。譬如有人命根",
    "X09n0240_078:0282c11": "若斷。不能利益父母宗親。菩薩摩訶薩亦復如是。捨",
    "X09n0240_078:0282c12": "菩提心不能利益一切眾生。不能成就諸佛功德。善",
    "X09n0240_078:0282c13": "男子。譬如大海無能壞者。菩提心海亦復如是。諸業",
    "X09n0240_078:0282c14": "煩惱二乘之心所不能壞。善男子。譬如日光星宿光",
    "X09n0240_078:0282c15": "明不能暎蔽。菩提心日亦復如是。一切二乘無漏智",
    "X09n0240_078:0282c16": "光所不能蔽。善男子。如王子初生即為大臣之所尊",
    "X09n0240_078:0282c17": "重。以種性自在故。菩薩摩訶薩亦復如是。於佛法中",
    "X09n0240_078:0282c18": "發菩提心。即為耆宿久修梵行聲聞緣覺所共尊重。",
    "X09n0240_078:0282c19": "以大悲自在故。善男子。譬如王子年雖幼稚一切大",
    "X09n0240_078:0282c20": "臣皆悉敬禮。菩薩摩訶薩亦復如是。雖初發心修菩",
    "X09n0240_078:0282c21": "薩行二乘耆舊皆應敬禮。善男子。譬如王子雖於一",
    "X09n0240_078:0282c22": "切臣佐之中未得自在。已具王相。不與一切諸臣佐",
    "X09n0240_078:0282c23": "等。以生處尊勝故。菩薩摩訶薩亦復如是。雖於一切",
    "X09n0240_078:0282c24": "業煩惱中未得自在。然已具足菩提之相。不與一切",
    "X09n0240_078:0283a01": "二乘齊等。以種性第一故。善男子。譬如清淨摩尼妙",
    "X09n0240_078:0283a02": "寶。眼有翳故見為不淨。菩薩摩訶薩菩提心寶亦復",
    "X09n0240_078:0283a03": "如是。無智不信謂為不淨。善男子。譬如有藥為呪所",
    "X09n0240_078:0283a04": "持。若有眾生見聞同住。一切諸病皆得消滅。菩薩摩",
    "X09n0240_078:0283a05": "訶薩菩提心藥亦復如是。一切善根智慧方便。菩薩",
    "X09n0240_078:0283a06": "願智共所攝持若有眾生見聞同住憶念之者。諸煩",
    "X09n0240_078:0283a07": "惱病悉得除滅。善男子。譬如有人常持甘露。其身畢",
    "X09n0240_078:0283a08": "竟不變不壞。菩薩摩訶薩亦復如是。若常憶持菩提",
    "X09n0240_078:0283a09": "心露。令願智身畢竟不壞。善男子。如機關木人若無",
    "X09n0240_078:0283a10": "有楔身即離散不能運動。菩薩摩訶薩亦復如是。無",
    "X09n0240_078:0283a11": "菩提心。行即分散。不能成就一切佛法。善男子。如轉",
    "X09n0240_078:0283a12": "輪王有沉香寶名曰象藏。若燒此香王四種兵悉騰",
    "X09n0240_078:0283a13": "虗空。菩薩摩訶薩菩提心香亦復如是。若發此意即",
    "X09n0240_078:0283a14": "令菩薩一切善根永出三界。行如來智無為空中。善",
    "X09n0240_078:0283a15": "男子。譬如金剛。唯從金剛處及金處生。非餘寶處生。",
    "X09n0240_078:0283a16": "菩薩摩訶薩菩提心金剛亦復如是。唯從大悲救護",
    "X09n0240_078:0283a17": "眾生金剛處一切智智殊勝境界金處而生。非餘眾",
    "X09n0240_078:0283a18": "生善根處生。善男子。譬如有樹名曰無根。不從根生",
    "X09n0240_078:0283a19": "而枝葉華果悉皆繁茂。菩薩摩訶薩菩提心樹亦復",
    "X09n0240_078:0283a20": "如是。無根可得。而能長養一切智智神通大願。枝葉",
    "X09n0240_078:0283a21": "華果扶疎陰暎普覆世間。善男子。譬如金剛非劣惡",
    "X09n0240_078:0283a22": "器及以破器所能容持。唯除全具上妙之器。菩提心",
    "X09n0240_078:0283a23": "金剛亦復如是。非下劣眾生慳嫉破戒懈怠妄念無",
    "X09n0240_078:0283a24": "智器中所能容持。亦非退失殊勝智願散亂惡覺眾",
    "X09n0240_078:0283b01": "生器中所能容持。唯除菩薩深心寶器。善男子。譬如",
    "X09n0240_078:0283b02": "金剛能穿眾寶。菩提心金剛亦復如是。悉能穿徹一",
    "X09n0240_078:0283b03": "切法寶。善男子。譬如金剛能壞眾山菩提心金剛亦",
    "X09n0240_078:0283b04": "復如是。悉能摧壞諸邪見山。善男子。譬如金剛雖破",
    "X09n0240_078:0283b05": "不全。一切眾寶猶不能及。菩提心金剛亦復如是。雖",
    "X09n0240_078:0283b06": "復志劣少有虧損。猶勝一切二乘功德。善男子。譬如",
    "X09n0240_078:0283b07": "金剛雖有損缺。猶能除滅一切貧窮。菩提心金剛亦",
    "X09n0240_078:0283b08": "復如是。雖有損缺不進諸行猶能捨離一切生死。善",
    "X09n0240_078:0283b09": "男子。如少金剛悉能破壞一切諸物。菩提心金剛亦",
    "X09n0240_078:0283b10": "復如是。入少境界即破一切無知諸惑。善男子。譬如",
    "X09n0240_078:0283b11": "金剛非凡人所得。菩提心金剛亦復如是。非劣意眾",
    "X09n0240_078:0283b12": "生之所能得。善男子。譬如金剛不識寶人不知其能。",
    "X09n0240_078:0283b13": "不得其用。菩提心金剛亦復如是。不知法人不了其",
    "X09n0240_078:0283b14": "能不得其用。善男子。譬如金剛無能消滅。菩提心金",
    "X09n0240_078:0283b15": "剛亦復如是。一切諸法無能消滅。善男子。如金剛杵",
    "X09n0240_078:0283b16": "諸大力人皆不能持。唯除有大那羅延力。菩提之心",
    "X09n0240_078:0283b17": "亦復如是。一切二乘皆不能持。唯除菩薩廣大因緣",
    "X09n0240_078:0283b18": "堅固善力。善男子。譬如金剛一切諸物無能壞者。而",
    "X09n0240_078:0283b19": "能普壞一切諸物。然其體性無所損減。菩提之心亦",
    "X09n0240_078:0283b20": "復如是。普於三世無數劫中教化眾生修行苦行。聲",
    "X09n0240_078:0283b21": "聞緣覺所不能者咸能作之。然其畢竟無有疲厭亦",
    "X09n0240_078:0283b22": "無損壞。善男子。譬如金剛餘不能持。唯金剛地之所",
    "X09n0240_078:0283b23": "能持。菩提之心亦復如是。聲聞緣覺皆不能持。唯除",
    "X09n0240_078:0283b24": "趣向薩婆若者。善男子。如金剛器無有瑕缺。用盛於",
    "X09n0240_078:0283c01": "水永不滲漏而入於地。菩提心金剛器亦復如是。盛",
    "X09n0240_078:0283c02": "善根水永不滲漏令入諸趣。善男子。如金剛際能持",
    "X09n0240_078:0283c03": "大地不令墜沒。菩提之心亦復如是。能持菩薩一切",
    "X09n0240_078:0283c04": "行願。不令墜沒入於三界。善男子。譬如金剛久處水",
    "X09n0240_078:0283c05": "中不爛不濕。菩提之心亦復如是。於一切劫處在生",
    "X09n0240_078:0283c06": "死業惑水中無壞無變。善男子。譬如金剛一切諸火",
    "X09n0240_078:0283c07": "不能燒然不能令熱。菩提之心亦復如是。一切生死",
    "X09n0240_078:0283c08": "諸煩惱火不能燒然不能令熱。善男子。譬如三千世",
    "X09n0240_078:0283c09": "界之中金剛座上。能持諸佛坐於道場。降伏諸魔成",
    "X09n0240_078:0283c10": "等正覺。非是餘座之所能持。菩提心座亦復如是。能",
    "X09n0240_078:0283c11": "持菩薩一切願行諸波羅蜜諸忍諸地迴向受記。修",
    "X09n0240_078:0283c12": "習菩提助道之法。供養諸佛聞法受行。一切餘心所",
    "X09n0240_078:0283c13": "不能持。善男子。菩提心者成就如是無量無邊乃至",
    "X09n0240_078:0283c14": "不可說不可說殊勝功德。若有眾生發阿耨多羅三",
    "X09n0240_078:0283c15": "藐三菩提心。則獲如是勝功德法。是故善男子。汝獲",
    "X09n0240_078:0283c16": "善利。汝發阿耨多羅三藐三菩提心求菩薩行。已得",
    "X09n0240_078:0283c17": "如是大功德故。善男子。如汝所問菩薩云何學菩薩",
    "X09n0240_078:0283c18": "行修菩薩道。善男子。汝可入此毗盧遮那莊嚴藏大",
    "X09n0240_078:0283c19": "樓閣中周徧觀察。則能了知學菩薩行。學已成就無",
    "X09n0240_078:0283c20": "量功德。",
    "X09n0240_078:0283c21": "善財童子。既見彌勒廣稱歎已。方諮問法要。先陳",
    "X09n0240_078:0283c22": "已發心。乃問學菩薩行已。下至如是等事願皆為",
    "X09n0240_078:0283c23": "說。有五十句經。皆問因圓果滿之德。以位當究竟。",
    "X09n0240_078:0283c24": "意在總攝眾行。故應廣問也。次彌勒先稱歎其人。",
    "X09n0240_078:0284a01": "後方授法乃指善財示眾會云。汝等見此長者子",
    "X09n0240_078:0284a02": "諸功德不。然指人示眾者。欲人知所重故。次諸仁",
    "X09n0240_078:0284a03": "者此長者子下正讚其德。至處處尋求承事請法",
    "X09n0240_078:0284a04": "二行半經。總讚精勤。次諸仁者下至未曾暫起一",
    "X09n0240_078:0284a05": "念疲懈二行半經。別示精勤之相。謂一時之勤猶",
    "X09n0240_078:0284a06": "不足歎。以自始洎終一念無懈。故可稱歎耳。言經",
    "X09n0240_078:0284a07": "一百一十善知識者。意表十地等覺。一位具足一",
    "X09n0240_078:0284a08": "波羅蜜。今歷位滿。故云經已。次諸仁者此長者子",
    "X09n0240_078:0284a09": "甚為難有下二十四行半經。歎初乘廣大。初三行",
    "X09n0240_078:0284a10": "半經總歎希奇。次如是之人至入一切智城十六",
    "X09n0240_078:0284a11": "行經。別明難遇。次諸仁者至未曾違逆五行經。結",
    "X09n0240_078:0284a12": "歎所作。次諸仁者若有眾生下至展轉倍更難得。",
    "X09n0240_078:0284a13": "有十三句。歎具德無闕。以後後難於前前。故云展",
    "X09n0240_078:0284a14": "轉難得。次諸仁者餘諸菩薩下至能具足普賢諸",
    "X09n0240_078:0284a15": "行。有十句。歎速證超權。一生圓滿曠劫之果。以依",
    "X09n0240_078:0284a16": "實教修行。即此凡身一生便成佛果故。次爾時彌",
    "X09n0240_078:0284a17": "勒菩薩。如是稱歎善財種種功德一生能成佛果",
    "X09n0240_078:0284a18": "為令無量眾生發菩提心已告善財言下。標歎善",
    "X09n0240_078:0284a19": "財以發菩提心故獲善利。乃歎其發心之器成益。",
    "X09n0240_078:0284a20": "故為善友共所攝受。次何以故下廣舉菩提心功",
    "X09n0240_078:0284a21": "德。有二百二十一句。皆通三種發心。頓具諸位功",
    "X09n0240_078:0284a22": "德。且分為二。初從菩提心者猶如種子起。至一切",
    "X09n0240_078:0284a23": "智道。有一百十八句。明菩提心遍該諸地。次從譬",
    "X09n0240_078:0284a24": "如有人得無畏藥起。至一切餘心所不能持。有一",
    "X09n0240_078:0284b01": "百三句。廣明菩提心自在功德。通攝三賢十地及",
    "X09n0240_078:0284b02": "等覺位諸位功德。文中各有喻合。初七喻十住德。",
    "X09n0240_078:0284b03": "二十喻十行德。三九喻十迴向德。次四喻攝初地",
    "X09n0240_078:0284b04": "德。次三喻攝二地德。次四喻攝三地德。次四喻攝",
    "X09n0240_078:0284b05": "四地德。次四喻攝五地德。次六喻攝六地德。次五",
    "X09n0240_078:0284b06": "喻攝七地德。次十四喻攝八地德。次十喻攝九地",
    "X09n0240_078:0284b07": "德。次六喻攝十地德。次譬如金剛下十七喻攝等",
    "X09n0240_078:0284b08": "覺位功德。以金剛智終成菩提故。次善男子菩提",
    "X09n0240_078:0284b09": "心者成就如是無量無邊乃至不可說不可說殊",
    "X09n0240_078:0284b10": "勝功德等四行經。結釋所屬。謂上來多德皆屬菩",
    "X09n0240_078:0284b11": "提心。故結釋上獲善利之言。下乃正授法界云。善",
    "X09n0240_078:0284b12": "男子。如汝所問云何學菩薩行修菩薩道。汝可入",
    "X09n0240_078:0284b13": "此毗盧遮那莊嚴藏大樓閣中。周徧觀察。則能了",
    "X09n0240_078:0284b14": "知學菩薩行。學已成就無量功德。",
    "X09n0240_078:0284b16": "大方廣佛華嚴經綱要卷第七十八"
}