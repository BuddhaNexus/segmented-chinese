{
    "T53n2122_081:0884a02": "法苑珠林卷第八十一",
    "T53n2122_081:0884a04": "西明寺沙門釋道世撰",
    "T53n2122_081:0884a05": "六度篇第八十五之二",
    "T53n2122_081:0884a06": "施度量境部篇六",
    "T53n2122_081:0884a07": "述曰。謂能施之人行有智愚。若智人行施要",
    "T53n2122_081:0884a08": "觀前人。有益便施。無益不施。故優婆塞戒",
    "T53n2122_081:0884a09": "經云。若見貧窮者先語言。汝能歸依三寶受",
    "T53n2122_081:0884a10": "齋戒不。若言能者。先授三歸及齋戒。後則與",
    "T53n2122_081:0884a11": "施物。若言不能。後語言。能隨我語念一切",
    "T53n2122_081:0884a12": "法無常無我涅槃寂滅不。若言能者。教已便",
    "T53n2122_081:0884a13": "施。如其無財教餘有財令作是施。若其愚人",
    "T53n2122_081:0884a14": "貪著財物。不知無常人物屬他。戀著慳惜。菩",
    "T53n2122_081:0884a15": "薩見此無益之物。即令急施。廢修道業。故大",
    "T53n2122_081:0884a16": "莊嚴論云。若物能令起惱則不應畜。縱令",
    "T53n2122_081:0884a17": "寶翫要必有離。如蜂作蜜他得自不得。財寶",
    "T53n2122_081:0884a18": "亦如是。",
    "T53n2122_081:0884a19": "又地持論云。若菩薩布施令他受苦。若致逼",
    "T53n2122_081:0884a20": "迫。若被侵欺及非法求。自力他力不隨所欲。",
    "T53n2122_081:0884a21": "為眾生故。寧自棄捨身命不隨彼欲。令致逼",
    "T53n2122_081:0884a22": "迫則不施與。非是菩薩行淨施時。菩薩外不",
    "T53n2122_081:0884a23": "施者。若有眾生求毒火刀酒媒行作戲等一",
    "T53n2122_081:0884a24": "切非法來求乞者。菩薩不施。若施與者而多",
    "T53n2122_081:0884a25": "起惡。墮於惡道。不到彼岸。若他求索我之",
    "T53n2122_081:0884a26": "身分。即須施與。不須量他前人起退屈心。",
    "T53n2122_081:0884a27": "又智度論問。云何布施得到彼岸不到彼",
    "T53n2122_081:0884a28": "岸。答曰。如舍利弗於六十劫中行菩薩道欲",
    "T53n2122_081:0884a29": "度彼岸。時有乞人來乞其眼。舍利弗言。眼無",
    "T53n2122_081:0884b01": "所任。何以索之。若須我身及以財物者。當",
    "T53n2122_081:0884b02": "以相與。答言。不須。唯欲得眼。若汝實行檀",
    "T53n2122_081:0884b03": "者。以眼見與。爾時舍利弗出一眼與之。乞者",
    "T53n2122_081:0884b04": "得眼。於舍利弗前嗅之。嫌臭唾而棄地。又以",
    "T53n2122_081:0884b05": "脚蹋。舍利弗思惟言。如此弊人難可度也。眼",
    "T53n2122_081:0884b06": "實無用而強索之。既得無用而棄。又以脚",
    "T53n2122_081:0884b07": "蹋。何弊之甚。如此人輩不可度也。不如自",
    "T53n2122_081:0884b08": "調早度生死。思惟是已於菩薩道退迴向小",
    "T53n2122_081:0884b09": "乘。是名不到彼岸。若能不退成辦佛道名到",
    "T53n2122_081:0884b10": "彼岸。",
    "T53n2122_081:0884b11": "福田部第七",
    "T53n2122_081:0884b12": "如優婆塞戒經云。若施畜生得百倍報。施破",
    "T53n2122_081:0884b13": "戒者得千倍報。施持戒者得十萬報。施外道",
    "T53n2122_081:0884b14": "離欲人得百萬報。施向道者得千億報。施須",
    "T53n2122_081:0884b15": "陀洹得無量報。向斯陀含亦無量報。乃至",
    "T53n2122_081:0884b16": "成佛亦無量報。我今為汝分別諸福田。故",
    "T53n2122_081:0884b17": "作是說。若能至心生大憐愍施於畜生。專心",
    "T53n2122_081:0884b18": "恭敬施於諸佛。其福正等無有差別。言百倍",
    "T53n2122_081:0884b19": "得。如以壽命色力安辯施於彼者。施主後",
    "T53n2122_081:0884b20": "得壽命色力安樂辯才。各各百倍。乃至無量",
    "T53n2122_081:0884b21": "亦復如是。是故我於契經中說。我施舍利弗。",
    "T53n2122_081:0884b22": "舍利弗亦施於我。然我得福多。非舍利弗得",
    "T53n2122_081:0884b23": "福多也。或有人說。受者作惡罪及施主。是義",
    "T53n2122_081:0884b24": "不然。何以故。施主施時為破彼苦。非為作罪。",
    "T53n2122_081:0884b25": "是故施主應得善果。受者作惡。罪自鍾己。不",
    "T53n2122_081:0884b26": "及施主。問若施聖人得福多者。云何經說智",
    "T53n2122_081:0884b27": "人行施不簡福田。答今釋此意義有多途。明",
    "T53n2122_081:0884b28": "能施之人。有愚智之別。所施之境。有悲敬之",
    "T53n2122_081:0884b29": "殊。悲是貧苦。敬是三寶。悲是田劣而心勝。敬",
    "T53n2122_081:0884c01": "是田勝而心劣。若取心勝施佛。則不如施貧。",
    "T53n2122_081:0884c02": "故像法決疑經云。有諸眾生。見他聚集作諸",
    "T53n2122_081:0884c03": "福業。但求名聞。傾家財物以用布施。及見貧",
    "T53n2122_081:0884c04": "窮孤獨。呵罵驅出不濟一毫。如此眾生名為",
    "T53n2122_081:0884c05": "顛倒作善癡狂禍福。名為不正作福。如此人",
    "T53n2122_081:0884c06": "等甚可憐愍。用財甚多獲福甚少。善男子。我",
    "T53n2122_081:0884c07": "於一時告諸大眾。若人於阿僧祇身供養十",
    "T53n2122_081:0884c08": "方諸佛并諸菩薩及聲聞眾。不如有人施畜",
    "T53n2122_081:0884c09": "生一口飲食。其福勝彼百千萬倍無量無邊。",
    "T53n2122_081:0884c10": "乃至施與餓狗蟻子等。悲田最勝。",
    "T53n2122_081:0884c11": "又智度論云。如舍利弗。以一鉢飯上佛。佛",
    "T53n2122_081:0884c12": "即迴施狗。而問舍利弗。誰得福多。舍利弗",
    "T53n2122_081:0884c13": "言。如我解佛法義。佛施狗得福多。若據敬",
    "T53n2122_081:0884c14": "法重人識位修道。敬田即勝。故優婆塞戒經",
    "T53n2122_081:0884c15": "云。若施畜生得百倍報。乃至須陀洹得無量",
    "T53n2122_081:0884c16": "報。羅漢辟支尚不如佛。況餘類也。若據平等",
    "T53n2122_081:0884c17": "而行施者。無問悲敬。等心而施得福弘廣。故",
    "T53n2122_081:0884c18": "維摩經云。分作二分。一分施彼難勝如來。一",
    "T53n2122_081:0884c19": "分與城中最下乞人。福田無二。",
    "T53n2122_081:0884c20": "又賢愚經云。佛姨母摩訶波闍波提。佛已出",
    "T53n2122_081:0884c21": "家。手自紡織。預作一端金色之[疊*毛]。積心係想",
    "T53n2122_081:0884c22": "唯俟於佛。既得見佛喜發心髓。即持此[疊*毛]奉",
    "T53n2122_081:0884c23": "上如來。佛告憍曇彌。汝持此[疊*毛]往奉眾僧。波",
    "T53n2122_081:0884c24": "提重白佛言。自佛出家心每思念。故手自紡",
    "T53n2122_081:0884c25": "織規心俟佛。唯願垂愍為我受之。佛告之曰。",
    "T53n2122_081:0884c26": "知母專心欲用施我。然恩愛心施福不弘廣。",
    "T53n2122_081:0884c27": "若施眾僧獲報彌多。我知此事是以相勸。",
    "T53n2122_081:0884c28": "又居士請僧福田經云。別請五百羅漢。不如",
    "T53n2122_081:0884c29": "僧次一凡夫僧。吾法中無受別請法。若有別",
    "T53n2122_081:0885a01": "請僧者。非吾弟子。是六師法。七佛所不可。",
    "T53n2122_081:0885a02": "故知施有三種。故不可以一概論也。",
    "T53n2122_081:0885a03": "相對部第八",
    "T53n2122_081:0885a04": "述曰。此別有五種相對。第一田財相對有四。",
    "T53n2122_081:0885a05": "一田勝財劣。如童子施土與佛等。二財勝田",
    "T53n2122_081:0885a06": "劣。如將寶施貧人等。三田財俱勝。如將寶施",
    "T53n2122_081:0885a07": "佛等。四田財俱劣。如將草施畜等。",
    "T53n2122_081:0885a08": "第二輕重相對有四。一心重財輕。如貧女將",
    "T53n2122_081:0885a09": "一錢施大眾得福弘多。二財重心輕如王夫人。",
    "T53n2122_081:0885a10": "心慢多將寶物。施眾得福尠少(下二可知)。",
    "T53n2122_081:0885a11": "第三空有相對。一空心不空境。如雖學空觀",
    "T53n2122_081:0885a12": "然惜財不施還得貧報。二空境不空心。知財",
    "T53n2122_081:0885a13": "不堅常多樂施得福增多(下二可知)。",
    "T53n2122_081:0885a14": "第四多少相對。如法句喻經云。施有四事。何",
    "T53n2122_081:0885a15": "等為四。一者施多得福報少。二者施少得福",
    "T53n2122_081:0885a16": "報多。三者施少得福報少。四者施多得福報",
    "T53n2122_081:0885a17": "亦多。何謂施多得福報少。其人愚癡殺生祭",
    "T53n2122_081:0885a18": "祠。飲酒歌舞。損費錢寶無有福慧。是為施多",
    "T53n2122_081:0885a19": "得福少。何謂施少得福多者。能以慈心奉",
    "T53n2122_081:0885a20": "道德人。眾僧食已精進學誦。施此雖少其福",
    "T53n2122_081:0885a21": "彌大。是為施少得福多。何謂施少得報少",
    "T53n2122_081:0885a22": "者。以慳貪惡意施凡道士。兩俱愚癡。是故",
    "T53n2122_081:0885a23": "施少得福亦少。何謂施多得福多者。若有",
    "T53n2122_081:0885a24": "賢者覺世無常。好心出財。起立塔寺。精舍",
    "T53n2122_081:0885a25": "園果。供養三尊。衣被履屣床榻厨膳。斯福如",
    "T53n2122_081:0885a26": "五大河流入于大海。福流如是。世世不斷。是",
    "T53n2122_081:0885a27": "為施多其報亦多。",
    "T53n2122_081:0885a28": "第五染淨相對。如智度論云。佛法中有四種",
    "T53n2122_081:0885a29": "布施。一施者清淨受者不淨。二施者不淨受",
    "T53n2122_081:0885b01": "者清淨。三施受俱淨。四施受俱不淨。佛自供",
    "T53n2122_081:0885b02": "養佛故。是為二俱清淨。如東方寶積佛功德",
    "T53n2122_081:0885b03": "力所生華。寄十住法身普明菩薩。送此華來",
    "T53n2122_081:0885b04": "上散釋迦牟尼佛。知十方佛是第一福田。是",
    "T53n2122_081:0885b05": "為二俱清淨(餘句可解)。",
    "T53n2122_081:0885b06": "財施部第九",
    "T53n2122_081:0885b07": "如大寶積經云。財施有五種。一至心施。二信",
    "T53n2122_081:0885b08": "心施。三隨時施。四自手施。五如法施。",
    "T53n2122_081:0885b09": "述曰。然所施之財。有是有非。非法之物縱將",
    "T53n2122_081:0885b10": "布施得福尠少。如法之財得福彌多。如大",
    "T53n2122_081:0885b11": "寶積經云。所不應施復有五事。一非理求財",
    "T53n2122_081:0885b12": "不以施人。物不淨故。二酒及毒藥不以施人。",
    "T53n2122_081:0885b13": "亂眾生故。三罝羅機網不以施人。惱眾生故。",
    "T53n2122_081:0885b14": "四刀杖箭不以施人。害眾生故。五音樂女色",
    "T53n2122_081:0885b15": "不以施人。壞淨心故。",
    "T53n2122_081:0885b16": "又地持論云。菩薩亦不以不如法食施。所謂",
    "T53n2122_081:0885b17": "施出家人餘殘飲食。便利洟唾膿血污食。不",
    "T53n2122_081:0885b18": "語不知飯及麥飯。不如法和應棄者。謂不",
    "T53n2122_081:0885b19": "葱食雜污不肉食不酒飲雜污。如是和合",
    "T53n2122_081:0885b20": "不如法者。勿以施人。",
    "T53n2122_081:0885b21": "又智度論云。若人鞭打拷掠閉繫法得財而",
    "T53n2122_081:0885b22": "作布施。生象馬牛中。雖受畜生形負重鞭策",
    "T53n2122_081:0885b23": "羇靽乘騎。而得好屋好食。為人所重以人供",
    "T53n2122_081:0885b24": "給。又如惡人多懷瞋恚心由不端而行布施。",
    "T53n2122_081:0885b25": "當墮龍中得七寶宮殿妙食好色。又如憍人",
    "T53n2122_081:0885b26": "多慢瞋心布施。墮金翅鳥中常得自在。有如",
    "T53n2122_081:0885b27": "意寶珠以為纓絡。種種所須皆得自恣。無不",
    "T53n2122_081:0885b28": "如意。變化萬端無事不辦。又如宰官之人枉",
    "T53n2122_081:0885b29": "濫人民不順治法。而取財物以用布施。墮鬼",
    "T53n2122_081:0885c01": "神中作鳩槃茶鬼。能種種變化五塵自娛。又",
    "T53n2122_081:0885c02": "如多瞋佷戾嗜好酒肉之人而行布施。墮地",
    "T53n2122_081:0885c03": "夜叉鬼中。常得種種歡樂音樂飲食。又如有",
    "T53n2122_081:0885c04": "人剛愎強梁而能布施車馬代步。墮虛空夜",
    "T53n2122_081:0885c05": "叉中而有大力。所至如風。又如有人妬心好",
    "T53n2122_081:0885c06": "諍而能以好房舍臥具衣服飲食布施。故生",
    "T53n2122_081:0885c07": "宮觀飛行夜叉中。有種種娛樂便身之物。若",
    "T53n2122_081:0885c08": "惱前人強求人物而營福者。反招其罪。不如",
    "T53n2122_081:0885c09": "靜心修治內心得利轉勝。",
    "T53n2122_081:0885c10": "又優婆塞經云。若惱眷屬得物以施。是人未",
    "T53n2122_081:0885c11": "來雖得大報身當病苦。若先不能供養父母。",
    "T53n2122_081:0885c12": "惱其妻子奴婢困苦而布施者。是名惡人。是",
    "T53n2122_081:0885c13": "假名施。不名義施。如是施者。名無憐愍。不知",
    "T53n2122_081:0885c14": "報恩。是人未來雖得財寶。常求不集不能出",
    "T53n2122_081:0885c15": "用。身多病苦。以此文證。強役人物營修福",
    "T53n2122_081:0885c16": "者。反招苦報。何名出益。今時末世道俗訛",
    "T53n2122_081:0885c17": "替。競興齋講強抑求財。營修塔寺依經不合。",
    "T53n2122_081:0885c18": "反招前罪。不如靜坐內修實行。出離中勝無",
    "T53n2122_081:0885c19": "過於此。若有淨心為人說法。前人敬誠求法",
    "T53n2122_081:0885c20": "捨施。即須為說令成福智。不得見有前判。",
    "T53n2122_081:0885c21": "雷同總撥妄生譏謗。抑遏前福。",
    "T53n2122_081:0885c22": "又無性攝論釋云。謂菩薩見彼有情。於其財",
    "T53n2122_081:0885c23": "位。有重業障。故不施與。令知慧施空無有",
    "T53n2122_081:0885c24": "果。設復施彼亦不能受。何用施為。如有頌",
    "T53n2122_081:0885c25": "言。",
    "T53n2122_081:0885c26": "　如母乳嬰兒　　一經月無倦",
    "T53n2122_081:0885c27": "　嬰兒喉若閉　　乳母欲何為",
    "T53n2122_081:0885c28": "　寧使貧乏於財位　　遠離惡趣諸惡行",
    "T53n2122_081:0885c29": "　勿彼富貴亂諸根　　令感當來眾苦器",
    "T53n2122_081:0886a01": "又增一阿含經云。爾時世尊告諸比丘。應時",
    "T53n2122_081:0886a02": "之施有五事益。云何為五。一者施遠來人。二",
    "T53n2122_081:0886a03": "者施遠去人。三者施病人。四者儉時施。五者",
    "T53n2122_081:0886a04": "若初得新果蓏若穀食等。先與持戒精進人。",
    "T53n2122_081:0886a05": "然後自食。是故欲行此五施。當念隨時施。若",
    "T53n2122_081:0886a06": "應時淨施者。還得應時果報。謂隨時所宜淨",
    "T53n2122_081:0886a07": "心而施。若寒時施溫室氈被薪火暖食等。若",
    "T53n2122_081:0886a08": "熱時施涼室輕衣水扇冷物等。渴時與漿。飢",
    "T53n2122_081:0886a09": "時給食。風雨送供。天和請僧。如是隨時應",
    "T53n2122_081:0886a10": "情令悅。未來獲福還受順報。",
    "T53n2122_081:0886a11": "又菩薩地持論云。一切施者。略說有二種。一",
    "T53n2122_081:0886a12": "內物。二外物。菩薩捨身。是名內施。若為食",
    "T53n2122_081:0886a13": "吐眾生食已吐施。是名內外施。除上所說。",
    "T53n2122_081:0886a14": "是名外施。菩薩內施有二種。一隨所欲作他",
    "T53n2122_081:0886a15": "力自在捨身布施。譬如有人為衣食故繫屬",
    "T53n2122_081:0886a16": "於人為他僕使。如是菩薩不為利養。但為無",
    "T53n2122_081:0886a17": "上菩提。為安樂眾生。為滿足檀波羅蜜。隨所",
    "T53n2122_081:0886a18": "欲作他力自在捨身布施。二隨他所須。支節",
    "T53n2122_081:0886a19": "等一切施與。菩薩外施復有三種。一隨其所",
    "T53n2122_081:0886a20": "求受用樂具歡喜施與。二奉事彼故一切捨",
    "T53n2122_081:0886a21": "心一切施與。菩薩內外物非無差別。等施一",
    "T53n2122_081:0886a22": "切。或有所施。或有不施。若於眾生樂而不",
    "T53n2122_081:0886a23": "安。不樂不安。則不施與。若於眾生安而不",
    "T53n2122_081:0886a24": "樂。亦安亦樂。是則盡施。",
    "T53n2122_081:0886a25": "又大集經云。菩薩有四種施具足智慧。何等",
    "T53n2122_081:0886a26": "為四。一以紙筆墨與法師令書寫經。二種種",
    "T53n2122_081:0886a27": "校飾莊嚴妙座以施法師。三以諸所須供養",
    "T53n2122_081:0886a28": "之具奉上法師。四無諂曲心讚歎法師。",
    "T53n2122_081:0886a29": "又智度論云。若人布施修福。不好有為作業",
    "T53n2122_081:0886b01": "生活。則得生四天王處。若人布施加以供養",
    "T53n2122_081:0886b02": "父母伯叔兄弟姊妹等。無瞋無恨不好諍訟。",
    "T53n2122_081:0886b03": "又不喜諍訟之人。得生忉利天乃至他化自",
    "T53n2122_081:0886b04": "在天。",
    "T53n2122_081:0886b05": "又優婆塞戒經云。若以衣施得上妙色。若以",
    "T53n2122_081:0886b06": "食施得無上力。若以燈施得淨妙眼。若以乘",
    "T53n2122_081:0886b07": "施身受安樂。若以舍施所須無乏。",
    "T53n2122_081:0886b08": "若以淨妙物施。後得好色。人所樂見。善名",
    "T53n2122_081:0886b09": "流布。所求如意。生上種姓。是不名為惡。",
    "T53n2122_081:0886b10": "若為自身造作衣服莊嚴之具種種器物。作",
    "T53n2122_081:0886b11": "已歡喜自未服用。持以施人。是人未來得如",
    "T53n2122_081:0886b12": "意樹。若有人能日日立要。先施他食。然後",
    "T53n2122_081:0886b13": "自食。若違此要誓輸佛物。犯則生愧。如其",
    "T53n2122_081:0886b14": "不違。即是微妙智慧因緣。如是施者諸施中",
    "T53n2122_081:0886b15": "最上。是人亦得名上施主。",
    "T53n2122_081:0886b16": "若給妻子奴婢衣食。常以憐愍歡喜心與。未",
    "T53n2122_081:0886b17": "來則得無量福德。若復觀田倉中多有鼠雀",
    "T53n2122_081:0886b18": "犯暴穀米。常生憐愍復作是念。如是鼠雀",
    "T53n2122_081:0886b19": "因我得活。念已歡喜無觸惱想。當知是人得",
    "T53n2122_081:0886b20": "福無量。",
    "T53n2122_081:0886b21": "又大寶積經云。若以華施。具陀羅尼七覺華",
    "T53n2122_081:0886b22": "故。",
    "T53n2122_081:0886b23": "若以香施。具戒定慧熏塗身故。若以果施具",
    "T53n2122_081:0886b24": "戒成就無漏果故。",
    "T53n2122_081:0886b25": "若以食施。具足命辯色力樂故。",
    "T53n2122_081:0886b26": "若以衣施。具清淨色除無慚愧故。",
    "T53n2122_081:0886b27": "若以燈施。具足佛眼照了一切諸法性故。",
    "T53n2122_081:0886b28": "若以象馬車乘施。得無上乘具足神通故。",
    "T53n2122_081:0886b29": "若以瓔珞施。具足八十隨形好故。",
    "T53n2122_081:0886c01": "若以珍寶施。具足大人三十二相故。",
    "T53n2122_081:0886c02": "若以筋力僕使施。具佛十力四無畏故。",
    "T53n2122_081:0886c03": "取要言之。乃至國城妻子頭目手足舉身施",
    "T53n2122_081:0886c04": "與。心無悋惜。為得無上菩提度眾生故。",
    "T53n2122_081:0886c05": "又大菩薩藏經云。菩薩為得阿耨菩提故。行",
    "T53n2122_081:0886c06": "拕那波羅蜜多時。所修布施。又得十種稱",
    "T53n2122_081:0886c07": "讚利益。何等為十。一者菩薩摩訶薩以上妙",
    "T53n2122_081:0886c08": "五欲施故。獲得清淨戒定慧聚及以解脫解",
    "T53n2122_081:0886c09": "脫知見聚無不具足。二者菩薩以上妙戲樂",
    "T53n2122_081:0886c10": "器施故。獲得清淨游戲法樂無不具足。三者",
    "T53n2122_081:0886c11": "菩薩以足施故。感得圓滿法義之足。趣菩提",
    "T53n2122_081:0886c12": "坐無不具足。四者菩薩以手施故。感得圓滿",
    "T53n2122_081:0886c13": "清淨法手。拯濟眾生無不具足。五者菩薩以",
    "T53n2122_081:0886c14": "耳鼻施故。獲得諸根圓滿成就無不具足。六",
    "T53n2122_081:0886c15": "者以支節施故。獲得清淨無染威嚴佛身無",
    "T53n2122_081:0886c16": "不具足。七者菩薩以目施故。獲得觀視一切",
    "T53n2122_081:0886c17": "眾生。清淨法眼無有障礙。無不具足。八者菩",
    "T53n2122_081:0886c18": "薩以血肉施故。獲得堅固身命。攝持長養一",
    "T53n2122_081:0886c19": "切眾生。真實善權無不具足。九者菩薩以",
    "T53n2122_081:0886c20": "髓腦施故。獲得圓滿不可破壞等金剛身無",
    "T53n2122_081:0886c21": "不具足。十者菩薩以頭施故。證得圓滿超過",
    "T53n2122_081:0886c22": "三界無上最上一切智智之首。無不具足。舍",
    "T53n2122_081:0886c23": "利子。菩薩摩訶薩為得菩提行如是施。攝受",
    "T53n2122_081:0886c24": "如是相貌圓滿佛法稱讚利益上妙功德。皆",
    "T53n2122_081:0886c25": "為滿足拕那波羅蜜多故。爾時世尊。而說頌",
    "T53n2122_081:0886c26": "曰。",
    "T53n2122_081:0886c27": "　行施不求妙色財　　亦不願感天人趣",
    "T53n2122_081:0886c28": "　我求無上勝菩提　　施微便感無量福",
    "T53n2122_081:0886c29": "又百緣經云。佛在世時。舍衛城中有一長者。",
    "T53n2122_081:0887a01": "財寶無量不可稱計。其婦生一男兒。端正殊",
    "T53n2122_081:0887a02": "妙世所希有。當生之日天降大雨。父母歡",
    "T53n2122_081:0887a03": "喜。舉國聞知。相師占善。因為立字。名耶奢",
    "T53n2122_081:0887a04": "蜜多。不飲乳哺。其牙齒間自然八功德水用",
    "T53n2122_081:0887a05": "自充足。年漸長大見佛出家得阿羅漢果。諸",
    "T53n2122_081:0887a06": "天世人所見敬仰時諸比丘見是事已。請佛",
    "T53n2122_081:0887a07": "為說宿福因緣。爾時世尊告諸比丘。此賢劫",
    "T53n2122_081:0887a08": "中有佛出世。號曰迦葉。於彼法中有一長者。",
    "T53n2122_081:0887a09": "年極老耄。出家入道不能精勤。又復重病。良",
    "T53n2122_081:0887a10": "醫占之教當服蘇。病乃可差。尋用醫教取",
    "T53n2122_081:0887a11": "蘇服之。於其夜中藥發熱渴。馳走求水。水",
    "T53n2122_081:0887a12": "器皆空。復趣泉河普皆枯渴。如是處處求",
    "T53n2122_081:0887a13": "水不得。深自悔責。於彼河岸脫衣繫樹。捨",
    "T53n2122_081:0887a14": "之還來。至其明旦以狀白師。師聞是語即答",
    "T53n2122_081:0887a15": "之言。汝遭此苦狀似餓鬼。汝今可即取我瓶",
    "T53n2122_081:0887a16": "中水至僧中行。即受教取瓶水。水盡涸竭。心",
    "T53n2122_081:0887a17": "懷憂悑。謂其命終必墮餓鬼。尋詣佛所具",
    "T53n2122_081:0887a18": "陳上事。而白世尊。幸為見示。佛告比丘。汝",
    "T53n2122_081:0887a19": "今當於眾僧之中行好淨水。可得脫此餓鬼",
    "T53n2122_081:0887a20": "之身。聞已歡喜。即便僧中常行淨水。經二萬",
    "T53n2122_081:0887a21": "歲即便命終。在所生處其牙齒間。常有清淨",
    "T53n2122_081:0887a22": "八功德水。自然充足。不飲乳哺。乃至今者遭",
    "T53n2122_081:0887a23": "值於我出家得道。比丘聞已歡喜奉行。",
    "T53n2122_081:0887a24": "又阿育王經云。昔佛在世時與諸比丘及與",
    "T53n2122_081:0887a25": "阿難前後圍繞。入王舍城而行乞食。至於巷",
    "T53n2122_081:0887a26": "中見二小兒。一名德勝。二名無勝。弄土而戲。",
    "T53n2122_081:0887a27": "擁土作城舍宅倉儲。以土為麨著於倉中。此",
    "T53n2122_081:0887a28": "二小兒見佛相好金色光明遍照城內。德勝",
    "T53n2122_081:0887a29": "歡喜掬倉中土名為麨者。奉上世尊。而發願",
    "T53n2122_081:0887b01": "言。使我將來蓋於天地廣設供養。緣是善根",
    "T53n2122_081:0887b02": "發願功德。佛般涅槃一百年後。作轉輪王王",
    "T53n2122_081:0887b03": "閻浮提。住華氏城。正法治世。號阿怒伽王。",
    "T53n2122_081:0887b04": "分佛舍利而作八萬四千寶塔。其王信心常",
    "T53n2122_081:0887b05": "請眾僧宮中供養。時王宮中有一婢使。最貧",
    "T53n2122_081:0887b06": "下賤。見王作福自剋責言。王先身時布施如",
    "T53n2122_081:0887b07": "來一掬土故。今得富貴。今日重作。將來轉",
    "T53n2122_081:0887b08": "勝。我先身罪今日廝下。又復貧窮。無可修福。",
    "T53n2122_081:0887b09": "將來轉賤。何有出期。思已啼哭。眾僧食訖。",
    "T53n2122_081:0887b10": "此婢掃地糞掃中得一銅錢。以此一錢即施",
    "T53n2122_081:0887b11": "眾僧。心生歡喜。其後不久得病命終。生阿",
    "T53n2122_081:0887b12": "育王夫人腹中。滿足十月產生一女。端正殊",
    "T53n2122_081:0887b13": "妙世之少雙。其女右手尋常急拳。年滿五",
    "T53n2122_081:0887b14": "歲。夫人白王。所生女子一手常拳。王即喚",
    "T53n2122_081:0887b15": "來抱著膝上。王為摩手。手即自開。當於掌",
    "T53n2122_081:0887b16": "中有一金錢隨取隨有而無窮盡。須臾之間",
    "T53n2122_081:0887b17": "金錢滿藏。王怪所以。即將往問耶奢羅漢上",
    "T53n2122_081:0887b18": "座。此女先身作何福德。於手掌中有此金錢。",
    "T53n2122_081:0887b19": "取無窮盡上座答言。此女先身是王宮人。於",
    "T53n2122_081:0887b20": "糞掃中得一銅錢布施眾僧。以此善根得生",
    "T53n2122_081:0887b21": "王家。以為王女。緣昔一錢布施眾僧善根因",
    "T53n2122_081:0887b22": "緣。恒常手中把一大金錢取無窮盡。",
    "T53n2122_081:0887b23": "又雜寶藏經云。昔耆闍崛山中多有僧住。諸",
    "T53n2122_081:0887b24": "方人聞送供者眾。有一貧窮乞索女人。見諸",
    "T53n2122_081:0887b25": "長者送供詣山。作是念言。此必作會。我當往",
    "T53n2122_081:0887b26": "乞。便向山中見諸長者。以種種食供養眾",
    "T53n2122_081:0887b27": "僧。自思惟言。彼諸人等。先世修福。今日富",
    "T53n2122_081:0887b28": "貴。今復重作。未來轉勝。我先不修今世貧",
    "T53n2122_081:0887b29": "苦。今若不作未來轉劇。思已啼哭。先於糞",
    "T53n2122_081:0887c01": "中拾得兩錢。每常保惜以俟乞索不得之時。",
    "T53n2122_081:0887c02": "當用買食。我今持以布施眾僧。分一二日不",
    "T53n2122_081:0887c03": "得食意。伺僧食訖即便布施。維那僧前欲為",
    "T53n2122_081:0887c04": "祝願。上座不聽。自為祝願。復留食施。諸人",
    "T53n2122_081:0887c05": "既見上座乞食。諸人亦與。女大歡喜云。我得",
    "T53n2122_081:0887c06": "果報。將食出外。到一樹下。食訖而臥。施福",
    "T53n2122_081:0887c07": "所感黃雲覆之。時值國王最大夫人亡來七",
    "T53n2122_081:0887c08": "日。王遣人訪誰有福德應為夫人。使與相師",
    "T53n2122_081:0887c09": "至彼樹下見此女人。相師占之。此女福德堪",
    "T53n2122_081:0887c10": "為夫人。即以香湯沐浴清淨。與彼夫人衣服",
    "T53n2122_081:0887c11": "令著。大小相稱。千乘萬騎將至王所。王見歡",
    "T53n2122_081:0887c12": "喜。心甚敬重。後時自念。我今所以得福報。",
    "T53n2122_081:0887c13": "緣以兩錢施僧故爾。當知彼僧便為於我有",
    "T53n2122_081:0887c14": "大重恩。即白王言。我先廝賤。王見洗拔得",
    "T53n2122_081:0887c15": "為人次願聽往彼僧所報恩。王言。隨意。夫",
    "T53n2122_081:0887c16": "人即便車載飲食及珍寶。詣山布施。上座即",
    "T53n2122_081:0887c17": "遣維那祝願。不自祝願。夫人念言。前施兩",
    "T53n2122_081:0887c18": "錢見為祝願。今載珍寶不為祝願。年少比",
    "T53n2122_081:0887c19": "丘亦嫌此事。上座爾時語夫人言。心念嫌我。",
    "T53n2122_081:0887c20": "兩錢施時為我祝願。今載珍寶不為祝願。",
    "T53n2122_081:0887c21": "我佛法中唯貴善心。不貴珍寶。夫人先施兩",
    "T53n2122_081:0887c22": "錢之時。善心極勝。今施珍寶吾我貢高。是以",
    "T53n2122_081:0887c23": "我今不為祝願。諸年少等亦莫嫌我。年少",
    "T53n2122_081:0887c24": "比丘聞已慚愧。悉皆獲得須陀洹果。夫人聽",
    "T53n2122_081:0887c25": "法慚愧亦得須陀洹果。",
    "T53n2122_081:0887c26": "又雜寶藏經云。昔拘留沙國有惡生王。詣園",
    "T53n2122_081:0887c27": "堂上見一金猫。從東北角入西南角。王時見",
    "T53n2122_081:0887c28": "已即遣人掘。得一銅盆。盆受三斛。滿中金",
    "T53n2122_081:0887c29": "錢。漸漸深掘復得一盆。如是次第得三重盆。",
    "T53n2122_081:0888a01": "各受三斛。悉滿金錢。轉復傍掘經於五里。步",
    "T53n2122_081:0888a02": "步之中盡得銅盆。皆滿金錢。王雖得錢悑",
    "T53n2122_081:0888a03": "不敢用。怪其所以。即詣尊者迦旃延所。說",
    "T53n2122_081:0888a04": "其因緣。尊者答王。此王宿因所獲福報。但用",
    "T53n2122_081:0888a05": "無苦。王即請問往昔因緣。尊者答王。乃往過",
    "T53n2122_081:0888a06": "去九十一劫。毘婆尸佛入般涅槃後。遺法之",
    "T53n2122_081:0888a07": "中有諸比丘。四衢道頭施座置鉢。在上教化。",
    "T53n2122_081:0888a08": "而作是言。誰有人能舉財著此堅牢藏中。若",
    "T53n2122_081:0888a09": "入此藏王賊水火所不能奪。時有貧人。先因",
    "T53n2122_081:0888a10": "賣薪得錢三文。見僧教化歡喜布施。即以此",
    "T53n2122_081:0888a11": "錢重著鉢中。發願而去。去家五里步步歡喜。",
    "T53n2122_081:0888a12": "到門欲入。復遙向僧至心頂禮。發願而入。時",
    "T53n2122_081:0888a13": "貧人者今王身是。緣昔三錢歡喜施僧。世世",
    "T53n2122_081:0888a14": "尊貴常得如是。三重銅盆滿中金錢。緣五里",
    "T53n2122_081:0888a15": "中步步歡喜。常於五里有此金錢。以是因",
    "T53n2122_081:0888a16": "緣。若布施時應當至心。歡喜施與勿生悔",
    "T53n2122_081:0888a17": "心。",
    "T53n2122_081:0888a18": "隨喜部第十",
    "T53n2122_081:0888a19": "如優婆塞戒經云。佛言。若人有財見有求者。",
    "T53n2122_081:0888a20": "言無言遽。當知是人已說來世貧窮薄德。如",
    "T53n2122_081:0888a21": "是之人名為放逸。自說無財。是義不然。何以",
    "T53n2122_081:0888a22": "故。一切水草人無不有。雖是國主不必能",
    "T53n2122_081:0888a23": "施。雖是貧窮非不能施。何以故。貧窮之人亦",
    "T53n2122_081:0888a24": "有食分。食已洗器棄蕩滌汁施應食者。亦得",
    "T53n2122_081:0888a25": "福德。若以塵麨施於蟻子亦得無量福德果",
    "T53n2122_081:0888a26": "報。天下極貧誰當無此塵許麨耶。誰有一日",
    "T53n2122_081:0888a27": "不食三摶麨命不全者。是故諸人應以食半",
    "T53n2122_081:0888a28": "施於乞者。善男子。極貧之人誰有赤體無衣",
    "T53n2122_081:0888a29": "服者。若有衣服。豈無一線施人繫瘡一指許",
    "T53n2122_081:0888b01": "財作燈炷耶。天下之人誰有貧窮當無身者。",
    "T53n2122_081:0888b02": "如其有身見他作福。身應往助歡喜無厭。亦",
    "T53n2122_081:0888b03": "名施主。亦得福德。或時有分。或有與等。或有",
    "T53n2122_081:0888b04": "勝者。以是因緣。我受波斯匿王食時亦祝願。",
    "T53n2122_081:0888b05": "王及貧窮人所得功德等無差別。如人買香。",
    "T53n2122_081:0888b06": "塗香末香散香燒香。如是四香有人觸者。買",
    "T53n2122_081:0888b07": "者量者等聞無異。而諸香不失毫釐。修施之",
    "T53n2122_081:0888b08": "德亦復如是。若多若少。若麁若細。若隨喜",
    "T53n2122_081:0888b09": "心身往佐助。若遙見聞心生歡喜。其心等故",
    "T53n2122_081:0888b10": "所得果報無有差別。若無財物見他施已。心",
    "T53n2122_081:0888b11": "不喜信。疑於福田。是名貧窮。若多財寶自在",
    "T53n2122_081:0888b12": "無礙有良福田。內無信心不能奉施。亦名貧",
    "T53n2122_081:0888b13": "窮。是故智者自觀餘一摶食。自食則生。施他",
    "T53n2122_081:0888b14": "則死。猶應施與。況復多耶。智者復觀。世間若",
    "T53n2122_081:0888b15": "有持戒多聞乃至獲得阿羅漢果。猶不能遮",
    "T53n2122_081:0888b16": "斷飢渴等。若房舍衣服飲食臥具病藥。皆由",
    "T53n2122_081:0888b17": "先世不施因緣。破戒之人若樂行施。是人雖",
    "T53n2122_081:0888b18": "墮餓鬼畜生。常得飽滿無所乏少。雖富有四",
    "T53n2122_081:0888b19": "天地受無量樂。猶不知足。是故我應為無上",
    "T53n2122_081:0888b20": "樂而行布施。不為人天。何以故。無常故。有",
    "T53n2122_081:0888b21": "邊故。若施主歡喜不悔。親近善人。財富自",
    "T53n2122_081:0888b22": "在。生上族家。得人天樂。至無上果。能離一切",
    "T53n2122_081:0888b23": "煩惱結縛。",
    "T53n2122_081:0888b24": "若施主能自手施已。生上姓家遇善知識。多",
    "T53n2122_081:0888b25": "饒財寶眷屬成就。能用能施。一切眾生喜樂",
    "T53n2122_081:0888b26": "見之。見已恭敬尊重讚歎。",
    "T53n2122_081:0888b27": "又大丈夫論云。若慳心多者。雖復泥土重於",
    "T53n2122_081:0888b28": "金玉。若悲心多者。雖施金玉輕於草木。若慳",
    "T53n2122_081:0888b29": "心多者。喪失財寶。心大憂惱。若行施者。令受",
    "T53n2122_081:0888c01": "者喜悅。自亦喜悅。設有美食。若不施與而食",
    "T53n2122_081:0888c02": "噉者。不以為美。設有惡食得行布施。然後食",
    "T53n2122_081:0888c03": "者心中歡悅以為極美。若行施竟有餘自食。",
    "T53n2122_081:0888c04": "善丈夫者心生喜樂。如得涅槃。無信心者誰",
    "T53n2122_081:0888c05": "信是語。設有麁食。有飢者在前。尚不能施與。",
    "T53n2122_081:0888c06": "況餘勝解而能與人。若人於大水邊。尚不能",
    "T53n2122_081:0888c07": "以少水施與眾生。況餘好財。是人於世間糞",
    "T53n2122_081:0888c08": "土易得於水。慳貪之人聞乞糞土猶懷悋惜。",
    "T53n2122_081:0888c09": "況復財物。",
    "T53n2122_081:0888c10": "如有二人。一則大富。一則貧窮。有乞者來。如",
    "T53n2122_081:0888c11": "是二人俱懷苦惱。有財物者懼其求索。無財",
    "T53n2122_081:0888c12": "物者我當云何。得少財物與之。如是二人憂",
    "T53n2122_081:0888c13": "苦雖同。果報各異。貧悲念者生天人中受無",
    "T53n2122_081:0888c14": "量樂。富慳貪者生餓鬼中受無量苦。若菩薩",
    "T53n2122_081:0888c15": "但有悲愍心。便為具足。況與少物。菩薩悲心",
    "T53n2122_081:0888c16": "念施無有財物。見人乞時不忍言無。悲苦墮",
    "T53n2122_081:0888c17": "淚。設聞他苦尚不能堪忍。況復眼見他苦惱",
    "T53n2122_081:0888c18": "而不救濟者。無有是處。有悲心者見貧苦眾",
    "T53n2122_081:0888c19": "生。無財可與。悲苦歎息。無可為喻。救眾生",
    "T53n2122_081:0888c20": "者。見眾生受苦悲泣墮淚。以墮淚故知其心",
    "T53n2122_081:0888c21": "軟。菩薩淚有三時。一見修功德人以愛敬故",
    "T53n2122_081:0888c22": "為之墮淚。二見苦惱眾生無功德者以悲愍",
    "T53n2122_081:0888c23": "故。為之墮淚。三修大施時悲喜踊躍墮淚。計",
    "T53n2122_081:0888c24": "菩薩墮淚已來多四大海水。世間眾生捨於",
    "T53n2122_081:0888c25": "親屬悲泣墮淚。不及菩薩見貧苦眾生無財",
    "T53n2122_081:0888c26": "施時悲泣墮淚。菩薩聞乞聲為之墮淚。乞",
    "T53n2122_081:0888c27": "者見菩薩雨淚。雖不言與當知必得。菩薩見",
    "T53n2122_081:0888c28": "乞者來時。極生悲苦。乞者得財物時。心生",
    "T53n2122_081:0888c29": "歡喜得滅悲苦。菩薩聞乞言時。悲泣墮淚",
    "T53n2122_081:0889a01": "不能自比。乞者言足。爾時乃止。菩薩修行",
    "T53n2122_081:0889a02": "施已。眾生滿足。便入山林。修行禪定。滅除",
    "T53n2122_081:0889a03": "三毒。財物倍多。無乞可施。我今出家斷諸結",
    "T53n2122_081:0889a04": "使。菩薩發願度諸眾生。諸有所索一切皆捨。",
    "T53n2122_081:0889a05": "有悲心者。為他故涅槃尚捨。況復捨身命財",
    "T53n2122_081:0889a06": "有何難也。捨財物者。不如捨身。捨身者。不如",
    "T53n2122_081:0889a07": "捨於涅槃。涅槃尚捨。何有不捨。悲心徹髓",
    "T53n2122_081:0889a08": "得自在悲。作救濟者。大菩薩施。都無難也。",
    "T53n2122_081:0889a09": "菩薩悲心悉得知見一切眾生身者。無不是",
    "T53n2122_081:0889a10": "病。無有知者。以三事故。知其有病。何者為",
    "T53n2122_081:0889a11": "三。飲食衣服湯藥即是病相。菩薩悲心以三",
    "T53n2122_081:0889a12": "事得顯。何者為三。即是財法無畏施也。菩",
    "T53n2122_081:0889a13": "薩與一切眾生作樂。為滅一切眾生苦故。捨",
    "T53n2122_081:0889a14": "身救之。菩薩不求果報。視如芻草。菩薩大",
    "T53n2122_081:0889a15": "悲作種種方便。猶如乳聚。以血施人。易於",
    "T53n2122_081:0889a16": "世人以水用施。如菩薩昔日五處出血施諸",
    "T53n2122_081:0889a17": "夜叉鬼。踊躍歡喜無可為喻。",
    "T53n2122_081:0889a18": "施福部第十一",
    "T53n2122_081:0889a19": "如月燈三昧經云。佛言。若有菩薩信樂檀波",
    "T53n2122_081:0889a20": "羅蜜者有十種利益。何等為十。一降伏慳悋",
    "T53n2122_081:0889a21": "煩惱。二修習捨心相續。三共諸眾生同其資",
    "T53n2122_081:0889a22": "產。攝受堅固而至滅度。四生豪富家。五在",
    "T53n2122_081:0889a23": "所生處施心現前。六常為四眾之所愛樂。七",
    "T53n2122_081:0889a24": "處於四眾不怯不畏。八勝名流布遍於諸方。",
    "T53n2122_081:0889a25": "九手足柔軟足掌坦平。十乃至道樹不離善",
    "T53n2122_081:0889a26": "知識。",
    "T53n2122_081:0889a27": "又大寶積經云。樂施之人獲五種名利。一常",
    "T53n2122_081:0889a28": "得親近一切賢聖。二一切眾生之所樂見。三",
    "T53n2122_081:0889a29": "入大眾時人所宗敬。四好名善譽流聞十方。",
    "T53n2122_081:0889b01": "五能為菩提作上妙因。",
    "T53n2122_081:0889b02": "又菩薩善戒經云。具足三種慧施乃能受持",
    "T53n2122_081:0889b03": "菩薩禁戒。一者施。二者大施。三者無上施。",
    "T53n2122_081:0889b04": "第一施者。於四天下尚不悋惜。況於小物。",
    "T53n2122_081:0889b05": "是名為施。第二大施者。能捨妻子。第三無上",
    "T53n2122_081:0889b06": "施者。頭目髓腦骨肉皮血。菩薩具足如是三",
    "T53n2122_081:0889b07": "施。乃具於忍能持禁戒。",
    "T53n2122_081:0889b08": "又增一阿含經云。若檀越主慧施之日得五",
    "T53n2122_081:0889b09": "事功德。云何為五。一者施命。二者施色。三",
    "T53n2122_081:0889b10": "者施安。四者施力。五者施辯。施命之時欲得",
    "T53n2122_081:0889b11": "長壽。施色之時欲得端正。施安之時欲得無",
    "T53n2122_081:0889b12": "病。施力之時欲得無能勝。施辯之時欲得無",
    "T53n2122_081:0889b13": "上正真之辯。",
    "T53n2122_081:0889b14": "又十住毘婆沙論云。在家菩薩所貪惜物。若",
    "T53n2122_081:0889b15": "有乞人急從求索。汝以此物施與我者。速得",
    "T53n2122_081:0889b16": "成佛。菩薩即應思惟。若我今者不捨此物。此",
    "T53n2122_081:0889b17": "物必當遠離於我。設至死時不隨我去。此物",
    "T53n2122_081:0889b18": "則是遠離之相。今為發菩提故須施與。後死",
    "T53n2122_081:0889b19": "時心無有悔。必生善處。是得大利。若猶貪者",
    "T53n2122_081:0889b20": "應辭謝乞者言。勿生瞋恨。我新發意善根未",
    "T53n2122_081:0889b21": "具。於菩薩行法未得勢力。是以未能捨於此",
    "T53n2122_081:0889b22": "物。後得勢力。善根堅固。當以相與。",
    "T53n2122_081:0889b23": "又優婆塞戒經云。若施佛已。用與不用。果",
    "T53n2122_081:0889b24": "報已定。施人及僧。有二種福。一從用生。二從",
    "T53n2122_081:0889b25": "受生。何以故。施主施時自破慳悋。受者用",
    "T53n2122_081:0889b26": "時破他慳悋。是故說言。從用生福。",
    "T53n2122_081:0889b27": "法苑珠林卷第八十一"
}