{
    "T29n1563_023:0883b04": "6阿毘達磨藏顯宗論卷第二十三",
    "T29n1563_023:0883b06": "尊者眾賢造",
    "T29n1563_023:0883b07": "三藏法師玄奘奉　詔譯",
    "T29n1563_023:0883b08": "辯業品第五之六",
    "T29n1563_023:0883b09": "善惡業道得果云何？頌曰：",
    "T29n1563_023:0883b10": "皆能招異熟，　　等流增上果，",
    "T29n1563_023:0883b11": "此令他受苦，　　斷命壞威故。",
    "T29n1563_023:0883b12": "論曰：且先分別十惡業道各招三果。其三者",
    "T29n1563_023:0883b13": "何？異熟、等流、增上別故。謂於十種，若習若",
    "T29n1563_023:0883b14": "修若多所作，由此力故生捺落迦，是異熟",
    "T29n1563_023:0883b15": "果。從彼出已來生此間人同分中，受等流果，",
    "T29n1563_023:0883b16": "謂殺生者壽量短促，不與取者資財乏匱，欲",
    "T29n1563_023:0883b17": "邪行者妻不貞良，虛誑語者多遭誹謗，離間",
    "T29n1563_023:0883b18": "語者親友乖穆，麁惡語者恒聞惡聲，雜穢語",
    "T29n1563_023:0883b19": "者言不威肅。貪者貪盛、瞋者瞋增、邪見者癡",
    "T29n1563_023:0883b20": "增上，近增上果亦名等流。此十所招增上果",
    "T29n1563_023:0883b21": "者，謂外所有諸資生具，由殺生故光澤尠少；",
    "T29n1563_023:0883b22": "不與取故多遭霜雹，稼穡微薄果實希少；欲",
    "T29n1563_023:0883b23": "邪行故多諸塵埃；虛誑語故多諸臭穢；離間",
    "T29n1563_023:0883b24": "語故所居險曲；麁惡語故多諸惡觸，田豐荊",
    "T29n1563_023:0883b25": "棘磽确醎鹵；雜穢語故時候變改。貪故果",
    "T29n1563_023:0883b26": "少、瞋故果辣、由邪見故果少或無，是名業",
    "T29n1563_023:0883b27": "道增上果別。為一殺業感地獄已，復感短壽",
    "T29n1563_023:0883b28": "外惡果耶？有餘師言：即一殺業先受異熟，次",
    "T29n1563_023:0883b29": "近增上，後遠增上，故有三果。理實殺時，能令",
    "T29n1563_023:0883c01": "所殺受苦命斷壞失威光，令他苦故生於地",
    "T29n1563_023:0883c02": "獄，斷他命故人中壽短。先是加行果，後是根",
    "T29n1563_023:0883c03": "本果，根本近分俱名殺生，由壞威光感惡外",
    "T29n1563_023:0883c04": "具，是故殺業得三種果。餘惡業道，如理應思。",
    "T29n1563_023:0883c05": "由此應准知，善業道三果。且於離殺，若習若",
    "T29n1563_023:0883c06": "修若多所作，由此力故生於天中受異熟果。",
    "T29n1563_023:0883c07": "從彼歿已來生人中，受極長壽近增上果，",
    "T29n1563_023:0883c08": "即復由此感諸外具有大威光遠增上果。餘",
    "T29n1563_023:0883c09": "善三果，翻惡應說。又契經說：八邪支中分色",
    "T29n1563_023:0883c10": "業為三，謂邪語、業、命。離邪語業，邪命是何？雖",
    "T29n1563_023:0883c11": "離彼無而別說者，頌曰：",
    "T29n1563_023:0883c12": "貪生身語業，　　邪命難除故，",
    "T29n1563_023:0883c13": "執命資貪生，　　違經故非理。",
    "T29n1563_023:0883c14": "論曰：瞋癡所生身語二業，如次唯名邪語、",
    "T29n1563_023:0883c15": "邪業。從貪所生身語二業，名邪語，邪業，亦",
    "T29n1563_023:0883c16": "說名邪命，以難除故，異二別立。貪細能奪諸",
    "T29n1563_023:0883c17": "有情心，極聰慧人猶難禁護，故此對二為極",
    "T29n1563_023:0883c18": "難除。諸在家人邪見難斷，以多妄執吉祥等",
    "T29n1563_023:0883c19": "故。諸出家者邪命難除，所有命緣皆屬他故。",
    "T29n1563_023:0883c20": "為於正命令殷重修，故佛離前別說為一。有",
    "T29n1563_023:0883c21": "餘師執，緣命資具，貪欲所生身語二業，方名",
    "T29n1563_023:0883c22": "邪命，非餘貪生。所以者何？為自戲樂作歌舞",
    "T29n1563_023:0883c23": "等非資命故。此違經故，理定不然。《戒蘊經》中",
    "T29n1563_023:0883c24": "觀象鬪等，世尊亦立在邪命中，邪受外塵虛延",
    "T29n1563_023:0883c25": "命故。由此非獨命資糧貪所發身語方名邪",
    "T29n1563_023:0883c26": "命。正語業命，翻此應知。諸業道中隨麁細說",
    "T29n1563_023:0883c27": "先身後語，八道支內據順相生先語後身，故",
    "T29n1563_023:0883c28": "契經中說尋伺已發語。如前所說，果有五種。",
    "T29n1563_023:0883c29": "何等業有幾果？頌曰：",
    "T29n1563_023:0884a01": "斷道有漏業，　　具足有五果，",
    "T29n1563_023:0884a02": "無漏業有四，　　謂唯除異熟，",
    "T29n1563_023:0884a03": "餘有漏善惡，　　亦四除離繫，",
    "T29n1563_023:0884a04": "餘無漏無記，　　三除前所除。",
    "T29n1563_023:0884a05": "論曰：道能證斷及能斷惑，得斷道名，即無間",
    "T29n1563_023:0884a06": "道。此道有二種，謂有漏、無漏。有漏道業具",
    "T29n1563_023:0884a07": "有五果：等流果者，謂自地中後等若增諸",
    "T29n1563_023:0884a08": "相似法。異熟果者，謂自地中斷道所招可愛",
    "T29n1563_023:0884a09": "異熟。離繫果者，謂此道力斷惑所證擇滅無",
    "T29n1563_023:0884a10": "為。士用果者，謂道所牽俱有解脫所修及斷。",
    "T29n1563_023:0884a11": "言俱有者，謂俱生法。言解脫者，謂無間生即",
    "T29n1563_023:0884a12": "解脫道。言所修者，謂未來修斷謂擇滅，由",
    "T29n1563_023:0884a13": "道力故彼得方起。增上果者，有如是說：謂離",
    "T29n1563_023:0884a14": "自性餘有為法，唯除前生。有作是言：斷亦應",
    "T29n1563_023:0884a15": "是道增上果，道增上力能證彼故，即斷道中",
    "T29n1563_023:0884a16": "無漏道業唯有四果，謂除異熟。餘有漏善及",
    "T29n1563_023:0884a17": "不善業亦有四果，謂除離繫。異前斷道故說",
    "T29n1563_023:0884a18": "為餘，次後餘言例此應釋。謂餘無漏及無記",
    "T29n1563_023:0884a19": "業唯有三果，除前所除，謂除前所除異熟及",
    "T29n1563_023:0884a20": "離繫。已總分別諸業有果，次辯異門業有果",
    "T29n1563_023:0884a21": "相，於中先辯善等三業。頌曰：",
    "T29n1563_023:0884a22": "善等於善等，　　初有四二三，",
    "T29n1563_023:0884a23": "中有二三四，　　後二三三果。",
    "T29n1563_023:0884a24": "論曰：最後所說皆如次言，顯隨所應遍前門",
    "T29n1563_023:0884a25": "義。且善、不善、無記三業一一為因，如其次第",
    "T29n1563_023:0884a26": "對善不善無記三法辯有果數，後例應知。謂",
    "T29n1563_023:0884a27": "初善業以善法為四果，除異熟。以不善為",
    "T29n1563_023:0884a28": "二果，謂士用及增上。以無記為三果，除等",
    "T29n1563_023:0884a29": "流及離繫。中不善業以善法為二果，謂士用",
    "T29n1563_023:0884b01": "及增上。以不善為三果，除異熟及離繫。以",
    "T29n1563_023:0884b02": "無記為四果，除離繫。等流果者，謂見苦所斷",
    "T29n1563_023:0884b03": "一切不善業，及見集所斷遍行不善業，以欲",
    "T29n1563_023:0884b04": "界中身邊見品諸無記法為等流故。後無記",
    "T29n1563_023:0884b05": "業以善法為二果，謂士用及增上。以不善為",
    "T29n1563_023:0884b06": "三果，除異熟及離繫。等流果者，謂身邊見品",
    "T29n1563_023:0884b07": "諸無記業，以五部不善為等流故。以無記為",
    "T29n1563_023:0884b08": "三果，如不善。已辯三性，當辯三世。頌曰：",
    "T29n1563_023:0884b09": "過於三各四，　　現於未亦爾，",
    "T29n1563_023:0884b10": "現於現二果，　　未於未果三。",
    "T29n1563_023:0884b11": "論曰：過去現在未來三業一一為因，如其",
    "T29n1563_023:0884b12": "所應以過去等為果別者，謂過去業，以三世",
    "T29n1563_023:0884b13": "法各為四果，除離繫。現在業，以未來為四",
    "T29n1563_023:0884b14": "果，如前說。以現在為二果，謂士用及增上。未",
    "T29n1563_023:0884b15": "來世業，以未來為三果，除等流及離繫。不說",
    "T29n1563_023:0884b16": "後業有前果者，前法定非後業果故。已辯三",
    "T29n1563_023:0884b17": "世，當辯諸地。頌曰：",
    "T29n1563_023:0884b18": "同地有四果，　　異地二或三。",
    "T29n1563_023:0884b19": "論曰：於諸地中隨何地業，以同地法為四果，",
    "T29n1563_023:0884b20": "除離繫。若是有漏，以異地法為二果，謂士用",
    "T29n1563_023:0884b21": "及增上。若是無漏，以異地法為三果，除異熟",
    "T29n1563_023:0884b22": "及離繫，不墮界故不遮等流。已辯諸地，當辯",
    "T29n1563_023:0884b23": "學等。頌曰：",
    "T29n1563_023:0884b24": "學於三各三，　　無學一三二，",
    "T29n1563_023:0884b25": "非學非無學，　　有二二五果。",
    "T29n1563_023:0884b26": "論曰：學等三業一一為因，如其次第各以三",
    "T29n1563_023:0884b27": "法為果別者，謂學業以學法為三果，除異熟",
    "T29n1563_023:0884b28": "及離繫。以無學法，為三亦爾。以非二，為三果，",
    "T29n1563_023:0884b29": "除異熟及等流。無學業以學法為一果，謂增",
    "T29n1563_023:0884c01": "上。以無學為三果，除異熟及離繫。以非二為",
    "T29n1563_023:0884c02": "二果，謂士用及增上。非二業，以學法為二果，",
    "T29n1563_023:0884c03": "謂士用及增上。以無學法為二亦爾。以非二",
    "T29n1563_023:0884c04": "為五果。已辯學等，當辯見所斷等。頌曰：",
    "T29n1563_023:0884c05": "見所斷業等，　　一一各於三，",
    "T29n1563_023:0884c06": "初有三四一，　　中二四三果，",
    "T29n1563_023:0884c07": "後有一二四，　　皆如次應知。",
    "T29n1563_023:0884c08": "論曰：見所斷等三業，如次一一為因，各以三",
    "T29n1563_023:0884c09": "法為果。別者，初見所斷業，以見所斷法為三",
    "T29n1563_023:0884c10": "果，除異熟及離繫。以修所斷法為四果，除",
    "T29n1563_023:0884c11": "離繫。以非所斷法為一果，謂增上。中修所斷",
    "T29n1563_023:0884c12": "業，以見所斷法為二果，謂士用及增上。以修",
    "T29n1563_023:0884c13": "所斷法為四果，除離繫。以非所斷法為三果，",
    "T29n1563_023:0884c14": "除異熟及等流。後非所斷業，以見所斷法為",
    "T29n1563_023:0884c15": "一果，謂增上。以修所斷法為二果，謂士用及",
    "T29n1563_023:0884c16": "增上。以非所斷法為四果，除異熟。皆如次",
    "T29n1563_023:0884c17": "者，隨其所應，遍上諸門略法應爾。因辯諸",
    "T29n1563_023:0884c18": "業，應復問言：如本論中所說三業，謂應作業、",
    "T29n1563_023:0884c19": "不應作業及非應作非不應作，其相云何？頌",
    "T29n1563_023:0884c20": "曰：",
    "T29n1563_023:0884c21": "染業不應作，　　有說亦壞軌，",
    "T29n1563_023:0884c22": "應作業翻此，　　俱相違第三。",
    "T29n1563_023:0884c23": "論曰：有說染污身語意業名不應作，以從非",
    "T29n1563_023:0884c24": "理作意生故。有餘師言：諸壞軌則身語意業，",
    "T29n1563_023:0884c25": "設是不染亦不應作，由彼不合世軌則故。謂",
    "T29n1563_023:0884c26": "諸無覆無記身業，若住若行若飲食等，諸有",
    "T29n1563_023:0884c27": "不合世俗禮儀，皆說名為壞軌身業。諸有無",
    "T29n1563_023:0884c28": "覆無記語業，壞形言時及作者等，但有不合",
    "T29n1563_023:0884c29": "世俗禮儀，皆說名為壞軌語業。等起前二",
    "T29n1563_023:0885a01": "思，名壞軌意業，此及染業名不應作。應作業",
    "T29n1563_023:0885a02": "者，與此相翻。俱違前二，是第三業。若依世",
    "T29n1563_023:0885a03": "俗後亦可然，若就勝義前說為善。謂唯善業",
    "T29n1563_023:0885a04": "名為應作，唯諸染業名不應作，無覆無記身",
    "T29n1563_023:0885a05": "語意業名非應作非不應作。然非一切不應",
    "T29n1563_023:0885a06": "作業皆惡行攝，唯有不善，是惡性故，得惡行",
    "T29n1563_023:0885a07": "名。以招愛果名為妙行，招不愛果名為惡行。",
    "T29n1563_023:0885a08": "有覆無記雖是不應作而非惡行攝，由此所",
    "T29n1563_023:0885a09": "行決定不能招愛非愛果故。今於此中復應",
    "T29n1563_023:0885a10": "思擇，為由一業但引一生、為引多生？又為",
    "T29n1563_023:0885a11": "一生，但一業引、為多業引？頌曰：",
    "T29n1563_023:0885a12": "一業引一生，　　多業能圓滿。",
    "T29n1563_023:0885a13": "論曰：若依正理，應決定說但由一業唯引",
    "T29n1563_023:0885a14": "一生。此一生言顯眾同分，以得同分方說名",
    "T29n1563_023:0885a15": "生。若說一生由多業引，或說一業能引多生，",
    "T29n1563_023:0885a16": "如是二言於理何失？且初有失，謂一生中前",
    "T29n1563_023:0885a17": "業果終、後業果起，業果別故，應有死生或應",
    "T29n1563_023:0885a18": "多生。無死生理，業果終起，如一生故二俱有",
    "T29n1563_023:0885a19": "過。一本有中應有眾多死生有故，或應乃至",
    "T29n1563_023:0885a20": "無餘涅槃，中間永無死及生故。何緣定限一",
    "T29n1563_023:0885a21": "趣處中有異業果生便有生死？有異業果起",
    "T29n1563_023:0885a22": "而無死生，一業果終餘業果起，理定應立有",
    "T29n1563_023:0885a23": "死有生。又許一生定為多種，造作增長業所",
    "T29n1563_023:0885a24": "引故，則應決定無中夭者，或應不受果而永",
    "T29n1563_023:0885a25": "棄彼業。然先已說。先說者何？謂理必無時分",
    "T29n1563_023:0885a26": "定業所感異熟轉餘時受。又理必無時分定",
    "T29n1563_023:0885a27": "業非造作增長，必受異熟故。若謂有生由定",
    "T29n1563_023:0885a28": "不定多種業引，或復有生唯為多種定業所",
    "T29n1563_023:0885a29": "引，故有中夭及有盡壽。此亦不然，時分果",
    "T29n1563_023:0885b01": "業定不定受無決定故。若有一類中年老年，",
    "T29n1563_023:0885b02": "時分果業決定應受，嬰孩童子少年果業不",
    "T29n1563_023:0885b03": "定受者，彼復如何？理必無容離前有後，或",
    "T29n1563_023:0885b04": "應前位所有果業必是定受果故。然於此中",
    "T29n1563_023:0885b05": "無決定理，令前位業決定受果，令後位業受",
    "T29n1563_023:0885b06": "果不定，故無一生多業所引。後亦有失，一",
    "T29n1563_023:0885b07": "業引多生，時分定業應成雜亂故。此無雜",
    "T29n1563_023:0885b08": "亂，如先已辯，故無一業能引多生。若爾，何",
    "T29n1563_023:0885b09": "緣尊者無滅自言：我憶昔於一時於殊勝福",
    "T29n1563_023:0885b10": "田一施食異熟，從茲七返生三十三天，七",
    "T29n1563_023:0885b11": "生人中為轉輪聖帝，最後生在大釋迦家，豐",
    "T29n1563_023:0885b12": "足珍財多受快樂。毘婆沙者已釋此言，一",
    "T29n1563_023:0885b13": "施食為依起多勝思，願能引位別多異熟生",
    "T29n1563_023:0885b14": "故，作如是言。一施食異熟，不應異熟能復",
    "T29n1563_023:0885b15": "感生，但為顯依一施食境起多思願所招異",
    "T29n1563_023:0885b16": "熟分位差別故作是言，或顯初基故作是",
    "T29n1563_023:0885b17": "說。彼由一業感一生中大貴多財及宿生",
    "T29n1563_023:0885b18": "智，乘斯更造感餘生福，如是展轉至最後",
    "T29n1563_023:0885b19": "身生富貴家得究竟果。如有緣一迦栗沙鉢",
    "T29n1563_023:0885b20": "拏方便勤求息利成千倍，言我本由一迦栗",
    "T29n1563_023:0885b21": "沙鉢拏遂至今時成大富貴。是故一業唯引",
    "T29n1563_023:0885b22": "一生。雖言一生由一業引，而許圓滿由多",
    "T29n1563_023:0885b23": "業成，譬如畫師先以一色圖其形狀後填眾",
    "T29n1563_023:0885b24": "彩。今於此中一色所喻，為一類業、為一",
    "T29n1563_023:0885b25": "剎那？若喻一類，違此宗理，以非一業引一生",
    "T29n1563_023:0885b26": "言可約一類，類必多故。多引一生，不應理",
    "T29n1563_023:0885b27": "故。若言一色喻一剎那，非一剎那能圖形狀，",
    "T29n1563_023:0885b28": "即所立喻於證無能。今見此中喻一類業，如",
    "T29n1563_023:0885b29": "何引業約類得成？引一趣業有眾多故。此言",
    "T29n1563_023:0885c01": "意顯一類業中，唯一剎那引眾同分，同類異",
    "T29n1563_023:0885c02": "類多剎那業能為圓滿，故說為多。故如一",
    "T29n1563_023:0885c03": "色先圖形狀後填眾彩，此言應理。是故雖有",
    "T29n1563_023:0885c04": "同稟人身，而於其中有具支體諸根形量色",
    "T29n1563_023:0885c05": "力莊嚴。或有於前多缺減者，為但由業能引",
    "T29n1563_023:0885c06": "滿生？不爾，一切業一果法，勢力強故亦引滿",
    "T29n1563_023:0885c07": "生，與此相違能滿非引。如是二類，其體是",
    "T29n1563_023:0885c08": "何？頌曰：",
    "T29n1563_023:0885c09": "二無心定得，　　不能引餘通。",
    "T29n1563_023:0885c10": "論曰：二無心定，雖有異熟而無勢力引眾同",
    "T29n1563_023:0885c11": "分，以與諸業非俱有故。一切不善善有漏得，",
    "T29n1563_023:0885c12": "亦無勢力引眾同分，以與諸業非一果故。諸",
    "T29n1563_023:0885c13": "餘不善善有漏法，皆容通二，謂引及滿。契經",
    "T29n1563_023:0885c14": "中說：重障有三，謂業障、煩惱障、異熟障。如是",
    "T29n1563_023:0885c15": "三障，其體是何？頌曰：",
    "T29n1563_023:0885c16": "三障無間業，　　及數行煩惱，",
    "T29n1563_023:0885c17": "并一切惡趣，　　北洲無想天。",
    "T29n1563_023:0885c18": "論曰：業障體者謂五無間，一者害母、二者害",
    "T29n1563_023:0885c19": "父、三者害阿羅漢、四者破和合僧、五者惡",
    "T29n1563_023:0885c20": "心出佛身血。煩惱障體者，謂數行煩惱。下",
    "T29n1563_023:0885c21": "品煩惱若有數行，雖欲伏除難得其便，由",
    "T29n1563_023:0885c22": "彼展轉令上品生難可伏除，故亦名障。上品",
    "T29n1563_023:0885c23": "煩惱若不數行，對治道生易得其便，雖極猛",
    "T29n1563_023:0885c24": "利而非障攝。雖住欲界具縛有情，平等皆成",
    "T29n1563_023:0885c25": "一切煩惱，而現行別，為障不同。故煩惱中",
    "T29n1563_023:0885c26": "隨品上下，但數行者名煩惱障。異熟障體者，",
    "T29n1563_023:0885c27": "謂三惡趣全及善趣一分，即北洲、無想。何故",
    "T29n1563_023:0885c28": "名障？能障聖道及道資糧并離染故。雖有",
    "T29n1563_023:0885c29": "餘業能障見道，而可轉故，非如五逆。毘婆",
    "T29n1563_023:0886a01": "沙說：此五因緣，易見易知，說為業障，謂處、趣、",
    "T29n1563_023:0886a02": "生、果及補特伽羅。餘障廢立，如理應思。此三",
    "T29n1563_023:0886a03": "障中，煩惱最重，以能發業，業感果故。有餘師",
    "T29n1563_023:0886a04": "言：煩惱與業二障皆最重，以有此者第二生",
    "T29n1563_023:0886a05": "中亦不可治故。無間何義？此無間業，於無間",
    "T29n1563_023:0886a06": "生必受果故，無餘生果業能障故。有說：造逆",
    "T29n1563_023:0886a07": "補特伽羅，從此命終定墮地獄中，無間隔故",
    "T29n1563_023:0886a08": "名無間。三障應知何趣中有？頌曰：",
    "T29n1563_023:0886a09": "三洲有無間，　　非餘扇𢮎等，",
    "T29n1563_023:0886a10": "少恩少羞恥，　　餘障通五趣。",
    "T29n1563_023:0886a11": "論曰：非一切障諸趣皆有，且無間業唯人三",
    "T29n1563_023:0886a12": "洲，非北俱盧、餘趣餘界。於三洲內唯女及男，",
    "T29n1563_023:0886a13": "非扇𢮎等，如無惡戒。有說：父母於彼少恩，彼",
    "T29n1563_023:0886a14": "於父母少羞恥故。謂彼父母生不具身，愛念",
    "T29n1563_023:0886a15": "又微，故言恩少。彼於父母慚愧亦微，要懷重",
    "T29n1563_023:0886a16": "慚愧方觸無間罪。若有人害非人父母，亦",
    "T29n1563_023:0886a17": "不成逆罪，少恩羞恥故。謂彼於子無如人恩，",
    "T29n1563_023:0886a18": "子於彼無如人慚愧。已辯業障唯人三洲，餘",
    "T29n1563_023:0886a19": "障應知五趣皆有。然煩惱障遍一切處。若異",
    "T29n1563_023:0886a20": "熟障全三惡趣，人唯北洲，天唯無想。於前所",
    "T29n1563_023:0886a21": "辯三重障中，說五無間為業障體。五無間業",
    "T29n1563_023:0886a22": "其體是何？頌曰：",
    "T29n1563_023:0886a23": "此五無間中，　　四身一語業，",
    "T29n1563_023:0886a24": "三殺一誑語，　　一殺生加行。",
    "T29n1563_023:0886a25": "論曰：五無間中，四是身業，一是語業，三是",
    "T29n1563_023:0886a26": "殺生，一虛誑語。根本業道，一是殺生業道加",
    "T29n1563_023:0886a27": "行，以如來身不可害故。破僧無間是虛誑語。",
    "T29n1563_023:0886a28": "既是虛誑語，何緣名破僧？因受果名，或能破",
    "T29n1563_023:0886a29": "故。若爾，僧破其體是何？能所破人誰所成就？",
    "T29n1563_023:0886b01": "頌曰：",
    "T29n1563_023:0886b02": "僧破不和合，　　心不相應行，",
    "T29n1563_023:0886b03": "無覆無記性，　　所破僧所成。",
    "T29n1563_023:0886b04": "論曰：僧破體是不和合性，無覆無記心不相",
    "T29n1563_023:0886b05": "應行蘊所攝，豈成無間？如是僧破因妄語生，",
    "T29n1563_023:0886b06": "故說破僧是無間果。非能破者成此僧破，但",
    "T29n1563_023:0886b07": "是所破僧眾所成。此能破人何所成就？破僧",
    "T29n1563_023:0886b08": "異熟何處幾時？頌曰：",
    "T29n1563_023:0886b09": "能破者唯成，　　此虛誑語罪，",
    "T29n1563_023:0886b10": "無間一劫熟，　　隨罪增苦增。",
    "T29n1563_023:0886b11": "論曰：能破僧人成破僧罪，此破僧罪誑語為",
    "T29n1563_023:0886b12": "性。即僧破俱生語表無表業，此必無間大地",
    "T29n1563_023:0886b13": "獄中經一中劫受極重苦，餘逆不必生於無",
    "T29n1563_023:0886b14": "間。然此不經一大劫者，欲界無有此壽量故，",
    "T29n1563_023:0886b15": "一中劫時亦不滿足。經說：天授人壽四萬歲",
    "T29n1563_023:0886b16": "時，來生人中證獨覺菩提故。然不違背壽一",
    "T29n1563_023:0886b17": "劫言，一劫少分中立一劫名故。現有一分亦",
    "T29n1563_023:0886b18": "立全名，如言此曰：我有障等。若造多逆，初一",
    "T29n1563_023:0886b19": "已招無間獄生，餘應無果。無無果失，造多",
    "T29n1563_023:0886b20": "逆人唯一能引，餘助滿故，隨彼罪增苦還增",
    "T29n1563_023:0886b21": "劇。謂由多逆感地獄中大柔軟身、多猛苦具，",
    "T29n1563_023:0886b22": "受二三四五倍重苦；或無中夭受苦多時，如",
    "T29n1563_023:0886b23": "何可言餘應無果。誰於何處能破於誰？破在",
    "T29n1563_023:0886b24": "何時？經幾時破？頌曰：",
    "T29n1563_023:0886b25": "苾芻見淨行，　　破異處愚夫，",
    "T29n1563_023:0886b26": "忍異師道時，　　名破不經宿。",
    "T29n1563_023:0886b27": "論曰：能破僧者要大苾芻，必非在家、苾芻尼",
    "T29n1563_023:0886b28": "等，以彼依止無威德故。唯見行人非愛行",
    "T29n1563_023:0886b29": "者，以惡意樂極堅深故，於染淨品俱躁動故。",
    "T29n1563_023:0886c01": "要住淨行方能破僧，以犯戒人無威德故。即",
    "T29n1563_023:0886c02": "由此證，造餘逆後不能破僧，以造餘逆及受",
    "T29n1563_023:0886c03": "彼果處無定故。於斯且舉淨行為初，類顯端",
    "T29n1563_023:0886c04": "嚴語具圓等，醜陋訥等無破能故。要異處破",
    "T29n1563_023:0886c05": "非對大師，以諸如來不可輕逼，言詞威肅對",
    "T29n1563_023:0886c06": "必無能。唯破異生非破聖者，他不能引得證",
    "T29n1563_023:0886c07": "淨故。有說得忍亦不可破，由決定忍佛所說",
    "T29n1563_023:0886c08": "故。為含二義說愚夫言，要所破僧、忍師異",
    "T29n1563_023:0886c09": "佛。忍異佛說有餘聖道。應說僧破在如是",
    "T29n1563_023:0886c10": "時，此夜必和不經宿住，如是名曰破法輪僧，",
    "T29n1563_023:0886c11": "能障佛法輪、壞僧和合故。謂由僧壞邪道轉",
    "T29n1563_023:0886c12": "時，聖道被遮暫時不轉。言邪道者，提婆達",
    "T29n1563_023:0886c13": "多妄說五事為出離道：一者不應受用乳等、",
    "T29n1563_023:0886c14": "二者斷肉、三者斷鹽、四者應被不截衣服、五",
    "T29n1563_023:0886c15": "者應居聚落邊寺。眾若忍許彼所說時，名破",
    "T29n1563_023:0886c16": "法輪亦名僧破。何洲人幾破法輪僧？破羯磨",
    "T29n1563_023:0886c17": "僧何洲人幾？頌曰：",
    "T29n1563_023:0886c18": "贍部洲九等，　　方破法輪僧；",
    "T29n1563_023:0886c19": "唯破羯磨僧，　　通三洲八等。",
    "T29n1563_023:0886c20": "論曰：唯贍部洲人少至九或復過此，能破法",
    "T29n1563_023:0886c21": "輪。非於餘洲，以無佛故，要有佛處可立異",
    "T29n1563_023:0886c22": "師。要八苾芻分為二眾以為所破，能破第九，",
    "T29n1563_023:0886c23": "故眾極少猶須九人。等言為明過此無限。",
    "T29n1563_023:0886c24": "唯破羯磨通在三洲，極少八人，多亦無限。",
    "T29n1563_023:0886c25": "通三洲者，以有聖教及有出家弟子眾故。要",
    "T29n1563_023:0886c26": "一界中僧分二部別作羯磨，故須八人，過此",
    "T29n1563_023:0886c27": "無遮故亦言等。於何時分容有破僧？破羯磨",
    "T29n1563_023:0886c28": "僧從結界後迄今亦有，至法未滅。破法輪僧，",
    "T29n1563_023:0886c29": "除六時分。何等為六？頌曰：",
    "T29n1563_023:0887a01": "初後皰雙前，　　佛滅未結界，",
    "T29n1563_023:0887a02": "於如是六位，　　無破法輪僧。",
    "T29n1563_023:0887a03": "論曰：初謂世尊成佛未久，有情有善阿世耶",
    "T29n1563_023:0887a04": "故，惡阿世耶猶未起故。後謂善逝將般涅槃，",
    "T29n1563_023:0887a05": "聖教增廣善安住故，必僧和合佛方涅槃。",
    "T29n1563_023:0887a06": "有餘師言：證法性定故，眾咸憂慼故，非初非",
    "T29n1563_023:0887a07": "後。於聖教中戒見二皰若未起位亦無破僧，",
    "T29n1563_023:0887a08": "要見皰生方敢破故。未立止觀第一雙時，法",
    "T29n1563_023:0887a09": "爾由彼速還合故。佛滅後時他不信受，無有",
    "T29n1563_023:0887a10": "真佛為敵對故。未結界時，無一界內僧分二",
    "T29n1563_023:0887a11": "部可名僧破。於此六位無破法輪。如是破僧",
    "T29n1563_023:0887a12": "諸佛皆有？不爾，要有宿破他業，於此賢劫迦",
    "T29n1563_023:0887a13": "葉波佛時，釋迦牟尼曾破他眾故。且止傍論",
    "T29n1563_023:0887a14": "應辯逆緣。頌曰：",
    "T29n1563_023:0887a15": "棄壞恩德田，　　轉形亦成逆，",
    "T29n1563_023:0887a16": "母謂因彼血，　　誤等無或有，",
    "T29n1563_023:0887a17": "打心出佛血，　　害後無學無。",
    "T29n1563_023:0887a18": "論曰：何緣害母等成無間非餘？由棄恩田壞",
    "T29n1563_023:0887a19": "德田故。謂害父母是棄恩田。如何有恩？身",
    "T29n1563_023:0887a20": "生本故。如何棄彼？謂捨彼恩德田。謂餘阿",
    "T29n1563_023:0887a21": "羅漢等具諸勝德及能生故，壞德所依故成",
    "T29n1563_023:0887a22": "逆罪。若有父母，子初生時為殺棄於豺狼路",
    "T29n1563_023:0887a23": "等，或於胎中方便欲殺，由定業力子不命終，",
    "T29n1563_023:0887a24": "彼有何恩棄之成逆？彼定由有不活等畏，",
    "T29n1563_023:0887a25": "於子事急起欲殺心，然棄等時必懷悲愍，數",
    "T29n1563_023:0887a26": "數緣子愛戀纏心。若棄此恩下逆罪觸，為顯",
    "T29n1563_023:0887a27": "逆罪有下中上，故說棄恩皆成逆罪。或由母",
    "T29n1563_023:0887a28": "等田器法然。設彼無恩但害其命，必應無間",
    "T29n1563_023:0887a29": "生地獄中。諸聰慧人咸作是說：世尊於法了",
    "T29n1563_023:0887b01": "達根源，作如是言。但應深信父母形轉殺成",
    "T29n1563_023:0887b02": "逆耶？逆罪亦成，依止一故。設有女人羯剌",
    "T29n1563_023:0887b03": "藍墮，餘女收取置產門中，生子殺何成害母",
    "T29n1563_023:0887b04": "逆？因彼血生者，識託方增故。第二女人但如",
    "T29n1563_023:0887b05": "養母，雖諸所作皆應諮決，而害但成無間同",
    "T29n1563_023:0887b06": "類。故唯人趣結生勝緣，害成害母逆，非唯",
    "T29n1563_023:0887b07": "持養者。若於父母起殺加行，誤殺餘人，無無",
    "T29n1563_023:0887b08": "間罪。於非父母起殺加行，誤殺父母，亦不成",
    "T29n1563_023:0887b09": "逆。若一加行害母及餘，二無表生。表唯逆",
    "T29n1563_023:0887b10": "罪，以無間業勢力強故。鳴尊者言：亦有二",
    "T29n1563_023:0887b11": "表，表是積集極微成故。今觀彼意，表有多微，",
    "T29n1563_023:0887b12": "有逆罪收、有餘罪攝。有於阿羅漢無阿羅",
    "T29n1563_023:0887b13": "漢想，亦無決定解此非阿羅漢，無簡別故，害",
    "T29n1563_023:0887b14": "成逆罪。非於父母全與此同，以易識知而不",
    "T29n1563_023:0887b15": "識者，雖行殺害無棄恩心。阿羅漢人無別摽",
    "T29n1563_023:0887b16": "相，既難識是亦難知非，故漫心殺亦成無間。",
    "T29n1563_023:0887b17": "若有害父，父是阿羅漢，得一逆罪，以依止一",
    "T29n1563_023:0887b18": "故。然顯一逆由二緣成，或以二門訶責彼",
    "T29n1563_023:0887b19": "罪，故告始欠持：汝已造二逆，所謂害父、殺阿",
    "T29n1563_023:0887b20": "羅漢。若於佛所惡心出血，一切皆得無間罪",
    "T29n1563_023:0887b21": "耶？要以殺心方成逆罪，打心出血無間則無，",
    "T29n1563_023:0887b22": "無決定心壞福田故。若殺加行位，彼未成無",
    "T29n1563_023:0887b23": "學，將死方得阿羅漢果。能殺彼者，有逆罪耶？",
    "T29n1563_023:0887b24": "無，於無學身無殺加行故。若造無間加行不",
    "T29n1563_023:0887b25": "可轉，為有離染及得聖果耶？頌曰：",
    "T29n1563_023:0887b26": "造逆定加行，　　無離染得果。",
    "T29n1563_023:0887b27": "論曰：無間加行若必定成，中間決無離染",
    "T29n1563_023:0887b28": "得果。餘惡業道加行中間，若聖道生業道不",
    "T29n1563_023:0887b29": "起，轉得相續，定違彼故。非已見諦者，業道",
    "T29n1563_023:0887c01": "罪所觸。然我所宗，無間加行總說有二：一近、",
    "T29n1563_023:0887c02": "二遠，近不可轉，遠有轉義。於諸惡行無間罪",
    "T29n1563_023:0887c03": "中，何罪最重？於諸妙行世善業中，何最大果：",
    "T29n1563_023:0887c04": "頌曰：",
    "T29n1563_023:0887c05": "破僧虛誑語，　　於罪中最大，",
    "T29n1563_023:0887c06": "感第一有思，　　世善中大果。",
    "T29n1563_023:0887c07": "論曰：為破僧故發虛誑語，諸惡行中此罪最",
    "T29n1563_023:0887c08": "大。如何此罪虛誑語收？由所發言依異想故。",
    "T29n1563_023:0887c09": "謂彼於法有法想、於非法有非法想、於大師",
    "T29n1563_023:0887c10": "有大師想、於己身有非一切智想，然由深",
    "T29n1563_023:0887c11": "固惡阿世耶，隱覆此想作別異說。設有不",
    "T29n1563_023:0887c12": "以異想破僧，則不能生劫壽重罪，何緣此罪",
    "T29n1563_023:0887c13": "惡行中最？由此毀傷佛法身故，障世生天解",
    "T29n1563_023:0887c14": "脫道故。感第一有異熟果思，於世善中為最",
    "T29n1563_023:0887c15": "大果，能感最極靜異熟故，約異熟果故作是",
    "T29n1563_023:0887c16": "說。如其通就五果說者，是則應說與金剛喻",
    "T29n1563_023:0887c17": "定相應思能得大果，謂此能得異熟果外諸",
    "T29n1563_023:0887c18": "有為無為四阿羅漢果。雖諸無漏無間道思，",
    "T29n1563_023:0887c19": "皆除異熟得餘四果，然此所得最為殊勝，諸",
    "T29n1563_023:0887c20": "結永斷。為此果故、為簡此故，說世善言。為",
    "T29n1563_023:0887c21": "唯無間罪定生地獄？諸無間同類亦定生彼，",
    "T29n1563_023:0887c22": "非定無間生，非無間業故。無間同類其相云",
    "T29n1563_023:0887c23": "何？頌曰：",
    "T29n1563_023:0887c24": "污母無學尼，　　殺住定菩薩，",
    "T29n1563_023:0887c25": "及有學聖者，　　奪僧和合緣，",
    "T29n1563_023:0887c26": "破壞窣堵波，　　是無間同類。",
    "T29n1563_023:0887c27": "論曰：言同類者，是相似義。若有於母、阿羅",
    "T29n1563_023:0887c28": "漢尼，行非梵行為極污辱，是名害母同類業",
    "T29n1563_023:0887c29": "相。若有殺害住定菩薩，是名害父同類業",
    "T29n1563_023:0888a01": "相。若有殺害有學聖者，是名第三同類業相。",
    "T29n1563_023:0888a02": "若有侵奪僧和合緣，是名破僧同類業相。若",
    "T29n1563_023:0888a03": "有破壞佛窣堵波，是名第五同類業相。有",
    "T29n1563_023:0888a04": "異熟業，於三時中極能為障。言三時者，頌",
    "T29n1563_023:0888a05": "曰：",
    "T29n1563_023:0888a06": "將得忍不還，　　無學業為障。",
    "T29n1563_023:0888a07": "論曰：若從頂位將得忍時，感惡趣業皆極為",
    "T29n1563_023:0888a08": "障，以忍超彼異熟地故。如人將離本所居國，",
    "T29n1563_023:0888a09": "一切債主皆極為障。若有將得不還果時，欲",
    "T29n1563_023:0888a10": "界繫業皆極為障。若有將得無學果時，色無",
    "T29n1563_023:0888a11": "色業皆極為障。此後二位喻說如前。然於此",
    "T29n1563_023:0888a12": "中除順現受，及順不定受異熟不定業，并異",
    "T29n1563_023:0888a13": "熟定中非異處熟者。",
    "T29n1563_023:0888a14": "說一切有部顯宗論卷第二十三"
}