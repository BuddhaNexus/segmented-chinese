{
    "T30n1579_072:0694c20": "瑜伽師地論卷第七十二",
    "T30n1579_072:0694c22": "彌勒菩薩說",
    "T30n1579_072:0694c23": "三藏法師玄奘奉　詔譯",
    "T30n1579_072:0694c24": "攝決擇分中菩薩地之一",
    "T30n1579_072:0694c25": "如是已說聲聞地等決擇。菩薩地決擇。我今",
    "T30n1579_072:0694c26": "當說。",
    "T30n1579_072:0694c27": "謂如成立聲聞種性。當知成立菩薩種性",
    "T30n1579_072:0694c28": "亦復如是。",
    "T30n1579_072:0694c29": "復次有十發心。謂世俗受發心。得法性發心。",
    "T30n1579_072:0695a01": "不決定發心。決定發心。不清淨發心。清淨發",
    "T30n1579_072:0695a02": "心。羸劣發心。強盛發心。未成果發心。已成果",
    "T30n1579_072:0695a03": "發心。世俗受發心者。謂諸菩薩未入菩薩正",
    "T30n1579_072:0695a04": "性離生所有發心。得法性發心者。謂諸菩薩",
    "T30n1579_072:0695a05": "已入菩薩正性離生。及迴向菩提諸聲聞等",
    "T30n1579_072:0695a06": "所有發心。不決定發心者。謂非彼種性。設",
    "T30n1579_072:0695a07": "彼種性復退還法所有發心。與此相違當",
    "T30n1579_072:0695a08": "知名為決定發心。不清淨發心者。謂如有",
    "T30n1579_072:0695a09": "一或隨他轉。或被陵逼不揆不量。或怖",
    "T30n1579_072:0695a10": "王難或怖賊難。或怖鬼難或怖退轉。或",
    "T30n1579_072:0695a11": "為活命或為利養恭敬因緣或復矯誑。如",
    "T30n1579_072:0695a12": "是等類而發心者。當知皆名不清淨發心。",
    "T30n1579_072:0695a13": "與此相違而發心者。名清淨發心。羸劣發",
    "T30n1579_072:0695a14": "心者。謂如有一已發心菩薩。貪瞋癡纏所",
    "T30n1579_072:0695a15": "蔽伏故。捨於正行處於邪行。與此相違名",
    "T30n1579_072:0695a16": "強盛發心。未成果發心者。謂從勝解行地乃",
    "T30n1579_072:0695a17": "至第十地所有發心。已成果發心者。謂如來",
    "T30n1579_072:0695a18": "地所有發心。如世尊言。我已解脫難行之",
    "T30n1579_072:0695a19": "行。我於一切難行之行極善解脫。自正願滿",
    "T30n1579_072:0695a20": "亦令於他趣證菩提。此十發心。幾染污幾不",
    "T30n1579_072:0695a21": "染污等廣決擇文更不復現。復次有四種心。",
    "T30n1579_072:0695a22": "菩薩應當恒常隨護。一聞思所成心。二悲心。",
    "T30n1579_072:0695a23": "三資糧心。四修所成心。",
    "T30n1579_072:0695a24": "復次菩薩有九正行。依於自義及與他義。一",
    "T30n1579_072:0695a25": "於生死正行。二於有情正行。三於自己正",
    "T30n1579_072:0695a26": "行。四於諸欲正行。五於身語意業正行。六",
    "T30n1579_072:0695a27": "於不應損惱有情正行。七於無間修善",
    "T30n1579_072:0695a28": "法正行。八於內心奢摩他正行。九於增上",
    "T30n1579_072:0695a29": "慧法毘鉢舍那正行。云何菩薩於生死中",
    "T30n1579_072:0695b01": "行於正行。謂如病者於所有病於辛苦藥。",
    "T30n1579_072:0695b02": "云何菩薩於諸有情行於正行。謂如良醫",
    "T30n1579_072:0695b03": "於有病者。云何菩薩於自體上行於正行。",
    "T30n1579_072:0695b04": "謂如善巧家長於未成就幼童。云何菩薩於",
    "T30n1579_072:0695b05": "諸欲中行於正行。謂如商主行於商路於",
    "T30n1579_072:0695b06": "諸財貨。云何菩薩於身語意業行於正行。",
    "T30n1579_072:0695b07": "謂如浣染衣者於諸衣服。云何菩薩於不",
    "T30n1579_072:0695b08": "應損惱有情行於正行。謂如慈父於己膝",
    "T30n1579_072:0695b09": "上放失便利嬰孩小兒。云何菩薩於無間",
    "T30n1579_072:0695b10": "修諸善法中行於正行。謂如求火者施功",
    "T30n1579_072:0695b11": "於燧。云何菩薩於內心奢摩他中行於正",
    "T30n1579_072:0695b12": "行。謂如其主於能致財可委付者。云何菩",
    "T30n1579_072:0695b13": "薩於增上慧法毘鉢舍那中行於正行。謂",
    "T30n1579_072:0695b14": "如善幻者於諸幻事。餘決擇文更不復現。",
    "T30n1579_072:0695b15": "復次若於五種有情眾中。起邪行時。說名",
    "T30n1579_072:0695b16": "無哀無愍無有傷嘆。一於乞求者。二於危",
    "T30n1579_072:0695b17": "厄者。三於有恩者。四於樂樂者。五於樂法",
    "T30n1579_072:0695b18": "者。言乞求者。略有五種。一求飲食。二求",
    "T30n1579_072:0695b19": "衣服。三求房舍。四求病緣醫藥資具。五求",
    "T30n1579_072:0695b20": "救護。其危厄者。亦有五種。一住艱乏者。二",
    "T30n1579_072:0695b21": "住迷亂者。三來歸依者。四相投委者。五來",
    "T30n1579_072:0695b22": "拜覲者。其有恩者亦有五種。一母。二父。三",
    "T30n1579_072:0695b23": "妻子。四奴婢僕使。五朋友兄弟親屬宰官。其",
    "T30n1579_072:0695b24": "樂樂者亦有五種。一愛樂事業興盛樂。二",
    "T30n1579_072:0695b25": "愛樂事業興盛不乖離樂。三愛樂時節變",
    "T30n1579_072:0695b26": "異苦遠離樂。四愛樂解疲倦樂。五愛樂求",
    "T30n1579_072:0695b27": "昇進樂。其樂法者亦有五種。一樂說正法。",
    "T30n1579_072:0695b28": "二樂受持讀誦。三樂論議決擇。四樂教授",
    "T30n1579_072:0695b29": "教誡。五樂法隨法行。此中邪行者。謂於是",
    "T30n1579_072:0695c01": "中或作加行故。或不作加行故。或不饒益",
    "T30n1579_072:0695c02": "加行故。或中庸加行故。應知其相。復次於",
    "T30n1579_072:0695c03": "有情中有五種不堪任性。若諸有情成就",
    "T30n1579_072:0695c04": "此者。諸佛如來尚難化度。況諸菩薩。或復",
    "T30n1579_072:0695c05": "餘者。諸佛如來雖欲於彼作義利樂。然彼",
    "T30n1579_072:0695c06": "不能領受所作義利樂事。又於所作能為",
    "T30n1579_072:0695c07": "障礙。況諸菩薩。或復餘者。何等為五。一於",
    "T30n1579_072:0695c08": "清淨無堪任性。二於加行無堪任性。三",
    "T30n1579_072:0695c09": "於彼果成辦無堪任性。四於加行及彼果",
    "T30n1579_072:0695c10": "成辦無堪任性。五於攝受饒益無堪任性。",
    "T30n1579_072:0695c11": "於清淨無堪任性者。謂如有一本性無",
    "T30n1579_072:0695c12": "有般涅槃法。於加行無堪任性者。謂如",
    "T30n1579_072:0695c13": "有一同般涅槃法相續已熟。於此無間造",
    "T30n1579_072:0695c14": "作積集。能障正加行業。由此因緣於現法",
    "T30n1579_072:0695c15": "中無有堪能修正方便。於彼果成辦無堪",
    "T30n1579_072:0695c16": "任性者。謂如有一同般涅槃法相續未熟。",
    "T30n1579_072:0695c17": "不作不集能障正加行業由此因緣無有",
    "T30n1579_072:0695c18": "功能成辦彼果。於加行及彼果成辦無堪",
    "T30n1579_072:0695c19": "任性者。謂如有一同般涅槃法相續未熟。",
    "T30n1579_072:0695c20": "於此無間造作積集。能障正加行業。由此",
    "T30n1579_072:0695c21": "因緣俱無堪能。於攝受饒益無堪任性者。",
    "T30n1579_072:0695c22": "謂如有一於此無間造作積集。能感定受",
    "T30n1579_072:0695c23": "貧窮匱乏苦惱之業。由此因緣於現法中",
    "T30n1579_072:0695c24": "無有堪能令彼巨富無匱安樂。與此相違",
    "T30n1579_072:0695c25": "當知五種有堪任性。",
    "T30n1579_072:0695c26": "復次若欲了知真實義者。當先了知略有",
    "T30n1579_072:0695c27": "五事嗢拕南曰。",
    "T30n1579_072:0695c28": "總舉別分別　　有實世俗事",
    "T30n1579_072:0695c29": "若生若異等　　相行等色等",
    "T30n1579_072:0696a01": "云何五事。一相。二名。三分別。四真如。五正",
    "T30n1579_072:0696a02": "智。何等為相。謂若略說所有言談安足處事。",
    "T30n1579_072:0696a03": "何等為名。謂即於相所有增語。何等為分",
    "T30n1579_072:0696a04": "別。謂三界行中所有心心所。何等為真如。謂",
    "T30n1579_072:0696a05": "法無我所顯聖智所行非一切言談安足處",
    "T30n1579_072:0696a06": "事。何等為正智。謂略有二種。一唯出世間正",
    "T30n1579_072:0696a07": "智。二世間出世間正智。何等名為唯出世",
    "T30n1579_072:0696a08": "間正智。謂由此故聲聞獨覺諸菩薩等通達",
    "T30n1579_072:0696a09": "真如。又由此故彼諸菩薩於五明處善修",
    "T30n1579_072:0696a10": "方便。多住如是一切遍行真如智故。速證",
    "T30n1579_072:0696a11": "圓滿所知障淨。何等名為世間出世間正智。",
    "T30n1579_072:0696a12": "謂聲聞獨覺以初正智通達真如已。由此",
    "T30n1579_072:0696a13": "後所得世間出世間正智。於諸安立諦中。令",
    "T30n1579_072:0696a14": "心厭怖三界過患愛味三界寂靜。又由多",
    "T30n1579_072:0696a15": "分安住此故。速證圓滿煩惱障淨。又即此智",
    "T30n1579_072:0696a16": "未曾得義名出世間。緣言說相為境界義",
    "T30n1579_072:0696a17": "亦名世間。是故說為世間出世間。世尊依",
    "T30n1579_072:0696a18": "此密意說如是言。我說有世間智。有出世",
    "T30n1579_072:0696a19": "間智。有世間出世間智。若分別所攝智。唯名",
    "T30n1579_072:0696a20": "為世間。初正智所攝智。唯名出世間。第二",
    "T30n1579_072:0696a21": "正智所攝智。通名世間出世間。",
    "T30n1579_072:0696a22": "問相當言有耶。當言無耶。答當言是有。",
    "T30n1579_072:0696a23": "問為如自性差別假立故立如是當言有",
    "T30n1579_072:0696a24": "耶。答如是當言無。問為如分別所行境如",
    "T30n1579_072:0696a25": "是當言有耶。答如是當言有。如是菩薩",
    "T30n1579_072:0696a26": "於相有性得善巧故。於諸相中善記為",
    "T30n1579_072:0696a27": "有善記為無。善記為亦有亦無。善記為非",
    "T30n1579_072:0696a28": "有非無。彼由如是善記別故。遠離增益損",
    "T30n1579_072:0696a29": "減二邊。行於中道善說法界。問此相為以",
    "T30n1579_072:0696b01": "言說義當言是有。為以離言說義當言",
    "T30n1579_072:0696b02": "是有。答俱由二義當言是有。何以故。若如",
    "T30n1579_072:0696b03": "語言安立足處。如是以言說義當言是",
    "T30n1579_072:0696b04": "有。若如自性差別假立不成就義。如是以",
    "T30n1579_072:0696b05": "離言說義當言是有。如相名分別亦爾。問",
    "T30n1579_072:0696b06": "真如正智當言有耶。當言無耶。答當言是",
    "T30n1579_072:0696b07": "有。問相當言實有。當言假有。答實有行中",
    "T30n1579_072:0696b08": "當言實有。假有行中當言假有。有相諸行",
    "T30n1579_072:0696b09": "亦有二種。問名當言實有。當言假有。答當",
    "T30n1579_072:0696b10": "言假有。唯於相中假施設故。問分別當言",
    "T30n1579_072:0696b11": "實有。當言假有。答二種俱有。問真如當言",
    "T30n1579_072:0696b12": "實有。當言假有。答當言實有。勝義攝故。問",
    "T30n1579_072:0696b13": "正智當言實有。當言假有。答當言俱有。",
    "T30n1579_072:0696b14": "此中智是實有。若智眷屬諸心心所亦名為",
    "T30n1579_072:0696b15": "智。說之為假。故有二種。問相當言世俗有。",
    "T30n1579_072:0696b16": "當言勝義有。答當言世俗有。由二因緣",
    "T30n1579_072:0696b17": "故。一雜染起故。二施設器故。問名當言世",
    "T30n1579_072:0696b18": "俗有。當言勝義有。答當言世俗有。由三",
    "T30n1579_072:0696b19": "因緣故。一雜染起故。二施設器故。三言說所",
    "T30n1579_072:0696b20": "依故。問分別當言世俗有。當言勝義有。答",
    "T30n1579_072:0696b21": "當言世俗有。由四因緣故。一雜染起故。二",
    "T30n1579_072:0696b22": "施設器故。三言說隨眠故。四言說隨覺故。問",
    "T30n1579_072:0696b23": "真如當言世俗有。當言勝義有。答當言勝",
    "T30n1579_072:0696b24": "義有。是清淨所緣境性故。問正智當言世",
    "T30n1579_072:0696b25": "俗有。當言勝義有。答初正智當言勝義有。",
    "T30n1579_072:0696b26": "第二正智當言俱有。",
    "T30n1579_072:0696b27": "問相當言誰所生。答當言相所生及先分",
    "T30n1579_072:0696b28": "別所生。問名當言誰所生。答當言補特伽",
    "T30n1579_072:0696b29": "羅欲所生。問分別當言誰所生。答當言分",
    "T30n1579_072:0696c01": "別所生及相所生。問真如當言誰所生。答",
    "T30n1579_072:0696c02": "當言無生。問正智當言誰所生。答當言",
    "T30n1579_072:0696c03": "由聽聞正法如理作意正智得生。",
    "T30n1579_072:0696c04": "問相與名當言異。當言不異。答俱不可",
    "T30n1579_072:0696c05": "說。何以故。俱有過故。異有何過。名應實",
    "T30n1579_072:0696c06": "有。不異有何過。若取相時應亦取名。問相",
    "T30n1579_072:0696c07": "與分別當言異。當言不異。答俱不可說。",
    "T30n1579_072:0696c08": "何以故。俱有過故。異有何過。分別應非相",
    "T30n1579_072:0696c09": "為性。不異有何過。離分別外所有諸相應",
    "T30n1579_072:0696c10": "以分別為性。問相與真如。當言異當言",
    "T30n1579_072:0696c11": "不異。答俱不可說。何以故。俱有過故。異有",
    "T30n1579_072:0696c12": "何過。諸相之勝義應非即真如。又修觀者",
    "T30n1579_072:0696c13": "應捨諸相別求真如。又於真如得正覺",
    "T30n1579_072:0696c14": "時。不應於相亦得正覺。不異有何過。如",
    "T30n1579_072:0696c15": "真如無差別。一切相亦應無差別。又得相",
    "T30n1579_072:0696c16": "時應得真如。又得真如時亦如得相應不",
    "T30n1579_072:0696c17": "清淨。如諸行上有無常苦無我共相。雖復",
    "T30n1579_072:0696c18": "是有而不可說與彼諸行若異不異。又如",
    "T30n1579_072:0696c19": "身心麁重輕安。雖復是有而不可說與彼",
    "T30n1579_072:0696c20": "身心若異不異。又如善惡無記法中種子。雖",
    "T30n1579_072:0696c21": "有而不可說與彼諸法若異不異。何以故。",
    "T30n1579_072:0696c22": "俱有過故。又如虛空遍一切故於諸色處",
    "T30n1579_072:0696c23": "雖有虛空而不可說與彼諸色若異不",
    "T30n1579_072:0696c24": "異。何以故。俱有過故。異有何過。不遍一",
    "T30n1579_072:0696c25": "切故。虛空應無常。不異有何過。離色虛空",
    "T30n1579_072:0696c26": "應無所有。此中道理如其所應當知亦爾。",
    "T30n1579_072:0696c27": "聲聞乘中有處世尊依於諸行顯示不異",
    "T30n1579_072:0696c28": "亦非不異記別道理。如說苾芻取非即蘊",
    "T30n1579_072:0696c29": "亦不離蘊。此中欲貪說名為取。不異有何",
    "T30n1579_072:0697a01": "過。誹謗蘊中善無記法不清淨過。異有何",
    "T30n1579_072:0697a02": "過。於諸取中增益常性不清淨過。如相與",
    "T30n1579_072:0697a03": "真如不異非不異道理。名分別正智與真",
    "T30n1579_072:0697a04": "如當知亦爾。問相與正智。當言異當言",
    "T30n1579_072:0697a05": "不異。答如與分別俱不可說。問名與分別。",
    "T30n1579_072:0697a06": "當言異當言不異。答當言異。問名與正",
    "T30n1579_072:0697a07": "智。當言異當言不異。答當言異。問分別",
    "T30n1579_072:0697a08": "與正智。當言異當言不異。答當言異。問",
    "T30n1579_072:0697a09": "相有何相。答分別所行相。問名有何相。答",
    "T30n1579_072:0697a10": "言說所依相。問分別有何相。答相為所行",
    "T30n1579_072:0697a11": "相。問真如有何相。答正智所行相。問正智",
    "T30n1579_072:0697a12": "有何相。答真如為所行相。",
    "T30n1579_072:0697a13": "問相有何行相。答應知此相有種種行相無",
    "T30n1579_072:0697a14": "量行相。由分別行相種種無量故。謂色相心",
    "T30n1579_072:0697a15": "相。心所有相。心不相應行相。無為相。蘊相界",
    "T30n1579_072:0697a16": "相處相。緣起相處非處相。根相諦相。念住相",
    "T30n1579_072:0697a17": "正斷相神足相。根相力相。覺支相道支相。行",
    "T30n1579_072:0697a18": "迹相法迹相。奢摩他相毘鉢舍那相。舉相捨",
    "T30n1579_072:0697a19": "相緣相依相。地相水相火相風相空相識相。",
    "T30n1579_072:0697a20": "此世界相彼世界相。日相月相。那落迦相。傍",
    "T30n1579_072:0697a21": "生相餓鬼相。人相四大王眾天相。三十三天",
    "T30n1579_072:0697a22": "相。夜摩天相。覩史多天相。樂化天相。他化自",
    "T30n1579_072:0697a23": "在天相。初靜慮相。第二靜慮相。第三靜慮相。",
    "T30n1579_072:0697a24": "第四靜慮相。空無邊處相。識無邊處相。無所",
    "T30n1579_072:0697a25": "有處相。非想非非想處相。起相盡相。有相非",
    "T30n1579_072:0697a26": "有相。雜染相清淨相。見聞覺知相。已得尋求",
    "T30n1579_072:0697a27": "相。心隨尋伺相。如是等類餘無量相。復有",
    "T30n1579_072:0697a28": "六相。一有相相。二無相相。三狹小相。四廣大",
    "T30n1579_072:0697a29": "相。五無量相。六無所有相。云何有相相。謂",
    "T30n1579_072:0697b01": "解了事名分別所有相。云何無相相。謂不",
    "T30n1579_072:0697b02": "解了事名分別所有相。云何狹小相。謂欲",
    "T30n1579_072:0697b03": "界事分別所有相。云何廣大相。謂色界事分",
    "T30n1579_072:0697b04": "別所有相。云何無量相。謂空識無邊處無色",
    "T30n1579_072:0697b05": "界事分別所有相。云何無所有相。謂無所有",
    "T30n1579_072:0697b06": "處無色界事分別所有相。復有餘五相。一相",
    "T30n1579_072:0697b07": "相。二名相。三分別相。四真如相。五正智相。",
    "T30n1579_072:0697b08": "復有餘二相。一本性相。二影像相。云何本性",
    "T30n1579_072:0697b09": "相。謂先分別所生。及相所生。共所成相。云",
    "T30n1579_072:0697b10": "何影像相。謂遍計所起。勝解所現。非住本",
    "T30n1579_072:0697b11": "性相。問名有何行相。答由相勢力亦有種",
    "T30n1579_072:0697b12": "種無量行相。又若略說有十二種。一假說名。",
    "T30n1579_072:0697b13": "二實事名。三種類相應名。四各別相應名。五",
    "T30n1579_072:0697b14": "隨德名。六假立名。七共所知名。八非共所知",
    "T30n1579_072:0697b15": "名。九顯了名。十不顯了名。十一總名。十二",
    "T30n1579_072:0697b16": "別名。問分別有何行相。答由相名勢力故",
    "T30n1579_072:0697b17": "亦有種種無量行相。若略說者當知有七",
    "T30n1579_072:0697b18": "種。一有相分別。二無相分別。三於境界任",
    "T30n1579_072:0697b19": "運分別。四尋求分別。五伺察分別。六染污分",
    "T30n1579_072:0697b20": "別。七無染污分別。問真如有何行相。答其",
    "T30n1579_072:0697b21": "相不可說行相。問正智有何行相。答若出",
    "T30n1579_072:0697b22": "世間正智亦有其相。不可說行相。若世間",
    "T30n1579_072:0697b23": "出世間正智。有取安立諦行相。",
    "T30n1579_072:0697b24": "復次若相若影像。若顯現若有。若戲論若薩",
    "T30n1579_072:0697b25": "迦耶。若有為若思所造。若緣生如是等是相",
    "T30n1579_072:0697b26": "差別。若名若想。若施設若假言說。若世俗若",
    "T30n1579_072:0697b27": "假立。若言論如是等是名差別。若分別若思",
    "T30n1579_072:0697b28": "惟。若遍計若邪道。若邪行若越流。若不正取",
    "T30n1579_072:0697b29": "如是等是分別差別。若真如若實性。若諦性",
    "T30n1579_072:0697c01": "若無顛倒性。若不顛倒性若無戲論界。若無",
    "T30n1579_072:0697c02": "相界若法界。若實際如是等是真如差別。若",
    "T30n1579_072:0697c03": "正智若正慧。若正覺若正道。若正行若正流。",
    "T30n1579_072:0697c04": "若正取如是等是正智差別。",
    "T30n1579_072:0697c05": "問如是五事。幾色幾心。幾心所有。幾心不相",
    "T30n1579_072:0697c06": "應行。幾無為。答相通五種。名唯心。不相應",
    "T30n1579_072:0697c07": "行分別正智。通心及心所有。真如唯無為。",
    "T30n1579_072:0697c08": "問如是五事。幾蘊所攝。幾非蘊所攝。答三",
    "T30n1579_072:0697c09": "蘊所攝。相攝不攝。真如不攝。",
    "T30n1579_072:0697c10": "問如是五事。幾界處所攝。幾非界處所攝。",
    "T30n1579_072:0697c11": "答一切皆是界處所攝。",
    "T30n1579_072:0697c12": "問如是五事。幾緣起所攝。幾非緣起所攝。",
    "T30n1579_072:0697c13": "答三緣起攝。相攝不攝。真如不攝。如緣起",
    "T30n1579_072:0697c14": "攝。處非處攝及與根攝當知亦爾。",
    "T30n1579_072:0697c15": "問如是五事。幾諦所攝。幾非諦所攝。答諦",
    "T30n1579_072:0697c16": "有二種。一安立諦。二非安立諦。安立諦者。",
    "T30n1579_072:0697c17": "謂四聖諦。非安立諦者。謂真如。此中三是安",
    "T30n1579_072:0697c18": "立諦所攝。相亦攝亦不攝。真如唯非安立諦",
    "T30n1579_072:0697c19": "所攝。問如是五事。幾因緣所攝。幾等無間",
    "T30n1579_072:0697c20": "緣。幾所緣緣。幾增上緣所攝。答相一切緣所",
    "T30n1579_072:0697c21": "攝。名等無間緣所不攝。分別正智四緣所",
    "T30n1579_072:0697c22": "攝。真如唯所緣緣攝。",
    "T30n1579_072:0697c23": "問如是五事。幾法依所攝。幾義依。幾了義經",
    "T30n1579_072:0697c24": "依。幾智依所攝。答相三依所攝。名唯法依所",
    "T30n1579_072:0697c25": "攝。如相分別亦爾。真如智所行故義依所攝。",
    "T30n1579_072:0697c26": "正智唯智依所攝。",
    "T30n1579_072:0697c27": "問如是五事。幾有色幾無色。答相通二種。",
    "T30n1579_072:0697c28": "分別正智唯無色。名與真如俱非二種。是",
    "T30n1579_072:0697c29": "假有故不可說故。如有色無色。有見無見有",
    "T30n1579_072:0698a01": "對無對亦爾。",
    "T30n1579_072:0698a02": "問如是五事。幾有漏幾無漏。答相通二種。",
    "T30n1579_072:0698a03": "二唯有漏。二唯無漏。真如漏盡所緣義故名",
    "T30n1579_072:0698a04": "無漏。非漏盡相義故。正智漏盡對治義故名",
    "T30n1579_072:0698a05": "無漏。",
    "T30n1579_072:0698a06": "問如是五事。幾有為幾無為。答相通二種。",
    "T30n1579_072:0698a07": "三唯有為。真如唯無為。諸行寂靜所緣義故。",
    "T30n1579_072:0698a08": "非諸行寂靜相義故。",
    "T30n1579_072:0698a09": "問如是五事。幾有諍幾無諍。答相通二種。",
    "T30n1579_072:0698a10": "二唯有諍。二唯無諍。如有漏無漏此中道理",
    "T30n1579_072:0698a11": "當知亦爾。如有諍無諍如是。有愛味無愛",
    "T30n1579_072:0698a12": "味依耽嗜依出離當知亦爾。",
    "T30n1579_072:0698a13": "問如是五事。幾世間幾出世間。答三是世間。",
    "T30n1579_072:0698a14": "真如是出世間。正智一分唯出世間。一分通",
    "T30n1579_072:0698a15": "世間出世間。真如一切言說戲論寂靜所緣",
    "T30n1579_072:0698a16": "義名出世間。非超過言說戲論相義故。如",
    "T30n1579_072:0698a17": "世間出世間。墮攝非墮攝當知亦爾。",
    "T30n1579_072:0698a18": "問如是五事。幾內幾外。答相通二種。名唯",
    "T30n1579_072:0698a19": "是外。分別生所攝故通二種。真如非二種。",
    "T30n1579_072:0698a20": "如分別。正智亦爾。",
    "T30n1579_072:0698a21": "問如是五事。幾麁幾細。答三通二種。真如",
    "T30n1579_072:0698a22": "唯細。難識義故。非相漸減極略義故。正智",
    "T30n1579_072:0698a23": "唯細。行細義故。",
    "T30n1579_072:0698a24": "問如是五事。幾劣幾勝。答三通二種。真如",
    "T30n1579_072:0698a25": "唯勝。清淨所緣義故。非從下劣勝進相義",
    "T30n1579_072:0698a26": "故。正智唯勝。真如為所行義故。",
    "T30n1579_072:0698a27": "問如是五事。幾遠幾近。答一由處遠時遠",
    "T30n1579_072:0698a28": "故俱通二種。名分別正智由時遠故皆通",
    "T30n1579_072:0698a29": "二種。真如由二故俱非二種。以無為故。",
    "T30n1579_072:0698b01": "問如是五事。幾有執受幾無執受。答相通二",
    "T30n1579_072:0698b02": "種。名分別正智無執受。真如俱非二種",
    "T30n1579_072:0698b03": "問如是五事。幾同分幾彼同分。答相通二",
    "T30n1579_072:0698b04": "種。餘非二種。唯依有色諸根建立同分彼",
    "T30n1579_072:0698b05": "同分故。",
    "T30n1579_072:0698b06": "問如是五事。幾因幾非因。答四是因。真如",
    "T30n1579_072:0698b07": "非因。如因非因。果非果有因非有因。有果",
    "T30n1579_072:0698b08": "非有果當知亦爾。",
    "T30n1579_072:0698b09": "問如是五事。幾是異熟幾非異熟。答相通",
    "T30n1579_072:0698b10": "二種。名非異熟。分別通二種。真如俱非二",
    "T30n1579_072:0698b11": "種。正智非異熟。",
    "T30n1579_072:0698b12": "問如是五事。幾有異熟幾非有異熟。答相",
    "T30n1579_072:0698b13": "通二種。名非有異熟。分別通二種。真如俱",
    "T30n1579_072:0698b14": "非二種。正智定非有異熟。問如是五事。幾",
    "T30n1579_072:0698b15": "有所緣幾無所緣。答相通二種。名無所緣。分",
    "T30n1579_072:0698b16": "別正智俱有所緣。真如俱非二種。如有所緣",
    "T30n1579_072:0698b17": "無所緣。相應不相應。有行無行。有依無依當",
    "T30n1579_072:0698b18": "知亦爾。",
    "T30n1579_072:0698b19": "問如是五事。幾有上幾無上。答四有上。真如",
    "T30n1579_072:0698b20": "無上。無為清淨所緣義故。",
    "T30n1579_072:0698b21": "問如是五事。幾去來今幾非去來今。答四",
    "T30n1579_072:0698b22": "通三種。真如非三種。",
    "T30n1579_072:0698b23": "問如是五事。幾欲界繫幾色界繫。幾無色界",
    "T30n1579_072:0698b24": "繫幾不繫。答欲色界繫三無色界繫亦爾。正",
    "T30n1579_072:0698b25": "智一種若唯出世間是不繫。若世間出世間",
    "T30n1579_072:0698b26": "通繫不繫。真如俱非二種。",
    "T30n1579_072:0698b27": "問如是五事。幾善幾不善幾無記。答相及分",
    "T30n1579_072:0698b28": "別通三種。名唯無記。真如唯善。清淨善巧所",
    "T30n1579_072:0698b29": "緣義故。非能攝生可愛果相義故。正智唯",
    "T30n1579_072:0698c01": "善。問如是五事。幾聞所成聞所成境。幾思所",
    "T30n1579_072:0698c02": "成思所成境。幾修所成修所成境。答相及分",
    "T30n1579_072:0698c03": "別是三種是三種境。名是聞思所成是三種",
    "T30n1579_072:0698c04": "境。真如唯是修所成境。正智是修所成是三",
    "T30n1579_072:0698c05": "種境。",
    "T30n1579_072:0698c06": "問如是五事。幾是空是空境。幾是無願是無",
    "T30n1579_072:0698c07": "願境。幾是無相是無相境。答相通三種。亦三",
    "T30n1579_072:0698c08": "種境。名非三種是二種境。分別通三種是",
    "T30n1579_072:0698c09": "二種境。真如非三種是空無相境。正智通",
    "T30n1579_072:0698c10": "三種是空所行境。若無差別。總說為空無",
    "T30n1579_072:0698c11": "願無相。當知此中通聞思修所成為性。若唯",
    "T30n1579_072:0698c12": "以三摩地名而宣說者。當知此中唯修所成",
    "T30n1579_072:0698c13": "為性。通世出世。若唯以解脫門名而宣說",
    "T30n1579_072:0698c14": "者。當知此中唯出世間修所成為性。",
    "T30n1579_072:0698c15": "問如是五事。幾是增上戒增上戒眷屬。幾是",
    "T30n1579_072:0698c16": "增上心增上心所行。幾是增上慧增上慧所",
    "T30n1579_072:0698c17": "行。答相是增上戒增上戒眷屬。是增上心慧",
    "T30n1579_072:0698c18": "亦心慧所行。名是戒眷屬。亦是增上心慧所",
    "T30n1579_072:0698c19": "行。分別是增上心慧亦心慧所行。是增上戒",
    "T30n1579_072:0698c20": "眷屬。真如是增上心慧所行。非三種。正智是",
    "T30n1579_072:0698c21": "增上心慧亦心慧所行。是增上戒眷屬。",
    "T30n1579_072:0698c22": "問如是五事。幾學幾無學幾非學非無學。答",
    "T30n1579_072:0698c23": "相及分別通三種。名唯非學非無學。真如亦",
    "T30n1579_072:0698c24": "唯非學非無學。是無為故。正智通學及無學。",
    "T30n1579_072:0698c25": "問如是五事。幾見所斷幾修所斷幾不斷。答",
    "T30n1579_072:0698c26": "相通一切。名唯修所斷。分別通見修所斷。",
    "T30n1579_072:0698c27": "真如是不斷。正智亦唯是不斷。",
    "T30n1579_072:0698c28": "問緣相為境修幾念住。答四。問緣名為境",
    "T30n1579_072:0698c29": "修幾念住。答一法念住。問緣分別為境修",
    "T30n1579_072:0699a01": "幾念住。答三。謂受心法念住。問緣真如為",
    "T30n1579_072:0699a02": "境修幾念住。答一法念住。又思惟身相真",
    "T30n1579_072:0699a03": "如。亦修壞緣法念住受心法相。當知亦爾。",
    "T30n1579_072:0699a04": "問緣正智為境修幾念住。答三。如分別說。",
    "T30n1579_072:0699a05": "問緣相為境。當言能捨已生未生惡不善",
    "T30n1579_072:0699a06": "法。當言不能捨耶。答當言伏斷故捨。非",
    "T30n1579_072:0699a07": "永害隨眠故捨。如相名分別亦爾。緣真如",
    "T30n1579_072:0699a08": "及正智為境。當言亦由永害隨眠故捨。",
    "T30n1579_072:0699a09": "問是五事中。思惟幾事能入世間初靜慮",
    "T30n1579_072:0699a10": "定。答思惟欲界所繫及初靜慮所繫相名分",
    "T30n1579_072:0699a11": "別。如是思惟下地所繫及第二靜慮地所繫",
    "T30n1579_072:0699a12": "相名分別。能入世間第二靜慮。如是所餘靜",
    "T30n1579_072:0699a13": "慮無色如其所應當知亦爾。",
    "T30n1579_072:0699a14": "問是五事中。思惟幾事能入出世初靜慮",
    "T30n1579_072:0699a15": "定。答即思惟欲界所繫及初靜慮地所繫相",
    "T30n1579_072:0699a16": "名分別真如。如是乃至無所有處如其所應",
    "T30n1579_072:0699a17": "當知亦爾。非想非非想處。本性法爾唯是世",
    "T30n1579_072:0699a18": "間。問非想非非想處所繫相。當言是相耶。",
    "T30n1579_072:0699a19": "答當言無想相。亦名微細相。",
    "T30n1579_072:0699a20": "問是五事中。信等諸法用何為自性。以何",
    "T30n1579_072:0699a21": "為所緣。於何為增上得根名耶。答分別",
    "T30n1579_072:0699a22": "為自性。名相為所緣。於真如正智為增上",
    "T30n1579_072:0699a23": "故而得根名。如根名。力名亦爾。問於何位",
    "T30n1579_072:0699a24": "中得力名耶。答即信等根非不信等之所",
    "T30n1579_072:0699a25": "陵雜。若成不雜法時轉名為力。如根及力",
    "T30n1579_072:0699a26": "如是。若得菩提支名為覺支。此是世間覺",
    "T30n1579_072:0699a27": "支。以分別為自性。若依菩提支名為覺支。",
    "T30n1579_072:0699a28": "此是出世間覺支。以正智為自性。真如",
    "T30n1579_072:0699a29": "為所緣。於覺悟安立諦為增上。又正見等",
    "T30n1579_072:0699b01": "諸道支若是世間。如前應知。若出世間。以",
    "T30n1579_072:0699b02": "正智為自性。除諸戒支。安立非安立真如",
    "T30n1579_072:0699b03": "為所緣。於所證得一切漏盡。現法樂住為",
    "T30n1579_072:0699b04": "增上。如諸道支。行迹法迹。奢摩他毘鉢舍那",
    "T30n1579_072:0699b05": "等當知亦爾。此中行迹依鈍根利根現法樂",
    "T30n1579_072:0699b06": "住已得未得差別建立。若諸法迹依能任持",
    "T30n1579_072:0699b07": "世俗勝義正法差別建立。謂由任持增上戒",
    "T30n1579_072:0699b08": "世俗正法故建立初二。由任持所餘增上",
    "T30n1579_072:0699b09": "心增上慧勝義正法故建立後二。又由於",
    "T30n1579_072:0699b10": "所緣境不散亂義故。及觀察彼義故。建立",
    "T30n1579_072:0699b11": "奢摩他毘鉢舍那。",
    "T30n1579_072:0699b12": "問依能解脫相及麁重二種縛故立八解",
    "T30n1579_072:0699b13": "脫於五事中。用誰為自性。以誰為所緣。",
    "T30n1579_072:0699b14": "於誰為增上。答用世間出世間正智為自",
    "T30n1579_072:0699b15": "性。初及第二於諸色中以顯色相及真如",
    "T30n1579_072:0699b16": "相為所緣。第三即諸色中以攝受相及彼真",
    "T30n1579_072:0699b17": "如相為所緣。次四種各以自相為所緣。及",
    "T30n1579_072:0699b18": "彼真如為所緣。最後無所緣。於能引發一",
    "T30n1579_072:0699b19": "切聖神通功德為增上。又修觀者於諸色",
    "T30n1579_072:0699b20": "相及無色相。為自在障之所障故。為斷彼",
    "T30n1579_072:0699b21": "障起此觀行。諸勝處中。前四如初二解脫。",
    "T30n1579_072:0699b22": "後四如第三解脫。由諸色相難可勝故。於",
    "T30n1579_072:0699b23": "此事中能勝伏時。於無色相亦得勝自在。",
    "T30n1579_072:0699b24": "又此中言勝知勝見。謂諸聖者由正作意",
    "T30n1579_072:0699b25": "思惟諸色真如相故得勝知見。若諸異生即",
    "T30n1579_072:0699b26": "不如是。問若爾異生云何名勝。答由三種",
    "T30n1579_072:0699b27": "想故。謂於淨不淨色由展轉相待想展轉",
    "T30n1579_072:0699b28": "相待故。於淨不淨色由展轉相隨想展轉",
    "T30n1579_072:0699b29": "相隨故。於淨不淨色由清淨一味想。此最",
    "T30n1579_072:0699c01": "後勝。異生聖者二所共得。又十遍處由勝處",
    "T30n1579_072:0699c02": "所緣力應知其相。此中差別者。亦以大種",
    "T30n1579_072:0699c03": "相為所緣。及彼真如相為所緣。又空識無",
    "T30n1579_072:0699c04": "邊處相為所緣。及彼真如相為所緣。若不",
    "T30n1579_072:0699c05": "爾者。由所依止不遍滿故。能依不應得",
    "T30n1579_072:0699c06": "成遍滿。由彼所緣真如之相所緣境界極",
    "T30n1579_072:0699c07": "遍滿故得名遍滿。由勝遍滿二種勢力。令",
    "T30n1579_072:0699c08": "諸解脫亦得清淨。又能引發一切眾聖神通",
    "T30n1579_072:0699c09": "功德。",
    "T30n1579_072:0699c10": "瑜伽師地論卷第七十二"
}