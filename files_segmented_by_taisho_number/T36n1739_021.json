{
    "T36n1739_021:0860a02": "2新華嚴經論卷第二十一",
    "T36n1739_021:0860a04": "長者李通玄撰",
    "T36n1739_021:0860a05": "第三等一切諸佛迴向者，以忍波羅蜜為體，",
    "T36n1739_021:0860a06": "餘九為伴。表法中以善財童子所見可樂城",
    "T36n1739_021:0860a07": "東大莊嚴幢無憂林中無上勝長者是也。為",
    "T36n1739_021:0860a08": "城名可樂，依主所行之行立其名故。為明得",
    "T36n1739_021:0860a09": "法成忍，人見可樂。住城東者，為明忍為覺行",
    "T36n1739_021:0860a10": "之首，為表東方角亢氐房之位，主眾善之首。",
    "T36n1739_021:0860a11": "房為青龍，主吉慶位故。以東方為陽，為生萬",
    "T36n1739_021:0860a12": "物之首。明忍為萬行之首，生眾福故，故名城",
    "T36n1739_021:0860a13": "東也。大莊嚴幢者，忍隨違境不動也，是幢義。",
    "T36n1739_021:0860a14": "無憂林者，明忍成行滿，如林廣蔭也。號無上",
    "T36n1739_021:0860a15": "勝者，眾行之中不勝忍也。眾行之中無忍，不",
    "T36n1739_021:0860a16": "成行故。餘廣如經說。二義如前。",
    "T36n1739_021:0860a17": "第一長科當段經意者，從此一段經中，約科",
    "T36n1739_021:0860a18": "為十段。",
    "T36n1739_021:0860a19": "一「佛子云何菩薩摩訶薩等一切諸佛迴向」已",
    "T36n1739_021:0860a20": "下至「諸根清涼」有五行半經，明學佛迴向心，",
    "T36n1739_021:0860a21": "得自在清涼分。",
    "T36n1739_021:0860a22": "二「佛子」已下至「不變異樂」有七行半經，是菩",
    "T36n1739_021:0860a23": "薩迴向佛樂分。",
    "T36n1739_021:0860a24": "三「佛子」已下，證薩婆若，此云一切智。有七行",
    "T36n1739_021:0860a25": "經，明迴向菩薩行願分。",
    "T36n1739_021:0860a26": "四「佛子」已下，證一切智，有十行經，明迴向一",
    "T36n1739_021:0860a27": "切眾生，令得離苦分。",
    "T36n1739_021:0860a28": "五「佛子」已下至「具足充滿」有兩行經，明菩薩",
    "T36n1739_021:0860a29": "行由願廣大充滿分。",
    "T36n1739_021:0860b01": "六「佛子」已下。至「迴向諸佛無上菩提」有十八",
    "T36n1739_021:0860b02": "行半經，明菩薩以本大悲處俗無染著分。",
    "T36n1739_021:0860b03": "七「佛子」已下至「如來究竟之地」有二十五行",
    "T36n1739_021:0860b04": "經，明與畜生食，願永離眾苦得樂分。",
    "T36n1739_021:0860b05": "八「佛子」已下至「第三等一切諸佛迴向」有十",
    "T36n1739_021:0860b06": "四行經，明菩薩等一切諸佛迴向分。",
    "T36n1739_021:0860b07": "九「菩薩摩訶薩」已下至「心無所著」有六行經，",
    "T36n1739_021:0860b08": "明菩薩入佛功德，深入法界，善知菩薩修行次",
    "T36n1739_021:0860b09": "第分。",
    "T36n1739_021:0860b10": "十「爾時」已下一行經，明金剛幢菩薩觀眾說",
    "T36n1739_021:0860b11": "頌分。",
    "T36n1739_021:0860b12": "第二隨文釋義者，何故名為等一切諸佛迴",
    "T36n1739_021:0860b13": "向？為此第三迴向成其忍門，無貪嗔癡三業",
    "T36n1739_021:0860b14": "如佛，佛所行願皆悉願為故，名等一切諸佛",
    "T36n1739_021:0860b15": "迴向，令願行一如佛故。又前云不壞迴向，以",
    "T36n1739_021:0860b16": "次等一切諸佛迴向，明次第合然。已下有四",
    "T36n1739_021:0860b17": "十八行頌，兩行一頌，所頌前法如文具明，不",
    "T36n1739_021:0860b18": "煩更解。",
    "T36n1739_021:0860b19": "第四至一切處迴向者，以精進波羅蜜為體，",
    "T36n1739_021:0860b20": "餘九為伴。以善財見比丘尼名師子頻申，住",
    "T36n1739_021:0860b21": "輸那國，此曰勇猛城。名迦陵迦林，此云鬪諍",
    "T36n1739_021:0860b22": "時也。明此比丘尼能和斷鬪諍，此表第四迴",
    "T36n1739_021:0860b23": "向行精進業利物之相。表比丘者，明離染清",
    "T36n1739_021:0860b24": "潔。尼者慈音，明此精進行門，離染慈悲以為",
    "T36n1739_021:0860b25": "行體。號師子頻申者，明已得四無礙智，已得",
    "T36n1739_021:0860b26": "四種無畏故。師子者，明智無畏也。頻申者，卷",
    "T36n1739_021:0860b27": "舒自在也。明以清淨大智勇猛，自在卷舒說",
    "T36n1739_021:0860b28": "法利生，善和斷鬪諍，皆悉從伏無量諸眾見",
    "T36n1739_021:0860b29": "聞不同，廣如經說。意表此第四迴向中行精進",
    "T36n1739_021:0860c01": "之行，智悲相故，無染慈悲說法自在。表悲常",
    "T36n1739_021:0860c02": "隨苦流，智常無所染，是尼義故。四無礙智者，",
    "T36n1739_021:0860c03": "一義無礙智、二法無礙智、三辭無礙智、四樂",
    "T36n1739_021:0860c04": "說無礙智。四無畏者，一一切智無畏、二漏盡",
    "T36n1739_021:0860c05": "無畏、三說障道無畏、四說盡苦道無畏。二義",
    "T36n1739_021:0860c06": "如前。第一長科此段經意，義分為八段。",
    "T36n1739_021:0860c07": "一「佛子云何為菩薩摩訶薩至一切處迴向」已",
    "T36n1739_021:0860c08": "下至「無邊世界」有十二行經，明菩薩所修善",
    "T36n1739_021:0860c09": "根如實際遍三世供養分。",
    "T36n1739_021:0860c10": "二「佛子」已下至「廣大威德種性中」有十二行",
    "T36n1739_021:0860c11": "經，明諸佛興世，如法身遍往無差別，廣大利",
    "T36n1739_021:0860c12": "益分。",
    "T36n1739_021:0860c13": "三「佛子」已下至「護持一切諸佛教故」有六十",
    "T36n1739_021:0860c14": "四行經，明菩薩以眾多無盡如法性供養雲，",
    "T36n1739_021:0860c15": "供養如法性無邊眾多如來，普攝諸善根分。",
    "T36n1739_021:0860c16": "四「佛子」已下至「以善方便修迴向道」有十六",
    "T36n1739_021:0860c17": "行半經，明菩薩修迴向，以無所得而為方便，",
    "T36n1739_021:0860c18": "修一切善根分。",
    "T36n1739_021:0860c19": "五「佛子」已下至「具足一切功德」有六行經，總",
    "T36n1739_021:0860c20": "結已上供養功德分。",
    "T36n1739_021:0860c21": "六「佛子」已下至「第四至一切處迴向」有六行",
    "T36n1739_021:0860c22": "經，明都結已上遍一切處迴向所作，令佛種",
    "T36n1739_021:0860c23": "不斷，廣嚴淨佛剎分。",
    "T36n1739_021:0860c24": "七「菩薩摩訶薩」已下至「能以善根如是迴向」",
    "T36n1739_021:0860c25": "有十二行經，明住此迴向時，得身語意業遍",
    "T36n1739_021:0860c26": "十方一切處分。",
    "T36n1739_021:0860c27": "八「爾時」已下有一行經，明金剛幢菩薩觀眾",
    "T36n1739_021:0860c28": "說頌分。",
    "T36n1739_021:0860c29": "第二隨文解義者，云何至一切處迴向？約位",
    "T36n1739_021:0861a01": "有十一：一法身至一切處、二智身至一切處、",
    "T36n1739_021:0861a02": "三大願至一切處、四供養諸佛至一切處、五",
    "T36n1739_021:0861a03": "見聞聽受諸法至一切處、六遍現色身至一",
    "T36n1739_021:0861a04": "切處、七開悟眾生至一切處、八不出毛孔至",
    "T36n1739_021:0861a05": "一切處、九遍滿十方等于法界而無去來至",
    "T36n1739_021:0861a06": "一切處、十入一眾生身心等一切眾生身心至",
    "T36n1739_021:0861a07": "一切處、十一入一佛身毛孔等一切佛身毛孔",
    "T36n1739_021:0861a08": "至一切處迴向。又迴向者，有十法：一以無作",
    "T36n1739_021:0861a09": "法迴向有作法、二以有作法迴向無作法、三",
    "T36n1739_021:0861a10": "以一法迴向多法、四以多法迴向一法、五於",
    "T36n1739_021:0861a11": "諸有法迴向無法、六於無法迴向有法、七以",
    "T36n1739_021:0861a12": "世間法迴向出世間法、八以出世間法迴向",
    "T36n1739_021:0861a13": "世間法、九以一切自性無迴向以為方便迴向",
    "T36n1739_021:0861a14": "法、十以一切有迴向法以為自性無迴向法，",
    "T36n1739_021:0861a15": "為令滯有無者得自在故，生死涅槃無障礙、",
    "T36n1739_021:0861a16": "得大神通無物拘留故。供養諸佛教化眾生，",
    "T36n1739_021:0861a17": "一多同別皆得自在故。以誠實心起大願雲，",
    "T36n1739_021:0861a18": "周覆法界虛空界，興種種供具，供養三世一",
    "T36n1739_021:0861a19": "切諸佛，皆願自他福德圓滿故。是故名為至",
    "T36n1739_021:0861a20": "一切處迴向。如世界種，即如華藏世界種是",
    "T36n1739_021:0861a21": "也。約先德云：數三千大千世界至一恒河沙",
    "T36n1739_021:0861a22": "數為一世界海，又數海世界數至一恒河沙",
    "T36n1739_021:0861a23": "為世界性，又數世界性至一恒河沙為一世",
    "T36n1739_021:0861a24": "界種。如種種世界，云眾雜多也。如轉世界者，",
    "T36n1739_021:0861a25": "或圓形轉，或流轉如江河是、日月亦是，皆無",
    "T36n1739_021:0861a26": "住心，名轉側世界，如四天王天在須彌山側",
    "T36n1739_021:0861a27": "住。仰世界可知，覆世界如蜂窠等。是亦如〈世",
    "T36n1739_021:0861a28": "界成就品〉說。已下如經自具，大意以修得十",
    "T36n1739_021:0861a29": "住十行之中法身理智，即依此法起大願大",
    "T36n1739_021:0861b01": "悲，依無作理智起神通行，使不滯染淨，不為",
    "T36n1739_021:0861b02": "染淨二法所拘留，神通諸法性自離故。已下",
    "T36n1739_021:0861b03": "有二十二行頌，兩行一頌，如文自具。",
    "T36n1739_021:0861b04": "第五無盡功德藏迴向者，以禪波羅蜜為體。",
    "T36n1739_021:0861b05": "以善財童子所見婆須蜜女以為所行之人。",
    "T36n1739_021:0861b06": "所住國土名為險難。城名寶莊嚴，以歎德中",
    "T36n1739_021:0861b07": "心無分別，普知諸法。一身端坐充滿法界，於",
    "T36n1739_021:0861b08": "自身現一切剎，所明禪體遍周自在，為明禪",
    "T36n1739_021:0861b09": "與智悲會融無二、體用自在故。以國名險難",
    "T36n1739_021:0861b10": "者，以真智會俗。城名寶莊嚴者，會俗體自真。",
    "T36n1739_021:0861b11": "明定亂兩融、智悲不礙，隨塵不染故，號名寶",
    "T36n1739_021:0861b12": "莊嚴。婆須蜜女者，此云世友，能與世人為師",
    "T36n1739_021:0861b13": "友故。亦曰天友，能與諸天作師友。或曰易",
    "T36n1739_021:0861b14": "寶，以此女善巧方便易取眾生一切智寶。此",
    "T36n1739_021:0861b15": "女身金色、目髮紺青，若聞說法、若暫見、若執",
    "T36n1739_021:0861b16": "手、若坐座，總得三昧。為明禪體遍周與智會",
    "T36n1739_021:0861b17": "故。道合見者，總皆是禪體，智慈相會之流；若",
    "T36n1739_021:0861b18": "也別見之流，常對面不覩其容也。但為定與",
    "T36n1739_021:0861b19": "智會、智與悲冥，隨根接俗，號之為女，非即但",
    "T36n1739_021:0861b20": "為女也。十住中第五主禪門，即俗士長者號",
    "T36n1739_021:0861b21": "為解脫，明俗體本真，眾生身本來佛國故。長",
    "T36n1739_021:0861b22": "者身含佛國，明眾生身亦然，但禪觀相應即",
    "T36n1739_021:0861b23": "見。十行中即以寶髻長者明禪門，以本自居",
    "T36n1739_021:0861b24": "宅十層之閣，宅有八門，市上接俗引來宅內。",
    "T36n1739_021:0861b25": "即以所行俗事，用彰智隨悲行，處世染而不",
    "T36n1739_021:0861b26": "污。若也未悟俗塵，為業所留，要須戒定慧求",
    "T36n1739_021:0861b27": "出世之智；若也達智業亡，要須處纏不污，方",
    "T36n1739_021:0861b28": "便利生皆令解脫。一須知根接引，不得惑亂",
    "T36n1739_021:0861b29": "眾生，要須依根受藥。二義如前。",
    "T36n1739_021:0861c01": "一長科當經意者，於此段長科為十三段。",
    "T36n1739_021:0861c02": "一「佛子」已下。至「悉皆具足」有六十一行經，明",
    "T36n1739_021:0861c03": "菩薩凡所隨喜迴向悉皆具足圓滿分。",
    "T36n1739_021:0861c04": "二「佛子」已下至「一切佛剎悉亦如是」有三十",
    "T36n1739_021:0861c05": "行經，明菩薩以大願，願菩薩眾海圓滿十方",
    "T36n1739_021:0861c06": "莊嚴國剎分。",
    "T36n1739_021:0861c07": "三「佛子」已下至「轉無障礙不退法輪」有七行",
    "T36n1739_021:0861c08": "經，明方便迴向分。",
    "T36n1739_021:0861c09": "四「佛子」已下至「超然出現」有五行經，明願清",
    "T36n1739_021:0861c10": "淨佛剎至一切眾生界，佛常超然出現分。",
    "T36n1739_021:0861c11": "五「佛子」已下至「入一切法界」有三行半經，明",
    "T36n1739_021:0861c12": "菩薩達一切智，知業果寂滅分。",
    "T36n1739_021:0861c13": "六「佛子」已下至「無有少法與法同止」有六行",
    "T36n1739_021:0861c14": "經，明不分別、不著取分。",
    "T36n1739_021:0861c15": "七「佛子」已下，得無盡善根，有十行經，是菩薩",
    "T36n1739_021:0861c16": "得無盡善根分。",
    "T36n1739_021:0861c17": "八「佛子」已下至「一切境界悉無所有」有六行",
    "T36n1739_021:0861c18": "經，明菩薩了眾生界無眾生，於法無得證分。",
    "T36n1739_021:0861c19": "九「佛子」已下至「令諸善根悉充足故」有五行",
    "T36n1739_021:0861c20": "經，是菩薩無智入法、無法入智分。",
    "T36n1739_021:0861c21": "十「佛子」已下至「修治諸行」有六行半經，是菩",
    "T36n1739_021:0861c22": "薩成就功德藏，堪為眾生福田分。",
    "T36n1739_021:0861c23": "十一「佛子」已下至「第五無盡功德藏迴向」有",
    "T36n1739_021:0861c24": "七行經，是菩薩福相處世無倫分。",
    "T36n1739_021:0861c25": "十二從「菩薩摩訶薩」已下至「十種無盡藏」有",
    "T36n1739_021:0861c26": "十五行經，是菩薩得十無盡藏分。",
    "T36n1739_021:0861c27": "十二「爾時」已下有一行經，明金剛幢菩薩說",
    "T36n1739_021:0861c28": "頌分。",
    "T36n1739_021:0861c29": "第二隨文釋義者，云何名無盡功德藏迴向？",
    "T36n1739_021:0862a01": "此位明禪與智冥、智與悲會，以無盡虛空為",
    "T36n1739_021:0862a02": "一道場，以無盡眾生無明行相而為佛事，身",
    "T36n1739_021:0862a03": "恒承事無盡諸佛，而遍周法界化無盡眾生，",
    "T36n1739_021:0862a04": "總成佛身表裏相亡、始終情盡，遍知諸法不",
    "T36n1739_021:0862a05": "壞無心，名無盡功德藏。經云「於一毛孔見阿",
    "T36n1739_021:0862a06": "僧祇諸佛出興於世得入法無盡藏」者，明心",
    "T36n1739_021:0862a07": "性本無、大小繫盡，身為智影，國土亦然。智淨",
    "T36n1739_021:0862a08": "影明大小相入，如因陀羅網境界喻是也。經",
    "T36n1739_021:0862a09": "云「以佛智力觀一切法悉入一法」者，明萬境",
    "T36n1739_021:0862a10": "雖多，皆一心而起。心亡境滅，萬境皆虛。如淨",
    "T36n1739_021:0862a11": "水中眾影也，水亡影滅。此約破有成無說。又",
    "T36n1739_021:0862a12": "以境約智生，智虛境幻，多幻相入不離一虛，",
    "T36n1739_021:0862a13": "幻不異虛、處不異幻，幻虛無二、一異總虛。此",
    "T36n1739_021:0862a14": "約以智幻處自在無礙門說。此皆借法，況說",
    "T36n1739_021:0862a15": "如實所知唯亡，思者智會，其智會者方可用",
    "T36n1739_021:0862a16": "而真不惑心境，以大願力隨智幻生等眾生",
    "T36n1739_021:0862a17": "數身，如應攝化故，名無盡功德藏。自餘如文",
    "T36n1739_021:0862a18": "自具，不煩更解。已下有五十行頌，如文自具，",
    "T36n1739_021:0862a19": "但如說修行。",
    "T36n1739_021:0862a20": "第六隨順堅固一切善根迴向者，此明般若",
    "T36n1739_021:0862a21": "波羅蜜為體。以善財知識名鞞瑟胝羅，住善",
    "T36n1739_021:0862a22": "度城，常供養旃檀座佛塔，以為表法。名鞞瑟",
    "T36n1739_021:0862a23": "胝羅，此云包攝，以身含佛剎為名爾。住善度",
    "T36n1739_021:0862a24": "國者，約化行為名故，以此住智慧，善度眾生",
    "T36n1739_021:0862a25": "故。供養旃檀座佛塔者，明戒定慧解脫法身",
    "T36n1739_021:0862a26": "為座體。得佛不涅槃際者，明戒定慧體無滅",
    "T36n1739_021:0862a27": "沒也，廣如經說。其座不安形像者，明無相理",
    "T36n1739_021:0862a28": "會是佛義故，見座入法故。城名善度，身與空",
    "T36n1739_021:0862a29": "合名為佛國。亦名包攝也，以明無相智慧是",
    "T36n1739_021:0862b01": "佛不滅度法門，以智無生滅故。",
    "T36n1739_021:0862b02": "第一長科經意者，於此一段長科約作六十",
    "T36n1739_021:0862b03": "四段如下。此段迴向長行中，有六十一段經，",
    "T36n1739_021:0862b04": "總明行施。於段段中皆有三義：一明行施心",
    "T36n1739_021:0862b05": "成就、二明施已迴向菩提、三明各發十種願",
    "T36n1739_021:0862b06": "皆願自他成佛。已下三段是總結所施之功，",
    "T36n1739_021:0862b07": "及金剛幢觀眾說頌。一捨身肉手足國城妻",
    "T36n1739_021:0862b08": "子悉捨行；二施食；三施飲；四施味；五施車",
    "T36n1739_021:0862b09": "乘；六施衣；七施華；八施鬘；九施塗香；十施",
    "T36n1739_021:0862b10": "床座；十一施房舍；十二施燈明；十三施湯藥；",
    "T36n1739_021:0862b11": "十四施器；十五施種種寶嚴飾車；十六施象",
    "T36n1739_021:0862b12": "寶；十七施師子座；十八施寶等；十九施寶蓋；",
    "T36n1739_021:0862b13": "二十施寶幡；二十一施寶幢；二十二施寶藏；",
    "T36n1739_021:0862b14": "二十三施種種妙莊嚴具；二十四施冠及髻",
    "T36n1739_021:0862b15": "中珠；二十五施財寶妻子救眾生牢獄；二十",
    "T36n1739_021:0862b16": "六捨身代命；二十七施蓮膚頂髻；二十八施",
    "T36n1739_021:0862b17": "眼；二十九施鼻；三十施耳；三十一施牙齒；",
    "T36n1739_021:0862b18": "三十二施舌；三十三施頭；三十四施手足；三",
    "T36n1739_021:0862b19": "十五施血；三十六施髓肉；三十七施心；三十",
    "T36n1739_021:0862b20": "八施肝肺；三十九施身；四十施支節骨；四十",
    "T36n1739_021:0862b21": "一施皮；四十二施手足指；四十三施連肉爪",
    "T36n1739_021:0862b22": "甲；四十四為求法故投身火坑；四十五為求",
    "T36n1739_021:0862b23": "法乃至一字一句，捨其王位國城妻子一切",
    "T36n1739_021:0862b24": "所有；四十六菩薩為自捨屠殺業；四十七見",
    "T36n1739_021:0862b25": "殘忍損諸人畜慈心救之，所謂去男形也；四",
    "T36n1739_021:0862b26": "十八菩薩見佛出興，普告眾生，捨我慢戲論；",
    "T36n1739_021:0862b27": "四十九捨大地；五十捨僮僕；五十一捨身施",
    "T36n1739_021:0862b28": "與一切眾生，謙下離慢；五十二施身給侍諸",
    "T36n1739_021:0862b29": "佛；五十三施土地一切諸物及捨世事；五十",
    "T36n1739_021:0862c01": "四捨都城關防輸稅；五十五捨妓女；五十六",
    "T36n1739_021:0862c02": "施所愛妻子；五十七施舍宅；五十八施園林",
    "T36n1739_021:0862c03": "臺榭；五十九施廣大施會；六十施一切資生",
    "T36n1739_021:0862c04": "物；六十一隨諸眾生所須一切阿僧祇物施。",
    "T36n1739_021:0862c05": "已上此一段迴向中總有六十一種施，一一",
    "T36n1739_021:0862c06": "施中十種大願。六十一願中有十種迴向，以",
    "T36n1739_021:0862c07": "表捨一切所著，成一切無所著，諸性無作供",
    "T36n1739_021:0862c08": "養諸佛、教化眾生，行無盡行故。從「佛子是為",
    "T36n1739_021:0862c09": "菩薩摩訶薩第六隨順堅固一切善根迴向」",
    "T36n1739_021:0862c10": "已下至「於諸法中而得自在」有六行經，都結",
    "T36n1739_021:0862c11": "已下迴向之功。自「爾時金剛幢菩薩」已下有",
    "T36n1739_021:0862c12": "六行經，明金剛幢菩薩觀眾說頌歎法分。今",
    "T36n1739_021:0862c13": "上下長行及八十二行頌，於中文義自具，不",
    "T36n1739_021:0862c14": "煩更釋。且略釋迴向名目。云何隨順堅固一",
    "T36n1739_021:0862c15": "切善根迴向？經云「佛子！如是迴向時，即為隨",
    "T36n1739_021:0862c16": "順佛住、隨順法住、隨順智住、隨順菩提住。」總",
    "T36n1739_021:0862c17": "明行檀波羅蜜遍周剎海，不壞法身智身成就，",
    "T36n1739_021:0862c18": "通化長大慈悲等佛所行，故為名也。又釋以",
    "T36n1739_021:0862c19": "理順行、以行順理，以智順悲、以悲順智，以方",
    "T36n1739_021:0862c20": "便願力引生智海成就悲門均調自在，名",
    "T36n1739_021:0862c21": "為隨順堅固善根迴向。論主頌曰：",
    "T36n1739_021:0862c22": "法身理智無體性，　　平等清淨無造作，",
    "T36n1739_021:0862c23": "方便以願力莊嚴，　　神通變化行充滿，",
    "T36n1739_021:0862c24": "法無自性從緣生，　　緣生不失無作性。",
    "T36n1739_021:0862c25": "設興迴向大願雲，　　周遍無邊一切行，",
    "T36n1739_021:0862c26": "不離緣體性無生，　　智如影響充法界。",
    "T36n1739_021:0862c27": "智體如願如普賢，　　迴向大願皆無實，",
    "T36n1739_021:0862c28": "雖復無實不廢緣，　　雖復從緣性無作。",
    "T36n1739_021:0862c29": "菩薩所興諸行雲，　　智無來去如影現，",
    "T36n1739_021:0863a01": "假使教化諸群生，　　猶如化人度幻眾。",
    "T36n1739_021:0863a02": "大約如世造立宮室，要以功成論其現自施",
    "T36n1739_021:0863a03": "功。功體各無自性，及至成功事畢，還以無功",
    "T36n1739_021:0863a04": "而益人。設宮室有覆養之功，亦復不云養育。",
    "T36n1739_021:0863a05": "此迴向大願亦復如是，為理智雖有淨煩惱",
    "T36n1739_021:0863a06": "之功，不興迴向大願，無覆育饒益大慈悲之",
    "T36n1739_021:0863a07": "功。此之迴向，從初發心住具足有之，但約昇",
    "T36n1739_021:0863a08": "進勝劣言之，亦約說文廣狹言爾。亦以時不",
    "T36n1739_021:0863a09": "遷論也，總五位一時說也，古今無前後義",
    "T36n1739_021:0863a10": "也。",
    "T36n1739_021:0863a11": "第七等隨順一切眾生迴向者，以方便波羅",
    "T36n1739_021:0863a12": "蜜為體主大悲門。前六波羅蜜是修出生死",
    "T36n1739_021:0863a13": "心，此第七已後四波羅蜜是方便智入生死",
    "T36n1739_021:0863a14": "中教化眾生。是故表法中善財知識觀世音",
    "T36n1739_021:0863a15": "菩薩，以為此第七隨順一切眾生大悲迴向",
    "T36n1739_021:0863a16": "中行故。此新經翻為觀自在菩薩，不可依也。",
    "T36n1739_021:0863a17": "舊經名觀世音菩薩者，是為十方世界共為",
    "T36n1739_021:0863a18": "一佛國，無別西方，別有阿彌陀。是如來權設，",
    "T36n1739_021:0863a19": "引有為小蒙方便，隨心專念攝餘惡心，隨心",
    "T36n1739_021:0863a20": "念處得見化佛，稱自心量。諸德謬解，謂此娑",
    "T36n1739_021:0863a21": "婆世界無觀世音，此改舊經本作觀自在。云",
    "T36n1739_021:0863a22": "觀自在者，但約名彰行中，但彰觀照世間出",
    "T36n1739_021:0863a23": "世間無相理智自在，非明慈悲之行也。觀世",
    "T36n1739_021:0863a24": "音菩薩、文殊、普賢，此三法是古今三世一切",
    "T36n1739_021:0863a25": "佛之共行，十方共同。文殊主法身妙慧之理，",
    "T36n1739_021:0863a26": "普賢明智身知根成萬行之門，觀世音明大",
    "T36n1739_021:0863a27": "慈悲處生死，三人之法成一人之德，號毘盧",
    "T36n1739_021:0863a28": "遮那。一切眾生總依此三法，號之為佛，少一",
    "T36n1739_021:0863a29": "不成。今此一位依舊不依新翻。又依梵云光",
    "T36n1739_021:0863b01": "世音菩薩，明以教光行光大慈悲之光，等眾",
    "T36n1739_021:0863b02": "生而利物，即一切處文殊、一切處普賢，亦得",
    "T36n1739_021:0863b03": "名一切處光世音。今言觀世音者，取正念心",
    "T36n1739_021:0863b04": "成，依心應現，而立名也。不可以為觀自在所",
    "T36n1739_021:0863b05": "表法也。觀自在者，約名表法義中，是表第六",
    "T36n1739_021:0863b06": "般若波羅蜜位也，非是方便波羅蜜入生死",
    "T36n1739_021:0863b07": "同眾生行，以四攝、四無量不斷煩惱之名。此",
    "T36n1739_021:0863b08": "由翻譯者誤也。觀世音住居補怛洛迦，此云",
    "T36n1739_021:0863b09": "小白華樹山。觀世音菩薩居之，為諸菩薩說",
    "T36n1739_021:0863b10": "慈悲經。此山多有小白華樹，其華甚香。經云",
    "T36n1739_021:0863b11": "「住山西阿」者、西為金、為白虎，主殺位。明於殺",
    "T36n1739_021:0863b12": "位以主慈悲門正趣。菩薩東來，以明智位，至",
    "T36n1739_021:0863b13": "文方釋。經云「佛子云何為菩薩摩訶薩等隨",
    "T36n1739_021:0863b14": "順一切眾生迴向」已下至說頌，長科為二十",
    "T36n1739_021:0863b15": "段。",
    "T36n1739_021:0863b16": "一從「初佛子」已下至「一切世間善根」有十四行",
    "T36n1739_021:0863b17": "經，明菩薩自集已上三十二種無邊善根分。",
    "T36n1739_021:0863b18": "二「佛子」已下至「修習一切善根」有十四行經，",
    "T36n1739_021:0863b19": "明菩薩如上所修三十二種無限福田善根，迴",
    "T36n1739_021:0863b20": "向為一切眾生功德之藏分。",
    "T36n1739_021:0863b21": "三「佛子」已下至「永不退轉」有六行經，明菩薩",
    "T36n1739_021:0863b22": "念如上善根，不離無作無依菩提心所積集，憐",
    "T36n1739_021:0863b23": "愍一切眾生分。",
    "T36n1739_021:0863b24": "四「佛子」已下至「亦復如是」有十一行半經，明",
    "T36n1739_021:0863b25": "菩薩發願，願如上所修無限善根所有果報，",
    "T36n1739_021:0863b26": "盡未來劫所修如上善根，悉以迴向一切眾",
    "T36n1739_021:0863b27": "生，令十方世界眾寶充滿，惠施無限眾生",
    "T36n1739_021:0863b28": "分。",
    "T36n1739_021:0863b29": "五「佛子」已下至「常行惠施住一切智智心」有五",
    "T36n1739_021:0863c01": "行經，明菩薩無五種心，常行惠施，成五種心",
    "T36n1739_021:0863c02": "分。如經自具，無虛偽心為首。已上五段結前",
    "T36n1739_021:0863c03": "三十二種善根竟。",
    "T36n1739_021:0863c04": "六「佛子」已下至「皆如是施」有十八行半經，明",
    "T36n1739_021:0863c05": "菩薩以如是等何僧祇象馬王妓女及自身等",
    "T36n1739_021:0863c06": "十種不可數物，盡不可數劫而常施分。",
    "T36n1739_021:0863c07": "七「佛子」已下至「無有一彈指頃生疲倦心」有六",
    "T36n1739_021:0863c08": "行經，明菩薩以如上十種施，滿足無限眾生，",
    "T36n1739_021:0863c09": "盡無限劫，無一念疲勞分。",
    "T36n1739_021:0863c10": "八「佛子」已下至「入一切智智心」有六行經，明",
    "T36n1739_021:0863c11": "菩薩以如上布施，以十種無著解脫心為施者",
    "T36n1739_021:0863c12": "分。",
    "T36n1739_021:0863c13": "九「佛子」已下至「得一切智」有八行半經，明菩",
    "T36n1739_021:0863c14": "薩以如上十種無限施，起十種無限願，願一",
    "T36n1739_021:0863c15": "切眾生得一切智分。",
    "T36n1739_021:0863c16": "十「佛子」已下至「於諸有中最尊勝故」有一百一",
    "T36n1739_021:0863c17": "十六行半經，明菩薩以如上兩段無限布施",
    "T36n1739_021:0863c18": "業，普為一切無限種種眾生起一百一十種",
    "T36n1739_021:0863c19": "廣大無限所為眾生等所緣事業，而行如上等",
    "T36n1739_021:0863c20": "施願迴向故。",
    "T36n1739_021:0863c21": "此已下總結已前三十二種無限善根，以次",
    "T36n1739_021:0863c22": "象馬等十種施等及大願迴向，及為眾生等",
    "T36n1739_021:0863c23": "境界竟。",
    "T36n1739_021:0863c24": "十一「佛子」已下至「具足十力調伏眾生」有二十",
    "T36n1739_021:0863c25": "四行經，明菩薩為慈愍眾生，入苦同行，以大",
    "T36n1739_021:0863c26": "願接生分。",
    "T36n1739_021:0863c27": "十二「佛子」已下至「不著無一切法」有三行經，",
    "T36n1739_021:0863c28": "明菩薩雖以施願迴向入苦利益眾生，其心有",
    "T36n1739_021:0863c29": "十種不著分。",
    "T36n1739_021:0864a01": "十三「佛子」已下至「增長成就三世佛種」有三行",
    "T36n1739_021:0864a02": "經，明菩薩以如上一切善根，願一切眾生得",
    "T36n1739_021:0864a03": "智種分。",
    "T36n1739_021:0864a04": "云何得入佛智種？有四法：一得清淨心、二智",
    "T36n1739_021:0864a05": "慧明了、三內心寂靜、四外緣不動。如是修治，",
    "T36n1739_021:0864a06": "能增長三世諸佛智種故。",
    "T36n1739_021:0864a07": "十四「佛子」已下至「與諸菩薩等同一見」有十七",
    "T36n1739_021:0864a08": "行半經，明菩薩修行如上迴向之時，神通智",
    "T36n1739_021:0864a09": "力陀羅尼門出過世所稱歎分。",
    "T36n1739_021:0864a10": "十五「佛子」已下至「神通境界平等清淨」有八",
    "T36n1739_021:0864a11": "行經，明菩薩如是修行菩薩行時，功德出過",
    "T36n1739_021:0864a12": "思量，何況得成無上菩提。此段明功德作法",
    "T36n1739_021:0864a13": "報生猶尚無限出過思量，何況無作自在菩",
    "T36n1739_021:0864a14": "提之理智，豈可不能成也、言功過也？",
    "T36n1739_021:0864a15": "十六「佛子」已下至「不違菩薩行」有十五行經，",
    "T36n1739_021:0864a16": "明菩薩見法三世體相平等分。",
    "T36n1739_021:0864a17": "十七「佛子」已下至「第七等隨順一切眾生迴向」",
    "T36n1739_021:0864a18": "有十行經，明菩薩如是迴向時，得法業剎三",
    "T36n1739_021:0864a19": "世平等，已得承事一切諸佛，入一切清淨眾",
    "T36n1739_021:0864a20": "會道場分。",
    "T36n1739_021:0864a21": "十八「菩薩摩訶薩」已下至「等隨願一切眾生如",
    "T36n1739_021:0864a22": "是迴向」有九行經，明總歎如上迴向施願所",
    "T36n1739_021:0864a23": "得之德業用成就分。",
    "T36n1739_021:0864a24": "十九「爾時」已下一行經，明金剛幢菩薩觀眾",
    "T36n1739_021:0864a25": "說頌分。",
    "T36n1739_021:0864a26": "二十其頌總有四十二行，文義自具，不煩更",
    "T36n1739_021:0864a27": "釋。",
    "T36n1739_021:0864a28": "第二隨文釋義者，何故名為等隨順一切眾",
    "T36n1739_021:0864a29": "生迴向？為明第七方便波羅蜜主大悲門。以",
    "T36n1739_021:0864b01": "波羅蜜中所修智慧之力，入於生死海，隨一切",
    "T36n1739_021:0864b02": "眾生根品同行利生故，故名等隨順。如十住",
    "T36n1739_021:0864b03": "中第七住大悲位休捨優婆夷云「我有同行眷",
    "T36n1739_021:0864b04": "屬八萬四千那由他常居此園者」是。大意云：",
    "T36n1739_021:0864b05": "同一切眾生八萬四千及不可說煩惱，悉同行",
    "T36n1739_021:0864b06": "故。是此義也。亦是此位第七迴向，與善財所",
    "T36n1739_021:0864b07": "見觀音是此位也。可知。如此一段迴向，總有",
    "T36n1739_021:0864b08": "二十段經文。餘十九段，文義自具顯現，不煩",
    "T36n1739_021:0864b09": "更釋。如第十六段，得知法業平等，三世互不",
    "T36n1739_021:0864b10": "相違。約作略釋。經云「一切佛剎平等清淨，一",
    "T36n1739_021:0864b11": "切眾生平等清淨。」此約理智說。「一切善根平",
    "T36n1739_021:0864b12": "等清淨」乃至四行經，總明約理智說。如第十",
    "T36n1739_021:0864b13": "七段中，眾生不違一切剎者，明依報相似，剎",
    "T36n1739_021:0864b14": "從心業起故。眾生心差別，如〈世界成就品〉具",
    "T36n1739_021:0864b15": "明。思不違心者，以思從心生，即思是心。餘心",
    "T36n1739_021:0864b16": "倣此知。業不違報者，報從業生，報是業果。餘",
    "T36n1739_021:0864b17": "倣此知。如業不違業道者，明來生受生與現",
    "T36n1739_021:0864b18": "世作業相似。餘倣此。法性不違相，為無性為",
    "T36n1739_021:0864b19": "相，無相為相。無性中實相，即如來身色及妙",
    "T36n1739_021:0864b20": "境。是眾生不了無性，妄計之相即天人龍鬼",
    "T36n1739_021:0864b21": "畜等，是各隨心自心所生業相稱。餘倣此。生",
    "T36n1739_021:0864b22": "不違性，明以生是無生，無生為生故。剎平等",
    "T36n1739_021:0864b23": "不違眾生平等，此約理無淨穢。已下例然。一",
    "T36n1739_021:0864b24": "切眾生安住平等，不違離欲際平等者，明眾",
    "T36n1739_021:0864b25": "生報居之境與解脫涅槃際無二理性同時，無",
    "T36n1739_021:0864b26": "二性故。過去不違未來，總明三世性故。三世",
    "T36n1739_021:0864b27": "無體，可相違故。餘例知。佛平等不違菩薩平",
    "T36n1739_021:0864b28": "等者，明以佛理智及菩薩體用不離無性，菩",
    "T36n1739_021:0864b29": "薩摩訶薩如是迴向時，得業平等、得報平等。",
    "T36n1739_021:0864c01": "如是十平等法，明以迴向發願力莊嚴自報",
    "T36n1739_021:0864c02": "得此十平等果故。表法中如善財知識十住",
    "T36n1739_021:0864c03": "第七，以優婆夷休捨表慈悲位。十行第七位",
    "T36n1739_021:0864c04": "表慈悲，以滿足王自化其身作諸罪逆，自化",
    "T36n1739_021:0864c05": "其身捉來殺罰，以息眾生惡逆。此十迴向第",
    "T36n1739_021:0864c06": "七，即以觀世音表慈悲位也。夫大教玄悠",
    "T36n1739_021:0864c07": "芳文義廣，法門名句明白宛然。十十之數相",
    "T36n1739_021:0864c08": "從，萬萬千千次第，不可以將小池而添巨海，",
    "T36n1739_021:0864c09": "未足以致其深；炷微燈而益日光，焉能資其",
    "T36n1739_021:0864c10": "遠照？此經義弘言修、理具詞豐，且略釋其大",
    "T36n1739_021:0864c11": "意，密智幽潛，聊申少趣。不可加餘經之法相",
    "T36n1739_021:0864c12": "滯此妙章。若得意修行者，理由定發、智以理",
    "T36n1739_021:0864c13": "明、悲藉願興、行成願發，理弘智博、願廣悲",
    "T36n1739_021:0864c14": "寬，佛種因此而生、法界以斯緣濟。都結如此。",
    "T36n1739_021:0864c15": "餘義後文。",
    "T36n1739_021:0864c16": "第八真如相迴向者，以願波羅蜜為體。明此",
    "T36n1739_021:0864c17": "位同第八地智增勝，以願引生智業成大悲故。",
    "T36n1739_021:0864c18": "以願防智，為智體淨故，利化不弘。表法中如",
    "T36n1739_021:0864c19": "善財童子見東方正趣菩薩，是其行也。從空",
    "T36n1739_021:0864c20": "中來至娑婆世界者，明法空智應現普周，亦",
    "T36n1739_021:0864c21": "無來去。觀世音指東方正趣，及至見時與觀",
    "T36n1739_021:0864c22": "世音同會而見，表以願會悲智，令悲智圓滿",
    "T36n1739_021:0864c23": "故。東方表智，西方表悲。日出照明春陽發生，",
    "T36n1739_021:0864c24": "青龍吉祥表智。日入昏迷，秋霜凋零，白虎殺",
    "T36n1739_021:0864c25": "害，明以智入悲，處苦流濟益眾生故。第八願",
    "T36n1739_021:0864c26": "波羅蜜，明防智體性淨，以願會悲成普賢行。",
    "T36n1739_021:0864c27": "昇進隨其行位，和會知之。二義如前。第一長",
    "T36n1739_021:0864c28": "科經意者，自初「佛子」已下至頌已來，長科為",
    "T36n1739_021:0864c29": "十段。",
    "T36n1739_021:0865a01": "一「佛子」已下至「普能往詣一切佛土」有三十五",
    "T36n1739_021:0865a02": "行經，明菩薩入此真如相迴向位中，以自所",
    "T36n1739_021:0865a03": "得善根更加迴向發願所緣成位昇進分。",
    "T36n1739_021:0865a04": "二「佛子」已下至「顯示安隱住處」有十行經，明",
    "T36n1739_021:0865a05": "菩薩觀眾生惡道苦如身，願速出離分。",
    "T36n1739_021:0865a06": "三「佛子」已下至「心不動搖無障礙故」有十行",
    "T36n1739_021:0865a07": "經，明菩薩以如上迴向有十，為令眾生得十",
    "T36n1739_021:0865a08": "種大利分。",
    "T36n1739_021:0865a09": "四「佛子」已下至「普於世間現成正覺」有四十六",
    "T36n1739_021:0865a10": "行半經，明菩薩見勝妙國土及一切妙境，以",
    "T36n1739_021:0865a11": "無量大願，願一切眾生皆盡普得，生在其中并",
    "T36n1739_021:0865a12": "獲眾益分。",
    "T36n1739_021:0865a13": "五「佛子」已下至「廣大善根」有五行經，明菩薩",
    "T36n1739_021:0865a14": "已上迴向善根自增善根分。",
    "T36n1739_021:0865a15": "六「佛子」已下至「圓滿一切清淨智慧」有一百八",
    "T36n1739_021:0865a16": "十九行半經，明以如上迴向，皆以無性無著",
    "T36n1739_021:0865a17": "真如為迴向分。上一百八十九行半經，明約",
    "T36n1739_021:0865a18": "以真如為迴向體。以真如遍世間一切法，迴",
    "T36n1739_021:0865a19": "向還遍世間出世間一切法。何以然者？為以",
    "T36n1739_021:0865a20": "迴向為方便，興起無作真如中大智大悲大陀",
    "T36n1739_021:0865a21": "羅尼門大神通道力，令稱真如無作大自在，作",
    "T36n1739_021:0865a22": "用恒寂故。若不如是以大願大悲大智慧無",
    "T36n1739_021:0865a23": "限迴向，但依無作真如用淨煩惱，即同二乘",
    "T36n1739_021:0865a24": "樂寂及三乘六通菩薩，但生一方淨國，不入",
    "T36n1739_021:0865a25": "法界之真門，居門外之權乘，且止草菴之位。",
    "T36n1739_021:0865a26": "當知滿十方之差別種智，皆由大願力而發",
    "T36n1739_021:0865a27": "生；圓法界之行門，藉迴向而興起，故立斯教",
    "T36n1739_021:0865a28": "網用接有緣，明知軌度而踐其蹤，使學者省",
    "T36n1739_021:0865a29": "功而不錯謬者也。",
    "T36n1739_021:0865b01": "七「佛子」已下至「第八真如相迴向」有十二行半",
    "T36n1739_021:0865b02": "經，明以如上真如相迴向自獲義利分。",
    "T36n1739_021:0865b03": "八「菩薩摩訶薩」已下至「善根隨順真如相迴向」",
    "T36n1739_021:0865b04": "有十三行半經，明如上迴向已，得同如來成",
    "T36n1739_021:0865b05": "道分。",
    "T36n1739_021:0865b06": "九「爾時」已下一行經，明金剛幢菩薩說頌歎",
    "T36n1739_021:0865b07": "法分。",
    "T36n1739_021:0865b08": "十已下有五十八行頌，明以頌重頌前法分。",
    "T36n1739_021:0865b09": "第二隨文釋義者，於自餘文義，經文自足。如",
    "T36n1739_021:0865b10": "此一段，經云「一身充遍一切世間，得佛無量",
    "T36n1739_021:0865b11": "音聲。於一毛孔中普能容納一切國土，得佛",
    "T36n1739_021:0865b12": "無量神通，置諸眾生於一毛孔。」此約十住初",
    "T36n1739_021:0865b13": "心見道之後入實知見。然為凡夫有信士，略",
    "T36n1739_021:0865b14": "釋少分，以開心目，非入禪定觀智會融方親",
    "T36n1739_021:0865b15": "見爾。論主頌曰。",
    "T36n1739_021:0865b16": "了知毛孔大小性，　　十方國土無表裏，",
    "T36n1739_021:0865b17": "智境含容十方剎，　　剎土體相本皆幻。",
    "T36n1739_021:0865b18": "智身體淨相無礙，　　毛孔微塵亦復然，",
    "T36n1739_021:0865b19": "國土因心虛妄生，　　無妄智境恒相納。",
    "T36n1739_021:0865b20": "眾生心淨無表裏，　　乃了自身毛亦然，",
    "T36n1739_021:0865b21": "心無分別自他情，　　一切塵毛含佛剎。",
    "T36n1739_021:0865b22": "是故如來說迴向，　　廣興願行融自他，",
    "T36n1739_021:0865b23": "願他得樂與己同，　　心淨佛國恒相入。",
    "T36n1739_021:0865b24": "以廣大願興大智，　　同體智悲充法界，",
    "T36n1739_021:0865b25": "無功理智起身雲，　　隨類現形聲亦爾。",
    "T36n1739_021:0865b26": "能以自他同體智，　　眾生身中現佛國，",
    "T36n1739_021:0865b27": "以眾生智轉法輪，　　眾生心迷不知覺。",
    "T36n1739_021:0865b28": "以眾生智是佛智，　　佛智本是眾生智，",
    "T36n1739_021:0865b29": "迷者佛智作眾生，　　悟者眾生是佛智。",
    "T36n1739_021:0865c01": "如是了達體同別，　　堪與眾生作依止。",
    "T36n1739_021:0865c02": "約釋第八真如相迴向竟。",
    "T36n1739_021:0865c03": "第九無著無縛解脫迴向者，以力波羅蜜為",
    "T36n1739_021:0865c04": "體，以善財所見天神為所表此位之行也。所",
    "T36n1739_021:0865c05": "居之城名墮羅鉢底，神號大天。城名墮羅鉢",
    "T36n1739_021:0865c06": "底者，此曰有門城。此是此界乾神，以乾為天",
    "T36n1739_021:0865c07": "門，以後次第見地神，以此二位明和會此十",
    "T36n1739_021:0865c08": "迴向位之智極悲終。天神表法空妙智之極，",
    "T36n1739_021:0865c09": "地神表大慈悲王極，厚載萬物育含生故，像",
    "T36n1739_021:0865c10": "如父母位也。天神無量種眾寶積聚如山，地",
    "T36n1739_021:0865c11": "神放光地震嚴。地為淨剎，眾多寶藏自然踊",
    "T36n1739_021:0865c12": "現，明天地神隨業養育濟物之德廣大，至文",
    "T36n1739_021:0865c13": "方明。略舉會通表法之意，令後學者易見其",
    "T36n1739_021:0865c14": "意，不迷教行、不迂修行。表法中明智淨，稱天",
    "T36n1739_021:0865c15": "之性，即法財充滿，功德寶出現如山。若純淨",
    "T36n1739_021:0865c16": "大悲育載萬物，如地無勞故。地體本唯淨土，",
    "T36n1739_021:0865c17": "此唯智悲之淨極故，即佛國莊嚴淨也。此明",
    "T36n1739_021:0865c18": "神智應真，德會天地，濟育物也。亦是天地之",
    "T36n1739_021:0865c19": "神靈，是菩薩約位所堪治真俗之行。此位天",
    "T36n1739_021:0865c20": "神表之，明昇進理智幽微像天，靈而不測，神",
    "T36n1739_021:0865c21": "功萬有，以不作而為之。二義如前。第一從「佛",
    "T36n1739_021:0865c22": "子」至說頌已來，長科為七段。",
    "T36n1739_021:0865c23": "一「佛子云何為菩薩摩訶薩無著無縛解脫迴",
    "T36n1739_021:0865c24": "向」已下至「隨順忍可」有八行經，明因中種善",
    "T36n1739_021:0865c25": "根，生十種尊重分。",
    "T36n1739_021:0865c26": "二「佛子」已下至「生無所依智生一切佛法智」，已",
    "T36n1739_021:0865c27": "上可十五紙經，明修初十種善根、修十種尊",
    "T36n1739_021:0865c28": "重行，無著無縛解脫迴向，得入普賢微細智境",
    "T36n1739_021:0865c29": "分。",
    "T36n1739_021:0866a01": "三「佛子」已下至「不分別若法若智」有七行經，",
    "T36n1739_021:0866a02": "明得無別分。",
    "T36n1739_021:0866a03": "四「佛子」已下至「第九無著無縛解脫迴向」有",
    "T36n1739_021:0866a04": "十五行半經，明修此迴向得三業無著無縛，",
    "T36n1739_021:0866a05": "同三世佛迴向自在分。",
    "T36n1739_021:0866a06": "五「菩薩摩訶薩」已下至「成就菩薩自在神通」",
    "T36n1739_021:0866a07": "有九行經，明此修迴向得善根不壞，所生值",
    "T36n1739_021:0866a08": "佛，得自在神通分。",
    "T36n1739_021:0866a09": "六「爾時金剛幢菩薩」已下一行經，明金剛幢",
    "T36n1739_021:0866a10": "菩薩觀眾說頌分。",
    "T36n1739_021:0866a11": "七已下有一百二行頌，文義自具，兩行一頌。",
    "T36n1739_021:0866a12": "第二隨文釋義者，云何為無著無縛解脫迴向？",
    "T36n1739_021:0866a13": "為無性理智無依，即一切無著，一切無縛。是",
    "T36n1739_021:0866a14": "故經云「甚微細智，修菩薩行，住普賢道。」若文",
    "T36n1739_021:0866a15": "若義皆如實智生、如影智生、如夢、如幻、如響、",
    "T36n1739_021:0866a16": "如化、如空，乃至無所依等智生也。經云「菩薩",
    "T36n1739_021:0866a17": "摩訶薩於一切善根心生尊重」者，舉十種，意",
    "T36n1739_021:0866a18": "在無盡。所謂者，欲論及所陳之法。謂於出生",
    "T36n1739_021:0866a19": "死心生尊重者，三乘中出分段生死，得變易",
    "T36n1739_021:0866a20": "生死，為有厭生死、忻寂靜故，得入變易生死。",
    "T36n1739_021:0866a21": "不同一乘，以智生身遍周剎海、任根應現，非生",
    "T36n1739_021:0866a22": "死性，乃至同於世法非生死性。諸見道者",
    "T36n1739_021:0866a23": "應如是知。若論自報，智合行同方能覩也。如",
    "T36n1739_021:0866a24": "是出生死性，生尊重故。經云「於攝取一切善",
    "T36n1739_021:0866a25": "根心生尊重」者，即攝善法戒。於希求一切",
    "T36n1739_021:0866a26": "善根心生尊重者，十信有漏所求，十住已去",
    "T36n1739_021:0866a27": "無漏希求，總須心生尊重。於悔諸過業心生",
    "T36n1739_021:0866a28": "尊重者，是悔往業也。已下隨文，義可知。如是",
    "T36n1739_021:0866a29": "令尊其因故，果便不退，如十層之閣，下固而",
    "T36n1739_021:0866b01": "上存。已上一段以尊重因竟。自「佛子菩薩摩",
    "T36n1739_021:0866b02": "訶薩於彼善根皆生尊重隨時忍可」至「生無",
    "T36n1739_021:0866b03": "所依智生一切法智」有十五紙經，總明成就",
    "T36n1739_021:0866b04": "三世諸佛果德及普賢果行諸微細法。如是",
    "T36n1739_021:0866b05": "微細法門，約立十種微細略以示之，餘皆倣",
    "T36n1739_021:0866b06": "此。",
    "T36n1739_021:0866b07": "一佛身微細。如佛報身中，於一佛身中及一",
    "T36n1739_021:0866b08": "眾生身中，有不可說不可量佛身，一切佛身",
    "T36n1739_021:0866b09": "一切眾生身總爾。",
    "T36n1739_021:0866b10": "二佛智微細。於一智慧中，遍虛空界眾生隨",
    "T36n1739_021:0866b11": "樂之法，皆差別知。",
    "T36n1739_021:0866b12": "三佛受生微細。盡十方一切佛剎皆末為塵，",
    "T36n1739_021:0866b13": "於一一塵中一時受胎、一時初生、一時趣道",
    "T36n1739_021:0866b14": "場、一時轉法輪等，而亦不壞起隨類身對現",
    "T36n1739_021:0866b15": "故。",
    "T36n1739_021:0866b16": "四攝世一切眾生微細。於一切佛剎塵中具",
    "T36n1739_021:0866b17": "普賢行，一一眾生前隨類現形說法教化，各",
    "T36n1739_021:0866b18": "各差別重重無礙。",
    "T36n1739_021:0866b19": "五國土微細。於一一塵中皆有無量等虛空",
    "T36n1739_021:0866b20": "廣大國土，一一國土互相參入重重無礙，如",
    "T36n1739_021:0866b21": "華藏海是。",
    "T36n1739_021:0866b22": "六菩薩眾海微細。於如上佛剎塵中一一佛",
    "T36n1739_021:0866b23": "所，有如虛空量等廣大道場，菩薩眾海皆悉",
    "T36n1739_021:0866b24": "充滿。如是一切剎塵之內總皆如是。如是道",
    "T36n1739_021:0866b25": "場、如是眾海，皆相參入重重無礙，如光如",
    "T36n1739_021:0866b26": "影。",
    "T36n1739_021:0866b27": "七菩薩見佛微細。隨其十住、十行、十迴向、十",
    "T36n1739_021:0866b28": "地，皆見如來如對目前，說隨自位法，見隨自",
    "T36n1739_021:0866b29": "位身。",
    "T36n1739_021:0866c01": "八佛音聲微細。如來音聲，不從心出、不從身",
    "T36n1739_021:0866c02": "出，常有音聲恒遍十方，隨聞之者皆使得",
    "T36n1739_021:0866c03": "聞。",
    "T36n1739_021:0866c04": "九時劫微細。以三世不可說劫一切諸佛，不",
    "T36n1739_021:0866c05": "出一念普在如今。如今現前諸佛，還居未來",
    "T36n1739_021:0866c06": "過去，一時三世參入，劫劫重重無礙。十神通",
    "T36n1739_021:0866c07": "道力微細。以法性遍故智身亦爾，以無依住",
    "T36n1739_021:0866c08": "智對現色身，十方響應而無往來，亦無變化",
    "T36n1739_021:0866c09": "造作之心。以智隨本願，法應如是。及一切塵",
    "T36n1739_021:0866c10": "中境界亦復如是，重重無盡。如是已上安立",
    "T36n1739_021:0866c11": "十種法門，釋此位中迴向之法，大況如是。明",
    "T36n1739_021:0866c12": "此無著無縛迴向位中菩薩堪如是入故。餘",
    "T36n1739_021:0866c13": "文可知。大意以無作法身無住智，以十迴向",
    "T36n1739_021:0866c14": "大願調和，令得成就大慈悲利眾生之行海，",
    "T36n1739_021:0866c15": "令使一切思分別便為智用，令使一切知見",
    "T36n1739_021:0866c16": "總為禪門本來不動，令使理性本寂定門起",
    "T36n1739_021:0866c17": "差別智身慧身變易，令使一毛孔中安立一",
    "T36n1739_021:0866c18": "切佛剎眾生剎悉皆無礙，令使有為無為為",
    "T36n1739_021:0866c19": "一法界自在故，如是迴向。",
    "T36n1739_021:0866c20": "第十等法界無量迴向者，以智波羅蜜為體。",
    "T36n1739_021:0866c21": "表法以善財童子所見安住地神，是女神。如",
    "T36n1739_021:0866c22": "此坤神分位在西南方，又處中宮而治四季，",
    "T36n1739_021:0866c23": "明處智行悲圓滿故。其地神住摩竭國者，是",
    "T36n1739_021:0866c24": "如來成道之國，明此位昇進至中道，同如來智",
    "T36n1739_021:0866c25": "悲圓滿位故。摩竭國是此閻浮之中心，是中",
    "T36n1739_021:0866c26": "宮位。若隨當方，有帝王所居處即是。若隨位",
    "T36n1739_021:0866c27": "昇進，修行中智悲圓滿行是。若望迴向表位",
    "T36n1739_021:0866c28": "會融中，前天神表智，此地神表悲，二位會融",
    "T36n1739_021:0866c29": "以成一位，養含生之道、成德化之門。如百萬",
    "T36n1739_021:0867a01": "地神放大光明遍三千大千世界者，以智行",
    "T36n1739_021:0867a02": "悲，百萬行門慈光照燭遍也。大地震吼者，悲",
    "T36n1739_021:0867a03": "心感應也。種種寶物處處莊嚴者，明大悲行",
    "T36n1739_021:0867a04": "滿現業果報，舉本位因果報得所嚴也。廣釋",
    "T36n1739_021:0867a05": "至位方明。又表智悲成滿，可以說教利生。須",
    "T36n1739_021:0867a06": "當其智如神、其心如地，載育萬物不以為勞。",
    "T36n1739_021:0867a07": "如地能生能養能載，終始不移焉。二義如前。",
    "T36n1739_021:0867a08": "第一長科當位者，從初「佛子」已下至三十三",
    "T36n1739_021:0867a09": "卷中說頌已來，長科為二十六段。",
    "T36n1739_021:0867a10": "一「佛子」已下至「令其善根增長成就」有十一行",
    "T36n1739_021:0867a11": "經，明此位菩薩智悲圓滿，堪為法師施法利",
    "T36n1739_021:0867a12": "生分。",
    "T36n1739_021:0867a13": "二「佛子」已下至「無恚梵行」有二十一行經，明",
    "T36n1739_021:0867a14": "菩薩以法利生自餘修梵行分。",
    "T36n1739_021:0867a15": "三「佛子」已下至「亦令眾生安住正法」有二十五",
    "T36n1739_021:0867a16": "行經，明菩薩自在梵行分。",
    "T36n1739_021:0867a17": "四「佛子」已下至「悉得成就一切智故」有二十二",
    "T36n1739_021:0867a18": "行經，明如上法施所生善根迴向，願得為一",
    "T36n1739_021:0867a19": "切眾生演說三世佛法，入無礙辯及音聲無礙",
    "T36n1739_021:0867a20": "分。",
    "T36n1739_021:0867a21": "五「佛子」已下至「得如我無異」有十一行經，明",
    "T36n1739_021:0867a22": "菩薩令諸清淨，以如上法施及迴向發願善根。",
    "T36n1739_021:0867a23": "又迴向願見等法界如來出興於世，調伏等世",
    "T36n1739_021:0867a24": "界無盡眾生分。",
    "T36n1739_021:0867a25": "六「佛子」已下至「不失壞諸清淨行」有十五行",
    "T36n1739_021:0867a26": "經，明菩薩迴向善根如法界無量分。",
    "T36n1739_021:0867a27": "七「佛子」已下至「於一切法永不忘失」有十六行",
    "T36n1739_021:0867a28": "經，明以法界等無量善根迴向，願令一切眾",
    "T36n1739_021:0867a29": "生得見佛心清淨分。",
    "T36n1739_021:0867b01": "八「佛子」已下至「無差別性迴向」有六行經，明",
    "T36n1739_021:0867b02": "如法界性無起無遷迴向分。",
    "T36n1739_021:0867b03": "九「佛子」已下至「成就菩薩說法願力」有二十七",
    "T36n1739_021:0867b04": "行經，明菩薩願如上法施迴向善根，又願一",
    "T36n1739_021:0867b05": "切眾生得入佛法師位分。",
    "T36n1739_021:0867b06": "十「佛子」已下至「不以取著利益眾生故迴向」有",
    "T36n1739_021:0867b07": "六行經，明以無取著以為迴向分。",
    "T36n1739_021:0867b08": "十一「佛子」已下至「無礙光明恒不斷故迴向」有",
    "T36n1739_021:0867b09": "二十二行經，明不為世法、不為二乘法，但令",
    "T36n1739_021:0867b10": "一切眾生入佛智故迴向分。",
    "T36n1739_021:0867b11": "十二「佛子」已下至「入佛廣大門故迴向」有三十",
    "T36n1739_021:0867b12": "行經，明一切善根但令一切眾生離苦得樂",
    "T36n1739_021:0867b13": "成大菩提分。",
    "T36n1739_021:0867b14": "十三「佛子」已下至「自在神通無有休息」有二十",
    "T36n1739_021:0867b15": "三行經，明以如上等善根迴向，為一切眾生",
    "T36n1739_021:0867b16": "住大悲大喜大捨，及永離二種著，成滿佛智慧",
    "T36n1739_021:0867b17": "分。二著者，著有、著無。是非、自他、彼此、內外、能",
    "T36n1739_021:0867b18": "所都為二。",
    "T36n1739_021:0867b19": "十四「佛子」已下至「應以修習善根迴向」有六行",
    "T36n1739_021:0867b20": "經，明菩薩如是迴向時，於三有五欲境界不",
    "T36n1739_021:0867b21": "應貪著，以無貪瞋癡善根故修習善根分。",
    "T36n1739_021:0867b22": "十五「佛子」已下至「設大施會」有四行經，明菩",
    "T36n1739_021:0867b23": "薩捨惡成善，離眾魔業，設法施會分。",
    "T36n1739_021:0867b24": "十六「佛子」已下至「覺悟一切眾生長夜睡眠音」",
    "T36n1739_021:0867b25": "有二十五行經，明菩薩自得無礙音聲普遍，",
    "T36n1739_021:0867b26": "願令一切眾生音聲圓滿分。",
    "T36n1739_021:0867b27": "十七「佛子」已下至「正念智慧辯才」有十行半",
    "T36n1739_021:0867b28": "經，明願一切眾生得離過惡，得清淨分。",
    "T36n1739_021:0867b29": "十八「佛子」已下至「一切智身」有十四行半經，",
    "T36n1739_021:0867c01": "明菩薩以如上善根迴向，願得浮智身分。",
    "T36n1739_021:0867c02": "十九「佛子」已下至「安住修菩薩行」有十四行",
    "T36n1739_021:0867c03": "經，明菩薩法施善根如是迴向，願隨住一切",
    "T36n1739_021:0867c04": "剎無有休息，見者獲益分。",
    "T36n1739_021:0867c05": "已上十九段，明法施迴向善根饒益自他行門",
    "T36n1739_021:0867c06": "分。",
    "T36n1739_021:0867c07": "已下三十三卷中，明莊嚴佛剎迴向分。此等",
    "T36n1739_021:0867c08": "法界無量迴向中，通有此三十二、三十三兩",
    "T36n1739_021:0867c09": "卷經。",
    "T36n1739_021:0867c10": "二十「佛子」已下至「廣大智寶究竟圓滿」有三紙",
    "T36n1739_021:0867c11": "半經，明以如上法施功德寶迴向莊嚴無量",
    "T36n1739_021:0867c12": "佛剎，皆令清淨分。",
    "T36n1739_021:0867c13": "二十一「佛子」已下至「如是廣說」有十一行經，",
    "T36n1739_021:0867c14": "明菩薩願以菩薩身，遍諸佛剎及寶莊嚴位，過",
    "T36n1739_021:0867c15": "前百千倍分。",
    "T36n1739_021:0867c16": "二十二「佛子」已下至「佛子菩薩摩訶薩以諸善",
    "T36n1739_021:0867c17": "根普為一切眾生如是迴向」有二十八行經，",
    "T36n1739_021:0867c18": "明菩薩總為眾生如是迴向分。",
    "T36n1739_021:0867c19": "二十三「復以此善根」已下至「咸令歡喜故迴向」",
    "T36n1739_021:0867c20": "有十九行經，明菩薩以如上迴向，但欲令說",
    "T36n1739_021:0867c21": "法及行安樂一切眾生，令圓滿如法界分。",
    "T36n1739_021:0867c22": "二十四「佛子」已下至「如來眾會道場平等迴向」",
    "T36n1739_021:0867c23": "有二十二行經，明菩薩以如上法施及大願",
    "T36n1739_021:0867c24": "莊嚴廣願化眾生，總令住法界平等故迴向",
    "T36n1739_021:0867c25": "分。",
    "T36n1739_021:0867c26": "二十五「佛子」已下至「第十等法界無量迴向」有",
    "T36n1739_021:0867c27": "十一行半經，明以如上迴向一切善根時，得",
    "T36n1739_021:0867c28": "如是身口心業及十種安住法界清淨分。",
    "T36n1739_021:0867c29": "二十六「菩薩摩訶薩」已下至「到於彼岸」有二十",
    "T36n1739_021:0868a01": "四行經，明菩薩以如上法施等善根迴向，皆",
    "T36n1739_021:0868a02": "願一切眾生得見佛、入佛知見，同佛所得分。",
    "T36n1739_021:0868a03": "新華嚴經論卷第二十一"
}