{
    "T34n1718_05b:0067b07": "folio_5b 妙法蓮華經文句卷第五下",
    "T34n1718_05b:0067b09": "天台智者大師說",
    "T34n1718_05b:0067b10": "從「長者見是大火」下，是第二，別譬也。別更",
    "T34n1718_05b:0067b11": "為四：初、長者見火譬，譬上佛見五濁，四行偈",
    "T34n1718_05b:0067b12": "為本；二、捨机用車譬，譬上釋迦為五濁寢",
    "T34n1718_05b:0067b13": "大施小始坐道場，十七行半偈為本；三、等賜",
    "T34n1718_05b:0067b14": "諸子大車譬，譬上釋迦示真實相，我見佛子",
    "T34n1718_05b:0067b15": "等志求佛道者，六行偈為本；四、長者無虛妄",
    "T34n1718_05b:0067b16": "譬，譬上我為諸法王，二行半偈為本。就初",
    "T34n1718_05b:0067b17": "見火，其文有四，其意但三：一、明能見；二、明",
    "T34n1718_05b:0067b18": "所見；三、明驚怖；四、廣前所見。但成三意，「長",
    "T34n1718_05b:0067b19": "者見」標出能見，譬上我以佛眼觀見也；「是",
    "T34n1718_05b:0067b20": "大火從四面起」者，標出所見，譬上所見六道",
    "T34n1718_05b:0067b21": "眾生也；「即大驚怖」，譬上為是眾生故而起大",
    "T34n1718_05b:0067b22": "悲心也。「而諸子等於火宅內」下，廣第二所見",
    "T34n1718_05b:0067b23": "之火也，還是釋成驚怖之義。身、受、心、法，即",
    "T34n1718_05b:0067b24": "宅之四邊，從此四邊，起淨、樂等四倒，八苦",
    "T34n1718_05b:0067b25": "之火眾苦皆集，若知身不淨、苦、無常，即煩惱",
    "T34n1718_05b:0067b26": "火滅。舊有三解：一云四大為四面，六識並",
    "T34n1718_05b:0067b27": "託其中；二即四生；三云四倒。依下文，以生、",
    "T34n1718_05b:0067b28": "老、病、死為四邊也。「即大驚怖」者，念其退大",
    "T34n1718_05b:0067b29": "善故驚，憂其將起重惡故怖；驚即對慈，",
    "T34n1718_05b:0067c01": "念其無樂；怖即對悲，憂其有苦。「我雖能於",
    "T34n1718_05b:0067c02": "此所燒之門安隱得出」者，即是釋成驚怖慈",
    "T34n1718_05b:0067c03": "悲之義，雖是未盡之辭，明佛以智慧力能",
    "T34n1718_05b:0067c04": "尋正教見所詮諦，不為五濁、八苦所危故",
    "T34n1718_05b:0067c05": "名「安」，四倒暴風所不能動故名「隱」，蕭然累",
    "T34n1718_05b:0067c06": "外故名「得出」。而眾生不爾，為火所燒，如來",
    "T34n1718_05b:0067c07": "慈悲猶為憂火所熾，故言「雖」也。經言所燒",
    "T34n1718_05b:0067c08": "之門者，今問：「教為門者，此教為燒？為不燒？」",
    "T34n1718_05b:0067c09": "救云：「教門不燒，佛教為門，能通所燒之人，",
    "T34n1718_05b:0067c10": "所通之人被燒，名能通門名燒，如門內人",
    "T34n1718_05b:0067c11": "死，名門為衰，門實不衰。」又問：「若爾，教是常",
    "T34n1718_05b:0067c12": "住，非有為法；若不爾，何故不燒？」今解：「不爾。",
    "T34n1718_05b:0067c13": "夫門有件有空，非件無以標門，非空無以",
    "T34n1718_05b:0067c14": "通致，件可灰燼，空不可燒。教有能詮、所詮，",
    "T34n1718_05b:0067c15": "若非詮辯無以為教，若非所詮何以得出？",
    "T34n1718_05b:0067c16": "詮辯可是無常，所詮非復無常，得教下所",
    "T34n1718_05b:0067c17": "詮故，名安隱得出；能詮磨滅故，言所燒之",
    "T34n1718_05b:0067c18": "門。不從所燒之門，何由安隱得出？藉於言",
    "T34n1718_05b:0067c19": "教契於所詮，《大經》云：『因無常故而果是常』，",
    "T34n1718_05b:0067c20": "如此釋者，如經於所燒之門也。若小乘無",
    "T34n1718_05b:0067c21": "常教門，此從所燒門出；若大乘常住教門，文",
    "T34n1718_05b:0067c22": "字即解脫者，此教即理，體達燒無燒而安隱",
    "T34n1718_05b:0067c23": "得出。若就如來權智，即是從所燒門出；若",
    "T34n1718_05b:0067c24": "就實智，體於所燒安隱得出，故先作衣裓",
    "T34n1718_05b:0067c25": "几案出之不得，後以無常出之，即此意也。」",
    "T34n1718_05b:0067c26": "「樂著嬉戲」，著見名嬉，著愛名戲；又耽湎四",
    "T34n1718_05b:0067c27": "見名嬉，唐喪其功名戲，著愛亦爾；耽湎",
    "T34n1718_05b:0067c28": "五塵名嬉，空無所獲名戲，空生徒死而無",
    "T34n1718_05b:0067c29": "厭離，如彼兒戲。「不覺不知」者，都不言有火",
    "T34n1718_05b:0068a01": "名不覺，不解火是熱法名不知，既不知",
    "T34n1718_05b:0068a02": "火熱，不畏傷身，名不驚，不慮斷命故",
    "T34n1718_05b:0068a03": "不怖，眾生全不覺五陰、八苦，不知四倒、三",
    "T34n1718_05b:0068a04": "毒，既不識惑云何憂慮？惑侵法身傷於慧",
    "T34n1718_05b:0068a05": "命，如是不覺於苦、不知於集、不驚傷道、",
    "T34n1718_05b:0068a06": "不怖失滅，以不聞四諦教則無聞慧名",
    "T34n1718_05b:0068a07": "不覺，不得思慧名不知；不得見解名不",
    "T34n1718_05b:0068a08": "覺，不得思惟解名不知。見諦即驚悟，思惟",
    "T34n1718_05b:0068a09": "即厭怖。又不覺現在苦，不知未來苦，故下",
    "T34n1718_05b:0068a10": "文云「現受眾苦，後受地獄等苦」即此義。「逼",
    "T34n1718_05b:0068a11": "身」者，五識也；心者，意識，心王也。身為八苦",
    "T34n1718_05b:0068a12": "所逼而心不厭惱也。亦云曾種大乘功德，",
    "T34n1718_05b:0068a13": "是法身智慧為體，體為四倒所逼，而不知",
    "T34n1718_05b:0068a14": "不覺。「心不厭患」者，不厭無常之苦，不患煩",
    "T34n1718_05b:0068a15": "惱之集也。「無求出意」者，不修道求滅也。今",
    "T34n1718_05b:0068a16": "謂火宅本譬五濁，嬉譬見濁，戲譬煩惱濁，",
    "T34n1718_05b:0068a17": "不覺不知、不驚不怖譬眾生濁，火來逼身苦",
    "T34n1718_05b:0068a18": "痛切已譬命濁，心不厭患無求出意譬劫濁，",
    "T34n1718_05b:0068a19": "此與五濁相當云云。從「是長者作是思惟」下，",
    "T34n1718_05b:0068a20": "是第二，捨几用車譬，譬上寢大施小，上六行",
    "T34n1718_05b:0068a21": "半，明大擬不得；後十一行，用小擬得。上不",
    "T34n1718_05b:0068a22": "得有三：一、思大擬宜；二、無機；三、息化。今譬",
    "T34n1718_05b:0068a23": "為二：初、用勸門擬宜；二、用誡門擬宜。就",
    "T34n1718_05b:0068a24": "勸、誡各三：一、擬宜；二、不受；三、放捨。勸門三者：",
    "T34n1718_05b:0068a25": "一、從「長者作是思惟身手有力」下，譬上念",
    "T34n1718_05b:0068a26": "用大化於三七日中思惟如此事；二、從「復",
    "T34n1718_05b:0068a27": "更思惟」下，明子不受，譬上無機眾生諸根",
    "T34n1718_05b:0068a28": "鈍云何而可度；三、從「或當墮落為火所燒」下，",
    "T34n1718_05b:0068a29": "即是放捨善誘，譬上無機息化我寧不說",
    "T34n1718_05b:0068b01": "法，疾入於涅槃也。「長者作是思惟」下，譬上三",
    "T34n1718_05b:0068b02": "七日思惟也。「身手」等者，引下合譬云「但以神",
    "T34n1718_05b:0068b03": "力及智慧力」以釋此譬，身譬神通荷負，手",
    "T34n1718_05b:0068b04": "譬智慧提拔，依三昧斷德則有神通，依智",
    "T34n1718_05b:0068b05": "慧智德則有說法，智斷之力能成法身，此",
    "T34n1718_05b:0068b06": "之智斷還從勸、誡兩門入，勸即為人悉檀，誡",
    "T34n1718_05b:0068b07": "即對治悉檀，此二悉檀，為第一義悉檀而",
    "T34n1718_05b:0068b08": "作方便。如來初欲勸門擬宜眾生令眾善",
    "T34n1718_05b:0068b09": "奉行成就十力無畏一切種智，而眾生不堪；",
    "T34n1718_05b:0068b10": "次欲以誡門擬宜令諸惡莫作證大涅槃，",
    "T34n1718_05b:0068b11": "眾生不堪無機息化，故知念用大乘，秖",
    "T34n1718_05b:0068b12": "是勸、誡兩悉檀，神通、智斷耳，故上文云「定慧",
    "T34n1718_05b:0068b13": "力莊嚴以此度眾生」即其義也。前歎長者，其",
    "T34n1718_05b:0068b14": "年衰邁即譬智斷，智斷即是身手力也。「衣裓",
    "T34n1718_05b:0068b15": "几案」者，三藏法師云，衣裓是外國盛花之器，",
    "T34n1718_05b:0068b16": "貢上貴人用此貯之。舊云：「衣襟譬大乘因，",
    "T34n1718_05b:0068b17": "几案譬大乘果，初擬大乘因果，是則無機",
    "T34n1718_05b:0068b18": "也。」舊又云：「此物譬大乘戒、定、慧，初七思惟",
    "T34n1718_05b:0068b19": "所得法，此如用衣裓；二七思惟眾生根緣，",
    "T34n1718_05b:0068b20": "如用几；三七思惟樹地恩，如用案。」云此",
    "T34n1718_05b:0068b21": "義出《阿含經》。今取合譬文，若我但以神力及",
    "T34n1718_05b:0068b22": "智慧力，讚如來知見、力、無所畏者，眾生不能",
    "T34n1718_05b:0068b23": "以此得度。神力即是身，慧力即是手，如前",
    "T34n1718_05b:0068b24": "說，知見譬衣裓，無畏譬几，十力譬案，如來",
    "T34n1718_05b:0068b25": "以神通，發動此三法，以智慧宣說此三",
    "T34n1718_05b:0068b26": "法無機息化。衣裓几案等，略、中、廣之異耳。",
    "T34n1718_05b:0068b27": "略說名如來知見，知即一切種智，見即佛",
    "T34n1718_05b:0068b28": "眼，名略義玄，譬如衣裓一足而多含。處中",
    "T34n1718_05b:0068b29": "說，即名四無所畏，用對四諦如几，於法小",
    "T34n1718_05b:0068c01": "廣，於物小安隱。或作廣說名為十力，橫豎",
    "T34n1718_05b:0068c02": "該括，如案多足則無傾覆也，於法則廣物",
    "T34n1718_05b:0068c03": "則大安，於三七日中思惟，欲作如此廣",
    "T34n1718_05b:0068c04": "略佛法，而眾生不堪，故言衣裓几案也。「復",
    "T34n1718_05b:0068c05": "更思惟」下，第二，明子不受，譬上無機。「惟",
    "T34n1718_05b:0068c06": "有一門而復狹小」，門義如上說。今更明通",
    "T34n1718_05b:0068c07": "別。別者，「一」謂一理，一道清淨；「門」謂正教，",
    "T34n1718_05b:0068c08": "通於所通；「小」謂不容斷常七方便等。教理",
    "T34n1718_05b:0068c09": "寬博則非狹小，眾生不能以此理教自通，",
    "T34n1718_05b:0068c10": "將談無機，故言狹小耳。通者，理純無雜故",
    "T34n1718_05b:0068c11": "言「一」，即理能通故言「門」，微妙難知故言「狹",
    "T34n1718_05b:0068c12": "小」。教者，十方諦求更無餘乘，唯一佛乘故言",
    "T34n1718_05b:0068c13": "「一」，此教能通故言「門」，此教微妙凡夫不知",
    "T34n1718_05b:0068c14": "出處，是不知權，不知入處，是不知實；二",
    "T34n1718_05b:0068c15": "乘因聞少知出要，永不知入；菩薩雖自知",
    "T34n1718_05b:0068c16": "出，亦不知入，奪七方便皆不知入出，上",
    "T34n1718_05b:0068c17": "文云：「若我讚佛乘，眾生沒在苦。」不能以教",
    "T34n1718_05b:0068c18": "自通，將談無機故言「狹小」。行者圓因自",
    "T34n1718_05b:0068c19": "行，行大直道無留難故，故名為「一」，善行",
    "T34n1718_05b:0068c20": "菩薩道，直至道場故名為「門」，妙行難行方",
    "T34n1718_05b:0068c21": "便無機，故言「狹小」耳。舊解：人天小善故云",
    "T34n1718_05b:0068c22": "「幼稚」，無大乘善名「未有所識」。今明二萬佛",
    "T34n1718_05b:0068c23": "所教無上道，大乘善根微弱名「幼稚」，若聞",
    "T34n1718_05b:0068c24": "大乘能生謗毀，名「未有所識」也。「戀著戲處」",
    "T34n1718_05b:0068c25": "者，前明善弱，此明惡強，即是因時深著見",
    "T34n1718_05b:0068c26": "愛，果時深著依正，欲界著六塵，色界著禪",
    "T34n1718_05b:0068c27": "味，無色界著定，上文云：「眾生諸根鈍，著樂",
    "T34n1718_05b:0068c28": "癡所盲」，不堪聞大乘也。「或當墮落為火所",
    "T34n1718_05b:0068c29": "燒」，指此二句名放捨善誘也。墮落有二：一",
    "T34n1718_05b:0069a01": "者、幼稚，憶本戲處故墮落，二都無識，執物",
    "T34n1718_05b:0069a02": "不堅故墮落，譬著五欲墮在三途；二者、善",
    "T34n1718_05b:0069a03": "弱無識，謗毀大乘墮落三途也。從「為說怖",
    "T34n1718_05b:0069a04": "畏」下，第二對治門三者：一、擬宜對治。誡怖",
    "T34n1718_05b:0069a05": "令出，對治之相如《大品》中說，四念是摩訶",
    "T34n1718_05b:0069a06": "衍，以不可得故，異於小乘也；既著戲處",
    "T34n1718_05b:0069a07": "故說怖事，令得免五濁火燒。五陰舍宜應",
    "T34n1718_05b:0069a08": "捨離，若久住著必斷善根，故云「無令為火之",
    "T34n1718_05b:0069a09": "所燒害」。從「父雖憐愍」下，即是子不受誡也。",
    "T34n1718_05b:0069a10": "「不驚不畏」者，不生聞思如上說，不識八苦、",
    "T34n1718_05b:0069a11": "五濁能燒善根，如不知火；不識陰界入法",
    "T34n1718_05b:0069a12": "是諸苦器，如不識舍；不知喪失法身之",
    "T34n1718_05b:0069a13": "由，如不知何者為失。從「但東西走戲視父",
    "T34n1718_05b:0069a14": "而已」，指此二句為放捨苦言也，皆背明向",
    "T34n1718_05b:0069a15": "闇如「東西」，生死往還速疾如「馳走」，於中起",
    "T34n1718_05b:0069a16": "見愛如「戲」也，雖用大擬不從大教，故言",
    "T34n1718_05b:0069a17": "「視父而已」。從「長者即作是念，此舍已為大火",
    "T34n1718_05b:0069a18": "所燒」下，即是第二用車譬，譬上「尋念過去佛",
    "T34n1718_05b:0069a19": "所行方便力」十一行偈。上文有四，今譬亦四：",
    "T34n1718_05b:0069a20": "一者、擬宜三車譬，譬上「尋念過去佛亦作",
    "T34n1718_05b:0069a21": "三乘化」也；二者、父知先心所好譬，譬上「作是",
    "T34n1718_05b:0069a22": "思惟時十方佛皆現」；三者、歎三車譬，譬上「正",
    "T34n1718_05b:0069a23": "施三乘，思惟是事已即趣波羅柰」也；四者、適",
    "T34n1718_05b:0069a24": "子所願譬，譬上「受行悟入是名轉法輪」也。大",
    "T34n1718_05b:0069a25": "乘化功為父命，眾生大善為子命，大善若盡",
    "T34n1718_05b:0069a26": "即子命斷，子命斷則化功亦廢即父命斷。前",
    "T34n1718_05b:0069a27": "言「苦痛切已」猶是未死，今云「必為所焚」即",
    "T34n1718_05b:0069a28": "有死義也。上文於所燒之門安隱得出，今",
    "T34n1718_05b:0069a29": "云「若不時出必為所燒」，此義云何？前得出者，",
    "T34n1718_05b:0069b01": "即是法身出；今言若不時出，即是應身同",
    "T34n1718_05b:0069b02": "疾，眾生有善與應身時出，眾生善斷不與",
    "T34n1718_05b:0069b03": "應身時出，即是俱為所焚也。今欲應身擬",
    "T34n1718_05b:0069b04": "宜，令其時出也。從「我今當設方便」，欲設",
    "T34n1718_05b:0069b05": "權也。從「知子先心」下，第二，明有得度之",
    "T34n1718_05b:0069b06": "機也。其昔曾習小，是知先心性欲不同，是",
    "T34n1718_05b:0069b07": "知各有所好；又知眾生昔曾習大，習大未",
    "T34n1718_05b:0069b08": "濃是為大弱，厭老病死故以小接，是為小",
    "T34n1718_05b:0069b09": "強，如身子六心中退，本曾習大名知先心，",
    "T34n1718_05b:0069b10": "中厭老死名「各有所好」。從「而告之言」下，",
    "T34n1718_05b:0069b11": "第三，是歎三車希有譬，譬上正轉法輪也。",
    "T34n1718_05b:0069b12": "此即為三：謂勸、示、證。「玩好希有」下，即是勸",
    "T34n1718_05b:0069b13": "轉；「如此種種」下，即是示轉；「汝等於此火宅宜",
    "T34n1718_05b:0069b14": "速出來，皆當與汝」，即是證轉也。從「爾時諸子",
    "T34n1718_05b:0069b15": "聞父所說」下，第四，適子所願譬，譬上受行悟",
    "T34n1718_05b:0069b16": "入。前偈本略，今譬事廣，廣明修因至果。依",
    "T34n1718_05b:0069b17": "六句解釋：一、「適願」者，機教相稱，此即聞慧也。",
    "T34n1718_05b:0069b18": "「勇銳」者即是思慧，思心動慮，思慧方便也。「互",
    "T34n1718_05b:0069b19": "相推排」者，推四真理排伏見惑，邪正未決",
    "T34n1718_05b:0069b20": "名為互相，此入修慧屬煖頂位也。「競」者，競",
    "T34n1718_05b:0069b21": "取勝理也，此是忍法位競取勝理，初觀三",
    "T34n1718_05b:0069b22": "十二諦競趣真道，後縮觀趣苦法忍也。「共」",
    "T34n1718_05b:0069b23": "者，是世第一法位，同觀一諦，與苦法忍四",
    "T34n1718_05b:0069b24": "觀不別也。「馳走」者，入見道十五心，速疾見",
    "T34n1718_05b:0069b25": "理，譬上「便有涅槃音」，見道之中分得涅槃",
    "T34n1718_05b:0069b26": "也。「爭出」者，思惟道也，爭出三界成無學果，",
    "T34n1718_05b:0069b27": "斷思惟盡方出火宅，即譬上偈「及以阿羅",
    "T34n1718_05b:0069b28": "漢法僧差別名」也。觀心解者，中道正觀直觀",
    "T34n1718_05b:0069b29": "實相，心法相稱名適所願。境無邊故，觀亦無",
    "T34n1718_05b:0069c01": "邊名勇。境研心利名銳。心境相研，名互相",
    "T34n1718_05b:0069c02": "推排。心王心數緣境速疾，名競共馳走。遍",
    "T34n1718_05b:0069c03": "歷一切陰界入等無非實相，名為出火宅",
    "T34n1718_05b:0069c04": "也云云。「是時長者見諸子等」下，是別譬中第",
    "T34n1718_05b:0069c05": "三等賜諸子大車譬，譬上顯真實相。此文",
    "T34n1718_05b:0069c06": "為四：一、父見子免難歡喜譬，譬上「我即作",
    "T34n1718_05b:0069c07": "是念所以出於世」至「今我喜無畏」兩行一句",
    "T34n1718_05b:0069c08": "偈為本；二、諸子索車譬，譬上大乘機發，「我見",
    "T34n1718_05b:0069c09": "佛子等志求佛道者，咸以恭敬心皆來至我所」",
    "T34n1718_05b:0069c10": "兩行偈為本；三、等賜諸子大車譬，譬上「於諸",
    "T34n1718_05b:0069c11": "菩薩中，正直捨方便，但說無上道」三句為本；",
    "T34n1718_05b:0069c12": "四、諸子得車歡喜譬，譬上「菩薩聞是法疑網",
    "T34n1718_05b:0069c13": "皆已除」一偈為本。上法說中先明機發，次",
    "T34n1718_05b:0069c14": "說障除佛喜無畏，今譬中先明免難，後明",
    "T34n1718_05b:0069c15": "索車。若具足論應作四句：有先障除後機",
    "T34n1718_05b:0069c16": "發，如四大聲聞等於三藏中障除，《大品》末",
    "T34n1718_05b:0069c17": "《法華》初大機始發；二、障未除大乘機發，如《華",
    "T34n1718_05b:0069c18": "嚴》中及《法華》中諸凡夫眾得入佛慧者，餘兩",
    "T34n1718_05b:0069c19": "句如上說。若大機先動後障除，如〈方便品〉",
    "T34n1718_05b:0069c20": "所說，若先除障後機動，如今所說，機動障",
    "T34n1718_05b:0069c21": "除互現，共成一意也。又〈方便品〉明佛喜無",
    "T34n1718_05b:0069c22": "畏，此中諸子歡喜，以子喜故其父亦喜，此",
    "T34n1718_05b:0069c23": "亦互現，共成一意也。就免難中具二義：謂",
    "T34n1718_05b:0069c24": "免難、歡喜。若子未免難，父則憂念，若得離",
    "T34n1718_05b:0069c25": "火，心即泰然，故免難歡喜得為一譬。以子",
    "T34n1718_05b:0069c26": "歡喜其父亦喜，得譬佛喜也。「四衢道中」者，",
    "T34n1718_05b:0069c27": "舊云：四濁障除如四達路，更得一濁除，如",
    "T34n1718_05b:0069c28": "露地坐。今不爾，五濁直明垢障之法，未論",
    "T34n1718_05b:0069c29": "治道，不應譬衢道。衢道正譬四諦，四諦觀",
    "T34n1718_05b:0070a01": "異名為四衢，四諦同會見諦，如交路頭，見",
    "T34n1718_05b:0070a02": "惑雖除，思惟猶在，不名露地。三界思盡名",
    "T34n1718_05b:0070a03": "「露地」，住果不進故云「而坐」，不為見思所",
    "T34n1718_05b:0070a04": "局，故云「泰然」，生滅度，安隱想，故言「歡喜」",
    "T34n1718_05b:0070a05": "也。「各白父言」下，第二，是索車譬。文云：「願賜",
    "T34n1718_05b:0070a06": "我等三種寶車」，文無索字義者，依此請辭",
    "T34n1718_05b:0070a07": "明索車耳。有人云：「二乘索車，菩薩不索。作",
    "T34n1718_05b:0070a08": "十難難之，一云：二乘出三界外，至許車",
    "T34n1718_05b:0070a09": "處索果車；菩薩未至許處，那忽索車？二云：",
    "T34n1718_05b:0070a10": "大乘經無菩薩索小乘果，故知不索。三云：",
    "T34n1718_05b:0070a11": "所化菩薩從初發心終至補處，皆是凡夫不",
    "T34n1718_05b:0070a12": "出三界，義則無索；能化菩薩三十三心，見",
    "T34n1718_05b:0070a13": "傾思未盡，三十四心便是佛，佛從誰索？四、",
    "T34n1718_05b:0070a14": "二乘果在正使門外，佛果在習氣無知門外，",
    "T34n1718_05b:0070a15": "二乘斷正使盡不見車，是故索；菩薩未斷",
    "T34n1718_05b:0070a16": "習與無知，那忽索？五、明二是方便可言索，",
    "T34n1718_05b:0070a17": "文云唯此一事實，餘二則非真，以此推之",
    "T34n1718_05b:0070a18": "但二索、一不索。六、從《大品》已來，至《法華》已",
    "T34n1718_05b:0070a19": "前，佛因佛果皆是方便者，付窮子財此之珍",
    "T34n1718_05b:0070a20": "寶，皆應是方便，若付財是真實，則《大品》等",
    "T34n1718_05b:0070a21": "明佛乘，已是真實，那忽更索？七、〈方便品〉偈，",
    "T34n1718_05b:0070a22": "敘昔說小是方便，不敘大是方便，當知佛",
    "T34n1718_05b:0070a23": "子大乘非方便，那忽有索？八、若三人索者何？",
    "T34n1718_05b:0070a24": "無領解，領解無故，故知不索也。九、合賜車，",
    "T34n1718_05b:0070a25": "文云『見諸眾生出三界苦、得涅槃樂，故賜",
    "T34n1718_05b:0070a26": "以大乘』，菩薩不證涅槃，那忽索？十、諸子安",
    "T34n1718_05b:0070a27": "坐故就父索，二乘果滿不修行，故安坐可",
    "T34n1718_05b:0070a28": "得有索；菩薩行未息，無安坐義，那忽索？」",
    "T34n1718_05b:0070a29": "私以總別駁之。索是求請之別名，在意名",
    "T34n1718_05b:0070b01": "求索，在口名請索，在身名乞索，如矇者",
    "T34n1718_05b:0070b02": "求知，如飢者請食，如迷者問道，凡居不",
    "T34n1718_05b:0070b03": "達之地，何有不索之理？由索故許與，許與",
    "T34n1718_05b:0070b04": "故歡喜，今文具有請與歡喜，法說中千二百",
    "T34n1718_05b:0070b05": "人，身子為首，慇懃三請；菩薩眾中彌勒",
    "T34n1718_05b:0070b06": "為首，佛口所生子，大數有八萬，合掌以敬",
    "T34n1718_05b:0070b07": "心，欲聞具足道，譬說之初，身子為中根人",
    "T34n1718_05b:0070b08": "請，又總為四眾請，傍為下根請，文云：「善哉",
    "T34n1718_05b:0070b09": "世尊，願為四眾說其因緣。」法說許云：「汝已",
    "T34n1718_05b:0070b10": "殷勤三請，豈得不說？」譬說許云：「當以譬喻",
    "T34n1718_05b:0070b11": "更明此義。」因緣許云：「我及汝等宿世因緣，吾",
    "T34n1718_05b:0070b12": "今當說。」法說竟，身子歡喜；譬說竟，迦葉等歡",
    "T34n1718_05b:0070b13": "喜；宿世說竟，樓那歡喜。又合譬文云：「令諸",
    "T34n1718_05b:0070b14": "子等日夜劫數常得遊戲，與諸菩薩乘是",
    "T34n1718_05b:0070b15": "寶乘直至道場。」以喜故知與，與故知請，三",
    "T34n1718_05b:0070b16": "周三義明文炳然，何故偏言二索、一不索？別",
    "T34n1718_05b:0070b17": "駁，其一，齊三藏明菩薩不斷惑，依《法華》",
    "T34n1718_05b:0070b18": "有四句，謂障除大機動，障未除大機動，機",
    "T34n1718_05b:0070b19": "動則知索。其二云：大乘經無菩薩索小乘",
    "T34n1718_05b:0070b20": "果，《大品》云：「三乘之人，同以無言說道，斷煩",
    "T34n1718_05b:0070b21": "惱入涅槃」，斷煩惱入涅槃同，何故不索？",
    "T34n1718_05b:0070b22": "其三云：三十三心名菩薩，三十四斷思盡即",
    "T34n1718_05b:0070b23": "成佛，佛從誰索？此猶三藏義，見障未除大",
    "T34n1718_05b:0070b24": "機尚動，況三十三心而當不動，動即知索。",
    "T34n1718_05b:0070b25": "其四，菩薩未斷習氣無知不應索，斷盡成",
    "T34n1718_05b:0070b26": "佛，佛從誰索？此三乘通教義，具縛障存尚大",
    "T34n1718_05b:0070b27": "機動，況殘習無知耶？其五，唯此一事實，實即",
    "T34n1718_05b:0070b28": "是真，那忽復索？被會絕待之唯一，一外更無",
    "T34n1718_05b:0070b29": "法，昔待二之唯一，一外更有法，一名同而",
    "T34n1718_05b:0070c01": "體異，闇執瓦礫魚目，謂夜光月形，愚豈而",
    "T34n1718_05b:0070c02": "智愍云云。其六，《般若》已來《法華》已上，與付財",
    "T34n1718_05b:0070c03": "法同，不應有索。汝不聞共不共般若，不",
    "T34n1718_05b:0070c04": "共不須索，共者不應不索云云。其七，〈方便",
    "T34n1718_05b:0070c05": "品〉初，昔說小是方便，不敘昔說大是方便，",
    "T34n1718_05b:0070c06": "大非方便，是故不索者。汝不聞〈壽量品〉中，",
    "T34n1718_05b:0070c07": "我少出家得三菩提，乃至中間若小若大若",
    "T34n1718_05b:0070c08": "己若他皆我方便，諸佛亦然，寧得不索？其",
    "T34n1718_05b:0070c09": "八，若菩薩索，菩薩應領解，領解既無，故知不",
    "T34n1718_05b:0070c10": "索。汝不聞法說竟，天龍四眾皆領解，其非",
    "T34n1718_05b:0070c11": "菩薩謂是何耶？又〈法師品〉中，三乘皆與記，",
    "T34n1718_05b:0070c12": "若不領解，那忽與記？其九，出三界苦得安",
    "T34n1718_05b:0070c13": "隱樂，乃賜乃索，菩薩未出未證，是故不索，",
    "T34n1718_05b:0070c14": "猶是三藏義耳。其十，諸子安坐爾乃賜車，二",
    "T34n1718_05b:0070c15": "乘行息名安坐，菩薩行不息非安坐，那忽",
    "T34n1718_05b:0070c16": "索車？猶是前義耳。自有行息索、行未息索，",
    "T34n1718_05b:0070c17": "又菩薩行行，即是乘乘，乘由索得，何謂不",
    "T34n1718_05b:0070c18": "索？觀其詭累三藏，故設此十難，管見一斑",
    "T34n1718_05b:0070c19": "都非大體，今當為爾分別說之。自有不斷",
    "T34n1718_05b:0070c20": "惑不索車，三藏菩薩是；自有斷惑索車，",
    "T34n1718_05b:0070c21": "通教菩薩是；自有亦斷惑亦不斷惑亦索",
    "T34n1718_05b:0070c22": "亦不索，別教菩薩是；自有非斷惑非不斷",
    "T34n1718_05b:0070c23": "惑非索非不索，圓教菩薩是。又歷五味：乳",
    "T34n1718_05b:0070c24": "味兩意：一、亦斷亦不斷，亦索亦不索，二、非",
    "T34n1718_05b:0070c25": "斷非不斷，非索非不索；酪味一意不斷不",
    "T34n1718_05b:0070c26": "索；生酥備四意；熟酥但三意；醍醐一意。宏",
    "T34n1718_05b:0070c27": "綱大統其義如此。於一一句一一意，復各四",
    "T34n1718_05b:0070c28": "句：謂障除機動，障未除機動，障亦除亦未",
    "T34n1718_05b:0070c29": "除機動，障非除非不除機動。斯宗不見執",
    "T34n1718_05b:0071a01": "一非三，深可悲愍。世人執車數不同，說",
    "T34n1718_05b:0071a02": "車體不同，或言初說三車，後會二歸一；或",
    "T34n1718_05b:0071a03": "言初說有三，後會三歸一；或言初說有四，",
    "T34n1718_05b:0071a04": "後會三歸一。所以出經勿信人語，此文",
    "T34n1718_05b:0071a05": "引昔佛為聲聞說應四諦法，為緣覺人說",
    "T34n1718_05b:0071a06": "應十二因緣法，為菩薩人說應六波羅蜜",
    "T34n1718_05b:0071a07": "法，今佛說三，數亦如此。《華嚴》第八云：「下劣",
    "T34n1718_05b:0071a08": "厭沒者，為示聲聞道；根鈍樂因緣，為說緣",
    "T34n1718_05b:0071a09": "覺道；根利有慈悲，為說菩薩道；無上樂大",
    "T34n1718_05b:0071a10": "事，說無量佛法。」三十六又云：「三解脫法出",
    "T34n1718_05b:0071a11": "聲聞乘，無諍法出緣覺乘，六度四攝出大",
    "T34n1718_05b:0071a12": "乘，知一切法出佛乘。」又第九地說聲聞乘相、",
    "T34n1718_05b:0071a13": "支佛乘相、菩薩乘相、如來乘相。《地論》釋第二",
    "T34n1718_05b:0071a14": "地，觀十不善集墜三途，十善集生天。上十",
    "T34n1718_05b:0071a15": "善與四諦觀智合成聲聞，又上十善與不",
    "T34n1718_05b:0071a16": "從他聞觀智合成緣覺，又上十善與具足",
    "T34n1718_05b:0071a17": "清淨觀智合，成菩薩地，又上上十善與一",
    "T34n1718_05b:0071a18": "切種一切佛法合成佛。《瓔珞》第十三云：「十方",
    "T34n1718_05b:0071a19": "佛說三乘，一乘中又開三合九乘，九乘悉",
    "T34n1718_05b:0071a20": "會入平等大慧。」聖說如此，不能融通，互相",
    "T34n1718_05b:0071a21": "是非，非法毀人，過莫大焉。今約教分別之。",
    "T34n1718_05b:0071a22": "若說三乘法門異而真諦同者，三藏教也；若",
    "T34n1718_05b:0071a23": "說三乘法門同、真諦皆同者通教也；若說三",
    "T34n1718_05b:0071a24": "乘三三九乘，若說四乘淺深階級各各不同",
    "T34n1718_05b:0071a25": "而同入平等大慧者，別教也；若說三乘九",
    "T34n1718_05b:0071a26": "乘四乘一一皆與平等大慧相應無二無異",
    "T34n1718_05b:0071a27": "者，圓教也。又歷五味分別；乳味但明菩薩",
    "T34n1718_05b:0071a28": "乘、佛乘；酪味但明異三乘；生酥味備明三乘",
    "T34n1718_05b:0071a29": "四乘九乘各各分齊不相濫；熟酥味唯除",
    "T34n1718_05b:0071b01": "異三乘，餘如生酥也；醍醐中純說佛乘，",
    "T34n1718_05b:0071b02": "無復餘乘也。若識此意異說無妨，若不知",
    "T34n1718_05b:0071b03": "者秖增諍論耳。世人明佛乘乘體有異，",
    "T34n1718_05b:0071b04": "光宅取佛果究竟盡無生二智為車體，遠",
    "T34n1718_05b:0071b05": "出五百由旬之外對昔為高，具含萬德對",
    "T34n1718_05b:0071b06": "昔為廣。莊嚴取因總萬行為體，上求為",
    "T34n1718_05b:0071b07": "高下化為廣。舊不取功德，功德與凡夫",
    "T34n1718_05b:0071b08": "共，唯取智慧為體。舊又取福慧共為體。",
    "T34n1718_05b:0071b09": "文云「乘是三車」，以無漏根力覺道禪定解脫",
    "T34n1718_05b:0071b10": "三昧而自娛樂，豈但智慧耶？又一師但取",
    "T34n1718_05b:0071b11": "有解為體，空解無動故不取，盡無生智即",
    "T34n1718_05b:0071b12": "有解也。又一小乘取空慧為車體，文云「我",
    "T34n1718_05b:0071b13": "等長夜修習空法」云云。大乘亦以實慧方便",
    "T34n1718_05b:0071b14": "為車體，車體譬有，有有運動故也。私謂諸",
    "T34n1718_05b:0071b15": "師釋佛乘之體，而競指具度，何異眾盲觸",
    "T34n1718_05b:0071b16": "象諍其尾牙。依天台智者，明諸法實相正是",
    "T34n1718_05b:0071b17": "車體，一切眾寶莊校皆莊嚴具耳，至賜車文",
    "T34n1718_05b:0071b18": "中當點出。舊解：小車者小果也，果有有為、",
    "T34n1718_05b:0071b19": "無為功德，正取有為以譬車運，運入無餘",
    "T34n1718_05b:0071b20": "也。有為果中具有福慧，以慧為正、福屬具",
    "T34n1718_05b:0071b21": "度，其慧有十，而八智通因果，盡無生智唯",
    "T34n1718_05b:0071b22": "是果位，乃取二智以譬車果，以是義故車",
    "T34n1718_05b:0071b23": "在門外。若依《大品》云：「是乘從三界出，到",
    "T34n1718_05b:0071b24": "薩婆若中住。」若未出時，已乘是乘爭出火",
    "T34n1718_05b:0071b25": "宅，何故復言車在門外？若先在外，乘何而",
    "T34n1718_05b:0071b26": "出？然但乘通因果，三十七品斷見思惑，皆",
    "T34n1718_05b:0071b27": "是因乘，盡無生智皆名果乘，要因因乘斷除",
    "T34n1718_05b:0071b28": "惑盡，方得果乘盡無生智，故言車在門外。",
    "T34n1718_05b:0071b29": "但果正因傍，就果為言車在門外；若內因",
    "T34n1718_05b:0071c01": "斷結運義名乘，外果不運何得名乘？然果",
    "T34n1718_05b:0071c02": "無斷惑之運，要以盡無生智入無餘涅槃，",
    "T34n1718_05b:0071c03": "方是好運也；若乘因到果，何意方更索車？",
    "T34n1718_05b:0071c04": "舊云：機索、情索。機索者可解；情索者，佛說",
    "T34n1718_05b:0071c05": "盡無生教，羅漢證此果，已用神通天眼試",
    "T34n1718_05b:0071c06": "觀未來，猶見變易生死浩然，自疑所得盡",
    "T34n1718_05b:0071c07": "無生證，若實無生云何見有？如其浩然昔",
    "T34n1718_05b:0071c08": "非究竟情中從佛索先所許是為情索，若",
    "T34n1718_05b:0071c09": "尋經文文無此語，若推索義義不應然，",
    "T34n1718_05b:0071c10": "文無可解。推者，下文云：「自於所得生滅度",
    "T34n1718_05b:0071c11": "想」，既以天眼見有生死，何故復起滅度之",
    "T34n1718_05b:0071c12": "想？此則自相矛盾。又佛滅後羅漢，不值餘",
    "T34n1718_05b:0071c13": "佛不能決了，既自以天眼照見生死，何",
    "T34n1718_05b:0071c14": "須見佛而決了耶？又初禪天眼，尚不見二",
    "T34n1718_05b:0071c15": "禪，況見變易？亦與《攝大乘》乖也。又羅漢得",
    "T34n1718_05b:0071c16": "無漏業，用天眼見變易未來生死果報者，",
    "T34n1718_05b:0071c17": "即時人修五戒十善，應自見其未來果報；",
    "T34n1718_05b:0071c18": "當知界外果報，豈是天眼所見耶？不用此",
    "T34n1718_05b:0071c19": "判情索也。今言情索者，昔日依教謂盡無",
    "T34n1718_05b:0071c20": "生能入無餘，而於方等中，見菩薩不思議，",
    "T34n1718_05b:0071c21": "聞淨名彈斥，若我所得是實，大士不應折",
    "T34n1718_05b:0071c22": "挫；若我非實，佛不應說真。故云茫然不",
    "T34n1718_05b:0071c23": "知所云。至《大品》中領知大法，聞此樂大",
    "T34n1718_05b:0071c24": "心起，方欲進修大乘，而不能知得與不",
    "T34n1718_05b:0071c25": "得，此等皆是情中已索大乘之義。故身子領",
    "T34n1718_05b:0071c26": "解，提昔疑情：「見諸菩薩授記作佛，不豫斯",
    "T34n1718_05b:0071c27": "事，嗚呼自責，欲以問世尊，為失為不失？」即",
    "T34n1718_05b:0071c28": "是指昔方等已有情索也。今加口索者，因",
    "T34n1718_05b:0071c29": "聞〈方便品〉初偈略聞佛說並是方便，即復",
    "T34n1718_05b:0072a01": "執今方便疑昔未極，故云：「我今不知是義",
    "T34n1718_05b:0072a02": "所趣」，動宿疑情故發言三請，索求昔日所",
    "T34n1718_05b:0072a03": "說之實，機在大乘、情求昔實。又情求大乘、",
    "T34n1718_05b:0072a04": "口問昔實，六度通教例爾。從「舍利弗爾時」",
    "T34n1718_05b:0072a05": "下，三，等賜大車，有兩章、兩廣、兩釋：一、等子，",
    "T34n1718_05b:0072a06": "二、等車。以子等故則心等，譬一切眾生等",
    "T34n1718_05b:0072a07": "有佛性，佛性同故等是子也。第二車等者，以",
    "T34n1718_05b:0072a08": "法等故無非佛法，譬一切法皆摩訶衍，摩",
    "T34n1718_05b:0072a09": "訶衍同故等是大車。而言「各賜」者，各隨本",
    "T34n1718_05b:0072a10": "習四諦六度無量諸法，各於舊習開示真",
    "T34n1718_05b:0072a11": "實，舊習不同故言「各」，皆摩訶衍故言「大車」。",
    "T34n1718_05b:0072a12": "「其車高」下，廣車為二，一廣敘車體，次釋有",
    "T34n1718_05b:0072a13": "車之由。敘車體中先敘高廣，次明白牛，後",
    "T34n1718_05b:0072a14": "明儐從。假名車有高廣相，譬如來知見深",
    "T34n1718_05b:0072a15": "遠，橫周法界之邊際，豎徹三諦之源底，故",
    "T34n1718_05b:0072a16": "言「高廣」也。「眾寶莊校」者，譬萬行修飾也。「周",
    "T34n1718_05b:0072a17": "匝欄楯」者，譬總持，持萬善、遮眾惡。「四面懸",
    "T34n1718_05b:0072a18": "鈴」者，譬四辯下化也。「張設幰蓋」者，譬四無",
    "T34n1718_05b:0072a19": "量，眾德之中慈悲最高，普覆一切也。「珍琦",
    "T34n1718_05b:0072a20": "雜寶而嚴飾之」者，真實萬善嚴此慈悲，《大經》",
    "T34n1718_05b:0072a21": "云：「慈若具足十力無畏，名如來慈，慈中行",
    "T34n1718_05b:0072a22": "布施等」云云。「寶繩交絡」者，譬四弘誓堅固大",
    "T34n1718_05b:0072a23": "慈心也。「垂諸花纓」者，譬四攝神通等悅動",
    "T34n1718_05b:0072a24": "眾生也，亦譬七覺妙鬘也。「重敷綩綖」者，譬",
    "T34n1718_05b:0072a25": "觀練熏修一切諸禪，重沓柔軟也。「安置丹枕」",
    "T34n1718_05b:0072a26": "者，車若駕運隨所到處須此支昂，譬即動",
    "T34n1718_05b:0072a27": "而靜、即靜而動。若車內枕者，休息身首，譬",
    "T34n1718_05b:0072a28": "一行三昧息一切智、一切行也。「丹」即赤光，",
    "T34n1718_05b:0072a29": "譬無分別法也。「駕以白牛」者，譬無漏般若",
    "T34n1718_05b:0072b01": "能導諦緣度一切萬行到薩婆若。白是色本，",
    "T34n1718_05b:0072b02": "即與本淨無漏相應，體具萬德如「膚充」，煩",
    "T34n1718_05b:0072b03": "惱不染如「色潔」。又四念處為白牛，四正勤",
    "T34n1718_05b:0072b04": "中二世善滿如膚充，二世惡盡如色潔。四如",
    "T34n1718_05b:0072b05": "意足稱行者心，如「形體姝好」。「筋」譬五根住",
    "T34n1718_05b:0072b06": "立，能生義也。「力」譬五力摧伏，幹用義也。「行",
    "T34n1718_05b:0072b07": "步平正」以譬定慧均等，又譬七覺調平。「其疾",
    "T34n1718_05b:0072b08": "如風」者，八正道中行，速疾到薩婆若。「僕從」",
    "T34n1718_05b:0072b09": "者，譬方便波羅蜜能屈曲隨人給侍使令，眾",
    "T34n1718_05b:0072b10": "魔外道二乘小行，皆隨方便智用，故《淨名》",
    "T34n1718_05b:0072b11": "云：「皆吾侍也」；又果地神通運役隨意，即僕從",
    "T34n1718_05b:0072b12": "也。次「所以者何」下，釋有車之由者，由財富",
    "T34n1718_05b:0072b13": "藏溢，譬果地福慧圓滿，名財富無量。庫藏充",
    "T34n1718_05b:0072b14": "溢，行藏理藏，一切法趣檀尸忍等。是趣不",
    "T34n1718_05b:0072b15": "過者，是約行為如來藏，一切法趣陰入界",
    "T34n1718_05b:0072b16": "根塵等。是趣不過，即是約理明如來藏。自",
    "T34n1718_05b:0072b17": "行此行理名「充」，化他名「溢」，實智滿名「充」，",
    "T34n1718_05b:0072b18": "權智用名「溢」，入中道名「充」，雙照故名「溢」。",
    "T34n1718_05b:0072b19": "非但藏多又皆充溢，何法不是摩訶衍？故",
    "T34n1718_05b:0072b20": "大乘無量也。「而作是念」下，即是廣明心等，文",
    "T34n1718_05b:0072b21": "為二：一廣心等，二釋。廣心等者，財富無量",
    "T34n1718_05b:0072b22": "是子無偏，是故心等；若富而非子，是子而",
    "T34n1718_05b:0072b23": "貧，則不得等。今「七寶大車其數無量」，若教若",
    "T34n1718_05b:0072b24": "行皆摩訶衍，即財多也。「各各與之不宜差別」",
    "T34n1718_05b:0072b25": "者，不移本習而示真實，如身子，於智慧",
    "T34n1718_05b:0072b26": "開佛知見，具一切佛法；目連於禪定開佛",
    "T34n1718_05b:0072b27": "知見，具一切佛法，餘人例爾。又《方等》、《般若》，",
    "T34n1718_05b:0072b28": "念處、正勤、根力覺道，種種異名皆開示實相，",
    "T34n1718_05b:0072b29": "歷一切法亦復如是，故言無量也。「所以者",
    "T34n1718_05b:0072c01": "何？以我」下，是釋兩等。初釋財多。「尚周一國",
    "T34n1718_05b:0072c02": "況復諸子」，譬大圓因遍該善惡，況佛知見",
    "T34n1718_05b:0072c03": "耶？次釋子等者，非子尚充況是子耶？譬佛",
    "T34n1718_05b:0072c04": "無緣者尚度，況有緣子耶？尋文可解。從「是",
    "T34n1718_05b:0072c05": "時諸子各乘大車」下，第四，適願歡喜，譬上受",
    "T34n1718_05b:0072c06": "行悟入，本求羊鹿水牛期出分段，今得白",
    "T34n1718_05b:0072c07": "牛盡於變易，過本所望，豈不歡喜？從「於意",
    "T34n1718_05b:0072c08": "云何」下，第四，不虛譬，譬法王不妄：一問、二答、",
    "T34n1718_05b:0072c09": "三述歎。問如文。「舍利弗言」下，第二，答，為二：",
    "T34n1718_05b:0072c10": "一、免難不虛，亦名以重奪輕不虛；二、不乖本",
    "T34n1718_05b:0072c11": "心不虛，亦云過本望不虛。各為三，謂標章、解",
    "T34n1718_05b:0072c12": "釋、況結。標免難，如文。「何以故」下，第二，釋者，",
    "T34n1718_05b:0072c13": "命重身輕全身免火，已得大寶濟于重命，",
    "T34n1718_05b:0072c14": "豈應有虛？結，免八苦之火、全五分之身，已",
    "T34n1718_05b:0072c15": "是大寶，況二萬佛所大乘慧命圓因，成就佛",
    "T34n1718_05b:0072c16": "知見開，寧是虛妄？次「世尊若是」下，第二，不乖",
    "T34n1718_05b:0072c17": "本心，初標不乖本心章，本知無三，意令不",
    "T34n1718_05b:0072c18": "謗，不謗者已不乖本心。釋云，本知無小，",
    "T34n1718_05b:0072c19": "意令不毀墮惡，既無毀因不墮惡果，不",
    "T34n1718_05b:0072c20": "與小車不乖本意。結云，自知財富無量，",
    "T34n1718_05b:0072c21": "欲饒益其子，與一大車過本所望，是故不",
    "T34n1718_05b:0072c22": "虛。結前章云方便救濟，似譬斷德神通",
    "T34n1718_05b:0072c23": "之力；結後章云財富無量，似譬智德辯說",
    "T34n1718_05b:0072c24": "之力。前是子等故不虛，後是財等故不虛。",
    "T34n1718_05b:0072c25": "「佛告舍利」下，第三，歎述，有二「善哉」者，述其",
    "T34n1718_05b:0072c26": "二不虛也。問：佛何不自說不虛？答：佛許三",
    "T34n1718_05b:0072c27": "與一，自說為難；身子說不虛，取信為易。「舍",
    "T34n1718_05b:0072c28": "利弗如來亦復」下，第二，合譬。光宅開十譬，但",
    "T34n1718_05b:0072c29": "合七不合三，七中正合五，兼第五第八，不",
    "T34n1718_05b:0073a01": "合第七第九，故知十譬繁而不會。今合總、",
    "T34n1718_05b:0073a02": "別二譬，總中有六，今文皆合，小不次第。今",
    "T34n1718_05b:0073a03": "初第一合上第一，上長者名行位號德業，合",
    "T34n1718_05b:0073a04": "云如來亦復如是，先合位號，如來無量德",
    "T34n1718_05b:0073a05": "號，略舉十義如上說。「一切世間」，將處所以",
    "T34n1718_05b:0073a06": "定名行，上云國邑聚落，合直云一切世間，",
    "T34n1718_05b:0073a07": "通指同居、有餘自體，皆是妙色妙心果報之",
    "T34n1718_05b:0073a08": "處，如來遍應三處，即一切世間合上國邑",
    "T34n1718_05b:0073a09": "聚落也。「於諸怖畏」下，合上歎內外德，內是",
    "T34n1718_05b:0073a10": "年高衰邁，識達則多，譬如來智斷，於諸怖畏",
    "T34n1718_05b:0073a11": "無明永盡，合上衰邁顯斷德也。「成就無量",
    "T34n1718_05b:0073a12": "知見」，合其年高顯智德也；「力無畏」等，合上",
    "T34n1718_05b:0073a13": "外德財富無量也。「神力」者，深修禪定能得",
    "T34n1718_05b:0073a14": "神通，合上田也。「智慧力」，智必照境，如身",
    "T34n1718_05b:0073a15": "之託處，合上宅也。「具足方便波羅蜜」，合上",
    "T34n1718_05b:0073a16": "諸僕從也。從「大慈大悲」下，第二，合上第四，",
    "T34n1718_05b:0073a17": "慈悲是施化之本，「一切」是五道，恒為慈悲所",
    "T34n1718_05b:0073a18": "被，合上五百人也。「而生三界火宅」下，第三，",
    "T34n1718_05b:0073a19": "合上第二，其家也。「為度眾生」下，第四，合上",
    "T34n1718_05b:0073a20": "第六，眾生有緣。親者前度，合上三十子也。",
    "T34n1718_05b:0073a21": "「生老病死」等下，第五，合上第五，炊然火起譬",
    "T34n1718_05b:0073a22": "也。「教化令得三菩提」下，第六，合上第三，教能",
    "T34n1718_05b:0073a23": "詮理尋理起行即得菩提，故知教理共用，",
    "T34n1718_05b:0073a24": "合上唯有一門譬也。若講說令前後可解，",
    "T34n1718_05b:0073a25": "一一須提〈方便品〉譬本來勘捒之，後去例",
    "T34n1718_05b:0073a26": "爾。從「見諸眾生」下，第二，合別譬。別譬有四，",
    "T34n1718_05b:0073a27": "今合第一見火譬。譬有三意，其文有四；合亦",
    "T34n1718_05b:0073a28": "四，但譬中驚怖在前，諸子戀著戲處在後，",
    "T34n1718_05b:0073a29": "合中不覺不驚在前，拔苦與樂在後，互現",
    "T34n1718_05b:0073b01": "辨其不定耳。今以一見字，第一，合上第一",
    "T34n1718_05b:0073b02": "能見之眼，即是如來寂照智眼能見也。「諸眾",
    "T34n1718_05b:0073b03": "生為生老」下，第二，合上第二，所見之火從四",
    "T34n1718_05b:0073b04": "面起。此中明八苦為火，四苦如文；「貪著追",
    "T34n1718_05b:0073b05": "求」，求不得苦；「後受地獄天上人間」，是五陰苦；",
    "T34n1718_05b:0073b06": "愛離怨會如文。此之八苦，從四倒四面起",
    "T34n1718_05b:0073b07": "也。從「眾生沒在其中」下，第三，合上第四所",
    "T34n1718_05b:0073b08": "見火譬。諸子不覺不知等也，不觀苦集故",
    "T34n1718_05b:0073b09": "「不厭」，不觀道滅故「不求解脫」。「雖遭大苦不",
    "T34n1718_05b:0073b10": "以為患」，合上心不厭患，無求出意也。從「佛",
    "T34n1718_05b:0073b11": "見此已便作是念」下，第四，合上第三起驚",
    "T34n1718_05b:0073b12": "怖，我雖能於此所燒之門安隱得出意也。「應",
    "T34n1718_05b:0073b13": "拔其苦難」者，即大悲之力；「與無量樂」者，即",
    "T34n1718_05b:0073b14": "大慈之力也。從「如來復作是念」下，合第二",
    "T34n1718_05b:0073b15": "捨几用車譬，上譬有勸誡，今但合勸不合",
    "T34n1718_05b:0073b16": "誡，法說中亦勸善不明誡惡，故勸修為正，",
    "T34n1718_05b:0073b17": "誡惡是傍，亦是勸善即誡惡、誡惡即勸善；今",
    "T34n1718_05b:0073b18": "合勸善，即知合誡惡也。上勸文有三，謂擬",
    "T34n1718_05b:0073b19": "宜無機息化，擬宜有身、手、衣裓等。「但以神力」",
    "T34n1718_05b:0073b20": "者，合上身力。「及智慧力」者，合上手力也。「讚",
    "T34n1718_05b:0073b21": "如來知見」，合衣裓也。「力無所畏」，合几案也。",
    "T34n1718_05b:0073b22": "若佛初出即用此擬眾生，不能以此得度",
    "T34n1718_05b:0073b23": "也。「所以者何」下，釋不得度，合上第二子不",
    "T34n1718_05b:0073b24": "受勸譬。正由五濁障重未免生死等火，大",
    "T34n1718_05b:0073b25": "乘微妙不能得入，故言「何由能解佛之智",
    "T34n1718_05b:0073b26": "慧」，此一句即合上唯有一門而復狹小，小故",
    "T34n1718_05b:0073b27": "不能解智，不解智慧者，即是行為門意",
    "T34n1718_05b:0073b28": "也。「如彼長者雖復身手有力而不用之」，合上",
    "T34n1718_05b:0073b29": "第三放捨善誘無機息化，或當墮落為火所",
    "T34n1718_05b:0073c01": "燒也。此文無放捨語譬及譬本，息化意甚",
    "T34n1718_05b:0073c02": "分明也。息化文為二：先牒前後三譬，次正",
    "T34n1718_05b:0073c03": "合息化。牒前一譬正帖合息化，牒後兩譬",
    "T34n1718_05b:0073c04": "傍成息化也。「雖復身手有力而不用之」，此",
    "T34n1718_05b:0073c05": "牒前身手救子不得譬，以合息化，如來亦",
    "T34n1718_05b:0073c06": "寢大化也。「但以殷勤」下，牒施三之譬也。就",
    "T34n1718_05b:0073c07": "「然後各與」下，牒第三等賜大車譬也。「如來",
    "T34n1718_05b:0073c08": "亦復如是」下十六字，正合第三息化也。從",
    "T34n1718_05b:0073c09": "「但以智慧方便」下，合用車救得譬，上文有",
    "T34n1718_05b:0073c10": "四，此中亦四。「但以智慧」下，合第一擬宜三",
    "T34n1718_05b:0073c11": "車也。「為說三乘」下，合上第二知子先心也。",
    "T34n1718_05b:0073c12": "「而作是言」下，合上第三歎三車希有，上有勸、",
    "T34n1718_05b:0073c13": "示、證，今亦具合，但不次第，第一合上第二。",
    "T34n1718_05b:0073c14": "「汝等莫得樂住三界」下，是示其盡無生處也。",
    "T34n1718_05b:0073c15": "「三界」是示苦諦；「勿貪麁弊」乃至「生愛」等，示其",
    "T34n1718_05b:0073c16": "集諦；「速出三界」示其滅、道，滅、道即是示其三",
    "T34n1718_05b:0073c17": "界外有智斷三乘之果，故令速出三界當",
    "T34n1718_05b:0073c18": "得三乘，三乘正取道滅為體也。「我今為汝",
    "T34n1718_05b:0073c19": "保任此事終不虛」者，是第二，合上第三必與，",
    "T34n1718_05b:0073c20": "證得不虛也。「復作是言汝等當知」下，第三，",
    "T34n1718_05b:0073c21": "合上第一歎希有，如此三乘是諸佛方便，引",
    "T34n1718_05b:0073c22": "物儀式，故眾聖所稱。得無生智為「自在」，得",
    "T34n1718_05b:0073c23": "盡智為「無繫」，我生已盡不受後有，名「無所",
    "T34n1718_05b:0073c24": "依」，所作已辦梵行已立，名「無所求」也。從「若",
    "T34n1718_05b:0073c25": "有眾生內有智性」下，合第四適子所願譬，上",
    "T34n1718_05b:0073c26": "有真似等四位，今合亦四，但上總今別，三乘",
    "T34n1718_05b:0073c27": "各為四，皆引上譬來帖合也。「內有智性」者，",
    "T34n1718_05b:0073c28": "宿習三乘樂欲，成三乘智性，故佛施三乘之",
    "T34n1718_05b:0073c29": "教也。「內有智」乃至「從佛聞法信受」，合上聞父",
    "T34n1718_05b:0074a01": "所說玩好之物適其願故，合上聞慧也。「殷勤」",
    "T34n1718_05b:0074a02": "合上心各勇銳，思慧也。「精進」合上第二推",
    "T34n1718_05b:0074a03": "排，推是推理、排是排惡，惡去故精、理明故",
    "T34n1718_05b:0074a04": "進，合上修慧也。「欲速出」下，合上第三競共",
    "T34n1718_05b:0074a05": "馳走也。「是名聲聞乘」，合上第四爭出火宅。",
    "T34n1718_05b:0074a06": "三乘修行，皆有此四。而辟支佛求自然慧者，",
    "T34n1718_05b:0074a07": "辟支是法行人，從他聞法少，自推義多，故",
    "T34n1718_05b:0074a08": "取譬鹿，鹿不依人。「自然」者，從十二緣門",
    "T34n1718_05b:0074a09": "入，此門本自有之，非佛天人所作，名自然",
    "T34n1718_05b:0074a10": "慧；不從他聞，復名自然慧也。菩薩稱一切",
    "T34n1718_05b:0074a11": "智者，不同二乘，乃是佛智，菩薩望此修",
    "T34n1718_05b:0074a12": "因，即是大乘兼運之意也。「如彼長者見諸子",
    "T34n1718_05b:0074a13": "等安隱得出」下，合第三等賜大車譬，上文有",
    "T34n1718_05b:0074a14": "四：一免難，二索車，三等賜，四歡喜，今略不",
    "T34n1718_05b:0074a15": "合第二第四也，但合免難義兼索車，合",
    "T34n1718_05b:0074a16": "等賜義兼歡喜。今雙牒免難、賜車二譬，然",
    "T34n1718_05b:0074a17": "後雙合二譬。「如彼長者」下，牒免難。「自惟財",
    "T34n1718_05b:0074a18": "富」下，牒等賜。「如來亦復如是」下，合免難。門",
    "T34n1718_05b:0074a19": "有三義：入義，出義，別義。若三界為宅、五陰",
    "T34n1718_05b:0074a20": "為舍，由迷色心而入色心，即是入宅，生死",
    "T34n1718_05b:0074a21": "之門。若作出者，是乘從三界出，即是稟佛",
    "T34n1718_05b:0074a22": "通教下所詮為門。若別義者，即是稟別教",
    "T34n1718_05b:0074a23": "下所詮為門也。今言佛教門者，正是藏、通",
    "T34n1718_05b:0074a24": "二教，教下之理共為門，得出三界而免難",
    "T34n1718_05b:0074a25": "也。「如來爾時便作是念」下，合等賜也。上等",
    "T34n1718_05b:0074a26": "賜，先列二章門、二廣說、三釋出，今合闕略，",
    "T34n1718_05b:0074a27": "文小不次第。「如來爾時便作是念，我有無量",
    "T34n1718_05b:0074a28": "智慧力」下，第一，合上第四釋有車之由，上",
    "T34n1718_05b:0074a29": "云財富無量庫藏充溢也。「是諸眾生皆是我",
    "T34n1718_05b:0074b01": "子」下，第二，合上第五廣等心，上云我財物",
    "T34n1718_05b:0074b02": "無極不應以下劣小車也。「不令有人獨得滅",
    "T34n1718_05b:0074b03": "度，皆以如來滅度而滅度之」，豈非合等心",
    "T34n1718_05b:0074b04": "義？「是諸眾生脫三界」下，第三，合上第一等心",
    "T34n1718_05b:0074b05": "章門，上云各賜諸子等也。「諸佛禪定解脫",
    "T34n1718_05b:0074b06": "等」下，第四，合上第二標車章門。「皆是一相一",
    "T34n1718_05b:0074b07": "種」下，第五，合上第三正廣大車，通合上高",
    "T34n1718_05b:0074b08": "廣乃至僕從等。「一相」是實相，即法身；「一種」是",
    "T34n1718_05b:0074b09": "種智。般若能生淨妙之樂，樂即無苦，名為解",
    "T34n1718_05b:0074b10": "脫。三德高廣，具足莊嚴收羅眾德，名摩訶",
    "T34n1718_05b:0074b11": "衍，合上大車譬也。「如彼長者以三車」下，合",
    "T34n1718_05b:0074b12": "第四不虛譬。上答有二：一全身命，二不乖本",
    "T34n1718_05b:0074b13": "心，各有三別；今但合不乖本心兼得全身。",
    "T34n1718_05b:0074b14": "何者？佛意本為除其五濁，五濁既盡大善自",
    "T34n1718_05b:0074b15": "全。上不乖心有三：一標，次釋，三況；今但合",
    "T34n1718_05b:0074b16": "釋合況也。初牒三車誘引，後與大車譬，次",
    "T34n1718_05b:0074b17": "合如來初說三乘誘導，然後但以大乘，此",
    "T34n1718_05b:0074b18": "合解釋不乖本心，上云「先作是意我以方便",
    "T34n1718_05b:0074b19": "令子得出」也。「何以故」下，合上第三況出不",
    "T34n1718_05b:0074b20": "虛，即是長者自知財富無量，欲饒益諸子，",
    "T34n1718_05b:0074b21": "故許三與一，非是虛也。此釋小異於前，前",
    "T34n1718_05b:0074b22": "意為令諸子得出意不在三，既出不與亦",
    "T34n1718_05b:0074b23": "非虛妄。今明如來出世，本欲說大，但為小",
    "T34n1718_05b:0074b24": "智樂著三界，故以方便誘引既已，得出還",
    "T34n1718_05b:0074b25": "與大乘，即稱本心，故言能與眾生大乘之",
    "T34n1718_05b:0074b26": "法但不盡能受也。若《華嚴》中能受，即為與大，",
    "T34n1718_05b:0074b27": "不俟開一為三；不能受者，以方便力於",
    "T34n1718_05b:0074b28": "一佛乘分別說三，三由眾生，非佛本意，故",
    "T34n1718_05b:0074b29": "用此釋成不乖本心不虛也。",
    "T34n1718_05b:0074c01": "妙法蓮華經文句卷第五下"
}