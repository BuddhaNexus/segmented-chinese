{
    "T27n1545_179:0896c04": "阿毘達磨大毘婆沙論卷第一百",
    "T27n1545_179:0896c05": "七十九",
    "T27n1545_179:0896c07": "五百大阿羅漢等造",
    "T27n1545_179:0896c08": "三藏法師玄奘奉　詔譯",
    "T27n1545_179:0896c09": "定蘊第七中不還納息第四之六",
    "T27n1545_179:0896c10": "問願智。為加行得。為離染得。答有加行得。",
    "T27n1545_179:0896c11": "有離染得。此中有說。佛離染得。盡智時得",
    "T27n1545_179:0896c12": "故。聲聞獨覺加行故得。加行故現在前。有",
    "T27n1545_179:0896c13": "說。佛及獨覺俱離染得。盡智時得故。聲聞加",
    "T27n1545_179:0896c14": "行故得。加行故現在前。有說。佛獨覺到究竟",
    "T27n1545_179:0896c15": "聲聞皆離染得。盡智時得故。餘聲聞加行故",
    "T27n1545_179:0896c16": "得。加行故現在前。如是說者。若決定可得者",
    "T27n1545_179:0896c17": "彼離染得。盡智時得故。後作加行方現在",
    "T27n1545_179:0896c18": "前。佛不由加行。獨覺下加行。聲聞或中或",
    "T27n1545_179:0896c19": "上。然有願智由邊際定加行故得。加行故",
    "T27n1545_179:0896c20": "現在前。問此願智加行云何。答以一切地及",
    "T27n1545_179:0896c21": "邊際定為加行。謂修行者將起此願智時。",
    "T27n1545_179:0896c22": "先起欲界善心。次此無間入初靜慮。次入",
    "T27n1545_179:0896c23": "第二靜慮。次第乃至入非想非非想處。從非",
    "T27n1545_179:0896c24": "想非非想處起還入無所有處。次第乃至入",
    "T27n1545_179:0896c25": "初靜慮。從初靜慮起復入第二靜慮。次第",
    "T27n1545_179:0896c26": "乃至入第四靜慮。彼既如是於上下地一切",
    "T27n1545_179:0896c27": "等至。循環入出令極調順第四靜慮已。復",
    "T27n1545_179:0896c28": "於第四靜慮從下入中從中入上。如是上",
    "T27n1545_179:0896c29": "品名為邊際第四靜慮。從此次第引起願",
    "T27n1545_179:0897a01": "智。是故尊者世友作如是言。諸阿羅漢為",
    "T27n1545_179:0897a02": "饒益他故。於上下地循環入出令調柔隨",
    "T27n1545_179:0897a03": "順第四靜慮。若時加行流注無滯。爾時名為",
    "T27n1545_179:0897a04": "加行成滿。從此能引願智現前。大德說曰。",
    "T27n1545_179:0897a05": "於無間滅無間起及俱生中了知方便。若時",
    "T27n1545_179:0897a06": "加行流注無滯。爾時名為加行成滿。從此",
    "T27n1545_179:0897a07": "引起願智現前。",
    "T27n1545_179:0897a08": "問宿住隨念智與緣過去願智何差別。答名",
    "T27n1545_179:0897a09": "即差別。謂此名宿住隨念智。此名緣過去願",
    "T27n1545_179:0897a10": "智。復次宿住隨念智知前際有漏五蘊。此願",
    "T27n1545_179:0897a11": "智知有漏無漏諸蘊。復次宿住隨念智知欲",
    "T27n1545_179:0897a12": "色界前際五蘊。此願智知三界及不繫諸蘊。",
    "T27n1545_179:0897a13": "復次宿住隨念智知諸蘊共相。此願智知諸",
    "T27n1545_179:0897a14": "蘊自相及共相。復次宿住隨念智此法者有",
    "T27n1545_179:0897a15": "外法者亦有。此願智唯此法者有。復次宿住",
    "T27n1545_179:0897a16": "隨念智異生有聖者亦有。此願智唯聖者有。",
    "T27n1545_179:0897a17": "復次宿住隨念智學無學非學非無學者皆",
    "T27n1545_179:0897a18": "有。此願智唯無學者有。復次宿住隨念智時",
    "T27n1545_179:0897a19": "解脫不時解脫相續中皆有。此願智唯不時",
    "T27n1545_179:0897a20": "解脫相續中有。復次宿住隨念智依四根本",
    "T27n1545_179:0897a21": "靜慮。此願智唯依第四根本靜慮。復次宿住",
    "T27n1545_179:0897a22": "隨念智通曾得未曾得曾習未曾習共不共。",
    "T27n1545_179:0897a23": "此願智唯未曾得未曾習不共。復次宿住隨",
    "T27n1545_179:0897a24": "念智初引發時唯能生生次第隨念後成滿",
    "T27n1545_179:0897a25": "時。若生生次第若超百生千生等。隨其所",
    "T27n1545_179:0897a26": "欲皆能隨念。此願智初引發時及成滿時。若",
    "T27n1545_179:0897a27": "次第若超越如其所願皆如實知。復次此願",
    "T27n1545_179:0897a28": "智但於宿住隨念智所知境轉者。即有六事",
    "T27n1545_179:0897a29": "勝。一熾盛勝。二增上勝。三微妙勝。四清淨",
    "T27n1545_179:0897b01": "勝。五明白勝。六迅速勝。況餘多耶。是謂宿",
    "T27n1545_179:0897b02": "住隨念智緣過去願智差別。",
    "T27n1545_179:0897b03": "問他心智與緣現在願智何差別。答名即差",
    "T27n1545_179:0897b04": "別。謂此名他心智。此名緣現在願智。復次",
    "T27n1545_179:0897b05": "他心智緣一物為境。此願智緣一物或多",
    "T27n1545_179:0897b06": "物為境。復次他心智緣自相境。此願智緣",
    "T27n1545_179:0897b07": "自共相境。復次他心智緣他相續。此願智緣",
    "T27n1545_179:0897b08": "自他相續。復次他心智緣心心所法。此願智",
    "T27n1545_179:0897b09": "緣五蘊。復次他心智依四根本靜慮。此願智",
    "T27n1545_179:0897b10": "唯依第四根本靜慮。復次他心智此法者有",
    "T27n1545_179:0897b11": "外法者亦有。此願智唯此法者有。復次他心",
    "T27n1545_179:0897b12": "智異生有。聖者亦有。此願智唯聖者有。復次",
    "T27n1545_179:0897b13": "他心智學無學非學非無學者皆有。此願智",
    "T27n1545_179:0897b14": "唯無學者有。復次他心智時解脫不時解脫",
    "T27n1545_179:0897b15": "相續中皆有。此願智唯不時解脫相續中有。",
    "T27n1545_179:0897b16": "復次他心智通曾得未曾得曾習未曾習共",
    "T27n1545_179:0897b17": "不共。此願智唯未曾得未曾習不共。復次他",
    "T27n1545_179:0897b18": "心智有漏無漏。此願智唯有漏。復次他心智",
    "T27n1545_179:0897b19": "緣欲色界繫及不繫法為境。此願智緣三",
    "T27n1545_179:0897b20": "界繫及不繫法為境。復次此願智但於他心",
    "T27n1545_179:0897b21": "智所知境轉者。即有六事勝。謂熾盛勝等",
    "T27n1545_179:0897b22": "如前說。況餘多耶。是謂他心智緣現在願智",
    "T27n1545_179:0897b23": "差別。",
    "T27n1545_179:0897b24": "問云何願智能知未來。答有說。以過去現",
    "T27n1545_179:0897b25": "在比知未來。譬如田夫下種子已。比知定",
    "T27n1545_179:0897b26": "有如是果生。彼亦如是。有說。若爾願智應",
    "T27n1545_179:0897b27": "是比量智非現量智。應作是說。此願智不",
    "T27n1545_179:0897b28": "待觀因而能知果。不待觀果而能知因。",
    "T27n1545_179:0897b29": "是故此智是現量智。非比量智。問云何願智",
    "T27n1545_179:0897c01": "知無色界。答有說。由觀等流及行差別。",
    "T27n1545_179:0897c02": "如觀行路之人知所從至。有說。若爾願智",
    "T27n1545_179:0897c03": "應是比量智非現量智。應作是說。此願智",
    "T27n1545_179:0897c04": "不觀因而知果。不觀果而知因。故此智是",
    "T27n1545_179:0897c05": "現量智。非比量智。然聲聞獨覺有餘習過患",
    "T27n1545_179:0897c06": "故。於所願境加行乃知。如來餘習過患永",
    "T27n1545_179:0897c07": "盡。故於所願舉心即知。問世尊願智云何能",
    "T27n1545_179:0897c08": "知一切有情心相差別。答有說。此不必須",
    "T27n1545_179:0897c09": "問。所以者何。此是諸佛境界不可思議故。有",
    "T27n1545_179:0897c10": "說。先已品量而今能知。有說。由取一分所",
    "T27n1545_179:0897c11": "識知有情心相差別。類知餘者。如世界壞",
    "T27n1545_179:0897c12": "時有情多分生極光淨天。於彼展轉訪宿住",
    "T27n1545_179:0897c13": "事。後以宿住隨念智知。佛亦如是。有說。佛",
    "T27n1545_179:0897c14": "於緣起善達故知。有說。佛於願智自在故",
    "T27n1545_179:0897c15": "知。有說。佛於自業善達故知。有說。佛於",
    "T27n1545_179:0897c16": "等流善達故知。有說。佛於行差別善達故",
    "T27n1545_179:0897c17": "知。尊者說曰。佛於有情心界欲知便知。不",
    "T27n1545_179:0897c18": "因加行無煩責問。以初得阿耨多羅三藐",
    "T27n1545_179:0897c19": "三菩提時。此種類智皆已得故。問何緣發",
    "T27n1545_179:0897c20": "起如是願智。答為饒益他故。謂先起願智",
    "T27n1545_179:0897c21": "觀諸有情意樂差別。後隨所應作饒益事。",
    "T27n1545_179:0897c22": "譬如良醫先觀病者差別相已然後授藥。",
    "T27n1545_179:0897c23": "問願智當言善耶。無記耶。答或善。或無記。",
    "T27n1545_179:0897c24": "此中有說。願智唯一。謂在第四靜慮唯是",
    "T27n1545_179:0897c25": "善。有說。願智有二。謂在第四靜慮及欲界",
    "T27n1545_179:0897c26": "各唯善。有說。願智有三。謂第四靜慮善欲",
    "T27n1545_179:0897c27": "界善無記。有說。願智有五。謂四靜慮及欲",
    "T27n1545_179:0897c28": "界各唯善。有說。願智有六。謂四靜慮善欲",
    "T27n1545_179:0897c29": "界善無記。有說。願智有七。謂上三靜慮唯",
    "T27n1545_179:0898a01": "善。初靜慮及欲界各善無記。有說。願智有",
    "T27n1545_179:0898a02": "十。謂四靜慮及欲界各有善無記。如是說",
    "T27n1545_179:0898a03": "者。應知如前說六者善。問願智唯在第四",
    "T27n1545_179:0898a04": "靜慮又唯是善。何故乃言四靜慮善欲界善",
    "T27n1545_179:0898a05": "無記耶。答願智實在第四靜慮及唯是善。",
    "T27n1545_179:0898a06": "然此中依密意說。願智及願智後同緣起說",
    "T27n1545_179:0898a07": "智。皆名願智故。其事云何。謂瑜伽師先依",
    "T27n1545_179:0898a08": "第四靜慮發起願智知所知法。即緣此法",
    "T27n1545_179:0898a09": "入第三靜慮。次第乃至即緣此法。起欲界",
    "T27n1545_179:0898a10": "善心。從此無間即緣此法起欲界善或無",
    "T27n1545_179:0898a11": "記心說所知法。此中若根本若後起皆說名",
    "T27n1545_179:0898a12": "願智。是故說或善或無記。",
    "T27n1545_179:0898a13": "云何無諍行。乃至廣說。問何故作此論。答",
    "T27n1545_179:0898a14": "為欲分別契經義故。如契經說。我弟子中",
    "T27n1545_179:0898a15": "善現苾芻住無諍行第一。雖作是說。而",
    "T27n1545_179:0898a16": "不廣辯。云何無諍行無諍名何法。彼經是此",
    "T27n1545_179:0898a17": "論所依根本。彼所不說者。今應說之。故作",
    "T27n1545_179:0898a18": "斯論。問云何無諍行。答一切阿羅漢善達內",
    "T27n1545_179:0898a19": "時外不如是。若亦善達外時名無諍行。云",
    "T27n1545_179:0898a20": "何內時。謂自相續中所有煩惱。云何外時。謂",
    "T27n1545_179:0898a21": "他相續中所有煩惱。遮此煩惱名為善達。",
    "T27n1545_179:0898a22": "一切阿羅漢於自相續所有煩惱皆已遮斷。",
    "T27n1545_179:0898a23": "於他相續所有煩惱則不決定。若亦能遮",
    "T27n1545_179:0898a24": "名無諍行。有說。時謂三時。即日初分日中分",
    "T27n1545_179:0898a25": "日後分。於此三時制諸煩惱。名為善達。一",
    "T27n1545_179:0898a26": "切阿羅漢於自相續三時煩惱皆已制斷。於",
    "T27n1545_179:0898a27": "他相續三時煩惱則不決定。若亦能制名無",
    "T27n1545_179:0898a28": "諍行。有說。時謂六時。即日夜各初中後分。",
    "T27n1545_179:0898a29": "於此六時制諸煩惱名為善達。一切阿羅",
    "T27n1545_179:0898b01": "漢於自相續六時煩惱皆已制斷。於他相續",
    "T27n1545_179:0898b02": "六時煩惱則不決定。若亦能制名無諍行。",
    "T27n1545_179:0898b03": "尊者妙音說曰。非謂無有自相續中煩惱",
    "T27n1545_179:0898b04": "故名無諍行。但以能遮他相續中煩惱諍",
    "T27n1545_179:0898b05": "故名無諍行。所以者何。諍是對他之名。非",
    "T27n1545_179:0898b06": "對自故。問何故遮制煩惱。名為善達。答要",
    "T27n1545_179:0898b07": "由方便覺慧現前。方能遮制自他煩惱故",
    "T27n1545_179:0898b08": "名善達。",
    "T27n1545_179:0898b09": "問無諍名何法。答令他相續無雜穢轉。謂",
    "T27n1545_179:0898b10": "諸煩惱能為津潤垢膩雜穢。得無諍者不",
    "T27n1545_179:0898b11": "為他相續中煩惱之所津潤垢膩雜穢。即是",
    "T27n1545_179:0898b12": "遠離他相續中諸煩惱義。有說。此文應言",
    "T27n1545_179:0898b13": "於他相續無遺餘轉。謂得無諍者。如於",
    "T27n1545_179:0898b14": "自相續煩惱永斷無餘。如是於他相續煩",
    "T27n1545_179:0898b15": "惱亦能遮制令無有餘。即是遍遮他相續",
    "T27n1545_179:0898b16": "中應令彼起諸煩惱義。有說。此文應言",
    "T27n1545_179:0898b17": "於他相續無差別轉。謂得無諍者如能遮",
    "T27n1545_179:0898b18": "親相續中煩惱令其不生。如是亦能遮怨",
    "T27n1545_179:0898b19": "及中相續中煩惱令其不起。即是平等遮",
    "T27n1545_179:0898b20": "制他相續中諸煩惱義。問善達外時無雜",
    "T27n1545_179:0898b21": "穢轉有何差別。答善達外時。謂慧無雜穢",
    "T27n1545_179:0898b22": "轉。謂煩惱不起。",
    "T27n1545_179:0898b23": "復次彼阿羅漢行五種法。令他相續煩惱不",
    "T27n1545_179:0898b24": "起。何等為五。一淨威儀路。二應時語默。三",
    "T27n1545_179:0898b25": "善量去住。四分別應受不應受。五觀察補",
    "T27n1545_179:0898b26": "特伽羅。淨威儀路者。彼阿羅漢先一處坐。",
    "T27n1545_179:0898b27": "若他來者即觀其心。以何威儀令不起結。",
    "T27n1545_179:0898b28": "若知由此生彼結者。即便捨此住餘威儀。",
    "T27n1545_179:0898b29": "若不起結即如本住先住。餘威儀亦爾。應",
    "T27n1545_179:0898c01": "時語默者。彼阿羅漢見他來時便觀其意。",
    "T27n1545_179:0898c02": "為應與語為應默耶。觀已若見語起彼",
    "T27n1545_179:0898c03": "結。雖極欲語即便默然。若見由默起彼結",
    "T27n1545_179:0898c04": "者。雖不欲言而便與語。若涉道路見二人",
    "T27n1545_179:0898c05": "來。即觀誰應先可與語。觀已若見與此語",
    "T27n1545_179:0898c06": "時彼起結者。即與彼語與彼亦然。若俱與",
    "T27n1545_179:0898c07": "語而起結者。即便默然俱默亦爾。若語若默",
    "T27n1545_179:0898c08": "俱起結者。即為避路令不起結。善量去",
    "T27n1545_179:0898c09": "住者。彼阿羅漢隨所住處即便觀察。我為",
    "T27n1545_179:0898c10": "應住。為應去耶。若見住時起他結者處",
    "T27n1545_179:0898c11": "雖安隱資具豐饒隨順善品而便捨去。若",
    "T27n1545_179:0898c12": "見由去生他結者。處雖不安資緣匱乏不",
    "T27n1545_179:0898c13": "順善品而便強住。分別應受不應受者。彼",
    "T27n1545_179:0898c14": "阿羅漢若有施主以資具施。即觀其心為",
    "T27n1545_179:0898c15": "應受為不應受。觀已若見受起彼結。雖是",
    "T27n1545_179:0898c16": "所須而便不受。若見不受起彼結者。雖",
    "T27n1545_179:0898c17": "所不須而便故受。觀察補特伽羅者。彼阿",
    "T27n1545_179:0898c18": "羅漢為乞食故將入城邑里巷他家。觀察",
    "T27n1545_179:0898c19": "此中男女大小。勿有因我起諸煩惱。若知",
    "T27n1545_179:0898c20": "不起便入乞食。若知起者。雖復極飢而便",
    "T27n1545_179:0898c21": "不入。無如是事為分別故。假使一切有",
    "T27n1545_179:0898c22": "情。因見我故起煩惱者。我即往一無有情",
    "T27n1545_179:0898c23": "處斷食而死。終不令他因我起結。彼阿羅",
    "T27n1545_179:0898c24": "漢修行如是五種行法。則能遮他相續煩",
    "T27n1545_179:0898c25": "惱令不現前。",
    "T27n1545_179:0898c26": "問何故阿羅漢已得解脫而修此法自拘",
    "T27n1545_179:0898c27": "縛耶。答彼阿羅漢先是菩薩種性。不忍有",
    "T27n1545_179:0898c28": "情造惡招苦。為拔彼故恒作是念。我無始",
    "T27n1545_179:0898c29": "來與諸有情互起纏縛。輪迴五趣受諸劇",
    "T27n1545_179:0899a01": "苦。我幸得免復應救彼。又作是念。我無始",
    "T27n1545_179:0899a02": "來或作倡妓或婬女等鄙穢之身。百千眾生",
    "T27n1545_179:0899a03": "於我起結。尚由此故長夜受苦。況我今者",
    "T27n1545_179:0899a04": "離貪恚癡為世福田。於我起結而不招",
    "T27n1545_179:0899a05": "苦。故我今者不應復作煩惱因緣。故阿羅",
    "T27n1545_179:0899a06": "漢雖自解脫而為有情起無諍行。",
    "T27n1545_179:0899a07": "問彼為遮他自相煩惱。為共相耶。答唯自",
    "T27n1545_179:0899a08": "相可遮。非共相。所以者何。共相煩惱隨其",
    "T27n1545_179:0899a09": "所應。一時總緣一界一地一處一類。一所得",
    "T27n1545_179:0899a10": "身執我我所。或執斷常。或撥為無。或執第",
    "T27n1545_179:0899a11": "一。或執能淨。或起猶豫。無明不了一切有情",
    "T27n1545_179:0899a12": "恒任運起不可遮止。是故唯遮自相煩惱。",
    "T27n1545_179:0899a13": "問無諍行自性云何。為是定。為是慧耶。設",
    "T27n1545_179:0899a14": "爾何失。若是定者此文云何通。如說善達外",
    "T27n1545_179:0899a15": "時名無諍行。善達是慧。若是慧者餘說云何",
    "T27n1545_179:0899a16": "通。如說應習靜定無諍。答應說是慧。問若",
    "T27n1545_179:0899a17": "爾。何故說應習靜定無諍耶。答彼應說應",
    "T27n1545_179:0899a18": "習靜慧無諍。而說應習靜定無諍者。欲顯",
    "T27n1545_179:0899a19": "與定俱故名定。而實是慧。是名無諍自性。",
    "T27n1545_179:0899a20": "如自性我物等亦爾。已說自性。所以今當",
    "T27n1545_179:0899a21": "說。問云何名無諍行。答此行能對治他煩",
    "T27n1545_179:0899a22": "惱諍故。名無諍行。然諍有三。一煩惱諍。二",
    "T27n1545_179:0899a23": "蘊諍。三鬪諍。煩惱諍者謂百八煩惱。蘊諍者",
    "T27n1545_179:0899a24": "謂死。鬪諍者謂諸有情互相陵辱言語相違。",
    "T27n1545_179:0899a25": "應知此中說煩惱諍。為遮有情起煩惱故。",
    "T27n1545_179:0899a26": "復有說者。由此能令自他諍無故名無諍",
    "T27n1545_179:0899a27": "行。即是善修無我行義。是故尊者善現曾於",
    "T27n1545_179:0899a28": "日暮至一毘訶羅扣門而立。門內苾芻問",
    "T27n1545_179:0899a29": "言是誰。尊者善現由住無諍久時熟修無",
    "T27n1545_179:0899b01": "我行故。默不能答言我是善現。良久乃曰。",
    "T27n1545_179:0899b02": "此是世間假所立名為善現者。又彼尊者曾",
    "T27n1545_179:0899b03": "路行遇雨。至一外道門側避之。外道問言。",
    "T27n1545_179:0899b04": "仁字何等。尊者善現由住無諍久時熟修",
    "T27n1545_179:0899b05": "無我行故。默不能答我是善現。再三問已。",
    "T27n1545_179:0899b06": "乃徐答言。此是世間假名善現。故知善修無",
    "T27n1545_179:0899b07": "我行者。令自他諍無說名無諍行。有說。諸",
    "T27n1545_179:0899b08": "瑜伽師由住此故於愛不愛。宜不宜。可意",
    "T27n1545_179:0899b09": "不可意。有利無利苦樂具中。悉皆無諍故名",
    "T27n1545_179:0899b10": "無諍行。",
    "T27n1545_179:0899b11": "復次無諍界者墮色界。有說。墮欲色界。",
    "T27n1545_179:0899b12": "如是說者。初說為善。地者在第四靜慮。有",
    "T27n1545_179:0899b13": "說。在五地。謂四靜慮及欲界。如是說者。謂",
    "T27n1545_179:0899b14": "初說善。所依者依欲界身。行相者是不分明",
    "T27n1545_179:0899b15": "行相。所緣者緣欲界。於欲界中但緣煩惱。",
    "T27n1545_179:0899b16": "有說。通緣欲界五蘊。如是說者。初說為善。",
    "T27n1545_179:0899b17": "念住者是法念住。有說。通四念住。如是說",
    "T27n1545_179:0899b18": "者。法念住。善智者是世俗智。三摩地俱",
    "T27n1545_179:0899b19": "者非三摩地俱。根相應者捨根相應。世者墮",
    "T27n1545_179:0899b20": "三世緣未來。善不善無記者是善緣不善。",
    "T27n1545_179:0899b21": "有說。通緣不善無記而多緣不善。三界繫",
    "T27n1545_179:0899b22": "不繫者。色界繫緣欲界繫。學無學非學非無",
    "T27n1545_179:0899b23": "學者。是非學非無學緣非學非無學。見所",
    "T27n1545_179:0899b24": "斷修所斷不斷者。是修所斷緣修所斷。有說。",
    "T27n1545_179:0899b25": "通緣見修所斷多緣修所斷。緣名緣義者但",
    "T27n1545_179:0899b26": "緣義緣自相續他相續非相續者。但緣他",
    "T27n1545_179:0899b27": "相續。有說。通緣自他相續而多緣他相續。",
    "T27n1545_179:0899b28": "何處起者。應言欲界起。非色無色界。欲界",
    "T27n1545_179:0899b29": "中唯人趣非餘趣。人趣中唯三洲非北洲。三",
    "T27n1545_179:0899c01": "洲中男子女人俱能起。尊者眾世說曰。唯贍",
    "T27n1545_179:0899c02": "部洲唯男子能起。如是說者初說為善。何等",
    "T27n1545_179:0899c03": "補特伽羅起者。是聖者非異生。唯無學非",
    "T27n1545_179:0899c04": "學。無學中唯不時解脫非時解脫。所以者何。",
    "T27n1545_179:0899c05": "以要得自在定及相續不為煩惱所持者",
    "T27n1545_179:0899c06": "方能起故。問佛獨覺到究竟聲聞。為亦住",
    "T27n1545_179:0899c07": "無諍不。設爾何失。若彼亦住無諍者。無",
    "T27n1545_179:0899c08": "諍能遮他相續煩惱。何故猶起百千眾生",
    "T27n1545_179:0899c09": "而緣彼起煩惱。若彼不住無諍者。契經說",
    "T27n1545_179:0899c10": "云何通。如說尊者善現住無諍第一。彼根",
    "T27n1545_179:0899c11": "性劣尚能住無諍。佛獨覺等根勝。而彼何故",
    "T27n1545_179:0899c12": "不能住於無諍耶。答應言佛等亦住無",
    "T27n1545_179:0899c13": "諍。問若爾。何故猶起百千眾生而緣彼起",
    "T27n1545_179:0899c14": "煩惱耶。答佛及到究竟聲聞。俱是說法教化",
    "T27n1545_179:0899c15": "他者皆得願智。觀察有情我今為能令彼",
    "T27n1545_179:0899c16": "於我不起煩惱而種善不。若知能者便往",
    "T27n1545_179:0899c17": "化之。若知不能不起彼結但能令彼種",
    "T27n1545_179:0899c18": "善根者。即念寧起彼結要當令種善根。所",
    "T27n1545_179:0899c19": "以者何。彼若能起毛許勝善。必能摧滅如",
    "T27n1545_179:0899c20": "山煩惱諸惡行故。若知俱不能者則方便",
    "T27n1545_179:0899c21": "避之。勝於善現過百千倍。有說。佛及到究",
    "T27n1545_179:0899c22": "竟聲聞不住無諍。問何故善現能住無諍。",
    "T27n1545_179:0899c23": "佛等根勝不能住耶。答尊者善現於無諍",
    "T27n1545_179:0899c24": "中愛樂尊重恒時修習。佛等不爾。非於無",
    "T27n1545_179:0899c25": "諍起極尊重想故。然非不能住。如是說者。",
    "T27n1545_179:0899c26": "佛等亦住無諍然不多住為化有情故。所",
    "T27n1545_179:0899c27": "以者何。諸受化者根性不等。或宜慰喻。或",
    "T27n1545_179:0899c28": "宜訶責。或宜稱讚。然後入法。彼雖或於訶",
    "T27n1545_179:0899c29": "責等位起貪瞋慢。然必因此種諸善根。是",
    "T27n1545_179:0900a01": "故如來舍利子等雖能恒住無諍行。為化",
    "T27n1545_179:0900a02": "有情而不多住。",
    "T27n1545_179:0900a03": "問無諍。為加行得。為離染得。答有加行得。",
    "T27n1545_179:0900a04": "有離染得。此中有說。佛離染得。盡智時得",
    "T27n1545_179:0900a05": "故。聲聞獨覺加行故得。加行故現在前。有",
    "T27n1545_179:0900a06": "說。佛及獨覺俱離染得。盡智時得故。聲聞加",
    "T27n1545_179:0900a07": "行故得。加行故現在前。有說。佛獨覺到究竟",
    "T27n1545_179:0900a08": "聲聞皆離染得。盡智時得故。餘聲聞加行故",
    "T27n1545_179:0900a09": "得。加行故現在前。如是說者。若決定可得",
    "T27n1545_179:0900a10": "者彼離染得。盡智時得故。後加行現在前。佛",
    "T27n1545_179:0900a11": "不加行。獨覺下加行。聲聞或中或上。然有無",
    "T27n1545_179:0900a12": "諍由邊際定加行故得。加行故現在前。問此",
    "T27n1545_179:0900a13": "無諍加行云何。答以一切地及邊際定為加",
    "T27n1545_179:0900a14": "行。如願智中廣說。",
    "T27n1545_179:0900a15": "如契經說。善現苾芻修無諍行證法隨法。",
    "T27n1545_179:0900a16": "問無諍不能斷諸煩惱。世尊何故作如是",
    "T27n1545_179:0900a17": "說。答彼尊者於無諍行從昔以來。愛樂修",
    "T27n1545_179:0900a18": "習由此展轉能起聖道。斷諸煩惱成阿羅",
    "T27n1545_179:0900a19": "漢。從此能起無諍現前。依此密意故作是",
    "T27n1545_179:0900a20": "說。非謂無諍能斷煩惱。其事云何。曾聞尊",
    "T27n1545_179:0900a21": "者昔由二緣。於無諍中發起正願。一由見",
    "T27n1545_179:0900a22": "二由聞。由見者。謂於往昔見佛弟子由",
    "T27n1545_179:0900a23": "住無諍。每至城邑衢路市里。將護有情",
    "T27n1545_179:0900a24": "令不起結。由聞者。謂於往昔聞佛弟子",
    "T27n1545_179:0900a25": "由住無諍。餘說如前。既見聞已起正憶念。",
    "T27n1545_179:0900a26": "隨所修習施戒多聞精勤梵行。一切皆以",
    "T27n1545_179:0900a27": "迴向無諍。願我未來作佛弟子恒住無諍。",
    "T27n1545_179:0900a28": "將護有情如所見聞。諸佛弟子。由彼願",
    "T27n1545_179:0900a29": "力感眾同分。於釋迦牟尼佛法中。為住無",
    "T27n1545_179:0900b01": "諍第一弟子。為無諍故速疾證得阿羅漢",
    "T27n1545_179:0900b02": "果。以無諍必依無學身故。由斯密意。契經",
    "T27n1545_179:0900b03": "說言。修無諍行證法隨法。問無諍作何行。",
    "T27n1545_179:0900b04": "答作寂靜行。為寂靜他諸煩惱故。",
    "T27n1545_179:0900b05": "如說我弟子中因儒童黠慧第一。乃至廣",
    "T27n1545_179:0900b06": "說。問何故作此論。答為欲分別契經義故。",
    "T27n1545_179:0900b07": "如契經中。世尊記說五百弟子。各隨所能",
    "T27n1545_179:0900b08": "雙雙第一。今本論師欲於相似雙中顯差",
    "T27n1545_179:0900b09": "別故。而作斯論。問何故世尊說諸弟子雙",
    "T27n1545_179:0900b10": "雙第一。尊者世友說曰。世尊欲顯善說法中",
    "T27n1545_179:0900b11": "師與弟子賢和無諍互不相隱真實功德。",
    "T27n1545_179:0900b12": "非如外道為名利故心懷嫉姤弟子與",
    "T27n1545_179:0900b13": "師互相非毀。復次世尊欲顯善說法中弟子",
    "T27n1545_179:0900b14": "尚有真實功德可稱可記。何況於師。惡說",
    "T27n1545_179:0900b15": "法中師尚無有實德可記。何況弟子。復次",
    "T27n1545_179:0900b16": "欲顯善說法中慳垢永斷師與弟子互相稱",
    "T27n1545_179:0900b17": "揚真實功德。非如外道有慳垢故。師於弟",
    "T27n1545_179:0900b18": "子。弟子於師。尚不欲聞他人稱讚。何況自",
    "T27n1545_179:0900b19": "說。復次世尊顯已所應作事皆已成辦捨教",
    "T27n1545_179:0900b20": "授擔而自安故。復次欲顯苾芻修正加行。",
    "T27n1545_179:0900b21": "有所歸趣非悠悠故。復次世尊欲令於",
    "T27n1545_179:0900b22": "所讚德隨彼愛樂多住中者生敬重心意",
    "T27n1545_179:0900b23": "望滿故。復次佛為勉勵新學苾芻令生希",
    "T27n1545_179:0900b24": "慕翹勤修故。大德說曰。由二因緣世尊",
    "T27n1545_179:0900b25": "記說弟子功德。一者顯己現法樂住。二者哀",
    "T27n1545_179:0900b26": "愍後世有情。復次世尊自顯於九十六諸外",
    "T27n1545_179:0900b27": "道眾中我眾最勝故。復次世尊欲顯佛出",
    "T27n1545_179:0900b28": "世間有大饒益。謂佛出世乃有如是諸第一",
    "T27n1545_179:0900b29": "雙開士出現非無佛時。復次世尊欲令於諸",
    "T27n1545_179:0900c01": "功德差別門中別別樂者歡喜勤修捨諸懈",
    "T27n1545_179:0900c02": "怠疾證得故。復次世尊欲以弟子所得證",
    "T27n1545_179:0900c03": "已所說是真實故。復次欲止誹謗善說法",
    "T27n1545_179:0900c04": "中無有現證上人法者故。復次世尊欲止",
    "T27n1545_179:0900c05": "見諸苾芻形容顦悴生輕慢者。顯此皆有",
    "T27n1545_179:0900c06": "殊勝功德。阿毘達磨諸論師言。隨諸佛法",
    "T27n1545_179:0900c07": "故。謂過殑伽沙數如來應正等覺出現世間",
    "T27n1545_179:0900c08": "法。皆記說弟子眾中所有多雙第一功德今",
    "T27n1545_179:0900c09": "佛亦爾。復次欲令世間別別愛樂諸功德",
    "T27n1545_179:0900c10": "者聞生歡喜。於佛正法。起尊重心種諸善",
    "T27n1545_179:0900c11": "根獲大饒益故。復次欲與未來諸佛莊嚴",
    "T27n1545_179:0900c12": "徒眾故。謂佛記說諸弟子已無量有情若見",
    "T27n1545_179:0900c13": "若聞皆生歡喜發起正願。隨所修習施戒",
    "T27n1545_179:0900c14": "多聞正勤梵行皆以迴向第一功德。願我來",
    "T27n1545_179:0900c15": "世於佛法中得預如斯諸正士數。則為莊",
    "T27n1545_179:0900c16": "嚴彼佛徒眾。復次欲令所記弟子自慶願",
    "T27n1545_179:0900c17": "滿故。謂因儒童等五百苾芻曾於過去五百",
    "T27n1545_179:0900c18": "佛所。若見若聞彼佛記說弟子功德歡喜",
    "T27n1545_179:0900c19": "發願。隨我所有施戒多聞正勤梵行願於來",
    "T27n1545_179:0900c20": "世佛正法中得預如是大弟子數今既願",
    "T27n1545_179:0900c21": "滿。復聞佛記歡喜踊躍深自慶幸故有是",
    "T27n1545_179:0900c22": "說。一一如來大弟子眾皆於過去五百佛所",
    "T27n1545_179:0900c23": "大誓莊嚴方得成就。由如是等種種因緣",
    "T27n1545_179:0900c24": "佛記弟子雙雙第一。",
    "T27n1545_179:0900c25": "問如說我弟子中因儒童黠慧第一。婆呬迦",
    "T27n1545_179:0900c26": "等敏捷第一。此二何差別。答尊者因儒童心",
    "T27n1545_179:0900c27": "直心無曲心淳質增上。尊者婆呬迦等心濡",
    "T27n1545_179:0900c28": "心調柔心和順增上由此俱名第一。此中黠",
    "T27n1545_179:0900c29": "慧即是敏捷敏捷即是黠慧。而佛各稱第一",
    "T27n1545_179:0901a01": "故須問其異相。尊者因儒童心直心無曲心",
    "T27n1545_179:0901a02": "淳質增上者。直無曲淳質名異義一如其次",
    "T27n1545_179:0901a03": "第以後釋前。或心直者是總句。心無曲者",
    "T27n1545_179:0901a04": "別。顯心無諂心淳質者別顯心無誑。如黠",
    "T27n1545_179:0901a05": "慧馬善識人意。雖或驚觸無損於人。尊者",
    "T27n1545_179:0901a06": "因儒童亦復如是由黠慧故善知佛意。於",
    "T27n1545_179:0901a07": "詰問時隨順正答。其事云何如契經說。彼在",
    "T27n1545_179:0901a08": "家時豐饒財寶親屬豪貴。常事日天彼以盛",
    "T27n1545_179:0901a09": "年時當娉婦。廣請外道婆羅門眾於自宅",
    "T27n1545_179:0901a10": "中大設祠祀。佛於化事終不失時。是日晨",
    "T27n1545_179:0901a11": "朝為化彼故著衣持鉢命阿難陀。汝可隨",
    "T27n1545_179:0901a12": "我入城乞食。命已便入室羅筏城至因儒童",
    "T27n1545_179:0901a13": "宅門而住。外道梵志遙見叱言。今日此家設",
    "T27n1545_179:0901a14": "吉祥會此不祥物何用來為。佛聞便告阿難",
    "T27n1545_179:0901a15": "陀曰。汝往語彼諸外道等。三界大師吉祥中",
    "T27n1545_179:0901a16": "最。汝不欲見吉事。豈成此因儒童定於今",
    "T27n1545_179:0901a17": "日棄捨汝等投我出家。盡汝技術能留",
    "T27n1545_179:0901a18": "難不。時阿難陀受佛教勅如師子王無",
    "T27n1545_179:0901a19": "所畏難往如群鹿外道眾中告言。如來善",
    "T27n1545_179:0901a20": "達因果所言誠諦語汝等曰。三界大師吉祥",
    "T27n1545_179:0901a21": "中最。汝不欲見吉事。豈成此因儒童定於",
    "T27n1545_179:0901a22": "今日棄捨汝等投我出家。盡汝伎術能",
    "T27n1545_179:0901a23": "留難不。外道聞已相視笑言。沙門喬答摩隨",
    "T27n1545_179:0901a24": "情詭說。何有將臨祀會延屈我等內外慶",
    "T27n1545_179:0901a25": "集而歸汝出家耶。奇哉沙門如是妄語。時",
    "T27n1545_179:0901a26": "有婆羅門名為五頂。曾見世尊記事不謬",
    "T27n1545_179:0901a27": "告外道眾曰。此因儒童定當出家莫生異",
    "T27n1545_179:0901a28": "念。外道咸曰。設有斯事我等必能為作留",
    "T27n1545_179:0901a29": "難。即共相率彈指拊掌。遶因儒童室七重而",
    "T27n1545_179:0901b01": "住。須臾日出此因儒童著新淨衣。至重閣",
    "T27n1545_179:0901b02": "上。燒香發願跪拜日輪。爾時世尊知化時",
    "T27n1545_179:0901b03": "至便自化作婆羅門形。著烏鹿皮金繩絡",
    "T27n1545_179:0901b04": "體。手執金杖。從日輪來至因儒童前敷座",
    "T27n1545_179:0901b05": "而坐。儒童接足歸誠頂敬。外道喜曰。儒童福",
    "T27n1545_179:0901b06": "人感大梵天親臨禮席事今已辦。快哉沙門",
    "T27n1545_179:0901b07": "所言無實。時佛即以所化作形告儒童言。",
    "T27n1545_179:0901b08": "今作何事如是喧擾。儒童羞赧俯首答曰。",
    "T27n1545_179:0901b09": "今隨俗法正欲娶婦。佛問所費。答言我費",
    "T27n1545_179:0901b10": "三百千金。復問所用。答言百千與婦作莊",
    "T27n1545_179:0901b11": "嚴具。百千為眾辦諸飲食。百千用施諸婆",
    "T27n1545_179:0901b12": "羅門。佛言汝設飲食施婆羅門用二百千。",
    "T27n1545_179:0901b13": "當獲愛果事容可爾。餘百千者用買婦耶。",
    "T27n1545_179:0901b14": "彼心直故即答言買。佛言汝婦直爾許耶。且",
    "T27n1545_179:0901b15": "汝婦髮為直幾許。儒童答言此無多直若",
    "T27n1545_179:0901b16": "諸倡伎婬女置之。直一迦羯尼。或唯直半。",
    "T27n1545_179:0901b17": "復問彼爪為直幾耶。儒童答言此無所直。",
    "T27n1545_179:0901b18": "佛復次第舉彼身中三十六物一一問之。儒",
    "T27n1545_179:0901b19": "童亦一一而答皆言此無所直。然因儒童曾",
    "T27n1545_179:0901b20": "於過去迦葉波佛法中。經十千歲修界方",
    "T27n1545_179:0901b21": "便觀因佛別問不淨物故。過去所習善品",
    "T27n1545_179:0901b22": "現前遂伏欲貪。離欲界染。世尊於是還復",
    "T27n1545_179:0901b23": "本形。為因儒童說四真諦。彼聞即得不還",
    "T27n1545_179:0901b24": "果證。佛時便執因儒童手上昇虛空。說伽",
    "T27n1545_179:0901b25": "他曰。",
    "T27n1545_179:0901b26": "　雖極莊嚴而行法　　靜調息務修梵行",
    "T27n1545_179:0901b27": "　一切世間累皆捨　　即是淨志沙門僧",
    "T27n1545_179:0901b28": "由此故知彼心質直。若不爾者。化人問時",
    "T27n1545_179:0901b29": "彼應答言。汝是梵志何用知我娶婦事。為",
    "T27n1545_179:0901c01": "娶婦法然云何名買。由質直故隨問而答。",
    "T27n1545_179:0901c02": "善品成熟得不還果。是故世尊讚因儒童黠",
    "T27n1545_179:0901c03": "慧第一。",
    "T27n1545_179:0901c04": "說一切有部發智大毘婆沙論卷第一百七",
    "T27n1545_179:0901c05": "十九"
}