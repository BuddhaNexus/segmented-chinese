{
    "T12n0393_001:1115b02": "No. 393",
    "T12n0393_001:1115b03": "迦葉赴佛般涅槃經",
    "T12n0393_001:1115b05": "東晉西域沙門竺曇無蘭譯",
    "T12n0393_001:1115b06": "昔佛在世時，摩訶迦葉於諸比丘中最長年",
    "T12n0393_001:1115b07": "高，才明智慧，其身亦有金色相好；佛每說法，",
    "T12n0393_001:1115b08": "常與其對坐，人民見之或呼為佛師。於是迦",
    "T12n0393_001:1115b09": "葉乃辭佛，到伊篩梨山中。一山名普能，周旋",
    "T12n0393_001:1115b10": "數千里，去舍衛國二萬六千里，多出七寶，甘",
    "T12n0393_001:1115b11": "果不訾，名香、好藥、栴檀三種：其一種芳香，一",
    "T12n0393_001:1115b12": "種治人百病，一種可用染五色。眾香雜藥不",
    "T12n0393_001:1115b13": "可稱數。亦有走翔鳥獸——師子、虎、狼、白象、騏驎、",
    "T12n0393_001:1115b14": "朱雀、鳳凰。或有清淨異學道士。時有方石平",
    "T12n0393_001:1115b15": "正，其色如琉璃，縱廣百二十里，奇樹蔭涼、華",
    "T12n0393_001:1115b16": "葉五色，冬夏茂盛列生石上。迦葉前後教授",
    "T12n0393_001:1115b17": "二千弟子，皆清淨高行得羅漢者，常坐此石",
    "T12n0393_001:1115b18": "上誦經行道。又有清淨甘香泉水，周旋",
    "T12n0393_001:1115b19": "四十里，其水中則有優曇華，紺色華、紅色",
    "T12n0393_001:1115b20": "華、紫色華。迦葉弟子七人，同夕得夢：其一比",
    "T12n0393_001:1115b21": "丘，夢見其所坐方石中央分破，樹皆根拔；復",
    "T12n0393_001:1115b22": "一比丘夢見四十里泉水皆乾竭，華悉零落；一",
    "T12n0393_001:1115b23": "比丘夢見拘羅邊坐皆傾毀；一比丘夢見閻",
    "T12n0393_001:1115b24": "浮利地皆傾陷；一比丘夢見須彌山崩；一比",
    "T12n0393_001:1115b25": "丘夢見金輪王薨；一比丘夢見日月墮地，天",
    "T12n0393_001:1115b26": "下失明。晨起各以所夢啟迦葉。迦葉告言：「我",
    "T12n0393_001:1115b27": "曹前見光明，地時大動，卿等復得是夢，佛將",
    "T12n0393_001:1115b28": "般泥洹。」即勅諸弟子往赴俱夷那竭國。道見",
    "T12n0393_001:1115b29": "一婆羅門，持文陀羅華。迦葉即問言：「卿從",
    "T12n0393_001:1115c01": "何來？欲何所至？那得是天華？」答言：「我從俱",
    "T12n0393_001:1115c02": "夷那竭國來，時佛般泥洹已經七日。諸天往",
    "T12n0393_001:1115c03": "赴，悉持天華天香供養佛身，此華即是。」迦葉",
    "T12n0393_001:1115c04": "聞是語，便自投於地啼泣而言：「佛今般泥洹，",
    "T12n0393_001:1115c05": "三界失明，將復何依恃？」便帥將諸弟子進",
    "T12n0393_001:1115c06": "道，未到數百里，便見四天王及梵釋諸天，皆",
    "T12n0393_001:1115c07": "持七寶蓋、名香好華，悉往供養佛，諸天作",
    "T12n0393_001:1115c08": "十二部音樂，亦有阿須輪王、諸大鬼神側塞",
    "T12n0393_001:1115c09": "空中，又見俱夷那竭國王及諸隣國王，各",
    "T12n0393_001:1115c10": "從其群僚數百萬人。見迦葉將諸弟子到，是",
    "T12n0393_001:1115c11": "時國貴末羅弗王，則勅國人民皆令避道，使",
    "T12n0393_001:1115c12": "迦葉及諸弟子得進。阿那律出迎相見言：「佛",
    "T12n0393_001:1115c13": "般泥洹已七日，耶維火不然，但待賢者到",
    "T12n0393_001:1115c14": "耳！」阿難見迦葉，便自投地啼哭不自勝。有",
    "T12n0393_001:1115c15": "一老比丘名波或，即止阿難言：「止止！佛在時",
    "T12n0393_001:1115c16": "常禁制我等，不得自由。佛今般泥洹，吾等得",
    "T12n0393_001:1115c17": "自在。莫復啼哭。」時有天聞波或語，即舉手搏",
    "T12n0393_001:1115c18": "之，迦葉便前接持，天止之，謂波或言：「佛今般",
    "T12n0393_001:1115c19": "泥洹，一切失所恃，汝獨愚癡而反喜快。」波",
    "T12n0393_001:1115c20": "或聞是語意解，即得阿羅漢道。迦葉便與",
    "T12n0393_001:1115c21": "諸弟子頭面著地，作禮繞棺三匝悲哀而",
    "T12n0393_001:1115c22": "言：「我等今日不知佛頭足所在。」佛威神則為",
    "T12n0393_001:1115c23": "出足，諸天人民莫不感傷。於是摩訶迦葉乃",
    "T12n0393_001:1115c24": "說偈讚佛言：",
    "T12n0393_001:1115c25": "「佛為三界乘，　　度於生死淵，",
    "T12n0393_001:1115c26": "澹泊昇泥洹，　　微妙越世間。",
    "T12n0393_001:1116a01": "佛為無量明，　　照於愚癡冥，",
    "T12n0393_001:1116a02": "願為一切人，　　顯耀現威靈。",
    "T12n0393_001:1116a03": "佛為大慈哀，　　所度無央數，",
    "T12n0393_001:1116a04": "尊體處金棺，　　清淨寂然安。",
    "T12n0393_001:1116a05": "願用優和德，　　見身色相光，",
    "T12n0393_001:1116a06": "普令天及人，　　興起無量福。",
    "T12n0393_001:1116a07": "佛為開現法，　　眾生受潤澤，",
    "T12n0393_001:1116a08": "得止生死輪，　　或者入正諦，",
    "T12n0393_001:1116a09": "已蒙如來恩，　　頭面禮佛足。",
    "T12n0393_001:1116a10": "今但覩金棺，　　心為悲感傷，",
    "T12n0393_001:1116a11": "佛雖就無為，　　聖達靡不實。",
    "T12n0393_001:1116a12": "見後有疑諦，　　出足於金棺，",
    "T12n0393_001:1116a13": "起分是生死，　　佛以不復愁，",
    "T12n0393_001:1116a14": "法身慧常存，　　莫呼永泥洹。」",
    "T12n0393_001:1116a15": "迦葉赴佛般涅槃經"
}