{
    "T39n1791_003:0449b13": "2注大乘入楞伽經卷第三",
    "T39n1791_003:0449b15": "「復次大慧！菩薩摩訶薩至通達自心分別之相。」",
    "T39n1791_003:0449b16": "能取所取者，亦云能緣所緣，謂即心識見",
    "T39n1791_003:0449b17": "相二分也。故《華嚴經》云「能緣所緣力，種種法",
    "T39n1791_003:0449b18": "出生。」餘文意，謂欲了知者，應離浮沈，諸惡覺",
    "T39n1791_003:0449b19": "觀，真實修行也。",
    "T39n1791_003:0449b20": "「復次大慧！菩薩摩訶薩至當勤修學。」住智慧",
    "T39n1791_003:0449b21": "心所住相者，即上云：通達自心分別之相也。",
    "T39n1791_003:0449b22": "「何等為三？所謂無影像相至於此三相修行不",
    "T39n1791_003:0449b23": "捨」言跛驢者，謂未得無功用慧，故以況之。",
    "T39n1791_003:0449b24": "「大慧！無影像相者至趣佛地故而得生起。」無",
    "T39n1791_003:0449b25": "影像相者，謂無分別智，離二取也。然二乘外",
    "T39n1791_003:0449b26": "道所習淺陋，如來常種種訶叱。於此反取之",
    "T39n1791_003:0449b27": "者，欲其迴心，捨邪途入正轍也。諸佛願持相",
    "T39n1791_003:0449b28": "者，謂如諸佛皆發弘誓，成熟有情、嚴淨佛土",
    "T39n1791_003:0449b29": "也。自證聖智所趣相者，謂如來法身，自覺聖",
    "T39n1791_003:0449c01": "智相也。餘文可知。",
    "T39n1791_003:0449c02": "「大慧！是名上聖智三種相至應勤修學。」言以",
    "T39n1791_003:0449c03": "是三相能到如來地，故勸令修學。",
    "T39n1791_003:0449c04": "爾時大慧菩薩摩訶薩至「聖智事自性法門。」",
    "T39n1791_003:0449c05": "諸菩薩眾心念，謂五法、三自性、八識、二無我，",
    "T39n1791_003:0449c06": "皆是聖人度眾生法門事。如來上既說八識",
    "T39n1791_003:0449c07": "竟，亦應為我說百八句差別所依，五法聖智",
    "T39n1791_003:0449c08": "事、三自性法門。眾有此念，故大慧承諸佛神",
    "T39n1791_003:0449c09": "力而興是問。言聖智事者，即五法也。",
    "T39n1791_003:0449c10": "「一切如來應正等覺至色究竟天成如來身。」",
    "T39n1791_003:0449c11": "言自共相者，且以四諦中苦諦言之。如苦諦",
    "T39n1791_003:0449c12": "下，三界依正，蘊界處等一切諸法，各各不同",
    "T39n1791_003:0449c13": "名自相，苦諦即名共相。謂苦諦四門中，無常",
    "T39n1791_003:0449c14": "為一切有為法共相，苦為一切有漏法共相，",
    "T39n1791_003:0449c15": "空與無我通為一切法共相。又如五陰不同",
    "T39n1791_003:0449c16": "名自相，共成人身名共相。界處等亦爾，乃至",
    "T39n1791_003:0449c17": "一切諸法，各各又有自共相也。兜率陀者，此",
    "T39n1791_003:0449c18": "云知足。彼天內宮，是一生補處菩薩所居也。",
    "T39n1791_003:0449c19": "色究竟天，是行滿報佛成正覺處。餘文悉明",
    "T39n1791_003:0449c20": "遠離過習，顯示眾德，成就如來法身之義。以",
    "T39n1791_003:0449c21": "有是利故，請佛為說如上法門。",
    "T39n1791_003:0449c22": "佛言：「大慧！有一類外道至於此而生牛有角想。」",
    "T39n1791_003:0449c23": "自下，如來約牛兔角，破執名相起妄想見。",
    "T39n1791_003:0449c24": "此明敘彼二外道計，謂一外道，見一切法隨",
    "T39n1791_003:0449c25": "因緣滅，妄起分別想兔無角。復一外道，見大",
    "T39n1791_003:0449c26": "種功能，根身塵境緣未散時，形量差別，計牛",
    "T39n1791_003:0449c27": "有角。以不了故，互執異見生決定解。",
    "T39n1791_003:0449c28": "「大慧！彼墮二見不了唯心至一切皆唯分別所",
    "T39n1791_003:0449c29": "現。」此明牒破彼外道見。文有八句，上四句",
    "T39n1791_003:0450a01": "破起見因，下四句示唯妄現，故伽陀云「知諸",
    "T39n1791_003:0450a02": "法唯心，便捨外塵相，由此息分別，悟平等真",
    "T39n1791_003:0450a03": "空。」思之可了。",
    "T39n1791_003:0450a04": "「大慧！應知兔角離於有無至是故於此不應分",
    "T39n1791_003:0450a05": "別。」此一段經，上四句總結應離妄，已下諸",
    "T39n1791_003:0450a06": "句別徵破也。云何下，別徵破彼墮無見也。",
    "T39n1791_003:0450a07": "謂云何兔角離於有無，破云互因待故。彼兔",
    "T39n1791_003:0450a08": "角無，因牛角有故；若無牛角，彼何所因而言",
    "T39n1791_003:0450a09": "無耶？分析下，次別破彼墮有見也。謂若執",
    "T39n1791_003:0450a10": "於牛有角者，分析牛角至於極微，何有實",
    "T39n1791_003:0450a11": "體而計有耶？故下偈云「無因有故無，是無不",
    "T39n1791_003:0450a12": "成無。有待無亦然，展轉相因起。」言皆不實也。",
    "T39n1791_003:0450a13": "聖智所行離彼見者，謂如實見者，悉離有見",
    "T39n1791_003:0450a14": "常見之有，亦離邪見斷見之無，是故結勸應",
    "T39n1791_003:0450a15": "離分別。",
    "T39n1791_003:0450a16": "爾時大慧菩薩摩訶薩至「比度觀待，妄計無耶？」",
    "T39n1791_003:0450a17": "大慧因上言，兔角等離於有無，互因待故，",
    "T39n1791_003:0450a18": "分析牛角，乃至極微，求不可得。而為離彼妄",
    "T39n1791_003:0450a19": "見，復問佛言：彼離見者，既不作牛有角想，豈",
    "T39n1791_003:0450a20": "不以比度觀待，同妄計言無耶？",
    "T39n1791_003:0450a21": "佛言：「不以分別至非由相待顯兔角無。」如來",
    "T39n1791_003:0450a22": "答言：離妄見者，不以分別起相觀待以言無",
    "T39n1791_003:0450a23": "也。何以故？彼妄見者，以妄分別為生因故，以",
    "T39n1791_003:0450a24": "角有無而起分別為其所依。既所依為因，即",
    "T39n1791_003:0450a25": "妄計有無。然分別與角，俱無定性，離異不異。",
    "T39n1791_003:0450a26": "離分別者，非由相待牛角無性顯兔角無。",
    "T39n1791_003:0450a27": "「大慧！若此分別異兔角者至執有執無二俱不",
    "T39n1791_003:0450a28": "成。」自下再牒破也。言若此分別定異兔角",
    "T39n1791_003:0450a29": "者，則非角因；若定不異者，又是因彼而起，言",
    "T39n1791_003:0450b01": "俱無自性也。分析牛角，乃至極微，求不可得。",
    "T39n1791_003:0450b02": "異於有角而又言無角，如是分別者，定非理",
    "T39n1791_003:0450b03": "也。謂若以有為有，則以無為無，有既不有，則",
    "T39n1791_003:0450b04": "無無也。故云：二俱非有，誰待於誰？是知牛角、",
    "T39n1791_003:0450b05": "兔角二俱無性，而對何法言有言無耶？若相",
    "T39n1791_003:0450b06": "待不成，待於有故言兔角無者，不應分別，不",
    "T39n1791_003:0450b07": "正因故。謂有與無為因，無與有為因，此因不",
    "T39n1791_003:0450b08": "正也。既二因不正，有無兩果理自不成，故結",
    "T39n1791_003:0450b09": "破云：有無論者，執有執無，二俱不成也。",
    "T39n1791_003:0450b10": "「大慧！復有外道見色形狀至異虛空起於分別。」",
    "T39n1791_003:0450b11": "上以析法破牛兔，此以體法會色空，謂眾",
    "T39n1791_003:0450b12": "生所執聞宜不同，故佛施能治巧拙有異，亦",
    "T39n1791_003:0450b13": "是破轉計也。言又有外道見色形狀質礙變",
    "T39n1791_003:0450b14": "異，虛空分齊空廓無礙，而生執著，謂色異空。",
    "T39n1791_003:0450b15": "起妄分別者，此謂如來敘彼計也。",
    "T39n1791_003:0450b16": "「大慧！虛空是色隨入色種至色空分齊應如是",
    "T39n1791_003:0450b17": "知。」自下正破也。佛語大慧空即是色，隨入",
    "T39n1791_003:0450b18": "色種中故，色外無空也。色即是空，互為能所",
    "T39n1791_003:0450b19": "建立性故，非色滅空也。色空分齊應如是",
    "T39n1791_003:0450b20": "知。",
    "T39n1791_003:0450b21": "「大慧！大種生時自相各別，不住虛空中，非彼無",
    "T39n1791_003:0450b22": "虛空。」會昔權說，重明色空不二也。謂昔破",
    "T39n1791_003:0450b23": "外道執有我故，說有造色從大種生，自相各",
    "T39n1791_003:0450b24": "別。而密顯造色性即空故，更無別色而住於",
    "T39n1791_003:0450b25": "空，故云不住。非彼無虛空也。",
    "T39n1791_003:0450b26": "「大慧！兔角亦爾。觀待牛角至若待餘物彼亦如",
    "T39n1791_003:0450b27": "是。」此又引上牛兔二角以合色空，類觀諸",
    "T39n1791_003:0450b28": "法差別妄見，一一對破，應知亦爾。然諸外",
    "T39n1791_003:0450b29": "道異計雖多，不出惡見及無因、邪因二種因",
    "T39n1791_003:0450c01": "也。言惡見者，謂於諸諦理顛倒推度，染慧為",
    "T39n1791_003:0450c02": "性，能障正見，招苦為業，謂惡見者多受苦故。",
    "T39n1791_003:0450c03": "此見行相差別有五：一、薩迦耶見，謂於五取",
    "T39n1791_003:0450c04": "蘊執我我所，一切見趣所依為業。二、邊見，",
    "T39n1791_003:0450c05": "謂即於彼隨執斷常，障處中行出離為業。三、",
    "T39n1791_003:0450c06": "邪見，謂謗因果作用實事，及非四見諸餘邪",
    "T39n1791_003:0450c07": "說，如增上緣名義遍故。四、見取，謂於諸見及",
    "T39n1791_003:0450c08": "所依蘊，執為最勝能得清淨，一切鬪諍所依",
    "T39n1791_003:0450c09": "為業。五、戒禁取，謂於隨順諸見戒禁，及所依",
    "T39n1791_003:0450c10": "蘊，執為最勝能得清淨，無利勤苦所依為業。",
    "T39n1791_003:0450c11": "二種因義，如下當說。",
    "T39n1791_003:0450c12": "「大慧！汝應遠離兔角牛角至說觀察自心修行",
    "T39n1791_003:0450c13": "之法。」佛勸菩薩應常觀察自心所見妄想",
    "T39n1791_003:0450c14": "之相。既自知已，於一切處轉相傳授，普使知",
    "T39n1791_003:0450c15": "病識藥，令得服行，至安樂處。",
    "T39n1791_003:0450c16": "爾時世尊即說頌言：「心所見無有，唯依心故起",
    "T39n1791_003:0450c17": "至自證之境界。」上五行偈文顯可知，更不繁",
    "T39n1791_003:0450c18": "釋。此約外道執牛兔角決定有無，及色空",
    "T39n1791_003:0450c19": "異，以破五法中名相妄想竟。",
    "T39n1791_003:0450c20": "爾時大慧菩薩摩訶薩至「為漸次淨耶？為頓淨",
    "T39n1791_003:0450c21": "耶？」此就淨眾生心習現流，五法中次明正",
    "T39n1791_003:0450c22": "智義。謂能淨者自覺聖智也，所淨者自心現",
    "T39n1791_003:0450c23": "流也。",
    "T39n1791_003:0450c24": "佛言：「大慧！漸淨非頓至令離一切有無惡見。」",
    "T39n1791_003:0450c25": "上明四漸四頓者，謂淨眾生自心現流，其機",
    "T39n1791_003:0450c26": "大者頓之，其機小者漸之。漸者言其權，頓者",
    "T39n1791_003:0450c27": "言其實，權以趨實，實以導權。所以聖人開悟",
    "T39n1791_003:0450c28": "眾生，或頓或漸、權實偏圓，未始不相顧者，庶",
    "T39n1791_003:0450c29": "使含識隨宜得入也。又云漸，約修行未證入",
    "T39n1791_003:0451a01": "故，謂眾生學行止得漸也；頓，約修行已證入",
    "T39n1791_003:0451a02": "故。",
    "T39n1791_003:0451a03": "「復次大慧！法性所流佛至取以為實悉不可得。」",
    "T39n1791_003:0451a04": "此明三佛建立說法，釋成頓漸所顯義也。",
    "T39n1791_003:0451a05": "法性所流佛者，報身佛也。說一切自共相法，",
    "T39n1791_003:0451a06": "是自心本識現習氣因相，及前轉識妄計所",
    "T39n1791_003:0451a07": "執因相，更相繫屬。種種幻事，皆無自性，故《起",
    "T39n1791_003:0451a08": "信》云「一切諸法，皆是眾生無明妄心而得住",
    "T39n1791_003:0451a09": "持，如鏡中像無體可得。」而眾生不了，種種執",
    "T39n1791_003:0451a10": "著取以為實，豈不誤哉！",
    "T39n1791_003:0451a11": "「復次大慧！妄計自性。執著緣起自性起。」言",
    "T39n1791_003:0451a12": "自共相等一切諸法，本無自性，依他眾緣和",
    "T39n1791_003:0451a13": "合生起，猶如幻事，即依他起性也。而諸眾生",
    "T39n1791_003:0451a14": "妄想計度，種種執著取以為實，即是妄計自",
    "T39n1791_003:0451a15": "性執著緣起自性而起。",
    "T39n1791_003:0451a16": "「大慧！譬如幻師以幻術力至種種分別皆無真",
    "T39n1791_003:0451a17": "實。」舉喻以明緣起不實。如幻師依草木起",
    "T39n1791_003:0451a18": "眾生色像。譬如來藏性，隨緣起種種諸法，故",
    "T39n1791_003:0451a19": "《肇論》云「萬法假立不真，譬如幻化人。非無幻",
    "T39n1791_003:0451a20": "化人，幻化人非真人也。」皆明緣起不實故。",
    "T39n1791_003:0451a21": "「大慧！此亦如是至是名妄計性生。」此以法合，",
    "T39n1791_003:0451a22": "謂於緣起性中生妄計性亦如是。",
    "T39n1791_003:0451a23": "「大慧！是名法性所流佛說法相。」結說因緣所",
    "T39n1791_003:0451a24": "生諸法，皆如幻不實。",
    "T39n1791_003:0451a25": "「大慧！法性佛者，建立自證智所行離心自性相。」",
    "T39n1791_003:0451a26": "建立自覺聖智所證法界，離妄想心量自",
    "T39n1791_003:0451a27": "性塵境相，是法佛法。",
    "T39n1791_003:0451a28": "「大慧！化佛說施戒忍進禪定智慧至超無色行。」",
    "T39n1791_003:0451a29": "化佛八相示成，應緣攝化，說六度治六蔽，",
    "T39n1791_003:0451b01": "離陰界入、解脫諸識相，隨宜建立諸法差別，",
    "T39n1791_003:0451b02": "超外道執見，越無色所行，謂外道取無色以",
    "T39n1791_003:0451b03": "為涅槃。",
    "T39n1791_003:0451b04": "「復次大慧！法性佛非所攀緣至當速捨離。」攀",
    "T39n1791_003:0451b05": "緣妄念也，所緣妄法也，所作妄業也，餘義如",
    "T39n1791_003:0451b06": "文。上既顯示三佛說法，此結獨舉法佛所證",
    "T39n1791_003:0451b07": "法，以勸修學者。故《法華經》云「雖說種種道，其",
    "T39n1791_003:0451b08": "實為一乘。」",
    "T39n1791_003:0451b09": "「復次大慧！聲聞乘至分別執著自性相。」二約",
    "T39n1791_003:0451b10": "聲聞所證聖智，以明正智義。因上勸菩薩修",
    "T39n1791_003:0451b11": "自證聖智境界相，然聲聞亦有自證聖智境",
    "T39n1791_003:0451b12": "界相。欲簡異聲聞，故舉聲聞有二種差別相。",
    "T39n1791_003:0451b13": "初自證聖智異彼外道，故云殊勝。",
    "T39n1791_003:0451b14": "「云何自證聖智殊勝相至自證聖智境界相。」",
    "T39n1791_003:0451b15": "言聲聞人於三界有情，明見無常、苦空、無我，",
    "T39n1791_003:0451b16": "及四諦境界，厭離五欲栖心寂滅，於蘊界處",
    "T39n1791_003:0451b17": "若自若共外不壞相，而未獲法空，但得人空",
    "T39n1791_003:0451b18": "慧。如實了知故，心住一境，住一境已，遂獲諸",
    "T39n1791_003:0451b19": "禪、八解、三三昧門、八聖道分、四沙門果，而得",
    "T39n1791_003:0451b20": "出離也。但斷現行煩惱，未斷習煩惱；但斷分",
    "T39n1791_003:0451b21": "段生死，未離變易生死，是故名為聲聞乘自",
    "T39n1791_003:0451b22": "證聖智境界相。",
    "T39n1791_003:0451b23": "「菩薩摩訶薩雖亦得此聖智境界至不應修學。」",
    "T39n1791_003:0451b24": "明菩薩所證是了一切法本性無生正受樂，",
    "T39n1791_003:0451b25": "不同聲聞息陰界入求涅槃樂。菩薩雖亦得",
    "T39n1791_003:0451b26": "是聖智境界，以大悲本願故，不取證寂滅及",
    "T39n1791_003:0451b27": "三昧樂，故誡諸菩薩，於此樂中不應修學。",
    "T39n1791_003:0451b28": "「大慧！云何分別執著自性相至漸住諸地。」此",
    "T39n1791_003:0451b29": "謂聲聞知彼四大形顯色等種種諸法，非如",
    "T39n1791_003:0451c01": "外道計作者生。然守如來止啼權說，於自共",
    "T39n1791_003:0451c02": "相妄想執著；菩薩於彼應知唯是自心妄現，",
    "T39n1791_003:0451c03": "故應捨離，了我法空，漸入智地到如來境。",
    "T39n1791_003:0451c04": "爾時大慧菩薩摩訶薩至「常不思議作者耶？」",
    "T39n1791_003:0451c05": "三破外道所計，顯正智義。因上如來說頓，為",
    "T39n1791_003:0451c06": "顯示常不思議智。大慧舉以白佛：如來所說",
    "T39n1791_003:0451c07": "常不思議，即是此間自證聖智第一義境，將非",
    "T39n1791_003:0451c08": "同諸外道所說常不思議作者耶？謂外道以",
    "T39n1791_003:0451c09": "作者為常不思議因相也。",
    "T39n1791_003:0451c10": "佛言：「大慧！非諸外道作者至常不思議不成。」",
    "T39n1791_003:0451c11": "如來告大慧：非諸外道作者因緣得常不思",
    "T39n1791_003:0451c12": "議，彼因自相不成故。故《楞嚴》云「以生滅心為",
    "T39n1791_003:0451c13": "本修因，而求佛乘不生不滅，無有是處。」",
    "T39n1791_003:0451c14": "「大慧！我第一義常不思議至是故菩薩當勤修",
    "T39n1791_003:0451c15": "學。」明如來舉上常不思議有因有相成也，",
    "T39n1791_003:0451c16": "能所因相俱離有無，謂自證聖智所行相故，",
    "T39n1791_003:0451c17": "非餘境故有相；第一義智為正因故，非生滅",
    "T39n1791_003:0451c18": "故有因；能所因相離有無故，非作者。譬如虛",
    "T39n1791_003:0451c19": "空涅槃寂滅，無作法故，常不思議。是故我說",
    "T39n1791_003:0451c20": "異諸外道所有諍論。此常不思議，是諸如來",
    "T39n1791_003:0451c21": "自覺聖智所得，故勸菩薩當勤修學。",
    "T39n1791_003:0451c22": "「復次大慧！外道常不思議至非自相因力故常。」",
    "T39n1791_003:0451c23": "言外道以無常變異相為常不思議因故",
    "T39n1791_003:0451c24": "云常，非是自覺所行相因力故常。",
    "T39n1791_003:0451c25": "「大慧！外道常不思議至無常已不因此說為常。」",
    "T39n1791_003:0451c26": "明外道見世間所作法，有已還無，悉是無",
    "T39n1791_003:0451c27": "常。妄計神我為常，待無常已，比知是常。佛則",
    "T39n1791_003:0451c28": "反是，不因此說以為常也。",
    "T39n1791_003:0451c29": "「大慧！外道以如是因相至無自因相故。」若外",
    "T39n1791_003:0452a01": "道以如是無常因相，成常不思議者，此因相",
    "T39n1791_003:0452a02": "非真實故同於兔角，故常不思議唯是妄想",
    "T39n1791_003:0452a03": "言說。何以故？無有常因常相故。",
    "T39n1791_003:0452a04": "「大慧！我常不思議至此不應說。」前謂佛反外",
    "T39n1791_003:0452a05": "道，此則外道反佛，曾不能知常不思議自因",
    "T39n1791_003:0452a06": "之相，離有無、超情識，而恒妄計在於自證聖",
    "T39n1791_003:0452a07": "智所行相外，是故如來誡不應說。然三乘之",
    "T39n1791_003:0452a08": "道優劣雖殊，悉皆內證。若心外見法，任說幽",
    "T39n1791_003:0452a09": "玄，然成外道。",
    "T39n1791_003:0452a10": "「復次大慧！諸聲聞畏生死妄想苦至無所有故。」",
    "T39n1791_003:0452a11": "四約愚智觀解優劣，以明正智。不知生死",
    "T39n1791_003:0452a12": "涅槃差別之相，是妄分別有者。謂對生死說",
    "T39n1791_003:0452a13": "涅槃，如對病說藥，達生死無故，所對涅槃亦",
    "T39n1791_003:0452a14": "不可得。故《思益經》云「諸佛出世，不為令眾生",
    "T39n1791_003:0452a15": "出生死、入涅槃，但為度生死、涅槃之二見耳。」",
    "T39n1791_003:0452a16": "妄想無性，即涅槃故。",
    "T39n1791_003:0452a17": "「妄計未來諸根境滅至轉所依藏識為大涅槃。」",
    "T39n1791_003:0452a18": "以凡愚不知生死即涅槃，計未來根境滅",
    "T39n1791_003:0452a19": "作涅槃想，非是自覺所證境界。如來證自智",
    "T39n1791_003:0452a20": "境界者，以有識藏故妄見生死，轉識藏故生",
    "T39n1791_003:0452a21": "死即涅槃。故下經云「妄想識滅，名為涅槃。」",
    "T39n1791_003:0452a22": "「彼愚癡人說有三乘至常於生死輪轉不絕。」",
    "T39n1791_003:0452a23": "愚夫以生死異涅槃，為此愚夫說斷生死趣",
    "T39n1791_003:0452a24": "涅槃，故說三乘種性。智者說此六趣生死是",
    "T39n1791_003:0452a25": "妄想心量，無有境界。而彼愚夫，不知三世如",
    "T39n1791_003:0452a26": "來所說生死妄想是自心現境界，取心外境",
    "T39n1791_003:0452a27": "計生死相與涅槃差別，故生死流轉。",
    "T39n1791_003:0452a28": "「復次大慧！去來現在諸如來至非諸愚夫二分",
    "T39n1791_003:0452a29": "別境。」言三世如來說外心現一切諸法不",
    "T39n1791_003:0452b01": "生。何以故？謂自心所現非有性故不生、離有",
    "T39n1791_003:0452b02": "無生二種見故不生。此就智者知諸法無生",
    "T39n1791_003:0452b03": "起佛種性，如兔馬等角本來不生。凡愚不覺",
    "T39n1791_003:0452b04": "妄取生滅，唯如來自覺所證之處，一切法自",
    "T39n1791_003:0452b05": "體性相不生，非愚夫有無分別境界。",
    "T39n1791_003:0452b06": "「大慧！身及資生器世間等至汝於此義當勤修",
    "T39n1791_003:0452b07": "學。」言正報色身及資生器界，一切諸法是",
    "T39n1791_003:0452b08": "本識影像，能所二取之所變現，妄想無性。而",
    "T39n1791_003:0452b09": "諸愚夫墮彼見中分別有無，故告大慧：汝於",
    "T39n1791_003:0452b10": "此心現一切法不生義，當勤修學。",
    "T39n1791_003:0452b11": "「復次大慧！有五種種性至不定種性無種性。」",
    "T39n1791_003:0452b12": "五約種性以驗於機，明正智義。因上畏生死",
    "T39n1791_003:0452b13": "苦樂求涅槃，起於種性，故次明種性相也。",
    "T39n1791_003:0452b14": "「大慧！云何知是聲聞乘種性？至此是聲聞乘種",
    "T39n1791_003:0452b15": "性。」若聞滅陰界入自共相身得涅槃，知苦、",
    "T39n1791_003:0452b16": "斷集、證滅、修道時，悲喜異相愛樂修習，於緣",
    "T39n1791_003:0452b17": "起發悟之相不樂觀察。應知以修上法，名聲",
    "T39n1791_003:0452b18": "聞乘種性。",
    "T39n1791_003:0452b19": "「彼於自乘見所證已至乃至生於得涅槃覺。」",
    "T39n1791_003:0452b20": "此明聲聞斷惑分齊，類諸菩薩第五六地。然",
    "T39n1791_003:0452b21": "但斷三界現行煩惱，未斷習使及所知障，未",
    "T39n1791_003:0452b22": "度不思議變易死。諸魔外中決定唱言：我得",
    "T39n1791_003:0452b23": "四智究竟覺乃至生於得涅槃覺也。",
    "T39n1791_003:0452b24": "「大慧！復有眾生求證涅槃至此是涅槃。」言有",
    "T39n1791_003:0452b25": "眾生妄計覺知我人眾生、長養士夫各各差",
    "T39n1791_003:0452b26": "別，以見神我，此是涅槃。復有執言自在天等",
    "T39n1791_003:0452b27": "以為作者，名為涅槃。此二即是無種性外道。",
    "T39n1791_003:0452b28": "「大慧！彼無解脫至應勤修習捨此惡見。」此明",
    "T39n1791_003:0452b29": "外道計有神我性無解脫法，聲聞取自共相未",
    "T39n1791_003:0452c01": "獲法空，皆不出妄覺，故應勸修習轉彼惡見，",
    "T39n1791_003:0452c02": "而趣如來種性故。",
    "T39n1791_003:0452c03": "「大慧！云何知是緣覺乘種性？至應為其說緣覺",
    "T39n1791_003:0452c04": "乘法。」言若聞說緣起諸法，知緣體空無所",
    "T39n1791_003:0452c05": "染著、或時聞說現種種身、或合多身為一身、",
    "T39n1791_003:0452c06": "或離一身為多身，及於神通變化，信受無違",
    "T39n1791_003:0452c07": "欣樂修習，是謂緣覺乘種性。然有二種不同：",
    "T39n1791_003:0452c08": "一、遇佛演說十二因緣法，依以受行，名為緣",
    "T39n1791_003:0452c09": "覺，即如一說；二、出無佛世覩緣自悟，名為獨",
    "T39n1791_003:0452c10": "覺。",
    "T39n1791_003:0452c11": "「大慧！如來乘種性至當知此是如來乘性。」自",
    "T39n1791_003:0452c12": "性、無自性法者，謂三自性、三無性祕密法也。",
    "T39n1791_003:0452c13": "內身自證聖智法者，謂佛自證一乘了義不",
    "T39n1791_003:0452c14": "可思議真實法也。外諸佛剎廣大法者，謂廣",
    "T39n1791_003:0452c15": "大悲願、莊嚴淨土、攝化眾生，究竟到於一切",
    "T39n1791_003:0452c16": "智地法也。若有聞說此等法者，是故名為佛",
    "T39n1791_003:0452c17": "乘種性。",
    "T39n1791_003:0452c18": "「大慧！不定種性至隨生信解而順修學。」言此",
    "T39n1791_003:0452c19": "不定人聞說三乘法時，隨生信入順學而成，",
    "T39n1791_003:0452c20": "其性可移故言不定。",
    "T39n1791_003:0452c21": "「大慧！為初治地人而說種性至作此建立。」初",
    "T39n1791_003:0452c22": "治地人，即不定種性者，三乘俱可入也。為說",
    "T39n1791_003:0452c23": "是種性，令彼明悟了權趣實，超入第八無所",
    "T39n1791_003:0452c24": "有地，任運至如來地，故作此建立。",
    "T39n1791_003:0452c25": "「大慧！彼住三昧樂聲聞至畢竟當得如來之身。」",
    "T39n1791_003:0452c26": "此明三乘、五性同入如來一佛乘也。謂昔權",
    "T39n1791_003:0452c27": "說三乘、五性中，定性二乘、無性闡提不許成",
    "T39n1791_003:0452c28": "佛。今究竟說，雖有三乘、五性之異，由新熏故，",
    "T39n1791_003:0452c29": "本來唯是一佛乘也。舉一例諸，是故但云彼",
    "T39n1791_003:0453a01": "住三昧樂聲聞，既已修習斷煩惱結，若能迴",
    "T39n1791_003:0453a02": "心證知識性，見法無我，畢竟皆得無上最勝",
    "T39n1791_003:0453a03": "如來之身。",
    "T39n1791_003:0453a04": "爾時世尊即說頌言：「預流一來果，不還阿羅漢，",
    "T39n1791_003:0453a05": "是等諸聖人，其心悉迷惑。」言小乘初心，修",
    "T39n1791_003:0453a06": "七方便，至見諦理，能斷三界見道所斷八十",
    "T39n1791_003:0453a07": "八使，創預聖流，名預流果。次從是發六無礙",
    "T39n1791_003:0453a08": "道，斷於欲界前之六品修所斷惑，證第六解",
    "T39n1791_003:0453a09": "脫，於人天更一往來，名一來果。又發後三無",
    "T39n1791_003:0453a10": "礙道，永斷欲界七八九品諸煩惱盡，更不還",
    "T39n1791_003:0453a11": "欲界受生，名不還果。又於色界修行，永斷上",
    "T39n1791_003:0453a12": "二界修道所斷一切煩惱，得盡智無生智，不",
    "T39n1791_003:0453a13": "受後有，名阿羅漢果。如來方便，為畏生死",
    "T39n1791_003:0453a14": "妄想苦愚夫，說斷三界煩惱，得諸果差別。然",
    "T39n1791_003:0453a15": "皆不離心量，故云是等諸聖人，其心悉迷亂。",
    "T39n1791_003:0453a16": "「我所立三乘、一乘及非乘，為愚夫少智，樂寂諸",
    "T39n1791_003:0453a17": "聖說。」佛應機立，三一俱權。三約一施，一對",
    "T39n1791_003:0453a18": "三設；三既不存，一亦非有。為彼愚夫樂寂諸",
    "T39n1791_003:0453a19": "聖，故有是說。",
    "T39n1791_003:0453a20": "「第一義法門，遠離於二取，住於無境界，何達立",
    "T39n1791_003:0453a21": "三乘。」於第一義中諸法無所有，何有教法",
    "T39n1791_003:0453a22": "及有諸乘名？",
    "T39n1791_003:0453a23": "「諸禪及無量，無色三摩提，乃至滅受想，唯心不",
    "T39n1791_003:0453a24": "可得。」諸禪及無量者，謂四靜慮、四無量心",
    "T39n1791_003:0453a25": "也。無色三摩提，即無色界四空處定也。滅受",
    "T39n1791_003:0453a26": "想，謂聲聞滅盡定也。言如來說諸禪三昧等",
    "T39n1791_003:0453a27": "諸法，亦無有實，為妄想心量愚夫作如是說，",
    "T39n1791_003:0453a28": "故云：唯心不可得。上明正智竟。",
    "T39n1791_003:0453a29": "「復次大慧！此中一闡提至為無始眾生起願故。」",
    "T39n1791_003:0453b01": "三約菩薩、闡提，知生死、涅槃無二，以明如",
    "T39n1791_003:0453b02": "如義。",
    "T39n1791_003:0453b03": "「云何捨一切善根？至善根悉斷不入涅槃。」言",
    "T39n1791_003:0453b04": "此闡提謗大乘法藏，及作惡言此非隨順修",
    "T39n1791_003:0453b05": "多羅毘尼解脫之說，以斷一切善根，不得涅",
    "T39n1791_003:0453b06": "槃。",
    "T39n1791_003:0453b07": "「云何為無始眾生起願至此是無涅槃種性相。」",
    "T39n1791_003:0453b08": "菩薩本願方便，欲斷一切眾生生死令得涅",
    "T39n1791_003:0453b09": "槃，若一眾生未證入者，我竟不入。言一闡提",
    "T39n1791_003:0453b10": "以謗菩薩藏故，不得涅槃。菩薩知生死即涅",
    "T39n1791_003:0453b11": "槃，亦更不得涅槃，以不得涅槃名同，故云亦",
    "T39n1791_003:0453b12": "住一闡提趣。此是無涅槃種性相也。",
    "T39n1791_003:0453b13": "大慧菩薩言：「世尊至是故菩薩一闡提不入涅",
    "T39n1791_003:0453b14": "槃。」言捨善根一闡提，以如來神力故，或時",
    "T39n1791_003:0453b15": "善根生得涅槃，是故菩薩知生死即涅槃，故",
    "T39n1791_003:0453b16": "言不入。以上明如如竟。",
    "T39n1791_003:0453b17": "「復次，大慧！菩薩摩訶薩至緣起自性圓成自性。」",
    "T39n1791_003:0453b18": "上雖分別三自性為五法，未知何者是三自",
    "T39n1791_003:0453b19": "性？故下正明三自性體也。言妄計自性者，謂",
    "T39n1791_003:0453b20": "諸愚夫妄想計度，所執蘊界入等為實我實",
    "T39n1791_003:0453b21": "法，名妄計性。此有二種：一、自性，總執諸法實",
    "T39n1791_003:0453b22": "有自性；二、差別，別執常無常等，實有自體。或",
    "T39n1791_003:0453b23": "依名妄計義，或依義妄計名等，約體不出人",
    "T39n1791_003:0453b24": "法二體，約執不出名義二執。又云眾生染心",
    "T39n1791_003:0453b25": "於依他起自性中，有二種妄計自性：一者、隨",
    "T39n1791_003:0453b26": "覺，即現行執；二者、慣習習氣隨眠，即執種子",
    "T39n1791_003:0453b27": "也。言緣起自性者，謂依他眾緣和合生起，",
    "T39n1791_003:0453b28": "猶如幻事，名緣起自性。亦有二義：一、依真理",
    "T39n1791_003:0453b29": "之他，如波依水起；二、依妄緣之他，如波依風。",
    "T39n1791_003:0453c01": "圓成自性者，謂妄想體空，緣起無性，即是",
    "T39n1791_003:0453c02": "圓成，究竟唯一真心，更無所有。故《楞嚴》云「無",
    "T39n1791_003:0453c03": "漏真淨。云何是中，更容他物？」上總釋竟，下文",
    "T39n1791_003:0453c04": "即別釋。",
    "T39n1791_003:0453c05": "「大慧！妄計自性從相生至種類顯現生計著故。」",
    "T39n1791_003:0453c06": "言妄想無體，但從緣起事相生計執故。",
    "T39n1791_003:0453c07": "「大慧！彼計著事相至是名二種妄計自性相。」",
    "T39n1791_003:0453c08": "言計此相起二種妄想，是諸如來建立演說，",
    "T39n1791_003:0453c09": "謂於內外法起男、女、瓶、衣等名，是名相計著",
    "T39n1791_003:0453c10": "相；於彼內外法中計著自共相法，是事相計",
    "T39n1791_003:0453c11": "著相。即是自性差別二計著。",
    "T39n1791_003:0453c12": "「大慧！從所依所緣起是緣起性。」依因也，謂",
    "T39n1791_003:0453c13": "諸法從因緣而生，名緣起性，故云「未曾有一",
    "T39n1791_003:0453c14": "法，不從因緣生。」",
    "T39n1791_003:0453c15": "「何者圓成自性？至此是圓成自性如來藏心。」",
    "T39n1791_003:0453c16": "言圓成自性無別自體，但於緣起自性，離名",
    "T39n1791_003:0453c17": "相事相妄想分別，自覺聖智所證如如，此即",
    "T39n1791_003:0453c18": "圓成自性法身實體，如來藏性清淨真心也。",
    "T39n1791_003:0453c19": "是故須假如實方便，離念觀察，方能悟入。故",
    "T39n1791_003:0453c20": "《摩訶衍論》云「圓成實自性，應知宣說四清淨",
    "T39n1791_003:0453c21": "法：一、自性清淨，謂真如實際勝義法界；二、離",
    "T39n1791_003:0453c22": "垢清淨，謂即此離一切障垢；三、得此道清淨，",
    "T39n1791_003:0453c23": "謂一切波羅密多菩提分法；四、生此境清淨，",
    "T39n1791_003:0453c24": "謂最上乘妙正法教。如是四法，總攝一切清",
    "T39n1791_003:0453c25": "淨諸法，無有遺餘。」",
    "T39n1791_003:0453c26": "爾時世尊即說頌言：「名相分別，二自性相，正智",
    "T39n1791_003:0453c27": "如如，是圓成實。」前明世出世間，若因若果",
    "T39n1791_003:0453c28": "染淨差別，不離五法。此一行經，還攝五法為",
    "T39n1791_003:0453c29": "三自性，謂名相分別，是妄計緣起二自性。正",
    "T39n1791_003:0454a01": "智如如，即圓成實。是知三性無際，隨一全",
    "T39n1791_003:0454a02": "收，真妄互融，性相無礙。從緣起生分別，即是",
    "T39n1791_003:0454a03": "妄計；從緣起悟真實，即是圓成。所以由分別",
    "T39n1791_003:0454a04": "故，一分成生死；由真實故，一分成涅槃。了分",
    "T39n1791_003:0454a05": "別性空故，即生死成涅槃；迷真實性有故，即",
    "T39n1791_003:0454a06": "涅槃成生死。都是一法，隨緣顯義成三，三非",
    "T39n1791_003:0454a07": "三而一性圓，一非一而三性具。卷舒不失，隱",
    "T39n1791_003:0454a08": "顯常如。非一非三，泯性相於實地；而三而一，",
    "T39n1791_003:0454a09": "耀行布於義天。撮要所歸，莫先斯旨。",
    "T39n1791_003:0454a10": "「大慧！是名觀察五法自性法門至當勤修學。」",
    "T39n1791_003:0454a11": "結成五法、三性法門，以勸修學。",
    "T39n1791_003:0454a12": "「復次，大慧！菩薩摩訶薩至法無我相。」既能修",
    "T39n1791_003:0454a13": "學五法、三自性已，更當觀察人法二無我相。",
    "T39n1791_003:0454a14": "言人無我者，梵云補特伽羅，此言數取趣。謂",
    "T39n1791_003:0454a15": "諸有情，起惑造業，即為能取當來五趣，名之",
    "T39n1791_003:0454a16": "為趣。雖復數數起惑造業，五趣輪迴都無主",
    "T39n1791_003:0454a17": "宰實自在用，故言無我。經云「無我無造無受",
    "T39n1791_003:0454a18": "者，善惡之業亦不亡。」法無我者，謂諸法體，",
    "T39n1791_003:0454a19": "雖復任持軌生物解，亦無勝性實自在用，故",
    "T39n1791_003:0454a20": "言無我。此二種執我，或有有情總執補特",
    "T39n1791_003:0454a21": "伽羅為我，或有有情別執色受想行識等為",
    "T39n1791_003:0454a22": "我。故《瑜伽》云「補特伽羅無我者，謂離一切緣",
    "T39n1791_003:0454a23": "生行外，別有實我，不可得故。法無我者，謂",
    "T39n1791_003:0454a24": "即一切緣生諸行，性非實我，是無常故。」是故",
    "T39n1791_003:0454a25": "經云「當善觀察。」上略通釋竟。下文即別廣釋。",
    "T39n1791_003:0454a26": "「大慧！何者人無我相？至皆是藏心之所顯現。」",
    "T39n1791_003:0454a27": "云何人無我？謂離我。云何離我？謂於我所陰",
    "T39n1791_003:0454a28": "界入中分別觀察，但是無明業愛等生，於眼",
    "T39n1791_003:0454a29": "識等諸根，妄取自心現妄想境界，皆是藏心",
    "T39n1791_003:0454b01": "妄想施設，彼無有我也。此即就陰界入中，以",
    "T39n1791_003:0454b02": "示無我。",
    "T39n1791_003:0454b03": "「剎那相續變壞不停至躁動不安如猿猴。」自",
    "T39n1791_003:0454b04": "下，約喻舉五觀門，以明無我。此舉無常門也。",
    "T39n1791_003:0454b05": "夫我謂常義，今既無常，故無有我。文標六喻，",
    "T39n1791_003:0454b06": "上五喻幻身，下一喻妄心。如水奔流、種牙變",
    "T39n1791_003:0454b07": "易、燈藉眾緣，飄風不住、浮雲起滅，以上諸喻",
    "T39n1791_003:0454b08": "剎那變壞，此身亦爾，豈有常耶？又妄心躁動",
    "T39n1791_003:0454b09": "等若猿猴，既不能令身心常住，我義焉在？",
    "T39n1791_003:0454b10": "「樂不淨處如飛蠅。」舉不淨門明其無我。然",
    "T39n1791_003:0454b11": "一切世間貪著此身不淨之聚，三十六物穢",
    "T39n1791_003:0454b12": "惡之軀，如彼飛蠅翫於臭處。我謂淨義，故知",
    "T39n1791_003:0454b13": "無我。",
    "T39n1791_003:0454b14": "「不知厭足如猛火。」舉苦門以破我，一云如",
    "T39n1791_003:0454b15": "風火。我者樂義，今貪欲無厭，如風中猛火，逢",
    "T39n1791_003:0454b16": "薪轉熾，追求不得，為苦所惱。既無有樂，故知",
    "T39n1791_003:0454b17": "無我。",
    "T39n1791_003:0454b18": "「無始虛偽習氣為因，諸有趣中流轉不息，如汲",
    "T39n1791_003:0454b19": "水輪。」舉不自在門以示無我。謂無始虛偽",
    "T39n1791_003:0454b20": "習業所熏，往來三有，如汲井輪循環不息。為",
    "T39n1791_003:0454b21": "愛水故溉灌業因，即業因所推，豈有實我？",
    "T39n1791_003:0454b22": "「種種色身威儀進止至亦如木人因機運動。」",
    "T39n1791_003:0454b23": "此舉空門以破我。謂觀陰界入種種身色，如",
    "T39n1791_003:0454b24": "機關木人呪術所起死屍，雖若云為，實非我",
    "T39n1791_003:0454b25": "也。",
    "T39n1791_003:0454b26": "「若能於此善知其相，是名人無我智。」上以法",
    "T39n1791_003:0454b27": "喻推詰，善知陰界入中悉無有我，如機關木",
    "T39n1791_003:0454b28": "人等，是名人空智。",
    "T39n1791_003:0454b29": "「大慧！云何為法無我智？謂知蘊界處是妄計性。」",
    "T39n1791_003:0454c01": "言菩薩知緣起陰界入法，若執為實者，是妄",
    "T39n1791_003:0454c02": "計自性，本來非有。故《寶積經》云「了色不堅如",
    "T39n1791_003:0454c03": "聚沫，思惟諸受等浮泡，想如熱時陽焰動，芭",
    "T39n1791_003:0454c04": "蕉諸行應觀察，如世善幻舞戲者，剎那便現",
    "T39n1791_003:0454c05": "諸色像，了知識用亦如是，智者於此皆無願。」",
    "T39n1791_003:0454c06": "此破凡夫執有五蘊也。《大般若》云「苦惱聚沫",
    "T39n1791_003:0454c07": "是蘊相，如來覺為無相。」《寶積》又云「內外十",
    "T39n1791_003:0454c08": "二處，我說心為主，彼復因業生，業由思久住。",
    "T39n1791_003:0454c09": "眼色俱為緣，而生起於識，緣闕則不生，譬無",
    "T39n1791_003:0454c10": "薪之火。如是生諸法，和合互相生，無作無受",
    "T39n1791_003:0454c11": "者，現作用如幻。一切內外法，我已知空幻，愚",
    "T39n1791_003:0454c12": "夫顛倒執，分別我我所。」此破凡夫執有十二",
    "T39n1791_003:0454c13": "處、十八界也。《大般若》云「生長門是處相，如來",
    "T39n1791_003:0454c14": "覺為無相；多毒害是界相，如來覺為無相。」",
    "T39n1791_003:0454c15": "《楞嚴》亦云「根塵同源，縛解無二，識性虛妄，猶",
    "T39n1791_003:0454c16": "如空花。」",
    "T39n1791_003:0454c17": "「如蘊界處離我我所至愚夫分別非諸聖者。」",
    "T39n1791_003:0454c18": "如陰界入空無我我所，唯共積聚煩惱業故。",
    "T39n1791_003:0454c19": "如繩自縛展轉相生，無實自體。一切諸法亦",
    "T39n1791_003:0454c20": "復如是，離自共相，由妄分別種種相現。愚夫",
    "T39n1791_003:0454c21": "如是，非諸聖者，令知悟修超凡入聖。",
    "T39n1791_003:0454c22": "「如是觀察一切諸法至法無我智。」言諸聖賢",
    "T39n1791_003:0454c23": "何以不起妄想者？以滅一切心意識名相妄",
    "T39n1791_003:0454c24": "想故。",
    "T39n1791_003:0454c25": "「得此智已知無境界至而坐其上。」自此已下，",
    "T39n1791_003:0454c26": "明觀察法無我所得利益也。謂見法無我故",
    "T39n1791_003:0454c27": "得入初地，觀察開覺，次第漸進，乃至十地所",
    "T39n1791_003:0454c28": "作已辦。有大寶花王眾寶莊嚴上，有大寶宮",
    "T39n1791_003:0454c29": "殿蓮花王座。菩薩修如幻三昧成就，而坐其",
    "T39n1791_003:0455a01": "上受佛職位也。",
    "T39n1791_003:0455a02": "「同行佛子前後圍繞至而灌其頂。」言此菩薩",
    "T39n1791_003:0455a03": "欲受佛位故，同類菩薩以為眷屬前後圍繞。",
    "T39n1791_003:0455a04": "一切諸佛從十方來，以手摩頂授以佛位。如",
    "T39n1791_003:0455a05": "轉輪王授太子王位時，以金鍾盛四大海水，",
    "T39n1791_003:0455a06": "灌太子頂上，授轉輪王位。譬諸佛皆申右手",
    "T39n1791_003:0455a07": "摩菩薩頂授法王位。",
    "T39n1791_003:0455a08": "「超佛子地獲自證法至應勤修學。」以見法無",
    "T39n1791_003:0455a09": "我故，乘茲增進行因圓滿，故超菩薩地得如",
    "T39n1791_003:0455a10": "來法身。是故諸菩薩當勤修學。",
    "T39n1791_003:0455a11": "爾時大慧菩薩摩訶薩至「願說建立誹謗相。」",
    "T39n1791_003:0455a12": "因上觀二無我，能離有無斷常二見，故請建",
    "T39n1791_003:0455a13": "立誹謗相也。非有說有名建立，非無說無名",
    "T39n1791_003:0455a14": "誹謗。",
    "T39n1791_003:0455a15": "「令我及諸菩薩摩訶薩至三藐三菩提。」若如",
    "T39n1791_003:0455a16": "來為我說者，令我等離有無惡見，疾得無上",
    "T39n1791_003:0455a17": "菩提。",
    "T39n1791_003:0455a18": "「得菩提已至令於正法不生毀謗。」言正法離",
    "T39n1791_003:0455a19": "有無。若說於有無，名謗正法。",
    "T39n1791_003:0455a20": "佛受其請即說頌言：「身資財所住，皆唯心影像，",
    "T39n1791_003:0455a21": "至離心不可得。」言依正諸法，不知自心妄",
    "T39n1791_003:0455a22": "現，而起有無建立誹謗，墮於二見也。",
    "T39n1791_003:0455a23": "爾時世尊欲重明此義至「無有性建立性是為",
    "T39n1791_003:0455a24": "四。」此列四名，謂非有相見因性之中，而橫",
    "T39n1791_003:0455a25": "立也。",
    "T39n1791_003:0455a26": "「大慧！誹謗者至此是建立誹謗相。」彼於所建",
    "T39n1791_003:0455a27": "立法，觀察不得而說言無，名為誹謗矣！",
    "T39n1791_003:0455a28": "「大慧！云何無有相建立相至是名無有相建立",
    "T39n1791_003:0455a29": "相。」言陰界入無自共相，而妄計此如是，自",
    "T39n1791_003:0455b01": "相也；此不異，共相也。從無始過惡熏習所生",
    "T39n1791_003:0455b02": "故也。",
    "T39n1791_003:0455b03": "「云何無有見建立見至是名無有見建立見。」",
    "T39n1791_003:0455b04": "謂於蘊界處中，妄建立我人眾生，以為能見",
    "T39n1791_003:0455b05": "者。",
    "T39n1791_003:0455b06": "「云何無有因建立因至是名無有因建立因。」",
    "T39n1791_003:0455b07": "外道建立初識有因，從冥諦而生。佛言此識",
    "T39n1791_003:0455b08": "初不從冥諦因生，其初識本無生，後眼色明",
    "T39n1791_003:0455b09": "念等為因，如幻生，一念不住故，生已有，有還",
    "T39n1791_003:0455b10": "滅。",
    "T39n1791_003:0455b11": "「云何無有性建立性至是名無有性建立性。」",
    "T39n1791_003:0455b12": "言外道於三無為無作法，而建立有性。佛言",
    "T39n1791_003:0455b13": "此離性非性，類明一切諸法離於有無，猶如",
    "T39n1791_003:0455b14": "毛輪垂髮由翳目而生，兔馬等角本自無有。",
    "T39n1791_003:0455b15": "「大慧！建立誹謗至當勤觀察遠離此見。」總結",
    "T39n1791_003:0455b16": "離二惡見，以勸修學。",
    "T39n1791_003:0455b17": "大慧菩薩摩訶薩至「五法自性二無我相已。」",
    "T39n1791_003:0455b18": "言佛說八識、五法、三性、二無我者，欲令眾生離",
    "T39n1791_003:0455b19": "於名相妄想得如來法身，展轉相續成佛不斷。",
    "T39n1791_003:0455b20": "「為眾生故作種種身至不住聲聞辟支佛道。」",
    "T39n1791_003:0455b21": "為利眾生令得佛種不斷故，隨眾生善根，影",
    "T39n1791_003:0455b22": "現種種諸色身也。如依緣起起於妄計，以",
    "T39n1791_003:0455b23": "譬如來依眾生善根生也。如摩尼珠不作心",
    "T39n1791_003:0455b24": "而隨色變，以譬如來不作意，能隨眾生善根",
    "T39n1791_003:0455b25": "心水大小而變。亦如摩尼隨物而變，以譬如",
    "T39n1791_003:0455b26": "來隨眾生善根現取佛土，大眾集會於中說",
    "T39n1791_003:0455b27": "法，其所說諸法不實如幻夢等。菩薩既知諸",
    "T39n1791_003:0455b28": "法如幻，而離生滅斷常等見，亦離二乘自共",
    "T39n1791_003:0455b29": "相見。",
    "T39n1791_003:0455c01": "「聞已成就無量百千至悉令遠離有無等執。」",
    "T39n1791_003:0455c02": "言菩薩既知諸法如幻，得諸地無量億三昧",
    "T39n1791_003:0455c03": "現成正覺。復說自心現量法，令眾離有無等",
    "T39n1791_003:0455c04": "見。",
    "T39n1791_003:0455c05": "爾時世尊即說頌言：「佛子能觀見，世間唯是心，",
    "T39n1791_003:0455c06": "至一切皆成就。」言能觀察生死世間，唯是自",
    "T39n1791_003:0455c07": "心妄現故，如摩尼無思，示於多身，離所作行，",
    "T39n1791_003:0455c08": "則一切成就也。",
    "T39n1791_003:0455c09": "爾時大慧菩薩摩訶薩至「無生無二無自性相。」",
    "T39n1791_003:0455c10": "因上說一切法如幻如夢，即是說法空，故",
    "T39n1791_003:0455c11": "大慧舉此空法，以請如來。又云自下舉空無",
    "T39n1791_003:0455c12": "生等，為顯上四門至趣也。所言空者，明前五",
    "T39n1791_003:0455c13": "法非有，無生以顯八識不生，無二即二我兩",
    "T39n1791_003:0455c14": "亡，離性即三性空寂。故上經云「見諸如來所",
    "T39n1791_003:0455c15": "行境界，畢竟捨離五法自性。」",
    "T39n1791_003:0455c16": "「我及諸菩薩悟此相故至三藐三菩提。」我等",
    "T39n1791_003:0455c17": "覺悟已，即離妄想而證菩提。",
    "T39n1791_003:0455c18": "佛言：「諦聽！當為汝說至說空無生無二無自性。」",
    "T39n1791_003:0455c19": "言空者，謂世間妄想計度性句義，為愚夫",
    "T39n1791_003:0455c20": "計著諸法自性，是以我說諸法空無生無二",
    "T39n1791_003:0455c21": "離自性相。",
    "T39n1791_003:0455c22": "「大慧！略說空性有七種至彼彼空。」諸教辨空",
    "T39n1791_003:0455c23": "自有增減，斯經雖略，其義不殊。",
    "T39n1791_003:0455c24": "「云何相空？謂一切法至是故名一切法自相空。」",
    "T39n1791_003:0455c25": "言諸法相，展轉因緣積聚，無自體故，自他",
    "T39n1791_003:0455c26": "及共俱不生故，相依何住？",
    "T39n1791_003:0455c27": "「云何自性空？謂一切法自性不生是名自性空。」",
    "T39n1791_003:0455c28": "即生性體，自性不生。",
    "T39n1791_003:0455c29": "「云何無行空？所謂諸蘊本來涅槃至是名無行",
    "T39n1791_003:0456a01": "空。」一切諸決本性常滅，不復更滅，豈有行",
    "T39n1791_003:0456a02": "耶？",
    "T39n1791_003:0456a03": "「云何行空？所謂諸蘊由業及因至是名行空。」",
    "T39n1791_003:0456a04": "言五陰諸行法，從眾緣所起，無有我我所故，",
    "T39n1791_003:0456a05": "有為諸行空。",
    "T39n1791_003:0456a06": "「云何一切法不可說空至是名不可說空。」一",
    "T39n1791_003:0456a07": "切法從妄想所起，無自性故，離言說。",
    "T39n1791_003:0456a08": "「云何第一義聖智大空至是名第一義聖智大",
    "T39n1791_003:0456a09": "空。」謂如來得自覺聖智第一義時，一切妄",
    "T39n1791_003:0456a10": "想見過習氣，悉皆離故。",
    "T39n1791_003:0456a11": "「云何彼彼空？謂於此無彼是名彼彼空。」此名",
    "T39n1791_003:0456a12": "互無空。於此無彼，於彼無此，故名空；於彼有",
    "T39n1791_003:0456a13": "此，於此有彼，即不名空。",
    "T39n1791_003:0456a14": "「譬如鹿子母堂，無象馬牛羊等至非無比丘眾。」",
    "T39n1791_003:0456a15": "鹿子，人名也，其母即毘舍佉優婆夷，深重",
    "T39n1791_003:0456a16": "三寶，造立精舍、安止比丘，於中不畜象馬等。",
    "T39n1791_003:0456a17": "象馬無，故言空。",
    "T39n1791_003:0456a18": "「大慧！非謂堂無堂自性至非謂餘處無象馬牛",
    "T39n1791_003:0456a19": "羊。」舍及比丘有，不名空。若餘處有象馬，亦",
    "T39n1791_003:0456a20": "不說象馬空。",
    "T39n1791_003:0456a21": "「大慧！一切諸法自共相至空中最麁汝應遠離。」",
    "T39n1791_003:0456a22": "言是空最麁，非是真空，故勸遠離。",
    "T39n1791_003:0456a23": "「復次大慧！無生者至除住三昧是名無生。」此",
    "T39n1791_003:0456a24": "解無生，言就因緣中破生，故說不自生。若破",
    "T39n1791_003:0456a25": "生說無生，不是真無生。除住八地如幻三昧",
    "T39n1791_003:0456a26": "以上，是名真無生。",
    "T39n1791_003:0456a27": "「大慧！無自性者以無生故至是名無自性。」言",
    "T39n1791_003:0456a28": "諸法一念不住，異性起故，名無自性。",
    "T39n1791_003:0456a29": "「云何無二相？大慧！如光影至皆相待立，獨則不",
    "T39n1791_003:0456b01": "成。」言譬如光影、長短、黑白，悉相待立無實",
    "T39n1791_003:0456b02": "故，不得言二。",
    "T39n1791_003:0456b03": "「大慧！非於生死外有涅槃至無自性相汝當勤",
    "T39n1791_003:0456b04": "學。」謂了妄想性空，即生死成涅槃；若迷真",
    "T39n1791_003:0456b05": "實性有，即涅槃成生死。如生死涅槃既無二，",
    "T39n1791_003:0456b06": "類通一切法亦爾。",
    "T39n1791_003:0456b07": "爾時世尊重說頌言：「我常說空法，遠離於斷常，",
    "T39n1791_003:0456b08": "生死如幻夢，而彼業不壞。」言真實道理生死",
    "T39n1791_003:0456b09": "實空，猶如幻夢。但不得幻夢解者，生死諸業",
    "T39n1791_003:0456b10": "即不可壞。",
    "T39n1791_003:0456b11": "「虛空及涅槃，滅二亦如是，愚夫妄分別，諸聖離",
    "T39n1791_003:0456b12": "有無。」舉上三無為空，不得對涅槃說生死，",
    "T39n1791_003:0456b13": "亦不得對生死說涅槃。愚夫妄想故說為二，",
    "T39n1791_003:0456b14": "聖人體達故離有無。",
    "T39n1791_003:0456b15": "爾時世尊復告大慧菩薩摩訶薩言至「皆是此",
    "T39n1791_003:0456b16": "義。」言空等義，普入諸經，無有一法不含斯",
    "T39n1791_003:0456b17": "理。",
    "T39n1791_003:0456b18": "「大慧！諸修多羅至令生水想而實無水。」此謂",
    "T39n1791_003:0456b19": "會權歸實也。而諸經有不說空無生者，以眾",
    "T39n1791_003:0456b20": "生悕望不一，故如來隨眾生心，作種種異說，",
    "T39n1791_003:0456b21": "而實在乎心悟，不在文言。譬如群鹿為渴所",
    "T39n1791_003:0456b22": "逼，見春時焰而作水想，迷亂馳趣，而彼陽焰",
    "T39n1791_003:0456b23": "實非是水。",
    "T39n1791_003:0456b24": "「眾經所說亦復如是至應隨順義莫著言說。」",
    "T39n1791_003:0456b25": "勸依實義，莫著言說。",
    "T39n1791_003:0456b26": "爾時大慧菩薩摩訶薩至「如無價寶在垢衣中。」",
    "T39n1791_003:0456b27": "《如來藏經》亦云「一切眾生貪瞋癡諸煩惱",
    "T39n1791_003:0456b28": "中，有如來身，常無染污，德相具足，如我無異。」",
    "T39n1791_003:0456b29": "「外道說我是常作者至豈不同於外道我耶？」",
    "T39n1791_003:0456c01": "此難如來，若說有如來藏義，是違上一切修",
    "T39n1791_003:0456c02": "多羅皆應說空，即同外道說有神我。然彼計",
    "T39n1791_003:0456c03": "我其義有三：一者、體常名為作者；二者、雖在",
    "T39n1791_003:0456c04": "五陰而離於求那；三者、遍歷諸趣實非生滅。",
    "T39n1791_003:0456c05": "今說藏義，豈非同於外道我耶？",
    "T39n1791_003:0456c06": "佛言：「大慧！我說如來藏至不應於此執著於我。」",
    "T39n1791_003:0456c07": "言如來所說不同外道神我也。外道說我，",
    "T39n1791_003:0456c08": "如麻麥拇指，立其定相。佛說如來藏，或名為",
    "T39n1791_003:0456c09": "空，或名實際，乃至無願。斯則體一，應物名異，",
    "T39n1791_003:0456c10": "不同外道所說神我。以愚夫恐怖於無我故，",
    "T39n1791_003:0456c11": "如來方便說無所有境界，作如來藏門，勸諸",
    "T39n1791_003:0456c12": "菩薩不應於此同於外道計我。",
    "T39n1791_003:0456c13": "「大慧！譬如陶師於泥聚中至種種名字各各差",
    "T39n1791_003:0456c14": "別。」如陶師依一泥聚，隨其所須，方便作種",
    "T39n1791_003:0456c15": "種器，以譬如來於一法無我，應機方便或說",
    "T39n1791_003:0456c16": "如來藏，或說無我，種種名字不同也。",
    "T39n1791_003:0456c17": "「大慧！我說如來藏至應知無我如來藏義。」此",
    "T39n1791_003:0456c18": "明欲離妄見，證無上菩提，應知無我如來藏",
    "T39n1791_003:0456c19": "義。然言如來藏者。通有三義：一、隱覆義，謂",
    "T39n1791_003:0456c20": "覆藏如來，故云藏也。故《理趣般若經》云「一切",
    "T39n1791_003:0456c21": "眾生皆如來藏。」《勝鬘經》云「如來法身不離煩",
    "T39n1791_003:0456c22": "惱藏，名如來藏。」二、含攝義，謂如來法身含",
    "T39n1791_003:0456c23": "攝一切身相國土，神通大用無量功德故。亦",
    "T39n1791_003:0456c24": "謂含攝一切眾生，皆在如來藏內故。三、出生",
    "T39n1791_003:0456c25": "義，謂此法身既含眾德，了達證入即能出生。",
    "T39n1791_003:0456c26": "故《十地論》云「地智能生無漏因果，亦能生成",
    "T39n1791_003:0456c27": "人天道行。」此三義者，初約迷時，後約悟時，",
    "T39n1791_003:0456c28": "中間剋體。故《勝鬘經》云「若於無量煩惱所纏",
    "T39n1791_003:0456c29": "如來藏不疑惑者，於出纏無量煩惱藏法身",
    "T39n1791_003:0457a01": "亦無疑惑。」但果顯易信，因隱難明，故淺識之",
    "T39n1791_003:0457a02": "流輕因重果。願諸學者深信自心。",
    "T39n1791_003:0457a03": "爾時世尊而說頌言：「士夫相續蘊，眾緣及微塵，",
    "T39n1791_003:0457a04": "勝自在作者，此但心分別。」外道所計由神我",
    "T39n1791_003:0457a05": "故，令陰相續。又計微塵等與生法為緣，或計",
    "T39n1791_003:0457a06": "一切悉是勝妙自在天之所作，此但心量妄",
    "T39n1791_003:0457a07": "想。",
    "T39n1791_003:0457a08": "注大乘入楞伽經卷第三"
}