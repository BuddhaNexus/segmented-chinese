{
    "T10n0293_013:0719b15": "大方廣佛華嚴經卷第十三",
    "T10n0293_013:0719b17": "罽賓國三藏般若奉　詔譯",
    "T10n0293_013:0719b18": "入不思議解脫境界普賢行願品",
    "T10n0293_013:0719b19": "爾時，善財童子一心正念，隨順思惟彼王所",
    "T10n0293_013:0719b20": "得幻智法門，觀察彼王如幻解脫，思惟彼王",
    "T10n0293_013:0719b21": "如幻法性，發如幻願，淨如幻法，悟如幻業，隨",
    "T10n0293_013:0719b22": "順如幻成就之法，出生如幻不思議智，清淨",
    "T10n0293_013:0719b23": "如幻三世性相；以如幻智，起於種種如幻變",
    "T10n0293_013:0719b24": "化。如是思念，漸次前行，經歷人間聚落、城",
    "T10n0293_013:0719b25": "邑。或至曠野巖谷、險難山川原隰，處處尋求，",
    "T10n0293_013:0719b26": "無有疲懈。然後乃至妙光大城，於其門側",
    "T10n0293_013:0719b27": "問眾人言：「此名何城？何王統御？」人咸報言：「此",
    "T10n0293_013:0719b28": "妙光城，是大光王之所住處。」時，善財童子",
    "T10n0293_013:0719b29": "歡喜踊躍，志樂清淨。一心瞻慕，作如是念：「我",
    "T10n0293_013:0719c01": "善知識在此城中，我今必當親得奉覲，聞諸",
    "T10n0293_013:0719c02": "菩薩所行之行；聞諸菩薩出要之門；聞諸菩",
    "T10n0293_013:0719c03": "薩所證之法；聞諸菩薩不思議功德；聞諸菩",
    "T10n0293_013:0719c04": "薩不思議自在；聞諸菩薩不思議平等；聞諸",
    "T10n0293_013:0719c05": "菩薩不思議勇猛；聞諸菩薩不思議境界；聞",
    "T10n0293_013:0719c06": "諸菩薩不思議法性；聞諸菩薩不思議三昧；",
    "T10n0293_013:0719c07": "聞諸菩薩不思議解脫遊戲；聞諸菩薩不思",
    "T10n0293_013:0719c08": "議廣大清淨。」作是念已，入妙光城，周遍觀",
    "T10n0293_013:0719c09": "察。見此大城眾寶嚴飾，以金銀、瑠璃、玻瓈、",
    "T10n0293_013:0719c10": "赤珠、硨磲、碼碯七寶所成，七重寶塹，周匝",
    "T10n0293_013:0719c11": "圍遶。八功德水盈滿其中，底布金沙，光",
    "T10n0293_013:0719c12": "明照耀。優鉢羅華、波頭摩華、拘物頭華、芬",
    "T10n0293_013:0719c13": "陀利華遍布其上。其水清徹，隨時溫涼。白栴",
    "T10n0293_013:0719c14": "檀泥，澄垽其下。其水隨泥，如栴檀色。寶多羅",
    "T10n0293_013:0719c15": "樹七重行列，枝葉繁茂蓊欝莊嚴。七重金",
    "T10n0293_013:0719c16": "剛以為垣牆，所謂：師子光明金剛垣、無能超",
    "T10n0293_013:0719c17": "勝金剛垣、不可沮壞金剛垣、精進難伏金剛",
    "T10n0293_013:0719c18": "垣、堅固無著金剛垣、天衣網藏金剛垣、無",
    "T10n0293_013:0719c19": "垢妙色金剛垣。如是七重一一圍遶，悉以",
    "T10n0293_013:0719c20": "無數摩尼妙寶間錯莊嚴。閻浮檀金種種眾",
    "T10n0293_013:0719c21": "寶而為埤堄，金銀、瑠璃、赤珠、碼碯、玻瓈、海",
    "T10n0293_013:0719c22": "藏真珠等寶以為嚴飾。其城縱廣一十由旬，",
    "T10n0293_013:0719c23": "周迴八方，面開八門，皆以七寶周遍嚴飾。",
    "T10n0293_013:0719c24": "帝青瑠璃以為其地，眾色雜寶隨處莊嚴。",
    "T10n0293_013:0719c25": "種種珍奇，甚可愛樂。其城內有十億街道，一",
    "T10n0293_013:0719c26": "一道邊，安布妙寶以為莊嚴。過天帝釋所",
    "T10n0293_013:0719c27": "遊之路，一一道間皆有無數萬億眾生於",
    "T10n0293_013:0719c28": "中止住。無數百千廣大宮殿，一一皆以眾寶",
    "T10n0293_013:0719c29": "合成。復有無數不思議閻浮檀金樓閣，帝青",
    "T10n0293_013:0720a01": "瑠璃摩尼寶網羅覆其上；無數不思議白銀",
    "T10n0293_013:0720a02": "樓閣，赤真珠摩尼寶網羅覆其上；無數不",
    "T10n0293_013:0720a03": "思議毘瑠璃樓閣，廣博妙藏摩尼寶網羅覆",
    "T10n0293_013:0720a04": "其上；無數不思議玻瓈樓閣，日藏摩尼王網",
    "T10n0293_013:0720a05": "羅覆其上；無數不思議光照世間摩尼寶樓",
    "T10n0293_013:0720a06": "閣，吉祥光藏摩尼王網羅覆其上；無數不",
    "T10n0293_013:0720a07": "思議帝青摩尼寶王樓閣，妙光摩尼王網羅",
    "T10n0293_013:0720a08": "覆其上；無數不思議眾生海藏摩尼寶王樓",
    "T10n0293_013:0720a09": "閣，焰光明藏摩尼王網羅覆其上；無數不",
    "T10n0293_013:0720a10": "思議金剛寶王樓閣，無能勝幢摩尼王網羅",
    "T10n0293_013:0720a11": "覆其上；無數不思議栴檀香王樓閣，天曼",
    "T10n0293_013:0720a12": "陀羅華摩訶曼陀羅華網羅覆其上；無數不",
    "T10n0293_013:0720a13": "思議無等香王樓閣，種種華網羅覆其上。",
    "T10n0293_013:0720a14": "有如是等無數不思議種種莊嚴妙寶樓閣，",
    "T10n0293_013:0720a15": "種種寶網羅覆其上。一一樓閣，眾寶欄楯",
    "T10n0293_013:0720a16": "周匝圍遶；寶多羅樹，次第行列，皆以寶繩而",
    "T10n0293_013:0720a17": "為界道。一一寶繩，懸以金鈴；一一金鈴，眾",
    "T10n0293_013:0720a18": "寶鬘絡，如孔雀尾，異色端嚴，風動成音，",
    "T10n0293_013:0720a19": "聞之可意。其城復有阿僧祇摩尼寶網、阿僧",
    "T10n0293_013:0720a20": "祇寶鈴網、阿僧祇天香網、阿僧祇天華網，阿",
    "T10n0293_013:0720a21": "僧祇寶形像網。其城復有阿僧祇金剛帳、阿",
    "T10n0293_013:0720a22": "僧祇寶衣帳、阿僧祇寶蓋帳、阿僧祇寶幡帳、",
    "T10n0293_013:0720a23": "阿僧祇寶山帳、阿僧祇寶華鬘帳、阿僧祇",
    "T10n0293_013:0720a24": "寶樓閣帳之所彌覆，處處羅列寶蓋幢幡。城",
    "T10n0293_013:0720a25": "中寶池，德水盈滿；底布金沙，光映內外；天",
    "T10n0293_013:0720a26": "諸妙華，敷榮其上；天諸寶鳥，浮戲其中，出和",
    "T10n0293_013:0720a27": "雅音，悅可人意；池岸階砌，七寶莊嚴，帝釋",
    "T10n0293_013:0720a28": "寶池，無以為比。當此城中有一樓閣，名妙",
    "T10n0293_013:0720a29": "法藏，阿僧祇種種色寶以為莊嚴，光明照耀，",
    "T10n0293_013:0720b01": "最勝無比，眾生樂見，心無厭足，彼大光王，常",
    "T10n0293_013:0720b02": "處其中。",
    "T10n0293_013:0720b03": "爾時，善財童子於彼大城妙寶樓閣、寶池、寶",
    "T10n0293_013:0720b04": "塹、寶樹、寶牆、寶蓋、寶幢、寶鈴、寶網如是一切",
    "T10n0293_013:0720b05": "珍寶妙物，受用資具，乃至男女六塵境界皆",
    "T10n0293_013:0720b06": "無愛著；唯於正法園苑之中，深心渴慕，但",
    "T10n0293_013:0720b07": "正思惟究竟之法，一心願樂見善知識。漸",
    "T10n0293_013:0720b08": "漸前行，普遍觀察，見大光王去於所住樓閣",
    "T10n0293_013:0720b09": "不遠四衢道中，坐如意摩尼寶蓮華藏廣大",
    "T10n0293_013:0720b10": "莊嚴師子寶座。紺瑠璃寶以為其足；金繒",
    "T10n0293_013:0720b11": "為帳；眾寶為網；閻浮金繩交絡嚴飾上妙",
    "T10n0293_013:0720b12": "天衣，以為茵蓐，四布敷設阿僧祇妙寶形",
    "T10n0293_013:0720b13": "像，隨處莊嚴。其王具有三十二種大人之相，",
    "T10n0293_013:0720b14": "八十隨好而以嚴身。如真金山，光色熾盛；",
    "T10n0293_013:0720b15": "如淨空日，威光赫奕；如盛滿月，見者清涼，心",
    "T10n0293_013:0720b16": "無厭足；如梵天王，處於梵眾，威德殊勝；亦",
    "T10n0293_013:0720b17": "如大海，聚功德寶，無量無邊；亦如大雲，遍法",
    "T10n0293_013:0720b18": "性空，法雷震吼；如淨空界，顯現種種法門星",
    "T10n0293_013:0720b19": "象；如雪山王，相好樹林以為嚴飾；如須彌山，",
    "T10n0293_013:0720b20": "四色普現眾生心海；如寶洲渚，種種智寶充",
    "T10n0293_013:0720b21": "滿其中。於王座前復有無量金銀、瑠璃、真",
    "T10n0293_013:0720b22": "珠、摩尼、珊瑚、琥珀、珂貝、璧玉諸珍寶聚，種種",
    "T10n0293_013:0720b23": "寶衣、華鬘、瓔珞及諸飲食皆悉充滿。復見",
    "T10n0293_013:0720b24": "無數百千萬億駟馬寶車，百千萬億天諸妓",
    "T10n0293_013:0720b25": "樂，百千萬億天諸妙香，百千萬億病緣湯",
    "T10n0293_013:0720b26": "藥，無數乳牛蹄角金色，無數千億端正女人。",
    "T10n0293_013:0720b27": "上妙栴檀以塗其體，天衣瓔珞種種莊嚴，",
    "T10n0293_013:0720b28": "六十四能靡不該練，儀範禮則，悉皆善知。",
    "T10n0293_013:0720b29": "隨眾生心，而以給施；城邑、聚落四衢道側，",
    "T10n0293_013:0720c01": "相次陳列，福舍義堂，滿二十億。安置一切",
    "T10n0293_013:0720c02": "珍寶妙物及諸飲食，充滿其中。一一道傍",
    "T10n0293_013:0720c03": "有二十億諸大菩薩，以此諸物惠施眾生，",
    "T10n0293_013:0720c04": "令無所乏。為欲攝受諸眾生故，為欲發起",
    "T10n0293_013:0720c05": "一切眾生愛敬心故，為欲發起一切眾生歡",
    "T10n0293_013:0720c06": "喜心故，為欲發起一切眾生踊躍心故，為",
    "T10n0293_013:0720c07": "欲清淨一切眾生正信心故，為令眾生心清",
    "T10n0293_013:0720c08": "涼故，為令眾生除愛熱故，為令眾生息煩惱",
    "T10n0293_013:0720c09": "故，為令眾生解真實故，為令眾生入種智",
    "T10n0293_013:0720c10": "故，為令眾生捨怨敵故，為令眾生離諸惡",
    "T10n0293_013:0720c11": "故，為令眾生拔邪見故，為令眾生淨諸業",
    "T10n0293_013:0720c12": "故。",
    "T10n0293_013:0720c13": "時，善財童子五體投地，頂禮王足，遶無數匝，",
    "T10n0293_013:0720c14": "合掌而立，白言：「聖者！我已先發阿耨多羅",
    "T10n0293_013:0720c15": "三藐三菩提心，而未知菩薩云何學菩薩",
    "T10n0293_013:0720c16": "行、修菩薩道；我聞聖者善能誘誨，願為我",
    "T10n0293_013:0720c17": "說。」",
    "T10n0293_013:0720c18": "時，王告言：「善男子！我得淨修菩薩大慈幢行",
    "T10n0293_013:0720c19": "解脫門，清淨滿足。善男子！我於無量百千萬",
    "T10n0293_013:0720c20": "億乃至不可說不可說佛所，親近聽聞，問難",
    "T10n0293_013:0720c21": "此法，隨順思惟，審諦觀察，清淨悟入，修習莊",
    "T10n0293_013:0720c22": "嚴。善男子！我以此法為王，以此法教勅，以",
    "T10n0293_013:0720c23": "此法攝受，以此法隨逐世間，以此法興行政",
    "T10n0293_013:0720c24": "化，以此法調伏眾生，以此法引導眾生，以",
    "T10n0293_013:0720c25": "此法憐愍眾生，以此法安慰眾生，以此法運",
    "T10n0293_013:0720c26": "載眾生，以此法令眾生趣入，以此法令眾生",
    "T10n0293_013:0720c27": "修行，以此法與眾生方便，以此法令眾生思",
    "T10n0293_013:0720c28": "惟諸法究竟實性，以此法令眾生安住大慈；",
    "T10n0293_013:0720c29": "以慈為主，具足慈力。如是令住利益心、安",
    "T10n0293_013:0721a01": "樂心、哀愍心、攝受心、守護眾生心、常不捨離",
    "T10n0293_013:0721a02": "心、拔眾生苦無休息心、代諸眾生恒受苦",
    "T10n0293_013:0721a03": "心、令諸眾生住安樂心。為令眾生捨離一切",
    "T10n0293_013:0721a04": "障蓋、纏縛，得自在故；為令眾生究竟安樂，於",
    "T10n0293_013:0721a05": "諸眾生得自在故；為令眾生永斷如草蔓莚，",
    "T10n0293_013:0721a06": "滋長生死心故；為令眾生永斷如河相續，流",
    "T10n0293_013:0721a07": "注結使心故；為令眾生永斷煩惱習氣心故；",
    "T10n0293_013:0721a08": "為令眾生住於法性寂靜心故；為令眾生永",
    "T10n0293_013:0721a09": "息一切不善法故；為令眾生截生死流，入法",
    "T10n0293_013:0721a10": "流故；為令眾生入深法界，心無退轉；以智",
    "T10n0293_013:0721a11": "慧火，燒煩惱薪，永斷一切五道生處，具菩薩",
    "T10n0293_013:0721a12": "行，向一切智，心海清淨，無諸濁亂，信力堅固，",
    "T10n0293_013:0721a13": "諸天、魔、梵、沙門、婆羅門、人與非人所不能動。",
    "T10n0293_013:0721a14": "「善男子！我住如是大慈幢行解脫門故，能以",
    "T10n0293_013:0721a15": "正法教化世間。善男子！我國土中一切眾",
    "T10n0293_013:0721a16": "生，皆於我所無有恐怖。善男子！若有一切貧",
    "T10n0293_013:0721a17": "乏眾生，裸露飢羸來至我所。或求衣服，或求",
    "T10n0293_013:0721a18": "飲食，乃至求索一切所須受用之物，我開庫",
    "T10n0293_013:0721a19": "藏示令知見，而告之言：『汝等昔來為此財",
    "T10n0293_013:0721a20": "寶造十不善種種惡業，由是業故貧窮、裸露、",
    "T10n0293_013:0721a21": "衣食不充。我於今者悉施，汝等恣意取之。既",
    "T10n0293_013:0721a22": "自充足，隨力修行，莫造諸惡，莫害眾生，莫起",
    "T10n0293_013:0721a23": "諸見，莫生執著。汝等貧乏，若有所須，當來我",
    "T10n0293_013:0721a24": "所及四衢道二十億處義堂福舍，一切財",
    "T10n0293_013:0721a25": "寶種種具足。汝隨意取，勿生疑難。』「善男子！此",
    "T10n0293_013:0721a26": "妙光城所住眾生，皆是菩薩發大乘意，行大",
    "T10n0293_013:0721a27": "乘行。於諸眾生起大悲心，普遍清淨，隨心",
    "T10n0293_013:0721a28": "所欲，所見不同。或見此城其量狹小，或見此",
    "T10n0293_013:0721a29": "城其量廣大，或見此城土沙為地，或見瑠璃",
    "T10n0293_013:0721b01": "眾摩尼寶以為其地，或見垣牆聚土成立，或",
    "T10n0293_013:0721b02": "無能勝金剛所成，或見其地高下不平，或見",
    "T10n0293_013:0721b03": "其地平坦如掌，或見屋宅土木所成，或見殿",
    "T10n0293_013:0721b04": "堂眾寶嚴飾，及諸樓閣、階墀、窓闥、軒檻、戶牖，",
    "T10n0293_013:0721b05": "如是一切無非妙寶。",
    "T10n0293_013:0721b06": "「善男子！若有眾生其心清淨，曾種善根，供",
    "T10n0293_013:0721b07": "養諸佛，發心趣向一切智道，以一切智為歸",
    "T10n0293_013:0721b08": "依處，及我昔時修菩薩行，以四攝事，曾",
    "T10n0293_013:0721b09": "所攝受，則見此城，具足眾寶，清淨莊嚴，餘",
    "T10n0293_013:0721b10": "皆見穢。",
    "T10n0293_013:0721b11": "「善男子！此國土中一切眾生，五濁世時，隨本",
    "T10n0293_013:0721b12": "業習，樂造諸惡，我起憐愍，攝受彼心，而欲救",
    "T10n0293_013:0721b13": "護。入於菩薩大慈為首，隨順世間大三昧門。",
    "T10n0293_013:0721b14": "善男子！我當入此三昧門時，彼諸眾生所有",
    "T10n0293_013:0721b15": "怖畏心、惱害心、怨敵心、諍論心，如是諸心，悉",
    "T10n0293_013:0721b16": "自銷滅。何以故？入於菩薩大慈為首，順世三",
    "T10n0293_013:0721b17": "昧本性功能，法如是故。善男子！且待須臾，自",
    "T10n0293_013:0721b18": "當得見。」時，大光王即入此定，其城內外六種",
    "T10n0293_013:0721b19": "震動，寶地、寶牆、寶堂、寶殿、臺觀、樓閣、階砌、戶",
    "T10n0293_013:0721b20": "牖，如是一切，互相衝擊，悉向於王，咸作曲",
    "T10n0293_013:0721b21": "躬敬禮之像，咸出妙音稱讚王德。其城內",
    "T10n0293_013:0721b22": "外所有人民靡不同時歡喜踊躍，俱來王所，",
    "T10n0293_013:0721b23": "投地頂禮。近王所住鳥獸之屬，互相瞻視，起",
    "T10n0293_013:0721b24": "慈悲心，咸向王前恭敬禮拜。一切山原及諸",
    "T10n0293_013:0721b25": "草樹，莫不迴轉，咸向於王如禮敬像。陂池、泉",
    "T10n0293_013:0721b26": "井及以河海，悉皆騰溢，流注王前；十千龍王",
    "T10n0293_013:0721b27": "起大香雲，震雷激電，灑細香雨。復有十千六",
    "T10n0293_013:0721b28": "欲天王，所謂：四大天王、忉利天王、夜摩天王、",
    "T10n0293_013:0721b29": "兜率陀天王、妙變化天王、他化自在天王，如",
    "T10n0293_013:0721c01": "是等王而為上首，於虛空中作眾妓樂。阿僧",
    "T10n0293_013:0721c02": "祇天女歌詠讚歎；阿僧祇天寶華雲、阿僧祇",
    "T10n0293_013:0721c03": "天寶香雲、阿僧祇天寶鬘雲、阿僧祇天末香",
    "T10n0293_013:0721c04": "雲、阿僧祇天寶衣雲、阿僧祇天寶蓋雲、阿",
    "T10n0293_013:0721c05": "僧祇天寶幢雲、阿僧祇天寶幡雲，遍虛空中",
    "T10n0293_013:0721c06": "而為嚴飾，供養於王。復有[醫-酉+言]羅鉢那大象",
    "T10n0293_013:0721c07": "王，以自在力，於虛空中布阿僧祇大寶蓮華；",
    "T10n0293_013:0721c08": "垂阿僧祇天寶瓔珞、阿僧祇寶繒帶、阿僧祇",
    "T10n0293_013:0721c09": "寶嚴具、阿僧祇寶衣服、阿僧祇寶鬘、阿僧",
    "T10n0293_013:0721c10": "祇寶華、阿僧祇寶香、阿僧祇燒香、阿僧祇",
    "T10n0293_013:0721c11": "塗香，種種奇妙以為嚴飾。阿僧祇天女出",
    "T10n0293_013:0721c12": "美妙音，歌詠讚歎。閻浮提內復有阿僧祇百",
    "T10n0293_013:0721c13": "千萬億諸羅剎王、諸夜叉王、鳩槃茶王、毘",
    "T10n0293_013:0721c14": "舍闍王、諸鬼王等，或居陸地、或處虛空、或住",
    "T10n0293_013:0721c15": "山間、或居大海；如是一切飲血、噉肉，殘害眾",
    "T10n0293_013:0721c16": "生，皆起慈心，願行利益，明識後世，不造諸",
    "T10n0293_013:0721c17": "惡，恭敬合掌，頂禮於王；恐怖不生，身心寂靜，",
    "T10n0293_013:0721c18": "皆得無量廣大安樂。如閻浮提餘三天下，乃",
    "T10n0293_013:0721c19": "至三千大千世界并及十方百千萬億那由",
    "T10n0293_013:0721c20": "他世界，其中所有毒惡眾生，悉亦如是。如是",
    "T10n0293_013:0721c21": "一切皆以菩薩大慈為首，隨順世間三昧法",
    "T10n0293_013:0721c22": "門，力如是故。",
    "T10n0293_013:0721c23": "時，大光王從三昧起，告善財言：「善男子！我唯",
    "T10n0293_013:0721c24": "得此菩薩大慈幢行順世三昧解脫門，如諸",
    "T10n0293_013:0721c25": "菩薩摩訶薩為高蓋，慈心普蔭諸眾生故；",
    "T10n0293_013:0721c26": "為圓滿，平等救護無分別故；為修行，下、中、上",
    "T10n0293_013:0721c27": "行悉等行故；為大地，能以慈心任持一切諸",
    "T10n0293_013:0721c28": "眾生故；為盛滿月，福德光明於諸世間平等",
    "T10n0293_013:0721c29": "現故；為淨日輪，以智光明照了一切所知境",
    "T10n0293_013:0722a01": "故；為世明燈，能破眾生諸黑闇故；為水清",
    "T10n0293_013:0722a02": "珠，能清眾生諂誑濁故；為如意寶，能滿眾生",
    "T10n0293_013:0722a03": "心所願故；為猛疾風，任持眾生及三昧宮殿",
    "T10n0293_013:0722a04": "一切智智大法城故；而我云何能知其行、",
    "T10n0293_013:0722a05": "能說其德、能稱量彼福德大山、能瞻仰彼",
    "T10n0293_013:0722a06": "功德眾星、能觀察彼大願風輪、能校量彼法",
    "T10n0293_013:0722a07": "平等力、能發起彼大修行心、能顯示彼大莊",
    "T10n0293_013:0722a08": "嚴海、能闡明彼普賢行門、能深入彼諸三",
    "T10n0293_013:0722a09": "昧窟、能讚歎彼大慈悲雲、能降注彼甘露法",
    "T10n0293_013:0722a10": "雨？善男子！於此南方，有一王都名曰安住；",
    "T10n0293_013:0722a11": "有優婆夷名曰不動；汝詣彼問菩薩云何",
    "T10n0293_013:0722a12": "學菩薩行、修菩薩道。」時，善財童子頂禮王",
    "T10n0293_013:0722a13": "足，遶無數匝，慇懃瞻仰，辭退而去。",
    "T10n0293_013:0722a14": "爾時，善財童子出妙光城，行於道路，正念思",
    "T10n0293_013:0722a15": "惟大光王教，憶念菩薩大慈幢行，思惟菩薩",
    "T10n0293_013:0722a16": "順世三昧，普見彼不思議菩薩清淨身，普念",
    "T10n0293_013:0722a17": "彼不思議妙寶師子座，增長彼不思議大願",
    "T10n0293_013:0722a18": "福德自在力，堅固彼不思議成熟眾生智，觀",
    "T10n0293_013:0722a19": "察彼不思議、不共受用大威德，憶念彼不思",
    "T10n0293_013:0722a20": "議神通差別相，思惟彼不思議清淨大眾會，",
    "T10n0293_013:0722a21": "分別彼不思議菩薩所作業；憶念明了，隨順",
    "T10n0293_013:0722a22": "信解，生歡喜心、生澄淨心、生猛利心、生欣悅",
    "T10n0293_013:0722a23": "心、生慶幸心、生踊躍心、生不亂心、生明照",
    "T10n0293_013:0722a24": "心、生堅固心、生廣博心、生無盡心。如是思",
    "T10n0293_013:0722a25": "惟，悲泣流淚。念善知識，實為希有，難見、難",
    "T10n0293_013:0722a26": "聞。善知識者，是我寶山，出生一切諸功德寶；",
    "T10n0293_013:0722a27": "能遍清淨諸菩薩行，圓滿菩薩一切淨念，清",
    "T10n0293_013:0722a28": "淨菩薩陀羅尼輪，顯發菩薩三昧光明，修治",
    "T10n0293_013:0722a29": "菩薩見佛境界，普雨一切諸佛法雨，顯現如",
    "T10n0293_013:0722b01": "來不思議智，顯示一切菩薩願門，生長一切",
    "T10n0293_013:0722b02": "菩薩根芽。復作是念：「善知識者，能救護我，",
    "T10n0293_013:0722b03": "令我不墮一切惡趣；善知識者，能引導我，",
    "T10n0293_013:0722b04": "令我得入平等佛慧；善知識者，能顯照我，令",
    "T10n0293_013:0722b05": "我了知諸夷險道；善知識者，能開示我，令",
    "T10n0293_013:0722b06": "我解了大乘奧義；善知識者，能勸發我，令我",
    "T10n0293_013:0722b07": "速入普賢諸行；善知識者，能曉悟我，令我",
    "T10n0293_013:0722b08": "速到一切智城；善知識者，能誨諭我，令我趣",
    "T10n0293_013:0722b09": "入法界大海；善知識者，能勸誘我，令我普見",
    "T10n0293_013:0722b10": "三世法海；善知識者，能教授我，令我得與眾",
    "T10n0293_013:0722b11": "聖集會；善知識者能增長我，令我出生一切",
    "T10n0293_013:0722b12": "白法。念善知識能以如是利益眾生。」善財",
    "T10n0293_013:0722b13": "童子如是思惟，涕淚盈目，彼常守護覺悟菩",
    "T10n0293_013:0722b14": "薩，猶影隨形。如來使天於虛空中而告之",
    "T10n0293_013:0722b15": "言：「善男子！其有隨順善知識教，諸佛世尊",
    "T10n0293_013:0722b16": "悉皆歡喜；其有隨順善知識語，則得近於一",
    "T10n0293_013:0722b17": "切智地；其有能於善知識行，心無疑惑，則常",
    "T10n0293_013:0722b18": "值遇一切善友；其有發心，願常不離善知識",
    "T10n0293_013:0722b19": "者，則得具足一切甚深最勝義利。善男子！",
    "T10n0293_013:0722b20": "汝可往詣安住王都，即當得見不動優婆夷",
    "T10n0293_013:0722b21": "大善知識，從彼請問諸菩薩行。」",
    "T10n0293_013:0722b22": "爾時，善財童子從彼三昧智光明起，漸次遊",
    "T10n0293_013:0722b23": "行，至安住城，周遍求問不動優婆夷，今在何",
    "T10n0293_013:0722b24": "所？遇彼人眾咸示之言：「善男子！不動優婆夷",
    "T10n0293_013:0722b25": "身是童女，侍覲父母，在自宅中，與其親屬及",
    "T10n0293_013:0722b26": "無量人，周匝圍遶，演說妙法。」善財聞已，其",
    "T10n0293_013:0722b27": "心歡喜，生寂靜心，生愛敬心，如見父母。念我",
    "T10n0293_013:0722b28": "於今所願圓滿。即詣不動優婆夷所，到彼宅",
    "T10n0293_013:0722b29": "門，住立觀察。入其宅內，見彼堂宇，微妙清淨，",
    "T10n0293_013:0722c01": "眾寶莊嚴。金色光明，普皆照耀。如是光明，觸",
    "T10n0293_013:0722c02": "善財身，善財即時獲得五百妙三昧門。所謂：",
    "T10n0293_013:0722c03": "入一切安樂自在幢三昧門；了一切寂靜相",
    "T10n0293_013:0722c04": "三昧門；遠離一切世間三昧門；普眼捨得三",
    "T10n0293_013:0722c05": "昧門；如來藏三昧門；得如是等五百三昧門。",
    "T10n0293_013:0722c06": "以得如是三昧門故，身心柔軟，如七日胎，",
    "T10n0293_013:0722c07": "微妙輕安，世無過者。又聞妙香，非諸天、龍、乾",
    "T10n0293_013:0722c08": "闥婆等人與非人之所能有。即前往詣，恭敬",
    "T10n0293_013:0722c09": "合掌，一心觀察。見其形色，端正殊妙，十方世",
    "T10n0293_013:0722c10": "界一切女人無能與比，況復過者。唯除如來",
    "T10n0293_013:0722c11": "及以一切灌頂菩薩。其身殊勝，口出妙香。",
    "T10n0293_013:0722c12": "宮殿莊嚴，受用資具、眷屬圍遶，威光熾盛，清",
    "T10n0293_013:0722c13": "淨無染，悉無與等，況其過者？十方世界一切",
    "T10n0293_013:0722c14": "眾生無有於此優婆夷所起染著心。若有眾",
    "T10n0293_013:0722c15": "生暫得瞻見，所有煩惱悉自銷滅。譬如百萬",
    "T10n0293_013:0722c16": "大梵天王，決定不生欲界煩惱。其有見此優",
    "T10n0293_013:0722c17": "婆夷者不起煩惱，亦復如是。十方眾生觀",
    "T10n0293_013:0722c18": "此女人，歡喜愛敬，心無厭足，唯除具足大智",
    "T10n0293_013:0722c19": "慧者。爾時，善財童子曲躬合掌，恭敬瞻視，正",
    "T10n0293_013:0722c20": "念觀察。見此女人，其身自在，不可思議。色",
    "T10n0293_013:0722c21": "相顏容，世無與等；光明洞徹，物無能障。普為",
    "T10n0293_013:0722c22": "法界一切眾生，作大饒益，無有窮盡。其身毛",
    "T10n0293_013:0722c23": "孔，恒出妙香，眷屬無邊，宮殿第一；功德深廣，",
    "T10n0293_013:0722c24": "不可思議，莫能究盡，知其涯際。生歡喜心，以",
    "T10n0293_013:0722c25": "偈讚曰：",
    "T10n0293_013:0722c26": "「汝常護持清淨戒，　　普修菩薩無垢忍，",
    "T10n0293_013:0722c27": "　堅進不動如金剛，　　妙果超世無能比。」◎",
    "T10n0293_013:0722c28": "◎爾時，善財童子說此偈已，白言：「聖者！我已",
    "T10n0293_013:0722c29": "先發阿耨多羅三藐三菩提心，而未知菩薩",
    "T10n0293_013:0723a01": "云何學菩薩行，云何修菩薩道；我聞聖者善",
    "T10n0293_013:0723a02": "能誘誨，願為我說。」時，不動優婆夷以菩薩柔",
    "T10n0293_013:0723a03": "軟語、可愛語、慈悲語，慰諭善財，而告之言：",
    "T10n0293_013:0723a04": "「善哉！善哉！善男子！汝已能發阿耨多羅三藐",
    "T10n0293_013:0723a05": "三菩提心。善男子！我得菩薩難摧伏智慧",
    "T10n0293_013:0723a06": "藏解脫門，我得菩薩堅固受持願行門，我得",
    "T10n0293_013:0723a07": "菩薩一切法平等地總持門，我得菩薩一切",
    "T10n0293_013:0723a08": "法智光照辯才門，我得菩薩求一切法心無",
    "T10n0293_013:0723a09": "疲厭莊嚴三昧門。」善財童子白言：「聖者！菩薩",
    "T10n0293_013:0723a10": "難摧伏智慧藏解脫門，乃至求法心無疲厭",
    "T10n0293_013:0723a11": "莊嚴三昧門境界云何？」答言：「善男子！此處甚",
    "T10n0293_013:0723a12": "深，難知難信。」善財白言：「唯願聖者承佛神力，",
    "T10n0293_013:0723a13": "為我宣說。我因聖者善知識力，能信、能受、能",
    "T10n0293_013:0723a14": "解、能知、能甚深入、能隨順行，明了觀察，憶念",
    "T10n0293_013:0723a15": "修習，離諸分別，究竟平等。」◎",
    "T10n0293_013:0723a16": "大方廣佛華嚴經卷第十三"
}