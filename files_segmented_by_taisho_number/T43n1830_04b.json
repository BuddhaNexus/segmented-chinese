{
    "T43n1830_04b:0366c12": "folio_4b 成唯識論述記卷第四末",
    "T43n1830_04b:0366c14": "沙門基撰",
    "T43n1830_04b:0366c15": "論。又契經說至不應有故。述曰。下第八證。",
    "T43n1830_04b:0366c16": "引四食經　識食既成即第八識。謂佛初踰",
    "T43n1830_04b:0366c17": "城出家。於外道尼乾子所學修苦行。由彼",
    "T43n1830_04b:0366c18": "外道懸頭拔髮自餓投巖。故佛六年日食",
    "T43n1830_04b:0366c19": "麻麥。既知非道便棄捨之。牧牛女邊受乳",
    "T43n1830_04b:0366c20": "糜食。受吉祥草詣菩提樹。於其後夜便",
    "T43n1830_04b:0366c21": "證菩提。彼外道等見受乳糜。遂生誹謗言",
    "T43n1830_04b:0366c22": "破我戒。復聞證得無上菩提。伺佛晨朝入",
    "T43n1830_04b:0366c23": "城乞食。便往試佛先詣城門。既見如來便",
    "T43n1830_04b:0366c24": "為問曰。言證一法世不能知。請為具陳。",
    "T43n1830_04b:0366c25": "其義何者。佛欲除彼無義苦行乃報之曰。",
    "T43n1830_04b:0366c26": "一切有情皆依食住。正覺正說。餘不能知。",
    "T43n1830_04b:0366c27": "外道咲曰。愚者亦解。何言正覺。深生誹謗",
    "T43n1830_04b:0366c28": "　此經即是彼時所說。大小二乘皆共信有。",
    "T43n1830_04b:0366c29": "雖總言食破彼自餓。意許四種。無一有情",
    "T43n1830_04b:0367a01": "一剎那中無四食者。即遍三界．五趣．四生。",
    "T43n1830_04b:0367a02": "其中識者即阿賴耶。是因緣本。佛悟諸法",
    "T43n1830_04b:0367a03": "密意說之。言雖在近意在於遠。文段有",
    "T43n1830_04b:0367a04": "三。一如上解。",
    "T43n1830_04b:0367a05": "論。謂契經說食有四種。述曰。此則總標。",
    "T43n1830_04b:0367a06": "下文有四。初陳自宗義。二方破他。三結識",
    "T43n1830_04b:0367a07": "食體。四釋妨難。",
    "T43n1830_04b:0367a08": "論。一者段食變壞為相。述曰。陳宗有四。",
    "T43n1830_04b:0367a09": "一出體。二法攝。三釋義。四辨界。此出體",
    "T43n1830_04b:0367a10": "也。先出食相　今言段者即分段義。香．味．",
    "T43n1830_04b:0367a11": "觸三變壞為相。於變壞時為食相故。先言",
    "T43n1830_04b:0367a12": "團食言可團聚。此言非也。其水飲等不可",
    "T43n1830_04b:0367a13": "團故。但可說言分分受之故名段食。",
    "T43n1830_04b:0367a14": "此何為性。",
    "T43n1830_04b:0367a15": "論。謂欲界繫至能為食事。述曰。由此准知",
    "T43n1830_04b:0367a16": "下三不言界即許界通三。幾事為性香．味．",
    "T43n1830_04b:0367a17": "觸三。六十六云。攝食由諸句等。及五十七末",
    "T43n1830_04b:0367a18": "極廣明之。對法五說。十一界攝。即此三界。",
    "T43n1830_04b:0367a19": "此三一切皆是食耶　於變壞時能為食事。",
    "T43n1830_04b:0367a20": "非未變壞說為段食。即非此三一切皆食",
    "T43n1830_04b:0367a21": "　對法五說。有變壞故。有變壞者資益之",
    "T43n1830_04b:0367a22": "時方名食故。初食未壞但觸所得。六十六",
    "T43n1830_04b:0367a23": "說名為觸食。望一食者。非望餘生。若望",
    "T43n1830_04b:0367a24": "一切有非是食。即於色界應有段食。由",
    "T43n1830_04b:0367a25": "欲界三皆是食故。色界有觸而非段食。如",
    "T43n1830_04b:0367a26": "俱舍論第二卷中。問答色界無此所以。",
    "T43n1830_04b:0367a27": "問何故色處非段食耶。",
    "T43n1830_04b:0367a28": "論。由此色處至色無用故。述曰。勝定果色",
    "T43n1830_04b:0367a29": "亦色處類。非變壞時能為資益故非段食。",
    "T43n1830_04b:0367b01": "以變壞時色於自根不能資益。於其自根",
    "T43n1830_04b:0367b02": "既無資用。於餘根等亦無作用。不資養等",
    "T43n1830_04b:0367b03": "　又色麁著與根相離方能為境。不與根",
    "T43n1830_04b:0367b04": "合故非是食。如攝事分中第九十四卷亦廣",
    "T43n1830_04b:0367b05": "分別。本地第五卷亦具明之。不能煩敘。",
    "T43n1830_04b:0367b06": "聲體疎遠。離質用興不能資益故非是食",
    "T43n1830_04b:0367b07": "　問此三為食。為對自根。亦對餘識　答",
    "T43n1830_04b:0367b08": "此三入腹變壞之時。先資自根為資養已。",
    "T43n1830_04b:0367b09": "然後乃能資諸根等。發識明利說名為食。",
    "T43n1830_04b:0367b10": "非要別對自識所取　其廢立等諸門分別。",
    "T43n1830_04b:0367b11": "如別章說。",
    "T43n1830_04b:0367b12": "論。二者觸食至能為食事。述曰。如六十六．",
    "T43n1830_04b:0367b13": "攝事分中。皆以觸數為此食體。由有漏觸",
    "T43n1830_04b:0367b14": "纔觸境時。攝受喜．樂能為食事。謂能資養",
    "T43n1830_04b:0367b15": "生長喜．樂．捨受令增攝益於身故名為食",
    "T43n1830_04b:0367b16": "八識俱觸皆是食耶。",
    "T43n1830_04b:0367b17": "論。此觸雖與至資養勝故。述曰。此觸食體",
    "T43n1830_04b:0367b18": "皆通八觸。雖體通與諸識相應。屬六識",
    "T43n1830_04b:0367b19": "者。食義偏勝。勝義如何。所觸之境相麁顯故。",
    "T43n1830_04b:0367b20": "別能攝受喜．樂受故。能生順益身之捨",
    "T43n1830_04b:0367b21": "故。是偏勝義。七．八俱觸境微細故。全不能",
    "T43n1830_04b:0367b22": "生喜．樂受故。雖生捨受。但不為損而非",
    "T43n1830_04b:0367b23": "益故。由此義顯觸生苦．憂非順益捨有",
    "T43n1830_04b:0367b24": "非食體。不資養故。",
    "T43n1830_04b:0367b25": "有人因見世親攝論第三卷。云觸食屬六",
    "T43n1830_04b:0367b26": "識。便云觸食體即六識。此義不然。六十六",
    "T43n1830_04b:0367b27": "卷．攝事分中　今此論中亦說觸數為觸食",
    "T43n1830_04b:0367b28": "體。世親但言此屬六識。此中會取屬六",
    "T43n1830_04b:0367b29": "之觸。非取彼識。此文為定　問喜．樂．捨受",
    "T43n1830_04b:0367c01": "既能資益。何故非食　答得根本境本資益",
    "T43n1830_04b:0367c02": "者。唯觸數故。",
    "T43n1830_04b:0367c03": "論。三意思食至能為食事。述曰。此體即是",
    "T43n1830_04b:0367c04": "有漏思數。與欲數俱方是食體。餘相應思",
    "T43n1830_04b:0367c05": "無希望相故。若希可愛境。此通未來及與",
    "T43n1830_04b:0367c06": "現在。然對法等欲緣未來現在無欲。即欲",
    "T43n1830_04b:0367c07": "無減不緣三世。今言希望希望三世皆與",
    "T43n1830_04b:0367c08": "其合。何妨此欲通緣三世。若緣過去與念",
    "T43n1830_04b:0367c09": "何異。念但追憶。而不希望與彼法合。若爾",
    "T43n1830_04b:0367c10": "應念亦緣未來。念類無失。緣亦無爽。",
    "T43n1830_04b:0367c11": "論。此思雖與至希望勝故。述曰。此食通與",
    "T43n1830_04b:0367c12": "八識相應故。雖通與八識相應。屬意識者",
    "T43n1830_04b:0367c13": "食義偏勝。故瑜伽說。深勝希望及緣未來。",
    "T43n1830_04b:0367c14": "非餘俱思希望勝故。由此亦准。屬六識者",
    "T43n1830_04b:0367c15": "體非六識。不爾思食體應第六　問欲何",
    "T43n1830_04b:0367c16": "故不為食體。而取俱思　答思慮益根非",
    "T43n1830_04b:0367c17": "欲能故。",
    "T43n1830_04b:0367c18": "論。四者識食至能為食事。述曰。由前三食",
    "T43n1830_04b:0367c19": "勢分力故。此識得增長。識復長養諸根大",
    "T43n1830_04b:0367c20": "種能為食事。六十六等說。由段食等資養",
    "T43n1830_04b:0367c21": "根大。令所發識明利現前故。由段等三食",
    "T43n1830_04b:0367c22": "勢力資長於識。五十七說。令識增盛已識",
    "T43n1830_04b:0367c23": "後長養諸根大種。",
    "T43n1830_04b:0367c24": "論。此識雖通至執持勝故。述曰。識食體通",
    "T43n1830_04b:0367c25": "八識。而第八識食義勝。故攝論．對法。皆唯",
    "T43n1830_04b:0367c26": "取第八。但由觸．思資長第八。為遠疎緣亦",
    "T43n1830_04b:0367c27": "由段食　此第八何以勝。不改易。恒一類。",
    "T43n1830_04b:0367c28": "無間斷。常相續。執持勝故。",
    "T43n1830_04b:0367c29": "論。由是集論至十一界攝。述曰。第二法攝。",
    "T43n1830_04b:0368a01": "由此段食三處為性。觸思體者即觸．思數。",
    "T43n1830_04b:0368a02": "識食體通八識。集論第三．雜集第五。說三",
    "T43n1830_04b:0368a03": "蘊．五處．十一界一分為體。三蘊即色．行．識。",
    "T43n1830_04b:0368a04": "五處即香．味．觸．意．法處。十一界即七心．香．",
    "T43n1830_04b:0368a05": "味．觸．法界。然彼言一分。此處略之。彼通有",
    "T43n1830_04b:0368a06": "漏．無漏。今唯取有漏。又彼通等流．長養．報．",
    "T43n1830_04b:0368a07": "非報．三性．三受等故。",
    "T43n1830_04b:0368a08": "何故名食。",
    "T43n1830_04b:0368a09": "論。此四能持至故名為食。述曰。第三釋食",
    "T43n1830_04b:0368a10": "義也。",
    "T43n1830_04b:0368a11": "論。段食唯於至隨識有無。述曰。第四辨界。",
    "T43n1830_04b:0368a12": "段食下界用。順欲勝故。觸．意思二遍三界",
    "T43n1830_04b:0368a13": "用。六相應者隨識或無。八相應者隨識恒",
    "T43n1830_04b:0368a14": "有。故依識轉隨識有無。即顯識食亦通三",
    "T43n1830_04b:0368a15": "界。故四食體不減不增。如大論第六十六．",
    "T43n1830_04b:0368a16": "攝事分．本地第五等卷說。",
    "T43n1830_04b:0368a17": "此上大乘引傍乘義且出食體。自下第二",
    "T43n1830_04b:0368a18": "破執諸識為識食者。於中有四。一總破",
    "T43n1830_04b:0368a19": "諸部。二別破薩婆多。三別破上座。四別破",
    "T43n1830_04b:0368a20": "經部。",
    "T43n1830_04b:0368a21": "論。眼等轉識至能持身命。述曰。此是初總。",
    "T43n1830_04b:0368a22": "謂六轉識五位有間斷。三性等轉易。不遍",
    "T43n1830_04b:0368a23": "三界。亦非恒時。故不能持身及命也。",
    "T43n1830_04b:0368a24": "自下別解。隨其所應各對宗說。",
    "T43n1830_04b:0368a25": "論。謂無心定至有間斷故。述曰。釋上間斷",
    "T43n1830_04b:0368a26": "　無心定者。二無心定　熟眠者。無心眠　悶",
    "T43n1830_04b:0368a27": "絕亦爾　生無想天有間斷故。此解有間。",
    "T43n1830_04b:0368a28": "論。設有心位至非遍非恒。述曰。設除此五",
    "T43n1830_04b:0368a29": "位。隨所依根．所緣境界．三性異．三界別．九",
    "T43n1830_04b:0368b01": "地殊．漏無漏等。有轉易故。此解有轉　於",
    "T43n1830_04b:0368b02": "持身命。非遍三界。亦非是恒互持諸根。",
    "T43n1830_04b:0368b03": "六種轉識。一非恒有。二轉易故。",
    "T43n1830_04b:0368b04": "論。諸有執無至皆依食住。述曰。二十部",
    "T43n1830_04b:0368b05": "中。汝若執無第八識者。依何等食經說是",
    "T43n1830_04b:0368b06": "言。一切有情皆依食住。若以轉識而為食",
    "T43n1830_04b:0368b07": "者。即入無心定等位時。便有有情不依食",
    "T43n1830_04b:0368b08": "住。如何佛說一切有情皆依食住。",
    "T43n1830_04b:0368b09": "論。非無心位至無體用故。述曰。破薩婆多",
    "T43n1830_04b:0368b10": "等。薩婆多言無心位中雖無有識。入定前",
    "T43n1830_04b:0368b11": "識為識食體有何過失。我過去有故　然",
    "T43n1830_04b:0368b12": "彼起食用。唯過．現世。非未來世。今設遮之",
    "T43n1830_04b:0368b13": "言未來也。今言不應爾。總非量云。定之前",
    "T43n1830_04b:0368b14": "後去來有漏順益之識。非食體用。非現．常",
    "T43n1830_04b:0368b15": "故。如空花等。彼宗不許無體用因。故但宗",
    "T43n1830_04b:0368b16": "法。遮過去令無食體用。但遮未來食體。今",
    "T43n1830_04b:0368b17": "設遮未來用。此是不許有體等難。",
    "T43n1830_04b:0368b18": "論。設有體用至非食性故。述曰。自下設許",
    "T43n1830_04b:0368b19": "有體用難。去來識等如上所言。亦非食",
    "T43n1830_04b:0368b20": "性。非現在故。如虛空等。以無為非食故。",
    "T43n1830_04b:0368b21": "非現在因。雖現在者非皆是食體。是同品",
    "T43n1830_04b:0368b22": "定有性故。得成正因。",
    "T43n1830_04b:0368b23": "論。亦不可說至有情為食。述曰。上來破世。",
    "T43n1830_04b:0368b24": "下別破法。此正破彼宗。薩婆多云。定前久",
    "T43n1830_04b:0368b25": "心非是食性。隣入定心正是食體。與無心",
    "T43n1830_04b:0368b26": "位有情為食。亦名食住。",
    "T43n1830_04b:0368b27": "論。住無心時至已極成故。述曰。不然。住",
    "T43n1830_04b:0368b28": "無心時已滅無故現在無食。過去非食已極",
    "T43n1830_04b:0368b29": "成故。說非現常如空花故。要現在識方名",
    "T43n1830_04b:0368c01": "食故。此無性釋。餘世親釋。",
    "T43n1830_04b:0368c02": "論。又不可說至即為彼食。述曰。難本計已。",
    "T43n1830_04b:0368c03": "彼設救言。無想定等體即是食。及在定中命",
    "T43n1830_04b:0368c04": "根．同分不相應行正是食性。今言不爾。",
    "T43n1830_04b:0368c05": "論。段等四食所不攝故。述曰。如聲等法定",
    "T43n1830_04b:0368c06": "非是食。此縱有體難。",
    "T43n1830_04b:0368c07": "論。不相應法非實有故。述曰。假法非食。",
    "T43n1830_04b:0368c08": "如瓶．盆等。又前難無想等為食。後難以命",
    "T43n1830_04b:0368c09": "根等為食。無性釋云心．心所滅亦非是食。",
    "T43n1830_04b:0368c10": "但有此中無想定等。無命根等。",
    "T43n1830_04b:0368c11": "上來破薩婆多訖。自下第三上座部師救云。",
    "T43n1830_04b:0368c12": "論。有執滅定等至後當廣破。述曰。至下當",
    "T43n1830_04b:0368c13": "知。此世親有。經部師計亦同上座。",
    "T43n1830_04b:0368c14": "自下第四正破經部。兼破薩婆多。",
    "T43n1830_04b:0368c15": "論。又彼應說至不可為食。述曰。諸識不並。",
    "T43n1830_04b:0368c16": "生上二界起無漏心時以何為食。下界可",
    "T43n1830_04b:0368c17": "然。有段食故。無漏識等非彼之食。破壞",
    "T43n1830_04b:0368c18": "有故。如涅槃等。非於彼界無漏是食。",
    "T43n1830_04b:0368c19": "論。亦不可執至有漏種故。述曰。此但破經",
    "T43n1830_04b:0368c20": "部。汝又若言無漏識中有有漏種。即以無",
    "T43n1830_04b:0368c21": "漏為彼食體。此亦不然。無漏識等不能為",
    "T43n1830_04b:0368c22": "食。不能執持有漏種故。如涅槃等。若言",
    "T43n1830_04b:0368c23": "此因有隨一失。我許執持有漏種故。應立",
    "T43n1830_04b:0368c24": "宗言。無漏之識。不得執持有漏種子。是無",
    "T43n1830_04b:0368c25": "漏故。如涅槃等。",
    "T43n1830_04b:0368c26": "論。復不可說至彼身命故。述曰。上本宗。下",
    "T43n1830_04b:0368c27": "設義雙破二部。彼設救言。在彼上界起無",
    "T43n1830_04b:0368c28": "漏時。有情身．命既互相持即互為食。此亦",
    "T43n1830_04b:0368c29": "不然。四食不攝彼身．命故。彼身．命定非",
    "T43n1830_04b:0369a01": "是食。四食不攝故。如生住等。",
    "T43n1830_04b:0369a02": "論。又無色無身至無實體故。述曰。設許身",
    "T43n1830_04b:0369a03": "是食。理亦不然。無色界無身。汝之命根無",
    "T43n1830_04b:0369a04": "能持故。若言眾同分能持命根等。皆無實",
    "T43n1830_04b:0369a05": "體故。亦非是食。",
    "T43n1830_04b:0369a06": "論。由此定知至令不斷壞。述曰。自下第三",
    "T43n1830_04b:0369a07": "結識食體。由異熟識具三義故。",
    "T43n1830_04b:0369a08": "論。世尊依此至皆依食住。述曰。由本識",
    "T43n1830_04b:0369a09": "故作是說言。一切有情皆依食住。由此本",
    "T43n1830_04b:0369a10": "識無間。無轉。一類住故。是遍是恒故名為",
    "T43n1830_04b:0369a11": "食。然有難言。佛是有情即無有食。無心定",
    "T43n1830_04b:0369a12": "等何廢無食。一切有情言即不遍故。",
    "T43n1830_04b:0369a13": "下第四正答難言。",
    "T43n1830_04b:0369a14": "論。唯依取蘊至非有情攝。述曰。此中正顯",
    "T43n1830_04b:0369a15": "一切有情言不遍於佛。",
    "T43n1830_04b:0369a16": "論。說為有情至示現而說。述曰。示現為有",
    "T43n1830_04b:0369a17": "情。亦示現有食。據實而言。佛非有情。非非",
    "T43n1830_04b:0369a18": "情等。故集論等說佛是示現依止住食。",
    "T43n1830_04b:0369a19": "論。既異熟識至此第八識。述曰。第三總結。",
    "T43n1830_04b:0369a20": "雖知識食通諸八識。唯異熟識是勝食性。",
    "T43n1830_04b:0369a21": "彼食即是此第八識。此食諸門分別義理。勘",
    "T43n1830_04b:0369a22": "諸經論。并俱舍等。如六十六廣有諸門。",
    "T43n1830_04b:0369a23": "論。又契經說至識不離身。述曰。自下第九",
    "T43n1830_04b:0369a24": "滅定契經。入此定者滅身行入出息。第四定",
    "T43n1830_04b:0369a25": "上氣即絕行。況此位故。語行尋．伺。心行受．",
    "T43n1830_04b:0369a26": "想無不皆滅。行者因義。此中亦有以十大",
    "T43n1830_04b:0369a27": "地俱為心行。隨心有無故。然隨勝者唯說",
    "T43n1830_04b:0369a28": "受．想以為心行　而壽不滅。即薩婆多師命",
    "T43n1830_04b:0369a29": "根。命根體即壽。大乘前說種子是壽。即命",
    "T43n1830_04b:0369b01": "根故。經量部師既無命根。以何為壽。色．心",
    "T43n1830_04b:0369b02": "不斷於上假立　亦不離煖根無變壞。隨部",
    "T43n1830_04b:0369b03": "所計即彼法持　識不離身。正是所諍。然欲",
    "T43n1830_04b:0369b04": "出經同法為例。兼誦餘文。非正所競。",
    "T43n1830_04b:0369b05": "論。若無此識至不應有故。述曰。此總非已。",
    "T43n1830_04b:0369b06": "次下第二正解之中有二　初破滅定識不",
    "T43n1830_04b:0369b07": "離身。二例無想應爾　初中有四。第一總",
    "T43n1830_04b:0369b08": "破諸部小乘在滅定中說無本識。出已正",
    "T43n1830_04b:0369b09": "義。第二破薩婆多。第三破經部本計。第四",
    "T43n1830_04b:0369b10": "破經部末計。",
    "T43n1830_04b:0369b11": "論。謂眼等識至彼識皆滅。述曰。眼等諸識",
    "T43n1830_04b:0369b12": "有二行相。一者麁。二者動。麁則相貌。易知。",
    "T43n1830_04b:0369b13": "動乃數加轉易。或復間斷。或變其性。有處",
    "T43n1830_04b:0369b14": "無有多緣散亂故名為動。既爾。起者必有",
    "T43n1830_04b:0369b15": "勞慮。凡夫愚而莫知。聖者惠而生厭。此熟",
    "T43n1830_04b:0369b16": "彼宗眼等諸識起必勞慮　勞謂疲倦　慮",
    "T43n1830_04b:0369b17": "謂麁動　暫求止息漸次伏除。從麁至細",
    "T43n1830_04b:0369b18": "緣無相想至未都盡位。一期分位無心。或",
    "T43n1830_04b:0369b19": "但一日。或復七日。大乘一劫餘。依此位立",
    "T43n1830_04b:0369b20": "住滅定者　成業論問。若有第八云何名",
    "T43n1830_04b:0369b21": "無心。彼答有二心等。應如彼論　既厭",
    "T43n1830_04b:0369b22": "六．七而入定中。故此定中轉識皆滅。",
    "T43n1830_04b:0369b23": "論。若不許有至識不離身。述曰。下正結云。",
    "T43n1830_04b:0369b24": "若不許有體微細者。翻前麁也。下翻前",
    "T43n1830_04b:0369b25": "動。常無記一類性不變易。復是恒而無斷。",
    "T43n1830_04b:0369b26": "體遍三界無處不有　執持壽等。等取根",
    "T43n1830_04b:0369b27": "等　無此識在依何識故說不離身　壽",
    "T43n1830_04b:0369b28": "即命根　能持壽者持識種也。壽不滅者命",
    "T43n1830_04b:0369b29": "非無也　攝論云非為治此滅定生故。唯",
    "T43n1830_04b:0369c01": "為對治諸轉識故。此述正義合遮諸部。",
    "T43n1830_04b:0369c02": "薩婆多人先來救義。",
    "T43n1830_04b:0369c03": "論。若謂後時至名不離身。述曰。次下第二",
    "T43n1830_04b:0369c04": "破一切有。初敘宗。後申難。此初也　謂彼",
    "T43n1830_04b:0369c05": "救言出定後時。彼識還起。名不離身。如",
    "T43n1830_04b:0369c06": "隔日瘧雖非現有。說瘧不離身。故識應類",
    "T43n1830_04b:0369c07": "然。",
    "T43n1830_04b:0369c08": "論。是則不應至起滅同故。述曰。下難有五。",
    "T43n1830_04b:0369c09": "初難云。是則不應說心行滅。心行定中無。",
    "T43n1830_04b:0369c10": "出定方始有。即說定中心行滅。轉識定中",
    "T43n1830_04b:0369c11": "無。出定方始有。何為說不離。應說定中識",
    "T43n1830_04b:0369c12": "體非有。何乃說識不離於身。識與想等生",
    "T43n1830_04b:0369c13": "滅同故。以汝想等名大地故。比量可知。",
    "T43n1830_04b:0369c14": "論。壽煖諸根至便成大過。述曰。第二難。壽．",
    "T43n1830_04b:0369c15": "煖二法及與諸根。應亦如識。所以者何。說",
    "T43n1830_04b:0369c16": "彼定中不離壽。而實定中壽不無。亦說定",
    "T43n1830_04b:0369c17": "中不離識。而實定中識是有。煖及諸根為",
    "T43n1830_04b:0369c18": "難亦爾　量云。識在滅定。實應不離。如來",
    "T43n1830_04b:0369c19": "說言滅定有故。如煖．壽等。汝壽．煖等。滅定",
    "T43n1830_04b:0369c20": "位無。佛說有故。如汝許識。",
    "T43n1830_04b:0369c21": "論。故應許識至實不離身。述曰。下結正也。",
    "T43n1830_04b:0369c22": "由如是等故。應許識如壽．煖等。不離於",
    "T43n1830_04b:0369c23": "身在定中有。彼不許煖等出定方有故。",
    "T43n1830_04b:0369c24": "論。又此位中至位滅定者。述曰。第三汝",
    "T43n1830_04b:0369c25": "住滅定者。應非有情數。許全無識故。如",
    "T43n1830_04b:0369c26": "瓦礫等。又亦不名住滅定者。許全無識",
    "T43n1830_04b:0369c27": "故。如瓦礫等。此中總有二爾比量。",
    "T43n1830_04b:0369c28": "論。又異熟識至便無壽煖。述曰。第四。在此",
    "T43n1830_04b:0369c29": "位中誰能執持諸根．壽．煖。前言三法互相",
    "T43n1830_04b:0370a01": "持故。應言此位壽．煖等法。皆應壞滅。無執",
    "T43n1830_04b:0370a02": "持識故。猶如死屍　又此位中。應無壽等。",
    "T43n1830_04b:0370a03": "無能執持識故。如死屍等。",
    "T43n1830_04b:0370a04": "論。既爾後識至彼何所屬。述曰。第五。既爾",
    "T43n1830_04b:0370a05": "定中無異熟識。如死屍等。後出定識必不",
    "T43n1830_04b:0370a06": "還生。經中說識不離身言。何所屬著。何所",
    "T43n1830_04b:0370a07": "因也。",
    "T43n1830_04b:0370a08": "論。諸異熟識至無重生故。述曰。若有阿賴",
    "T43n1830_04b:0370a09": "耶。是真異熟故一切時有。汝無本識於此",
    "T43n1830_04b:0370a10": "位中異熟識斷。異熟斷已離託餘生無重",
    "T43n1830_04b:0370a11": "生故。即攝論同。量云出滅定已應是重",
    "T43n1830_04b:0370a12": "生。許真異熟識斷已重生故。如餘重生身",
    "T43n1830_04b:0370a13": "　又異熟心。斷已應不續。異熟攝故。如異",
    "T43n1830_04b:0370a14": "熟色。六識異熟雖斷可生。自許說彼非真",
    "T43n1830_04b:0370a15": "異熟。雖是他許真異熟法。然非此宗共所",
    "T43n1830_04b:0370a16": "許故。無不定過。",
    "T43n1830_04b:0370a17": "自下第三正破經部本計。於中有二。初申",
    "T43n1830_04b:0370a18": "四難。後總結之。",
    "T43n1830_04b:0370a19": "論。又若此位至如何得生。述曰。第一難。此",
    "T43n1830_04b:0370a20": "言能持種子識者。以經部師許有種故說",
    "T43n1830_04b:0370a21": "識能持。無本識故後識無種。應不得生。",
    "T43n1830_04b:0370a22": "論。過去未來至已極成故。述曰。第二難。去．",
    "T43n1830_04b:0370a23": "來二世．及不相應。非實有體。兩宗並無。已",
    "T43n1830_04b:0370a24": "極成故。設薩婆多亦今有種後果生故。無",
    "T43n1830_04b:0370a25": "去．來世法體生故。今對彼言不相應等已",
    "T43n1830_04b:0370a26": "極成立。前已破故。",
    "T43n1830_04b:0370a27": "次經部云。此位有色即能持種。不假餘識．",
    "T43n1830_04b:0370a28": "及去．來等。",
    "T43n1830_04b:0370a29": "論。諸色等法至亦已遮故。述曰。第三難。色",
    "T43n1830_04b:0370b01": "不離識如第一卷。持種受熏如第二．三",
    "T43n1830_04b:0370b02": "卷。破色不離識意說何等。此位有色明有",
    "T43n1830_04b:0370b03": "本識。非本識無而許有色。本識可受熏。而",
    "T43n1830_04b:0370b04": "非色持種。",
    "T43n1830_04b:0370b05": "既雙破二宗。下俱結正義。",
    "T43n1830_04b:0370b06": "論。然滅定等至有情攝故。述曰。第四比量",
    "T43n1830_04b:0370b07": "難也。所說五位無心位中。定實有識。具根．",
    "T43n1830_04b:0370b08": "壽．煖有情攝故。如有心位　具根壽煖言。",
    "T43n1830_04b:0370b09": "引經具證也。",
    "T43n1830_04b:0370b10": "論。由斯理趣至實不離身。述曰。總結文也。",
    "T43n1830_04b:0370b11": "上來已破經部本計。下破經部末宗轉計。上",
    "T43n1830_04b:0370b12": "座部師亦許定中有細意識。生死等位已遮",
    "T43n1830_04b:0370b13": "破訖　極成意識不如是故下。破有二。初總",
    "T43n1830_04b:0370b14": "破有心。二別徵有心所。",
    "T43n1830_04b:0370b15": "論。若謂此位至無心定故。述曰。初破有心",
    "T43n1830_04b:0370b16": "中。文分為三。初難違名。次難違理。後結",
    "T43n1830_04b:0370b17": "意趣。此即初也。此牒計非此不應理。此定",
    "T43n1830_04b:0370b18": "亦名無心定故。故知不得有第六識。此並",
    "T43n1830_04b:0370b19": "對勘二家攝論．及成業論。義更無違　而彼",
    "T43n1830_04b:0370b20": "救言。如名無心定汝本識不無。今名無心",
    "T43n1830_04b:0370b21": "定何妨意識有。解云我名無心定。無麁動",
    "T43n1830_04b:0370b22": "識名無心。即是六識俱無之義。汝名無心",
    "T43n1830_04b:0370b23": "定。說何以為無。",
    "T43n1830_04b:0370b24": "論。若無五識至五識身故。述曰。下違理中",
    "T43n1830_04b:0370b25": "有四比量。此第一也。彼若答言。無五識故",
    "T43n1830_04b:0370b26": "名為無心非無第六。今牒之云。若如是者",
    "T43n1830_04b:0370b27": "應立量云　汝應一切定。皆名無心。諸定",
    "T43n1830_04b:0370b28": "皆說無前五識身故。如汝許滅定　若不",
    "T43n1830_04b:0370b29": "言定中。無五識身故。即不定過。以無心悶",
    "T43n1830_04b:0370c01": "絕等亦無五識。彼此共許非無心定。今應",
    "T43n1830_04b:0370c02": "助難。滅定無五識說名無心定。此位亦無",
    "T43n1830_04b:0370c03": "五識相應受．想等法。名為心行滅。然有心",
    "T43n1830_04b:0370c04": "所無心所家。皆須名無第六受想。以有",
    "T43n1830_04b:0370c05": "心行滅言等故。",
    "T43n1830_04b:0370c06": "論。意識攝在至滅定非有。述曰。第二比量。",
    "T43n1830_04b:0370c07": "此位第六意識。應無。六轉識攝故。如五識",
    "T43n1830_04b:0370c08": "身。",
    "T43n1830_04b:0370c09": "次第三量。",
    "T43n1830_04b:0370c10": "論。或此位識至非第六識。述曰。彼亦自說",
    "T43n1830_04b:0370c11": "自位之識行相．所緣微細難知。故以為因。",
    "T43n1830_04b:0370c12": "或汝所言此位第六識。應非是實第六識",
    "T43n1830_04b:0370c13": "攝。行相．所緣不可知故。如壽．煖等。",
    "T43n1830_04b:0370c14": "論。若此位有至非此位攝。述曰。此第四量。",
    "T43n1830_04b:0370c15": "設彼救言此位第六識行相．所緣俱可了知。",
    "T43n1830_04b:0370c16": "因隨一者。今破量云　汝滅定位。應非是",
    "T43n1830_04b:0370c17": "實滅盡定位。許有行相．所緣可知識故。如",
    "T43n1830_04b:0370c18": "餘位等　更應返難　汝宗除此餘時。亦",
    "T43n1830_04b:0370c19": "應名滅定位。有行相．所緣可知識在故。如",
    "T43n1830_04b:0370c20": "汝許滅定。",
    "T43n1830_04b:0370c21": "論。本為止息至入此定故。述曰。此總結成。",
    "T43n1830_04b:0370c22": "為止六識入此定故。",
    "T43n1830_04b:0370c23": "此即第一總破有心。下別破有心所。文復",
    "T43n1830_04b:0370c24": "有二。初總徵。下別破。",
    "T43n1830_04b:0370c25": "論。又若此位至為有為無。述曰。此總徵也。",
    "T43n1830_04b:0370c26": "不問餘識相應心所。故論言彼。",
    "T43n1830_04b:0370c27": "自下別破。於中有二。初破有心所。二破",
    "T43n1830_04b:0370c28": "無心所。二義俱是經部轉計。有心所中有",
    "T43n1830_04b:0370c29": "七問答。初破中第一違經失。",
    "T43n1830_04b:0371a01": "論。若有心所至心行皆滅。述曰。許大地法",
    "T43n1830_04b:0371a02": "皆滅盡故。經部本立三大地。及三心行。謂",
    "T43n1830_04b:0371a03": "思．受．想。皆名心行。受．想勝故彼偏得名。",
    "T43n1830_04b:0371a04": "自下體違名失。",
    "T43n1830_04b:0371a05": "論。又不應名滅受想定。述曰。既有心所法。",
    "T43n1830_04b:0371a06": "何名滅受想。經部救言言有心所非謂受",
    "T43n1830_04b:0371a07": "想。有餘思等故。又難何故唯受．想滅。思等",
    "T43n1830_04b:0371a08": "不滅。",
    "T43n1830_04b:0371a09": "論。此定加行至唯受想滅。述曰。上來難訖。",
    "T43n1830_04b:0371a10": "次下第二經部救云。此定加行但厭受．想。受．",
    "T43n1830_04b:0371a11": "想能於靜慮。無色修行勝故。於此定中唯",
    "T43n1830_04b:0371a12": "受．想滅非餘思等。",
    "T43n1830_04b:0371a13": "有伏難彼云。何故唯受．想二名為心行。乃",
    "T43n1830_04b:0371a14": "復滅之。思等不名。乃復不滅。",
    "T43n1830_04b:0371a15": "論。受想二法至何所相違。述曰。謂修靜慮．",
    "T43n1830_04b:0371a16": "無色等時。受．想用強獨名心行。增勞慮故。",
    "T43n1830_04b:0371a17": "非餘思等說心行滅。何所相違。",
    "T43n1830_04b:0371a18": "論。無想定中至然汝不許。述曰。自下第三",
    "T43n1830_04b:0371a19": "論主難云。滅盡定前厭於受．想。勞慮強故。",
    "T43n1830_04b:0371a20": "唯受．想滅思等不滅。無想定中唯厭於想。",
    "T43n1830_04b:0371a21": "想勞慮故。應唯想滅。然汝不許。餘亦滅",
    "T43n1830_04b:0371a22": "故。",
    "T43n1830_04b:0371a23": "論。既唯受想至心亦應滅。述曰。受．想所倚",
    "T43n1830_04b:0371a24": "既亡。能倚心應隨滅。所倚強故令心應滅。",
    "T43n1830_04b:0371a25": "資助之法強已滅故。",
    "T43n1830_04b:0371a26": "自下第四經部師救。",
    "T43n1830_04b:0371a27": "論。如身行滅至令同行滅。述曰。此經部救。",
    "T43n1830_04b:0371a28": "入第四定以上。入出息無其身尚在。雖受．",
    "T43n1830_04b:0371a29": "想滅何妨心有。",
    "T43n1830_04b:0371b01": "自下第五論主非言。",
    "T43n1830_04b:0371b02": "論。若爾語行至而非所許。述曰。應尋．伺滅",
    "T43n1830_04b:0371b03": "語應不滅。尋．伺語行滅。語隨尋．伺無。受．",
    "T43n1830_04b:0371b04": "想心行無。心應隨行滅。以彼身行滅。身猶",
    "T43n1830_04b:0371b05": "現在故。遂令心行滅。亦令心尚在。亦應以",
    "T43n1830_04b:0371b06": "彼身行滅故。語行應如身。然非所許。大",
    "T43n1830_04b:0371b07": "乘佛等無尋．伺雖復有語。尋．伺亦非遍",
    "T43n1830_04b:0371b08": "行。今難違宗就他為論。故以為例名非所",
    "T43n1830_04b:0371b09": "許。",
    "T43n1830_04b:0371b10": "彼復救言。我以身行同心行。汝以語行同",
    "T43n1830_04b:0371b11": "心行。二難既等。誰是誰非。",
    "T43n1830_04b:0371b12": "論。然行於法至法或猶在。述曰。此論主釋。",
    "T43n1830_04b:0371b13": "此即總出。一切行於法。謂行隨法有無名",
    "T43n1830_04b:0371b14": "遍行。遍行法滅時。法定隨滅故。不隨有無",
    "T43n1830_04b:0371b15": "名非遍行。非遍行法滅時。法或猶在故。",
    "T43n1830_04b:0371b16": "今應且出共許。何者為非遍行。",
    "T43n1830_04b:0371b17": "論。非遍行者至身猶在故。述曰。入第四禪",
    "T43n1830_04b:0371b18": "以上入出息滅。其息滅時身猶在故名非遍",
    "T43n1830_04b:0371b19": "行。第四禪中餘法所持令身不壞。下地之",
    "T43n1830_04b:0371b20": "息於身有力。身虛疎故說息為行。除此無",
    "T43n1830_04b:0371b21": "有唯有此牒。",
    "T43n1830_04b:0371b22": "論。尋伺於語至語定無故。述曰。尋．伺引語",
    "T43n1830_04b:0371b23": "名為遍行故。二禪已上尋．伺無故語定隨無",
    "T43n1830_04b:0371b24": "　大乘不然。此隨他語。",
    "T43n1830_04b:0371b25": "論。受想於心至大地法故。述曰。如尋．伺",
    "T43n1830_04b:0371b26": "故比量所諍。許如思等大地法故　根本",
    "T43n1830_04b:0371b27": "經部說有三法遍行。大乘．薩婆多。各說有",
    "T43n1830_04b:0371b28": "二。謂即受．想。故別立蘊。作用強故　彼說",
    "T43n1830_04b:0371b29": "三大地故。今言思等等取何法。謂有二計。",
    "T43n1830_04b:0371c01": "一唯計有三法。如前觸即三合。無別體故。",
    "T43n1830_04b:0371c02": "二計有四法。即觸數故。下言三和成觸即",
    "T43n1830_04b:0371c03": "是前計。三和生觸即第二計。計別有體。故",
    "T43n1830_04b:0371c04": "今言等意攝二家　又設有餘非別有法。",
    "T43n1830_04b:0371c05": "此論別體。若依分位。於思之上亦名為定",
    "T43n1830_04b:0371c06": "等理亦無違。一念之思所望別故。然未見",
    "T43n1830_04b:0371c07": "文。准俱舍云。謂通三性．有尋伺等三地名",
    "T43n1830_04b:0371c08": "為大地。即更有餘法　今量云。受．想定是",
    "T43n1830_04b:0371c09": "遍行。許是大地法故。如思等法。",
    "T43n1830_04b:0371c10": "論。受想滅時至彼滅心在。述曰。汝之此位",
    "T43n1830_04b:0371c11": "受．想滅時心應隨滅。許大地法滅故。如思",
    "T43n1830_04b:0371c12": "等滅心定隨滅。無心睡眠等位心隨思滅故。",
    "T43n1830_04b:0371c13": "既爾受．想滅心定隨滅。如何可說彼受．想",
    "T43n1830_04b:0371c14": "滅而心猶在　彼者。彼受．想也。",
    "T43n1830_04b:0371c15": "論。又許思等至彼亦應滅。述曰。此返難云",
    "T43n1830_04b:0371c16": "　此位。思等應滅。許大地法故。如受．想。",
    "T43n1830_04b:0371c17": "論。既爾信等至餘可在故。述曰。經部以思",
    "T43n1830_04b:0371c18": "分位名為信等。此位非無。思等既滅。信等",
    "T43n1830_04b:0371c19": "善法亦無。非是遍行諸法滅已。餘非遍行法",
    "T43n1830_04b:0371c20": "可在故。",
    "T43n1830_04b:0371c21": "論。如何可言有餘心所。述曰。既思．信等此",
    "T43n1830_04b:0371c22": "位俱無。如何可言除受及想有餘心所。",
    "T43n1830_04b:0371c23": "論。既許思等至大地法故。述曰。此無心位。",
    "T43n1830_04b:0371c24": "受．相應有。許大地故。如思等法。此則例",
    "T43n1830_04b:0371c25": "以大地法齊如思說有。",
    "T43n1830_04b:0371c26": "論。又此定中至觸力生故。述曰。上來但總",
    "T43n1830_04b:0371c27": "破。故思言等等取有觸。此位有思。亦應有",
    "T43n1830_04b:0371c28": "觸。餘心所法皆依觸力生故　量云。此位。",
    "T43n1830_04b:0371c29": "應有觸。有思等故。如餘有心位餘有心",
    "T43n1830_04b:0372a01": "位以觸為本。無有本無而末有故。以末",
    "T43n1830_04b:0372a02": "例本亦令本有。",
    "T43n1830_04b:0372a03": "論。若許有觸至觸緣受故。述曰。此位之中。",
    "T43n1830_04b:0372a04": "亦應有受。觸緣受故。如餘位觸。",
    "T43n1830_04b:0372a05": "論。既許有受至不相離故。述曰。此應有想。",
    "T43n1830_04b:0372a06": "有受故。如餘散心等位　既爾則應一切",
    "T43n1830_04b:0372a07": "心所無不皆有。何得獨言無有受．想。",
    "T43n1830_04b:0372a08": "論。如受緣愛至其理不成。述曰。自下第六",
    "T43n1830_04b:0372a09": "經部救言。如言受緣愛。非一切受皆能起",
    "T43n1830_04b:0372a10": "愛。無漏善受不起愛故。故觸緣受。應如於",
    "T43n1830_04b:0372a11": "愛非一切觸皆能起受。此位有觸無受生",
    "T43n1830_04b:0372a12": "故。由斯理齊故。前所難理不成立。",
    "T43n1830_04b:0372a13": "次下第七論主破之。",
    "T43n1830_04b:0372a14": "論。彼救不然有差別故。述曰。此論主非。二",
    "T43n1830_04b:0372a15": "例異故。",
    "T43n1830_04b:0372a16": "所以者何。",
    "T43n1830_04b:0372a17": "論。謂佛自簡至簡觸生受。述曰。佛簡別言",
    "T43n1830_04b:0372a18": "唯是無明所增之觸所生諸受。有漏染受為",
    "T43n1830_04b:0372a19": "緣生愛。以相順故。非一切受皆能生愛。",
    "T43n1830_04b:0372a20": "曾無有教簡觸生受。此散心位觸能生受。",
    "T43n1830_04b:0372a21": "此滅定位觸不生受。何得為例。",
    "T43n1830_04b:0372a22": "論。故若有觸至其理決定。述曰。此位有觸",
    "T43n1830_04b:0372a23": "必有受生。定相隨故。受．想必俱其理決定。",
    "T43n1830_04b:0372a24": "論。或應如餘位至有思等故。述曰。此位。受．",
    "T43n1830_04b:0372a25": "想亦應許有。許有思等故。如所餘位。",
    "T43n1830_04b:0372a26": "此難則以有思理齊。如餘位說受．想有",
    "T43n1830_04b:0372a27": "故。與前少別。",
    "T43n1830_04b:0372a28": "許有受．想亦復何辜。",
    "T43n1830_04b:0372a29": "論。許便違害至滅受想定。述曰。初違教失",
    "T43n1830_04b:0372b01": "　心行滅言。行即受．想故　亦不得成滅",
    "T43n1830_04b:0372b02": "受想定。名體相違故。",
    "T43n1830_04b:0372b03": "就別破中。上破有心所訖。次破無心所。",
    "T43n1830_04b:0372b04": "俱舍云尊者世友問論中說。此即經部異師",
    "T43n1830_04b:0372b05": "　二法為種滅定無心。色為種子心後依",
    "T43n1830_04b:0372b06": "生。經部本計滅定無心　次復轉計。滅定有",
    "T43n1830_04b:0372b07": "心。次有心所　今更轉計。彼無心所。即末",
    "T43n1830_04b:0372b08": "轉計　此中意言。滅定有心而無心所。為",
    "T43n1830_04b:0372b09": "避前難所以計生。",
    "T43n1830_04b:0372b10": "論。若無心所至離心所故。述曰。於中有",
    "T43n1830_04b:0372b11": "二。初破有令無難。後縱有別生徵。初中",
    "T43n1830_04b:0372b12": "有五問答。初問中文長　此諍大地非信．",
    "T43n1830_04b:0372b13": "貪等。以彼無時心尚有故　量云。滅定之",
    "T43n1830_04b:0372b14": "位。無第六心。以無大地心所法故。如悶絕",
    "T43n1830_04b:0372b15": "等位。",
    "T43n1830_04b:0372b16": "彼若救言此受等如信等。信等雖無仍有",
    "T43n1830_04b:0372b17": "心故。如起染時。即復難言。",
    "T43n1830_04b:0372b18": "論。餘遍行滅法隨滅故。述曰。前難中云。受．",
    "T43n1830_04b:0372b19": "想二法如尋．伺是遍行法故。故彼滅定位心",
    "T43n1830_04b:0372b20": "定應滅。",
    "T43n1830_04b:0372b21": "彼若復言。此非遍行故可滅也。",
    "T43n1830_04b:0372b22": "論。受等應非大地法故。述曰。以心有時此",
    "T43n1830_04b:0372b23": "所無故。如貪等者。此受．想等應非大地",
    "T43n1830_04b:0372b24": "法。",
    "T43n1830_04b:0372b25": "彼若救言雖名大地據餘位得名。非約",
    "T43n1830_04b:0372b26": "滅定。",
    "T43n1830_04b:0372b27": "論。此識應非相應法故。述曰。此相應法。餘",
    "T43n1830_04b:0372b28": "時亦有心所相應。此位之心既無心所故。",
    "T43n1830_04b:0372b29": "如色等。應非相應。",
    "T43n1830_04b:0372c01": "彼若復言此位之心非相應法。如無表色",
    "T43n1830_04b:0372c02": "非有質礙。",
    "T43n1830_04b:0372c03": "論。許則應無至亦非心故。述曰。謂此位心。",
    "T43n1830_04b:0372c04": "應無所依．緣。非相應法故。如色等法。",
    "T43n1830_04b:0372c05": "又此應非心。非相應法故。如聲．香等。",
    "T43n1830_04b:0372c06": "此中所依。謂即根。等等無間意　所緣。謂",
    "T43n1830_04b:0372c07": "境等。等言等取此非能緣。以非心故。無相",
    "T43n1830_04b:0372c08": "應法故。此心若有緣何等境。既無心所如",
    "T43n1830_04b:0372c09": "何領納。如何取像等。故應有心所。如成業",
    "T43n1830_04b:0372c10": "論。",
    "T43n1830_04b:0372c11": "上乃違理。次出違經。",
    "T43n1830_04b:0372c12": "論。又契經說至有受想思。述曰。引經可",
    "T43n1830_04b:0372c13": "知。成業論說十問經也。",
    "T43n1830_04b:0372c14": "依經難言。",
    "T43n1830_04b:0372c15": "論。若此定中至必應有觸。述曰。不諍觸體",
    "T43n1830_04b:0372c16": "別有不有。但總令有三和合因。然彼所許。",
    "T43n1830_04b:0372c17": "以經中言三和合觸故令定有。",
    "T43n1830_04b:0372c18": "論。觸既定與至而無心所。述曰。觸既非無。",
    "T43n1830_04b:0372c19": "觸必緣於受．想．思故。應定相應。如何可",
    "T43n1830_04b:0372c20": "言彼無心所。如經既爾　成業又云十問",
    "T43n1830_04b:0372c21": "經中受．想．行蘊皆觸為緣。如何有三和。識",
    "T43n1830_04b:0372c22": "而無心所。如餘為比故。",
    "T43n1830_04b:0372c23": "論。若謂餘時至亦無受等。述曰。自下第二",
    "T43n1830_04b:0372c24": "經部之中有二師救。一無別觸。即三和是觸",
    "T43n1830_04b:0372c25": "故。二別有觸數。三和外別有故。即今經部猶",
    "T43n1830_04b:0372c26": "有二師。彼皆餘時三和有力。無別觸故能",
    "T43n1830_04b:0372c27": "成於觸。有別觸故能生於觸。以有或成。",
    "T43n1830_04b:0372c28": "或生觸故。能俱起受等。此是定前心等俱",
    "T43n1830_04b:0372c29": "也。由此定前厭患心所。所既被厭。故在",
    "T43n1830_04b:0373a01": "定位三事無能。隨彼二說不成生觸。既爾",
    "T43n1830_04b:0373a02": "此位亦無受等。不可以餘不被厭位而",
    "T43n1830_04b:0373a03": "例此中。",
    "T43n1830_04b:0373a04": "自下第三論主返難。",
    "T43n1830_04b:0373a05": "論。若爾應名至滅受想耶。述曰。且就他破。",
    "T43n1830_04b:0373a06": "以一切心所皆滅故。如何但說滅受．想二",
    "T43n1830_04b:0373a07": "法耶。",
    "T43n1830_04b:0373a08": "論。若謂厭時至以立定名。述曰。自下第四",
    "T43n1830_04b:0373a09": "經部救言。厭時唯緣二法。二法既滅故心",
    "T43n1830_04b:0373a10": "所皆滅。此定依彼定前所厭以立其名故",
    "T43n1830_04b:0373a11": "無失者。",
    "T43n1830_04b:0373a12": "論。既爾此中至如餘心所。述曰。自下第五",
    "T43n1830_04b:0373a13": "論主難云。既爾此定。心亦應滅。與前所厭",
    "T43n1830_04b:0373a14": "受等俱故。如厭心所。隨彼計難。非謂共",
    "T43n1830_04b:0373a15": "許。此他比量。",
    "T43n1830_04b:0373a16": "若伏救云如厭貪等染心所滅而心不滅。",
    "T43n1830_04b:0373a17": "寧厭受等心所滅故心亦遣滅。論主若言",
    "T43n1830_04b:0373a18": "厭貪等時心亦已隨滅。後時別有心生者。",
    "T43n1830_04b:0373a19": "此亦應然。厭時之心隨受．想滅。後時別有",
    "T43n1830_04b:0373a20": "無所心生。",
    "T43n1830_04b:0373a21": "論。不爾如何名無心定。述曰。論主難云。若",
    "T43n1830_04b:0373a22": "心不滅故言不爾。如何名為無心定也。此",
    "T43n1830_04b:0373a23": "中心應滅。名所無心故。如受．想。受．想名",
    "T43n1830_04b:0373a24": "為滅受想定。此二即無。心例亦應爾。名無",
    "T43n1830_04b:0373a25": "心定故。",
    "T43n1830_04b:0373a26": "此上破有令無難。自下縱有別生徵。於中",
    "T43n1830_04b:0373a27": "有二。初總問。次別破。",
    "T43n1830_04b:0373a28": "論。又此定位意識是何。述曰。此總問也。",
    "T43n1830_04b:0373a29": "論。不應是染或無記性。述曰。初破非善。",
    "T43n1830_04b:0373b01": "此設遮計　若是染者。應貪等相應。以是",
    "T43n1830_04b:0373b02": "染心故。如餘位染心　設與相應亦應有",
    "T43n1830_04b:0373b03": "觸。許有無明故。又無想定尚不許染。況",
    "T43n1830_04b:0373b04": "此定耶　若無記者。四無記中是何法攝。如",
    "T43n1830_04b:0373b05": "成業徵文勢稍異。",
    "T43n1830_04b:0373b06": "論。諸善定中無此事故。述曰。今但總言。餘",
    "T43n1830_04b:0373b07": "善定中無此染污．無記事故。即八淨定為",
    "T43n1830_04b:0373b08": "例亦是。",
    "T43n1830_04b:0373b09": "論。餘染無記心必有心所故。述曰。此位既",
    "T43n1830_04b:0373b10": "無染心所法故。非染無記。為例量也。",
    "T43n1830_04b:0373b11": "論。不應厭善起染等故。述曰。非求善定",
    "T43n1830_04b:0373b12": "起染無記心。與加行因不相應故。",
    "T43n1830_04b:0373b13": "彼若救言厭染起善心。厭善起染心何失。",
    "T43n1830_04b:0373b14": "論。非求寂靜翻起散故。述曰。量云。汝宗求",
    "T43n1830_04b:0373b15": "緣涅槃心。應起散心。求緣寂靜故。如滅",
    "T43n1830_04b:0373b16": "定前心。以此返彼亦得可知。",
    "T43n1830_04b:0373b17": "下破本計。",
    "T43n1830_04b:0373b18": "論。若謂是善至善根相應。述曰。未見經部",
    "T43n1830_04b:0373b19": "立四善所由。今以義逼令有四種。滅定之",
    "T43n1830_04b:0373b20": "心何善所攝。此正彼計。心是相應善　若彼",
    "T43n1830_04b:0373b21": "說言此心是善。今難言。應無貪等善根相",
    "T43n1830_04b:0373b22": "應。許相應善故。如餘位善心。",
    "T43n1830_04b:0373b23": "論。此心不應至及涅槃故。述曰。設彼若言",
    "T43n1830_04b:0373b24": "是自性善．或勝義善。違自宗故。是為大過。",
    "T43n1830_04b:0373b25": "又非自性善。非善根故。如貪等法。非勝",
    "T43n1830_04b:0373b26": "義善。非涅槃故。如餘有為善心等。",
    "T43n1830_04b:0373b27": "論。若謂此心至非等起故。述曰。彼復轉計",
    "T43n1830_04b:0373b28": "謂等起善。以加行善所引發故。理亦不然。",
    "T43n1830_04b:0373b29": "違自宗故　又違比量。謂此位心。非等起",
    "T43n1830_04b:0373c01": "善。是善心故。如餘善心　彼計餘善心非",
    "T43n1830_04b:0373c02": "等起善故。善身語業是等起故。",
    "T43n1830_04b:0373c03": "論。善心無間至由前等起。述曰。餘位善心",
    "T43n1830_04b:0373c04": "後起二性之心。皆應是等起善。善心引發故。",
    "T43n1830_04b:0373c05": "如此位心。",
    "T43n1830_04b:0373c06": "論。故心是善由相應力。述曰。以是義故。",
    "T43n1830_04b:0373c07": "故心是善。由相應力。如餘位善心故。",
    "T43n1830_04b:0373c08": "論。既爾必與至心亦應無。述曰。此心。必與",
    "T43n1830_04b:0373c09": "善根等相應。是相應善心故。如餘位善心。",
    "T43n1830_04b:0373c10": "為例既多。寧說此心獨無心所。心所無故",
    "T43n1830_04b:0373c11": "心亦應無。一切心所皆非有故。如涅槃等。",
    "T43n1830_04b:0373c12": "論。如是推徵至此第八識。述曰。此下第三",
    "T43n1830_04b:0373c13": "論主總結歸正義。眼等轉識於此定位非",
    "T43n1830_04b:0373c14": "不離身。實離身故。契經所言不離身識。即",
    "T43n1830_04b:0373c15": "是第八。",
    "T43n1830_04b:0373c16": "論。入滅定時至執持識故。述曰。如成業論",
    "T43n1830_04b:0373c17": "云。心有二種。一集起心。二種種心。為第二",
    "T43n1830_04b:0373c18": "故名無心定。今言入定時。不為止息此極",
    "T43n1830_04b:0373c19": "寂靜執持識故。即是第一集起心也。此定故",
    "T43n1830_04b:0373c20": "有第八識在。滅定他諍說或有心。或說無",
    "T43n1830_04b:0373c21": "心。",
    "T43n1830_04b:0373c22": "論。無想等位類此應知。述曰。無想定．無心",
    "T43n1830_04b:0373c23": "天亦爾。與此同故。隨計隨破。然除眠．悶絕。",
    "T43n1830_04b:0373c24": "以無所厭故。有所厭心所心便不滅。非",
    "T43n1830_04b:0373c25": "不厭故心王猶在　此第九段大文有二。初",
    "T43n1830_04b:0373c26": "出滅定有心無心破他自立。二例無想定",
    "T43n1830_04b:0373c27": "等准破應爾。",
    "T43n1830_04b:0373c28": "論。又契經說至不應有故。述曰。自下第十",
    "T43n1830_04b:0373c29": "引染淨心經。維摩等云。心淨故眾生淨。心垢",
    "T43n1830_04b:0374a01": "故眾生垢。其阿含等亦有此文　今言心染",
    "T43n1830_04b:0374a02": "故情染等。此如瑜伽五十四卷識住中解。此",
    "T43n1830_04b:0374a03": "中意說。以本識現．種為染淨心令有情染",
    "T43n1830_04b:0374a04": "淨即當攝論染淨章。染章即三雜染。淨章即",
    "T43n1830_04b:0374a05": "是世出世淨。",
    "T43n1830_04b:0374a06": "論。謂染淨法至持彼種故。述曰。下別解中。",
    "T43n1830_04b:0374a07": "先總解。後別破。此總中言染淨諸法以心",
    "T43n1830_04b:0374a08": "為本。若有漏無漏．常無常．有為無為。染淨",
    "T43n1830_04b:0374a09": "之法皆以本識為本。故言心染情染。心淨",
    "T43n1830_04b:0374a10": "情淨　此言有為等法總句。無為法等別句。",
    "T43n1830_04b:0374a11": "染淨之法至下當知。有漏現行依心生。種",
    "T43n1830_04b:0374a12": "子依心住。心受無漏現行熏。持彼無漏種",
    "T43n1830_04b:0374a13": "故　又解初句如前。因心而生者。謂有為現",
    "T43n1830_04b:0374a14": "行法。皆因種子心而生　依心住者。謂有為",
    "T43n1830_04b:0374a15": "現行法。皆依現行識法而住　心受彼熏者。",
    "T43n1830_04b:0374a16": "謂本識現行受染淨有為現行之熏。釋上依",
    "T43n1830_04b:0374a17": "住　持彼有為之種子故。釋上因心生",
    "T43n1830_04b:0374a18": "　隨心染淨有情染淨。即以所生能依之法和",
    "T43n1830_04b:0374a19": "合假者為有情故　或心體是有情。心染故",
    "T43n1830_04b:0374a20": "情染。心淨故情淨　此文有釋。以心為本總",
    "T43n1830_04b:0374a21": "句如初。因心而生。謂雜染法。即是有漏三",
    "T43n1830_04b:0374a22": "性。皆是以相順。故遂別各生　依心住故。謂",
    "T43n1830_04b:0374a23": "清淨法。有為無漏不順本識。故但說依心",
    "T43n1830_04b:0374a24": "住　心受彼熏持彼種故。釋上所由。並通",
    "T43n1830_04b:0374a25": "染淨　又心受彼熏。是有漏法　持彼種故。",
    "T43n1830_04b:0374a26": "是無漏法　又有別解。以心為本總句　因",
    "T43n1830_04b:0374a27": "心而生依心住故。並有漏法現行依種子心",
    "T43n1830_04b:0374a28": "生。依現行識住　心受彼熏持彼種者。即無",
    "T43n1830_04b:0374a29": "漏有為法。雖心相違。心受彼現行之熏。能",
    "T43n1830_04b:0374b01": "持彼現行種故。後心淨時有情隨淨。",
    "T43n1830_04b:0374b02": "論。然雜染法至種類別故。述曰。下別解中",
    "T43n1830_04b:0374b03": "有二。初解雜染。後解清淨　染中有二。初",
    "T43n1830_04b:0374b04": "總舉。後別破。即攝攝論三種雜染。三界見．",
    "T43n1830_04b:0374b05": "修所有煩惱名煩惱。一切有漏善．不善業",
    "T43n1830_04b:0374b06": "名業。此業所得總別異熟名果。",
    "T43n1830_04b:0374b07": "此總舉已。下自別破。別破之中文分為二。初",
    "T43n1830_04b:0374b08": "明煩惱。後明業．果。",
    "T43n1830_04b:0374b09": "論。若無此識至皆應無因。述曰。餘文可知。",
    "T43n1830_04b:0374b10": "先言持種。為破經部　界地往還者。攝論",
    "T43n1830_04b:0374b11": "第二云。從無想等諸地沒來生此間。爾時",
    "T43n1830_04b:0374b12": "煩惱及隨煩惱所染初識。此識生時應無種",
    "T43n1830_04b:0374b13": "子。由所依止。及彼熏習。並已過去。現無體",
    "T43n1830_04b:0374b14": "故。往謂生他地。還謂生自地　無染心後",
    "T43n1830_04b:0374b15": "者。攝論云。對治煩惱識名已生。一切世間",
    "T43n1830_04b:0374b16": "餘識已滅。爾時若離阿賴耶識。所餘煩惱。及",
    "T43n1830_04b:0374b17": "隨煩惱種子。在此對治識中。不應道理。此",
    "T43n1830_04b:0374b18": "對治識自性解脫故。乃至復於後時世間識",
    "T43n1830_04b:0374b19": "生。若離阿賴耶識等。應無種子而更得生",
    "T43n1830_04b:0374b20": "　世親．無性二師別解。此中意言。即二時後",
    "T43n1830_04b:0374b21": "諸煩惱起。皆應無因。無持種故。",
    "T43n1830_04b:0374b22": "論。餘法不能持彼種故。述曰。經部若言餘",
    "T43n1830_04b:0374b23": "色等中持彼種故。往還等惑起以此為因",
    "T43n1830_04b:0374b24": "者。理亦不然。餘色等法無染心等。不能持",
    "T43n1830_04b:0374b25": "彼有漏種子。非第八識故。如色聲等。",
    "T43n1830_04b:0374b26": "論。過去未來非實有故。述曰。彼論釋言。非",
    "T43n1830_04b:0374b27": "過去煩惱生今煩惱等。經部師計去．來無",
    "T43n1830_04b:0374b28": "故。此論依彼正破經部。此中文意兼破薩",
    "T43n1830_04b:0374b29": "婆多。彼以去．來有故。界地往還無失。今言",
    "T43n1830_04b:0374c01": "非實。如前類破無染心後煩惱不生。彼言",
    "T43n1830_04b:0374c02": "我宗有得得者。今破彼言。亦非實有。同",
    "T43n1830_04b:0374c03": "去．來故。前已破故。類下淨章中。得等非實",
    "T43n1830_04b:0374c04": "故　又言持種略得不言。正破經部故",
    "T43n1830_04b:0374c05": "　設彼救云界地往還諸煩惱等後時無因生。",
    "T43n1830_04b:0374c06": "論。若諸煩惱至皆應起故。述曰。此牒計非。",
    "T43n1830_04b:0374c07": "若爾則無三乘等果。前已所斷者。無因更",
    "T43n1830_04b:0374c08": "起故。",
    "T43n1830_04b:0374c09": "論。若無此識至亦應無因。述曰。此下第二",
    "T43n1830_04b:0374c10": "破業．及果。於中有二。初難界地往還等起",
    "T43n1830_04b:0374c11": "無因。後難行緣識等不成。此等初也　若",
    "T43n1830_04b:0374c12": "無此識持業．果種。界地往還亦應無因。此",
    "T43n1830_04b:0374c13": "業之中攝論無解。彼第三云。若有於此非等",
    "T43n1830_04b:0374c14": "引地沒已生時。依中有位意。起染污意識",
    "T43n1830_04b:0374c15": "結生相續。乃至有二意識。於母胎中同時",
    "T43n1830_04b:0374c16": "而轉等。但釋其果。又若從此沒於等引地",
    "T43n1830_04b:0374c17": "正受生時。由非等引染污意識結生相續。此",
    "T43n1830_04b:0374c18": "非等引染污之心彼地所攝。離異熟識。餘種",
    "T43n1830_04b:0374c19": "子體定不可得等。生無色界等名為往還",
    "T43n1830_04b:0374c20": "　異類法後者。攝論云。又即於彼若出世心",
    "T43n1830_04b:0374c21": "正現在前。餘世間心皆應滅盡。爾時便應",
    "T43n1830_04b:0374c22": "滅離彼趣。若生非想非非想處。無所有處",
    "T43n1830_04b:0374c23": "出世間心現在前時。即應二趣皆應滅離等",
    "T43n1830_04b:0374c24": "是。世親．無性皆有此解。此等之後其業．果",
    "T43n1830_04b:0374c25": "起皆應無因。無種子故。",
    "T43n1830_04b:0374c26": "論。餘種餘因前已遮故。述曰。彼若救言。後",
    "T43n1830_04b:0374c27": "報業．果今時熟故。餘為種子色等持種。餘",
    "T43n1830_04b:0374c28": "為其因去．來世有。因言所以。以去．來世",
    "T43n1830_04b:0374c29": "為所以故。今言總非前已破故。二部如前。",
    "T43n1830_04b:0375a01": "論。若諸業果至還復應生。述曰。若此業．果",
    "T43n1830_04b:0375a02": "無因生者。入涅槃已。業．果還應生。",
    "T43n1830_04b:0375a03": "設若救言無煩惱故入涅槃已。業．果不生",
    "T43n1830_04b:0375a04": "者。難云。既許業．果無因而生。",
    "T43n1830_04b:0375a05": "論。煩惱亦應無因生故。述曰。此文可解。",
    "T43n1830_04b:0375a06": "且復業中。",
    "T43n1830_04b:0375a07": "論。又行緣識至前已遮故。述曰。攝論第二",
    "T43n1830_04b:0375a08": "末云。又行緣識不相應故。應定緣義。若",
    "T43n1830_04b:0375a09": "以行熏識名緣。即不熏轉識。如前已破。",
    "T43n1830_04b:0375a10": "此正破經部。",
    "T43n1830_04b:0375a11": "論。結生染識非行感故。述曰。自下雙破",
    "T43n1830_04b:0375a12": "經部．薩婆多師。若設許行能招識故名行",
    "T43n1830_04b:0375a13": "緣識。結生染識非行感故。",
    "T43n1830_04b:0375a14": "經部師言。我雖無有去．來時分。行緣識生",
    "T43n1830_04b:0375a15": "既有種子。似汝大乘現行。能招於當可生",
    "T43n1830_04b:0375a16": "名色位識。名行緣識斯有何過。",
    "T43n1830_04b:0375a17": "薩婆多師既有未世。設復救言。初生染識",
    "T43n1830_04b:0375a18": "非行所招。名色位中有異熟識方名行感。",
    "T43n1830_04b:0375a19": "雖約分位以說緣生。但感名緣於理無",
    "T43n1830_04b:0375a20": "失。難云。",
    "T43n1830_04b:0375a21": "論。應說名色行為緣故。述曰。既約分位以",
    "T43n1830_04b:0375a22": "辨緣生。名色時識即是名攝。言行緣識理",
    "T43n1830_04b:0375a23": "定不成　若對經部。若熏若感其義皆然。初",
    "T43n1830_04b:0375a24": "生染識非所熏故　對薩婆多。唯感名緣。",
    "T43n1830_04b:0375a25": "彼復救言。既約分位以說緣生。初生之時",
    "T43n1830_04b:0375a26": "識體。雖染非行所感。此時有色異熟為性。",
    "T43n1830_04b:0375a27": "亦名識支分位說故。為行所感故說名緣",
    "T43n1830_04b:0375a28": "於理何失。此則一切有部正救。經部兼之。",
    "T43n1830_04b:0375a29": "無去．來故。應答彼言。",
    "T43n1830_04b:0375b01": "論。時分懸隔無緣義故。述曰。懸謂懸遠。隔",
    "T43n1830_04b:0375b02": "謂隔絕。謂答薩婆多言。汝許有去．來。然我",
    "T43n1830_04b:0375b03": "實不許。設許有者。且行在現在。色果在未",
    "T43n1830_04b:0375b04": "來。或是一劫。或一劫餘。經八萬等。業．果相",
    "T43n1830_04b:0375b05": "望時分懸隔無緣義。故因既不得成。如何",
    "T43n1830_04b:0375b06": "能感果。如外法等非異熟因。又行不緣識",
    "T43n1830_04b:0375b07": "位中色。無異熟識可名果識支。如何俱色",
    "T43n1830_04b:0375b08": "說行能感名緣於識　又若感於識位中",
    "T43n1830_04b:0375b09": "色名之為懸。若感後時名色位識名之為",
    "T43n1830_04b:0375b10": "隔。俱無緣義　答經部言。設許行支能",
    "T43n1830_04b:0375b11": "感色者。未來非有。猶若龜毛。時分懸隔勢",
    "T43n1830_04b:0375b12": "非隣近。如何說行能為識緣。故但說熏名",
    "T43n1830_04b:0375b13": "行緣識。非謂感也。又懸．隔別。如前已說。",
    "T43n1830_04b:0375b14": "准此總應言。懸故無緣義。隔故無緣義。無",
    "T43n1830_04b:0375b15": "果識可名識支。即無緣義。三文合也。此等",
    "T43n1830_04b:0375b16": "文意極為深遠。諸論所未詳。群賢所未",
    "T43n1830_04b:0375b17": "究。",
    "T43n1830_04b:0375b18": "論。此不成故後亦不成。述曰。此則如文。",
    "T43n1830_04b:0375b19": "後不成者。攝論云。又取緣有亦不得成為",
    "T43n1830_04b:0375b20": "難。兩家熏緣．感果。難之返覆准上應知。又",
    "T43n1830_04b:0375b21": "非但後取緣於有。次第相望皆可得爾。果",
    "T43n1830_04b:0375b22": "中相緣故。",
    "T43n1830_04b:0375b23": "次別破淨。於中有二。第一總顯淨法。後別",
    "T43n1830_04b:0375b24": "破之。",
    "T43n1830_04b:0375b25": "論。諸清淨法至斷果別故。述曰。淨法有三。",
    "T43n1830_04b:0375b26": "一世道。二出世道。三斷果。有漏六行名世",
    "T43n1830_04b:0375b27": "道。無漏能治名出世道。所得無為名斷果。",
    "T43n1830_04b:0375b28": "斷是果也。",
    "T43n1830_04b:0375b29": "下別破中有二。初破世出世道。後破無為。",
    "T43n1830_04b:0375c01": "論。若無此識至皆應無因。述曰。於中有",
    "T43n1830_04b:0375c02": "二。初難異類後無因。後難初道不生。此",
    "T43n1830_04b:0375c03": "即初也　若無本識持二道種。異類心後者。",
    "T43n1830_04b:0375c04": "即起異界．及雜染．清淨等心。即是攝論第三",
    "T43n1830_04b:0375c05": "云。云何世間清淨不成。謂未離欲廛貪未",
    "T43n1830_04b:0375c06": "得色廛善心。即以欲廛心為離欲廛",
    "T43n1830_04b:0375c07": "貪故勤修加行。此欲廛心與色廛心不",
    "T43n1830_04b:0375c08": "俱生故非彼所熏。為彼種子不應道理。乃",
    "T43n1830_04b:0375c09": "至廣說　世出世間淨章云。又此如理作意",
    "T43n1830_04b:0375c10": "相應心。是世間心。彼正見相應心。是出世心。",
    "T43n1830_04b:0375c11": "曾未有時俱生俱滅。是故此心非彼所熏。",
    "T43n1830_04b:0375c12": "非彼所熏為彼種子不應道理。乃至廣說。",
    "T43n1830_04b:0375c13": "此對經部兼薩婆多。",
    "T43n1830_04b:0375c14": "論。所執餘因前已破故。述曰。准染應知。",
    "T43n1830_04b:0375c15": "論。若二淨道至還復應生。述曰。入涅槃已",
    "T43n1830_04b:0375c16": "二道應生。許無因生故。",
    "T43n1830_04b:0375c17": "彼若救言。入涅槃已道無所依身。故入涅",
    "T43n1830_04b:0375c18": "槃已遂更不生已。",
    "T43n1830_04b:0375c19": "論。所依亦應無因生故。述曰。論主難云。即",
    "T43n1830_04b:0375c20": "所依身亦應無因而更得生。許無因生故",
    "T43n1830_04b:0375c21": "　前染業果無惑不生。難彼言煩惱應無",
    "T43n1830_04b:0375c22": "因生。彼若更言無所依故。准此為難。然",
    "T43n1830_04b:0375c23": "文略巧。初後顯之。",
    "T43n1830_04b:0375c24": "論。又出世道至法爾種故。述曰。難經部師",
    "T43n1830_04b:0375c25": "無法爾種。此無漏道初不應生。無法持彼",
    "T43n1830_04b:0375c26": "法爾種故。以唯新熏而為不正。",
    "T43n1830_04b:0375c27": "設彼若言以世第一法為因緣生。不假法",
    "T43n1830_04b:0375c28": "爾無漏種者。論主難言。",
    "T43n1830_04b:0375c29": "論。有漏類別非彼因故。述曰。前第二卷已",
    "T43n1830_04b:0376a01": "廣說訖。",
    "T43n1830_04b:0376a02": "又彼若言初無漏生但無因起。何假汝立",
    "T43n1830_04b:0376a03": "法爾種子。論主難云。",
    "T43n1830_04b:0376a04": "論。無因而生非釋種故。述曰。說有因生",
    "T43n1830_04b:0376a05": "釋迦子故。不爾便同自然外道。",
    "T43n1830_04b:0376a06": "論。初不生故至三乘道果。述曰。此初無漏",
    "T43n1830_04b:0376a07": "既不生故。後時無漏亦應不生。初後無漏",
    "T43n1830_04b:0376a08": "既並不生。是則應無三乘道果。",
    "T43n1830_04b:0376a09": "自下第二明其斷果。",
    "T43n1830_04b:0376a10": "論。若無此識至亦不得成。述曰。要由本識",
    "T43n1830_04b:0376a11": "持煩惱種故得證斷。",
    "T43n1830_04b:0376a12": "論。謂道起時至俱非有故。述曰。無漏道起",
    "T43n1830_04b:0376a13": "一切煩惱及彼種子俱非有故。道者無間道",
    "T43n1830_04b:0376a14": "　此正破經部。言種子故。薩婆多計惑得俱",
    "T43n1830_04b:0376a15": "故。染法現．種俱非有故。斷何所斷。於此時",
    "T43n1830_04b:0376a16": "中無有漏識故。",
    "T43n1830_04b:0376a17": "若言惑種在無漏識中。",
    "T43n1830_04b:0376a18": "論。染淨二心不俱起故。述曰。有漏種等非",
    "T43n1830_04b:0376a19": "無漏識中。",
    "T43n1830_04b:0376a20": "量云。",
    "T43n1830_04b:0376a21": "論。道相應心至如涅槃故。述曰。聖道。不",
    "T43n1830_04b:0376a22": "持煩惱種子。與煩惱種自性相違故。如涅",
    "T43n1830_04b:0376a23": "槃法。",
    "T43n1830_04b:0376a24": "論。去來得等非實有故。述曰。此則雙破。非",
    "T43n1830_04b:0376a25": "經部師許有去．來。故不得言惑在過去",
    "T43n1830_04b:0376a26": "惑在未來　薩婆多言。我宗不立識能持",
    "T43n1830_04b:0376a27": "種。實有去．來及與得等故有斷果。又命",
    "T43n1830_04b:0376a28": "根．同分設持惑種無此過失。今言去來得",
    "T43n1830_04b:0376a29": "等非實有故。如上已破。",
    "T43n1830_04b:0376b01": "經部師言餘皆有失我今復言惑種在於色",
    "T43n1830_04b:0376b02": "等之中。難言。",
    "T43n1830_04b:0376b03": "論。餘法持種理不成故。述曰。一切色等不",
    "T43n1830_04b:0376b04": "能持種。理不成故。色中無種如上已破。",
    "T43n1830_04b:0376b05": "論總結言。",
    "T43n1830_04b:0376b06": "論。既無所斷至而立斷果。述曰。既無所斷",
    "T43n1830_04b:0376b07": "之惑。以無依故無種。能斷之道亦無依。依",
    "T43n1830_04b:0376b08": "何煩惱由何斷道而立斷果。",
    "T43n1830_04b:0376b09": "論。若由道力至應成無學。述曰。此牒計非",
    "T43n1830_04b:0376b10": "　經部救言無斷果體但由道力後惑不",
    "T43n1830_04b:0376b11": "生即立斷果。何須本識持煩惱種立實斷",
    "T43n1830_04b:0376b12": "果　論主難云。則初道起應成無學。",
    "T43n1830_04b:0376b13": "論。後諸煩惱至永不生故。述曰。釋前所以。",
    "T43n1830_04b:0376b14": "後煩惱等由初斷道皆已無因。種子無故。",
    "T43n1830_04b:0376b15": "永不生故。便成無學。有我本識。雖前起道",
    "T43n1830_04b:0376b16": "斷隨應惑。後煩惱起持煩惱種。得初道時",
    "T43n1830_04b:0376b17": "不成無學。後斷煩惱而得斷果。若無此識",
    "T43n1830_04b:0376b18": "持煩惱種。初道起位惑種皆無。應初道起即",
    "T43n1830_04b:0376b19": "成無學。",
    "T43n1830_04b:0376b20": "論。許有此識至染淨種故。述曰。總結一章",
    "T43n1830_04b:0376b21": "染淨二法。攝論三卷．瑜伽．對法合證本識。",
    "T43n1830_04b:0376b22": "此論之中自前卷末至此中並攝盡。更有",
    "T43n1830_04b:0376b23": "異同。諸賢自悉。文有上下。說有廣略。宜",
    "T43n1830_04b:0376b24": "細尋之不能具述。",
    "T43n1830_04b:0376b25": "論。證此識有至略示綱要。述曰。第三此即",
    "T43n1830_04b:0376b26": "總結十理證。如文易解故今不釋　恐厭",
    "T43n1830_04b:0376b27": "繁者。除此十證所不攝證。謂八證中最初",
    "T43n1830_04b:0376b28": "生起。明了生起。業用不可得等。皆此未說",
    "T43n1830_04b:0376c01": "故今例之　彼最初等。下第七卷皆具演之。",
    "T43n1830_04b:0376c02": "非正是證。前十證中所攝八證。諸後講者一",
    "T43n1830_04b:0376c03": "一敘之。",
    "T43n1830_04b:0376c04": "論。別有此識至應深信受。述曰。此總結上",
    "T43n1830_04b:0376c05": "教．理二證第三文也。",
    "T43n1830_04b:0376c06": "三能變中上來已解第一門訖。自下次解第",
    "T43n1830_04b:0376c07": "二能變。",
    "T43n1830_04b:0376c08": "論。如是已說至其相云何。述曰。下文有二。",
    "T43n1830_04b:0376c09": "初結前生後以發論端。次依所問以辨",
    "T43n1830_04b:0376c10": "其相。此即初也。",
    "T43n1830_04b:0376c11": "論。頌曰至出世道無有。述曰。下依問辨。此",
    "T43n1830_04b:0376c12": "依三頌其第七識十門分別。初舉第二能變",
    "T43n1830_04b:0376c13": "出末那名。二解所依。三解所緣。四出體釋",
    "T43n1830_04b:0376c14": "義。五釋行相。六顯染俱。七觸等相應。八三",
    "T43n1830_04b:0376c15": "性分別。九界地分別。十隱顯分別。即是伏斷",
    "T43n1830_04b:0376c16": "之位次也。於下顯中一一廣釋　問何故本",
    "T43n1830_04b:0376c17": "識不辨所依。次能變中解彼依體　答本",
    "T43n1830_04b:0376c18": "識諸識之本．與他為依義顯。他與為依義",
    "T43n1830_04b:0376c19": "隱。故不出其所依。第七既八之餘。所以出",
    "T43n1830_04b:0376c20": "其依體　問若爾本識與他依義顯。何不說",
    "T43n1830_04b:0376c21": "之　答前頌已說。謂彼頌說恒轉如流。如流",
    "T43n1830_04b:0376c22": "之言義生餘識即是依義　問何故不說第",
    "T43n1830_04b:0376c23": "七與他為依。第三能變中不釋根．境　答",
    "T43n1830_04b:0376c24": "是作論者意欲爾故不應責之　或影略門。",
    "T43n1830_04b:0376c25": "謂初能變但釋所緣。故前頌言執受處是。",
    "T43n1830_04b:0376c26": "第三能變唯釋所依。故後頌言依止本識。第",
    "T43n1830_04b:0376c27": "二能變依．緣俱顯。欲令學者可知一隅三",
    "T43n1830_04b:0376c28": "隅返故　或謂本識諸法之本。但說與他",
    "T43n1830_04b:0376c29": "為依。出自識體．所緣。前之六識境麁不說。",
    "T43n1830_04b:0377a01": "但出所依。依止根本識等者是。故下論云。此",
    "T43n1830_04b:0377a02": "所緣．及別依。麁顯．極成故此不說。第七依．",
    "T43n1830_04b:0377a03": "緣俱隱。根．境合釋。所以作論三種不同。非",
    "T43n1830_04b:0377a04": "但說所緣而無依等　何故本識不出界",
    "T43n1830_04b:0377a05": "繫　論主略故　或言異熟即是界繫。隨",
    "T43n1830_04b:0377a06": "何界異熟。即彼界繫故　此亦應然。言染",
    "T43n1830_04b:0377a07": "俱已即隨彼繫　此不為例。謂前六識起",
    "T43n1830_04b:0377a08": "與本識非必同繫。除無漏識此與本識起",
    "T43n1830_04b:0377a09": "必同界。恐類前六故今說之　又作法各",
    "T43n1830_04b:0377a10": "別不應為難　後能變中即不解故。",
    "T43n1830_04b:0377a11": "論。次初異熟至能變識相。述曰。下有二文。",
    "T43n1830_04b:0377a12": "一以八段依釋十門。合釋體義及行相故。",
    "T43n1830_04b:0377a13": "合釋染所．餘心所故。以義類同故合明也。",
    "T43n1830_04b:0377a14": "或開為九。四染煩惱與餘心所別門說故。",
    "T43n1830_04b:0377a15": "二以二教．六理證有此識。隨文可知　初",
    "T43n1830_04b:0377a16": "段有二。一釋頌。二問答　異熟識先此識",
    "T43n1830_04b:0377a17": "為後。故言次後。解頌初句次第二能變",
    "T43n1830_04b:0377a18": "　應辨思量能變識相。即出頌中能變之言。釋",
    "T43n1830_04b:0377a19": "能變名。如第二卷解。",
    "T43n1830_04b:0377a20": "論。是識聖教至勝餘識故。述曰。即指此識",
    "T43n1830_04b:0377a21": "故言是識　於聖教中別名末那。總名識",
    "T43n1830_04b:0377a22": "故。末那是意。故楞伽云識有八種。識即通",
    "T43n1830_04b:0377a23": "名　六十三云。雖諸識皆名心意識。隨義",
    "T43n1830_04b:0377a24": "勝說第八名心。第七名意。餘識名識　攝",
    "T43n1830_04b:0377a25": "論第一亦言意名無有義心體第三等。故末",
    "T43n1830_04b:0377a26": "那名別目第七　又雖諸識皆名為意。為",
    "T43n1830_04b:0377a27": "此標意。餘識不然。雖標總稱即別名也。",
    "T43n1830_04b:0377a28": "是故論言是識聖教別名末那　何故諸識",
    "T43n1830_04b:0377a29": "不別名意。恒審思量勝餘識故　六十三",
    "T43n1830_04b:0377b01": "卷有心地云。若末那恒思量為性相續而轉。",
    "T43n1830_04b:0377b02": "佛言出世末那云何建立。答名假施設。不必",
    "T43n1830_04b:0377b03": "如義　此義意言。出世末那更不思量。任",
    "T43n1830_04b:0377b04": "運知故。無麁慧故。無散慧故。不名末那。",
    "T43n1830_04b:0377b05": "即唯有漏非在無漏。此一解也　又云遠離",
    "T43n1830_04b:0377b06": "顛倒正思量故　此義意言。遠離顛倒思量",
    "T43n1830_04b:0377b07": "有正思量故。即通無漏亦有此名。二解",
    "T43n1830_04b:0377b08": "如是。",
    "T43n1830_04b:0377b09": "論。此名何異第六意識。述曰。上釋頌文。下",
    "T43n1830_04b:0377b10": "問答辨。於中有二。文顯可知　問曰如言",
    "T43n1830_04b:0377b11": "八識此亦名識。末那名意。總別合論即名",
    "T43n1830_04b:0377b12": "意識。又六十三云。識有二種。一者阿賴耶",
    "T43n1830_04b:0377b13": "識。二者轉識。此復七種。所謂眼識。乃至意",
    "T43n1830_04b:0377b14": "識。即是第七名為意識。此名何異第六意",
    "T43n1830_04b:0377b15": "識。一則總別合名為理難。二以論文為例",
    "T43n1830_04b:0377b16": "難。",
    "T43n1830_04b:0377b17": "論。此持業釋至識異意故。述曰。意是自體。",
    "T43n1830_04b:0377b18": "識即是意。於六釋中是持業釋。業謂業用。",
    "T43n1830_04b:0377b19": "體能持用。即似舊言功能受稱。此六釋名",
    "T43n1830_04b:0377b20": "皆二法相對辨差別釋。非一一法究理括",
    "T43n1830_04b:0377b21": "盡。如阿賴耶名藏識。識體即藏亦是此釋。",
    "T43n1830_04b:0377b22": "此與彼同。故指為喻。何為此釋。識鉢即意",
    "T43n1830_04b:0377b23": "故。其第六識體雖是識。而非是意。非恒審",
    "T43n1830_04b:0377b24": "故。彼依主釋。主謂第七。即似舊言從所依",
    "T43n1830_04b:0377b25": "得名　如眼識等。眼是所依。而體是識。依",
    "T43n1830_04b:0377b26": "眼之識故名眼識。何為此釋識異意故。能",
    "T43n1830_04b:0377b27": "所依別。從依得名。",
    "T43n1830_04b:0377b28": "問今者得名既各不同。何故不並名意識。",
    "T43n1830_04b:0377b29": "而於第七但立意名。若名意識顯是持業",
    "T43n1830_04b:0377c01": "得名。但名為意竟有何理。",
    "T43n1830_04b:0377c02": "論。然諸聖教至但立意名。述曰。諸聖教中",
    "T43n1830_04b:0377c03": "恐此第七濫彼第六。於此第七但立意名",
    "T43n1830_04b:0377c04": "而不言識。第一義也。",
    "T43n1830_04b:0377c05": "次第二釋。",
    "T43n1830_04b:0377c06": "論。又標意名至劣餘識故。述曰。唯立意名",
    "T43n1830_04b:0377c07": "為簡心．識。雖皆可說名心．意．識。據增勝",
    "T43n1830_04b:0377c08": "義但七名意。積集心義．了別識義劣餘識",
    "T43n1830_04b:0377c09": "故。簡後心．前識但立意名。恒審思故。",
    "T43n1830_04b:0377c10": "次第三云。",
    "T43n1830_04b:0377c11": "論。或欲顯此至故但名意。述曰。顯此第七",
    "T43n1830_04b:0377c12": "與彼第六意識。為近所依故但名意　近",
    "T43n1830_04b:0377c13": "所依者。以相順故。同計度故。六緣境時七",
    "T43n1830_04b:0377c14": "與力故。所以七無漏六無漏。七有漏時六非",
    "T43n1830_04b:0377c15": "無漏。非七緣境第六與力。故六有識七但",
    "T43n1830_04b:0377c16": "名意。為簡第八亦與第六之力。故復言近。",
    "T43n1830_04b:0377c17": "彼容可為遠所依故。五十一云。由有第",
    "T43n1830_04b:0377c18": "八故有末那。末那為依意識得轉。故彼第",
    "T43n1830_04b:0377c19": "八為遠所依此為近依　又有別釋。以相",
    "T43n1830_04b:0377c20": "續思量故此但名意。第六緣境轉易．間斷",
    "T43n1830_04b:0377c21": "故加識名　又欲顯此為六識中不共所",
    "T43n1830_04b:0377c22": "依故但名意。無間緣意亦共依故　又由六",
    "T43n1830_04b:0377c23": "種依七種生故名近依如眼識等。",
    "T43n1830_04b:0377c24": "此即第一出能變體釋其名義。自下第二",
    "T43n1830_04b:0377c25": "明其所依。",
    "T43n1830_04b:0377c26": "論。依彼轉者顯此所依。述曰。此下有二。初",
    "T43n1830_04b:0377c27": "略後廣　略中有二。初總解依彼轉言。後別",
    "T43n1830_04b:0377c28": "解依彼轉三字。此即初也。",
    "T43n1830_04b:0377c29": "論。彼謂即前至依藏識故。述曰。自下即別",
    "T43n1830_04b:0378a01": "解。初解彼字。次解依字。後解轉字。此解彼",
    "T43n1830_04b:0378a02": "字。顯此依彼第八識也。由有阿賴耶故得",
    "T43n1830_04b:0378a03": "有末那故名聖說。",
    "T43n1830_04b:0378a04": "次解依字。有其二說。",
    "T43n1830_04b:0378a05": "論。有義此意至方得生故。述曰。是第一義。",
    "T43n1830_04b:0378a06": "難陀．勝子皆作是說。此師意說。第七現識唯",
    "T43n1830_04b:0378a07": "依第八種子識。不依彼現行。以第七恒無",
    "T43n1830_04b:0378a08": "間。不假現識為俱有依。約依種子故名",
    "T43n1830_04b:0378a09": "依彼。",
    "T43n1830_04b:0378a10": "下護法等諸論師釋。",
    "T43n1830_04b:0378a11": "論。有義此意至方得生故。述曰。此第七識",
    "T43n1830_04b:0378a12": "以彼種子識．及現行果識俱為所依。此識隨",
    "T43n1830_04b:0378a13": "在因果位中雖無間斷。於入見道等而有",
    "T43n1830_04b:0378a14": "轉易。或善或染。必假現識為俱有依方得",
    "T43n1830_04b:0378a15": "生故。若不爾者。體有轉易殊無勝力如何",
    "T43n1830_04b:0378a16": "得生。賴相續識可得生故　問前師曰。",
    "T43n1830_04b:0378a17": "今言依彼言依種子者。五十一云。由有",
    "T43n1830_04b:0378a18": "本識有末那等文如何通　應言由有本",
    "T43n1830_04b:0378a19": "識意識得轉。第六亦依本識種故　問後",
    "T43n1830_04b:0378a20": "師曰。初地等轉易第六引生。第八於七有",
    "T43n1830_04b:0378a21": "何勝力。如定中聞聲。意識不共耳識同取。",
    "T43n1830_04b:0378a22": "當時唯有現行相續七．八二識。應亦得說",
    "T43n1830_04b:0378a23": "為耳識依。雖無引力仍說依故　前師答",
    "T43n1830_04b:0378a24": "曰。如對法第二眼識種子依眼根種。眼根種",
    "T43n1830_04b:0378a25": "為所依眼識種為能依。要根種子導識種",
    "T43n1830_04b:0378a26": "子生現根已。其識種子方得生識。不爾",
    "T43n1830_04b:0378a27": "識種定無生義。而現行眼識。一自種依彼根",
    "T43n1830_04b:0378a28": "種。二自現依彼根現。其第六識由第七種子",
    "T43n1830_04b:0378a29": "導生。第七望六有力勝故說六依七。非第",
    "T43n1830_04b:0378b01": "六識不依本識之種子故。今第七依言但",
    "T43n1830_04b:0378b02": "依彼種。非彼現識。若說依現如何說依。",
    "T43n1830_04b:0378b03": "不與七同緣。行相殊異故。但可說言緣彼",
    "T43n1830_04b:0378b04": "現識。不可言依　若爾如何說六依七。所",
    "T43n1830_04b:0378b05": "緣行相並不同故。非如眼等為眼識依所",
    "T43n1830_04b:0378b06": "取等故　答曰兩人依別復兩處住。如王與",
    "T43n1830_04b:0378b07": "臣等仍說相依。有為諸法勢分力故。此識亦",
    "T43n1830_04b:0378b08": "爾。所作．行相雖復不同。而第七勢分為第",
    "T43n1830_04b:0378b09": "六依。非第八現為第七依　問曰若爾如何",
    "T43n1830_04b:0378b10": "知七於六有勢分非八現於七。故知說八",
    "T43n1830_04b:0378b11": "為第七依　彼質答曰。如何為境復說為",
    "T43n1830_04b:0378b12": "依。依．緣何異　答而復質曰。如第六緣七。",
    "T43n1830_04b:0378b13": "如何為境。又復為依。理無過故。此亦應爾",
    "T43n1830_04b:0378b14": "　後師答曰。前師有過。我理無失。且初地",
    "T43n1830_04b:0378b15": "轉易。八於七識有何勝力者。若無第八現",
    "T43n1830_04b:0378b16": "行。彼七必無故。意識不爾。故說非七依。即",
    "T43n1830_04b:0378b17": "如定中聞聲。意識無時耳必不轉。彼必同",
    "T43n1830_04b:0378b18": "取。今此七．八雖不同境。勢分牽故竟有何",
    "T43n1830_04b:0378b19": "失。第七識必有現行所依。名轉識故。如前",
    "T43n1830_04b:0378b20": "六識。或應有識為俱有依。六．七識中名轉",
    "T43n1830_04b:0378b21": "識故。如第六意識　問曰如設無第七非",
    "T43n1830_04b:0378b22": "五識生。七非五識依。何故無第八時。七不",
    "T43n1830_04b:0378b23": "有第八為七依。八例七等亦爾　如下廣",
    "T43n1830_04b:0378b24": "解。然賴耶根本說七依八。與力令生故。非",
    "T43n1830_04b:0378b25": "如七無五識不有。七非本故。不與力故。",
    "T43n1830_04b:0378b26": "又若無七五識必無。故今說七依八現．種。",
    "T43n1830_04b:0378b27": "准此二師雖無評義。然後師勝。無過親故。",
    "T43n1830_04b:0378b28": "前理難故。下自當知。",
    "T43n1830_04b:0378b29": "次解轉義。",
    "T43n1830_04b:0378c01": "論。轉謂流轉至取所緣故。述曰。流是相續",
    "T43n1830_04b:0378c02": "義。轉是起義。謂依第八或種．或現相續起",
    "T43n1830_04b:0378c03": "義。顯示此第七識恒依彼第八識起取所",
    "T43n1830_04b:0378c04": "緣故。第七行相取所緣境相續不斷而生",
    "T43n1830_04b:0378c05": "起義。",
    "T43n1830_04b:0378c06": "此文上來已依常理略解所依竟　諸心．",
    "T43n1830_04b:0378c07": "心所下廣解所依。以上第八識及下諸識中",
    "T43n1830_04b:0378c08": "不辨所依義故。今因廣論。依下正文即傍",
    "T43n1830_04b:0378c09": "乘義　於中有三。初總汎出極成所依有",
    "T43n1830_04b:0378c10": "三。次別敘諸師於三依中各有異計。後結",
    "T43n1830_04b:0378c11": "歸正義。",
    "T43n1830_04b:0378c12": "論。諸心心所至總有三種。述曰。汎出所依",
    "T43n1830_04b:0378c13": "中文勢有三。初總舉有所依法顯所依之",
    "T43n1830_04b:0378c14": "數。次別列釋所依體。後總結前　皆有所依",
    "T43n1830_04b:0378c15": "者。能有所依故名有所依。於大乘中何處",
    "T43n1830_04b:0378c16": "經論名有所依。瑜伽五十五說心．心所法",
    "T43n1830_04b:0378c17": "名有所依等。說無量名　然彼言所依。唯",
    "T43n1830_04b:0378c18": "約俱有依說。以恒定依故。大小二乘俱極",
    "T43n1830_04b:0378c19": "成故　此中所言。然彼所依總有三種者。恒",
    "T43n1830_04b:0378c20": "不恒．定不定。合說為所依。所依．及依皆名",
    "T43n1830_04b:0378c21": "所依。如下文云此假說故。如瑜伽論第一",
    "T43n1830_04b:0378c22": "卷云。眼識俱有依謂眼。等無間依謂意。種子",
    "T43n1830_04b:0378c23": "依謂阿賴耶識　此中三依約三緣作名。何",
    "T43n1830_04b:0378c24": "以爾者。彼論以理為名。此論以緣為目。體．",
    "T43n1830_04b:0378c25": "義無別。",
    "T43n1830_04b:0378c26": "論。一因緣依至必不生故。述曰。自下別列",
    "T43n1830_04b:0378c27": "釋所依體。約識而論唯種子識。今言汎說諸",
    "T43n1830_04b:0378c28": "有為法皆託此依。據通依故。一切有為法",
    "T43n1830_04b:0378c29": "無無因緣者故。此三得名皆持業釋。",
    "T43n1830_04b:0379a01": "論。二增上緣依至必不轉故。述曰。謂內六",
    "T43n1830_04b:0379a02": "處。即眼根等。八識俱有依皆不過內六處",
    "T43n1830_04b:0379a03": "故。若對大乘即通六處。若對小部唯在五",
    "T43n1830_04b:0379a04": "內。意處說是等無間故。",
    "T43n1830_04b:0379a05": "論。三等無間緣依至必不起故。述曰。謂前",
    "T43n1830_04b:0379a06": "滅意不取心所。總而言之。即通八識相望",
    "T43n1830_04b:0379a07": "得作如下諍論　此開導依。若言開避。二",
    "T43n1830_04b:0379a08": "義無別。開即避故。今言開者。離其處所即",
    "T43n1830_04b:0379a09": "開彼路。復言導者引彼令生。引導招彼令",
    "T43n1830_04b:0379a10": "生此處。故梵言羯爛多。此可言次第緣。",
    "T43n1830_04b:0379a11": "如逆次第云阿奴羯爛多。阿奴是逆義。羯爛",
    "T43n1830_04b:0379a12": "多云次第。須次第者。云鉢剌底羯爛多。鉢",
    "T43n1830_04b:0379a13": "剌底是順義。此緣既云三摩難咀囉故。言",
    "T43n1830_04b:0379a14": "等無間緣也　三是等義　摩是無義　難",
    "T43n1830_04b:0379a15": "咀囉是間義故。若言種子依。即唯現行法有",
    "T43n1830_04b:0379a16": "種。種望種子應無此依。今言因緣依者。",
    "T43n1830_04b:0379a17": "令知寬遍故　若言俱有依。即種．果同時。",
    "T43n1830_04b:0379a18": "應名俱有依。以緣簡別顯增上緣故非種",
    "T43n1830_04b:0379a19": "子　若爾俱時心所應是此緣。彼非所依",
    "T43n1830_04b:0379a20": "故。心王是所依。唯種相似故後簡之。如下",
    "T43n1830_04b:0379a21": "當辨　若言無間依即前滅種子望後種",
    "T43n1830_04b:0379a22": "子應是此依。簡異彼故言等無間緣依",
    "T43n1830_04b:0379a23": "　若爾前念心所應是此依。是此緣故。不爾心",
    "T43n1830_04b:0379a24": "所非是所依。言等無間復是所依故復雙簡",
    "T43n1830_04b:0379a25": "也　種子所依辨體生故。言必不生　增上",
    "T43n1830_04b:0379a26": "緣依隨須與力不障彼故。言必不轉　開",
    "T43n1830_04b:0379a27": "導之依顯開彼路導彼生故。言必不起。三",
    "T43n1830_04b:0379a28": "文有異。",
    "T43n1830_04b:0379a29": "論。唯心心所至非所餘法。述曰。此言可解。",
    "T43n1830_04b:0379b01": "即總結簡　今言唯心心所具三所依名有所",
    "T43n1830_04b:0379b02": "依非所餘法者。諸色等法唯有因緣無餘",
    "T43n1830_04b:0379b03": "二依。今假設如小乘無心定。是等無間緣",
    "T43n1830_04b:0379b04": "果。有等無間依。及因緣依。無俱有增上緣",
    "T43n1830_04b:0379b05": "依義。不具三故不名有所依。",
    "T43n1830_04b:0379b06": "此前汎出三種所依通心心所。然其道理既",
    "T43n1830_04b:0379b07": "未明顯。更須廣示第二廣諍。三依不同即",
    "T43n1830_04b:0379b08": "為三段。",
    "T43n1830_04b:0379b09": "論。初種子依至現果方生。述曰。此有二說。",
    "T43n1830_04b:0379b10": "初說有二。一標宗。二引證。今即初也　因果",
    "T43n1830_04b:0379b11": "異時。經部等義。世親菩薩為往昔時東天竺",
    "T43n1830_04b:0379b12": "有僧。共數論師學徒論議。彼立二十五諦。",
    "T43n1830_04b:0379b13": "說大地等常。今無念念生滅。廣敘彼宗。此",
    "T43n1830_04b:0379b14": "僧難言。今必有滅。以後劫壞等有滅故。准",
    "T43n1830_04b:0379b15": "前有滅。外道難言。後必不滅。今無滅故。如",
    "T43n1830_04b:0379b16": "今時山等。彼僧于時竟不能答。王見信受",
    "T43n1830_04b:0379b17": "僧佉外道。遂辱此僧令乘驢等。然彼外道",
    "T43n1830_04b:0379b18": "為王重已造七十行頌論。王賜千金以顯",
    "T43n1830_04b:0379b19": "揚之。故今金七十論即其由致也。世親乃造",
    "T43n1830_04b:0379b20": "第一義諦論。亦名勝義七十論。以對彼論",
    "T43n1830_04b:0379b21": "而破彼外道言。彼非能破。宗．因．喻過。我僧",
    "T43n1830_04b:0379b22": "並無故。又汝所立因有隨一過。誰言今無滅",
    "T43n1830_04b:0379b23": "故後亦無滅。我僧但言大地等法前必有轉",
    "T43n1830_04b:0379b24": "變滅。後有滅故。如燈焰等。汝不解量乃非",
    "T43n1830_04b:0379b25": "我僧。其時國王遂將世親此論。遍諸方域宣",
    "T43n1830_04b:0379b26": "令流布。無人當者。遂起昔時王。及僧佉外",
    "T43n1830_04b:0379b27": "道證義者等骸骨。或縛草為人。擬彼時眾",
    "T43n1830_04b:0379b28": "而加撻之。此非世親之師。世親認取為師。",
    "T43n1830_04b:0379b29": "又為親所教師。如意論師有大名譽。聰明博",
    "T43n1830_04b:0379c01": "學。每共王等坐時。常舉一足恒下一足。下",
    "T43n1830_04b:0379c02": "足意在敬王。舉足意在踐履小乘．外道",
    "T43n1830_04b:0379c03": "論師頂上。時無人當者。王甚憚之。後王因",
    "T43n1830_04b:0379c04": "夢令人占之。占者言王必獲奇獸。後得伏",
    "T43n1830_04b:0379c05": "藏。王遂遊獵逢白野猪。特異恒獸。王以為",
    "T43n1830_04b:0379c06": "夢應。尋之失跡。遂問諸人。有知跡者賜金",
    "T43n1830_04b:0379c07": "千斤。有一貧人遂視猪跡。因賜千金。遂命",
    "T43n1830_04b:0379c08": "史官書王寬惠。如意論師乃競此名。令人",
    "T43n1830_04b:0379c09": "剔髮不欲令痛。婆羅門中有淨髮種遂為",
    "T43n1830_04b:0379c10": "剃之。論師不覺入睡。睡覺問彼人言髮已",
    "T43n1830_04b:0379c11": "淨也。彼人答言我已淨訖。論師以能淨髮",
    "T43n1830_04b:0379c12": "遂賜千金。亦命吏官書其寬惠。論師德望",
    "T43n1830_04b:0379c13": "既高。賜奉彌厚。故多財物。王復痼嫉方欲",
    "T43n1830_04b:0379c14": "掠僧。乃問論師曰。我不信佛汝實無知。",
    "T43n1830_04b:0379c15": "論師答言。請世論師共我論議。王命五天",
    "T43n1830_04b:0379c16": "一百論師共論之曰。若彼皆負我遂深信。論",
    "T43n1830_04b:0379c17": "師乃難殺九十九人。至第一百人因言集．",
    "T43n1830_04b:0379c18": "苦合言苦．集。諸人共證將為犯聲。論師乃",
    "T43n1830_04b:0379c19": "曰。麁淺之間聲勢似犯。據其細理亦無失",
    "T43n1830_04b:0379c20": "也。言因感果可先言集。王遂恥論師。命",
    "T43n1830_04b:0379c21": "其史官依此實事具委書之。論師意憤乃",
    "T43n1830_04b:0379c22": "白責曰。此舌何為牛群中語。遂自嚙舌落因",
    "T43n1830_04b:0379c23": "而致死。故勝義七十亦為救之。彼明因果",
    "T43n1830_04b:0379c24": "前後相生。亦有將為經部之義。大乘雖復",
    "T43n1830_04b:0379c25": "認之。時人謂未入大乘時作。故傳世親菩",
    "T43n1830_04b:0379c26": "薩老年已來。則遣人講自聽此論身猶癈",
    "T43n1830_04b:0379c27": "忘。",
    "T43n1830_04b:0379c28": "今難陀．勝子等朋彼論勢遂復引證對法第",
    "T43n1830_04b:0379c29": "三云。",
    "T43n1830_04b:0380a01": "論。無種已生集論說故。述曰。謂無學最",
    "T43n1830_04b:0380a02": "後蘊。此時種入過去。過去是無。當果不",
    "T43n1830_04b:0380a03": "生。現種已滅唯有現行蘊在。名無種已生。",
    "T43n1830_04b:0380a04": "此中文略。集論本但有無種已生之言。今釋",
    "T43n1830_04b:0380a05": "家取以為證。瑜伽第五十六云。或有眼非",
    "T43n1830_04b:0380a06": "眼界亦爾。此則引教。",
    "T43n1830_04b:0380a07": "論。種與芽等不俱有故。述曰。此為理證。麁",
    "T43n1830_04b:0380a08": "相因果為此例故　言果俱有者。此前後",
    "T43n1830_04b:0380a09": "俱也　俱生俱滅者。二法俱有生有滅也。非",
    "T43n1830_04b:0380a10": "謂因果同一時生一時滅。故瑜伽第五。然法",
    "T43n1830_04b:0380a11": "與他性為因。及後自性為因。非即此念。長",
    "T43n1830_04b:0380a12": "讀此文。兩法並非即此念故。",
    "T43n1830_04b:0380a13": "自下第二。",
    "T43n1830_04b:0380a14": "論。有義彼說至後種說故。述曰。此說有四。",
    "T43n1830_04b:0380a15": "一破前。二立理。三會違。四結正。此即初",
    "T43n1830_04b:0380a16": "也。護法等釋。彼集論中據不能生後種說",
    "T43n1830_04b:0380a17": "故。謂此時緣闕。現在種子。不能更引生後",
    "T43n1830_04b:0380a18": "念種。非謂此念現行無種。種在過去名為",
    "T43n1830_04b:0380a19": "無種。對法無解。此略解教。瑜伽准知。",
    "T43n1830_04b:0380a20": "論。種生芽等非勝義故。述曰。此下比量對",
    "T43n1830_04b:0380a21": "前師說。義准應知。又出前師所有過失。世",
    "T43n1830_04b:0380a22": "俗因果雖復似然。非勝義故。不可以勝",
    "T43n1830_04b:0380a23": "義種．現為例。或彼非因緣此是因緣。我不",
    "T43n1830_04b:0380a24": "說彼故非勝義。",
    "T43n1830_04b:0380a25": "又汝所言種滅芽生。",
    "T43n1830_04b:0380a26": "論。種滅芽生非極成故。述曰。又種與芽初",
    "T43n1830_04b:0380a27": "時俱有。後漸增長相生。展轉可為異時。初",
    "T43n1830_04b:0380a28": "生之時同念轉故。又如青蓮根生芽必俱故。",
    "T43n1830_04b:0380a29": "又如影生等。又汝所說種滅芽生是因緣者。",
    "T43n1830_04b:0380b01": "此非極成。我不許故。",
    "T43n1830_04b:0380b02": "論。焰炷同時互為因故。述曰。如燈炷生",
    "T43n1830_04b:0380b03": "焰既許同時。為彼不定。其義可知。",
    "T43n1830_04b:0380b04": "論。然種自類至決定俱有。述曰。二立理有",
    "T43n1830_04b:0380b05": "二。初標宗。後引證。實種自類相生不俱。若",
    "T43n1830_04b:0380b06": "生現行決定俱有。",
    "T43n1830_04b:0380b07": "所以得知。",
    "T43n1830_04b:0380b08": "論。故喻伽說至是因緣義。述曰。三引證也。",
    "T43n1830_04b:0380b09": "彼論第五說種子七義。現行望種名不相",
    "T43n1830_04b:0380b10": "似。或能．不能緣。或礙．不礙等名為異類。種",
    "T43n1830_04b:0380b11": "子自望名為同類。",
    "T43n1830_04b:0380b12": "此大法師以六．七望本識。是異類故同念",
    "T43n1830_04b:0380b13": "生。五根等名同類故異念生者。不然。",
    "T43n1830_04b:0380b14": "論。自性言顯至互為因義。述曰。釋瑜伽文",
    "T43n1830_04b:0380b15": "義如上說。",
    "T43n1830_04b:0380b16": "論。攝大乘說至俱時而有。述曰。又攝論說。",
    "T43n1830_04b:0380b17": "藏識染法互為因緣非異時故。即第二卷。",
    "T43n1830_04b:0380b18": "論。又說種子至定非前後。述曰。攝論第二。",
    "T43n1830_04b:0380b19": "六義中說。種子與果必俱時故定非前後。應",
    "T43n1830_04b:0380b20": "生分別。至下斷惑轉依中敘。然異念生。",
    "T43n1830_04b:0380b21": "如前第二卷破異時因果中說。同時無妨",
    "T43n1830_04b:0380b22": "　問如勝義七十論異時因果如何會釋",
    "T43n1830_04b:0380b23": "　答非但彼處。",
    "T43n1830_04b:0380b24": "論。設有處說至隨轉理門。述曰。三會諸文",
    "T43n1830_04b:0380b25": "也。隨經部師異時因果。非為正理。",
    "T43n1830_04b:0380b26": "論。如是八識至種子所依。述曰。四結正。此",
    "T43n1830_04b:0380b27": "通有漏無漏皆有。",
    "T43n1830_04b:0380b28": "次第二依有四師解。",
    "T43n1830_04b:0380b29": "論。次俱有依至必有彼故。述曰。此即難陀",
    "T43n1830_04b:0380c01": "等義。於中有三。初解五依。次七．八依。後第",
    "T43n1830_04b:0380c02": "六依。初文有二。先立宗。後引證。此立宗也",
    "T43n1830_04b:0380c03": "　言次者。第二故　言有作是說。此不正",
    "T43n1830_04b:0380c04": "故。此說眼等以第六識為俱有依。五現行",
    "T43n1830_04b:0380c05": "時必有彼故。何以知者。如解深密經．第七",
    "T43n1830_04b:0380c06": "十六說。眼識俱隨行。同時同境有分別意識",
    "T43n1830_04b:0380c07": "轉等。又五十五云．有分別．無分別心。應言",
    "T43n1830_04b:0380c08": "同緣現在境。何以故然。彼自答言。由三因",
    "T43n1830_04b:0380c09": "故。一極明了。若不同緣意不明故。二於彼",
    "T43n1830_04b:0380c10": "作意。本欲緣此故須同緣。若彼不於此同",
    "T43n1830_04b:0380c11": "緣者。應非作意。三依資養。謂養五識導",
    "T43n1830_04b:0380c12": "令生故。設雖定中聞外聲等。意不得緣。耳",
    "T43n1830_04b:0380c13": "不聞聲。必有意識與彼同緣。以彼劣故。",
    "T43n1830_04b:0380c14": "論。無別眼等至即種子故。述曰。此師意說。",
    "T43n1830_04b:0380c15": "無別淨色大種所造為眼等根。根體即是識",
    "T43n1830_04b:0380c16": "種子故。",
    "T43n1830_04b:0380c17": "論。二十唯識至佛說彼為十。述曰。下引教",
    "T43n1830_04b:0380c18": "證。世親所造二十唯識彼自釋言。世尊說此",
    "T43n1830_04b:0380c19": "十二處教。應受有情無我教者。便能趣入",
    "T43n1830_04b:0380c20": "數取趣無我。彼論護法為釋。頌雖二十長",
    "T43n1830_04b:0380c21": "行亦世親自作。即舊真諦．菩提流支所翻唯",
    "T43n1830_04b:0380c22": "識論是。彼乃有二十四頌。文言剩也。此頌即",
    "T43n1830_04b:0380c23": "彼第十一頌。依今新本第八頌也　自種生",
    "T43n1830_04b:0380c24": "者。此師意說。見分．相分俱名自種。下准此",
    "T43n1830_04b:0380c25": "釋　自有三種。一因緣。自即見分種。二所緣",
    "T43n1830_04b:0380c26": "緣。自即相分種。此二下文並有自義。三增上",
    "T43n1830_04b:0380c27": "緣。自能感五識之業種也。下護法救業為",
    "T43n1830_04b:0380c28": "根故　十者。十色處。古論頌云故佛說此",
    "T43n1830_04b:0380c29": "二非也。",
    "T43n1830_04b:0381a01": "論。彼頌意說至即五識種。述曰。為成十二",
    "T43n1830_04b:0381a02": "處。為破外道有實我故。說五識種子名",
    "T43n1830_04b:0381a03": "五色根。實無別根。即識種子名五根故。五",
    "T43n1830_04b:0381a04": "識種子三釋。如前境不離識可許彼有。根",
    "T43n1830_04b:0381a05": "離識故不別說有　五識相分。即色等塵。",
    "T43n1830_04b:0381a06": "論。觀所緣論至無始互為因。述曰。觀所緣",
    "T43n1830_04b:0381a07": "論陳那菩薩所造。破小乘等心外境有成所",
    "T43n1830_04b:0381a08": "緣緣。彼有八頌。此第八頌。如下自解。釋頌",
    "T43n1830_04b:0381a09": "功能亦如自種各有三種。一見分種。二相",
    "T43n1830_04b:0381a10": "分種。三業種。准前解頌有三義配。",
    "T43n1830_04b:0381a11": "論。彼頌意說至無別眼等。述曰。彼觀所緣",
    "T43n1830_04b:0381a12": "頌中意說。第八識上有生眼等色識種子。",
    "T43n1830_04b:0381a13": "不須分別見分．相分。但總說言。由現行識",
    "T43n1830_04b:0381a14": "變似色塵等。故說此識名為色識。即此種",
    "T43n1830_04b:0381a15": "子名眼等根。能生現識故。生色識故。名",
    "T43n1830_04b:0381a16": "色功能言內色根。非體是色。故說現識名",
    "T43n1830_04b:0381a17": "為色識　又見分識變似色故名為色識",
    "T43n1830_04b:0381a18": "　或相分色不離識故名為色識　或相分名",
    "T43n1830_04b:0381a19": "色。見分名識。此二同種故名色識種子",
    "T43n1830_04b:0381a20": "　然前解者見．相別種。如彼論說。有二境色。",
    "T43n1830_04b:0381a21": "一俱時見分識所變者。二前念識相為後識",
    "T43n1830_04b:0381a22": "境。引本識中生似自果功能令起不違",
    "T43n1830_04b:0381a23": "理故。即是前念相分所熏之種。生今現行之",
    "T43n1830_04b:0381a24": "色識故。說前相是今識境。不用前識為今",
    "T43n1830_04b:0381a25": "所緣。如親相分能生見分。有體影生名所",
    "T43n1830_04b:0381a26": "緣者。前相亦然。有體為緣生今識相名為",
    "T43n1830_04b:0381a27": "行相。故望今識亦為所緣。故頌中言功能",
    "T43n1830_04b:0381a28": "與境色。境色即前色也。",
    "T43n1830_04b:0381a29": "論。種與色識至遞為因故。述曰。釋頌下半。",
    "T43n1830_04b:0381b01": "此說見分種名為五根。現行見分變似境",
    "T43n1830_04b:0381b02": "色名為色識。與種互為因見分是能熏故",
    "T43n1830_04b:0381b03": "　或相分現行亦是能熏。此種名眼等。與現",
    "T43n1830_04b:0381b04": "行法互為因也。相色不離識名為色識。又",
    "T43n1830_04b:0381b05": "此所言種與色識者。此亦無違。從前念說",
    "T43n1830_04b:0381b06": "是今識境故名境色。此如頌說。據現在說",
    "T43n1830_04b:0381b07": "名為色識。如長行說。故種與色識。常互為",
    "T43n1830_04b:0381b08": "因等。即以現在更互為因。若說前念即是",
    "T43n1830_04b:0381b09": "境色。即顯二念相似。種是一故。勘彼論說",
    "T43n1830_04b:0381b10": "　若以此見分種與色識常互為因。境須",
    "T43n1830_04b:0381b11": "根用故。境為緣有種子根。根須境用故。根",
    "T43n1830_04b:0381b12": "為緣而變似境。名互為因。因者因由。非因",
    "T43n1830_04b:0381b13": "緣義。色識是能熏。根種是所熏。互為能生",
    "T43n1830_04b:0381b14": "遞為因故　此師意說。識種名根。識相名",
    "T43n1830_04b:0381b15": "色。境無別實有。如第一卷已略敘計。以意",
    "T43n1830_04b:0381b16": "識為前五俱有依。如解深密等經說故。",
    "T43n1830_04b:0381b17": "無五色根。如二十唯識等。",
    "T43n1830_04b:0381b18": "論。第七八識至自力勝故。述曰。七．八二識",
    "T43n1830_04b:0381b19": "無此俱依。恒相續自力起。不假俱有根。故",
    "T43n1830_04b:0381b20": "諸論說言由有阿賴耶故有末那者。此由",
    "T43n1830_04b:0381b21": "根本。非為俱有依。",
    "T43n1830_04b:0381b22": "論。第六意識至而得起故。述曰。第六別有",
    "T43n1830_04b:0381b23": "此俱有依。即第七識。何以爾者。自體間斷要",
    "T43n1830_04b:0381b24": "託末那方得起故　問何故不託第八為",
    "T43n1830_04b:0381b25": "依　彼不相順。第七有時相順與勢故　問",
    "T43n1830_04b:0381b26": "何不依五識　五識無時此亦有故。不假",
    "T43n1830_04b:0381b27": "方生故。",
    "T43n1830_04b:0381b28": "論。有義彼說至應成雜亂。述曰。下文有二。",
    "T43n1830_04b:0381b29": "初破前說。後申正義　初中有三。一總非。",
    "T43n1830_04b:0381c01": "二別非。三結非　理教相違。是總非也　別",
    "T43n1830_04b:0381c02": "非有三。一非五。二非六。三非七。初中又",
    "T43n1830_04b:0381c03": "二。初非。後會。若教若理二皆違故。即安惠等",
    "T43n1830_04b:0381c04": "諸師所說。雖實無色似色等現。就此為",
    "T43n1830_04b:0381c05": "難。下皆准知　初非五中有二。初申十",
    "T43n1830_04b:0381c06": "難。後總結非　初十難中。第一諸界雜亂難。",
    "T43n1830_04b:0381c07": "瑜伽五十一。云惡叉聚喻十八界種　又",
    "T43n1830_04b:0381c08": "五十六云。云何種種界。謂十八界展轉異相",
    "T43n1830_04b:0381c09": "性。云何非一界等。乃至廣說　攝事分中言",
    "T43n1830_04b:0381c10": "十八界種子各別　對法第一說種隨現即",
    "T43n1830_04b:0381c11": "彼界攝。故種成雜亂失。又色種非識種。故",
    "T43n1830_04b:0381c12": "成雜亂。",
    "T43n1830_04b:0381c13": "論。然十八界至處處說故。述曰。如前已說",
    "T43n1830_04b:0381c14": "自下第二二種俱非難。",
    "T43n1830_04b:0381c15": "論。又五識種至名眼等根。述曰。此定問也。",
    "T43n1830_04b:0381c16": "論。若見分種至應外處攝。述曰。若即見種",
    "T43n1830_04b:0381c17": "五根應識蘊攝。若相分種五根應外處攝。",
    "T43n1830_04b:0381c18": "五根非識蘊攝。即五十七二十二根中．及五",
    "T43n1830_04b:0381c19": "十四云。色蘊攝十界處全故等　相分種者",
    "T43n1830_04b:0381c20": "應外處攝。如五十五等解心．心所所依中。",
    "T43n1830_04b:0381c21": "五根內處攝故　此即設許識．色異種而為",
    "T43n1830_04b:0381c22": "此難。故不同前一種子難。又五十六界四句",
    "T43n1830_04b:0381c23": "中云。如眼非界等。如是一切內界亦爾等。",
    "T43n1830_04b:0381c24": "論。便違聖教王內處所攝。述曰。如前已",
    "T43n1830_04b:0381c25": "說。",
    "T43n1830_04b:0381c26": "自下第三四緣相違難。",
    "T43n1830_04b:0381c27": "論。又若五根至增上緣攝。述曰。不應說為",
    "T43n1830_04b:0381c28": "增上緣者。以識種子望於現識是因緣性。",
    "T43n1830_04b:0381c29": "種子既即根。根望於識即非增上緣故。如",
    "T43n1830_04b:0382a01": "瑜伽第三．第五十四．對法第五等說。",
    "T43n1830_04b:0382a02": "自下第四根．識繫異難。",
    "T43n1830_04b:0382a03": "論。又鼻舌根至聖教相違。述曰。對法第四",
    "T43n1830_04b:0382a04": "云。謂四界．二處全．及餘一分是欲界繫。四界",
    "T43n1830_04b:0382a05": "者謂香．味．鼻．舌識。色界繫中除前四界餘",
    "T43n1830_04b:0382a06": "一分色界繫。五十六云。四唯欲界繫。十一唯",
    "T43n1830_04b:0382a07": "欲．色二界繫。故知鼻．舌根色界亦有。若識種",
    "T43n1830_04b:0382a08": "即根。根應唯欲界繫　或應二識通色界",
    "T43n1830_04b:0382a09": "繫。識種即根。彼有根故。明有現識。翻返二",
    "T43n1830_04b:0382a10": "許。俱與教違。",
    "T43n1830_04b:0382a11": "論。眼耳身根至為難亦然。述曰。以眼．耳．",
    "T43n1830_04b:0382a12": "身根即三識種子。三識通二地。三根通五",
    "T43n1830_04b:0382a13": "地。相望為難亦如前二。五十六云。幾唯欲",
    "T43n1830_04b:0382a14": "界。幾唯欲繫．色界繫等文是。又五十六次下",
    "T43n1830_04b:0382a15": "文。有上地無尋伺起眼識等難是。",
    "T43n1830_04b:0382a16": "自下第五根通三性難。",
    "T43n1830_04b:0382a17": "論。又五識種至非唯無記。述曰。因種隨現",
    "T43n1830_04b:0382a18": "既通善．惡眼等亦應非唯無記。種若唯無",
    "T43n1830_04b:0382a19": "記。即五識體應不能感果　五根無記者。",
    "T43n1830_04b:0382a20": "對法第四等云。八界八處全．餘一分是無記。",
    "T43n1830_04b:0382a21": "八界處者。謂五色根．香．味．觸界處。餘通善．",
    "T43n1830_04b:0382a22": "惡故言一分。種隨現攝故通善．惡。此是共",
    "T43n1830_04b:0382a23": "許。",
    "T43n1830_04b:0382a24": "自下第六根無執受難。",
    "T43n1830_04b:0382a25": "論。又五識種至非有執受。述曰。執為自體",
    "T43n1830_04b:0382a26": "能生覺受名為執受。種子即非。不爾便違",
    "T43n1830_04b:0382a27": "種名執受。五識種是無執受。五根應非有",
    "T43n1830_04b:0382a28": "執受攝。根即種故。瑜伽論五十六說幾執",
    "T43n1830_04b:0382a29": "受．非執受。答五是執受。五種一分非執受。故",
    "T43n1830_04b:0382b01": "與此相違。",
    "T43n1830_04b:0382b02": "自下第七五．七不齊難。",
    "T43n1830_04b:0382b03": "論。又五色根至為用法故。述曰。若五根五",
    "T43n1830_04b:0382b04": "識種。第六根應意識種。攝論第一以五色",
    "T43n1830_04b:0382b05": "根為同法故。第六有別根。五識亦應有",
    "T43n1830_04b:0382b06": "根。五識既以種子為根。意識應爾。何須",
    "T43n1830_04b:0382b07": "別立。若立六識有現根者。五為同法例亦",
    "T43n1830_04b:0382b08": "應然。",
    "T43n1830_04b:0382b09": "自下第八三依𨷂一難。",
    "T43n1830_04b:0382b10": "論。又瑜伽說至依但應二。述曰。如瑜伽第",
    "T43n1830_04b:0382b11": "一等說六識皆有三依。謂因緣依等。汝之五",
    "T43n1830_04b:0382b12": "識依但應二。以種子為但有根故。與因緣",
    "T43n1830_04b:0382b13": "根無別體故但應二。",
    "T43n1830_04b:0382b14": "第九諸根唯種子難。",
    "T43n1830_04b:0382b15": "論。又諸聖教至聖教相違。述曰。如對法第",
    "T43n1830_04b:0382b16": "一等說。眼界者謂曾．現見及此種子積集異",
    "T43n1830_04b:0382b17": "熟等。若五色根即是種子。何容更言及此種",
    "T43n1830_04b:0382b18": "子。乃至識界亦言現種。若謂五根唯種子者。",
    "T43n1830_04b:0382b19": "則違如是一切聖教。諸識亦應唯種子妨。",
    "T43n1830_04b:0382b20": "此等皆有無量教文。不能煩引。皆為比量。",
    "T43n1830_04b:0382b21": "不能具作之。一一皆應出其理教。",
    "T43n1830_04b:0382b22": "此中引教粗略而已。自下第十假為他救難。",
    "T43n1830_04b:0382b23": "於中有十。初敘救。",
    "T43n1830_04b:0382b24": "論。有避前來至善須瑜伽。述曰。上難本宗。",
    "T43n1830_04b:0382b25": "下難救義。此申難也。護法假朋二十唯識",
    "T43n1830_04b:0382b26": "等文為本。避前來過設轉救之眼等五根",
    "T43n1830_04b:0382b27": "非識種子。感識業種即是五根。故一無諸",
    "T43n1830_04b:0382b28": "種雜。二無識蘊雜。三非外處雜。四無因緣",
    "T43n1830_04b:0382b29": "雜。五無闕三依失。六無根唯種失。隨下諸",
    "T43n1830_04b:0382c01": "解一一疎條無雜過色　妙符二頌。銷釋",
    "T43n1830_04b:0382c02": "可知　善須瑜伽。無前說過。",
    "T43n1830_04b:0382c03": "論。彼有虛言至非無記故。述曰。下安惠破。",
    "T43n1830_04b:0382c04": "十難第一。此說不然業通善．惡性。根唯無",
    "T43n1830_04b:0382c05": "記失。",
    "T43n1830_04b:0382c06": "論。又彼應非至唯內處故。述曰。第二依身",
    "T43n1830_04b:0382c07": "業色可有執受。聲．意二業無執受失　第三",
    "T43n1830_04b:0382c08": "由業通身．語．意三故。根通色．行二蘊失",
    "T43n1830_04b:0382c09": "　第四業通色．聲．法。意業法處攝故。根非",
    "T43n1830_04b:0382c10": "唯內處失。",
    "T43n1830_04b:0382c11": "論。鼻舌唯應至五地繫故。述曰。第五鼻．舌",
    "T43n1830_04b:0382c12": "唯欲失。三根非五地失。鼻．舌識業唯欲界",
    "T43n1830_04b:0382c13": "繫。眼．耳．身識業唯通二地故。此二．三識返",
    "T43n1830_04b:0382c14": "難亦然。略而不述。",
    "T43n1830_04b:0382c15": "論。感意識業至非色根故。述曰。七以五根",
    "T43n1830_04b:0382c16": "為同法故。應同五識體即業種。第六意業",
    "T43n1830_04b:0382c17": "即末那失　第七眼等無現失　第八業是",
    "T43n1830_04b:0382c18": "色．聲．思。眼等應非色根失。體是色．聲．意",
    "T43n1830_04b:0382c19": "所攝故。",
    "T43n1830_04b:0382c20": "論。又若正識至非為善救。述曰。第九五識",
    "T43n1830_04b:0382c21": "唯無記恒業所感失。彼復若言根雖是業種。",
    "T43n1830_04b:0382c22": "此業未熟是故五識非唯無記者。第十善等",
    "T43n1830_04b:0382c23": "五識既非業感。應無眼等為俱有依。如色．",
    "T43n1830_04b:0382c24": "聲等。",
    "T43n1830_04b:0382c25": "此上別破等二師訖然護法論師假為此",
    "T43n1830_04b:0382c26": "救。非用彼義。故下正義護法所說　即今西",
    "T43n1830_04b:0382c27": "方正法藏等解此文云。護法菩薩業招眼等",
    "T43n1830_04b:0382c28": "五色根勝。根從緣稱說彼為業。實有別",
    "T43n1830_04b:0382c29": "根　下總破上二種計非。",
    "T43n1830_04b:0383a01": "論。又諸聖教至撥無色根。述曰。聖說本識",
    "T43n1830_04b:0383a02": "變似根等。汝撥為無便違聖教。謂解深密",
    "T43n1830_04b:0383a03": "經．楞迦．中邊頌。識生變似義等。及七十六．",
    "T43n1830_04b:0383a04": "并五十一．顯揚十七等。說識變根等。",
    "T43n1830_04b:0383a05": "論。許眼等識至深違教理。述曰。何故許色",
    "T43n1830_04b:0383a06": "眼識所變。不許五根為本識變。即迷本識",
    "T43n1830_04b:0383a07": "及迷論文。謬執種子為五色根。以上破他。",
    "T43n1830_04b:0383a08": "論。然伽他說至即識業種。述曰。二會前",
    "T43n1830_04b:0383a09": "文雙解二頌。彼頌意為破經部等執識外",
    "T43n1830_04b:0383a10": "有實色根故。於本識所變似眼根等。此根",
    "T43n1830_04b:0383a11": "有發五識用故。二十唯識假名種子。觀所",
    "T43n1830_04b:0383a12": "緣論假名功能。以經部師許有種子故。然",
    "T43n1830_04b:0383a13": "此根相非現量得。但可比知。以有發生五",
    "T43n1830_04b:0383a14": "識用故比知有根。以果比因故。若不爾",
    "T43n1830_04b:0383a15": "者。如生欲界成就眼識。闕眼根故不能",
    "T43n1830_04b:0383a16": "見物。若無別根既成眼識。何不見物。非",
    "T43n1830_04b:0383a17": "謂五色根即是識種．及與業種。本．轉二計",
    "T43n1830_04b:0383a18": "雙牒言故云識業種。",
    "T43n1830_04b:0383a19": "論。又緣五境至五識俱故。述曰。二非六識",
    "T43n1830_04b:0383a20": "也。今汝以意為五識依。明了意識應以五",
    "T43n1830_04b:0383a21": "識為俱有依。必與五識同緣境故。",
    "T43n1830_04b:0383a22": "論。若彼不依至勢力等故。述曰。不然。即",
    "T43n1830_04b:0383a23": "有不明了失。與五相望可為例故。如瑜",
    "T43n1830_04b:0383a24": "伽論五十五說。有分別心．無分別心同緣現",
    "T43n1830_04b:0383a25": "在境。由三因故。一極明了等。若彼意識不",
    "T43n1830_04b:0383a26": "依五識。亦應不與五識為依。五．六相望",
    "T43n1830_04b:0383a27": "勢力等故。五識賴意引而方生。意識由五",
    "T43n1830_04b:0383a28": "同而明了故。",
    "T43n1830_04b:0383a29": "論。又第七識至有俱有依。述曰。三非七也。",
    "T43n1830_04b:0383b01": "於中有二。初立理。後引證。此立理也。雖",
    "T43n1830_04b:0383b02": "許不斷亦有俱依。有轉易故。如六轉識",
    "T43n1830_04b:0383b03": "　不爾應非轉識所攝。無俱依故。如第",
    "T43n1830_04b:0383b04": "八識。",
    "T43n1830_04b:0383b05": "論。不爾彼應至轉識有七。述曰。彼若不許",
    "T43n1830_04b:0383b06": "第七有依。亦應非是轉識所攝。則違聖教。",
    "T43n1830_04b:0383b07": "六十三云轉識有七。彼言識有二。一藏識。",
    "T43n1830_04b:0383b08": "二轉識。謂眼識．乃至意識　顯揚十七．八．",
    "T43n1830_04b:0383b09": "九亦然。",
    "T43n1830_04b:0383b10": "論。故應許彼至第八識攝。述曰。其文可解。",
    "T43n1830_04b:0383b11": "自下引證。",
    "T43n1830_04b:0383b12": "論。如瑜伽論至意識得轉。述曰。以何為",
    "T43n1830_04b:0383b13": "量。謂瑜伽說。有藏識故有末那等。五十一",
    "T43n1830_04b:0383b14": "說。顯揚十七皆亦同之。",
    "T43n1830_04b:0383b15": "論。彼論意言至非由彼種。述曰。正取現行。",
    "T43n1830_04b:0383b16": "論。不爾應說至理教相違。述曰。前師若言",
    "T43n1830_04b:0383b17": "此說種依非現依者。應說有藏識故得",
    "T43n1830_04b:0383b18": "有第六。何故展轉相望而有。前師若言以",
    "T43n1830_04b:0383b19": "第六種生現識時。必隨遂第七種子方生",
    "T43n1830_04b:0383b20": "故以為依。得展轉說者。不爾五根．五識為",
    "T43n1830_04b:0383b21": "例應然。亦有別根故。此如對法第二卷說",
    "T43n1830_04b:0383b22": "眼識依眼中。屬眼之識處說。第三結云。由",
    "T43n1830_04b:0383b23": "此彼非是。",
    "T43n1830_04b:0383b24": "論。是故應言至同時意識。述曰。二總結正。",
    "T43n1830_04b:0383b25": "其前五識各定有二依。謂五色根。增上緣攝。",
    "T43n1830_04b:0383b26": "非如種子。及用第六。同時意依。瑜伽第三．",
    "T43n1830_04b:0383b27": "七十六．五十五云必俱故。七．八疎故。非",
    "T43n1830_04b:0383b28": "與此力。故不名依。",
    "T43n1830_04b:0383b29": "論。第六轉識至為俱有依。述曰。意識與",
    "T43n1830_04b:0383c01": "七同緣．不緣皆定依故。若與五同緣。亦依",
    "T43n1830_04b:0383c02": "五識。如前教證。",
    "T43n1830_04b:0383c03": "論。第七轉識至謂第八識。述曰。以七有轉",
    "T43n1830_04b:0383c04": "易。如六有俱有依。",
    "T43n1830_04b:0383c05": "論。唯第八識至無俱有依。述曰。以於因",
    "T43n1830_04b:0383c06": "中不轉易故。不假俱依不違聖教。",
    "T43n1830_04b:0383c07": "就廣第二俱有依中。上來二師別說為理引",
    "T43n1830_04b:0383c08": "教如前　自下第三淨月等師復非前義。",
    "T43n1830_04b:0383c09": "論。有義此說猶未盡理。述曰。於中有三。",
    "T43n1830_04b:0383c10": "初立理。次結正。後指前　立理有三　此",
    "T43n1830_04b:0383c11": "說者。指次前　言猶未者。明理未足。即",
    "T43n1830_04b:0383c12": "是可止之辭。於次前說有所述可。有所闕",
    "T43n1830_04b:0383c13": "少差別之義。其述可者下自指之。餘如前",
    "T43n1830_04b:0383c14": "說更不別敘。所差別者今正敘之。",
    "T43n1830_04b:0383c15": "論。第八類餘至有俱有依。述曰。總例餘識",
    "T43n1830_04b:0383c16": "令八有根　量云。第八之識。有但有根。",
    "T43n1830_04b:0383c17": "與餘七識同識性故。如餘七識　此即對",
    "T43n1830_04b:0383c18": "前。次前師故得為因也　若對初師即第",
    "T43n1830_04b:0383c19": "七識為不定過。以彼不許有此依故。",
    "T43n1830_04b:0383c20": "前師問曰。前七別依已如前辨。前第八所依",
    "T43n1830_04b:0383c21": "謂以何法。",
    "T43n1830_04b:0383c22": "論。第七．八識至斯有何失。述曰。謂此二識",
    "T43n1830_04b:0383c23": "恒俱轉故令互相依　量云。其第八識。應",
    "T43n1830_04b:0383c24": "依於他恒轉之識。以恒起故。如第七識",
    "T43n1830_04b:0383c25": "　若不言他即自依不定過。不能自依故。若",
    "T43n1830_04b:0383c26": "不言恒轉云第七識。即無同喻過。第七不",
    "T43n1830_04b:0383c27": "依第七識故　若言識性為因。令依第",
    "T43n1830_04b:0383c28": "七。即第七前五為不定失　又此恒轉言便",
    "T43n1830_04b:0383c29": "無用　今但言依他恒轉識。明令依第七。",
    "T43n1830_04b:0384a01": "以七恒轉餘皆間斷故。即此總出依第七",
    "T43n1830_04b:0384a02": "也。",
    "T43n1830_04b:0384a03": "自下第二以種子識例現行識令有所依。",
    "T43n1830_04b:0384a04": "論。許現起識至許依現識。述曰。謂共許現",
    "T43n1830_04b:0384a05": "行識以種為依。故今令種應依現識。若謂",
    "T43n1830_04b:0384a06": "論文應言現行以種子為因緣依者。即",
    "T43n1830_04b:0384a07": "此中種依現行識無同喻過。俱有依故",
    "T43n1830_04b:0384a08": "　問曰種望現。現望種。皆是因緣如前已解。",
    "T43n1830_04b:0384a09": "何故今言亦應為依等　今助解云。雖許",
    "T43n1830_04b:0384a10": "種望於現。現望種。為因緣依。然不名種子",
    "T43n1830_04b:0384a11": "依現非種子故。既現行與種子非種子依。",
    "T43n1830_04b:0384a12": "故今此師令成俱有依義。又現行望種雖",
    "T43n1830_04b:0384a13": "是因緣。然異熟現行不能熏成種。於種無",
    "T43n1830_04b:0384a14": "力非因緣依。故此不言餘心現行望自種",
    "T43n1830_04b:0384a15": "子。但言異熟現行望之。餘皆能熏故　又諸",
    "T43n1830_04b:0384a16": "識現行異熟心皆有俱有依。已如前解。而",
    "T43n1830_04b:0384a17": "種望彼現非因緣亦同於此。今略不述。今",
    "T43n1830_04b:0384a18": "不說依於種無力故。但今說彼第八識故。",
    "T43n1830_04b:0384a19": "唯第八種望現是依。",
    "T43n1830_04b:0384a20": "現行有二。一是異熟識。二是能熏識。此種",
    "T43n1830_04b:0384a21": "望彼彼皆是依不。",
    "T43n1830_04b:0384a22": "論。能熏異熟為生長住依。述曰。皆是依義。",
    "T43n1830_04b:0384a23": "謂彼能熏六．七現行。是新所熏種子生依。是",
    "T43n1830_04b:0384a24": "本有種子長依。前彼本無故。後此令增故。",
    "T43n1830_04b:0384a25": "以能熏現行為生長依。以異熟識為住依。",
    "T43n1830_04b:0384a26": "第八現行雖不生種。種依彼住故。以異熟",
    "T43n1830_04b:0384a27": "識現行為住依。",
    "T43n1830_04b:0384a28": "問若言初生及增長。唯可說能熏。若言相",
    "T43n1830_04b:0384a29": "續住。唯可說異熟。何須雙說。",
    "T43n1830_04b:0384b01": "論。識種離彼不生長住故。述曰。以是義故",
    "T43n1830_04b:0384b02": "二皆是依。始末為論故。此令異熟種以現",
    "T43n1830_04b:0384b03": "行為依。以種子因緣依與現行俱有依為",
    "T43n1830_04b:0384b04": "例。此並新舊合用之義。",
    "T43n1830_04b:0384b05": "自下第三令第八識亦依色根。",
    "T43n1830_04b:0384b06": "論。又異熟識至依色根轉。述曰。此初總出",
    "T43n1830_04b:0384b07": "令依色根。後引經論。文易可知。",
    "T43n1830_04b:0384b08": "第二引經。",
    "T43n1830_04b:0384b09": "論。如勢經說至恒相續轉。述曰。楞伽經文。",
    "T43n1830_04b:0384b10": "勘彼文同　遍依根者。異五識故。隨所有",
    "T43n1830_04b:0384b11": "根皆能依故。餘文可解。",
    "T43n1830_04b:0384b12": "論。瑜伽亦說至有色根身。述曰。瑜伽八證",
    "T43n1830_04b:0384b13": "中。五十一。顯揚．對法等皆同此。眼等六識",
    "T43n1830_04b:0384b14": "各別依故。不能執受有色諸根。謂八證中",
    "T43n1830_04b:0384b15": "第一執受五因中第四因。量如前卷已解",
    "T43n1830_04b:0384b16": "說。以六識為各別依故。不能執受五種",
    "T43n1830_04b:0384b17": "色根。明第八識遍依諸根故能執受。",
    "T43n1830_04b:0384b18": "論。若異熟識至非能執受。述曰。量斥前師。",
    "T43n1830_04b:0384b19": "若第八識不遍依諸根。而能執受者。六識應",
    "T43n1830_04b:0384b20": "然。並非遍依故。全分不依能執受者。第六",
    "T43n1830_04b:0384b21": "應然。亦全不依五色根故　量云。汝異熟",
    "T43n1830_04b:0384b22": "識。非能執受。不遍依止有色根故。如前六",
    "T43n1830_04b:0384b23": "識　以無過量令非執受故　或前六識",
    "T43n1830_04b:0384b24": "亦能執受有色根身。以性是識不遍依止",
    "T43n1830_04b:0384b25": "有色根故。如汝所許第八識性　若但第六",
    "T43n1830_04b:0384b26": "為量。因云無有少分依色根故。如汝許",
    "T43n1830_04b:0384b27": "第八。此為大失。故依色根。",
    "T43n1830_04b:0384b28": "論。或所立因有不定失。述曰。謂彼論以各",
    "T43n1830_04b:0384b29": "別依故。六種轉識非能執受。五識不成。然",
    "T43n1830_04b:0384c01": "第六識不別依色根。何得以此因為比量。",
    "T43n1830_04b:0384c02": "如前十證第四有證。彼論雖言各別依故",
    "T43n1830_04b:0384c03": "不能執受。即是顯彼非遍依故不能執",
    "T43n1830_04b:0384c04": "受。若不爾者各別依故。即無同喻　應云。",
    "T43n1830_04b:0384c05": "六種轉識。非能執受。非遍依故。如電光等",
    "T43n1830_04b:0384c06": "　今取言非遍依因故與此為不定。為",
    "T43n1830_04b:0384c07": "如電等非遍依故。眼等六識不能執受有",
    "T43n1830_04b:0384c08": "色根身。為如所許第八識性非遍依故。我",
    "T43n1830_04b:0384c09": "此六識而能遍執有色根身。因既無不定。故",
    "T43n1830_04b:0384c10": "知第八亦依色根。",
    "T43n1830_04b:0384c11": "第二總結歸申正義。",
    "T43n1830_04b:0384c12": "論。是故藏識至亦依色根。述曰。第八現起",
    "T43n1830_04b:0384c13": "定恒依一依。常與一識俱轉故。即第七識。",
    "T43n1830_04b:0384c14": "此通三界。在有色界亦依色根。即現行識。",
    "T43n1830_04b:0384c15": "此不定故。有此二俱有依。",
    "T43n1830_04b:0384c16": "論。若識種子至亦依能熏。述曰。第八現行",
    "T43n1830_04b:0384c17": "是住依故。又隨新熏．本有種子。初熏習位或",
    "T43n1830_04b:0384c18": "生或長。亦依能熏。則有二依後不定故。此",
    "T43n1830_04b:0384c19": "顯第八現．種所依與前有別。",
    "T43n1830_04b:0384c20": "論。餘如前說。述曰。第三指前。義無別故。",
    "T43n1830_04b:0384c21": "餘指如前。",
    "T43n1830_04b:0384c22": "自下第四護法菩薩解　於中有三。一總斥",
    "T43n1830_04b:0384c23": "前師。二申義指。三總結正。",
    "T43n1830_04b:0384c24": "論。有義前說至與依別故。述曰。此總非前。",
    "T43n1830_04b:0384c25": "而本未了何謂依義。從下而徵。解亦應爾。",
    "T43n1830_04b:0384c26": "論。依謂一切至而得生住。述曰。下申正義",
    "T43n1830_04b:0384c27": "指　文復有二。初解依．所依別。後解具依",
    "T43n1830_04b:0384c28": "多少　初中又有二。先解二別。後解違",
    "T43n1830_04b:0384c29": "文。此出依體。即攝有為　何者依義　以",
    "T43n1830_04b:0385a01": "有為法杖因託緣而得生．住。不問因緣．及",
    "T43n1830_04b:0385a02": "餘三緣。望此有力皆是依故。諸法新起名為",
    "T43n1830_04b:0385a03": "得生。本來無故。如新熏種等　若法本有",
    "T43n1830_04b:0385a04": "名而得住。非新生故。如本有種等　新",
    "T43n1830_04b:0385a05": "熏因者即現行法　緣者即本識等餘之三緣",
    "T43n1830_04b:0385a06": "　本有因者前自類法　緣者即現行有漏法",
    "T43n1830_04b:0385a07": "等。",
    "T43n1830_04b:0385a08": "論。諸所杖託至互相依等。述曰。其喻可知。",
    "T43n1830_04b:0385a09": "此即所依亦名為依。依義通故。諸無為法與",
    "T43n1830_04b:0385a10": "有為法能為緣故。亦是有為諸法之依。可",
    "T43n1830_04b:0385a11": "託彼生故。諸有為法非無為依。不託此",
    "T43n1830_04b:0385a12": "等而生．住故。",
    "T43n1830_04b:0385a13": "論。若法決定至即內六處。述曰。此解所",
    "T43n1830_04b:0385a14": "依．及所依義　所以者何　具此四義乃",
    "T43n1830_04b:0385a15": "名所依　一決定義。有法若依此生。無時",
    "T43n1830_04b:0385a16": "不依此生。故言決定。簡第六識以五識",
    "T43n1830_04b:0385a17": "為依。彼不定故。第六生時五不定有。不以",
    "T43n1830_04b:0385a18": "五為依　及簡第八以五根為依。設無五",
    "T43n1830_04b:0385a19": "根亦得生故　又簡七．八以五．六為依。",
    "T43n1830_04b:0385a20": "七．八恒轉。五．六間斷故　即一切種子望能",
    "T43n1830_04b:0385a21": "熏現行彼非所依。後無現行自相續故非",
    "T43n1830_04b:0385a22": "決定義。并別境善．染等非但𨷂自在亦𨷂",
    "T43n1830_04b:0385a23": "決定。唯除遍行．及色行蘊少分　若爾四大",
    "T43n1830_04b:0385a24": "種．及五根扶塵．四大。應與五識而為所依。",
    "T43n1830_04b:0385a25": "命根．種子．及無為等。應與諸法亦為所依。",
    "T43n1830_04b:0385a26": "並決定故　不爾。即五蘊中除識蘊少分相",
    "T43n1830_04b:0385a27": "望　二有境義。雖是決定體須有境。即簡",
    "T43n1830_04b:0385a28": "四大．五有色塵．及諸種子．與現行法．一切",
    "T43n1830_04b:0385a29": "無為為所依義。並非有境故。及不相應體",
    "T43n1830_04b:0385b01": "雖是假如命根等亦是決定。是非有境故",
    "T43n1830_04b:0385b02": "此簡之。即色蘊中唯除五根。所餘色蘊．及",
    "T43n1830_04b:0385b03": "不相應行蘊．五蘊種子。故前所難彼非所",
    "T43n1830_04b:0385b04": "依　若爾遍行五應是識所依。亦是決定。",
    "T43n1830_04b:0385b05": "有境法故　不爾三為主故。雖體決定．亦",
    "T43n1830_04b:0385b06": "是有境。謂要是主有自在力令餘法生。即",
    "T43n1830_04b:0385b11": "受．想．行三蘊．五蘊種子。及無為法全。即唯",
    "T43n1830_04b:0385b12": "五根．及八識相望少分是所依。四義具足能",
    "T43n1830_04b:0385b13": "令心．心所取自所緣故。一一簡中皆須置",
    "T43n1830_04b:0385b14": "此言。所簡之法不具四義令心．心所生故",
    "T43n1830_04b:0385b15": "　今釋所依雖具四義。而以義准由少義",
    "T43n1830_04b:0385b16": "理。謂自身識為依。非後為前前為後依。及",
    "T43n1830_04b:0385b17": "他為自依故此所依義。他為自不決定。前",
    "T43n1830_04b:0385b18": "後相望入後依攝非此所依。五識皆應以",
    "T43n1830_04b:0385b19": "身根為所依。無所𨷂故。此亦不然。略有",
    "T43n1830_04b:0385b20": "二解。如樞要說。其體是何。謂內六處。即是",
    "T43n1830_04b:0385b21": "五根．及意根也。",
    "T43n1830_04b:0385b22": "論。餘非有境定為主故。述曰。謂前所除六",
    "T43n1830_04b:0385b23": "處之餘。皆非有境。非定。非主。故前除蘊。",
    "T43n1830_04b:0385b24": "除界除處應盡。當知以非有境．定．為主",
    "T43n1830_04b:0385b25": "故　何以簡餘先言有境。次有定言　顯",
    "T43n1830_04b:0385b26": "文影互三因不定皆互說故　何以知然依．",
    "T43n1830_04b:0385b27": "所依別。五十五云。心．心所法何故名有所依",
    "T43n1830_04b:0385b28": "　答由一種類託眾所依差別轉故。雖有",
    "T43n1830_04b:0385b29": "為法無無依者。然非此中所說依義。唯恒所",
    "T43n1830_04b:0385c01": "依為此量故　此中唯一種類託眾所依者。",
    "T43n1830_04b:0385c02": "顯心．心所各各一故非如色等。唯心．心所",
    "T43n1830_04b:0385c03": "有此所依。非所餘法有所依故。餘法但名",
    "T43n1830_04b:0385c04": "有依非所依義。乃至唯恒所依為此量故。",
    "T43n1830_04b:0385c05": "即是此中決定之義。若名有所依心所亦是。",
    "T43n1830_04b:0385c06": "體是所依心所即非。彼論言有依此言是故。",
    "T43n1830_04b:0385c07": "此如何等。",
    "T43n1830_04b:0385c08": "論。此但如王非如臣等。述曰。如世間王為",
    "T43n1830_04b:0385c09": "臣所依。非如臣等為王所依。以非主故。此",
    "T43n1830_04b:0385c10": "喻但據少分為論。體不相似。臣與王非六",
    "T43n1830_04b:0385c11": "處。定等四義不具故。非所依據一邊說。",
    "T43n1830_04b:0385c12": "不得更互為因依故。此所說喻非具正合。",
    "T43n1830_04b:0385c13": "論。故諸聖教至無所緣故。述曰。即前有",
    "T43n1830_04b:0385c14": "境眼等為果。無所緣境故非有所依。此",
    "T43n1830_04b:0385c15": "解所有．能依。翻出能有所依。以顯所有所",
    "T43n1830_04b:0385c16": "依之義。四義不具色等非依。即第二義非",
    "T43n1830_04b:0385c17": "有境簡。",
    "T43n1830_04b:0385c18": "論。但說心所至彼非主故。述曰。但說心所",
    "T43n1830_04b:0385c19": "心為所依。依於心故心為所主　不說心",
    "T43n1830_04b:0385c20": "所為心所依。以彼心所體非主故。即第三",
    "T43n1830_04b:0385c21": "義。此是依外別簡之法。故重言之。然諸識相",
    "T43n1830_04b:0385c22": "望有不得者。此第一義。略而不論。下出依",
    "T43n1830_04b:0385c23": "中正簡之故。",
    "T43n1830_04b:0385c24": "問如前第三本識五數。解五平等義中。言",
    "T43n1830_04b:0385c25": "而時依同所緣事等。即以所依說為依等。",
    "T43n1830_04b:0385c26": "如瑜伽第一。五識所依有三。一種子依。乃",
    "T43n1830_04b:0385c27": "至第三等無間依。前此論言諸心．心所皆有",
    "T43n1830_04b:0385c28": "所依。然所依有三。即以種子．等無間依皆",
    "T43n1830_04b:0385c29": "名所依。何故此中定以六內處為所依。餘",
    "T43n1830_04b:0386a01": "但是依。",
    "T43n1830_04b:0386a02": "論。然有處說至皆隨宜假說。述曰。此解相",
    "T43n1830_04b:0386a03": "違。如次前引所依為依。皆是隨宜假說。一",
    "T43n1830_04b:0386a04": "隨情宜。二隨文宜假說。所依為依。依為所",
    "T43n1830_04b:0386a05": "依。非謂依．所依互得相因。今思審者所依",
    "T43n1830_04b:0386a06": "可說依。依義通故。有依非所依。所依義",
    "T43n1830_04b:0386a07": "局故。",
    "T43n1830_04b:0386a08": "既爾幾識有此俱有所依。",
    "T43n1830_04b:0386a09": "論。由此五識至六七八識。述曰。下解具依",
    "T43n1830_04b:0386a10": "多少　於中有二。初解識依。後解心所",
    "T43n1830_04b:0386a11": "　初中復四。一解五識。二解第六。三解第七。",
    "T43n1830_04b:0386a12": "四解第八。此即初也　眼等五識有四所依。",
    "T43n1830_04b:0386a13": "謂五色根．六．七．八識。以五根為依。如大",
    "T43n1830_04b:0386a14": "論．對法第一等非一　以六．七．八為所",
    "T43n1830_04b:0386a15": "依出何典記。亦有誠證。如解深密七十",
    "T43n1830_04b:0386a16": "六等。說五識起時必有一分別意識。如前",
    "T43n1830_04b:0386a17": "數引。雖或不同境。由六有方生。如定中",
    "T43n1830_04b:0386a18": "聞聲等。此亦同緣故。不見無意識時。五識",
    "T43n1830_04b:0386a19": "獨起聞文。故世親攝論第四云五識以意",
    "T43n1830_04b:0386a20": "為依。意散亂時五不生故。准彼明五以六",
    "T43n1830_04b:0386a21": "為依　何故得知以七為依　如無性攝",
    "T43n1830_04b:0386a22": "論第一證有第七中言。謂若不說有染污",
    "T43n1830_04b:0386a23": "意。義不符順等。此中意言。由有第七識染",
    "T43n1830_04b:0386a24": "故。施等有漏善法不成無漏。為彼染識之",
    "T43n1830_04b:0386a25": "所漏故。如彼引頌言。如是染污意。是識之",
    "T43n1830_04b:0386a26": "所依。此未滅識縛。終不得解脫等　世親",
    "T43n1830_04b:0386a27": "攝論第一云。非是異生一期身中。離此我",
    "T43n1830_04b:0386a28": "執應正道理。故知五識成有漏中。其第七",
    "T43n1830_04b:0386a29": "識乃至彼未究竟滅。終不成無漏。如後卷",
    "T43n1830_04b:0386b01": "說。故五識有漏　何以得知亦依第八者",
    "T43n1830_04b:0386b02": "　世親攝論第一五同法中。彼五識身有五",
    "T43n1830_04b:0386b03": "根．阿賴耶識為俱有依。此亦如是。有染污",
    "T43n1830_04b:0386b04": "意．阿賴耶識為俱有依等。不能煩引　無",
    "T43n1830_04b:0386b05": "性五同法云阿賴耶識雖是意識俱生所依。",
    "T43n1830_04b:0386b06": "然不應立為此別依。是共依故。因緣性故。",
    "T43n1830_04b:0386b07": "現行是共依。種子是因緣　瑜伽．顯揚亦說",
    "T43n1830_04b:0386b08": "由有阿賴耶識故執受色根。五種識身依",
    "T43n1830_04b:0386b09": "之而轉等　又顯揚第一解阿賴耶識。云",
    "T43n1830_04b:0386b10": "與轉識等作所依因。此文亦證與六．七",
    "T43n1830_04b:0386b11": "為依。下一一引此等非一。故知五識以本",
    "T43n1830_04b:0386b12": "識為共所依。",
    "T43n1830_04b:0386b13": "文雖有四與諸論同。何故五識要須具四。",
    "T43n1830_04b:0386b14": "論。隨闕一種至所依別故。述曰。望彼五識",
    "T43n1830_04b:0386b15": "並有力故具前四義。故於此四中。若隨",
    "T43n1830_04b:0386b16": "闕一種。五識必不轉故　此四何別。五根",
    "T43n1830_04b:0386b17": "與五識為同境依共取現境故。餘則不定。",
    "T43n1830_04b:0386b18": "獨得此名。第六意識與前五識為分別依。",
    "T43n1830_04b:0386b19": "與依同緣分別境故。五雖無分別。意是分",
    "T43n1830_04b:0386b20": "別為無分別依。如五十五說有分別心．無",
    "T43n1830_04b:0386b21": "分別心。當言同緣現在境。乃至由三因故",
    "T43n1830_04b:0386b22": "等。雖有不同緣如定中聞聲等。從多分．",
    "T43n1830_04b:0386b23": "及長時為論。故言分別依。此據散位非",
    "T43n1830_04b:0386b24": "謂定心　或分別言非謂散心。後得智中",
    "T43n1830_04b:0386b25": "緣事之智亦名分別。是彼類故。無不遍失。",
    "T43n1830_04b:0386b26": "定中之心亦名分別。故第六識唯得此名。",
    "T43n1830_04b:0386b27": "第七與五識為染淨依。五識由此根本染",
    "T43n1830_04b:0386b28": "故成有漏。根本淨故成無漏。全成淨已不",
    "T43n1830_04b:0386b29": "漏五識。名根本淨　因中第六起善心時",
    "T43n1830_04b:0386c01": "不漏五識。但由七故一切時漏。乃至意識",
    "T43n1830_04b:0386c02": "善心亦為彼漏故　其第八識與前五識為",
    "T43n1830_04b:0386c03": "根本依。如前說故。故此四依其義差別",
    "T43n1830_04b:0386c04": "　若爾何故如對法第一等。言眼識者依眼",
    "T43n1830_04b:0386c05": "緣色似色了別。乃至廣說。",
    "T43n1830_04b:0386c06": "論。聖教唯說至近相順故。述曰。言五根",
    "T43n1830_04b:0386c07": "者。以不共故。餘識不依故。一也　又此必",
    "T43n1830_04b:0386c08": "與五識同境。二也　此又相近。餘依遠故。",
    "T43n1830_04b:0386c09": "三也　又此相順。餘境別故。四也　所以不",
    "T43n1830_04b:0386c10": "說餘之三依。",
    "T43n1830_04b:0386c11": "下第二段也。",
    "T43n1830_04b:0386c12": "論。第六意識至必不轉故。述曰。此第六識",
    "T43n1830_04b:0386c13": "唯二所依。引證如前。其文可解。瑜伽五十",
    "T43n1830_04b:0386c14": "一．顯揚十七等。云由有阿賴耶識故有末",
    "T43n1830_04b:0386c15": "那。末那為依意得轉等。如前攝論共依文",
    "T43n1830_04b:0386c16": "等是。",
    "T43n1830_04b:0386c17": "問五俱必有意五以意為依。意了五不無。",
    "T43n1830_04b:0386c18": "五應為意依。為釋此難。",
    "T43n1830_04b:0386c19": "論。雖五識俱至故非所依。述曰。雖五識俱",
    "T43n1830_04b:0386c20": "意識明了。而不定有。無五識時意識亦有。",
    "T43n1830_04b:0386c21": "故此不說。不取為所依。可是依義。",
    "T43n1830_04b:0386c22": "何故餘處如對法第二等。又意依有二。一無",
    "T43n1830_04b:0386c23": "間滅意。是後世依。二俱有依。謂第七不言",
    "T43n1830_04b:0386c24": "第八。",
    "T43n1830_04b:0386c25": "論。聖教唯說至近相順故。述曰。以染淨依",
    "T43n1830_04b:0386c26": "故。所以如前。一也　同轉識攝。二也　近三",
    "T43n1830_04b:0386c27": "也　相順者。多引意識起染污執等由第",
    "T43n1830_04b:0386c28": "七識。故言相順俱計度故。非如第八。四也。",
    "T43n1830_04b:0386c29": "所以第八有處不說。",
    "T43n1830_04b:0387a01": "下第三段也。",
    "T43n1830_04b:0387a02": "論。第七意識至定不轉故。述曰。此依第八。",
    "T43n1830_04b:0387a03": "如六十三說第七為意識。正與此同。八若",
    "T43n1830_04b:0387a04": "無時七亦無故。瑜伽論說由有本識故有",
    "T43n1830_04b:0387a05": "末那等。又無性言本識是共依。故知此所",
    "T43n1830_04b:0387a06": "依。",
    "T43n1830_04b:0387a07": "論。如伽他說至餘轉識得生。述曰。楞伽",
    "T43n1830_04b:0387a08": "經第九卷總品中頌。舊偈云依止阿梨耶。能",
    "T43n1830_04b:0387a09": "轉生意識。依止依心意。能生於轉識。稍",
    "T43n1830_04b:0387a10": "與此別。准此前依足為好證。今文可解。",
    "T43n1830_04b:0387a11": "論。阿賴耶識至定不轉故。述曰。下第四段",
    "T43n1830_04b:0387a12": "有四。一標宗。二引證。三會違。四解種。第八",
    "T43n1830_04b:0387a13": "所依唯亦一種。謂第七識。第七若無八不轉",
    "T43n1830_04b:0387a14": "故。",
    "T43n1830_04b:0387a15": "何以知然。",
    "T43n1830_04b:0387a16": "論。論說藏識至此即末那。述曰。下引證也。",
    "T43n1830_04b:0387a17": "六十三說恒與末那一俱轉故　又說藏",
    "T43n1830_04b:0387a18": "識恒依染污。即如無性第三卷云或有說",
    "T43n1830_04b:0387a19": "言。與四煩惱恒相應心名染污依。同世親",
    "T43n1830_04b:0387a20": "說。由此既言恒依染污。故知第八以七為",
    "T43n1830_04b:0387a21": "依　前第三師初以七為八依　量云。是",
    "T43n1830_04b:0387a22": "識性故。有俱有依。或應依無間斷識。識體",
    "T43n1830_04b:0387a23": "無間斷故。如第七　故此第八有俱有",
    "T43n1830_04b:0387a24": "依。如前師成立。此等諸說第三及第四說第",
    "T43n1830_04b:0387a25": "八有依謂第七者。皆是三位有第七識。前第",
    "T43n1830_04b:0387a26": "一師難言無者與七為例。言恒相續。故無",
    "T43n1830_04b:0387a27": "有依亦是此流。第二師說唯獨不許第八",
    "T43n1830_04b:0387a28": "有依。即是三位無第七家。亦作此義無相",
    "T43n1830_04b:0387a29": "違故。",
    "T43n1830_04b:0387b01": "前第二師等問。第八既有依謂第七。何故說",
    "T43n1830_04b:0387b02": "三位無第七。即依義不定故。",
    "T43n1830_04b:0387b03": "論。而說三位至此亦應爾。述曰。下會違也。",
    "T43n1830_04b:0387b04": "論主答曰。依有覆說謂三位無。隨何乘障有",
    "T43n1830_04b:0387b05": "覆性說。無有覆故言無末那非謂無體。",
    "T43n1830_04b:0387b06": "不障彼乘之識。或無漏識。亦得有故。如五",
    "T43n1830_04b:0387b07": "十一言四位無阿賴耶。非無第八之體。此",
    "T43n1830_04b:0387b08": "類應然。非無第七之體。既不間斷故得為",
    "T43n1830_04b:0387b09": "依　言三位者。六十三等說。謂滅盡定．無",
    "T43n1830_04b:0387b10": "學位．聖道現前　四位無阿賴耶者。即五十",
    "T43n1830_04b:0387b11": "一．及顯揚十七等四句中。成就轉識非阿",
    "T43n1830_04b:0387b12": "賴耶。謂聲聞．獨覺．不退菩薩．如來。不入無",
    "T43n1830_04b:0387b13": "心位　問六七為依。非七轉時六不轉。八",
    "T43n1830_04b:0387b14": "七為依。七既轉時八應轉。又八為七依。依",
    "T43n1830_04b:0387b15": "轉七亦轉。八七為依。依轉八亦轉。於此義",
    "T43n1830_04b:0387b16": "中應設功力。此中轉者。謂轉無漏。",
    "T43n1830_04b:0387b17": "又各別依故因。即色界第八亦依色根。是遍",
    "T43n1830_04b:0387b18": "依故。何故不說。",
    "T43n1830_04b:0387b19": "論。雖有色界至非所依攝。述曰。闕一義故",
    "T43n1830_04b:0387b20": "但可為依。而非所依。亦不違論。",
    "T43n1830_04b:0387b21": "第三師云。諸識種子應有所依。七．八現行識",
    "T43n1830_04b:0387b22": "具三義。如前理說。",
    "T43n1830_04b:0387b23": "論。識種不能至而無所依。述曰。下解種子。",
    "T43n1830_04b:0387b24": "其種子識不能現緣自親現行所緣之境。前",
    "T43n1830_04b:0387b25": "立宗言令心．心所取自所緣是所依義。種",
    "T43n1830_04b:0387b26": "非心．心所故。由闕一義故。可有依非有",
    "T43n1830_04b:0387b27": "所依攝　又解此文現行不以種為所依。",
    "T43n1830_04b:0387b28": "闕有境義非現所依　此中二解。一簡現",
    "T43n1830_04b:0387b29": "行第八非種所依。二簡種子非現所依　此",
    "T43n1830_04b:0387c01": "等諸解雖文不同理切論成。妙符中者其第",
    "T43n1830_04b:0387c02": "四說。",
    "T43n1830_04b:0387c03": "論。心所所依至相應之心。述曰。第二段解",
    "T43n1830_04b:0387c04": "心所也。心所之法隨識應說。始但有四",
    "T43n1830_04b:0387c05": "乃至有一。復各加自相應之心即相應依。初",
    "T43n1830_04b:0387c06": "五識心所有五所依。乃至第八心所有二所",
    "T43n1830_04b:0387c07": "依。此前三師皆隨自所立識所依說其多",
    "T43n1830_04b:0387c08": "少。復各加自相應之依。",
    "T43n1830_04b:0387c09": "論。若作是說妙符理教。述曰。三總結正。第",
    "T43n1830_04b:0387c10": "四說者妙符理教。如前所引。此等義理諸",
    "T43n1830_04b:0387c11": "論雖有。由文散隱諸賢勿究。今類夜光",
    "T43n1830_04b:0387c12": "顯彼義矣。",
    "T43n1830_04b:0387c13": "成唯識論述記卷第四末"
}