{
    "X79n1559_011:0357c11": "嘉泰普燈錄卷第十一",
    "X79n1559_011:0357c13": "平江府報恩光孝禪寺(臣)僧　(正受)　編",
    "X79n1559_011:0357c14": "南嶽第十四世(臨濟十世楊岐三世)",
    "X79n1559_011:0357c15": "五祖法演禪師法嗣",
    "X79n1559_011:0357c16": "舒州太平佛鑑惠懃禪師郡之懷寧人。族汪氏。丱歲。",
    "X79n1559_011:0357c17": "師廣教圓深。試所習得度。每以唯此一事實。餘二則",
    "X79n1559_011:0357c18": "非真味之。有省。乃徧參名宿。往來五祖之門有年。恚",
    "X79n1559_011:0357c19": "祖不為印據。與圓悟相繼而往。及悟在金山染疾。因",
    "X79n1559_011:0357c20": "悔過。歸白雲。方大徹證。師忽至。意欲他邁。悟勉令挂",
    "X79n1559_011:0357c21": "錫。且曰。某與兄相別始月餘。比舊相見時如何。師曰。",
    "X79n1559_011:0357c22": "我所疑者此也。遂參堂。一日。聞祖舉僧問趙州。如何",
    "X79n1559_011:0357c23": "是和尚家風。曰。老僧耳聾。高聲問將來。僧高聲再問。",
    "X79n1559_011:0357c24": "州曰。儞問我家風。我却識儞家風了也。即大豁所疑。",
    "X79n1559_011:0358a01": "曰。乞和尚指示極則。祖曰。森羅及萬象。一法之所印。",
    "X79n1559_011:0358a02": "師展拜。令主翰墨。與圓悟語次。悟舉東寺問仰山索",
    "X79n1559_011:0358a03": "珠話。至無言可對。無理可伸處。曰。既云收得。逮索此",
    "X79n1559_011:0358a04": "珠。却云無言可對。無理可伸。是如何。師曰。東寺當時",
    "X79n1559_011:0358a05": "索一顆。仰山當下傾出一栲栳。悟曰。兄向時安有此",
    "X79n1559_011:0358a06": "語耶。相笑不已。明年。謁太平清禪師。命為第一座。會",
    "X79n1559_011:0358a07": "清之黃龍。以師繼之。法道大播。政和初。　詔住東都",
    "X79n1559_011:0358a08": "智海。五年。乞歸。得　旨居蔣山。樞密鄧公子常奏",
    "X79n1559_011:0358a09": "　賜徽號．椹服。　開堂日。上首白槌罷。師曰。南瞻部洲．",
    "X79n1559_011:0358a10": "北鬱單越．西瞿耶尼．東弗于逮。於此觀得。可謂妙圓",
    "X79n1559_011:0358a11": "超悟。只在如今。其或未然。遂指問話僧曰。且看這僧",
    "X79n1559_011:0358a12": "敗闕(問答已)。乃曰。問話且止。何必紛紜。不見道。窮諸玄",
    "X79n1559_011:0358a13": "辨。若一毫置於太虗。竭世樞機。似一滴投於巨壑。況",
    "X79n1559_011:0358a14": "祖師心印。諸佛本源。千聖悟由。群生性命。非中非外。",
    "X79n1559_011:0358a15": "不滅不生。在聖在凡。無增無減。彌綸天地。混茫太虗",
    "X79n1559_011:0358a16": "而不知其大。鼓爕陰陽。陶鑄萬物而不宰其功。浩浩",
    "X79n1559_011:0358a17": "然。不可以語言造。昭昭然。不可以寂默通。語言求之。",
    "X79n1559_011:0358a18": "翻成諍論。寂默求之。墮於斷滅。到此唯聖與聖乃能",
    "X79n1559_011:0358a19": "共知。以何為證。豈不聞我　大宋",
    "X79n1559_011:0358a20": "仁宗皇帝有修心偈曰。初祖安禪在少林。不傳經教",
    "X79n1559_011:0358a21": "但傳心。後人若悟真如理。密印由來妙理深。敢問諸",
    "X79n1559_011:0358a22": "人。如何是真如之性。如何是密印妙理。假使目連騖",
    "X79n1559_011:0358a23": "子無礙辨才。到此也須亡鋒結舌。唯有山僧今日幸",
    "X79n1559_011:0358a24": "逢快便。為國開堂。得路便行。豈畏旁觀笑怪。舉拂子",
    "X79n1559_011:0358b01": "曰。看看。豈不是諸人真如之性。竪兩指曰。豈不是諸",
    "X79n1559_011:0358b02": "人密印妙理。於斯薦得。同報　國恩。其或未然。別容",
    "X79n1559_011:0358b03": "理論(敘謝已)。復舉二祖安心話。遂曰。覓心不得乃安心。",
    "X79n1559_011:0358b04": "悟了爭如未悟深。萬丈寒潭秋月白。一聲雲外老猿",
    "X79n1559_011:0358b05": "吟。積塵成嶽。削鐵成針。少室山前無異路。遊人來往",
    "X79n1559_011:0358b06": "自崎嶔。　上堂。至道無難。唯嫌揀擇。桃華紅。李華白。",
    "X79n1559_011:0358b07": "誰道融融只一色。鷰子語。黃鸝鳴。誰道關關只一聲。",
    "X79n1559_011:0358b08": "不透祖師關棙子。空認山河作眼睛。　上堂。日日日",
    "X79n1559_011:0358b09": "西沉。日日日東上。若欲學菩提。擲下拄杖曰。但看此",
    "X79n1559_011:0358b10": "榜樣。　上堂。鐵非至寶。鑄太阿而價直萬金。心是塵",
    "X79n1559_011:0358b11": "緣。悟真空而頓超十地。所以道。無邊剎境。自佗不隔",
    "X79n1559_011:0358b12": "於毫端。十世古今。始終不離於當念。移南作北。一任",
    "X79n1559_011:0358b13": "縱橫。坐斷十方一句作麼生道。龍袖拂開全體現。象",
    "X79n1559_011:0358b14": "王行處絕狐蹤。　五祖周祥。上堂。去年今日時。紅爐",
    "X79n1559_011:0358b15": "片雪飛。今日去年時。曹娥讀夜碑。末後一句子。佛眼",
    "X79n1559_011:0358b16": "莫能窺。白蓮峰頂上。紅日繞須彌。鳥啄珊瑚樹。鯨吞",
    "X79n1559_011:0358b17": "麗水犀。太平家業在。千古襲楊岐。　上堂。橫拄杖曰。",
    "X79n1559_011:0358b18": "先照後用。竪起曰。先用後照。倒轉曰。照用同時。卓一",
    "X79n1559_011:0358b19": "下。曰。照用不同時。汝等諸人被拄杖一口吞盡了也。",
    "X79n1559_011:0358b20": "自是儞不覺。若向這裏道得轉身句。免見一場氣悶。",
    "X79n1559_011:0358b21": "其或未然。老僧今日失利。　上堂。金烏急。玉兔速。急",
    "X79n1559_011:0358b22": "急流光七月十。無窮遊子不歸家。縱歸只在門前立。",
    "X79n1559_011:0358b23": "門前立。把手牽伊不肯入。萬里看看寸草無。殘華落",
    "X79n1559_011:0358b24": "地無人拾。無人拾。一回雨過一回濕。　上堂。舉。僧問",
    "X79n1559_011:0358c01": "乾峰。十方薄伽梵。一路涅槃門。未審路頭在甚麼處。",
    "X79n1559_011:0358c02": "峰以拄杖一畫。云。在這裏。雲門云。扇子[跳兆+孛]跳上三十",
    "X79n1559_011:0358c03": "三天。築著帝釋鼻孔。東海鯉魚打一棒。雨似盆傾。此",
    "X79n1559_011:0358c04": "二老宿。一人向陸地行船。一人向針鋒走馬。同時同",
    "X79n1559_011:0358c05": "日到長安。其中一箇最尖要。　上堂。八月二十五。有",
    "X79n1559_011:0358c06": "賓兼有主。輥出雪峰毬。打動禾山鼓。天帝釋搖頭。大",
    "X79n1559_011:0358c07": "梵王作舞。不透上林關。未敢輕相許。空生不解此家",
    "X79n1559_011:0358c08": "風。惹得岩前華似雨。　上堂。舉。世尊有密語。迦葉不",
    "X79n1559_011:0358c09": "覆藏。乃曰。儞尋常說黃道黑。評品古今。豈不是密語。",
    "X79n1559_011:0358c10": "儞尋常折旋俯仰。拈匙把筯。祗揖萬福。是覆藏不覆",
    "X79n1559_011:0358c11": "藏。忽然瞥地去。也不可知。要會麼。世尊有密語。冬到",
    "X79n1559_011:0358c12": "寒食一百五。迦葉不覆藏。水洩不通已露贓。靈利衲",
    "X79n1559_011:0358c13": "僧如會得。一重雪上一重霜。　僧問。如何是祖師西",
    "X79n1559_011:0358c14": "來意。曰。喫醋知酸。喫鹽知鹹。云。弓折箭盡時如何。曰。",
    "X79n1559_011:0358c15": "一場懡[怡台+羅]。　問。不與萬法為侶有是甚麼人。曰。拶破",
    "X79n1559_011:0358c16": "露拄。云。歸鄉無路時如何。曰。王程有限。云。前三三。後",
    "X79n1559_011:0358c17": "三三。又作麼生。曰。六六三十六。　問。承聞和尚親見",
    "X79n1559_011:0358c18": "五祖。是否。曰。鉄牛齧碎黃金草。云。恁麼則親見五祖",
    "X79n1559_011:0358c19": "也。曰。我與儞有甚冤讎。云。只如達磨見武帝。意旨如",
    "X79n1559_011:0358c20": "何。曰。胡言易辨。漢語難明。云。為甚悽悽暗渡江。曰。因",
    "X79n1559_011:0358c21": "風借便。　問。如何是主中賓。曰。進前退後愁殺人。云。",
    "X79n1559_011:0358c22": "如何是賓中主。曰。真實之言成妄語。云。如何是賓中",
    "X79n1559_011:0358c23": "賓。曰。夫子遊行厄在陳。云。如何是主中主。曰。終日同",
    "X79n1559_011:0358c24": "行非伴侶。云。賓主已蒙師指示。向上宗乘事若何。曰。",
    "X79n1559_011:0359a01": "大斧斫了手摩挲。　問。即心即佛即不問。非心非佛",
    "X79n1559_011:0359a02": "事如何。曰。昨日有人問。老僧不對。云。未審與即心即",
    "X79n1559_011:0359a03": "佛相去多少。曰。近則千里萬里。遠則不隔絲毫。云。忽",
    "X79n1559_011:0359a04": "被學人截斷兩頭。歸家穩坐。又作麼生。曰。儞家在甚",
    "X79n1559_011:0359a05": "麼處。云。大千沙界內。一箇自由身。曰。未到家在。更道。",
    "X79n1559_011:0359a06": "云。學人到這裏。直得東西不辨。南北不分去也。曰。未",
    "X79n1559_011:0359a07": "為分外。　室中以木骰子六隻。面面皆書幺字。僧纔",
    "X79n1559_011:0359a08": "入。擲曰。會麼。僧擬不擬。即打出。七年九月八日。上堂。",
    "X79n1559_011:0359a09": "示眾曰。祖師心印。狀似鐵牛之機。去即印住。住即印",
    "X79n1559_011:0359a10": "破。直饒不去不住。亦未是衲僧行履處。且作麼生是",
    "X79n1559_011:0359a11": "衲僧行履處。待十月前後。奉為諸人注破。至後月八",
    "X79n1559_011:0359a12": "日。沐浴更衣端坐。手寫數書別故舊。停筆而化。火後。",
    "X79n1559_011:0359a13": "門弟子奉靈骨設利塔于本山。",
    "X79n1559_011:0359a14": "東京天寧佛果克勤禪師彭之崇寧人。族駱氏。世宗",
    "X79n1559_011:0359a15": "儒。師犀顱月面。骨相不凡。幼日記千言。偶游妙寂寺。",
    "X79n1559_011:0359a16": "見佛書。三復悵然。如獲舊物。曰。子殆過去沙門也。即",
    "X79n1559_011:0359a17": "去家。依自省祝髮。從文照通講說。又從敏行授楞嚴。",
    "X79n1559_011:0359a18": "俄得病。瀕死。歎曰。諸佛涅槃正路。不在文句中。吾欲",
    "X79n1559_011:0359a19": "以聲求色見。宜其無以死也。遂棄去。至真覺勝禪師",
    "X79n1559_011:0359a20": "之席。勝方創臂出血。指示師曰。此曹溪一滴也。師矍",
    "X79n1559_011:0359a21": "然。良久。曰。道固如是乎。即徒步出蜀。首謁玉泉皓。次",
    "X79n1559_011:0359a22": "依金鑾信．大溈喆．黃龍心．東林總。僉指為法器。而晦",
    "X79n1559_011:0359a23": "堂稱他日臨濟一派屬子矣。最後見白雲。盡其機用。",
    "X79n1559_011:0359a24": "祖皆不諾。且訶曰。汝欲了生死大事。何以意氣得耶。",
    "X79n1559_011:0359b01": "師不顧。趨出。抵吳中。已而復還。祖迎笑曰。吾望子久",
    "X79n1559_011:0359b02": "矣。即命入侍。司會部使有解印還蜀。詣祖作禮。問佛",
    "X79n1559_011:0359b03": "法大意。祖曰。不見小艶詩云。頻呼小玉元無事。只要",
    "X79n1559_011:0359b04": "檀郎認得聲。使者惘然。師旁侍。竊聆。忽大悟。立告祖",
    "X79n1559_011:0359b05": "曰。今日去却膺中物。喪盡目前機。祖曰。佛祖大事。非",
    "X79n1559_011:0359b06": "小根劣器所能造詣。吾助汝喜。師述偈曰。金鴨香囊",
    "X79n1559_011:0359b07": "錦繡幃。笙歌叢裏醉扶歸。少年一段風流事。只許佳",
    "X79n1559_011:0359b08": "人獨自知。由此所至。眾推為上首。崇寧中。還里省親。",
    "X79n1559_011:0359b09": "四眾迓拜。成都帥翰林郭公知章請開法六祖。更昭",
    "X79n1559_011:0359b10": "覺。再出蜀。次荊南。會無盡居士張公商英以師禮留",
    "X79n1559_011:0359b11": "居碧岩。復徙道林。樞密鄧公子常奏　賜紫服．師名。",
    "X79n1559_011:0359b12": "政和中。　詔住金陵蔣山。學者無地以容。名振京師。",
    "X79n1559_011:0359b13": "勑補天寧萬壽。　上召見。褒寵甚渥。建炎初。又遷金",
    "X79n1559_011:0359b14": "山。適　駕幸維揚入對。　賜圓悟禪師。改雲居。久之。",
    "X79n1559_011:0359b15": "復領昭覺。　上堂曰。通身是眼見不及。通身是耳聞",
    "X79n1559_011:0359b16": "不徹。通身是口說不著。通身是心鑒不出。直饒盡大",
    "X79n1559_011:0359b17": "地明得。無絲毫透漏。猶在半途。據令全提。且道如何",
    "X79n1559_011:0359b18": "展演。域中日月縱橫拄。一亘晴空萬古春。　上堂。山",
    "X79n1559_011:0359b19": "頭鼓浪。井底揚塵。眼聽似震雷霆。耳觀如張錦繡。三",
    "X79n1559_011:0359b20": "百六十骨節。一一現無邊妙身。八萬四千毛端。頭頭",
    "X79n1559_011:0359b21": "彰寶王剎海。不是神通妙用。亦非法爾如然。苟能千",
    "X79n1559_011:0359b22": "眼頓開。直是十方坐斷。且超然獨脫一句作麼生道。",
    "X79n1559_011:0359b23": "試玉須經火。求珠不離泥。　上堂。本來無形段。那復",
    "X79n1559_011:0359b24": "有脣觜。特咸廣稱揚。替他說道理。且道他是阿誰。",
    "X79n1559_011:0359c01": "　上堂。十五日已前。千牛拽不回。十五日已後。俊鶻趂",
    "X79n1559_011:0359c02": "不及。正當十五日。天平地平。同明同暗。大千沙界不",
    "X79n1559_011:0359c03": "出當處。可以含吐十虗。進一步。超越不可說香水海。",
    "X79n1559_011:0359c04": "退一步。坐斷千里萬里白雲。不進不退。莫道闍梨。老",
    "X79n1559_011:0359c05": "僧也無開口處。舉拂子曰。正當恁麼時如何。有時拈",
    "X79n1559_011:0359c06": "在千峰上。劃斷秋雲不放高。　上堂。十方同聚會。本",
    "X79n1559_011:0359c07": "來身不昧。箇箇學無為。頂上用鉗鎚。此是選佛場。深",
    "X79n1559_011:0359c08": "廣莫能量。心空及第歸。利劒不如錐。龐居士舌拄梵",
    "X79n1559_011:0359c09": "天。口包四海。有時將一莖草作丈六金身。有時將丈",
    "X79n1559_011:0359c10": "六金身作一莖草。甚是奇特。然雖如此。要且不曾動",
    "X79n1559_011:0359c11": "著向上關。且如何是向上關。鑄印築高壇。　上堂。有",
    "X79n1559_011:0359c12": "句無句。超宗越格。如藤倚樹。銀山鐵壁。及至樹倒藤",
    "X79n1559_011:0359c13": "枯。多少人失却鼻孔。直饒取拾得來。已是千里萬里。",
    "X79n1559_011:0359c14": "只如未有恁麼消息時如何。還透得麼。風暖鳥聲碎。",
    "X79n1559_011:0359c15": "日高華影重。　上堂。舉步越東勝身。退身入西瞿耶。",
    "X79n1559_011:0359c16": "回首望北鬱單。揑拳觸南閻浮。淨地裏看。是箇沒量",
    "X79n1559_011:0359c17": "大人。正眼觀來。猶是麻滓麴末。須知四維上下。無邊",
    "X79n1559_011:0359c18": "香水海。不可說浮幢王剎。揑為微塵。一一塵中現無",
    "X79n1559_011:0359c19": "邊身。說無量法。猶只是順機教。看窟竉著楔。而況提",
    "X79n1559_011:0359c20": "向上鉗錘。用作家爐鞴。便是徧界德山。有棒無下手",
    "X79n1559_011:0359c21": "處。徧界臨濟。有喝無啟口處。徧界金色頭陀。有定力",
    "X79n1559_011:0359c22": "無容身處。正當恁麼時。驀然有箇承當擔荷得。趣向",
    "X79n1559_011:0359c23": "得。行履得。且道向甚麼處著渠。山僧有箇著處。待說。",
    "X79n1559_011:0359c24": "又恐成露布。擬不說。又却辜負當機。說與不說。一時",
    "X79n1559_011:0360a01": "拈却。最後一句。放開話會去也。青松下。明窻內。玉殿",
    "X79n1559_011:0360a02": "珠樓未為對。衲帔蒙頭萬事休。此時山僧都不會。委",
    "X79n1559_011:0360a03": "悉麼。天台華頂秀。南岳石橋高。　上堂。第一句薦得。",
    "X79n1559_011:0360a04": "祖師乞命。第二句薦得。人天瞻落。第三句薦得。虎口",
    "X79n1559_011:0360a05": "橫身。不是循途守轍。亦非革轍移途。透得。則六臂三",
    "X79n1559_011:0360a06": "頭。未透。亦人間天上。且三句外一句作麼生道。生涯",
    "X79n1559_011:0360a07": "只在絲輪上。明月扁舟泛五湖。　僧問。雲門道須彌",
    "X79n1559_011:0360a08": "山。意旨如何。曰。推不向前。約不退後。云。未審還有過",
    "X79n1559_011:0360a09": "也無。曰。坐却舌頭。　問。法不孤起。仗境方生。提坐具",
    "X79n1559_011:0360a10": "云。這箇是境。那箇是法。曰。却被闍梨奪却槍。　問。古",
    "X79n1559_011:0360a11": "人道。楖栗橫擔不顧人。直入千峯萬峯去。未審阿那",
    "X79n1559_011:0360a12": "裏是他住處。曰。螣虵纏足。露布遶身。云。朝看雲片片。",
    "X79n1559_011:0360a13": "暮聽水潺潺。曰。却須截斷始得。云。此回不是夢。真箇",
    "X79n1559_011:0360a14": "到廬山。曰。高著眼。　問。不歷化城。便登寶所時如何。",
    "X79n1559_011:0360a15": "曰。滿眼本非色。滿耳本非聲。云。親到寶山空手回時",
    "X79n1559_011:0360a16": "又作麼生。曰。入荒田不揀。　問。勿謂無心。云。是道無",
    "X79n1559_011:0360a17": "心。猶隔一重關。如何是一重關。曰。十重也有。云。如何",
    "X79n1559_011:0360a18": "是關中主。曰。放過一著。云。作何面自。師便喝。　問。猿",
    "X79n1559_011:0360a19": "抱子歸青嶂後。鳥啣華落碧岩前。此是和尚舊時安",
    "X79n1559_011:0360a20": "身立命處。如何是道林境。曰。寺門高開洞庭野。殿脚",
    "X79n1559_011:0360a21": "插入赤沙湖。云。如何是境中人。曰。僧寶人人滄海珠。",
    "X79n1559_011:0360a22": "云。此是杜工部底。作麼生是和尚底。曰。且莫亂道。云。",
    "X79n1559_011:0360a23": "如何是奪人不奪境。曰。山僧有眼不曾見。云。如何是",
    "X79n1559_011:0360a24": "奪境不奪人。曰。闍梨問得自然親。云。如何是人境俱",
    "X79n1559_011:0360b01": "奪。曰。収。云。如何是人境俱不奪。曰。放。　問。玄沙不過",
    "X79n1559_011:0360b02": "嶺。保壽不渡河。未審意旨如何。曰。直超物外。云。雪峯",
    "X79n1559_011:0360b03": "三度到投子。九度到洞山。又作麼生。曰。別是一家春。",
    "X79n1559_011:0360b04": "云。恁麼則春色無高下。華枝自短長。曰。一任卜度。",
    "X79n1559_011:0360b05": "　問。有句無句。如藤倚樹。如何得透脫。曰。倚天長劒逼",
    "X79n1559_011:0360b06": "人寒。云。只如樹倒藤枯。溈山為甚麼呵呵大笑。曰。愛",
    "X79n1559_011:0360b07": "他底。著他底。云。忽被學人掀倒禪床。拗折拄杖。又作",
    "X79n1559_011:0360b08": "箇甚麼伎倆。曰。也是賊過後張弓。　問。無邊身菩薩",
    "X79n1559_011:0360b09": "為甚麼不見如來頂相。曰。有時恁麼。有時不恁麼。云。",
    "X79n1559_011:0360b10": "如何是和尚頂相。曰。錯。僧禮拜。師曰。果然。果然。　問。",
    "X79n1559_011:0360b11": "明歷歷。露堂堂。因甚麼乾坤収不得。曰。金剛手裏八",
    "X79n1559_011:0360b12": "棱棒。云。忽然一喚便回。還當得活也無。曰。鶖子目連",
    "X79n1559_011:0360b13": "無奈何。云。不落照。不落用。如何商量。曰。放下雲頭。云。",
    "X79n1559_011:0360b14": "忽遇其中人時如何。曰。騎佛殿出三門。云。萬象不來",
    "X79n1559_011:0360b15": "渠獨語。教誰把手上高峰。曰。錯下名言。紹興五年八",
    "X79n1559_011:0360b16": "月己酉。示微恙。趺坐書偈遺眾。投筆而逝。荼毗。舌齒",
    "X79n1559_011:0360b17": "不壞。設利五色無數。塔于昭覺之側。壽七十有三。臘",
    "X79n1559_011:0360b18": "五十有四。六年三月。　諡曰真覺。塔曰寂照。",
    "X79n1559_011:0360b19": "舒州龍門佛眼清遠禪師蜀之臨卭人。族李氏。為人",
    "X79n1559_011:0360b20": "嚴正寡言。年十四圓具。常依毗尼。師因讀法華。至是",
    "X79n1559_011:0360b21": "法非思量分別之所能解。持問講者。莫能對。遂南游",
    "X79n1559_011:0360b22": "江淮。首參真覺勝禪師。無契。棄依太平。事祖數載。因",
    "X79n1559_011:0360b23": "丐於廬州。偶兩足趺仆地。煩懣間。聞二人交相惡罵。",
    "X79n1559_011:0360b24": "諫者曰。儞猶自煩惱在。師於言下有省。及歸侍祖。祖",
    "X79n1559_011:0360c01": "見師。凡有所問。即曰。我不如儞。儞自會得好。或曰。我",
    "X79n1559_011:0360c02": "不會。我不如儞。師愈疑。每咨決於元禮首座。禮一日",
    "X79n1559_011:0360c03": "見師欲訴意。遽引師耳繞圍爐。旋行旋告之曰。儞自",
    "X79n1559_011:0360c04": "會得好。師曰。憑公開發。乃爾相戲耶。禮曰。儞他後悟",
    "X79n1559_011:0360c05": "去。方知今日曲折耳。後典賓海會。雨夜讀傳燈錄。至",
    "X79n1559_011:0360c06": "破竈墮因緣。忽撥火大悟。作偈曰。刀刀林鳥啼。披衣",
    "X79n1559_011:0360c07": "終夜坐。撥火悟平生。窮神歸破墮。事皎人自迷。曲淡",
    "X79n1559_011:0360c08": "誰能和。念之永不忘。門開少人過。圓悟聞之。問曰。青",
    "X79n1559_011:0360c09": "林般土話。古今無人出得。儞如何會。云。也有。甚難。曰。",
    "X79n1559_011:0360c10": "只如他道鐵輪天子寰中旨。意作麼生。云。我道帝釋",
    "X79n1559_011:0360c11": "宮中放赦書。悟喜曰。遠兄便有活人句。祖亦然之。自",
    "X79n1559_011:0360c12": "是隱居四面大中庵。屬天下一新崇寧萬壽寺。舒守",
    "X79n1559_011:0360c13": "王公渙之命師開法。次補龍門。道望尤振。學者爭集。",
    "X79n1559_011:0360c14": "逾十二年。　勑居和之褒禪。樞密鄧公洵武奏　賜",
    "X79n1559_011:0360c15": "師號及紫方袍。　上堂曰。臺山路上。過客全稀。破竈",
    "X79n1559_011:0360c16": "堂前。感恩無地。雪埋庭栢。冰鏁偃谿。雖在南方火爐",
    "X79n1559_011:0360c17": "頭。不入他家韲甕裏。看看。臘月三十日。便是孟春猶",
    "X79n1559_011:0360c18": "寒。儞等諸人各須努力向前。切忌自生退屈。　上堂。",
    "X79n1559_011:0360c19": "卓拄杖曰。圓明了知。不由心念。抵死要道。墮坑落壍。",
    "X79n1559_011:0360c20": "畢竟如何。乃倚拄杖。下座。　上堂。泡幻同無礙。如何",
    "X79n1559_011:0360c21": "不了悟。眼裏瞳人吹叫子。達法在其中。非今亦非古。",
    "X79n1559_011:0360c22": "六隻骰子滿盆紅。大眾。時人為甚麼坐地看楊州。鉢",
    "X79n1559_011:0360c23": "盂著柄新飜樣。牛上騎牛笑殺人。　上堂。趙州不見",
    "X79n1559_011:0360c24": "南泉。山僧不識五祖。甜瓜徹蔕甜。苦瓠連根苦。　上",
    "X79n1559_011:0361a01": "堂。一葉落。天下春。無路尋思笑殺人。下是天。上是地。",
    "X79n1559_011:0361a02": "此言不入時流意。南作北。東作西。動而止。喜而悲。虵",
    "X79n1559_011:0361a03": "頭蝎尾一試之。猛虎口裏活雀兒。是何言。歸堂去。",
    "X79n1559_011:0361a04": "　上堂。面前過。便知是張三李四。背後過。為甚麼却不",
    "X79n1559_011:0361a05": "見。壁這邊。便見條臺倚子。壁那下。為甚麼分疎不得。",
    "X79n1559_011:0361a06": "咫尺之間尚爾。況十方世界耶。參學人若不明此。當",
    "X79n1559_011:0361a07": "知參學事卒未在。　上堂。蘇武牧羊。辱而不屈。李陵",
    "X79n1559_011:0361a08": "望漢。樂矣忘歸。是在外國。在本國。佛諸弟子中。有者",
    "X79n1559_011:0361a09": "雙足越坑。有者聆箏起舞。有者身埋糞壤。有者呵罵",
    "X79n1559_011:0361a10": "河神。是習氣。是妙用。至於擎叉打地。竪拂敲床。睦州",
    "X79n1559_011:0361a11": "一向閉門。魯祖終年面壁。是為人。是不為人。信知一",
    "X79n1559_011:0361a12": "切凡夫。埋沒寶藏。殊不丈夫。諸人何不擺拖張帆。拋",
    "X79n1559_011:0361a13": "江過岸。休更釘樁搖櫓。何日到家。既作曹溪人。又是",
    "X79n1559_011:0361a14": "家裡漢。還見家裡事麼。　僧問。劫火洞然。大千俱壞。",
    "X79n1559_011:0361a15": "未審這箇壞不壞。曰。黑漆桶裡黃金色。　問。道遠乎",
    "X79n1559_011:0361a16": "哉。觸事而真。如何是道。曰。頂上八尺五。云。此理如何。",
    "X79n1559_011:0361a17": "曰。方圓七八寸。　問。劫火威音前。別是一壺天。御樓",
    "X79n1559_011:0361a18": "前射獵。不是刈茅田。提起坐具云。這箇喚作甚麼。曰。",
    "X79n1559_011:0361a19": "正是刈茅田。僧便喝。師曰。猶作主在。　問僧。孤燈獨",
    "X79n1559_011:0361a20": "照時如何。僧無對。代曰。露柱證明。聞開靜板聲。師乃",
    "X79n1559_011:0361a21": "曰。據款結案。宣和初。以病辭歸蔣山之東堂。二年。書",
    "X79n1559_011:0361a22": "雲前一日。飯食訖。趺坐謂其徒曰。諸方老宿臨終必",
    "X79n1559_011:0361a23": "留偈辭世。世可辭耶。且將安往。乃合掌。怡然趨寂。門",
    "X79n1559_011:0361a24": "人函骨歸龍門。塔于靈光臺側。壽五十四。臘四十。",
    "X79n1559_011:0361b01": "潭州開福道寧禪師歙溪汪氏子也。壯為道人。於崇",
    "X79n1559_011:0361b02": "果寺執浴。一日。將濯足。偶誦金剛經。至於此章句能",
    "X79n1559_011:0361b03": "生信心。以此為實。遂忘所知。忽垂足沸湯中。發明己",
    "X79n1559_011:0361b04": "見。後祝髮蔣山。依雪竇老良禪師。踰二年。次參涌泉",
    "X79n1559_011:0361b05": "誠．子湖覺．開先暹．羅漢英．三祖宗．太平清．鐘山佛惠．",
    "X79n1559_011:0361b06": "圓通法鏡諸名宿。晚至白蓮。聞五祖小參。舉忠國師",
    "X79n1559_011:0361b07": "古佛淨瓶．趙州狗子無佛性話。頓徹法源。大觀中。潭",
    "X79n1559_011:0361b08": "帥席公震請住開福。衲子景從。　上堂曰。未離兜率。",
    "X79n1559_011:0361b09": "已降王宮。未出母胎。度人已畢。諸禪德。日日日從東",
    "X79n1559_011:0361b10": "畔出。朝朝雞向五更啼。雖然不是桃華洞。春至桃華",
    "X79n1559_011:0361b11": "亦滿溪。又道毗藍園內。右脇降生。七步周行。四方目",
    "X79n1559_011:0361b12": "顧。天上天下。唯我獨尊。大似貪觀天上月。失却掌中",
    "X79n1559_011:0361b13": "珠。還知落處麼。若知落處。方為孝子順孫。苟或未然。",
    "X79n1559_011:0361b14": "不免重下注脚。良久。曰。天生伎倆能奇怪。未上輸他",
    "X79n1559_011:0361b15": "弄一場。　上堂。徧界不曾藏。通身無影像。相逢莫訝",
    "X79n1559_011:0361b16": "太愚癡。曠劫至今無伎倆。無伎倆。少人知。太抵還他",
    "X79n1559_011:0361b17": "肌骨好。何須臨鏡畫蛾眉。　上堂。摩竭正令。未免崎",
    "X79n1559_011:0361b18": "嶇。少室垂慈。早傷風骨。腰囊挈錫。辜負平生。煉行灰",
    "X79n1559_011:0361b19": "心。遞相鈍置。爭似春雨晴。春山青。白雲三片四片。黃",
    "X79n1559_011:0361b20": "鳥一聲兩聲。千眼大悲看不足。王維雖巧畫難成。直",
    "X79n1559_011:0361b21": "饒便恁麼。猶自涉途程。且不涉途程一句作麼生道。",
    "X79n1559_011:0361b22": "人從汴州來。不得東京信。　僧問。蓮華未出水時如",
    "X79n1559_011:0361b23": "何。曰。人天合掌。云。出水後如何。曰。不礙往來看。　問。",
    "X79n1559_011:0361b24": "如何是句到意不到。曰。瑞草本無根。信手拈來用。云。",
    "X79n1559_011:0361c01": "如何是意到句不到。云。領取鈎頭意。莫認定盤星。云。",
    "X79n1559_011:0361c02": "如何是意句俱到。曰。大悲不展手。通身是眼睛。云。如",
    "X79n1559_011:0361c03": "何是意句俱不到。曰。君向瀟湘我向秦。政和三年十",
    "X79n1559_011:0361c04": "一月四日。淨髮沐浴。次日。齋罷小參。勉眾行道。辭語",
    "X79n1559_011:0361c05": "誠切。期初七示寂。至日酉時。加趺而逝。十一闍維。獲",
    "X79n1559_011:0361c06": "設利五色。歸藏于塔。",
    "X79n1559_011:0361c07": "嘉州九頂清素禪師本郡人。族郭氏。於乾明寺剃染。",
    "X79n1559_011:0361c08": "徧扣禪扄。晚謁五祖。聞舉首山答西來意語。倐然契",
    "X79n1559_011:0361c09": "悟。述偈曰。顛倒顛。顛倒顛。新婦騎驢阿家牽。便恁麼。",
    "X79n1559_011:0361c10": "太無端。回頭不覺布衫穿。祖見。乃問。百丈野狐話又",
    "X79n1559_011:0361c11": "作麼生。曰。來說是非者。便是是非人。祖大悅。久之。辭",
    "X79n1559_011:0361c12": "歸。住青溪。太守呂公來瞻大像。問曰。既是大像。因甚",
    "X79n1559_011:0361c13": "麼肩負兩楹。曰。船上無散工。至閣下覩觀音像。又問。",
    "X79n1559_011:0361c14": "彌勒化境。觀音何來。曰。家富小兒嬌。守乃禮敬。勤老",
    "X79n1559_011:0361c15": "宿至。師問。舞劒當咽時如何。云。伏惟尚亨。師詬曰。老",
    "X79n1559_011:0361c16": "賊死去。儞問我。勤理前語問之。師叉手揖曰。拽破。師",
    "X79n1559_011:0361c17": "後遷九頂。道播閬中。紹興乙卯四月二十四日。得微",
    "X79n1559_011:0361c18": "疾。書偈遺眾曰。木人備舟。鐵人備馬。丙丁童子穩穩",
    "X79n1559_011:0361c19": "登。喝散白雲歸去也。竟爾趨寂。示眾機語未見。",
    "X79n1559_011:0361c20": "彭州大隨南堂元靜禪師(後名道興)閬之玉山人。大儒趙",
    "X79n1559_011:0361c21": "公約仲之子也。十歲病甚。母禱之。感異夢。捨令出家。",
    "X79n1559_011:0361c22": "師成教大慈寶生院宗裔。元祐三年。通經得度。留講",
    "X79n1559_011:0361c23": "聚有年。而南下首參永安恩禪師。於臨濟三頓棒話",
    "X79n1559_011:0361c24": "發明。次依諸名宿。無有當意者。聞五祖機峻。欲抑之。",
    "X79n1559_011:0362a01": "遂謁。祖見。乃曰。我此間不比諸方。凡於室中。不要汝",
    "X79n1559_011:0362a02": "進前退後。竪指擎拳。繞禪床作女人拜。提起坐具。千",
    "X79n1559_011:0362a03": "般伎倆。只要儞一言下諦當。便是汝見處。師茫然退。",
    "X79n1559_011:0362a04": "參三載。一日。入室罷。祖謂曰。子所下語。已得十分。試",
    "X79n1559_011:0362a05": "更與我說看。師即剖而陳之。祖曰。說亦說得十分。更",
    "X79n1559_011:0362a06": "與我斷看。師隨所問而判之。祖曰。奸則好。只是未曾",
    "X79n1559_011:0362a07": "得老僧說話在。齋後可來祖師塔所。與汝一一按過。",
    "X79n1559_011:0362a08": "及到。見師來。便問即心即佛。非心非佛。睦州擔板漢。",
    "X79n1559_011:0362a09": "南泉斬猫兒。趙州狗子無佛性．有佛性之語編辟之。",
    "X79n1559_011:0362a10": "其所對了無凝滯。至紫胡狗話。祖遽轉面曰。不是。云。",
    "X79n1559_011:0362a11": "不是却如何。曰。此不是。則和前面皆不是。云。望和尚",
    "X79n1559_011:0362a12": "慈悲指示。曰。儞看他道紫胡有一狗。上取人頭。中取",
    "X79n1559_011:0362a13": "人腰。下取人脚。入門者好看。纔見僧入門。便道看狗。",
    "X79n1559_011:0362a14": "向紫胡道看狗處下一轉語。教紫胡結舌無言。老僧",
    "X79n1559_011:0362a15": "鉢口有分。便是儞了當處。次日入室。師默啟其說。祖",
    "X79n1559_011:0362a16": "笑曰。不道儞不是千了百當底人。此語只似先師下",
    "X79n1559_011:0362a17": "底語。師曰。某何人。得似端和尚。祖曰。不然。老僧雖承",
    "X79n1559_011:0362a18": "嗣他。謂他語拙者。蓋只用遠錄公手段接人故也。如",
    "X79n1559_011:0362a19": "老僧共遠錄公。便與百丈．黃檗．南泉．趙州輩把手共",
    "X79n1559_011:0362a20": "行。纔見語拙即不堪。師以為不然。乃曳杖渡江。適大",
    "X79n1559_011:0362a21": "水泛漲。因留四祖。儕輩挽其歸。又二年。祖方許可。甞",
    "X79n1559_011:0362a22": "商略古今次。執師手曰。得汝說。須是吾舉。得汝舉。須",
    "X79n1559_011:0362a23": "是吾說。而今而後。佛祖秘要。諸方關鍵。無逃子掌握",
    "X79n1559_011:0362a24": "矣。遂創南堂以居之。於是名冠寰海。成都帥席公且",
    "X79n1559_011:0362b01": "請開法嘉祐。未幾。徙昭覺。遷能仁及大隨。　上堂曰。",
    "X79n1559_011:0362b02": "夫參禪。至要不出箇最初句與末後句。透得過者。參",
    "X79n1559_011:0362b03": "學事畢。儻或未然。更與儞分作十門。各各印證自心。",
    "X79n1559_011:0362b04": "還得穩當也未。一．須信有教外別傳。二．須知有教外",
    "X79n1559_011:0362b05": "別傳。三．須會有情說法與無情說法無二。四．須見性",
    "X79n1559_011:0362b06": "如觀掌中之物。了了分明。一一田地穩密。五．須具擇",
    "X79n1559_011:0362b07": "法眼。六．須行鳥道玄路。七．須文武兼濟。八．須摧邪顯",
    "X79n1559_011:0362b08": "正。九．須大機大用。十．須向異類中行。凡欲紹隆法種。",
    "X79n1559_011:0362b09": "須盡此綱要。方坐得這曲彔床子。受得天下人禮拜。",
    "X79n1559_011:0362b10": "敢與佛祖為師。若不到恁麼田地。只一向虗頭。他時",
    "X79n1559_011:0362b11": "異日。閻老子未放儞在。有則出來大家證據。若無。不",
    "X79n1559_011:0362b12": "用久立。珍重。　上堂。君王了了。將師惺惺。一回得勝。",
    "X79n1559_011:0362b13": "六國平寧。　上堂。舉臨濟參黃檗之語。白雲端和尚",
    "X79n1559_011:0362b14": "頌云。一拳拳倒黃鶴樓。一趯趯翻鸚鵡洲。有意氣時",
    "X79n1559_011:0362b15": "添意氣。不風流處也風流。師曰。大隨即不然。行年七",
    "X79n1559_011:0362b16": "十老躘蹱。眼目精明耳不聾。忽地有人欺負我。一拳",
    "X79n1559_011:0362b17": "打倒過關東。　上堂。問答已。乃曰。有祖已來。時人錯",
    "X79n1559_011:0362b18": "會。只將言句以為禪道。殊不知道本無體。因體而得",
    "X79n1559_011:0362b19": "名。道本無名。因名而立號。只如適來上座纔恁麼出",
    "X79n1559_011:0362b20": "來。便恁麼歸眾。且道具眼不具眼。若道具眼。纔恁麼",
    "X79n1559_011:0362b21": "出來。眼在甚麼處。若道不具眼。爭合便恁麼去。諸仁",
    "X79n1559_011:0362b22": "者。於此見得倜儻分明。則知二祖禮拜。依位而立。真",
    "X79n1559_011:0362b23": "得其髓。只這些子。是三世諸佛命根。六代祖師命脉。",
    "X79n1559_011:0362b24": "天下老和尚安身立命之處。雖然如是。須是親到始",
    "X79n1559_011:0362c01": "得。　上堂。自己田園任運耕。祖宗基業力須爭。悟須",
    "X79n1559_011:0362c02": "千聖頭邊坐。用向三塗底下行。　上堂。舉。雪峰普請。",
    "X79n1559_011:0362c03": "自負一束藤。中路見一僧來。便拋下。僧擬取次。峰便",
    "X79n1559_011:0362c04": "踏倒。歸。舉似長生。生曰。和尚替這僧入涅槃堂始得。",
    "X79n1559_011:0362c05": "峰休去。雪竇云。長生大似東家人死。西家助哀。也好",
    "X79n1559_011:0362c06": "與一踏。師曰。雪峰一踏。別傳教外。雪竇一踏。千古無",
    "X79n1559_011:0362c07": "對。長生答對。失錢遭罪。若人點撿得出。老僧只呵呵",
    "X79n1559_011:0362c08": "大笑。且道笑與踏是同是別。良久。曰。參。　僧問。祖師",
    "X79n1559_011:0362c09": "心印。請師直指。曰。儞聞熱麼。云。聞。曰。且不聞寒。云。和",
    "X79n1559_011:0362c10": "尚還聞熱否。曰。不聞。云。為甚麼却不聞。師搖扇曰。為",
    "X79n1559_011:0362c11": "我有這箇。　問。如何是奪人不奪境。曰。活捉魔王鼻",
    "X79n1559_011:0362c12": "孔穿。云。如何是奪境不奪人。曰。中心樹子屬吾曹。云。",
    "X79n1559_011:0362c13": "如何是人境兩俱奪。曰。一釣三山連六鼇。云。如何是",
    "X79n1559_011:0362c14": "人境俱不奪。曰。白日騎牛穿市過。　問。蓮華未出水",
    "X79n1559_011:0362c15": "時如何。曰。好。云。出水後如何。曰。好。云。如何是蓮華。曰。",
    "X79n1559_011:0362c16": "好。僧禮拜。師曰。與他三箇好。萬事一時休。　問。藏天",
    "X79n1559_011:0362c17": "下於天下即不問。乃舉拳云。只如這箇作麼生藏。曰。",
    "X79n1559_011:0362c18": "有甚麼難。云。且作麼生藏。曰。衫袖裏。云。未審如何是",
    "X79n1559_011:0362c19": "紀綱佛法底人。曰。不可是鬼。云。忽遇殺佛殺祖底來。",
    "X79n1559_011:0362c20": "又作麼生支遣。曰。老僧有眼不曾見。　問。學人乍入",
    "X79n1559_011:0362c21": "叢林。乞師指示。曰。喫粥喫飯。莫教放在腦後。云。終日",
    "X79n1559_011:0362c22": "喫時未甞喫。曰。負心衲子。不識好惡。　問。劫火洞然。",
    "X79n1559_011:0362c23": "大千俱壞。未審這箇壞也無。曰。阿誰教儞恁麼問。僧",
    "X79n1559_011:0362c24": "進前鞠躬云。不審。師曰。是壞不壞。僧無語。　問。如何",
    "X79n1559_011:0363a01": "是山裡禪。曰。庭前嫩竹先生笋。澗下枯松長老枝。云。",
    "X79n1559_011:0363a02": "如何是市裡禪。曰。六街鍾鼓韻鼕鼕。即處鋪金世界",
    "X79n1559_011:0363a03": "中。云。如何是村裏禪。曰。賊盜消亡蠶麥熟。謳謌鼓腹",
    "X79n1559_011:0363a04": "樂昇平。　問。如何是諸佛出身處。曰。問得甚當。云。便",
    "X79n1559_011:0363a05": "恁麼去時如何。曰。答得更奇。　問。因山見水。見水忘",
    "X79n1559_011:0363a06": "山。山水俱忘。理歸何所。曰。山僧坐却舌頭。天地黯黑。",
    "X79n1559_011:0363a07": "有一老宿垂語云。十字街頭起一間茅廁。只是不許",
    "X79n1559_011:0363a08": "人屙。僧舉以扣師。師曰。是儞先屙了。更教甚麼人屙。",
    "X79n1559_011:0363a09": "宿聞。焚香遙望大隨再拜謝之。紹興乙卯秋七月。大",
    "X79n1559_011:0363a10": "雨雪。山中有異象。師曰。吾期至矣。十七日。別郡守。以",
    "X79n1559_011:0363a11": "次越三日。示少恙於天彭。二十四夜。謂侍僧曰。天曉",
    "X79n1559_011:0363a12": "無月時如何。僧無對。師曰。倒教我與汝下火始得。翌",
    "X79n1559_011:0363a13": "日。還堋口廨院。留遺誡。蛻然示寂。壽七十有一。臘四",
    "X79n1559_011:0363a14": "十有七。門弟子奉全身歸。煙霧四合。猿鳥悲鳴。八月",
    "X79n1559_011:0363a15": "一日茶毗。異香偏野。舌本如故。設利獲五色者不可",
    "X79n1559_011:0363a16": "計。瘞于定光塔之西。",
    "X79n1559_011:0363a17": "蘄州五祖表自禪師懷安人。初依祖。令看德山小參",
    "X79n1559_011:0363a18": "不答話因緣。未有省。時圓悟為座元。師往請益。悟云。",
    "X79n1559_011:0363a19": "兄有疑處。試語我。師遂舉五祖所示德山小參不答",
    "X79n1559_011:0363a20": "話。悟掩其口云。但恁麼看。師出。揚聲曰。屈。屈。豈有公",
    "X79n1559_011:0363a21": "案只教人看一句底道理。有僧謂師曰。兄不可如此",
    "X79n1559_011:0363a22": "說。首座須有方便。因靜坐體究。及旬。頻釋所疑。詣悟",
    "X79n1559_011:0363a23": "禮謝。悟云。兄始知不欺汝。又詣方丈。祖迎笑。自爾日",
    "X79n1559_011:0363a24": "深玄奧(有本小異)。祖將示寂。遺言郡守。守命嗣其席。衲子",
    "X79n1559_011:0363b01": "四至不可遏。師榜侍者門曰。東山有三句。若人道得。",
    "X79n1559_011:0363b02": "即挂搭。衲子皆披靡。一日。有僧擕坐具徑造丈室。謂",
    "X79n1559_011:0363b03": "師云。某甲道不得。只是要挂搭。師大喜。呼維那於明",
    "X79n1559_011:0363b04": "窻下安排。　上堂曰。世尊拈華。迦葉微笑。時人只知",
    "X79n1559_011:0363b05": "拈華微笑。要且不識世尊。　僧問。如何是祖師西來",
    "X79n1559_011:0363b06": "意。曰。荊棘林中舞柘枝。云。如何是佛。曰。新生孩子擲",
    "X79n1559_011:0363b07": "金盆。",
    "X79n1559_011:0363b08": "蘄州龍華道初禪師梓之馬氏子。為祖侍者有年。住",
    "X79n1559_011:0363b09": "龍華日。　上堂曰。雞見便鬪。犬見便齩。殿上蚩刎終",
    "X79n1559_011:0363b10": "日相對。為甚麼却不嗔。便下座。師機辯峻捷。門人罔",
    "X79n1559_011:0363b11": "知造詣。一日。謂眾曰。昨日離城市。白雲空往還。松風",
    "X79n1559_011:0363b12": "清耳目。端的勝人間。召眾曰。此是先師末後句。有頃。",
    "X79n1559_011:0363b13": "脫然而逝。",
    "X79n1559_011:0363b14": "漢州無為宗泰禪師涪城人。自出關。徧游叢社。後至",
    "X79n1559_011:0363b15": "五祖。告香日。祖舉趙州洗鉢盂話俾參。祖入室。舉此",
    "X79n1559_011:0363b16": "話問師。儞道趙州向伊道甚麼。這僧便悟去。師曰。洗",
    "X79n1559_011:0363b17": "鉢盂去聻。云。儞只知路上事。不知路上滋味。既曰知",
    "X79n1559_011:0363b18": "路上事。路上有甚滋味。云。儞不知耶。又問。儞曾游淅",
    "X79n1559_011:0363b19": "否。曰。未也。云。儞未悟在。師自此凡五年不能對。祖一",
    "X79n1559_011:0363b20": "日陞堂。顧眾曰。八十翁翁輥繡毬。便下座。師欣然出",
    "X79n1559_011:0363b21": "眾云。和尚試輥一輥看。祖以手作打仗鼓勢。操蜀音",
    "X79n1559_011:0363b22": "唱綿州巴歌曰。豆子山。打瓦鼓。楊平山。撒白雨。白雨",
    "X79n1559_011:0363b23": "下。取龍女。織絹得。二丈五。一半屬羅江。一半屬玄武。",
    "X79n1559_011:0363b24": "師聞大悟。掩祖口曰。只消唱到這裏。祖大笑而歸。祖",
    "X79n1559_011:0363c01": "入寂。師還蜀。四眾請開法無為。遷正法。　上堂曰。此",
    "X79n1559_011:0363c02": "一大事因緣。自從世尊拈華。迦葉微笑。世尊云。吾有",
    "X79n1559_011:0363c03": "正法眼藏分付摩訶大迦葉。以後燈燈相續。祖祖相",
    "X79n1559_011:0363c04": "傳。迄至于今。綿綿不墜。直得遍地生華。故號涅槃妙",
    "X79n1559_011:0363c05": "心。亦曰本心。亦曰本性。亦曰本來面目。亦曰第一義",
    "X79n1559_011:0363c06": "諦。亦曰爍迦羅眼。亦曰摩訶大般若。在男曰男。在女",
    "X79n1559_011:0363c07": "曰女。汝等諸人但自悟去。這般盡是閑言語。遂拈起",
    "X79n1559_011:0363c08": "拂子曰。會了喚作禪。未悟果然難。難。難。目前隔箇須",
    "X79n1559_011:0363c09": "彌山。悟了易。易。易。信口道來無不是。　僧問。如何是",
    "X79n1559_011:0363c10": "佛。曰。阿誰教儞恁麼問。僧擬議。師曰。了。",
    "X79n1559_011:0363c11": "元禮首座七閩人也。依祖於白雲。凡入室。必謂曰。衲",
    "X79n1559_011:0363c12": "僧明取緇素好。疑之不已。一日。祖陞堂。舉首山新婦",
    "X79n1559_011:0363c13": "騎驢阿家牽語。乃曰。諸人要會麼。莫問新婦阿家。免",
    "X79n1559_011:0363c14": "煩路上波吒。遇飯即飯。遇茶即茶。同門出入。宿世冤",
    "X79n1559_011:0363c15": "家。禮豁如。且曰。今日緇素分明矣。二年。祖遷席祖山。",
    "X79n1559_011:0363c16": "命分座。不就。祖歸寂。即他往。崇寧間。再到五祖。僧逆",
    "X79n1559_011:0363c17": "問。五祖遷化向甚麼處去。曰。有眼無耳朵。六月火邊",
    "X79n1559_011:0363c18": "坐。云。意旨如何。曰。家貧猶自可。路貧愁殺人。或問。金",
    "X79n1559_011:0363c19": "剛經云。一切善法。如何是善法。曰。上是天。下是地。中",
    "X79n1559_011:0363c20": "間坐底坐。立底立。喚甚麼作善法。僧無對。禮便打。後",
    "X79n1559_011:0363c21": "終於四明之瑞岩。",
    "X79n1559_011:0363c22": "普融知藏閩之古田人。遊方至五祖。隨眾入室。祖舉",
    "X79n1559_011:0363c23": "倩女離魂話問之。有契。呈偈曰。二女合為一媳婦。機",
    "X79n1559_011:0363c24": "輪截斷難回互。從來往返絕蹤由。行人莫問來時路。",
    "X79n1559_011:0364a01": "凡有鄉僧來謁。則發閩音誦俚語曰。書頭教娘勤作",
    "X79n1559_011:0364a02": "息。書尾教娘莫瞌眠。且道中間說箇甚麼。僧擬對。即",
    "X79n1559_011:0364a03": "推出。",
    "X79n1559_011:0364a04": "法閦上座久依五祖。未有所入。一日造室。祖問。不與",
    "X79n1559_011:0364a05": "萬法為侶者是甚麼人。云。法閦即不然。祖以手指曰。",
    "X79n1559_011:0364a06": "住。住。法閦即不然作麼生。於言下啟悟。後至東林宣",
    "X79n1559_011:0364a07": "密度禪師席下。見其得平實之旨。一日。拈華繞度禪",
    "X79n1559_011:0364a08": "床一匝。背手插香爐中。曰。和尚且道意作麼生。度屢",
    "X79n1559_011:0364a09": "下語。皆不契。踰兩月。遂問閦。令試說之。閦曰。某只將",
    "X79n1559_011:0364a10": "華插香爐中。和尚自疑。有甚麼事來。",
    "X79n1559_011:0364a11": "瑯瑘永起禪師法嗣一人",
    "X79n1559_011:0364a12": "俞道婆金陵人也。市油餈為業。常隨眾參問瑯瑘。以",
    "X79n1559_011:0364a13": "臨濟無位真人話示之。一日。聞丐者唱蓮華樂云。不",
    "X79n1559_011:0364a14": "因柳毅傳書信。何緣得到洞庭山。忽大悟。以餈盤投",
    "X79n1559_011:0364a15": "地。夫傍睨云。儞顛耶。婆掌曰。非汝境界。往見瑯瑘。瑘",
    "X79n1559_011:0364a16": "望之。知其造詣。問。那箇是無位真人。婆應聲曰。有一",
    "X79n1559_011:0364a17": "無位人。六臂三頭努力嗔。一擘華山分兩路。萬年流",
    "X79n1559_011:0364a18": "水不知春。由是聲名藹著。凡有僧至。則曰。兒。兒。僧擬",
    "X79n1559_011:0364a19": "議。即掩門。佛燈珣禪師往勘之。婆見。如前所問。珣云。",
    "X79n1559_011:0364a20": "爺在甚麼處。婆轉身拜露柱。珣即踏倒云。將謂有多",
    "X79n1559_011:0364a21": "少奇特。便出。婆曰。兒。兒。來。惜儞則箇。珣竟不顧。安首",
    "X79n1559_011:0364a22": "座至。便問。甚處來。云。德山。曰。德山泰乃老婆兒子。云。",
    "X79n1559_011:0364a23": "婆是甚人兒子。曰。被上座一問。直得立地放尿。安休",
    "X79n1559_011:0364a24": "去。甞頌馬祖不安因緣曰。日面月面。靈光閃電。雖然",
    "X79n1559_011:0364b01": "截斷天下衲僧舌頭。分明只道得一半。",
    "X79n1559_011:0364b03": "嘉泰普燈錄卷第十一"
}