{
    "T42n1825_002:0194a02": "十二門論疏卷中之本",
    "T42n1825_002:0194a04": "釋吉藏撰",
    "T42n1825_002:0194a05": "觀緣門第三",
    "T42n1825_002:0194a06": "所以有此門來者凡有八義。一者因緣一門",
    "T42n1825_002:0194a07": "略破生義。第二門廣破生義。今此一門凡有",
    "T42n1825_002:0194a08": "二義。一者結上略廣無生。二者舉非緣決破",
    "T42n1825_002:0194a09": "生義。具此四義破生乃周。是故要須三門。問",
    "T42n1825_002:0194a10": "初上二門云何略廣。答初門長行與偈俱略。",
    "T42n1825_002:0194a11": "偈略者但明無自性門以破於生。長行略者",
    "T42n1825_002:0194a12": "以文略故。次門偈與長行二種俱廣。偈備開",
    "T42n1825_002:0194a13": "三門。長行即有三十四門。故名為廣。略廣求",
    "T42n1825_002:0194a14": "既無蹤故。此門初雙結二義。上求已無若必",
    "T42n1825_002:0194a15": "謂有生者故舉非緣決之。所以須備四義。故",
    "T42n1825_002:0194a16": "有三門。二者因緣門總就因緣中求果無蹤。",
    "T42n1825_002:0194a17": "次門別就因中撿果不得。今門別就緣中求",
    "T42n1825_002:0194a18": "果無生。則要須備三門方具總別觀也。三者",
    "T42n1825_002:0194a19": "經有二說。一者但作因名不作緣名。如六因",
    "T42n1825_002:0194a20": "十因。二者但作緣名不作因名。如四緣十緣。",
    "T42n1825_002:0194a21": "三者因緣兩說。如十二因緣。眾生隨名著名",
    "T42n1825_002:0194a22": "隨相著相。故初品具破因緣。次品破其因義。",
    "T42n1825_002:0194a23": "今門次破其緣。要窮此三病義乃圓。是故有",
    "T42n1825_002:0194a24": "三門也。四者因緣義總。預是佛法無非因緣。",
    "T42n1825_002:0194a25": "從第二門至於生門。此是因緣中別義。以因",
    "T42n1825_002:0194a26": "緣義總故貫在論初。但因緣中別出因果義",
    "T42n1825_002:0194a27": "故有第二第三兩門。所以別相明因果義者。",
    "T42n1825_002:0194a28": "因果是眾義綱維立信根本。故諸佛菩薩敷",
    "T42n1825_002:0194a29": "經說論。但為顯於因果。是故就總義中別明",
    "T42n1825_002:0194b01": "因果。所以有後二門。五者上有果無果門通",
    "T42n1825_002:0194b02": "破內外。今破四緣。正為破內。六者上二門",
    "T42n1825_002:0194b03": "撿無所生果。今撿無能生緣。七者為釋疑故",
    "T42n1825_002:0194b04": "來。初門略求生不得。次門廣撿生無蹤。或",
    "T42n1825_002:0194b05": "者云。若二門求生無蹤。何故佛說四緣生法。",
    "T42n1825_002:0194b06": "若四緣生諸法云何言畢竟無生。是故今明。",
    "T42n1825_002:0194b07": "佛所以說四緣生者。為明無生故說四緣生。",
    "T42n1825_002:0194b08": "如為令深識第一義故說世諦耳。汝聞四緣",
    "T42n1825_002:0194b09": "生不知無生。豈識生耶。既不識佛意豈識佛",
    "T42n1825_002:0194b10": "語。又四緣生只是無生。汝計四緣生則無生",
    "T42n1825_002:0194b11": "四緣於汝成生。非是四緣義也。今言破四緣",
    "T42n1825_002:0194b12": "者。無汝所計四緣。何時無佛因緣無生四緣。",
    "T42n1825_002:0194b13": "又此是外道迷權實義。論主為其開方便門",
    "T42n1825_002:0194b14": "示真實相。佛說四緣為表不四。不四為實四",
    "T42n1825_002:0194b15": "是方便。汝但知權四為實不知不四。既不知",
    "T42n1825_002:0194b16": "不四亦不識四。故權實俱迷則無二智。今示",
    "T42n1825_002:0194b17": "不四四為方便。四不四為實令外人生二智。",
    "T42n1825_002:0194b18": "即有自然無師智故得入佛知見得成佛。問",
    "T42n1825_002:0194b19": "論中何處有此意。答中論云。如諸佛所說真",
    "T42n1825_002:0194b20": "實微妙法。於此無緣法。云何有緣緣。下釋",
    "T42n1825_002:0194b21": "云。佛隨凡夫分別故說。實法可信隨宜之言",
    "T42n1825_002:0194b22": "不可為實也。又論主今欲攝用歸體即明從",
    "T42n1825_002:0194b23": "體起用。攝用歸體者明四緣畢竟空。即辨四",
    "T42n1825_002:0194b24": "不四義。既知四不四即明不四四。故是從體",
    "T42n1825_002:0194b25": "起用。三世佛唯有體用。故收入出生。故論",
    "T42n1825_002:0194b26": "主申此二條則一切義盡。問何故就四緣明",
    "T42n1825_002:0194b27": "收入出生耶。答四緣攝一切義盡故就此明",
    "T42n1825_002:0194b28": "之。問論文何處有此收入出生意耶。答觀性",
    "T42n1825_002:0194b29": "門中明有二諦。因世諦故有第一義。即收入",
    "T42n1825_002:0194c01": "義。因第一義故有世諦。即出生義也。外人",
    "T42n1825_002:0194c02": "聞四緣但住四不得收入。如窮子住立門外",
    "T42n1825_002:0194c03": "不肯入門。既不知收入豈悟出生。如長者往",
    "T42n1825_002:0194c04": "就窮子辨出生義也。又此論正申一乘。如叡",
    "T42n1825_002:0194c05": "師序令六道迴宗三乘改跡。今明四緣生六",
    "T42n1825_002:0194c06": "道三乘。若有六道果三乘果必從四緣生。四",
    "T42n1825_002:0194c07": "緣是能生。今求四緣生不得則無復六道三",
    "T42n1825_002:0194c08": "乘因。終歸於空常寂滅相。即整歸駕於道場",
    "T42n1825_002:0194c09": "畢趣心於佛地。八者上二門末結言一切法",
    "T42n1825_002:0194c10": "空。然四緣攝一切法。外人疑云。若一切法",
    "T42n1825_002:0194c11": "空佛何故說一切法為四緣生耶。論破若是。",
    "T42n1825_002:0194c12": "經說應非。經說若是。論破應非。今請。論主",
    "T42n1825_002:0194c13": "會通經論是非。故今明。佛說空者明一切法",
    "T42n1825_002:0194c14": "畢竟空不言一切法自是有。畢竟空自是空。",
    "T42n1825_002:0194c15": "汝起空有二見。故謂經論相違。今論還申佛",
    "T42n1825_002:0194c16": "說一切法即是畢竟空意。故經論相成不相",
    "T42n1825_002:0194c17": "違也。問破四緣與破有果無果何異。答有同",
    "T42n1825_002:0194c18": "有異。所言同者。上破外人橫計有無。今破橫",
    "T42n1825_002:0194c19": "計四緣。此二但破而不取。是故言同。所言",
    "T42n1825_002:0194c20": "異者有無但出謂情。故破而不取。四緣既是",
    "T42n1825_002:0194c21": "佛教。則有收取之義。故與前異也。問此門為",
    "T42n1825_002:0194c22": "從能破立名。為以所破立名。答以所破立名。",
    "T42n1825_002:0194c23": "外人立有四緣。今以略廣二門求緣無蹤。從",
    "T42n1825_002:0194c24": "所破立名。故云觀緣門也。",
    "T42n1825_002:0194c25": "就文亦三。初長行發起。第二偈正明門體。第",
    "T42n1825_002:0194c26": "三長行末總結齊法。",
    "T42n1825_002:0194c27": "略廣眾緣法者第二明門體。凡三偈。開為二",
    "T42n1825_002:0194c28": "章。前二偈正就四緣中求果無生。第二偈舉",
    "T42n1825_002:0194c29": "非緣決破也。又初二偈破四緣中求果無蹤。",
    "T42n1825_002:0195a01": "後偈就非緣中撿果不得。故一切法無生。初",
    "T42n1825_002:0195a02": "又二。第一偈正標章門。次長行與偈釋章門。",
    "T42n1825_002:0195a03": "初偈又二。上半正破。下半呵責。釋略廣備如",
    "T42n1825_002:0195a04": "中論。有人言。總為因緣名之為略。離為四緣",
    "T42n1825_002:0195a05": "名之為廣。故中論題觀因緣品而後破於四",
    "T42n1825_002:0195a06": "緣。即是斯意。二者初門名之為略。次門目之",
    "T42n1825_002:0195a07": "為廣。今雙牒上略廣題示外人。上略廣二門",
    "T42n1825_002:0195a08": "就眾緣中求果無蹤。汝云何言果從四緣生。",
    "T42n1825_002:0195a09": "即是用前二門破今因緣生義。三者第二門",
    "T42n1825_002:0195a10": "名之為廣。此品撿之為略。故名略廣。四者開",
    "T42n1825_002:0195a11": "中云。前門會因。推之曰略。此品列緣。推之",
    "T42n1825_002:0195a12": "曰廣。此意明從所破立名。前品直作因名而",
    "T42n1825_002:0195a13": "就因中推之。故名為略。今品離為四緣。推",
    "T42n1825_002:0195a14": "果無從。故名為廣。五者直就此品自有廣略。",
    "T42n1825_002:0195a15": "因緣合推為略。因緣別撿為廣。下半呵責。可",
    "T42n1825_002:0195a16": "解。",
    "T42n1825_002:0195a17": "瓶等下第二長行與偈解釋。就解釋為二。第",
    "T42n1825_002:0195a18": "一略釋。第二廣釋。略中初釋上半。若於二門",
    "T42n1825_002:0195a19": "中下次釋下半。問曰下第二廣釋。亦二。第一",
    "T42n1825_002:0195a20": "釋上半。次釋下半。釋上半為二。第一前釋初",
    "T42n1825_002:0195a21": "句中眾緣法三字。次釋略廣及第二句。所以",
    "T42n1825_002:0195a22": "不依偈次第釋者。欲明破立次第故前明於",
    "T42n1825_002:0195a23": "立。即是所觀。次辨於破。即是能觀。初又二。",
    "T42n1825_002:0195a24": "前問次答。外人所以作此問者。既聞上略廣",
    "T42n1825_002:0195a25": "眾緣無生。未知破何物緣意。謂破外道緣不",
    "T42n1825_002:0195a26": "破佛法四緣。以內外未分是故致問。而意謂",
    "T42n1825_002:0195a27": "有內法四緣生果不被破。故致斯問。又作論",
    "T42n1825_002:0195a28": "之體假問發起於答。亦不須作餘意。答曰四",
    "T42n1825_002:0195a29": "緣生諸法者第二答也。答意云。我上言略廣",
    "T42n1825_002:0195b01": "眾緣求生不得者。此是汝所計四緣耳。外道",
    "T42n1825_002:0195b02": "所計不足破也。就答為二。初偈本次長行。初",
    "T42n1825_002:0195b03": "偈為三。初句明四緣用。次句辨四緣體。下半",
    "T42n1825_002:0195b04": "列四緣名。問此偈與中論何故顛倒耶。答二",
    "T42n1825_002:0195b05": "論互舉一義。中論從名辨用後辨其體。此自",
    "T42n1825_002:0195b06": "末至本也。今前明其用。次辨其體。後列其",
    "T42n1825_002:0195b07": "名。從本至末也。長行但釋下半則兼釋上半。",
    "T42n1825_002:0195b08": "前牒下半四緣名。因緣者下釋四緣名。則釋",
    "T42n1825_002:0195b09": "上半四緣義。中論已出。餘未盡者今略明之。",
    "T42n1825_002:0195b10": "四緣六因能生所生體無廣狹。而有六因者",
    "T42n1825_002:0195b11": "作物不同故也。四緣得名有三。增上從果受",
    "T42n1825_002:0195b12": "名。以果是增上為增上作緣名增上緣。因緣",
    "T42n1825_002:0195b13": "當體立名。以攝五因為緣故名因緣。餘二因",
    "T42n1825_002:0195b14": "果通稱。心心法是詮次之法。故名次第。為",
    "T42n1825_002:0195b15": "次第作緣名次第緣。則從果立名。又云。用次",
    "T42n1825_002:0195b16": "第法為緣。從因立名。論文用前釋。緣緣者初",
    "T42n1825_002:0195b17": "緣字是心。謂心體是能緣之法。萬法為緣作",
    "T42n1825_002:0195b18": "緣名緣緣。從果立名。集師舊用。又解。一切",
    "T42n1825_002:0195b19": "法皆是所緣法。故名緣。此法能生心緣。故名",
    "T42n1825_002:0195b20": "緣緣。從境立名。論文用前。數論異者成論",
    "T42n1825_002:0195b21": "次第緣果。唯是心法。數通二聚。萬法境是緣。",
    "T42n1825_002:0195b22": "心又詫之復為一緣。從緣立名謂緣緣也。成",
    "T42n1825_002:0195b23": "論過去業及習因依因。此二力強。又從緣立",
    "T42n1825_002:0195b24": "名謂因緣也。六根生識勝於前境。亦從勝立",
    "T42n1825_002:0195b25": "名謂增上緣也。問四緣通三聚耶。答次第緣",
    "T42n1825_002:0195b26": "但是心。果通二聚謂滅盡定及無想定。定上",
    "T42n1825_002:0195b27": "四相遂定而來。雖與定俱不為心所求。非次",
    "T42n1825_002:0195b28": "第緣果也。雜心四句釋之。一無間而次第。初",
    "T42n1825_002:0195b29": "念定也。二無間非次第。初念定上四相也。三",
    "T42n1825_002:0195c01": "次第非無間。第二念定也。四非次第復非無",
    "T42n1825_002:0195c02": "間。第二念定上四相也。二定既非心法。乃是",
    "T42n1825_002:0195c03": "次第。不能開發後心故非緣也。後心果者故",
    "T42n1825_002:0195c04": "是定前心為緣。無想天非心所要。但任運而",
    "T42n1825_002:0195c05": "來。前心雖滅彼非次第也。前心乃非次第緣。",
    "T42n1825_002:0195c06": "是無想天增上緣也。心盡得無餘涅槃亦爾。",
    "T42n1825_002:0195c07": "但前心非是涅槃增上緣。所以然者無為是",
    "T42n1825_002:0195c08": "緣緣。不從四緣生也。次第緣最難解。有二十",
    "T42n1825_002:0195c09": "心不出四句。一非緣非次第。二亦緣亦次第。",
    "T42n1825_002:0195c10": "三緣而非次第。四次第而非緣。方便．生得．",
    "T42n1825_002:0195c11": "報生．威儀。此四心備四句。二煩惱心與工巧",
    "T42n1825_002:0195c12": "心此二心備三句。變化心唯備二句。無有一",
    "T42n1825_002:0195c13": "句也。現親心廣心章。問四緣幾通三性。答",
    "T42n1825_002:0195c14": "次第緣緣緣增上緣緣果並通三性。因緣中",
    "T42n1825_002:0195c15": "有五因。須簡別之。四緣並通漏無漏。而遍報",
    "T42n1825_002:0195c16": "二因但有漏。四緣中凡聖備有。但因緣有具",
    "T42n1825_002:0195c17": "不具。如五因中說。四緣中次第緣。緣果隔",
    "T42n1825_002:0195c18": "世。緣緣增上緣亦隔不隔。四緣中心法能作",
    "T42n1825_002:0195c19": "四緣。色及不相應能作三緣。無為能作二緣。",
    "T42n1825_002:0195c20": "問法既具從四緣生。何故不具從六因生。答",
    "T42n1825_002:0195c21": "緣門是疎。又是總相明義故得云具從四緣",
    "T42n1825_002:0195c22": "生。因門是親。又別相明義則分別染淨法。如",
    "T42n1825_002:0195c23": "煩惱是染法必不從報因生。如無記等是淨",
    "T42n1825_002:0195c24": "法必不從遍因生。故無有一法備從因緣中",
    "T42n1825_002:0195c25": "五因生。問攝五因為緣名因緣者。亦攝三緣",
    "T42n1825_002:0195c26": "為所作因何故不名緣因。答若言緣因即濫",
    "T42n1825_002:0195c27": "恐謂四緣並為因。故不言緣因。問若言因緣",
    "T42n1825_002:0195c28": "亦謂六因並為因緣。答緣門是疎。可得爾也。",
    "T42n1825_002:0195c29": "因門是親。所以非類。問云何開所作因為三",
    "T42n1825_002:0196a01": "緣。答取一切法別生心義為緣緣。別取前後",
    "T42n1825_002:0196a02": "相生義為次第緣。取不障義為增上緣。增上",
    "T42n1825_002:0196a03": "緣與緣緣二果異者。緣緣果但心。增上緣果",
    "T42n1825_002:0196a04": "通三聚。又增上緣亂生果。緣緣生果不亂。如",
    "T42n1825_002:0196a05": "色是眼識緣緣一切法是意識緣緣。問幾義",
    "T42n1825_002:0196a06": "非次第緣。答有三種法。一無學最後心。二隔",
    "T42n1825_002:0196a07": "念心。三未來心。此三非次第緣。如雜心說",
    "T42n1825_002:0196a08": "也。文釋四緣即四別。易知也。",
    "T42n1825_002:0196a09": "如是四緣皆因中無果下。自上以來釋偈本",
    "T42n1825_002:0196a10": "眾緣法三字竟。今釋略廣求果不可得。又開",
    "T42n1825_002:0196a11": "二。前釋廣求不可得。次釋略求不可得。此中",
    "T42n1825_002:0196a12": "以因緣別推名之為廣。因緣總推為略。所以",
    "T42n1825_002:0196a13": "作略廣者。一為根有利鈍。鈍者具須略廣方",
    "T42n1825_002:0196a14": "悟。利者開一便了也。又欲窮法邊底故備作",
    "T42n1825_002:0196a15": "二門。有人言。總五因為一因緣。將因緣望",
    "T42n1825_002:0196a16": "餘三緣。若因緣有果應離餘三緣。三緣有果",
    "T42n1825_002:0196a17": "應離一因緣。今謂。穀是牙正因。地水人功是",
    "T42n1825_002:0196a18": "其外緣。若穀子中先有牙者。應離地水人功",
    "T42n1825_002:0196a19": "等緣而有。若地水等緣中有者應離穀因而",
    "T42n1825_002:0196a20": "有。又如眼識以過去行業為因現在空明為",
    "T42n1825_002:0196a21": "緣。亦作此破。若於緣及因下第二次釋略義。",
    "T42n1825_002:0196a22": "即以總為略。謂總就穀子之因地水之緣求",
    "T42n1825_002:0196a23": "果不得也。如是一一中下廣釋前偈下半呵",
    "T42n1825_002:0196a24": "責門。",
    "T42n1825_002:0196a25": "若果緣中無下。自上以來就四緣中求果無",
    "T42n1825_002:0196a26": "生。今第二偈舉非緣決之。上半牒下半決。決",
    "T42n1825_002:0196a27": "有四意。一者緣非緣俱無則應俱生。二俱應",
    "T42n1825_002:0196a28": "不生。三非緣應生。緣不生。四非緣不生。而",
    "T42n1825_002:0196a29": "緣生者非緣可無。緣應有也。問此中以何為",
    "T42n1825_002:0196b01": "非緣。答有三義。一者如泥是瓶緣乳非緣。二",
    "T42n1825_002:0196b02": "四緣為緣。微塵世性名為非緣。三責外四緣",
    "T42n1825_002:0196b03": "則成非緣。此三備得作前四難。望前三乘六",
    "T42n1825_002:0196b04": "道意者六道因無六道果而生六道。亦無三",
    "T42n1825_002:0196b05": "乘果應生三乘。三乘因中無三乘果而生三",
    "T42n1825_002:0196b06": "乘。亦無六道應生六道。而實不爾。故畢竟無",
    "T42n1825_002:0196b07": "三乘六道因果。故終當畢竟空盡成佛也。",
    "T42n1825_002:0196b08": "長行云緣果空故下。品第三舉三空以齊法",
    "T42n1825_002:0196b09": "也。",
    "T42n1825_002:0196b10": "十二門論疏卷中之本",
    "T42n1825_002:0196b13": "十二門論疏卷中之末",
    "T42n1825_002:0196b15": "觀相門第四",
    "T42n1825_002:0196b16": "所以有此門者有通別二義。通意有三。一",
    "T42n1825_002:0196b17": "者根性不同悟入各異。自有聞求四緣無四",
    "T42n1825_002:0196b18": "不悟聞撿三相無三而得道。故說三相門。二",
    "T42n1825_002:0196b19": "者欲通釋諸方等經。經中自有明四緣畢竟",
    "T42n1825_002:0196b20": "空。自有明三相畢竟空。佛世利根聞並皆得",
    "T42n1825_002:0196b21": "道。末世鈍根尋之未悟故論主曲釋也。三者",
    "T42n1825_002:0196b22": "經有歷法明空歷法觀行。論亦如是。故有此",
    "T42n1825_002:0196b23": "門來也。問今為申三相為破三相。答具有二",
    "T42n1825_002:0196b24": "義。原佛說三相者。無名相中為眾生故強名",
    "T42n1825_002:0196b25": "相說。此是無三說三。所以無三說三者。欲令",
    "T42n1825_002:0196b26": "眾生因三悟不三。問何故無三說三令因三",
    "T42n1825_002:0196b27": "悟不三。答無三說三破於常倒。既為三相所",
    "T42n1825_002:0196b28": "遷豈有常耶。因三悟不三息無常倒。言其無",
    "T42n1825_002:0196b29": "常者明其無有常。寧有於無常。八倒既除則",
    "T42n1825_002:0196c01": "累無不寂。則顯真實相。故非常無常便是法",
    "T42n1825_002:0196c02": "身。故德無不圓。此是不三三。三不三之大",
    "T42n1825_002:0196c03": "意也。又無三說三令識佛智。說三悟不三謂",
    "T42n1825_002:0196c04": "如來智。任運現前為自然智。不從師得為無",
    "T42n1825_002:0196c05": "師智。三世十方諸佛有所施作常為一事。故",
    "T42n1825_002:0196c06": "知說三為開四智同歸一乘。說三既爾。四緣",
    "T42n1825_002:0196c07": "及一切諸法亦應如是知。又十方三世諸佛",
    "T42n1825_002:0196c08": "為一大事故出。如大品云。般若為大事故起",
    "T42n1825_002:0196c09": "示是道非道。無三說三隨顛倒故說示非道。",
    "T42n1825_002:0196c10": "因三悟不三今示是道。又三世諸佛說法不",
    "T42n1825_002:0196c11": "出權實二門。無三說三是方便隨宜門。令因",
    "T42n1825_002:0196c12": "三悟不三此是真實門。現中論破緣緣偈。佛",
    "T42n1825_002:0196c13": "滅後大小有所得人並不識此意。故論主申",
    "T42n1825_002:0196c14": "此意破外人謂三故三病也。問經具有三不",
    "T42n1825_002:0196c15": "三不三三。論何故但申三不三。答如上。不",
    "T42n1825_002:0196c16": "三三是權門。三不三為實門。今論實道。又是",
    "T42n1825_002:0196c17": "諸佛本意。又既識三不三即申不三三。故下",
    "T42n1825_002:0196c18": "明二諦也。問經何處有不三三三不三文耶。",
    "T42n1825_002:0196c19": "答諸方等經遍有文。略引大品淨名。大品色",
    "T42n1825_002:0196c20": "無常。不可得故。色無常即不三三。不可得",
    "T42n1825_002:0196c21": "謂三不三。具破八倒備開實相中道也。淨名",
    "T42n1825_002:0196c22": "不生不滅是無常義亦爾。",
    "T42n1825_002:0196c23": "次別敘來意亦有三。一者若就無生義釋者。",
    "T42n1825_002:0196c24": "自上三門就四緣中求生不得。惑者復謂。若",
    "T42n1825_002:0196c25": "諸法畢竟無生。何因緣故經說三相能生諸",
    "T42n1825_002:0196c26": "法耶。今隨外所引故復破之。所以言隨外所",
    "T42n1825_002:0196c27": "引者。三相猶屬四緣中因緣門。上既求四緣",
    "T42n1825_002:0196c28": "無蹤。即無三相。但縱外言有。故就覓無從",
    "T42n1825_002:0196c29": "故有此門來也。二者上破四緣破別生法。今",
    "T42n1825_002:0197a01": "破三相破通生法。所以四緣是別生法者。如",
    "T42n1825_002:0197a02": "心法備從四緣生。色法從二緣生。非色非心",
    "T42n1825_002:0197a03": "開為二分。無想滅盡二定從二緣生。自餘不",
    "T42n1825_002:0197a04": "相應法從二緣生。故名別生法。三相通生法",
    "T42n1825_002:0197a05": "者。有為三聚無不備從三相所生。今破三相",
    "T42n1825_002:0197a06": "名破通生法。以通別求生不得。故知畢竟無",
    "T42n1825_002:0197a07": "生。三者三空分之。自上以來明求果及緣不",
    "T42n1825_002:0197a08": "可得。名為空門。此下四品撿相無從名無相",
    "T42n1825_002:0197a09": "門。稟教之流若於空門悟入則不須無相門。",
    "T42n1825_002:0197a10": "為於空門不悟是故次說無相門也。又根性",
    "T42n1825_002:0197a11": "不同。自有樂從空門入。自有從無相門入。又",
    "T42n1825_002:0197a12": "見多者從空門入。愛見等者從無相門入。百",
    "T42n1825_002:0197a13": "論疏已具明之。問何以知此下四品明無相",
    "T42n1825_002:0197a14": "門。答文云。有為及無為二法俱無相。則知通",
    "T42n1825_002:0197a15": "破一切諸相。故知是無相門也。上三門破所",
    "T42n1825_002:0197a16": "相開為總別。初門為總二門為別。今四門破",
    "T42n1825_002:0197a17": "相亦二。初門正破。後三門縱破。初門正破者",
    "T42n1825_002:0197a18": "明為無為一切相空。次門縱之更開二關往",
    "T42n1825_002:0197a19": "責。為有為無。若本有相則不須相。若本無相",
    "T42n1825_002:0197a20": "則無法可相。次門更復縱之。必言有相可相",
    "T42n1825_002:0197a21": "者一異求之應得。一異求既無蹤。不應言有。",
    "T42n1825_002:0197a22": "第三門更復蹤有能相。就有無求之又不可",
    "T42n1825_002:0197a23": "得。故三門名為縱破。又四門即為四意。初門",
    "T42n1825_002:0197a24": "破為無為。正破標相。次門破為無為體相。第",
    "T42n1825_002:0197a25": "三門就一異相雙破標體二相。第四門重責",
    "T42n1825_002:0197a26": "標相。又第一門破通相。第二門破別相。第",
    "T42n1825_002:0197a27": "三門合破通別二相。第四門重破通相。此門",
    "T42n1825_002:0197a28": "稱通相者。以三相通為諸法作相故名通相。",
    "T42n1825_002:0197a29": "今此品求三相無蹤。故云觀相門。釋三相義",
    "T42n1825_002:0197b01": "具如中論。今更引婆沙誠文以解釋之。所以",
    "T42n1825_002:0197b02": "須取婆沙釋者。龍樹出世時正對其人。又餘",
    "T42n1825_002:0197b03": "義多是人自造。不足可破也。婆沙色品問。生",
    "T42n1825_002:0197b04": "住老無常為是色耶。為是非色耶。答佛經中",
    "T42n1825_002:0197b05": "告諸比丘有三有為相。人不解此義趣故種",
    "T42n1825_002:0197b06": "種解說。譬喻人云。三有為相無有實體。所",
    "T42n1825_002:0197b07": "以者何。三有為相是不相應行行陰所攝。不",
    "T42n1825_002:0197b08": "相應行行陰無有實體。為正此義明三有為",
    "T42n1825_002:0197b09": "相是實有法。則是實體無實體一雙也。又毘",
    "T42n1825_002:0197b10": "婆闍婆提云。此法是無為。若法是有為者其",
    "T42n1825_002:0197b11": "性羸劣。羸劣故不能生法住法滅法。無為力",
    "T42n1825_002:0197b12": "故能令法生住滅也。又曇摩崛人云。二是有",
    "T42n1825_002:0197b13": "為一是無為。生住是有為。不能滅法。滅相是",
    "T42n1825_002:0197b14": "無為。故能滅法。為正此二人明三相是有為。",
    "T42n1825_002:0197b15": "此為無為第二對也。又有異部云。三相是相",
    "T42n1825_002:0197b16": "應法。又為正如此說彼即法沙門義。其人云。",
    "T42n1825_002:0197b17": "色法生住滅則是色體。乃至識亦如是。故今",
    "T42n1825_002:0197b18": "明。非是色法亦非心法。而通三性通學．無學．",
    "T42n1825_002:0197b19": "非學．非無學通見斷．修斷．不斷。但不通無",
    "T42n1825_002:0197b20": "為。此三對。明即法異法也。問三相為一時",
    "T42n1825_002:0197b21": "前後。答佛但說三相有為。譬喻者云。一剎那",
    "T42n1825_002:0197b22": "中無有三相。若一剎那中有三相者。則一法",
    "T42n1825_002:0197b23": "一時則生則老則無常。此有二過。一者三相",
    "T42n1825_002:0197b24": "便亂。二者共相違生生滅不得滅。滅滅生不",
    "T42n1825_002:0197b25": "得生。便有失用之過。是故三相前後而生。彼",
    "T42n1825_002:0197b26": "云。法初生時名生後時名無常。此二中間名",
    "T42n1825_002:0197b27": "老。婆沙破此義云。此不如實分別。若初者名",
    "T42n1825_002:0197b28": "生最後名無常。若作是說則一法無三相。是",
    "T42n1825_002:0197b29": "故今明一法具三相。問若一法有三相者。云",
    "T42n1825_002:0197c01": "何不一法一時而生則老即無常耶。答大意",
    "T42n1825_002:0197c02": "明。體同時用前後。以體一時故無有自起之",
    "T42n1825_002:0197c03": "過。明有為法不能自起相扶共起免自起過。",
    "T42n1825_002:0197c04": "生用之時未有住用。住用時生用已廢。故無",
    "T42n1825_002:0197c05": "上過也。問四相相貌云何。答世中生為生相。",
    "T42n1825_002:0197c06": "生已而體滿足為住。如初生之外為生乃至",
    "T42n1825_002:0197c07": "果滿足稱住。住已漸衰。如外物萎黃等為異。",
    "T42n1825_002:0197c08": "衰必謝滅。如外物死稱之為滅。問三相為是",
    "T42n1825_002:0197c09": "總相為別相。答一解云。是別相。如色自有",
    "T42n1825_002:0197c10": "生住滅。乃至識亦如是。故三相是客相。法體",
    "T42n1825_002:0197c11": "是舊相。又解。三相是總相。以有為法皆有此",
    "T42n1825_002:0197c12": "三故。是總相故諸法體是別相。又解。非總相",
    "T42n1825_002:0197c13": "亦非別相。以非自體故非別相。各有生住故",
    "T42n1825_002:0197c14": "非總相。問既非總別相是何物法。答此是印",
    "T42n1825_002:0197c15": "誠。若有此印誠是有為。若無此印誠非是有",
    "T42n1825_002:0197c16": "為。如涅槃相非是涅槃體。評云。是總相也。",
    "T42n1825_002:0197c17": "問為三相為四相。答迦旃延舊云。生老住無",
    "T42n1825_002:0197c18": "常。後人言生住異滅。故有四相也。或說。三",
    "T42n1825_002:0197c19": "相不明住相。言三相者謂生老無常也。無常",
    "T42n1825_002:0197c20": "即是滅相。問何故明此三相不明住相。答應",
    "T42n1825_002:0197c21": "說住相而不說住者是有餘之義耳。又今欲",
    "T42n1825_002:0197c22": "示有為法。住相似無為法故不說。又相若能",
    "T42n1825_002:0197c23": "令法歷世者則說是有為。如生相移未來來",
    "T42n1825_002:0197c24": "現在。老與無常移現在行過去。住與彼法相",
    "T42n1825_002:0197c25": "著無捨離時。又分別法相時三相墮有為部",
    "T42n1825_002:0197c26": "中。住相墮無為部中。故不說住。問老相無常",
    "T42n1825_002:0197c27": "可得示有為相。生相云何示有為相。答生令",
    "T42n1825_002:0197c28": "諸行散懷甚於老與無常。若生不生諸行來",
    "T42n1825_002:0197c29": "現在者。則老無常不能散懷。以生生諸行來",
    "T42n1825_002:0198a01": "現在故。老令衰微無常能懷。如人在牢固之",
    "T42n1825_002:0198a02": "處有三怨家。一人於牢固之處挽出之。二人",
    "T42n1825_002:0198a03": "共斷其命。若一人不挽出則二人無由得斷",
    "T42n1825_002:0198a04": "其命。彼亦爾。問相與所相何異。答能相是所",
    "T42n1825_002:0198a05": "相過患。如病是人身過患。經論多但明生住",
    "T42n1825_002:0198a06": "滅三相。問生次於住。住次於滅。住滅中間",
    "T42n1825_002:0198a07": "立其異相者。生住中間何不立長相耶。答數",
    "T42n1825_002:0198a08": "師云。非無此相。何以知然。生漸向住必由長",
    "T42n1825_002:0198a09": "相。然說四相為明過患令物生厭。長是人之",
    "T42n1825_002:0198a10": "所欣。情既欣長翻復增惑。於物無益故沒而",
    "T42n1825_002:0198a11": "不說。問住亦是人之所貴。既貴於住便增物",
    "T42n1825_002:0198a12": "惑。不應說住相也。答住隣於異有引異之能。",
    "T42n1825_002:0198a13": "亦為物所厭也。問生亦是人所貴不。答生是",
    "T42n1825_002:0198a14": "八苦名故物不貴。問無常與死何異。答婆沙",
    "T42n1825_002:0198a15": "云。命根斷一剎那此亦是死亦是無常。餘五",
    "T42n1825_002:0198a16": "陰散壞此是無常非死。又解。眾生數散壞名",
    "T42n1825_002:0198a17": "死。非眾生數散壞名無常。問為前法變故為",
    "T42n1825_002:0198a18": "異。為前法滅言異。若滅故言異。異與滅相何",
    "T42n1825_002:0198a19": "別。若變異故名異。與外道變乳作酪何異。答",
    "T42n1825_002:0198a20": "諸行勢盛故云生。勢衰故言異。外道計乳變",
    "T42n1825_002:0198a21": "作酪薪變作灰不說勢衰故名異。問一切時",
    "T42n1825_002:0198a22": "常有老時何不一切時常有頭白。答頭白是",
    "T42n1825_002:0198a23": "色法。此是果報滓。後時方顯如酒滓酒盡方",
    "T42n1825_002:0198a24": "顯。故不一切時現。問頭白是色。老是何相。",
    "T42n1825_002:0198a25": "答非色非心也。問有為法體是生故生。為與",
    "T42n1825_002:0198a26": "生合故生。答體是生。但要由生相顯發。如",
    "T42n1825_002:0198a27": "闇中雖有瓶要須燈顯發不說燈生。彼亦如",
    "T42n1825_002:0198a28": "是。又解。與生相合故生。問此品何故云觀相",
    "T42n1825_002:0198a29": "門不云觀三相門。答此品非但破三相。通破",
    "T42n1825_002:0198b01": "為無為一切法相。是故但標觀相門。問觀相",
    "T42n1825_002:0198b02": "門與中論觀三相何異。答二義不同。一者就",
    "T42n1825_002:0198b03": "品名有通別。中論稱破三相其名則別。今直",
    "T42n1825_002:0198b04": "稱觀相。其名則通。所以直稱觀相者。明今品",
    "T42n1825_002:0198b05": "為明無相門。明無一切相故名無相。又一切",
    "T42n1825_002:0198b06": "取相心不生故名無一切相也。二者中論廣",
    "T42n1825_002:0198b07": "破三相有為。略破無為。此品略破有為廣破",
    "T42n1825_002:0198b08": "無為。互顯也。問廣破何等無為。答破二種",
    "T42n1825_002:0198b09": "無為。一破三相是無為有二門。如下列之。二",
    "T42n1825_002:0198b10": "破無為法體有四門亦如後說。凡論無為者",
    "T42n1825_002:0198b11": "不出相與體。破此二種一切無為義窮。",
    "T42n1825_002:0198b12": "此門亦三。第一長行發起。第二偈本正明門",
    "T42n1825_002:0198b13": "體。三最後長行總結齊法。初如文就偈本為",
    "T42n1825_002:0198b14": "二。第一總破相第二別破相。總中又二。初偈",
    "T42n1825_002:0198b15": "總明為無為二法體俱無相。第二偈別明有",
    "T42n1825_002:0198b16": "為法無相。初偈上半明為無為法體俱無相。",
    "T42n1825_002:0198b17": "下半明相無故法體亦無。問此偈為正破法",
    "T42n1825_002:0198b18": "體正破相耶。答此偈文雖體相俱破而正明",
    "T42n1825_002:0198b19": "破相。所以然者。上三門已破法體故也。次長",
    "T42n1825_002:0198b20": "行但釋有為法無相。所以不釋無為法無相",
    "T42n1825_002:0198b21": "者。品末別廣破無為法。是故今文竟第十一",
    "T42n1825_002:0198b22": "偈但破有為家相。",
    "T42n1825_002:0198b23": "就初長行為三。一總標有為不以相成。問曰",
    "T42n1825_002:0198b24": "下第二問有為相。答曰下第三列有為相。凡",
    "T42n1825_002:0198b25": "出四事。初一雙眾生類非眾生類。次一雙重",
    "T42n1825_002:0198b26": "眾生類非眾生類。所以明四法相者。一欲以",
    "T42n1825_002:0198b27": "體相顯標相。二欲以別相顯通相。",
    "T42n1825_002:0198b28": "如是生住滅下此生起第二偈。亦三。一總開",
    "T42n1825_002:0198b29": "兩關定之。若直立三相即二關定一。若破二",
    "T42n1825_002:0198c01": "部義即二關定二。問曰下第二偏立相是有",
    "T42n1825_002:0198c02": "為。所以偏立有為者。婆沙評家正用三相是",
    "T42n1825_002:0198c03": "有為法。此既要義故偏立也。又諸部多立相",
    "T42n1825_002:0198c04": "是有為。故偏立也。亦可略舉一耳。答曰下",
    "T42n1825_002:0198c05": "第三正破。",
    "T42n1825_002:0198c06": "就偈為二。上半牒有為破有為。下半牒無為",
    "T42n1825_002:0198c07": "破無為。此則是牒二部而破二部。薩婆多立",
    "T42n1825_002:0198c08": "有為。而隨無窮之過。毘婆闍婆提立無為。",
    "T42n1825_002:0198c09": "而有非相之失。又破有為通破數論等一切",
    "T42n1825_002:0198c10": "諸部。破無為別破毘婆闍婆提部。二關破通",
    "T42n1825_002:0198c11": "別兩執也。又此二門亦得但破一家。初正破",
    "T42n1825_002:0198c12": "有為。恐迴宗提無為義故次破無為。無為亦",
    "T42n1825_002:0198c13": "爾。正破闍婆提無為。恐其從轍執有為義故",
    "T42n1825_002:0198c14": "破有為。便二部進退無路庶情靡託。故具開",
    "T42n1825_002:0198c15": "二關破之。又外人但立三相。論主開為無為",
    "T42n1825_002:0198c16": "二門破之。則為無為是能破門。三相是所破",
    "T42n1825_002:0198c17": "也。又為無為通破大小乘內道外道一切諸",
    "T42n1825_002:0198c18": "相。故百論中。外道亦立三相。是知今文遍",
    "T42n1825_002:0198c19": "破一切也。破全同中論。如彼釋之。古來釋窮",
    "T42n1825_002:0198c20": "無窮莊嚴舊義云。生滅之法窮於剎那。剎那",
    "T42n1825_002:0198c21": "即生滅無初中後分。第二靈味法師剎那有",
    "T42n1825_002:0198c22": "初中後分。而非無窮。第三開善云既有三分。",
    "T42n1825_002:0198c23": "分復有分如是無窮。第四釋云。現在止有生",
    "T42n1825_002:0198c24": "住。以當滅故說滅。此四並是成論師所說也。",
    "T42n1825_002:0198c25": "數人云。一剎那有初中後三分。猶如一馬其",
    "T42n1825_002:0198c26": "頭已入門內身正跨於門其尾猶在門外。故",
    "T42n1825_002:0198c27": "一剎那有三分。此是申有窮義也。數人此義。",
    "T42n1825_002:0198c28": "一剎那時節極長。今此文具破窮無窮義。",
    "T42n1825_002:0198c29": "長行為二。初釋偈本次例破諸法。初又二。前",
    "T42n1825_002:0199a01": "釋上半。若生是無為下釋下半凡有二難。初",
    "T42n1825_002:0199a02": "難云。若生是無為云何與有為作相。此是非",
    "T42n1825_002:0199a03": "相破。離生住滅誰能知是生者。若生是無為",
    "T42n1825_002:0199a04": "即生體無生住滅相。相體既無誰能知法從",
    "T42n1825_002:0199a05": "相而生。此語法生也。又釋。生相若離三相",
    "T42n1825_002:0199a06": "即體不可分別。何以知此是生耶。此就相破。",
    "T42n1825_002:0199a07": "文正爾。復次下者上縱離生住滅有此生。無",
    "T42n1825_002:0199a08": "能知者。今明若生無有生住滅則無此生也。",
    "T42n1825_002:0199a09": "所以然者。有為是有可得分別為三相。若是",
    "T42n1825_002:0199a10": "無為則無三體之異。故不可分別有生住滅。",
    "T42n1825_002:0199a11": "生住滅空故下自以來。釋初偈有為法無相",
    "T42n1825_002:0199a12": "故無有為。今類破諸法。釋無為無相故無無",
    "T42n1825_002:0199a13": "為也。",
    "T42n1825_002:0199a14": "問曰下第二別破三相。又開二別。初破展轉",
    "T42n1825_002:0199a15": "家義。次破不展轉義。所以破此二者。此二攝",
    "T42n1825_002:0199a16": "一切生盡則無生理現。又初是上座後是僧",
    "T42n1825_002:0199a17": "祇。此二是十八部本。亦為五百部根。破本",
    "T42n1825_002:0199a18": "末傾也。又初是毘曇次是成實。又初是內次",
    "T42n1825_002:0199a19": "是外。又初是法說次譬說。又初別破生次寄",
    "T42n1825_002:0199a20": "譬通破明暗解惑也。問何故前破展轉後破",
    "T42n1825_002:0199a21": "不展轉。答展轉得救上二難。不展轉不得救",
    "T42n1825_002:0199a22": "故前破。又是諸部之初故初破。又是盛行天",
    "T42n1825_002:0199a23": "竺故初破之。又正是旃延本立。五百羅漢所",
    "T42n1825_002:0199a24": "許用義。又其人立法體外有非色非心三相",
    "T42n1825_002:0199a25": "是實有法。不信三相是假名。故自不信諸法",
    "T42n1825_002:0199a26": "無生。是病中最重故偏破之。又立三相是不",
    "T42n1825_002:0199a27": "相應法非佛口說。何以知之。羅什答遠法師",
    "T42n1825_002:0199a28": "問云。不相應行是旃延等說非佛所說。既其",
    "T42n1825_002:0199a29": "橫造。故偏破之。問涅槃經親明生不自生賴",
    "T42n1825_002:0199b01": "生故生。云何云非佛說耶。答涅槃直言大小",
    "T42n1825_002:0199b02": "相生不云別有非色非心法。則知非佛所說。",
    "T42n1825_002:0199b03": "前問次答。就問中為二。一牒論主難。今當說",
    "T42n1825_002:0199b04": "下。生起偈本通論主難。",
    "T42n1825_002:0199b05": "偈上半立小生大。正明三相是有為。下半明",
    "T42n1825_002:0199b06": "大生小通無窮難也。問其義明九法相扶共",
    "T42n1825_002:0199b07": "起。何故但云大小除自體生八法。答婆沙云。",
    "T42n1825_002:0199b08": "生最有力如母生子。母於子最有力。雖餘女",
    "T42n1825_002:0199b09": "人相助不名餘女人生子。佛陀人云。如書雖",
    "T42n1825_002:0199b10": "用紙筆等但人用最勝故名人書。彼亦如是。",
    "T42n1825_002:0199b11": "雖假餘法共起但生受其名。問何故一剎那",
    "T42n1825_002:0199b12": "中。大生能生二法小生但生大生。答婆沙云。",
    "T42n1825_002:0199b13": "此無過如女人有生一子者有雙生者。問大",
    "T42n1825_002:0199b14": "生能生八法小生云何但生一法。答婆沙云。",
    "T42n1825_002:0199b15": "如猪犬有生一子者有生八子者。問生與生",
    "T42n1825_002:0199b16": "生宜是非色非心。云何名為生耶。答法在未",
    "T42n1825_002:0199b17": "來能生彼法來現在。是功用名。故名生也。生",
    "T42n1825_002:0199b18": "生者亦是功用名。復有能所名。一生是能生",
    "T42n1825_002:0199b19": "一生是所生。能所合目故云生生。大生名能",
    "T42n1825_002:0199b20": "生小生名隨相者體實同時。但大生親生法",
    "T42n1825_002:0199b21": "體。義在於前。大生生小生。而方云小生生",
    "T42n1825_002:0199b22": "大生。義論後也。問法體本無生滅而假四相",
    "T42n1825_002:0199b23": "生耶。答法體本有生滅性。但假四相發動之",
    "T42n1825_002:0199b24": "耳。法體是有為。既具四相八相亦是有為。亦",
    "T42n1825_002:0199b25": "各具四相。以九法各具四相則九法各是法",
    "T42n1825_002:0199b26": "體。法體具四相易知。大生具四相者。大生",
    "T42n1825_002:0199b27": "體有生性。但不能自生。須小生生故有生相。",
    "T42n1825_002:0199b28": "大住住大生大異異大生大滅滅大生。故具",
    "T42n1825_002:0199b29": "四也。大相具四一小三大。小相四具皆是大",
    "T42n1825_002:0199c01": "相。法體具四亦是大相也。偈文上半立小生",
    "T42n1825_002:0199c02": "生大。通無為難。下半立大生生小。通無窮",
    "T42n1825_002:0199c03": "難。小生生大通無為難者。大生不為小生生",
    "T42n1825_002:0199c04": "可是無為。今為小生生故是有為。問但為小",
    "T42n1825_002:0199c05": "生生。云何有為。答既為小生生。即為大住住",
    "T42n1825_002:0199c06": "大異異大滅滅。則大生具為四相所遷故是",
    "T42n1825_002:0199c07": "有為也。下半通無窮難者。小復從小即是無",
    "T42n1825_002:0199c08": "窮。大還生小故非無窮。問大還生小。但為",
    "T42n1825_002:0199c09": "大生生耶。答既為大生生。則為大住住乃至",
    "T42n1825_002:0199c10": "大滅滅。故小具四相也。",
    "T42n1825_002:0199c11": "答曰下為二。初兩偈就前後破。次一偈就一",
    "T42n1825_002:0199c12": "時破。就前又二。初偈破其小生生大。提外",
    "T42n1825_002:0199c13": "上半即以下半破之。第二偈破其大生生小。",
    "T42n1825_002:0199c14": "提外下半即以上半破之。難意云。大小既其",
    "T42n1825_002:0199c15": "從他生則不能生他。若能生他則不從他。唯",
    "T42n1825_002:0199c16": "此二義。若言從他復能生他第三義者無有",
    "T42n1825_002:0199c17": "此處。所以然者。能生從生二義相違。故能則",
    "T42n1825_002:0199c18": "不從從則不能故。無第三義也。",
    "T42n1825_002:0199c19": "若謂生生生時此發起第二段一時門破。中",
    "T42n1825_002:0199c20": "論具二偈。今但有一偈。偈為二。上半牒外義",
    "T42n1825_002:0199c21": "下半破之。牒中有二。初句牒小從大生。次句",
    "T42n1825_002:0199c22": "牒小能生大。而稱或者小生有重生之名。或",
    "T42n1825_002:0199c23": "可。能生大生。又是惑者所謂。故稱為或。下",
    "T42n1825_002:0199c24": "半亦有兩義。生生猶未生者提其初句以小",
    "T42n1825_002:0199c25": "生從大生生。是故自體未生。何能生本生破",
    "T42n1825_002:0199c26": "第二句。既從大生則未有自體。何能生大生。",
    "T42n1825_002:0199c27": "相生之義必無體須生有體能生。然今一時。",
    "T42n1825_002:0199c28": "有則俱有。無則俱無。若俱無則有所生而無",
    "T42n1825_002:0199c29": "能生。若俱有則有能生而無所生。亦唯此二",
    "T42n1825_002:0200a01": "義。無有一時之中有能生復有所生。又汝大",
    "T42n1825_002:0200a02": "小生二體若俱起則失二用。大體既起何用",
    "T42n1825_002:0200a03": "小生。小體既起何用大生。故得二體俱有則",
    "T42n1825_002:0200a04": "失二用。若二體俱未起須二用者。猶無二體",
    "T42n1825_002:0200a05": "用從何生。若言小能生大大體未起須小生",
    "T42n1825_002:0200a06": "之。此得一體一用而義都不成。大體未起唯",
    "T42n1825_002:0200a07": "生於小而言小生大耶。又小若生大必知未",
    "T42n1825_002:0200a08": "有於大。猶未有大誰生於小。猶無小體寧有",
    "T42n1825_002:0200a09": "小用。故諸義不成。",
    "T42n1825_002:0200a10": "若謂是生生第二次破不展轉相生。就文為",
    "T42n1825_002:0200a11": "二。一長行發起。二偈文正破。此發起與中論",
    "T42n1825_002:0200a12": "異者。中論直分兩家之異前立展轉相生。次",
    "T42n1825_002:0200a13": "立不展轉。今此論則顯改宗立義。還是前展",
    "T42n1825_002:0200a14": "轉家改宗立。又則中論明相與法體論自他。",
    "T42n1825_002:0200a15": "生相能自生。法體由相有。此正是成實者義。",
    "T42n1825_002:0200a16": "此論就相論自他。小生自生本生從他。二論",
    "T42n1825_002:0200a17": "不同者欲遍破一切體相自生生他義令盡",
    "T42n1825_002:0200a18": "也。又前二關並破云。小從大生故不能生大。",
    "T42n1825_002:0200a19": "若生大不從大生。次偈云。小生若已有體即",
    "T42n1825_002:0200a20": "不從大生生。若從大生生即小未有。何能生。",
    "T42n1825_002:0200a21": "是故今云。小不從大而能生大。即是提論主",
    "T42n1825_002:0200a22": "破以為立也。",
    "T42n1825_002:0200a23": "偈本中為二。一破譬說。二破法說。初為四。第",
    "T42n1825_002:0200a24": "一總破燈不照闇。第二別破初燈不能照闇。",
    "T42n1825_002:0200a25": "第三縱二燈能破應遍破闇。第四偈奪破明",
    "T42n1825_002:0200a26": "照闇義。今是初。上半辨二處無所破闇。下半",
    "T42n1825_002:0200a27": "辨無能照明。此過有甚於前。前但得能失所",
    "T42n1825_002:0200a28": "得所失能。今則能所俱失故也。",
    "T42n1825_002:0200a29": "問曰下生第二偈。此救。三論救燈中最為精",
    "T42n1825_002:0200b01": "巧。上難云。二處無闇。外則提破為立。所以",
    "T42n1825_002:0200b02": "無闇者由初燈力破故無耳。又良由暗滅故",
    "T42n1825_002:0200b03": "有明成。此則無闇有明。云何下半云無能照",
    "T42n1825_002:0200b04": "明耶。答中為二。上半牒而非。下半正破。破",
    "T42n1825_002:0200b05": "意云。汝言初燈破闇令闇無者不然。初燈竟",
    "T42n1825_002:0200b06": "不到闇云何破闇。所以不到者汝義以明暗",
    "T42n1825_002:0200b07": "二法念念不住。前暗既謝後闇應續。而明緣",
    "T42n1825_002:0200b08": "具足起在中間。故後暗住於未來。前暗久謝",
    "T42n1825_002:0200b09": "過去都無相到。云何破耶。初偈辨盛明不見",
    "T42n1825_002:0200b10": "細闇。後偈初明不見麁闇。此如斷惑法上上",
    "T42n1825_002:0200b11": "智慧斷下下惑。下下智慧斷上上惑。",
    "T42n1825_002:0200b12": "復次下第三偈來者。前明二燈並不到闇破。",
    "T42n1825_002:0200b13": "恐外人云明闇是隔世法雖不相見而能懸",
    "T42n1825_002:0200b14": "破。是故今次破之。又論主借不到破到。今提",
    "T42n1825_002:0200b15": "破而立。上半牒下半破。破意云。若麁細二明",
    "T42n1825_002:0200b16": "不到近輕重二闇。能破近者亦不到遠。應能",
    "T42n1825_002:0200b17": "遍破一切遠闇。二俱應不破。三應破遠不破",
    "T42n1825_002:0200b18": "近。四有破不破有到不到。此偈名縱破者上",
    "T42n1825_002:0200b19": "二門奪其破義辨一切諸明悉不到闇悉不闇",
    "T42n1825_002:0200b20": "破。今縱其破義今一毫之明遍破天下闇也。",
    "T42n1825_002:0200b21": "第四偈明闇相次稱奪破者。前第三重縱其",
    "T42n1825_002:0200b22": "破義。今辨天下之闇無有破明之理。則天下",
    "T42n1825_002:0200b23": "之明無有破闇之理故名奪破。亦有四難。一",
    "T42n1825_002:0200b24": "明闇俱不相見。明既破闇闇亦破明。二俱不",
    "T42n1825_002:0200b25": "破見明遂不破明。明不見闇亦不破闇。三",
    "T42n1825_002:0200b26": "闇不明不見闇能破闇。闇不見明不破闇者。",
    "T42n1825_002:0200b27": "亦應闇不見明能破明。明不見闇不破闇。四",
    "T42n1825_002:0200b28": "有破不破即有到不到。",
    "T42n1825_002:0200b29": "如生能下自上以來第一破譬說竟。今第二",
    "T42n1825_002:0200c01": "破法說。云今當更說者。上破譬即是破法竟。",
    "T42n1825_002:0200c02": "今復破者豈非重破。又上就見闇不見闇門",
    "T42n1825_002:0200c03": "破。今就已未二門更開異門。故云更說。偈開",
    "T42n1825_002:0200c04": "已未二門破其自生。自生是體生他是用。猶",
    "T42n1825_002:0200c05": "無有體安有用耶。故但破自。問為自未生為",
    "T42n1825_002:0200c06": "本已生。若自生本未有。未有是無。無何由",
    "T42n1825_002:0200c07": "生。若本已有是生何須更生。婆沙亦有此問",
    "T42n1825_002:0200c08": "為已生生。若已生生則有轉還過。從未來來",
    "T42n1825_002:0200c09": "現在現在更往未來。若未生生則有本無今",
    "T42n1825_002:0200c10": "有過。彼文答二意。約本無事用即未生生約",
    "T42n1825_002:0200c11": "本有體性則已生生。無二過也。將此論望彼",
    "T42n1825_002:0200c12": "二義還成二難。本無有事即是本無今有。墮",
    "T42n1825_002:0200c13": "未生生本已有性墮已生生。偈及長行文並",
    "T42n1825_002:0200c14": "可解。是故生住滅下第三總結齊法。從品初",
    "T42n1825_002:0200c15": "第二偈至此長行。前釋品初偈明有為法不",
    "T42n1825_002:0200c16": "以相成。今從此文竟品破無為。釋品初偈無",
    "T42n1825_002:0200c17": "為法不相成。又二。第一別以四句破無為法。",
    "T42n1825_002:0200c18": "第二總結。今是初以有為破無為。有為無故",
    "T42n1825_002:0200c19": "無為則無。復次下前第一明有為體無故無",
    "T42n1825_002:0200c20": "為體亦無。今第二明無為相無故無無為。從",
    "T42n1825_002:0200c21": "初破生。上破云。無有為故無無為。外云。正",
    "T42n1825_002:0200c22": "由無有為則是無為。是故今破。無有為則無",
    "T42n1825_002:0200c23": "有相。有何無為耶。",
    "T42n1825_002:0200c24": "若謂下第三破。從第二破生。有相故是有為。",
    "T42n1825_002:0200c25": "良由無相故是無為。是以論主開有無二門",
    "T42n1825_002:0200c26": "責覓無相不得。若因有相知無相則有相是",
    "T42n1825_002:0200c27": "無相家相。不名無有相。若以無相知無相。不",
    "T42n1825_002:0200c28": "可知無相。不可知故非是有無為也。",
    "T42n1825_002:0200c29": "若謂如眾衣第四破。從第三破生。汝以有無",
    "T42n1825_002:0201a01": "二門責無無相者不然。正不可知故即是無",
    "T42n1825_002:0201a02": "相法。喻如眾衣有相故可知一衣無相。亦可",
    "T42n1825_002:0201a03": "知雖無相之可知而有無相可知。就文有三。",
    "T42n1825_002:0201a04": "初牒二總非三正破。初前牒譬說。次牒合譬。",
    "T42n1825_002:0201a05": "是事不然第二總非。何以故下第三正破。破",
    "T42n1825_002:0201a06": "有二。前破法說。明既無有為之相云何因相",
    "T42n1825_002:0201a07": "而知無相。又衣喻下第二次破譬說。是故有",
    "T42n1825_002:0201a08": "為法皆空下。第二總結。以辨三空也。",
    "T42n1825_002:0201a09": "十二門論疏卷中之末"
}