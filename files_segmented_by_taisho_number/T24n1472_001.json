{
    "T24n1472_001:0932b13": "沙彌威儀",
    "T24n1472_001:0932b15": "宋罽賓三藏求那跋摩譯",
    "T24n1472_001:0932b16": "已受沙彌十戒，為賢者道人。次教之當用，漸",
    "T24n1472_001:0932b17": "積從小起。當知威儀施行；應當知和上幾歲、",
    "T24n1472_001:0932b18": "三師名字；當教識知初受戒時歲日月數；當",
    "T24n1472_001:0932b19": "知事和上有幾事，亦當知隨事阿闍梨有幾",
    "T24n1472_001:0932b20": "事，亦當知給楊枝澡水有幾事，亦當知授袈",
    "T24n1472_001:0932b21": "裟攝持鉢有幾事，亦當知捉錫杖持履有幾",
    "T24n1472_001:0932b22": "事。與和上阿闍梨俱應請時，若至國王家時、",
    "T24n1472_001:0932b23": "若至迦夷羅越家時、若至婆羅門家時，若連",
    "T24n1472_001:0932b24": "坐飯時、若別坐飯時；若俱入城乞食時、若",
    "T24n1472_001:0932b25": "俱還至故處時；若日晚過止水邊飯時、若共",
    "T24n1472_001:0932b26": "於樹下飯時；若自先去往相待時；若合鉢食",
    "T24n1472_001:0932b27": "時、轉貿鉢時；若其對飯時、若前後飯時；若飯",
    "T24n1472_001:0932b28": "已澡漱時、若澡鉢去時。若當具知給眾僧作",
    "T24n1472_001:0932b29": "直日時，有當知有幾事。年滿二十欲受戒時，",
    "T24n1472_001:0932c01": "習悉當知之。設為賢者，比丘所問不具對者，",
    "T24n1472_001:0932c02": "不應與具足戒。何以故？作沙彌乃不知沙彌",
    "T24n1472_001:0932c03": "所施行。沙門事大難作、甚微妙。賢者沙彌！卿",
    "T24n1472_001:0932c04": "且去熟學，當悉聞知，乃應授具足。所以卿不",
    "T24n1472_001:0932c05": "知沙彌事悉者，俱來諦知，身善故；不知，不",
    "T24n1472_001:0932c06": "伏意耳。而返欲返受具足戒，今授卿具足戒，",
    "T24n1472_001:0932c07": "人謂佛法易行、沙門易作，不知佛道致深、罪",
    "T24n1472_001:0932c08": "福運行法律交互。以是日中數相之，是故當",
    "T24n1472_001:0932c09": "先問。設其主具對能如法者，三師易得。師教",
    "T24n1472_001:0932c10": "沙彌有五事：一者當敬大沙門；二者不得喚",
    "T24n1472_001:0932c11": "大沙門字；三者大沙門說戒經不得盜聽；四",
    "T24n1472_001:0932c12": "者不得求大比丘長短；五者大比丘誤時不",
    "T24n1472_001:0932c13": "得轉行說。是為威儀法。當教行五事：一者不",
    "T24n1472_001:0932c14": "得於屏處罵大比丘。二者不得輕易大比丘，",
    "T24n1472_001:0932c15": "於前戲笑、効其語言形相行步。三者見大比",
    "T24n1472_001:0932c16": "丘過，則當起住若讀經；若飯時者、作眾事，不",
    "T24n1472_001:0932c17": "應起。四者行與大比丘相逢，當止住下道避",
    "T24n1472_001:0932c18": "之。五者若調戲，若見大比丘，即當止謝言不",
    "T24n1472_001:0932c19": "及。是為施行所應爾。沙彌事和上有十事：一",
    "T24n1472_001:0932c20": "者當早起；二者欲入戶當先三彈指；三者具",
    "T24n1472_001:0932c21": "楊枝澡水；四者當授袈裟却授履；五者掃地",
    "T24n1472_001:0932c22": "更益澡水；六者當辟掃拭床席；七者師出",
    "T24n1472_001:0932c23": "未還不得中捨戶去，師還逆取袈裟內襞之；",
    "T24n1472_001:0932c24": "八者若有過，和上阿闍梨教誡之，不得還",
    "T24n1472_001:0932c25": "逆語；九者當低頭受師語去，當思惟念行之；",
    "T24n1472_001:0932c26": "十者出戶當還牽戶閉之。是為事和上法。沙",
    "T24n1472_001:0932c27": "彌事阿闍梨有五事：一者視阿闍梨一切當",
    "T24n1472_001:0932c28": "如視我；二者不得調戲；三者設呵罵汝，不得",
    "T24n1472_001:0932c29": "還語；四者若使出不淨器，不唾不得怒惡恚；",
    "T24n1472_001:0933a01": "五者暮宿當按摩之。是為事阿闍梨法也。沙",
    "T24n1472_001:0933a02": "彌事師當早起具楊枝澡水有六事：一者斷",
    "T24n1472_001:0933a03": "折楊枝當隨度；二者當破頭；三者當澡使淨；",
    "T24n1472_001:0933a04": "四者當易故宿水；五者當淨澡罐；六者當滿",
    "T24n1472_001:0933a05": "中水持入，不得使有聲。是為給楊枝澡水法。",
    "T24n1472_001:0933a06": "授袈裟有四事：一者當徐徐一手捉下授之；",
    "T24n1472_001:0933a07": "二者當次視上下；三者當正住持師衣已；四",
    "T24n1472_001:0933a08": "者當上著肩上。是為袈裟法。褻袈裟有四",
    "T24n1472_001:0933a09": "事：一者當視上下；二者不得使著地；三者當",
    "T24n1472_001:0933a10": "著常處；四者覆上。是為褻袈裟法。",
    "T24n1472_001:0933a11": "持鉢有四事：一者當洗令淨；二者拭令澡；",
    "T24n1472_001:0933a12": "三者帶令堅；四者不得有聲。是為持鉢法。",
    "T24n1472_001:0933a13": "持履有四事：一者先抖擻之；二者當視次比",
    "T24n1472_001:0933a14": "之；三者當澡手不得便持袈裟；四者師坐當",
    "T24n1472_001:0933a15": "取次比之。是為持履法。",
    "T24n1472_001:0933a16": "持錫杖有四事：一者當取拭去生垢；二者當",
    "T24n1472_001:0933a17": "取不得著地使有聲；三者師出戶乃當授；四",
    "T24n1472_001:0933a18": "者師出還當逆取，若俱行、若入眾、若禮佛，當",
    "T24n1472_001:0933a19": "取持。是為持錫杖法。",
    "T24n1472_001:0933a20": "俱應請連坐飯時有四事：一者若坐，當離師",
    "T24n1472_001:0933a21": "六尺；二者視師大嚫竟乃授鉢；三者不得",
    "T24n1472_001:0933a22": "先師食；四者食已當起取鉢自近。是為連坐",
    "T24n1472_001:0933a23": "飯時法。",
    "T24n1472_001:0933a24": "別坐飯時法有四事：一者當立住師邊；二者",
    "T24n1472_001:0933a25": "教飯乃當坐去；三者頭面著地作禮；四者去",
    "T24n1472_001:0933a26": "飯不得倨坐上戲。飯已竟，當至師邊住，師教",
    "T24n1472_001:0933a27": "還坐乃應坐。是為別坐飯時法。",
    "T24n1472_001:0933a28": "入城乞食時有四事：一者當持師鉢；二者當",
    "T24n1472_001:0933a29": "隨，不得以足蹈師影；三者於城外當取鉢授",
    "T24n1472_001:0933b01": "師；四者入城欲別行當報師。是為行乞食法。",
    "T24n1472_001:0933b02": "俱還至故處飯時有四事：一者當先徐徐開",
    "T24n1472_001:0933b03": "戶出布坐具；二者澡師手已乃却自澡；三者",
    "T24n1472_001:0933b04": "授師鉢却自叉手住；四者當預具澡豆手巾。",
    "T24n1472_001:0933b05": "是為還歸飯時法。",
    "T24n1472_001:0933b06": "還水邊飯時有四事：一者當求淨處；二者當",
    "T24n1472_001:0933b07": "求草作座；三者當取水澡師手乃却授鉢；四",
    "T24n1472_001:0933b08": "者師教使飯當作禮却坐。是為水邊飯時法。",
    "T24n1472_001:0933b09": "止於樹下飯時有四事：一者持鉢著樹枝取",
    "T24n1472_001:0933b10": "葉作座；二者取水還當澡師手，設不得水，求",
    "T24n1472_001:0933b11": "取淨草授師；三者還取師鉢授師；四者當預",
    "T24n1472_001:0933b12": "具淨草，淨師鉢已，却熟拭鉢乃去。是為樹下",
    "T24n1472_001:0933b13": "飯時法。",
    "T24n1472_001:0933b14": "住於道中相待有三事：一者持鉢著淨地作",
    "T24n1472_001:0933b15": "禮如事說；二者當視日早晚，可自還歸、若道",
    "T24n1472_001:0933b16": "上；三者當取師鉢并持隨後去。是為道中相",
    "T24n1472_001:0933b17": "待法。",
    "T24n1472_001:0933b18": "合鉢食時有三事：一者若師鉢中無酪酥漿，",
    "T24n1472_001:0933b19": "當自取所得鉢授師；不受，且當却住。二者徐",
    "T24n1472_001:0933b20": "取鉢中半飯出著樹葉上。三者却自取鉢中",
    "T24n1472_001:0933b21": "半飯著師鉢中却住。是為合鉢食時法。",
    "T24n1472_001:0933b22": "轉貿鉢時有三事：一者師鉢中得善、自取不",
    "T24n1472_001:0933b23": "如者，便當授師；二者師欲貿鉢，當讓不受；三",
    "T24n1472_001:0933b24": "者師堅呼貿鉢，當取一再食，便當拭鉢還授",
    "T24n1472_001:0933b25": "師。是為貿鉢時法。對飯時有三事：一者當授",
    "T24n1472_001:0933b26": "師鉢乃却自飯；二者數視師所欲得，即當起",
    "T24n1472_001:0933b27": "取與；三者食不得大疾亦不得後，已起，當",
    "T24n1472_001:0933b28": "復問欲得何等？師言持去，乃當持去。是為對",
    "T24n1472_001:0933b29": "飯時法。",
    "T24n1472_001:0933c01": "前後飯時有三事：一者持師鉢具已當却至",
    "T24n1472_001:0933c02": "屏處住，聽師呼聲即當應之；二者當預取澡",
    "T24n1472_001:0933c03": "水著一邊；三者師飯畢，當澡師手却住，師教",
    "T24n1472_001:0933c04": "去飯，乃當作禮去飯。是為前後飯時法。",
    "T24n1472_001:0933c05": "飯已澡漱有三事：一者澡漱已當先取師鉢",
    "T24n1472_001:0933c06": "澡令清淨已著樹葉上；二者却自澡鉢已亦",
    "T24n1472_001:0933c07": "著樹葉上，先取師鉢以手摩令澡，內著囊中",
    "T24n1472_001:0933c08": "付師；三者還自取鉢拭令燥，內著囊中帶之",
    "T24n1472_001:0933c09": "止住。是為澡鉢時法。",
    "T24n1472_001:0933c10": "澡鉢去時有三事：一者言我今欲過某許賢",
    "T24n1472_001:0933c11": "者某甲；二者頭面著地作禮便去；三者獨還",
    "T24n1472_001:0933c12": "去；不得過餘聚落中戲笑；直歸故處讀經。是",
    "T24n1472_001:0933c13": "為澡鉢去時法。",
    "T24n1472_001:0933c14": "沙彌入眾有五事：一者當明學；二者當習諸",
    "T24n1472_001:0933c15": "事；三者當給眾；四者當授大沙門物；五者欲",
    "T24n1472_001:0933c16": "受大戒時三師易得耳。",
    "T24n1472_001:0933c17": "復有五事：一者當禮佛；二者當禮比丘僧；三",
    "T24n1472_001:0933c18": "者當問訊上座；四者當留上座處；五者不得",
    "T24n1472_001:0933c19": "諍坐處。",
    "T24n1472_001:0933c20": "復有五事：一者不得於坐上遙相呼語笑；二",
    "T24n1472_001:0933c21": "者不得數起出；三者若眾僧喚沙彌某甲即",
    "T24n1472_001:0933c22": "當起應；四者當隨眾僧教令；五者若摩摩諦",
    "T24n1472_001:0933c23": "喚有所作，當還白師。是為入眾法。",
    "T24n1472_001:0933c24": "沙彌作直日有五事：一者當惜眾僧物；二者",
    "T24n1472_001:0933c25": "不得當道作事；三者事未竟已不得中起捨",
    "T24n1472_001:0933c26": "去；四者若和上阿闍梨喚，不得便往，應當",
    "T24n1472_001:0933c27": "報摩摩諦；五者當隨摩摩諦教令，不得違戾。",
    "T24n1472_001:0933c28": "是為作直日法。擇菜有五事：一者當却根；",
    "T24n1472_001:0933c29": "二者當齊頭；三者不得使有青黃合；四者洗",
    "T24n1472_001:0934a01": "菜當三易水，令淨已當三振去水；五者作事",
    "T24n1472_001:0934a02": "畢竟，當還掃除使淨。",
    "T24n1472_001:0934a03": "復有五事：一者不得私取眾僧物；二者若有",
    "T24n1472_001:0934a04": "所欲取當報摩摩諦；三者盡力作眾僧事；四",
    "T24n1472_001:0934a05": "者當掃除食堂中，乃却布空案；五者當朝暮",
    "T24n1472_001:0934a06": "掃除舍後益水。",
    "T24n1472_001:0934a07": "汲水有十事：一者手不淨不得便用汲水，當",
    "T24n1472_001:0934a08": "先澡手；二者不得大投罐井中使有聲；三者",
    "T24n1472_001:0934a09": "當徐徐下罐，不得大挑擊左右著使有聲；",
    "T24n1472_001:0934a10": "四者不得使繩頭還入井中；五者不得持履",
    "T24n1472_001:0934a11": "伏井欄上；六者不得持罐水入著釜中；七者",
    "T24n1472_001:0934a12": "不得持罐置地；八者當洗澡器令淨；九者舉",
    "T24n1472_001:0934a13": "水入當徐徐行；十者著屏處，不得妨人道中。",
    "T24n1472_001:0934a14": "澡釜有五事：一者當先澡釜緣上；二者當洗",
    "T24n1472_001:0934a15": "釜裏；三者當澡中腰腹；四者當澡裏底；五",
    "T24n1472_001:0934a16": "者皆當三易水。",
    "T24n1472_001:0934a17": "吹竈有五事：一者不得蹲吹火；二者不得燃",
    "T24n1472_001:0934a18": "生薪；三者不得倒吹濕薪；四者不得然腐薪；",
    "T24n1472_001:0934a19": "五者不得熱湯澆火滅。",
    "T24n1472_001:0934a20": "掃地有五事：一者順行；二者灑地不得有厚",
    "T24n1472_001:0934a21": "薄；三者不得污濺四壁；四者不得蹈濕上壞",
    "T24n1472_001:0934a22": "地；五者掃已即當自擇草分棄之。",
    "T24n1472_001:0934a23": "比丘僧飯食沙彌掃地有五事：一者却行；二",
    "T24n1472_001:0934a24": "者不得掉臂手；三者過六人止作一聚；四者",
    "T24n1472_001:0934a25": "悉掃遍為善；五者即當自手除持出棄之。",
    "T24n1472_001:0934a26": "持水澡罐瀉水有五事：一者一手持上、一手",
    "T24n1472_001:0934a27": "持下，不得轉易。二者當近左面堅持直視前。",
    "T24n1472_001:0934a28": "三者當視人手澆下水，不得多亦不得少，正",
    "T24n1472_001:0934a29": "當投人手中。四者下水當去人手四寸，不得",
    "T24n1472_001:0934b01": "高不得下，當相視水多少；設水少不能足一",
    "T24n1472_001:0934b02": "人，當益，不得住人手。五者已澡手還著袈裟。",
    "T24n1472_001:0934b03": "持澡盤有五事：一者不得使盤有聲；二者",
    "T24n1472_001:0934b04": "當兩手堅持當倚右面；三者當隨人手高下，",
    "T24n1472_001:0934b05": "不得左右顧視；四者澡盤中滿當出棄之，不",
    "T24n1472_001:0934b06": "得澆人前地；五者已當過澡手還著袈裟。",
    "T24n1472_001:0934b07": "手巾有五事：一者當右手持上、左手持下，一",
    "T24n1472_001:0934b08": "頭授人；二者當去坐二尺，不得前倚人膝；三",
    "T24n1472_001:0934b09": "者當持巾，不得隨障人口；四者人拭未放巾，",
    "T24n1472_001:0934b10": "不得引去，已下竟當報主、若著故處；五者已",
    "T24n1472_001:0934b11": "當澡手還著袈裟。",
    "T24n1472_001:0934b12": "授履有五事：一者當先抖擻去中所有；二者",
    "T24n1472_001:0934b13": "當從上座起；三者當隨澡鉢後示主令自識；",
    "T24n1472_001:0934b14": "四者不得持左著右，皆當下竟沙彌。五者已",
    "T24n1472_001:0934b15": "竟當還澡手還著袈裟。",
    "T24n1472_001:0934b16": "沙彌鉢有七事：一者鉢中有餘飯，不得便取",
    "T24n1472_001:0934b17": "棄之；二者欲棄飯當著淨地；三者當用澡豆",
    "T24n1472_001:0934b18": "若草葉；四者澡鉢不得於淨地當人道中；五",
    "T24n1472_001:0934b19": "者澡鉢當使下有榰；六者當更益淨水，水不",
    "T24n1472_001:0934b20": "遠棄污濺人地；七者欲倒棄鉢中水，當去地",
    "T24n1472_001:0934b21": "四寸，不得高下。",
    "T24n1472_001:0934b22": "拭鉢有三事：一者當澡手拭使燥；二者當持",
    "T24n1472_001:0934b23": "淨手巾著膝上；三者當拭裏使燥，即當持淨",
    "T24n1472_001:0934b24": "巾并覆，著囊中著常處。",
    "T24n1472_001:0934b25": "行會飯時教沙彌持鉢有五事：一者不得置",
    "T24n1472_001:0934b26": "地；二者不得累使有聲；三者倩下著地；四者",
    "T24n1472_001:0934b27": "人未授鉢，不得持鉢置案上；五者不得從人",
    "T24n1472_001:0934b28": "後授鉢當正從前，亦不得眾中。視師飯已，當",
    "T24n1472_001:0934b29": "起取鉢還坐。",
    "T24n1472_001:0934c01": "沙彌為師持書行答謝人有七事：一者當直",
    "T24n1472_001:0934c02": "往；二者當直還；三者當識師所語，亦當識人",
    "T24n1472_001:0934c03": "報語；四者不得妄有所過；五者若有所借，",
    "T24n1472_001:0934c04": "不得止留宿；六者不得調譺；七者行出當有",
    "T24n1472_001:0934c05": "法則。",
    "T24n1472_001:0934c06": "沙彌給眾僧使未竟，不得妄入大沙門戶。有",
    "T24n1472_001:0934c07": "三事得入：一者和上阿闍梨暫使往；二者",
    "T24n1472_001:0934c08": "若倩有所取；三者自往問經應得入。",
    "T24n1472_001:0934c09": "欲入戶有七事：一者當三彈指乃得入；二者",
    "T24n1472_001:0934c10": "不得當人道作；三者不得妄說他事；四者當",
    "T24n1472_001:0934c11": "叉手如法說；五者教倨不得交脚；六者不得",
    "T24n1472_001:0934c12": "調譺；七者不得障人先，欲出當還向牽戶。",
    "T24n1472_001:0934c13": "獨使沙彌遠出行當教上頭有三事：一者彼",
    "T24n1472_001:0934c14": "人問卿和上名何等，便報言和上字某甲。二",
    "T24n1472_001:0934c15": "者復問言卿和上作沙門幾歲，便報言若干",
    "T24n1472_001:0934c16": "歲。三者復問卿和上何許人，便報言某郡縣",
    "T24n1472_001:0934c17": "人。設復問阿闍梨名何等，便報言字某甲。復",
    "T24n1472_001:0934c18": "問卿阿闍梨年幾何，便報言年若干。復問阿",
    "T24n1472_001:0934c19": "闍梨是何許人，便報言某郡國人。若復問賢",
    "T24n1472_001:0934c20": "者何許人，便報言某郡縣人。復問賢者名何",
    "T24n1472_001:0934c21": "等，便報言字某甲。復問卿作沙彌已來幾何",
    "T24n1472_001:0934c22": "時，便報言已若干歲若干日月若干時節。是",
    "T24n1472_001:0934c23": "為知和上阿闍梨，亦自知時字歲日月數。",
    "T24n1472_001:0934c24": "入浴室有五事：一者當低頭入；二者當避上",
    "T24n1472_001:0934c25": "座處；三者上座讀經不得狂語；四者不得以",
    "T24n1472_001:0934c26": "水更相洗；五者不得持水澆火滅。",
    "T24n1472_001:0934c27": "復有五事：一者不得調譺；二者不得破中",
    "T24n1472_001:0934c28": "瓫瓮；三者用水不得大費；四者不得濁中",
    "T24n1472_001:0934c29": "澡豆麻油；五者自出去不得止浣衣。",
    "T24n1472_001:0935a01": "至舍後有十事；一者欲大小便即當行；二者",
    "T24n1472_001:0935a02": "行不得左右視；三者至當三彈指；四者不得",
    "T24n1472_001:0935a03": "迫促中人使出；五者已至復當三彈指；六者",
    "T24n1472_001:0935a04": "不得大咽；七者不得低頭視陰；八者不得弄",
    "T24n1472_001:0935a05": "上灰土；九者不得持水澆壁；十者已當還澡",
    "T24n1472_001:0935a06": "手，未澡不得持物。復有五事：一者不得正唾",
    "T24n1472_001:0935a07": "前壁；二者不得左右顧視；三者不得持草畫",
    "T24n1472_001:0935a08": "地；四者不得持火炷畫地及壁；五者不得久",
    "T24n1472_001:0935a09": "固，上已當疾下去。設逢人，不得為作禮，下道",
    "T24n1472_001:0935a10": "避之。",
    "T24n1472_001:0935a11": "沙彌十數；一者一切眾生皆因飲食而存；二",
    "T24n1472_001:0935a12": "者二諦；三者三受；四者四諦；五者五陰；六者",
    "T24n1472_001:0935a13": "六入；七者七覺分；八者八聖道；九者九眾生",
    "T24n1472_001:0935a14": "居；十者十一切入。是名十數。",
    "T24n1472_001:0935a15": "沙彌：一者發心離俗，懷[佩-一]佩道故；二者毀其",
    "T24n1472_001:0935a16": "形好，應法服故；三者永割親愛，無滴莫故；",
    "T24n1472_001:0935a17": "四者委棄身命，遵崇道故；五者志求大乘，為",
    "T24n1472_001:0935a18": "度人故。",
    "T24n1472_001:0935a19": "「敬白四坐大德眾僧！沙彌某甲，合有爾許人",
    "T24n1472_001:0935a20": "等，稽首和南。蓋聞道，太陽垂暈則倉生蒙",
    "T24n1472_001:0935a21": "朗、真尊演教有懷開悟，崇和時眾照陽聖化、",
    "T24n1472_001:0935a22": "洪法之遵博暈像運，皆僧集堂布薩說戒。戒",
    "T24n1472_001:0935a23": "能滅惡，為萬善之基，因生妙行解脫之本。沙",
    "T24n1472_001:0935a24": "彌聞之踊躍歡喜，意欲布施，為無財寶。且",
    "T24n1472_001:0935a25": "持楊枝五百、淨籌一千，仰奉清眾，表心單誠，",
    "T24n1472_001:0935a26": "除癊去穢。幸煩德僧，慈納呪願。」",
    "T24n1472_001:0935a27": "沙彌威儀"
}