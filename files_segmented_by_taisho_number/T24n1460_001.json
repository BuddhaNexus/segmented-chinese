{
    "T24n1460_001:0659a03": "解脫戒經",
    "T24n1460_001:0659a05": "僧昉述",
    "T24n1460_001:0659a06": "譯經緣起",
    "T24n1460_001:0659a07": "戒律者，建定慧之妙幢、殄闇惑之明燈，度",
    "T24n1460_001:0659a08": "危嶮之蹊徑、開憺怕之梁津。寶殿之功罔",
    "T24n1460_001:0659a09": "初弗起、踰越重閣非梯靡昇，正法住滅驗",
    "T24n1460_001:0659a10": "之常典，大聖泯暉邁餘千紀，法澤遐流猶未",
    "T24n1460_001:0659a11": "周備，令文學之徒異論競興、薄俗之士訕音",
    "T24n1460_001:0659a12": "滿世。余聽斯談輒[門@視]慈範，昧攬玄言乃囑大",
    "T24n1460_001:0659a13": "集，聖所嗟歎言迦葉毘，妙觀我人善摧惱結、",
    "T24n1460_001:0659a14": "閑邪辯正極聖冲典。每尋斯文慨五數闕，敢",
    "T24n1460_001:0659a15": "以追訪獲斯戒本，雖未廣具，敬以洗心，剪",
    "T24n1460_001:0659a16": "世浮辭。大魏武定癸亥之年，在鄴京都，侍中",
    "T24n1460_001:0659a17": "尚書令高澄請為出焉。",
    "T24n1460_001:0659a18": "羯磨中，外國云「若僧到時」(漢地迴文言「時到」)「僧忍聽」(言僧",
    "T24n1460_001:0659a19": "至我作法時，莫遮我所作，故言「聽」)外國耳聽(遮聽，言音字別，漢用一字，所以致或)。",
    "T24n1460_001:0659a22": "解脫戒經(出迦葉毘部)",
    "T24n1460_001:0659a24": "元魏婆羅門瞿曇般若流支譯",
    "T24n1460_001:0659a25": "　是解脫戒經，　　億劫難得聞，",
    "T24n1460_001:0659a26": "　攝受正修行，　　斯事倍復難。",
    "T24n1460_001:0659a27": "　有佛興世樂，　　興世說法樂，",
    "T24n1460_001:0659a28": "　眾僧和合樂，　　和合持戒樂。",
    "T24n1460_001:0659a29": "「諸大德！時分一月過三月在，老死欲至，佛法",
    "T24n1460_001:0659b01": "漸滅，當一心精進，莫行放逸。所以者何？如來",
    "T24n1460_001:0659b02": "勤精進故，得阿耨多羅三藐三菩提，及餘",
    "T24n1460_001:0659b03": "善法菩提分法。眾僧和合坐。未受具戒者",
    "T24n1460_001:0659b04": "出。」",
    "T24n1460_001:0659b05": "「眾僧和合先作何事？不來諸比丘說欲清淨。",
    "T24n1460_001:0659b06": "比丘尼遣誰來受教？」",
    "T24n1460_001:0659b07": "「毘婆尸如來，　　六十八百千，",
    "T24n1460_001:0659b08": "　阿羅漢眾中，　　說此解脫戒：",
    "T24n1460_001:0659b09": "　忍辱第一義，　　佛說涅槃最，",
    "T24n1460_001:0659b10": "　出家惱他人，　　不名為沙門。",
    "T24n1460_001:0659b11": "　尸棄牟尼尊，　　金山無與等，",
    "T24n1460_001:0659b12": "　三十六萬眾，　　說此解脫戒：",
    "T24n1460_001:0659b13": "　譬如明眼人，　　有足能避嶮，",
    "T24n1460_001:0659b14": "　世有聰明人，　　能遠離眾患。",
    "T24n1460_001:0659b15": "　毘舍浮如來，　　永離諸煩惱，",
    "T24n1460_001:0659b16": "　百千大眾中，　　說此解脫戒：",
    "T24n1460_001:0659b17": "　不屏說人惡，　　不惱亂他人，",
    "T24n1460_001:0659b18": "　常奉行於戒，　　衣食知止足。",
    "T24n1460_001:0659b19": "　拘留村陀佛，　　知見廣無畏，",
    "T24n1460_001:0659b20": "　四十千眾中，　　說此解脫戒：",
    "T24n1460_001:0659b21": "　譬如蜂採花，　　但取其香味，",
    "T24n1460_001:0659b22": "　持至所住處；　　比丘入聚然，",
    "T24n1460_001:0659b23": "　不破壞他意，　　不觀作不作，",
    "T24n1460_001:0659b24": "　但自觀身行，　　若正若不正。",
    "T24n1460_001:0659b25": "　迦那迦牟尼，　　三十千沙門，",
    "T24n1460_001:0659b26": "　羅漢大眾中，　　說此解脫戒：",
    "T24n1460_001:0659b27": "　正觀莫放逸，　　當學牟尼法，",
    "T24n1460_001:0659b28": "　如是無憂愁，　　心寂入涅槃。",
    "T24n1460_001:0659b29": "　迦葉波如來，　　大智大名稱，",
    "T24n1460_001:0659c01": "　三十千眾中，　　說此解脫戒：",
    "T24n1460_001:0659c02": "　一切惡莫作，　　當具足眾善，",
    "T24n1460_001:0659c03": "　自調伏其心，　　此是諸佛教。",
    "T24n1460_001:0659c04": "　世尊大智慧，　　釋法王牟尼，",
    "T24n1460_001:0659c05": "　為尼羅浮眾，　　說此解脫戒：",
    "T24n1460_001:0659c06": "　善護於口業，　　自淨其心意，",
    "T24n1460_001:0659c07": "　身莫作眾惡，　　此三業清淨。",
    "T24n1460_001:0659c08": "　僧眾甚廣大，　　說法亦無量，",
    "T24n1460_001:0659c09": "　名聞大供養，　　說此解脫戒。」",
    "T24n1460_001:0659c10": "「大德僧聽！僧今十五日布薩說解脫戒。若僧",
    "T24n1460_001:0659c11": "到時僧忍聽，僧作布薩說解脫戒。白如是。」",
    "T24n1460_001:0659c12": "「諸大德！今說解脫戒，眾集默然聽，善思念之。",
    "T24n1460_001:0659c13": "若有犯者當發露，無犯者默然。默然故，知眾",
    "T24n1460_001:0659c14": "清淨。如一一比丘問，如是比丘乃至三問，若",
    "T24n1460_001:0659c15": "比丘如是眾中乃至三問，憶念有犯當發露，",
    "T24n1460_001:0659c16": "不發露得故妄語罪。諸大德，故妄語罪，佛說",
    "T24n1460_001:0659c17": "障道法。彼比丘自憶知有犯，欲求清淨當",
    "T24n1460_001:0659c18": "發露。發露則安隱，不發露罪益深。諸大德！",
    "T24n1460_001:0659c19": "我已說解脫戒經序。今問諸大德是中清淨",
    "T24n1460_001:0659c20": "不？」(如是三說)",
    "T24n1460_001:0659c21": "「諸大德是中清淨，默然故，是事如是持。」",
    "T24n1460_001:0659c22": "「諸大德！此四波羅夷法，半月半月說解脫戒",
    "T24n1460_001:0659c23": "經中來。",
    "T24n1460_001:0659c24": "「若比丘，共比丘同入戒法，戒羸不捨戒，作",
    "T24n1460_001:0659c25": "不淨行，習婬欲法，乃至共畜生，是比丘得波",
    "T24n1460_001:0659c26": "羅夷不應共住。「若比丘，若在聚落、若空",
    "T24n1460_001:0659c27": "靜地，他物、不與，以盜心取。若王、若大臣，若捉、",
    "T24n1460_001:0659c28": "若害、若縛、若罰財、若驅出國、若與種種苦：『咄！",
    "T24n1460_001:0659c29": "如是賊、汝無所知、汝癡、汝不與取。』是比丘得",
    "T24n1460_001:0660a01": "波羅夷不應共住。「若比丘，若人、若似人，",
    "T24n1460_001:0660a02": "故自手斷其命，若自持刀、或求持刀，教死讚",
    "T24n1460_001:0660a03": "死，如是說：『咄男子！用此不善惡活為？死勝",
    "T24n1460_001:0660a04": "生。』隨彼所欲心所憶念，無量種種教死讚死，",
    "T24n1460_001:0660a05": "彼人因是事死，是比丘得波羅夷不應共住。",
    "T24n1460_001:0660a06": "「若比丘，不知不見上人法，無聖智見勝法，",
    "T24n1460_001:0660a07": "自稱言：『我知我見。』彼於異時，若撿問、若不",
    "T24n1460_001:0660a08": "撿問，欲求清淨作如是說：『我實不知不見，言",
    "T24n1460_001:0660a09": "知言見，虛誑妄語。』除增上慢，是比丘得波羅",
    "T24n1460_001:0660a10": "夷不應共住。」「諸大德！我已說四波羅夷",
    "T24n1460_001:0660a11": "法。若比丘犯一一法，不得與比丘共住，如前",
    "T24n1460_001:0660a12": "波羅夷不應共住。今問諸大德是中清淨不？」",
    "T24n1460_001:0660a13": "(如是三說)",
    "T24n1460_001:0660a14": "「諸大德是中清淨，默然故，是事如是持。」",
    "T24n1460_001:0660a15": "「諸大德！此十三僧伽婆尸沙法，半月半月說",
    "T24n1460_001:0660a16": "解脫戒經中來。",
    "T24n1460_001:0660a17": "「若比丘，憶念故出精，除夢中，僧伽婆尸沙。",
    "T24n1460_001:0660a18": "「若比丘，染污心共女人身相觸，若捉手、若",
    "T24n1460_001:0660a19": "捉臂、若捉髮、若觸一一身分覺觸，僧伽婆",
    "T24n1460_001:0660a20": "尸沙。「若比丘，染污心說麁惡婬欲語，如",
    "T24n1460_001:0660a21": "男子女人迭互說，僧伽婆尸沙。「若比丘，",
    "T24n1460_001:0660a22": "於女人前自讚身言：『姊妹！我等持戒善修梵",
    "T24n1460_001:0660a23": "行，應以婬欲供養我，此法供養最第一。』僧伽",
    "T24n1460_001:0660a24": "婆尸沙。「若比丘，行媒法，持男意語女、持",
    "T24n1460_001:0660a25": "女意語男，若為婦事、若為私通，乃至須臾，僧",
    "T24n1460_001:0660a26": "伽婆尸沙。「若比丘，自求作房，無主自為",
    "T24n1460_001:0660a27": "己，當應量作。是中量者，長佛十二手、內廣七",
    "T24n1460_001:0660a28": "手。應將餘比丘往視處所，諸比丘應觀處所，",
    "T24n1460_001:0660a29": "無難處、無妨處。",
    "T24n1460_001:0660b01": "若比丘難處、妨處自求作房，無主自為己，不",
    "T24n1460_001:0660b02": "將餘比丘往觀處所、若過量作，僧伽婆尸沙。",
    "T24n1460_001:0660b03": "「若比丘欲作大房，有主為己作，應將餘比",
    "T24n1460_001:0660b04": "丘往視住處。諸比丘應觀住處，無難無妨。比",
    "T24n1460_001:0660b05": "丘初治地作大房，有主為己作，不將餘比丘",
    "T24n1460_001:0660b06": "往視住處，僧伽婆尸沙。「若比丘，瞋恚故，",
    "T24n1460_001:0660b07": "於清淨無犯比丘以無根波羅夷法謗，欲破",
    "T24n1460_001:0660b08": "彼比丘淨行。彼於異時，若撿問、若呵責、或",
    "T24n1460_001:0660b09": "不撿問，便言：『此事無根說，我瞋恚故作是語。』",
    "T24n1460_001:0660b10": "僧伽婆尸沙。「若比丘，瞋恚故，於清淨無",
    "T24n1460_001:0660b11": "犯比丘以相似法無根波羅夷法謗，為破彼",
    "T24n1460_001:0660b12": "梵行。彼於異時，若撿問、若不撿問，知是異分",
    "T24n1460_001:0660b13": "相似，比丘自說：『我瞋故妄語說。』僧伽婆尸沙。",
    "T24n1460_001:0660b14": "「若比丘，欲破和合僧，受破僧方便法，堅執",
    "T24n1460_001:0660b15": "不捨。諸比丘應諫此比丘言：『大德！莫破和",
    "T24n1460_001:0660b16": "合僧，莫受破僧法堅執不捨。大德共僧和",
    "T24n1460_001:0660b17": "合，僧和合歡喜不諍，同一師學如水乳合，增",
    "T24n1460_001:0660b18": "益安樂住。大德！捨此破僧法。』諸比丘如是諫",
    "T24n1460_001:0660b19": "時，捨者善；若不捨者，諸比丘應三諫，捨是",
    "T24n1460_001:0660b20": "事故。乃至三諫，捨者善；若不捨，僧伽婆尸",
    "T24n1460_001:0660b21": "沙。「若比丘，有餘同伴群黨比丘說隨順語，",
    "T24n1460_001:0660b22": "若二若三乃至眾多，語諸比丘言：『長老！莫",
    "T24n1460_001:0660b23": "諫此比丘，此比丘非惡心。何以故？此比丘所",
    "T24n1460_001:0660b24": "說如法如律，此比丘知說非不知說，此比丘",
    "T24n1460_001:0660b25": "所說我等心所欲喜樂忍可。此比丘所欲喜",
    "T24n1460_001:0660b26": "樂忍可，我亦如是喜樂忍可。』諸比丘言：『大",
    "T24n1460_001:0660b27": "德！莫作是語言：「此比丘所說如法如律，此比",
    "T24n1460_001:0660b28": "丘知說非不知說。此比丘喜樂忍可，我亦如",
    "T24n1460_001:0660b29": "是喜樂忍可。」何以故？此比丘所說非法非律，",
    "T24n1460_001:0660c01": "此比丘非知說。大德！汝莫欲破和合僧。大",
    "T24n1460_001:0660c02": "德！當樂和合共僧和合。僧今和合歡喜不諍，",
    "T24n1460_001:0660c03": "同一住同一師學，如水乳合，於佛法中增益",
    "T24n1460_001:0660c04": "安樂住。大德！捨是破僧諍事。』諸比丘如是",
    "T24n1460_001:0660c05": "諫時，捨者善；若不捨者，諸比丘應三諫，捨是",
    "T24n1460_001:0660c06": "事故。乃至三諫，捨者善；若不捨，僧伽婆尸",
    "T24n1460_001:0660c07": "沙。「若諸比丘，依聚落城邑住，污種姓、行",
    "T24n1460_001:0660c08": "惡行。污種姓亦見亦聞亦知，行惡行亦見亦",
    "T24n1460_001:0660c09": "聞亦知。諸比丘語此比丘言：『長老！汝污種",
    "T24n1460_001:0660c10": "姓、行惡行。汝污種姓亦見亦聞亦知，行惡",
    "T24n1460_001:0660c11": "行亦見亦聞亦知。長老！汝污種姓、行惡行。",
    "T24n1460_001:0660c12": "汝等出去，不應此中住。』彼比丘語諸比丘言：",
    "T24n1460_001:0660c13": "『諸比丘有愛、有恚、有癡、有怖。有餘同行比丘，",
    "T24n1460_001:0660c14": "有驅者、有不驅者。』諸比丘應語此比丘言：『長",
    "T24n1460_001:0660c15": "老！莫作是語言：「僧有愛、有恚、有癡、有怖。有餘",
    "T24n1460_001:0660c16": "同行比丘，有驅者、有不驅者。」何以故？諸比",
    "T24n1460_001:0660c17": "丘不愛、不恚、不癡、不怖。長老！汝污種姓、行惡",
    "T24n1460_001:0660c18": "行。汝污種姓亦見亦聞亦知，行惡行亦見亦",
    "T24n1460_001:0660c19": "聞亦知。污種姓，行惡行，汝捨此有愛有恚",
    "T24n1460_001:0660c20": "有癡有怖語。』是比丘如是諫時，捨者善；若",
    "T24n1460_001:0660c21": "不捨者，諸比丘應三諫，捨是事故。乃至三諫，",
    "T24n1460_001:0660c22": "捨者善；若不捨，僧伽婆尸沙。「若比丘，惡",
    "T24n1460_001:0660c23": "口，於戒律中學、如來法中如法如毘尼，自身",
    "T24n1460_001:0660c24": "不受諫，語諸比丘言：『長老！莫向我說若善",
    "T24n1460_001:0660c25": "不善，我亦不向諸長老說若善不善。長老！",
    "T24n1460_001:0660c26": "止，莫諫我。』諸比丘諫此比丘言：『大德！於佛",
    "T24n1460_001:0660c27": "戒法中學如法如律，自身當受諫，莫不受諫。",
    "T24n1460_001:0660c28": "大德！如法如律諫諸比丘，諸比丘亦如法如",
    "T24n1460_001:0660c29": "律諫大德。何以故？如是具足，如來、應供、等",
    "T24n1460_001:0661a01": "正覺弟子眾得增長。種種相諫展轉相教，各",
    "T24n1460_001:0661a02": "各悔過、各各共語。』彼比丘如是諫時，捨者善；",
    "T24n1460_001:0661a03": "若不捨，諸比丘應三諫，捨是事故。乃至三諫，",
    "T24n1460_001:0661a04": "捨者善；若不捨，僧伽婆尸沙。」「諸大德！",
    "T24n1460_001:0661a05": "我已說十三僧伽婆尸沙法，九初犯、四乃至",
    "T24n1460_001:0661a06": "三諫。若比丘犯一一法，隨知覆藏，應行別宿。",
    "T24n1460_001:0661a07": "行別宿竟，僧中六夜行摩那埵。卑下行淨意",
    "T24n1460_001:0661a08": "竟，應與除罪，順法行二十僧中滅罪。若少一",
    "T24n1460_001:0661a09": "人不滿二十滅是比丘罪，是比丘罪不得",
    "T24n1460_001:0661a10": "除。諸比丘亦有犯。此法如是。今問諸大德是",
    "T24n1460_001:0661a11": "中清淨不？」(如是三說)",
    "T24n1460_001:0661a12": "「諸大德是中清淨，默然故，是事如是持。」",
    "T24n1460_001:0661a13": "「諸大德！此二不定法，半月半月說解脫戒經",
    "T24n1460_001:0661a14": "中來。",
    "T24n1460_001:0661a15": "「若比丘，共一女人獨在覆障處、無人見處坐",
    "T24n1460_001:0661a16": "說欲事。有信優婆夷，三法中一一法說，若",
    "T24n1460_001:0661a17": "波羅夷、若僧伽婆尸沙、若波逸提。是坐處",
    "T24n1460_001:0661a18": "比丘自言：『我犯是罪。』於三法中應一一治，",
    "T24n1460_001:0661a19": "若婆羅夷、若僧伽婆尸沙、若波夜提。如有",
    "T24n1460_001:0661a20": "信優婆夷所說，應如法治是比丘。是名不定",
    "T24n1460_001:0661a21": "法。「若比丘，共一女人不覆處坐。有信優",
    "T24n1460_001:0661a22": "婆夷，二法中一一法說，若僧伽婆尸沙、若",
    "T24n1460_001:0661a23": "波逸提。是坐比丘自言：『我犯是罪。』二法中應",
    "T24n1460_001:0661a24": "一一治，若僧伽婆尸沙、若波逸提。如有信",
    "T24n1460_001:0661a25": "優婆夷所說，應如法治是比丘。是名不定",
    "T24n1460_001:0661a26": "法。」「諸大德！我已說二不定法。今問諸大",
    "T24n1460_001:0661a27": "德是中清淨不？」(如是三說)「諸大德是中清淨，默然",
    "T24n1460_001:0661a28": "故，是事如是持。」",
    "T24n1460_001:0661a29": "「諸大德！此三十尼薩耆波逸提法，半月半月",
    "T24n1460_001:0661b01": "說解脫戒經中來。",
    "T24n1460_001:0661b02": "「若比丘，衣已竟，出迦絺那衣，畜長衣經十日",
    "T24n1460_001:0661b03": "得持。若過畜，尼薩耆波逸提。「若比丘，衣",
    "T24n1460_001:0661b04": "已竟，出迦絺那衣，於三衣中離一一衣，異處",
    "T24n1460_001:0661b05": "經一宿，除僧羯磨，尼薩耆波逸提。「若比",
    "T24n1460_001:0661b06": "丘，衣已竟，出迦絺那衣，得非時衣，欲須便受，",
    "T24n1460_001:0661b07": "受已疾成衣。若足者善，若不足得畜至一月。",
    "T24n1460_001:0661b08": "若過畜，尼薩耆波逸提。「若比丘，共與非親",
    "T24n1460_001:0661b09": "里比丘尼博衣貿易，尼薩耆波逸提。「若比",
    "T24n1460_001:0661b10": "丘，使非親里比丘尼浣染打故衣，尼薩耆波",
    "T24n1460_001:0661b11": "逸提。「若比丘，從非親里居士居士婦乞衣，",
    "T24n1460_001:0661b12": "除餘時，尼薩耆波逸提。餘時者，奪衣、失衣、",
    "T24n1460_001:0661b13": "燒衣、漂衣，名餘時。「若比丘，奪衣、失衣、燒",
    "T24n1460_001:0661b14": "衣、漂衣。時非親里有信居士居士婦多與",
    "T24n1460_001:0661b15": "衣，是比丘當知足受衣。若過受，尼薩耆波逸",
    "T24n1460_001:0661b16": "提。「若比丘，非親里居士居士婦為比丘具",
    "T24n1460_001:0661b17": "衣價，持此衣價與某甲比丘。是比丘先不受",
    "T24n1460_001:0661b18": "自恣請至居士家，作如是說：『居士實為我故",
    "T24n1460_001:0661b19": "辦衣價不？』居士言：『實爾。』比丘言：『善哉居士！",
    "T24n1460_001:0661b20": "當為我辦如是好色衣，為好故。』若得衣，尼薩",
    "T24n1460_001:0661b21": "耆波逸提。「若比丘，二居士各各為比丘",
    "T24n1460_001:0661b22": "辦衣價：『此物作衣已，與某甲比丘。』是比丘",
    "T24n1460_001:0661b23": "先不受自恣請，憶念往至彼居士家，作如是",
    "T24n1460_001:0661b24": "說：『居士！汝二人實欲為我作衣不耶？』答言：『實",
    "T24n1460_001:0661b25": "爾。』比丘言：『善哉居士！辦如是好衣價。為我",
    "T24n1460_001:0661b26": "共作一衣，為好故。』若得衣，尼薩耆波逸提。",
    "T24n1460_001:0661b27": "「若比丘，若王、若大臣、若婆羅門、若長者、若居",
    "T24n1460_001:0661b28": "士、若商主、若長者婦，為比丘送衣價：『持此",
    "T24n1460_001:0661b29": "衣價與某甲比丘。』彼使至比丘所，作是說：",
    "T24n1460_001:0661c01": "『大德！受此衣價，慈愍故。』比丘言：『我不應受此",
    "T24n1460_001:0661c02": "衣價。若我須衣時，得淨衣便受。』使語比丘言：",
    "T24n1460_001:0661c03": "『大德！有執事人不？』須衣比丘言：『有。若守園人、",
    "T24n1460_001:0661c04": "若優婆塞，此是比丘執事人。』彼使詣執事人",
    "T24n1460_001:0661c05": "所，白言：『執事！此是某甲衣價，為某甲比丘",
    "T24n1460_001:0661c06": "作衣已，某時當與某甲比丘。』彼使與衣價已，",
    "T24n1460_001:0661c07": "至比丘所，語比丘言：『大德！所示某甲執事人，",
    "T24n1460_001:0661c08": "我已與衣價。大德！須衣時往取，當得衣。』須衣",
    "T24n1460_001:0661c09": "比丘往執事人所，二返三返語言：『我須衣。』若",
    "T24n1460_001:0661c10": "二返三返為作憶念，得衣者善；若不得衣，四",
    "T24n1460_001:0661c11": "返五返六返在前默然住，令彼憶念。若四返",
    "T24n1460_001:0661c12": "五返六返在前默然住，得衣者善；若不得",
    "T24n1460_001:0661c13": "衣，過是求得衣，尼薩耆波逸提。若不得衣，隨",
    "T24n1460_001:0661c14": "衣價所來處，若自往、若遣好使，往語施主言：",
    "T24n1460_001:0661c15": "『汝先遣使送衣價與某甲比丘，是比丘未曾",
    "T24n1460_001:0661c16": "得衣。施主還取，莫使失。是名如法。』「若比丘，",
    "T24n1460_001:0661c17": "雜憍奢耶作臥具、若使他作，成者，尼薩耆波",
    "T24n1460_001:0661c18": "逸提。「若比丘，純黑羺羊毛作臥具、若使",
    "T24n1460_001:0661c19": "人作，尼薩耆波逸提。「若比丘，作臥具，應",
    "T24n1460_001:0661c20": "用二分黑羊毛、第三分白、第四分尨，若使",
    "T24n1460_001:0661c21": "人作，尼薩耆波逸提。「若比丘，作新臥具，",
    "T24n1460_001:0661c22": "當取故者方一手褋新者上。若不著，尼",
    "T24n1460_001:0661c23": "薩耆波逸提。「若比丘，作臥具，應六年持。",
    "T24n1460_001:0661c24": "若減六年更作臥具，尼薩耆波逸提。「若",
    "T24n1460_001:0661c25": "比丘，行路中得羊毛，須者應取。若無人持，得",
    "T24n1460_001:0661c26": "自持行三由旬。若過者，尼薩耆波逸提。",
    "T24n1460_001:0661c27": "「若比丘，使非親里比丘尼浣染擗羊毛，尼薩",
    "T24n1460_001:0661c28": "耆波逸提。「若比丘，種種販賣，尼薩耆波逸",
    "T24n1460_001:0661c29": "提。「若比丘，種種貿易寶物，尼薩耆波逸提。",
    "T24n1460_001:0662a01": "「若比丘，自手取寶，尼薩耆波逸提。「若比",
    "T24n1460_001:0662a02": "丘，畜長鉢不淨施，過十日，尼薩耆波逸提。",
    "T24n1460_001:0662a03": "「若比丘，鉢減五綴不漏，更求新鉢，為好故，",
    "T24n1460_001:0662a04": "若得者，尼薩耆波逸提。彼比丘應僧中捨，",
    "T24n1460_001:0662a05": "若無鉢比丘應受。應好持，乃至破。是法應",
    "T24n1460_001:0662a06": "爾。「若比丘，自乞縷，使非親里織師織作",
    "T24n1460_001:0662a07": "衣，尼薩耆波逸提。「若比丘，非親里居士",
    "T24n1460_001:0662a08": "使織師為比丘織作衣。是比丘先不受自恣",
    "T24n1460_001:0662a09": "請，憶念往織師所，語織師言：『汝今當知，此",
    "T24n1460_001:0662a10": "衣為我織。極好織令緻好，我當多少與汝衣",
    "T24n1460_001:0662a11": "價。』若比丘與價，乃至一食，得衣者，尼薩耆波",
    "T24n1460_001:0662a12": "逸提。「若比丘，先與比丘衣，後瞋恚，若自",
    "T24n1460_001:0662a13": "奪、若使人奪取，尼薩耆波逸提。「若比丘，十",
    "T24n1460_001:0662a14": "日未滿夏三月，若有急施衣，欲須便受，受",
    "T24n1460_001:0662a15": "已依時應畜。若過畜，尼薩耆波逸提。「若",
    "T24n1460_001:0662a16": "比丘，春末一月在應求雨浴衣，半月後應用。",
    "T24n1460_001:0662a17": "若過用，尼薩耆波逸提。「若比丘，在阿蘭若",
    "T24n1460_001:0662a18": "有疑怖畏處，比丘三衣中若留一一衣置舍",
    "T24n1460_001:0662a19": "內，及有因緣出界離衣，乃至六夜。若過，尼薩",
    "T24n1460_001:0662a20": "耆波逸提。「若比丘。知他與僧物。自迴入己。",
    "T24n1460_001:0662a21": "尼薩耆波逸提。「若比丘，有病聽畜酥油、",
    "T24n1460_001:0662a22": "生酥、蜜、石蜜，齊七日得服。若過七日服，尼",
    "T24n1460_001:0662a23": "薩耆波逸提。」「諸大德！我已說三十尼薩",
    "T24n1460_001:0662a24": "耆波逸提法。今問諸大德是中清淨不？」(如是三說)",
    "T24n1460_001:0662a25": "「諸大德是中清淨，默然故，是事如是持。」",
    "T24n1460_001:0662a26": "「諸大德！是九十波逸提法，半月半月說解",
    "T24n1460_001:0662a27": "脫戒經中來。",
    "T24n1460_001:0662a28": "「若比丘，故妄語，波逸提。「若比丘，兩舌語，",
    "T24n1460_001:0662a29": "波逸提。「若比丘，毀呰語，波逸提。「若",
    "T24n1460_001:0662b01": "比丘，僧如法斷事後發起，波逸提。「若比",
    "T24n1460_001:0662b02": "丘，與女人說法過五六語，除有智男子，波",
    "T24n1460_001:0662b03": "逸提。「若比丘，與未受具戒人同誦，波逸",
    "T24n1460_001:0662b04": "提。「若比丘，向未受具戒人自說得過人",
    "T24n1460_001:0662b05": "法，實者，波逸提。「若比丘，知他比丘有麁",
    "T24n1460_001:0662b06": "惡罪，向未受大戒人說，除僧羯磨，波逸提。",
    "T24n1460_001:0662b07": "「若比丘，知他施僧物，迴與知識，波逸提。",
    "T24n1460_001:0662b08": "「若比丘，半月說戒時作是說：『何用此雜碎戒",
    "T24n1460_001:0662b09": "為？說是戒時令人悔惱懷疑。』輕毀戒故，波",
    "T24n1460_001:0662b10": "逸提。十。「若比丘，壞種子鬼神村，波逸提。",
    "T24n1460_001:0662b11": "「若比丘，譏罵者，波逸提。「若比丘，不受",
    "T24n1460_001:0662b12": "諫，波逸提。「若比丘，露地置僧臥具，不自",
    "T24n1460_001:0662b13": "收舉、不教人舉，捨行，波逸提。「若比丘，",
    "T24n1460_001:0662b14": "僧房中鋪草鋪葉，不自舉、不教人舉，捨行，波",
    "T24n1460_001:0662b15": "逸提。「若比丘，知他比丘先住處，後來強",
    "T24n1460_001:0662b16": "鋪臥具宿，『若嫌迮者自當去。』以是因緣，波",
    "T24n1460_001:0662b17": "逸提。「若比丘，先瞋恚，為惱亂故牽他出房，",
    "T24n1460_001:0662b18": "波逸提。「若比丘，房重閣上脫脚床，不支持，",
    "T24n1460_001:0662b19": "若坐若臥，波逸提。「若比丘，知水有蟲，自",
    "T24n1460_001:0662b20": "澆草土、若教人澆，波逸提。「若比丘，欲作",
    "T24n1460_001:0662b21": "大房，自觀視二覆三覆，至窓牖。若過，波逸提。",
    "T24n1460_001:0662b22": "(二十。外國平頭屋上開窓，橫覆二三板則至牖)「若比丘，僧不差，教授",
    "T24n1460_001:0662b23": "比丘尼，波逸提。「若比丘，為僧差，教授比",
    "T24n1460_001:0662b24": "丘尼，乃至日沒，波逸提。「若比丘，入比丘",
    "T24n1460_001:0662b25": "尼寺，為無病比丘尼說法教授，波逸提。",
    "T24n1460_001:0662b26": "「若比丘，語比丘言：『諸比丘為資生故教授比",
    "T24n1460_001:0662b27": "丘尼。』波逸提。「若比丘，與非親里比丘尼",
    "T24n1460_001:0662b28": "衣，波逸提。「若比丘，與非親里比丘尼作",
    "T24n1460_001:0662b29": "衣，波逸提。「若比丘，與比丘尼計挍同道",
    "T24n1460_001:0662c01": "行，除餘時，波逸提。餘時者，若多伴行、有疑恐",
    "T24n1460_001:0662c02": "怖，此是餘時。「若比丘，與比丘尼計挍乘",
    "T24n1460_001:0662c03": "一船，若上水、若下水，除直渡，波逸提。「若",
    "T24n1460_001:0662c04": "比丘，獨與女人屏處坐，波逸提。「若比丘，",
    "T24n1460_001:0662c05": "知比丘尼讚歎食，除施主先有意，波逸提。",
    "T24n1460_001:0662c06": "「若比丘，展轉食，除餘時，波逸提。餘時者，病",
    "T24n1460_001:0662c07": "時、作衣時、施衣時，此是時。「若比丘，施一",
    "T24n1460_001:0662c08": "食處，無病比丘應一食。若過受，波逸提。",
    "T24n1460_001:0662c09": "「若眾多比丘於檀越家乞食，信法長者多與",
    "T24n1460_001:0662c10": "餅麨，比丘須者應取二三鉢。若過取，波逸",
    "T24n1460_001:0662c11": "提。持至住處，和合共食。此法應爾。「若比",
    "T24n1460_001:0662c12": "丘，足食竟更食者，波逸提。「若比丘，知他",
    "T24n1460_001:0662c13": "比丘足食竟，請與食，波逸提。「若比丘，別",
    "T24n1460_001:0662c14": "眾食，除餘時，波逸提。除餘時者，病時、作衣",
    "T24n1460_001:0662c15": "時、施衣時、道行時、船行時、大會時、沙門施食",
    "T24n1460_001:0662c16": "時，此是時。「若比丘，非時食可食物，波逸",
    "T24n1460_001:0662c17": "提。「若比丘，食殘宿食，波逸提。「若比",
    "T24n1460_001:0662c18": "丘，不受食舉入口中，除水、楊枝，波逸提。",
    "T24n1460_001:0662c19": "「若比丘，得好美飲食，酥油、蜜、石蜜、乳酪、生",
    "T24n1460_001:0662c20": "酥、若魚若肉，無病為己索而食者，波逸",
    "T24n1460_001:0662c21": "提。「若比丘，知水有蟲，飲用者，波逸提。",
    "T24n1460_001:0662c22": "「若比丘，知他食家，直入，波逸提。「若比丘，",
    "T24n1460_001:0662c23": "食家強坐，波逸提。「若比丘，出家外道自",
    "T24n1460_001:0662c24": "手與食，波逸提。「若比丘，往觀軍陣，除因",
    "T24n1460_001:0662c25": "緣，波逸提。「若比丘，有因緣入軍中，若過",
    "T24n1460_001:0662c26": "二宿至三宿，波逸提。「若比丘，軍中住若",
    "T24n1460_001:0662c27": "二宿若三宿，觀軍發行勢力幢麾，種種觀視",
    "T24n1460_001:0662c28": "心生樂順，波逸提。「若比丘，瞋恚心打比",
    "T24n1460_001:0662c29": "丘，波逸提。「若比丘，瞋恚心以手擬比丘，",
    "T24n1460_001:0663a01": "波逸提。「若比丘，知他比丘有麁惡罪，覆藏",
    "T24n1460_001:0663a02": "者，波逸提。「若比丘，與欲已後還悔，波逸",
    "T24n1460_001:0663a03": "提。「若比丘，語比丘言：『長老！共入某村，當",
    "T24n1460_001:0663a04": "與汝多美食。』是比丘至村，竟不令與此比丘",
    "T24n1460_001:0663a05": "食。語言：『長老！汝去。我共汝若坐若語不樂，我",
    "T24n1460_001:0663a06": "獨坐獨語樂。』非餘因緣而遣去者，波逸提。",
    "T24n1460_001:0663a07": "「若比丘，無病因緣，露地然火、若教人然，波",
    "T24n1460_001:0663a08": "逸提。「若比丘，與未受具戒人同室宿，至三",
    "T24n1460_001:0663a09": "宿，波逸提。「若比丘，如是說：『我知佛法義，",
    "T24n1460_001:0663a10": "行婬欲不障道。』諸比丘應諫此比丘言：『長老！",
    "T24n1460_001:0663a11": "莫作是語，莫謗世尊，謗世尊者不善。世尊不",
    "T24n1460_001:0663a12": "作是說，世尊無數方便說行婬欲是障道法。",
    "T24n1460_001:0663a13": "如是世尊說欲障道，長老捨此惡見。』是比丘",
    "T24n1460_001:0663a14": "如是諫時，捨者善；若不捨，彼比丘應三諫，捨",
    "T24n1460_001:0663a15": "是事故。乃至三諫，捨者善；若不捨，波逸提。",
    "T24n1460_001:0663a16": "「若比丘，知如是人未捨惡見，共宿共食、同",
    "T24n1460_001:0663a17": "一羯磨，波逸提。「若比丘，知沙彌作如是",
    "T24n1460_001:0663a18": "說：『我如是知佛法義，行婬欲非障道法。』諸比",
    "T24n1460_001:0663a19": "丘應諫此沙彌言：『莫作是語，莫謗世尊，謗",
    "T24n1460_001:0663a20": "世尊者不善。世尊不作是語，世尊無數方",
    "T24n1460_001:0663a21": "便說行婬欲是障道法。沙彌！捨此惡見。』如是",
    "T24n1460_001:0663a22": "諫時，捨者善；若不捨者，是比丘應語此沙彌",
    "T24n1460_001:0663a23": "言：『汝自今已後莫言世尊是我大師。汝非順",
    "T24n1460_001:0663a24": "梵行，不得隨餘比丘。如餘沙彌，得與大比丘",
    "T24n1460_001:0663a25": "二三宿，癡人汝今無是事。出去滅去，不須此",
    "T24n1460_001:0663a26": "中住。』若比丘知如是擯沙彌，若畜同一止宿，",
    "T24n1460_001:0663a27": "波逸提。「若比丘，以無根僧伽婆尸沙法謗",
    "T24n1460_001:0663a28": "者，波逸提。「若比丘，淨施沙彌衣鉢，不問",
    "T24n1460_001:0663a29": "輒用，波逸提。「若比丘，與女人同路行，乃",
    "T24n1460_001:0663b01": "至一村間，波逸提。「若比丘，故斷畜生命，",
    "T24n1460_001:0663b02": "波逸提。「若比丘，疑惱比丘，乃至少時不",
    "T24n1460_001:0663b03": "樂，波逸提。「若比丘，擊攊比丘，波逸提。",
    "T24n1460_001:0663b04": "「若比丘，水中戲，波逸提。「若比丘，與女人",
    "T24n1460_001:0663b05": "同室宿，波逸提。「若比丘，恐他比丘，乃至",
    "T24n1460_001:0663b06": "戲笑，波逸提。「若比丘，藏他比丘衣鉢資具、",
    "T24n1460_001:0663b07": "若教人藏，乃至戲笑，除餘時，波逸提。「若",
    "T24n1460_001:0663b08": "比丘，得新衣不作壞色，青、黑、木蘭，波逸提。",
    "T24n1460_001:0663b09": "「若比丘，若寶、若似寶，若自取、若教人取，波",
    "T24n1460_001:0663b10": "逸提，除僧伽藍及寄宿處。若取寶莊飾具，",
    "T24n1460_001:0663b11": "作如是念：『取者當還。』此是時。「若比丘，半",
    "T24n1460_001:0663b12": "月浴，除餘時，波逸提。餘時者，熱時、病時、作",
    "T24n1460_001:0663b13": "時、風時、雨時、行時，此是時。「若比丘，知是",
    "T24n1460_001:0663b14": "賊伴，共同道行，乃至一村間，波逸提。「若",
    "T24n1460_001:0663b15": "比丘，知年未滿二十，與受具足戒，波逸提。",
    "T24n1460_001:0663b16": "此人不得戒，眾僧有犯。此法如是。「若比",
    "T24n1460_001:0663b17": "丘，受四月請，無病比丘應受。若過受，除常請、",
    "T24n1460_001:0663b18": "更請、分請、盡形請，波逸提。「若比丘，自掘",
    "T24n1460_001:0663b19": "地、若教人掘地，波逸提。「若比丘，語比丘",
    "T24n1460_001:0663b20": "言：『汝當學此戒。』是比丘言：『我不從汝癡愚人",
    "T24n1460_001:0663b21": "不正語人學戒乃至持修多羅。持律、持摩帝",
    "T24n1460_001:0663b22": "隸迦(居多反)，我當從問波逸提。』為求解者，應當",
    "T24n1460_001:0663b23": "問持經、持律、摩帝隸迦比丘。此是如法。",
    "T24n1460_001:0663b24": "「若比丘，知他共鬪諍，默然聽此語向彼說，波",
    "T24n1460_001:0663b25": "逸提。「若比丘，僧說戒時，不與欲默然去，",
    "T24n1460_001:0663b26": "波逸提。「若比丘，不恭敬，波逸提。「若",
    "T24n1460_001:0663b27": "比丘，飲酒者，波逸提。「若比丘，非時入聚",
    "T24n1460_001:0663b28": "落，不囑比丘者，波逸提。「若比丘先受請，",
    "T24n1460_001:0663b29": "若前食若後食，不囑餘比丘行詣餘家，波逸",
    "T24n1460_001:0663c01": "提。「若比丘，灌頂王夜未曉，王未出，入宮",
    "T24n1460_001:0663c02": "門，除因緣。波逸提。「若比丘，說解脫戒時",
    "T24n1460_001:0663c03": "作是言：『大德！我今始知是法半月半月戒經",
    "T24n1460_001:0663c04": "中說。』若比丘知此比丘先已二三說戒處坐，",
    "T24n1460_001:0663c05": "何況多時。隨彼比丘所犯罪，應如法治，更增",
    "T24n1460_001:0663c06": "厭離法：『長老！汝無利、得不善。汝於說戒時，不",
    "T24n1460_001:0663c07": "一心聽、不敬重、不作意、不憶念。』此名厭離，波",
    "T24n1460_001:0663c08": "逸提。「若比丘，骨牙角作鍼筒成者，波逸",
    "T24n1460_001:0663c09": "提。「若比丘，作繩床、若木床，足應高如來",
    "T24n1460_001:0663c10": "八指，除入梐。若過成者，波逸提。「若比",
    "T24n1460_001:0663c11": "丘，持兜羅綿貯繩床木床，若自作、若教人作，",
    "T24n1460_001:0663c12": "成者，波逸提。「若比丘，作坐具當應量作。",
    "T24n1460_001:0663c13": "是中量者，長佛二手、廣一手半，廣長各益半",
    "T24n1460_001:0663c14": "手。若過成者，波逸提。「若比丘，作覆疥瘡",
    "T24n1460_001:0663c15": "衣，當應量作。是中量者，長佛四手、廣二手。若",
    "T24n1460_001:0663c16": "過成，波逸提。「若比丘，作雨衣，當應量作。",
    "T24n1460_001:0663c17": "是中量者，長佛六手、廣二手半。若過成者，波",
    "T24n1460_001:0663c18": "逸提。「若比丘，與如來等量作衣、若過量",
    "T24n1460_001:0663c19": "作衣，成者，波逸提。是中佛衣量者，長佛九",
    "T24n1460_001:0663c20": "手量、廣六手量，是名佛衣量。」「諸大德！",
    "T24n1460_001:0663c21": "我已說九十波逸提法。今問諸大德是中",
    "T24n1460_001:0663c22": "清淨不？」(如是三說)「諸大德是中清淨，默然故，是事如",
    "T24n1460_001:0663c23": "是持。」",
    "T24n1460_001:0663c24": "「諸大德！此四悔過法，半月半月說解脫戒經",
    "T24n1460_001:0663c25": "中來。",
    "T24n1460_001:0663c26": "「若比丘入村乞食，無病從非親里比丘尼自",
    "T24n1460_001:0663c27": "手受食食。是比丘出，至僧中，應悔過言：『大德！",
    "T24n1460_001:0663c28": "我犯可悔法，所不應為。我今向大德悔過。』是",
    "T24n1460_001:0663c29": "名悔過法。「若比丘，在白衣家食。是中有",
    "T24n1460_001:0664a01": "比丘尼，指示與某甲羹、與某甲飯，與已復",
    "T24n1460_001:0664a02": "與。諸比丘應語彼比丘尼言：『姊妹！且住，待",
    "T24n1460_001:0664a03": "諸比丘食竟。』若無一比丘語彼比丘尼如是",
    "T24n1460_001:0664a04": "言，諸比丘應悔過言：『大德！我犯可悔法，所",
    "T24n1460_001:0664a05": "不應為。我今向大德悔過。』是名悔過法。「若有",
    "T24n1460_001:0664a06": "諸學家，僧作學家羯磨。若比丘知是學家，先",
    "T24n1460_001:0664a07": "不受請，無病自手受食食。是比丘應悔過言：",
    "T24n1460_001:0664a08": "『大德！我犯可悔法，我今向大德悔過。』是名",
    "T24n1460_001:0664a09": "悔過法。「若比丘，在阿蘭若有疑怖畏處，",
    "T24n1460_001:0664a10": "不在僧伽藍外受食，在僧伽藍內無病自手",
    "T24n1460_001:0664a11": "受食食。是比丘應悔過言：『大德！我犯可悔",
    "T24n1460_001:0664a12": "法，所不應為。我今向大德悔過。』是名悔",
    "T24n1460_001:0664a13": "過法。」「諸大德！我已說四悔過法。今問",
    "T24n1460_001:0664a14": "諸大德是中清淨不？」(如是三說)「諸大德是中清淨，默",
    "T24n1460_001:0664a15": "然故，是事如是持。」",
    "T24n1460_001:0664a16": "「諸大德！此眾學法，半月半月說解脫戒經中",
    "T24n1460_001:0664a17": "來。",
    "T24n1460_001:0664a18": "「不高著內衣，應當學。「不下著內衣，應當",
    "T24n1460_001:0664a19": "學。「齊整著內衣，應當學。「不象鼻著",
    "T24n1460_001:0664a20": "內衣，應當學。「不多羅葉著內衣，應當",
    "T24n1460_001:0664a21": "學。「不麨團著內衣，應當學。「不高著",
    "T24n1460_001:0664a22": "三衣，應當學。「不下著三衣，應當學。",
    "T24n1460_001:0664a23": "「齊整著三衣，應當學。「不左右觀衣，除為",
    "T24n1460_001:0664a24": "齊整，應當學。「正直入白衣舍，應當",
    "T24n1460_001:0664a25": "學。「好覆身入白衣舍，應當學。「靜默入",
    "T24n1460_001:0664a26": "白衣舍，應當學。「不左右顧視入白衣舍，",
    "T24n1460_001:0664a27": "應當學。「不左右顧視入白衣舍坐，應當",
    "T24n1460_001:0664a28": "學。「不自傲入白衣舍，應當學。「不叉",
    "T24n1460_001:0664a29": "腰入白衣舍，應當學。「不通肩被衣入白",
    "T24n1460_001:0664b01": "衣舍，應當學。「不反抄衣入白衣舍，應當",
    "T24n1460_001:0664b02": "學。「不戲笑入白衣舍，應當學。「不覆",
    "T24n1460_001:0664b03": "頭面入白衣舍，應當學。「不蹲入白衣舍，",
    "T24n1460_001:0664b04": "應當學。「不叉脇入白衣舍，應當學。",
    "T24n1460_001:0664b05": "「不跳身入白衣舍，應當學。「不掉臂入白",
    "T24n1460_001:0664b06": "衣舍，應當學。「不搖頭入白衣舍，應當",
    "T24n1460_001:0664b07": "學。「不搖身入白衣舍，應當學。「不携手",
    "T24n1460_001:0664b08": "入白衣舍，應當學。「不倚足入白衣舍，應",
    "T24n1460_001:0664b09": "當學。「不倚身入白衣舍，應當學。「不",
    "T24n1460_001:0664b10": "肩相倚入白衣舍，應當學。「待請而入，應",
    "T24n1460_001:0664b11": "當學。「不偃臥，應當學。「觀床而坐，應",
    "T24n1460_001:0664b12": "當學。「不縱身重坐，應當學。「不荷髀",
    "T24n1460_001:0664b13": "坐，應當學。「不懸脚坐，應當學。「不",
    "T24n1460_001:0664b14": "寬脚坐，應當學。「不[臬*邑](區消反)脚坐，應當",
    "T24n1460_001:0664b15": "學。「正意受食，應當學。「不溢鉢食，應",
    "T24n1460_001:0664b16": "當學。「食未至不舒手索，應當學。「不",
    "T24n1460_001:0664b17": "以飯覆羹更望得，應當學。「不以羹覆飯，",
    "T24n1460_001:0664b18": "應當學。「無病不得為己索食，應當學。",
    "T24n1460_001:0664b19": "「正意受羹，應當學。「正鉢受羹，應當",
    "T24n1460_001:0664b20": "學。「不嚼食作聲，應當學。「不口吹飯",
    "T24n1460_001:0664b21": "食，應當學。「不嗅食食，應當學。「不",
    "T24n1460_001:0664b22": "食上唾，應當學。「不吒食，應當學。",
    "T24n1460_001:0664b23": "「不出舌食，應當學。「不嚙半食，應當學。",
    "T24n1460_001:0664b24": "「不捏作葉食，應當學。「不舐手食，應",
    "T24n1460_001:0664b25": "當學。「不舐鉢食，應當學。「不手稱食，",
    "T24n1460_001:0664b26": "應當學。「不稱鉢食，應當學。「不拉餅",
    "T24n1460_001:0664b27": "食，應當學。「不作塔形食，應當學。",
    "T24n1460_001:0664b28": "「不大團食，應當學。「不小團食，應當",
    "T24n1460_001:0664b29": "學。「不含食語，應當學。「不張口待飯",
    "T24n1460_001:0664c01": "食，應當學。「不視比坐鉢起慊心，應當",
    "T24n1460_001:0664c02": "學。「不灒污比坐，應當學。「不污手捉",
    "T24n1460_001:0664c03": "水器，應當學。「不以污水棄白衣舍，除",
    "T24n1460_001:0664c04": "問主人，應當學。「不以鉢置地，應當學。",
    "T24n1460_001:0664c05": "「不立洗鉢，應當學。「不置鉢墮處險處，應",
    "T24n1460_001:0664c06": "當學。「不在危處洗鉢，應當學。",
    "T24n1460_001:0664c07": "「人坐己立，不應為說法，除病，應當學。",
    "T24n1460_001:0664c08": "「人臥己立，不應為說法，除病，應當學。「人",
    "T24n1460_001:0664c09": "臥己坐，不應為說法，除病，應當學。「人在",
    "T24n1460_001:0664c10": "坐己在非坐，不得為說法，除病，應當學。",
    "T24n1460_001:0664c11": "「人在前己在後，不得為說法，應當學。「人",
    "T24n1460_001:0664c12": "前行己在後，不得為說法，應當學。「人",
    "T24n1460_001:0664c13": "在道己在非道，不得為說法，應當學。「不",
    "T24n1460_001:0664c14": "為騎乘人說法，除病，應當學。「不得為乘",
    "T24n1460_001:0664c15": "輿人說法，除病，應當學。「不得為著屐人",
    "T24n1460_001:0664c16": "說法，除病，應當學。「不得為著履人說法，",
    "T24n1460_001:0664c17": "除病，應當學。「不得為持杖人說法，除病，",
    "T24n1460_001:0664c18": "應當學。「不得為持刀人說法，除病，應當",
    "T24n1460_001:0664c19": "學。「不得為持蓋人說法，除病，應當學。",
    "T24n1460_001:0664c20": "「不得為著帽人說法，除病，應當學。「不",
    "T24n1460_001:0664c21": "得為著花鬘人說法，除病，應當學。「不得",
    "T24n1460_001:0664c22": "為著寶冠人說法，除病，應當學。「不得為",
    "T24n1460_001:0664c23": "裹頭人說法，除病，應當學。「不得為覆頭",
    "T24n1460_001:0664c24": "人說法，除病，應當學。「不得立大小便，除",
    "T24n1460_001:0664c25": "病，應當學。「不得水中大小便涕唾，除病，",
    "T24n1460_001:0664c26": "應當學。「不得生草上大小便涕唾歐吐",
    "T24n1460_001:0664c27": "[(盥水+囟)皿+血](奴東反)血，應當學。「不得上過人樹，除",
    "T24n1460_001:0664c28": "怖畏因緣，應當學。」",
    "T24n1460_001:0664c29": "「諸大德！我已說眾學法。今問諸大德是中清",
    "T24n1460_001:0665a01": "淨不？」(如是三說)「諸大德是中清淨，默然故，是事如",
    "T24n1460_001:0665a02": "是持。」",
    "T24n1460_001:0665a03": "「諸大德！此七滅諍法，半月半月說戒經中來。",
    "T24n1460_001:0665a04": "「若比丘，有諍事起，應除滅。",
    "T24n1460_001:0665a05": "「應與現前毘尼，當與現前毘尼。「應與憶",
    "T24n1460_001:0665a06": "念毘尼，當與憶念毘尼。「應與不癡毘尼，",
    "T24n1460_001:0665a07": "當與不癡毘尼。「應與自言治，當與自言",
    "T24n1460_001:0665a08": "治。「應與伏本語，當與伏本語。「應",
    "T24n1460_001:0665a09": "與多人宗，當與多人宗。「應與草覆地，當",
    "T24n1460_001:0665a10": "與草覆地。」「諸大德！我已說七滅諍法。今",
    "T24n1460_001:0665a11": "問諸大德是中清淨不？」(如是三說)「諸大德是中",
    "T24n1460_001:0665a12": "清淨，默然故，是事如是持。」",
    "T24n1460_001:0665a13": "「諸大德！我已說解脫戒經序、已說四波羅夷",
    "T24n1460_001:0665a14": "法、已說十三僧殘法、已說二不定法、已說",
    "T24n1460_001:0665a15": "三十捨墮法、已說九十墮法、已說四悔過",
    "T24n1460_001:0665a16": "法、已說眾學法、已說七滅諍法。此是釋迦牟",
    "T24n1460_001:0665a17": "尼如來、阿羅呵、三藐三佛陀所說戒經，半月",
    "T24n1460_001:0665a18": "半月說解脫戒經中來。若更有餘佛法，皆共",
    "T24n1460_001:0665a19": "隨順，和合歡喜無諍，應當學。」",
    "T24n1460_001:0665a20": "「東北方世界，　　最勝兩足尊，",
    "T24n1460_001:0665a21": "　難見難遇值，　　說此解脫戒：",
    "T24n1460_001:0665a22": "　財富非久伴，　　愚者所喜樂；",
    "T24n1460_001:0665a23": "　智慧能滅苦，　　命終常安樂。",
    "T24n1460_001:0665a24": "　是七佛世尊，　　說解脫戒經，",
    "T24n1460_001:0665a25": "　心能敬重者，　　則獲無上法。",
    "T24n1460_001:0665a26": "　所以說戒經、　　何故淨布薩？",
    "T24n1460_001:0665a27": "　為隨順學戒，　　如犛牛愛尾。",
    "T24n1460_001:0665a28": "　說此戒經已，　　所有諸功德，",
    "T24n1460_001:0665a29": "　願三界群生，　　一切皆安隱。",
    "T24n1460_001:0665b01": "　豐樂常憺怕，　　隨時降甘雨，",
    "T24n1460_001:0665b02": "　修行供養佛，　　令正法久住。",
    "T24n1460_001:0665b03": "　我今說戒經，　　誰能聞受行，",
    "T24n1460_001:0665b04": "　謂四眾眷屬，　　安隱度善濟。",
    "T24n1460_001:0665b05": "　世尊天中天，　　一切無與等，",
    "T24n1460_001:0665b06": "　合十指爪掌，　　敬心頭面禮。",
    "T24n1460_001:0665b07": "　說解脫戒經，　　眾僧布薩竟，",
    "T24n1460_001:0665b08": "　若為眾請者，　　疾辯為宣說。」",
    "T24n1460_001:0665b09": "解脫戒經(出迦葉毘部律)"
}