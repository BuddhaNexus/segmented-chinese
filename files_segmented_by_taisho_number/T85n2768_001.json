{
    "T85n2768_001:0329a02": "No. 2768 [cf. No. 475]",
    "T85n2768_001:0329a03": "維摩義記",
    "T85n2768_001:0329a05": "律不通便生□□□□□□□□□慶悅。",
    "T85n2768_001:0329a06": "那律天眼第一□□□□□□□□□相天",
    "T85n2768_001:0329a07": "眼。我等欲聞。是以觀喜也。悉見諸佛國者。",
    "T85n2768_001:0329a08": "向見三千。今覩我佛國□□□□不能緣",
    "T85n2768_001:0329a09": "有。在有不能觀空。明如來亡有無二相方真",
    "T85n2768_001:0329a10": "見萬法也。所□□□波離者謂持律者。堪",
    "T85n2768_001:0329a11": "為問疾。是以命也。是人致幾在於不善除罪",
    "T85n2768_001:0329a12": "之方所以呵也。不敢問佛者。如來在世𧹞情",
    "T85n2768_001:0329a13": "慚懼不敢問佛。來問憂波。如法說者。我心中",
    "T85n2768_001:0329a14": "所解者說罪所由未來果報除滅之方。如此",
    "T85n2768_001:0329a15": "杖狼為其說也。當直除滅勿擾其心者。為說",
    "T85n2768_001:0329a16": "罪相除是曲除增其迷。或直說其空得除其",
    "T85n2768_001:0329a17": "罪。故言當直除滅勿擾其心也。所以者何者。",
    "T85n2768_001:0329a18": "所以直觀其空便得除罪者何。下明罪空故",
    "T85n2768_001:0329a19": "得除也。不在內者。罪不在己身。不在外者。前",
    "T85n2768_001:0329a20": "眾生不中間者刀杖等。不在三處故知無罪。",
    "T85n2768_001:0329a21": "下列四陰空故證空也。心垢者。心是實法眾",
    "T85n2768_001:0329a22": "生得垢之名。故知垢法不定。明心亦然。心亦",
    "T85n2768_001:0329a23": "不內者。明識陰空。在諸根為內。不在前塵為",
    "T85n2768_001:0329a24": "外。不在空有為中間。如其心然罪垢亦然者。",
    "T85n2768_001:0329a25": "明心不在三處故空。罪不離心心體既空。焉",
    "T85n2768_001:0329a26": "得有罪。罪體即空。故言罪垢亦然。諸法亦然",
    "T85n2768_001:0329a27": "者。類同諸法空。寧有垢不者。反質憂波。盡",
    "T85n2768_001:0329a28": "皆心相空。不見其垢。一切眾生心相無垢。亦",
    "T85n2768_001:0329a29": "復如是者。結成識陰空也。妄想是垢者。妄想",
    "T85n2768_001:0329b01": "多起見故言垢也。此明想陰空。顛倒是垢者。",
    "T85n2768_001:0329b02": "此受能生煩惱故言垢。明受陰空。取我是垢。",
    "T85n2768_001:0329b03": "此明行陰空。正是垢體。前三能生垢名為垢",
    "T85n2768_001:0329b04": "也。一切法生滅以下。廣釋罪及四陰空。所以",
    "T85n2768_001:0329b05": "知空。以生滅不住如幻化等故知空。是名奉",
    "T85n2768_001:0329b06": "律者。若能如上來所解真是奉律。善解亦然",
    "T85n2768_001:0329b07": "也。",
    "T85n2768_001:0329b08": "所以命羅睺者。謂持戒第一者堪為問疾。是",
    "T85n2768_001:0329b09": "以命也。羅睺失幾在於道根前人。應聞無相",
    "T85n2768_001:0329b10": "出家。即為說出家功德之利者。有說有相之",
    "T85n2768_001:0329b11": "利也。不應說出家功德之利者。不應說有相",
    "T85n2768_001:0329b12": "利也。所以者何者。所以不應說有相利者何。",
    "T85n2768_001:0329b13": "是為出家者。明前人應聞無相出家。無相之",
    "T85n2768_001:0329b14": "中無有相利。無有功德故言無功德也。夫出",
    "T85n2768_001:0329b15": "家者。凡夫此人之心應聞無利無功德出家",
    "T85n2768_001:0329b16": "也。文言無彼此中間者。此文所以興。欲明",
    "T85n2768_001:0329b17": "空是萬有之原。能達空旨萬有得成。中觀云。",
    "T85n2768_001:0329b18": "以有空義故一切法得成。十二門云。由大分",
    "T85n2768_001:0329b19": "深義故得成六波羅蜜。故空是萬有之本。無",
    "T85n2768_001:0329b20": "彼者無涅槃。無此者無生死。中間者。無八聖",
    "T85n2768_001:0329b21": "道。此三既無。故萬法斯空。空是萬法原也。",
    "T85n2768_001:0329b22": "離六十二見以下。明空廣有所成。離者。明無",
    "T85n2768_001:0329b23": "此故得離諸見處。涅槃者。明無彼故得涅槃。",
    "T85n2768_001:0329b24": "智者所受。明無中間故得智者受也。降伏眾",
    "T85n2768_001:0329b25": "魔者。將魔出家。魔得五眼等。魔本彼惱雜惡。",
    "T85n2768_001:0329b26": "今離煩惱惡也。摧伏外道。將外道出家。超假",
    "T85n2768_001:0329b27": "名者。化彼得眾生空。眾生既空。於假名不染。",
    "T85n2768_001:0329b28": "故言出淤泥也。既出淤埿不為假名所縛。故",
    "T85n2768_001:0329b29": "言無繫著也。無我所以下。明法空。不存五陰",
    "T85n2768_001:0329c01": "言無我。所不納於境言無所受也。隨禪定離",
    "T85n2768_001:0329c02": "眾惡者。上離惡明一切惡。此離惡者明障空",
    "T85n2768_001:0329c03": "惡也。",
    "T85n2768_001:0329c04": "所以命阿難者。時情謂多聞者能為問疾。是",
    "T85n2768_001:0329c05": "以命也其人失在於不達應道。謂真極而有",
    "T85n2768_001:0329c06": "疾。此中凡三段。明法身之無疾。止止以下至",
    "T85n2768_001:0329c07": "得聞斯語。斷眾惡盡萬善備足。何有疾也。此",
    "T85n2768_001:0329c08": "中止以前有二意。前言身少者有疾當用牛",
    "T85n2768_001:0329c09": "乳。今者還以二止止之也。哩往者。哩往如來",
    "T85n2768_001:0329c10": "有疾之言。轉輪以下。第二明以下況上。明如",
    "T85n2768_001:0329c11": "來法身之無疾。行矣阿難者。速行矣而去。當",
    "T85n2768_001:0329c12": "知以下上明斷惡善足。明法身之無疾。自下",
    "T85n2768_001:0329c13": "明如來不墮法數。明無疾。行矣阿難者。行矣",
    "T85n2768_001:0329c14": "而取乳也。",
    "T85n2768_001:0329c15": "菩薩品菩薩品",
    "T85n2768_001:0329c16": "彌勒補處之士。豈容有其屈現受。不足彰維",
    "T85n2768_001:0329c17": "摩之高德。為兜率天王說不退轉行者。明彼",
    "T85n2768_001:0329c18": "天聞彌勒當生於彼欣情內著。是故問十住",
    "T85n2768_001:0329c19": "不退之行。淨名呵之遣諸天封著。所以為說",
    "T85n2768_001:0329c20": "不退行者。明彼天欣於此行得於菩提涅槃。",
    "T85n2768_001:0329c21": "由於其記得此果。得果由行發心。是以淨名",
    "T85n2768_001:0329c22": "一一非其五事。為用何生者。明心甚多耳。捉",
    "T85n2768_001:0329c23": "一心難不得記。過未現在耶者。明提一念之",
    "T85n2768_001:0329c24": "心以為三擬在三世。故定言過去未來現在",
    "T85n2768_001:0329c25": "耶。過去生已滅者。過去之心已滅不得記耶。",
    "T85n2768_001:0329c26": "未來生未至者。未至是未來無法。不得記也。",
    "T85n2768_001:0329c27": "現在不住者。念為三相成念念不住。不得記",
    "T85n2768_001:0329c28": "也。三處心無。其記安在。即時亦生亦老亦滅",
    "T85n2768_001:0329c29": "者。引佛語為證一念有三相。相分在三世。不",
    "T85n2768_001:0330a01": "得□□□生者是生相。老者是住相。滅者",
    "T85n2768_001:0330a02": "是滅相。文言若以無生至三菩提上□□□",
    "T85n2768_001:0330a03": "□□□□□□□空中亦不得記不破菩提",
    "T85n2768_001:0330a04": "但破記者。記於菩提是以合□□□□□□",
    "T85n2768_001:0330a05": "如生得受記者。上明空位中不得其記。此蹤",
    "T85n2768_001:0330a06": "空中得記。空應是□□□得記。今明如空",
    "T85n2768_001:0330a07": "中無生滅故。何有記也。所以者何者。所以彌",
    "T85n2768_001:0330a08": "勒得記便眾生同得者何。夫如者不二不異",
    "T85n2768_001:0330a09": "者。眾生彌勒同如不二。亦無彌勒得記眾生",
    "T85n2768_001:0330a10": "不得之異。空既無異。應同得也。第二從若彌",
    "T85n2768_001:0330a11": "勒得菩提至即菩提相。破菩提相也。第三若",
    "T85n2768_001:0330a12": "彌勒滅度以下至誘諸天子。破涅槃。第四實",
    "T85n2768_001:0330a13": "無發心者。破發心。亦無退者。破不退轉行也。",
    "T85n2768_001:0330a14": "捨於分別菩提之見以下重破菩提所以而",
    "T85n2768_001:0330a15": "然。明諸天子欣心菩提著相心多。是故重破。",
    "T85n2768_001:0330a16": "自下明菩提空。不論菩提。無性故空。但明菩",
    "T85n2768_001:0330a17": "提妙絕塵境。體無眾相故言為空。非謂無也。",
    "T85n2768_001:0330a18": "自下明破菩提。凡有其三。從至無生住滅故。",
    "T85n2768_001:0330a19": "菩提體空。捨分別菩提之見者。明菩提妙絕",
    "T85n2768_001:0330a20": "不可見也。所以者何。所以捨菩提見者何。不",
    "T85n2768_001:0330a21": "以身心得者。明菩提妙絕。絕於身心體。非身",
    "T85n2768_001:0330a22": "心。何其見也。寂滅以下凡有六段釋。初寂滅",
    "T85n2768_001:0330a23": "是菩提滅諸相故者。總明非身心得。是寂滅",
    "T85n2768_001:0330a24": "相也。第二從不觀是菩提至無憶念故。明菩",
    "T85n2768_001:0330a25": "提不觀於境不念境也。第三斷是菩提以下",
    "T85n2768_001:0330a26": "至無貪著故。明菩提斷於煩或。捨諸見離妄",
    "T85n2768_001:0330a27": "想故。明斷諸見。障諸願無貪著。斷五鈍。願者",
    "T85n2768_001:0330a28": "愛分別願。第四從順是菩提至實際故。明菩",
    "T85n2768_001:0330a29": "提無眾相體同三空。第五不二是菩提一句",
    "T85n2768_001:0330b01": "釋疑。上明順於三空謂為菩提。緣於三空故",
    "T85n2768_001:0330b02": "言為順。今言離意法故。無菩提為意。三空為",
    "T85n2768_001:0330b03": "法。故言離意法故也。下二句皆明菩提之體。",
    "T85n2768_001:0330b04": "第二知是菩提知眾生心行故者。上明菩提",
    "T85n2768_001:0330b05": "體空。時望心沒還。明菩提是有。了眾生心",
    "T85n2768_001:0330b06": "行。第三不會是菩提以下。上明菩提。了於心",
    "T85n2768_001:0330b07": "行時。情作有意而取。自下還明菩提之無相",
    "T85n2768_001:0330b08": "也。",
    "T85n2768_001:0330b09": "光嚴所以言不堪者。與居士問答。理乖屈於",
    "T85n2768_001:0330b10": "幾會居士言道場來不達萬行亦是道場這謂",
    "T85n2768_001:0330b11": "佛得道處為道場。來問居士。趣諸道場得三",
    "T85n2768_001:0330b12": "菩提。可得言從道場怪來其所以故言。道場",
    "T85n2768_001:0330b13": "者何所是。佛果言道場者。可乘之化物故有",
    "T85n2768_001:0330b14": "道義。能去眾生虛偽煩惱生其實解。喻之如",
    "T85n2768_001:0330b15": "道。萬行可履之向佛故有道義。萬行能去其",
    "T85n2768_001:0330b16": "惡生其妙解故有場義。從直心至諦是道場。",
    "T85n2768_001:0330b17": "從因說道場。從四諦說無所畏。故外境緣中",
    "T85n2768_001:0330b18": "說道場。力無畏以下亦是行中說。仰學果",
    "T85n2768_001:0330b19": "行為異。若與諸波羅蜜行相應者。教化所有",
    "T85n2768_001:0330b20": "未始不與萬行俱來向果。故言皆從道場來",
    "T85n2768_001:0330b21": "即時住佛所乘也。今明舉足下足者。無相之",
    "T85n2768_001:0330b22": "善為舉足。有相之慶為不足。亦可。自行為舉",
    "T85n2768_001:0330b23": "足化人為下足也。",
    "T85n2768_001:0330b24": "持世失幾在於不識真為不能應幾弘法。故",
    "T85n2768_001:0330b25": "不堪問疾。魔知不達。以女色施之直。破壞其",
    "T85n2768_001:0330b26": "道意。持世謂為帝釋。作身命財三常呵之。釋",
    "T85n2768_001:0330b27": "謂。身命財常。是以今言當觀無常以求善本",
    "T85n2768_001:0330b28": "者。明三不堅法得三堅法。即指不堅為善本。",
    "T85n2768_001:0330b29": "沈非我宜者。二種非宜。一以女色是在家所",
    "T85n2768_001:0330c01": "通非出家人宜。二者此諸女等道根將熟在",
    "T85n2768_001:0330c02": "於維摩。復非我宜。嬈固者。固猶漏也。欲令",
    "T85n2768_001:0330c03": "其人生諸漏失。如我應受者。有二種應受。一",
    "T85n2768_001:0330c04": "者色欲是我在家所通故言應受。二者其人",
    "T85n2768_001:0330c05": "幾悟必受我法復言應即即受。隨所應而為",
    "T85n2768_001:0330c06": "說法。剬魔令其從己受化。有法樂以下明以",
    "T85n2768_001:0330c07": "法自娛。移其先好心解則神悅。故名法樂。下",
    "T85n2768_001:0330c08": "明智惠善根皆是法樂體。樂常信佛至廣行",
    "T85n2768_001:0330c09": "施。明住前法樂體。從行施至廣菩提心。次第",
    "T85n2768_001:0330c10": "明六住中法樂體相。七住始得無生忍。能降",
    "T85n2768_001:0330c11": "魔。斷二種煩惱。修淨土八住所行。成就相好",
    "T85n2768_001:0330c12": "九住所行。樂嚴道場十住所行。樂聞深法不",
    "T85n2768_001:0330c13": "畏以下。通明三乘智惠善根。不樂非財者。",
    "T85n2768_001:0330c14": "明眾生應聞定得悟時以惠為非財。又解。道",
    "T85n2768_001:0330c15": "根將熟時不樂眾生根未熟時。樂近同學者。",
    "T85n2768_001:0330c16": "大乘之理彼我俱學故稱同學。心無恚礙者。",
    "T85n2768_001:0330c17": "於小乘學中化令從大。有恚在心。不能如是。",
    "T85n2768_001:0330c18": "不護惡人。害我道根。將護惡人道外慈茂。",
    "T85n2768_001:0330c19": "所存處大故須護也。善友是佛。近則生善。化",
    "T85n2768_001:0330c20": "轉其志。不樂本習。故言不樂五欲樂也。我已",
    "T85n2768_001:0330c21": "捨矣者。本意欲令發心。今以發矣。令修習受",
    "T85n2768_001:0330c22": "行。化緣須息故言捨矣。願所化之人法願具",
    "T85n2768_001:0330c23": "足。亦可。諸女轉教一切眾生使得法具足也。",
    "T85n2768_001:0330c24": "不復念本所習。領其微誡重啟其師。更以何",
    "T85n2768_001:0330c25": "行自防道心永固。有法名無盡者。即向法樂",
    "T85n2768_001:0330c26": "能轉化。通人為門。如以一燈傳暈千炷。法利",
    "T85n2768_001:0330c27": "亦然。燃百千燈本明不盡。夫一菩薩轉化無",
    "T85n2768_001:0330c28": "窮令使發心。而道意不滅。然化功歸己。增益",
    "T85n2768_001:0330c29": "功德有異於喻以化人言自防。處塵不染。亦",
    "T85n2768_001:0331a01": "實稱佛心。名為報恩也。後復重解。我已捨矣",
    "T85n2768_001:0331a02": "者。受必有益。捨亦蒙利。欲令諸天女等轉教",
    "T85n2768_001:0331a03": "無數令得發心。自亦蒙潤。彼此獲慶。故言具",
    "T85n2768_001:0331a04": "足也。我等云何者返請維摩。以何行為先。下",
    "T85n2768_001:0331a05": "答。當已化物為首。使群生普行五自歸已。此",
    "T85n2768_001:0331a06": "即教其作行之方也。下發心之流是其利也。",
    "T85n2768_001:0331a07": "諸姊者。前二種被法而言。以前曾為先。據",
    "T85n2768_001:0331a08": "人而言。以起為前。今解天女言姊者。以其不",
    "T85n2768_001:0331a09": "行始學前法故言姊也　次命善德而問疾",
    "T85n2768_001:0331a10": "者。明其德高。斯是其權現。受其屈不達於",
    "T85n2768_001:0331a11": "法。會不當如汝所設者。明財施不當於道根。",
    "T85n2768_001:0331a12": "當為法施之會者。明法施以稱根。法施所以",
    "T85n2768_001:0331a13": "勝者。明財施養形。法施養神。財施有竭。法施",
    "T85n2768_001:0331a14": "無盡。財施有前後。法施無前後。是故法施勝",
    "T85n2768_001:0331a15": "財施也。無前無後一時者。明眾生玄幾冥感",
    "T85n2768_001:0331a16": "法身嚮應。根藥不差。同時養神故。言一時供",
    "T85n2768_001:0331a17": "養一切眾生也。何謂也以下說法施體。謂以菩",
    "T85n2768_001:0331a18": "提起於慈心者。解慈義。以㯹菩提樂以解慈",
    "T85n2768_001:0331a19": "義。為令離苦得無上果。興於慈心為得正法。",
    "T85n2768_001:0331a20": "起於智惠為得智惠。起於檀波羅蜜為除慳",
    "T85n2768_001:0331a21": "貪也。以無無我法者。有我心在。瞋恚必起",
    "T85n2768_001:0331a22": "得無我空乃能忍辱。以離身心相者。離云",
    "T85n2768_001:0331a23": "言空。能解身心相空。方能有中翹懃也。以菩",
    "T85n2768_001:0331a24": "提相者。菩提體絕於眾相。能如此解一切法",
    "T85n2768_001:0331a25": "無性。方能有中行禪也。又解。㯹菩提集禪定",
    "T85n2768_001:0331a26": "法以求菩提也。解空故能有中施化。無相者。",
    "T85n2768_001:0331a27": "何由能不捨有為法。正以深解無相故也。得",
    "T85n2768_001:0331a28": "無作空門能示現受生。護持正法者。弘理不",
    "T85n2768_001:0331a29": "絕稱曰護持也。所以化物不捲。須有中方便",
    "T85n2768_001:0331b01": "能通正法。行四攝不捨。能度眾生。自下隨情",
    "T85n2768_001:0331b02": "消息也。又解。何謂法施之會。問法施之義也。",
    "T85n2768_001:0331b03": "何以名法施勝。自下解法施普同故所以勝",
    "T85n2768_001:0331b04": "也。下何謂也問法施體。起喜心者。喜對於",
    "T85n2768_001:0331b05": "瞋得邪果。今除其瞋獲得正果也。六念者。念",
    "T85n2768_001:0331b06": "三寶天戒施也。若六念成必由於思者。善思",
    "T85n2768_001:0331b07": "惟也。六和敬者。三業無違戒見施同慕從隨",
    "T85n2768_001:0331b08": "順故言和也。敬行此六必以真心為本。敬行",
    "T85n2768_001:0331b09": "邪曲莫能成記也。謟心濟己為邪命。質直養",
    "T85n2768_001:0331b10": "形為正命。直心為命必招正善之果也。大施",
    "T85n2768_001:0331b11": "主者。說大乘法為大。說三乘法為中。財施為",
    "T85n2768_001:0331b12": "下。今云大者。說大乘法施也。善德所以解瓔",
    "T85n2768_001:0331b13": "以奉維摩者。有二意。所上來善德設財施。意",
    "T85n2768_001:0331b14": "欲弘其法施之會。維摩應幾以弘法施。使",
    "T85n2768_001:0331b15": "二百人皆發菩提之心也。然時坐未知善德",
    "T85n2768_001:0331b16": "法施之意。是以解瓔以奉維摩表己意在法",
    "T85n2768_001:0331b17": "施也。二欲勵乞人之流發菩提心也。所以而",
    "T85n2768_001:0331b18": "然者。明維摩受瓔以一分奉難勝如來表己",
    "T85n2768_001:0331b19": "受敬之心一分與乞人表悲拔苦之極。是為",
    "T85n2768_001:0331b20": "敬上接下。其功齊矣。若其心平等。我等何為",
    "T85n2768_001:0331b21": "不發菩提心也。施一最下乞人。猶如如來福",
    "T85n2768_001:0331b22": "田之相以下齊上無所分別。等於大悲者。以",
    "T85n2768_001:0331b23": "上齊下。不望果報者。釋維摩法施以下准上",
    "T85n2768_001:0331b24": "以上齊下者。明於彼上下皆不望果報故能",
    "T85n2768_001:0331b25": "爾也。皆發菩提心者。明不但乞人發心諸人",
    "T85n2768_001:0331b26": "皆發。故言皆發菩提心也。",
    "T85n2768_001:0331b27": "文殊品文殊品",
    "T85n2768_001:0331b28": "所以此品興者。明淨名垂跡患流別悟癡愛",
    "T85n2768_001:0331b29": "德能致問故名為品也。群生根感時至故。命",
    "T85n2768_001:0331c01": "文殊以問疾。二士對談揚化津澤非一。是故",
    "T85n2768_001:0331c02": "如來命文殊以問疾也。初明來去之相。次辨",
    "T85n2768_001:0331c03": "病之所由。後明三惠化疾無方。初至且置是",
    "T85n2768_001:0331c04": "事。此即三章之初明也。亦是遍嘆維摩之高",
    "T85n2768_001:0331c05": "德。夷蕩群情計來去之相也。",
    "T85n2768_001:0331c06": "即以神力空其室內者。空去父母妻子一切",
    "T85n2768_001:0331c07": "床坐侍者悉除。生下諸品之論端也。除去所",
    "T85n2768_001:0331c08": "有及諸侍者。遍論除床坐弟子也。唯置一床",
    "T85n2768_001:0331c09": "以疾而臥者。生下借坐燈王之論也。即入舍",
    "T85n2768_001:0331c10": "見其室空者。上侍者以列空其室。除侍者等。",
    "T85n2768_001:0331c11": "所以復明。文殊見室內空者。明下夷去其患。",
    "T85n2768_001:0331c12": "正除文殊共來之者。是以別列見也。文言善",
    "T85n2768_001:0331c13": "來者。必有其益故言善來。不來以下正夷去",
    "T85n2768_001:0331c14": "去來之心。不來相而來者。來者當運。自滅言",
    "T85n2768_001:0331c15": "不來。假名相續至於毘耶言其來。不見而見",
    "T85n2768_001:0331c16": "義同之也。若來已更不來者。述維摩來去義",
    "T85n2768_001:0331c17": "同兩望為異。文殊增其去述前二種。毘耶望",
    "T85n2768_001:0331c18": "菴羅為來。菴羅發向毘耶言去。若來已者。已",
    "T85n2768_001:0331c19": "者滅也。更不來者。第二運言更當運自滅言",
    "T85n2768_001:0331c20": "不來去見亦同之。所以者何釋時情疑。時情",
    "T85n2768_001:0331c21": "謂。雖實中無於去來之者。何防定有所從來",
    "T85n2768_001:0331c22": "處定有所至之處。是以今釋所以釋無決定",
    "T85n2768_001:0331c23": "來去之處者。無所從來者。破定菴羅去。無所",
    "T85n2768_001:0331c24": "至者。破定毘耶所。可見者隨來也。且置是事",
    "T85n2768_001:0331c25": "者。遣來去之病。其義粗同故言且置是事也。",
    "T85n2768_001:0331c26": "是疾寧可忍不以下凡有三門。文殊但受其",
    "T85n2768_001:0331c27": "使不受言有所勅。文殊玄騰聖意而問訊也。",
    "T85n2768_001:0331c28": "寧可忍不者。眾生煩惱之病寧可忍不。第二",
    "T85n2768_001:0331c29": "問療治有損者。明煩惱之病可療治不也。第",
    "T85n2768_001:0332a01": "三問不至增乎者。明煩惱之病不大熾盛不",
    "T85n2768_001:0332a02": "也。下淨名所以不答者。非佛之辭故不答也。",
    "T85n2768_001:0332a03": "慇懃致問無量者。毘有三問。廣便應多故言",
    "T85n2768_001:0332a04": "致問無量也。是疾何所因起以下。明文殊傳",
    "T85n2768_001:0332a05": "佛語而問。從癡有愛則我病生者。答第二問。",
    "T85n2768_001:0332a06": "其生久如者。今明從眾生有癡愛病根感我",
    "T85n2768_001:0332a07": "來。莫問遠近。隨感則病生也。一切眾生得不",
    "T85n2768_001:0332a08": "病以下。明感盡則病滅。答第三問。當云何",
    "T85n2768_001:0332a09": "滅以大悲起者。答第一問。何所因起。明由大",
    "T85n2768_001:0332a10": "悲故能現其病。故言因大悲起也。此室何以",
    "T85n2768_001:0332a11": "空以下。非是論病之次第。應取下文所疾為",
    "T85n2768_001:0332a12": "何等相接此文也。所以中起此文者。由上佛",
    "T85n2768_001:0332a13": "國品中現於淨土。其土之中唯有大菩薩為",
    "T85n2768_001:0332a14": "侍者。時坐而復著此二事。其心介然則受法",
    "T85n2768_001:0332a15": "不濃。是以欲去此二患故起此文也。空何以",
    "T85n2768_001:0332a16": "空者。明淨土空無。待者。問待者諸菩薩何以",
    "T85n2768_001:0332a17": "空無也。諸佛國土亦復皆空者。正明國土空",
    "T85n2768_001:0332a18": "以遣封情也。又以何為空者。國土為當本來",
    "T85n2768_001:0332a19": "無性故空。為當強用智觀作空也。答曰以空",
    "T85n2768_001:0332a20": "空者。明本來空故空也。又問空何用空者。但",
    "T85n2768_001:0332a21": "說一空。何用空空之名也。答曰以無分別空",
    "T85n2768_001:0332a22": "故空者。以眾生著空故我說空。復空故有二",
    "T85n2768_001:0332a23": "空之名也。又問空可分別耶。空體無殊。何",
    "T85n2768_001:0332a24": "得分別。後空異前空耶。答曰分別亦空者。明",
    "T85n2768_001:0332a25": "後空遣前空故言空此空亦無故言分別亦空",
    "T85n2768_001:0332a26": "也。又問空當於何求者。上來明色陰空。自下",
    "T85n2768_001:0332a27": "明四陰空。空有其三。初明諸見空。次明佛解",
    "T85n2768_001:0332a28": "脫皆空。後明中間一切心行空也。當於何求",
    "T85n2768_001:0332a29": "者。問求空之處在何。答曰以六十二見中也。",
    "T85n2768_001:0332b01": "又問諸見體空何處中求。答以解脫體上本",
    "T85n2768_001:0332b02": "來無請見故言解脫中求也。何無侍以下。遣",
    "T85n2768_001:0332b03": "著菩薩之空。一切眾魔皆吾侍者。明眾魔體",
    "T85n2768_001:0332b04": "空能達其空。便能因緣之中化魔從教為弟",
    "T85n2768_001:0332b05": "子。即其侍者何獨菩薩貴也。得遣著心。外道",
    "T85n2768_001:0332b06": "亦然也。此病為何等相以下。除其封著已竟。",
    "T85n2768_001:0332b07": "今還論其病空也。我病無形者。明病體空。身",
    "T85n2768_001:0332b08": "心合者。上雖言病無其形。可不與身心合也。",
    "T85n2768_001:0332b09": "答非身心合者。明身心空其病安在也。又問",
    "T85n2768_001:0332b10": "地大水火以下。上明五陰無病故空。身下偏",
    "T85n2768_001:0332b11": "就四大色陰以明。即離無病故空也。非地大",
    "T85n2768_001:0332b12": "者。明地大緣假無性故空。空故非即地大也。",
    "T85n2768_001:0332b13": "聞言非即便謂離大調然更有病體。亦不離",
    "T85n2768_001:0332b14": "者。破其計異也。而眾生病從四大起是故我",
    "T85n2768_001:0332b15": "病者。明眾生從四大有煩惱病根感於我。是",
    "T85n2768_001:0332b16": "故我病也。云何慰喻有疾菩薩者。明文殊是",
    "T85n2768_001:0332b17": "問疾之人。所以返問維摩者。而上維摩言從",
    "T85n2768_001:0332b18": "眾生有癡愛根感於我故則病生。是為無病",
    "T85n2768_001:0332b19": "而現病。善達於病原。故返問也。說身無常以",
    "T85n2768_001:0332b20": "下教菩薩慰喻之方。觀望此中教慰喻唯性",
    "T85n2768_001:0332b21": "地以上。何以知然下。經文言當識宿世無數",
    "T85n2768_001:0332b22": "劫苦果。當識苦有限者。明知不退菩薩知其",
    "T85n2768_001:0332b23": "有限也。若論習種性者。猶是其退。其苦無",
    "T85n2768_001:0332b24": "邊。何能識苦有邊也。說身無常以下四句。皆",
    "T85n2768_001:0332b25": "教彼菩薩作中道之觀。不同凡夫聲聞也。說",
    "T85n2768_001:0332b26": "悔先罪而不說入於過者。明先作其罪感於",
    "T85n2768_001:0332b27": "當果。果未現故。言悔先罪。而不說入過去",
    "T85n2768_001:0332b28": "者。明過去已滅非今猶在而悔滅也。當識無",
    "T85n2768_001:0332b29": "數劫苦愍於彼病者。明教實病菩薩愍一切",
    "T85n2768_001:0332c01": "眾生煩惱之病也。當識無數劫苦者。識苦有",
    "T85n2768_001:0332c02": "限以化眾生也。文言云何調伏其心以下。明",
    "T85n2768_001:0332c03": "教習種菩薩作調伏之觀。猶是慰喻之人。但",
    "T85n2768_001:0332c04": "始者為慰喻轉明為調伏也。就此中大略有",
    "T85n2768_001:0332c05": "二。從初盡不取證也。明自行調伏。第二從設",
    "T85n2768_001:0332c06": "身有苦以下。明外化調伏就初段中有三。從",
    "T85n2768_001:0332c07": "初盡不言我滅當起法相。第一明眾生空。第",
    "T85n2768_001:0332c08": "二從為滅法相應作是念以下盡得是平等。",
    "T85n2768_001:0332c09": "明法空。第三從無餘病以下。明去相善亦除",
    "T85n2768_001:0332c10": "空智也。就前眾生空中有二義。一從過去煩",
    "T85n2768_001:0332c11": "惱得身。初至身亦無我是。第二從又此病起",
    "T85n2768_001:0332c12": "以下。明現在起我之惑復得未來之身應當",
    "T85n2768_001:0332c13": "斷也。又一家解。就調伏有二。從初盡不言我",
    "T85n2768_001:0332c14": "滅。亦明眾生空。現在過去二義感果亦同。但",
    "T85n2768_001:0332c15": "此中破即離我異。從初至當起法相。破離陰",
    "T85n2768_001:0332c16": "我。應作是念以下。明去即陰我。何以知之。起",
    "T85n2768_001:0332c17": "唯五陰滅唯五陰。是生滅法。有何我也。各不",
    "T85n2768_001:0332c18": "相知以下。猶是破即陰我。但以各不相知為",
    "T85n2768_001:0332c19": "異。為滅法相以下。破法空中患人常解得眾",
    "T85n2768_001:0332c20": "生空去我不盡。復觀法遣之。名為法空。此亦",
    "T85n2768_001:0332c21": "可爾。又時人解計五陰法為決定神我。亦是",
    "T85n2768_001:0332c22": "顛倒。今觀此法作空去法上或心故言法空。",
    "T85n2768_001:0332c23": "非謂去眾生我。不盡復觀法遣之名為法空。",
    "T85n2768_001:0332c24": "離我所者。正應明我所空。所以言我空者。要",
    "T85n2768_001:0332c25": "得法空我患。斯盡是故明也。謂離二法者。非",
    "T85n2768_001:0332c26": "我之與所二法。橫計神我及出世涅槃此為",
    "T85n2768_001:0332c27": "二法。如此二法無決定性。所以空也。不念",
    "T85n2768_001:0332c28": "內外者。三界身為內。出世涅槃為外。但以名",
    "T85n2768_001:0332c29": "字者。但有計實之名字。推體無真實。故言空。",
    "T85n2768_001:0333a01": "有此言也。無有餘病者。計法空患是眾生之",
    "T85n2768_001:0333a02": "餘。今此二患俱亡故故言無餘也。唯有空病",
    "T85n2768_001:0333a03": "空病亦空者。空能生病。名空為病。此病亦空",
    "T85n2768_001:0333a04": "故言空病亦空。又解。計空之心為空病。所緣",
    "T85n2768_001:0333a05": "之空亦是空。病此空亦空也。以無所愛者。依",
    "T85n2768_001:0333a06": "前科判此猶在自行中。依於後解自此以下",
    "T85n2768_001:0333a07": "盡菩薩之謂。明調伏菩薩教彼外化調伏於",
    "T85n2768_001:0333a08": "後也。以無所受者。明得三種空故言無所受。",
    "T85n2768_001:0333a09": "而受諸受者。明有中施化。所以爾者。明此菩",
    "T85n2768_001:0333a10": "薩未具佛法。必索空解乃能成就萬行。不如",
    "T85n2768_001:0333a11": "聲聞宜取滅度證。設身有苦者。教實菩薩化",
    "T85n2768_001:0333a12": "前眾生。設身有苦亦悲愍眾生。我自除病亦",
    "T85n2768_001:0333a13": "除眾生也。但除其病者。除眾生惑心。而不除",
    "T85n2768_001:0333a14": "法者。本來我無其惑心。下實法可除。我心為",
    "T85n2768_001:0333a15": "病本。有我心故能為攀緣。謂之三界者。明攀",
    "T85n2768_001:0333a16": "緣之心亦在三界外。但三界喜心起故謂之三",
    "T85n2768_001:0333a17": "界也。三界內起為內見。計神我如來出三界",
    "T85n2768_001:0333a18": "者為外見。此二體空故言無所得也。為斷老",
    "T85n2768_001:0333a19": "病者。為教眾生令斷老病。自亦能斷。是菩提",
    "T85n2768_001:0333a20": "者。亦可。是前所化菩薩菩提。亦可。由教化眾",
    "T85n2768_001:0333a21": "生功來歸亡。是化主菩提。若不能化物。但自",
    "T85n2768_001:0333a22": "為己修治功德。為無惠利於眾生。亦無功來",
    "T85n2768_001:0333a23": "鍾已。勝怨者。自患能除復除他患。乃名為勇。",
    "T85n2768_001:0333a24": "菩薩亦爾。自除老死亦為眾生也。復作是念",
    "T85n2768_001:0333a25": "以下。上來總明生法二空。此中明相善亦",
    "T85n2768_001:0333a26": "除。猶是外化調伏中事。如我此病非實非有",
    "T85n2768_001:0333a27": "者。明調伏菩薩病體空非真非有。眾生病亦",
    "T85n2768_001:0333a28": "非真非有者。所化眾生病體亦空。即應捨離",
    "T85n2768_001:0333a29": "者。明著之善應捨離也。所以者何者。所以捨",
    "T85n2768_001:0333b01": "愛見悲者何。斷客塵煩惱者。有二義。一明愛",
    "T85n2768_001:0333b02": "見悲從客塵而生。二明愛見能生煩惱。有此",
    "T85n2768_001:0333b03": "二義。愛見悲即是客塵煩惱。是以應捨愛見",
    "T85n2768_001:0333b04": "悲也。亦可。所以應捨愛見悲者何。菩薩斷",
    "T85n2768_001:0333b05": "客煩惱時。欲起無相大悲故言而起大悲也。",
    "T85n2768_001:0333b06": "下釋愛見有疲厭也。無相厭無相厭故則處處",
    "T85n2768_001:0333b07": "無帶。故言不為覆也。文言何謂縛何謂解者。",
    "T85n2768_001:0333b08": "含有多義。一意正是愛見不解。於空有中生",
    "T85n2768_001:0333b09": "著。更有生著者。何謂是以下出禪中生著淨",
    "T85n2768_001:0333b10": "土中生著空中生著。悲下有四句大判。住前",
    "T85n2768_001:0333b11": "菩薩以為縛。初住以上名為解。所以住前為",
    "T85n2768_001:0333b12": "縛者。明此菩薩具煩惱性。未得無始能伏斷。",
    "T85n2768_001:0333b13": "未能永斷。名世間道。是故於空有觀行不能",
    "T85n2768_001:0333b14": "不著。著故名縛。所以名初住以上為解者。十",
    "T85n2768_001:0333b15": "住經云。是人能永斷煩惱已得無漏。捨世間",
    "T85n2768_001:0333b16": "道入出世間道。生在佛家。名空理為佛家種",
    "T85n2768_001:0333b17": "性。無可幾嫌。是故於空有不著得名為解。",
    "T85n2768_001:0333b18": "無方便者。無初住無相方便。有方便者。據初",
    "T85n2768_001:0333b19": "住語。無惠方便縛者。無初住觀空惠。言有",
    "T85n2768_001:0333b20": "者。亦據初住語正。以有中不亡相。於空亦有",
    "T85n2768_001:0333b21": "著。若存著空緣。有亦不亡於有。若亡於空緣",
    "T85n2768_001:0333b22": "有亦不存。所以爾者。空有相資故也。若爾以",
    "T85n2768_001:0333b23": "住二縛據性種解行。二解在於初住以上也。",
    "T85n2768_001:0333b24": "又一家解。無方便有方便有惠無惠。皆是性",
    "T85n2768_001:0333b25": "種性有資不資。若菩薩於有中生著不能亡",
    "T85n2768_001:0333b26": "相。後入於空依然生著。何以而然。別無有中",
    "T85n2768_001:0333b27": "方便資也。若能於有中不存其著。後入於空",
    "T85n2768_001:0333b28": "亦不生著。何以而然。由前有中方便資故得",
    "T85n2768_001:0333b29": "其爾。無惠方便縛者。明彼菩薩雖住於空而",
    "T85n2768_001:0333c01": "於空惠不成就也。不斷貪欲故言住貪欲。後",
    "T85n2768_001:0333c02": "至有中無此空惠資。有中而生於著縛於行",
    "T85n2768_001:0333c03": "者。故言無惠方便縛。有惠方便解者。能於",
    "T85n2768_001:0333c04": "空中不存於著斷貪欲。後至有中而不生著",
    "T85n2768_001:0333c05": "不縛行者。故言有惠方便解。此中言無方便",
    "T85n2768_001:0333c06": "惠者。皆無亡相者言無亦有不亡相者觀身",
    "T85n2768_001:0333c07": "無常以下必也。正其名上雖言惠。以方便未",
    "T85n2768_001:0333c08": "有旨。當今明觀空者為惠觀有者為方便。身",
    "T85n2768_001:0333c09": "不離病者。身外實無病。病不離身。病外更無",
    "T85n2768_001:0333c10": "身。是病是身非新非故者。明其身病皆空也。",
    "T85n2768_001:0333c11": "文言有疾菩薩如是調伏其心者。在空調伏",
    "T85n2768_001:0333c12": "心。不住其中者。還遣聞言在調伏。謂常在於",
    "T85n2768_001:0333c13": "空同於聲聞。是故言不在其中也。亦復不住",
    "T85n2768_001:0333c14": "不調伏心。不同凡夫。自下廣明夷此二家行",
    "T85n2768_001:0333c15": "於中道也。",
    "T85n2768_001:0333c16": "不思議品不思議品",
    "T85n2768_001:0333c17": "當於何坐者。因空室生上問。何以空為除分",
    "T85n2768_001:0333c18": "別之見。令空得顯。空理獲利。於上聖益有由。",
    "T85n2768_001:0333c19": "寄心近事身子生念。因念呵之。言違而理順。",
    "T85n2768_001:0333c20": "因其空旨下。諸天子發心即其事也。為法來",
    "T85n2768_001:0333c21": "也者。欲使移心在法。得明法相理是無求。遣",
    "T85n2768_001:0333c22": "其求著之情。身子知識難因床坐生念。意在",
    "T85n2768_001:0333c23": "求法。故言為法。不貪軀命者。不貪生死軀",
    "T85n2768_001:0333c24": "命。何況安軀命之處。夫求法者以下廣釋不",
    "T85n2768_001:0333c25": "貪求軀命意也。不應計有色乃至界入成就。",
    "T85n2768_001:0333c26": "由是求生死。非是真求之謂也。不應計有三",
    "T85n2768_001:0333c27": "界容身之處然後求法。又不應計三寶定實",
    "T85n2768_001:0333c28": "之性求學之處。亦不應念四諦。是定性空是",
    "T85n2768_001:0333c29": "所解之境。所以者何。以不得存有而求法者。",
    "T85n2768_001:0334a01": "何亦應所以不存三寶三界陰入界等。此所",
    "T85n2768_001:0334a02": "以者何盡釋上六法。但文略不能具安也。若",
    "T85n2768_001:0334a03": "存定有無。即是戲論。與法相理乖。何名求",
    "T85n2768_001:0334a04": "法。凡言戲論者。躁動不定無所專執所論無",
    "T85n2768_001:0334a05": "當。若著有無即是戲心。隨執心定必論在言。",
    "T85n2768_001:0334a06": "若爾何關於法。法名寂滅以下。還播上所存",
    "T85n2768_001:0334a07": "有名求法。法名寂滅者。冥諦理是寂滅之法。",
    "T85n2768_001:0334a08": "若謂五陰是生滅。是求生滅。非求寂滅真法。",
    "T85n2768_001:0334a09": "法名無染。若染於十二是求十二。非求無染",
    "T85n2768_001:0334a10": "之法。真法無行處。若存十八。是求行法。非",
    "T85n2768_001:0334a11": "求無行之法。法無取捨者。業感三界報身為",
    "T85n2768_001:0334a12": "取。背下生上為捨。下生亦然。若存三界。可",
    "T85n2768_001:0334a13": "取可捨。是求取捨之法。非真淨無取捨之法。",
    "T85n2768_001:0334a14": "法無處所若存三寶是求處所之法非真求無",
    "T85n2768_001:0334a15": "處所之法。法名無相若存苦是求苦相非求",
    "T85n2768_001:0334a16": "真法。法名無住。若存滅是住。是名求住。非",
    "T85n2768_001:0334a17": "求真諦無住之法。法無見聞覺知。若存道體。",
    "T85n2768_001:0334a18": "是見聞覺知。是名求道。非求真法。法名無為。",
    "T85n2768_001:0334a19": "若存集是有為。是名求集。非求真法。若求真",
    "T85n2768_001:0334a20": "法。於一切法應無所求。居士問文殊。何處國",
    "T85n2768_001:0334a21": "土有好上妙之坐者。上違身子為欲益物。五",
    "T85n2768_001:0334a22": "百天子得法眼淨。是上違身子之意也。今順",
    "T85n2768_001:0334a23": "文殊得顯不思議之迹下天子發心。是順益",
    "T85n2768_001:0334a24": "也。今取坐乃問文殊者。至欲彰文殊無方所",
    "T85n2768_001:0334a25": "逕事遠靜形入定妙坐自應本迹事彰。故言",
    "T85n2768_001:0334a26": "現神通力。正明維摩不思議大士之心。見法",
    "T85n2768_001:0334a27": "無定性。隨心所成去來無閡。即是解脫妙智",
    "T85n2768_001:0334a28": "之能。降已以還。觀迹不測其本。故曰不思議。",
    "T85n2768_001:0334a29": "坐既高廣。內相合容。外不迫迮。亦是不思議",
    "T85n2768_001:0334b01": "之迹。當建立汝身與坐像等。明彼佛身長八",
    "T85n2768_001:0334b02": "萬四千由旬坐亦如之。坐則四萬二千由旬。",
    "T85n2768_001:0334b03": "故言如彼坐像。又言如彼坐者。借彼土菩薩",
    "T85n2768_001:0334b04": "之坐。何以得知。維摩借坐欲安大眾。佛坐高",
    "T85n2768_001:0334b05": "廣乃八萬四千。是以知也。像者噵彼佛坐像",
    "T85n2768_001:0334b06": "也　故言如坐像。由福薄感見而不從心用。言",
    "T85n2768_001:0334b07": "不能昇。為燈王作禮乃可坐者。法身妙應致",
    "T85n2768_001:0334b08": "敬必濃　還藉此一福可為身用。身子覩大士",
    "T85n2768_001:0334b09": "所為妙出二乘。所以加嘆。小室容大乃至四",
    "T85n2768_001:0334b10": "天。都為不思議也。有解脫以下。廣明一切不",
    "T85n2768_001:0334b11": "思議事。成就四大轉變迭相容納。或就形聲",
    "T85n2768_001:0334b12": "時節皆不思議也。有眾生應有七日壽命心",
    "T85n2768_001:0334b13": "樂久住。菩薩稱其心願演七日為一劫。應有",
    "T85n2768_001:0334b14": "一劫壽命。不樂久住。即促一劫為七日。皆未",
    "T85n2768_001:0334b15": "覺之者。大士所為已所不逮。如盲不矚萬像。",
    "T85n2768_001:0334b16": "嗟嘆深矣。勸知發心習。大有可怖之理。自恨",
    "T85n2768_001:0334b17": "習小。為教所局。於大乘絕分。其猶敗種。皆應",
    "T85n2768_001:0334b18": "號泣聲振三千。聲不必至三千。但求大涅槃",
    "T85n2768_001:0334b19": "悲嘆情重。痛甚割膚應至三千。菩薩大欣慶。",
    "T85n2768_001:0334b20": "是己之分勸。若能發心得解不思議者。魔王",
    "T85n2768_001:0334b21": "外道不能加害。不列魔王者。上明魔所不加",
    "T85n2768_001:0334b22": "小。菩薩未能深解大士現為魔王乞士。逼試",
    "T85n2768_001:0334b23": "菩薩令其堅固。恐不識真偽。至欲安慰其懷",
    "T85n2768_001:0334b24": "也。此品中未科格。大判不過二種。從初至得",
    "T85n2768_001:0334b25": "法眼淨。明第一義諦不思議。第二從爾時長",
    "T85n2768_001:0334b26": "者以下訖品。明世諦不思議也。",
    "T85n2768_001:0334b27": "觀眾生品觀眾生品",
    "T85n2768_001:0334b28": "觀眾生所以興者。因前章末天子等發心即",
    "T85n2768_001:0334b29": "為菩薩必入生死施化。云何觀前眾生。見眾",
    "T85n2768_001:0334c01": "生體性空寂假名故有正。以假名眾生不定",
    "T85n2768_001:0334c02": "故可化令從正故。以觀眾生為名也。此品大",
    "T85n2768_001:0334c03": "判凡有二段。從始至立一切法。明觀眾生。二",
    "T85n2768_001:0334c04": "明大菩薩現為天女對身子論議廣明不二之",
    "T85n2768_001:0334c05": "道。",
    "T85n2768_001:0334c06": "初至云何觀眾生者。為小菩薩問答。言如幻",
    "T85n2768_001:0334c07": "師見幻識無實之甚。菩薩觀眾生空應如是。",
    "T85n2768_001:0334c08": "凡夫見水中月謂為實月。小菩薩應同大菩",
    "T85n2768_001:0334c09": "薩。智者知萬法如水影之不實。諸句類爾。通",
    "T85n2768_001:0334c10": "明即離我。就文難可取別。文殊問若無眾生云",
    "T85n2768_001:0334c11": "何有益。為假名眾生說其空法。明知空無其",
    "T85n2768_001:0334c12": "實生非無假名者。為說其空令其契解此理。",
    "T85n2768_001:0334c13": "永得涅槃畢竟離苦。乃是與樂之極。得名真",
    "T85n2768_001:0334c14": "實慈。就中凡三文。從初至如虛空故。就理以",
    "T85n2768_001:0334c15": "名慈。從羅漢以下就人以名慈。從菩提以下",
    "T85n2768_001:0334c16": "就眾行以名慈。所以名理為慈者。從理得樂",
    "T85n2768_001:0334c17": "緣中說慈也。行寂滅慈者。慈心中教前眾生",
    "T85n2768_001:0334c18": "修行寂滅。解理之心是樂。即名寂滅為慈。無",
    "T85n2768_001:0334c19": "所生者。釋上寂滅句。行不熱慈者。空理能除",
    "T85n2768_001:0334c20": "煩惱熱。行無諍慈者。亦以理能除諍也。諸句",
    "T85n2768_001:0334c21": "義類相似盡如虛空故。皆是緣中說盡取說",
    "T85n2768_001:0334c22": "者。內心為慈。行羅漢慈者。教前眾生修行斷",
    "T85n2768_001:0334c23": "煩惱。得作羅漢人。此人盡苦得樂。名人為",
    "T85n2768_001:0334c24": "慈。論慈正是菩薩內心。就所化人名。行菩薩",
    "T85n2768_001:0334c25": "慈者。教前眾生修行。作菩薩人。曠劫積德。",
    "T85n2768_001:0334c26": "在苦不染。壞樂自居。故名人為慈。安眾生",
    "T85n2768_001:0334c27": "者。釋菩薩之行。正以安人為先。教前眾生修",
    "T85n2768_001:0334c28": "行。未來得作如來人。畢竟離苦受樂之極。故",
    "T85n2768_001:0334c29": "名人為慈。下句皆釋上句。行佛慈亦就人名",
    "T85n2768_001:0335a01": "慈。前眾生修行成自然智。即是果為慈。無因",
    "T85n2768_001:0335a02": "得者。種智果生時。累外而來無相似因得故",
    "T85n2768_001:0335a03": "言自然。行菩提。慈亦就果明慈。無等亦爾。行",
    "T85n2768_001:0335a04": "大悲慈者。教前眾生修行得菩薩地中大悲",
    "T85n2768_001:0335a05": "行。此心能拔苦盡爾。即是至樂。名大悲心為",
    "T85n2768_001:0335a06": "慈。因中說慈。自下諸句類爾。次問悲。答。菩",
    "T85n2768_001:0335a07": "薩所作功德皆與一切眾生令使離苦。真名",
    "T85n2768_001:0335a08": "大悲。又問。生死有畏何所依杖。用慈心化物。",
    "T85n2768_001:0335a09": "當依如來功德之力。若欲依之。當先作何法",
    "T85n2768_001:0335a10": "行。修習功德行者依之。若能兼彼我化善歸",
    "T85n2768_001:0335a11": "焉故言之當住度脫一切眾生。若內慈未消。",
    "T85n2768_001:0335a12": "遇緣斯閱。若得妙悟在心。有惑斯盡。應感從",
    "T85n2768_001:0335a13": "緣見聞蒙益。答言。欲度眾生。當除煩惱。生福",
    "T85n2768_001:0335a14": "藉於有心。滅惑要由冥解。故答言。當修行空",
    "T85n2768_001:0335a15": "之正念。問。云何得此空解正念。答。心行性",
    "T85n2768_001:0335a16": "空故。無性可生無法可滅。問。何法無此生滅",
    "T85n2768_001:0335a17": "之性。不善業假名因緣而有。無實性可生。善",
    "T85n2768_001:0335a18": "業假緣而有。無性可滅。互舉一邊至欲明。煩",
    "T85n2768_001:0335a19": "惱無定性。所以可除。問。善惡業體誰為因。所",
    "T85n2768_001:0335a20": "以本其次第欲明。從緣生法無性故。空并列",
    "T85n2768_001:0335a21": "五陰生。或次第善惡由作起故。以身為本。身",
    "T85n2768_001:0335a22": "從貪欲生。即以為本。問。貪欲諸行誰為本。虛",
    "T85n2768_001:0335a23": "妄分別受心為本。問。受以誰為本。顛倒想為",
    "T85n2768_001:0335a24": "本。問。想以誰為本。無住識為本。識是攀緣之",
    "T85n2768_001:0335a25": "初無本。從識立四陰一切法也。華著身不墮",
    "T85n2768_001:0335a26": "者。將對身子生論。欲除時坐分別之心。道素",
    "T85n2768_001:0335a27": "位成。塵潔事隔。故欲去之。凡遺飾在心不在",
    "T85n2768_001:0335a28": "於事。問。何故去華。染生於心亦由於緣。無",
    "T85n2768_001:0335a29": "心之境而有分別之拔。出家之法實絕容飾。",
    "T85n2768_001:0335b01": "華在於己則同塵染。是以去之。勿謂此華分",
    "T85n2768_001:0335b02": "別之異。所以無之者何。分別是心。無心之華",
    "T85n2768_001:0335b03": "何所分別。謂華有分別者。即是分別之心。故",
    "T85n2768_001:0335b04": "言仁者自生分別想耳。為行佛所得寂滅涅",
    "T85n2768_001:0335b05": "槃真法。然後出家。應以無相為懷。心有分別。",
    "T85n2768_001:0335b06": "真不如法。若亡分別冥契寂滅。如是如法大",
    "T85n2768_001:0335b07": "士華所不著。已斷分別故爾。內壞真解萬相",
    "T85n2768_001:0335b08": "不染。故言已斷一切分別相故。未能如此。",
    "T85n2768_001:0335b09": "華則隨著。內有分別。色香隨著。止此久如。其",
    "T85n2768_001:0335b10": "德若此。如耆年得解脫。理時豈見有久近之",
    "T85n2768_001:0335b11": "相。答。空故無久近。身子謬取乃得解脫以來",
    "T85n2768_001:0335b12": "久近。故言久也。天曰。耆年得解脫。時空有久",
    "T85n2768_001:0335b13": "近耶。方悟空中無久近亦無所說。故默不答。",
    "T85n2768_001:0335b14": "若知解脫性空。言語性亦空。假言說空何所",
    "T85n2768_001:0335b15": "防也。豈離文字未解脫相。所以。文字性空同",
    "T85n2768_001:0335b16": "解脫性空者何。以多釋少。一切諸法皆無性",
    "T85n2768_001:0335b17": "故空解脫。亦以性不可得說解脫空。身子作",
    "T85n2768_001:0335b18": "難。若萬方法皆無實故空。佛何故說斷婬",
    "T85n2768_001:0335b19": "怒癡而得解脫。應當無法。何以得離。佛為",
    "T85n2768_001:0335b20": "婬怒癡人說斷婬怒癡方得解脫。亡詮之人",
    "T85n2768_001:0335b21": "契婬怒癡空即是解脫心。身子實欲作難言",
    "T85n2768_001:0335b22": "嘆善哉。譏辨超於人。必有妙德所問。何得何",
    "T85n2768_001:0335b23": "證。有得是著。永上所說。答。有為是可得。無",
    "T85n2768_001:0335b24": "為果可證。得證在心。觸事斯滯。即增上慢能",
    "T85n2768_001:0335b25": "作無得證之解。所習必勝。於三乘中志求何",
    "T85n2768_001:0335b26": "乘。有求存勝。亦求所說。以小乘法化眾生故。",
    "T85n2768_001:0335b27": "求聲聞乘。乃至以大悲化眾生故。我為大乘",
    "T85n2768_001:0335b28": "為物故求。實自無求無乘也。乘無存勝之心。",
    "T85n2768_001:0335b29": "如人入瞻蔔林以下。雖無著於勝求。大乘理",
    "T85n2768_001:0335c01": "中亦勝勸一切眾生。宜應修習故加嘆。大乘",
    "T85n2768_001:0335c02": "理無二乘故。但聞佛功德之香。止逕十二年",
    "T85n2768_001:0335c03": "順。答。身子言。有此妙德。何以不轉女身。似",
    "T85n2768_001:0335c04": "若形不免累。天曰。受此一化以來不見女像",
    "T85n2768_001:0335c05": "定性。何所轉也。自化人無實以喻女人無實。",
    "T85n2768_001:0335c06": "萬法亦然。轉身子形。欲令受解。天自改質。證",
    "T85n2768_001:0335c07": "其無性。問。何不轉女身者。頗有定女可轉作",
    "T85n2768_001:0335c08": "不方悟之也。若性是定。不應可轉。轉為女形。",
    "T85n2768_001:0335c09": "應以無性故變。疑於二邊故言不知何轉變",
    "T85n2768_001:0335c10": "為女身。天答。無其定性可轉。故言女定性可",
    "T85n2768_001:0335c11": "轉。一切女人亦應有定性可轉。如舍利弗無",
    "T85n2768_001:0335c12": "性故可轉。一切女人及萬法亦無性故可轉",
    "T85n2768_001:0335c13": "哉。佛說一切諸法非男女定性故定。女身色",
    "T85n2768_001:0335c14": "相今何所在者。反問身子令解。答。今是男形",
    "T85n2768_001:0335c15": "無向女形。女身相空。空亦空。故言不在。述其",
    "T85n2768_001:0335c16": "所解以當理。故引萬法亦無在無不在。佛所",
    "T85n2768_001:0335c17": "說猶是作難。既有如此妙德。生處必妙。故問",
    "T85n2768_001:0335c18": "當生何處。引化答之。化雖生而非生。如化之",
    "T85n2768_001:0335c19": "不生。我亦不生。眾生同我亦無實生。引高則",
    "T85n2768_001:0335c20": "大乘可階。故問之如得菩提。汝還為凡夫。吾",
    "T85n2768_001:0335c21": "實得菩提。復問。若無實得菩提。今諸佛得菩",
    "T85n2768_001:0335c22": "提已得當得。此言何號。答。皆是世俗文字數",
    "T85n2768_001:0335c23": "故假名為得。無實得者。同汝之無得。何以知。",
    "T85n2768_001:0335c24": "前文言菩提無住處無法可得無有得者無人",
    "T85n2768_001:0335c25": "能得。故知無實得者。維摩彰其遠德。令身子",
    "T85n2768_001:0335c26": "止論亦有心欣仰了。",
    "T85n2768_001:0335c27": "佛道品佛道品",
    "T85n2768_001:0335c28": "文殊菩薩處生死化物。善惡斯涉煩修。可知",
    "T85n2768_001:0335c29": "在惡事返。故問。云何得通達佛道。維摩答。",
    "T85n2768_001:0336a01": "同事為惡。行於非道。內無塵染。導之以正。即",
    "T85n2768_001:0336a02": "名通達佛道。問。同塵便應有染。云何行於非",
    "T85n2768_001:0336a03": "道而無其惡。答。惡從心生不在事理。雖同無",
    "T85n2768_001:0336a04": "間內無惱恚之心。所以不同塵染。化物故生",
    "T85n2768_001:0336a05": "三趣。非重所招。現修色無色善業。軌物故行。",
    "T85n2768_001:0336a06": "不以勝故修行。現行三毒而內備三德。示行",
    "T85n2768_001:0336a07": "六弊而內明六波羅蜜。從示現諂偽。說大悲",
    "T85n2768_001:0336a08": "教化示行邪法。小乘於大乘絕分亦名為邪。",
    "T85n2768_001:0336a09": "從示入貧窮以下。示同善惡二果。實所不為",
    "T85n2768_001:0336a10": "邪濟。應是說邪涅槃而已。佛說涅槃以化眾",
    "T85n2768_001:0336a11": "生。上明無能通達佛道。要由善惡俱涉。化善",
    "T85n2768_001:0336a12": "眾生令修大乘能生妙果。是如來種。若與同",
    "T85n2768_001:0336a13": "彼。即是行於非道而通達佛道者。種種別名。",
    "T85n2768_001:0336a14": "今問。五逆十惡邪見之人昔來無善。以何等",
    "T85n2768_001:0336a15": "為如來種。文殊答。有身為種者。即以身見為",
    "T85n2768_001:0336a16": "種乃至六十二見一切煩惱皆是佛種。凡言",
    "T85n2768_001:0336a17": "種子。要種體壞其果方生。要壞煩惱大乘之",
    "T85n2768_001:0336a18": "心得生佛種。緣中說種故名煩惱。諸見為種",
    "T85n2768_001:0336a19": "何謂也。疑其重惑心。後何由能發大乘心通",
    "T85n2768_001:0336a20": "疑。二乘是出世善。何由不發義解。煩惱既重。",
    "T85n2768_001:0336a21": "遭彌劫之苦。欣樂情深背苦餘甚。聞談大乘",
    "T85n2768_001:0336a22": "得至極之樂。即便發心願獲斯果。二乘麁惑",
    "T85n2768_001:0336a23": "永亡。三界苦盡寂滅。自安不能發方外之心。",
    "T85n2768_001:0336a24": "若見無為空理入小乘位者。不能發菩提心",
    "T85n2768_001:0336a25": "下。三譬。初二與凡夫作喻。後一與二乘作喻。",
    "T85n2768_001:0336a26": "高原不生蓮花卑漯淤埿乃生此花。二乘見",
    "T85n2768_001:0336a27": "第一義空入小乘正位者。畢竟不能發心。至",
    "T85n2768_001:0336a28": "欲形取凡夫。煩惱埿中能生大乘心花。又如",
    "T85n2768_001:0336a29": "殖種於空終不得生糞壞之地乃能茲茂。入",
    "T85n2768_001:0336b01": "無為空理證小乘正位者。不生大乘佛法。凡",
    "T85n2768_001:0336b02": "夫起我見如須彌猶發心名佛法矣。是二乘",
    "T85n2768_001:0336b03": "不發。凡夫能發。故一切煩惱為如來種。不下",
    "T85n2768_001:0336b04": "巨海不能得無價寶。二乘不能發菩提心故。",
    "T85n2768_001:0336b05": "不能得如來大果之寶。故迦葉致嘆。善哉快",
    "T85n2768_001:0336b06": "說斯語所如實如所言。煩惱及業惡中之尤",
    "T85n2768_001:0336b07": "為如來種。而我聲聞不任發心。根敗之士。絕",
    "T85n2768_001:0336b08": "於五欲。我等亦爾。文殊師利凡夫常有反復",
    "T85n2768_001:0336b09": "而聲聞無也。所以知凡夫有反復聲聞無者",
    "T85n2768_001:0336b10": "何。廣劫以來逕涉生死無不值聖說法。曾發",
    "T85n2768_001:0336b11": "大乘菩提之心。但中間忘本所習。今遇發心",
    "T85n2768_001:0336b12": "還順大乘。故言反復。聲聞得出世。於大乘絕",
    "T85n2768_001:0336b13": "分。不歸本習。故言無反復也。普現色身問居",
    "T85n2768_001:0336b14": "士。室內無父母妻子乃至童僕。故由上空室",
    "T85n2768_001:0336b15": "而有象馬等因問。廣及說偈。智度為母方便",
    "T85n2768_001:0336b16": "等為父。何以名此二惠為父母。三世導師皆",
    "T85n2768_001:0336b17": "從二惠生。一切種智得為父母之義。喜心順",
    "T85n2768_001:0336b18": "己若妻。慈悲外向為女。善心幹正為男。心安",
    "T85n2768_001:0336b19": "寂滅理為舍。塵勞眾生從己為轉名弟子。智",
    "T85n2768_001:0336b20": "識成人由道品成佛六度行俱為侶。四攝人",
    "T85n2768_001:0336b21": "為伎。頌法音為歌詠。都是所問事。總持以下",
    "T85n2768_001:0336b22": "訖勝幡建道場。多是所不同事。雖知無起滅",
    "T85n2768_001:0336b23": "以下廣上方便惠。非不有空智。意在成方便",
    "T85n2768_001:0336b24": "惠也。",
    "T85n2768_001:0336b25": "入不二法門品入不二法門品",
    "T85n2768_001:0336b26": "此品廣上實知不二是第一義。空理能通十",
    "T85n2768_001:0336b27": "地行到寂滅菩提故名不二法門。亦可。以生",
    "T85n2768_001:0336b28": "滅等法為入不二法門。又明甚深之理。自非",
    "T85n2768_001:0336b29": "詳辨無以得顯。欲令隨緣說之。生滅二性解",
    "T85n2768_001:0336c01": "生滅無決定性。得無生法忍。是為入不二法",
    "T85n2768_001:0336c02": "門。入者解也。但執情不聞所明理。一德首所",
    "T85n2768_001:0336c03": "計。妙主常我身及萬法我所。我既無性。其所",
    "T85n2768_001:0336c04": "安在。受不受者。取相不取相。亦如毘曇受心",
    "T85n2768_001:0336c05": "不受心。無取無捨者。無取捨之定性。無作者",
    "T85n2768_001:0336c06": "無受起作之性。無行無受心之行。若悟法本",
    "T85n2768_001:0336c07": "空二俱無性無得無行。是為入不二法門。德",
    "T85n2768_001:0336c08": "頂計。垢淨為二者。有為穢等為垢。穢滅事盡。",
    "T85n2768_001:0336c09": "名盡為淨。垢性既無。淨性安在。一順於不二",
    "T85n2768_001:0336c10": "之滅。是為入不二法門。動念為二者。惑心微",
    "T85n2768_001:0336c11": "起名動。是識陰想染著名念。是想陰為二。無",
    "T85n2768_001:0336c12": "動無識。在於根無念。無一相念。假名法無分",
    "T85n2768_001:0336c13": "別者。無識想分別假實之法。解二性空。即入",
    "T85n2768_001:0336c14": "不二法門。計一相是有無相為無。或者聞一",
    "T85n2768_001:0336c15": "取一空相。聞無則著無相。故為二也。二俱無",
    "T85n2768_001:0336c16": "性故言一相即無相。計罪福果為二。罪果名",
    "T85n2768_001:0336c17": "縛。福果名解。計。世間三界是有漏也。出世間",
    "T85n2768_001:0336c18": "是無漏法也。出本由於入生死。無生死之入",
    "T85n2768_001:0336c19": "故無出也。潘胡本名流亦名聚。生死流聚之",
    "T85n2768_001:0336c20": "法。亦無無漏能散滅之法。計。生死涅槃果為",
    "T85n2768_001:0336c21": "二。縛與解生死之別名。滅與解脫涅槃之異",
    "T85n2768_001:0336c22": "稱。此二無性故空計盡不盡為二者。解云有",
    "T85n2768_001:0336c23": "為。空有法名盡。實相空法湛然不盡。以盡為",
    "T85n2768_001:0336c24": "盡相。不盡為不盡相。是為二。若悟盡不盡俱",
    "T85n2768_001:0336c25": "盡。即不二法門。萬善所持眾聖所護名著守。",
    "T85n2768_001:0336c26": "妄見有我。解則無我。非別有無我法。我本無",
    "T85n2768_001:0336c27": "決定性。豈況有我無我法也。計。無明癡明解",
    "T85n2768_001:0336c28": "為二。無明性空。與明不異。空平等中不見明",
    "T85n2768_001:0336c29": "可取。取捨兩亡是名不二之謂也。計。色空為",
    "T85n2768_001:0337a01": "二。色即空。不待色滅然後復空。見色異空者",
    "T85n2768_001:0337a02": "為二。計。佛法中四大對外道中五大為二。作",
    "T85n2768_001:0337a03": "中最勝名大。所以但言空種明種類。有此五",
    "T85n2768_001:0337a04": "眾生之所由生名種。三際中求其二性不可",
    "T85n2768_001:0337a05": "得。即入不法門。計。眼色為二。解眼性空。亦",
    "T85n2768_001:0337a06": "知色無定性。若悟六情空。六塵亦空。三毒亦",
    "T85n2768_001:0337a07": "無計。布施心迴此布施向佛之心為二。遍對",
    "T85n2768_001:0337a08": "六度皆二。計。三空性對相對為二。其三性空",
    "T85n2768_001:0337a09": "即一解脫。俱是無緣名一解脫。亦無能緣之",
    "T85n2768_001:0337a10": "識言。計三寶。解云無相真知佛寶也。實相",
    "T85n2768_001:0337a11": "法為法寶也。修無為道為僧寶者。品相雖",
    "T85n2768_001:0337a12": "異皆無為相也。計。身滅為二。身是五受陰。",
    "T85n2768_001:0337a13": "滅身是涅槃。又云。身生時空。身滅時空。存",
    "T85n2768_001:0337a14": "亡無性。何所擢也。計。三業異空異為二。其",
    "T85n2768_001:0337a15": "三雖殊無作一也。諸法之主本於三業。三業",
    "T85n2768_001:0337a16": "既無。誰作諸法。計三行業。欲界善業能得",
    "T85n2768_001:0337a17": "樂果。行十不善道能得苦歟。色無色界行",
    "T85n2768_001:0337a18": "名不動行。計。我有所起為二。因有我故有彼",
    "T85n2768_001:0337a19": "法。見我實性不可得。我之所作所識所起無",
    "T85n2768_001:0337a20": "由而生。計。有能得是我所得相是法為二。今",
    "T85n2768_001:0337a21": "明無我得於相誰取誰捨。計。晝夜為二。今明",
    "T85n2768_001:0337a22": "解晝夜性空。如二乘入滅定六根都癡。雖逕",
    "T85n2768_001:0337a23": "晝夜不竟晦明之異。計。樂涅槃心不樂世間",
    "T85n2768_001:0337a24": "心為二。世間是縛。涅槃是解。世間性空故",
    "T85n2768_001:0337a25": "無縛。何所厭。涅槃空故無解。何所樂。明",
    "T85n2768_001:0337a26": "知樂厭之心亦空。計。真諦是實世諦不實為",
    "T85n2768_001:0337a27": "二。實見即是見實者言見實諦。正以無為見",
    "T85n2768_001:0337a28": "尚無見實之心。何況非實法中有可見之性。",
    "T85n2768_001:0337a29": "所以是實見而云不見者何。亦得言。所以不",
    "T85n2768_001:0337b01": "見此非實法者何。無明實性是惠眼之境。非",
    "T85n2768_001:0337b02": "肉眼所見。明惠照無為見故。雖見而不存見。",
    "T85n2768_001:0337b03": "故言惠眼不見不實之境名不見。無此不實",
    "T85n2768_001:0337b04": "之性可得。故言無不見。文殊言。無言無辨無",
    "T85n2768_001:0337b05": "說無示無異相說善不善。又云。上諸人所得",
    "T85n2768_001:0337b06": "雖同而所因異。且宣明法相不明無言。今文",
    "T85n2768_001:0337b07": "殊總眾家以開二法之門。宣言法相不惜言",
    "T85n2768_001:0337b08": "於法。斯之為言宣也。方之靜默踰亦有焉。維",
    "T85n2768_001:0337b09": "摩默然真會其宗矣。有言於無言未若無言",
    "T85n2768_001:0337b10": "矣。上諸菩薩唱於法相。文殊言宣。淨名無",
    "T85n2768_001:0337b11": "言。此三明宗雖同精麁有異。是以後於無言",
    "T85n2768_001:0337b12": "也。",
    "T85n2768_001:0337b13": "香積佛品香積佛品",
    "T85n2768_001:0337b14": "此品因香飯明道。上明其空。今明其有也。亦",
    "T85n2768_001:0337b15": "由空室中生。上方菩薩問香積佛。凡有三。一",
    "T85n2768_001:0337b16": "問。從何人邊來。第二問。娑婆世界為在何許。",
    "T85n2768_001:0337b17": "第三問。云何名作樂小法者。下一一答三問。",
    "T85n2768_001:0337b18": "也。從剛強至結戒切勵凡夫愚人示其十惡",
    "T85n2768_001:0337b19": "教滿十善。結戒以下多明學二乘人。隨事而",
    "T85n2768_001:0337b20": "制名結戒。制已故作者是犯戒。應奉行不應",
    "T85n2768_001:0337b21": "違。至故作故。犯則障道名礙。持則是得聖之",
    "T85n2768_001:0337b22": "因名不礙。犯重墮惡名罪果。得道品及涅槃",
    "T85n2768_001:0337b23": "是福果。故言離罪。不犯行善此善是淨。犯而",
    "T85n2768_001:0337b24": "行善名垢。善能修何等勝行。行無創疣得生",
    "T85n2768_001:0337b25": "淨土。維摩言。八行成就無創疣得生淨土。從",
    "T85n2768_001:0337b26": "饒益以下第一明代苦義。第二從等心以下",
    "T85n2768_001:0337b27": "明奉上接下。第三明解理不遍聞經不疑。第",
    "T85n2768_001:0337b28": "四解人不遍不與小乘違背。第五不嫉。第六",
    "T85n2768_001:0337b29": "不高。第七常省。第八不訟也。",
    "T85n2768_001:0337c01": "菩薩行品菩薩行品",
    "T85n2768_001:0337c02": "辨菩薩行即以為品。凡有六段。第一從初至",
    "T85n2768_001:0337c03": "非度所惻。明大士知時現無病之。狀運以神",
    "T85n2768_001:0337c04": "通之車到於佛所欲令群生取悟於大聖。第二",
    "T85n2768_001:0337c05": "從白佛以下至能作佛事。明香有利益以香",
    "T85n2768_001:0337c06": "為緣得作佛事。七日然後消者。明眾生感道",
    "T85n2768_001:0337c07": "緣足然後消也。就小乘益中文外應有一句。",
    "T85n2768_001:0337c08": "外凡夫食之。入內凡夫然後乃消。就中言。未",
    "T85n2768_001:0337c09": "入正位以久習小乘性成食飯。乃得入正位",
    "T85n2768_001:0337c10": "之益。始發大乘之心未入性地食之。得發大",
    "T85n2768_001:0337c11": "乘性地心乃消。昇降可知。第三從或有佛土",
    "T85n2768_001:0337c12": "訖入諸法門。廣明萬法皆為修道之緣。就緣",
    "T85n2768_001:0337c13": "而辨故以光明等是佛事。第四從入此門者訖",
    "T85n2768_001:0337c14": "所不能作譏切他方處淨不欣涉穢不威不恃",
    "T85n2768_001:0337c15": "己德謙下接哉知大覺等均其土不異方便不",
    "T85n2768_001:0337c16": "同菩薩之道成。第五從眾香訖現佛國異。上",
    "T85n2768_001:0337c17": "明戒勅諸人應無彼此。此明自責悔過懺悔",
    "T85n2768_001:0337c18": "除罪。大士內實無累。為引未來不退之流。第",
    "T85n2768_001:0337c19": "六從願賜少法訖品。請法還國憶念如來此",
    "T85n2768_001:0337c20": "言稱揚皆是益物之道。佛答有盡不盡法門。",
    "T85n2768_001:0337c21": "上言以收萬行名為少法。有為之法虛偽生",
    "T85n2768_001:0337c22": "滅假名為盡。無為之法寂滅無性假名為不",
    "T85n2768_001:0337c23": "盡。著之則縛於二不著名解脫。與二解之心",
    "T85n2768_001:0337c24": "為軌名法。能通妙智故名為門。汝等當學此",
    "T85n2768_001:0337c25": "理何謂。盡名有為。不盡名無為。開章門如菩",
    "T85n2768_001:0337c26": "薩所行者。不應盡有為。所以爾者。若盡有為",
    "T85n2768_001:0337c27": "則萬行不成不能資空不著。若住無為不能",
    "T85n2768_001:0337c28": "資成萬行。故不得住二邊。就不盡有為中大",
    "T85n2768_001:0337c29": "泮有三段。第一從不離大悲以下至無有疲",
    "T85n2768_001:0338a01": "厭。就惡國明。菩薩不盡有為所以名惡國。猶",
    "T85n2768_001:0338a02": "有三界因果之患故言惡國。志常安住以下",
    "T85n2768_001:0338a03": "至無有齊限。明雜惡國。菩薩不盡有為所以",
    "T85n2768_001:0338a04": "名雜惡者。第七地明非有煩惱。非有者無三",
    "T85n2768_001:0338a05": "界之麁。非無者有三種愛心。故言雜也。以諸",
    "T85n2768_001:0338a06": "淨國以下明淨國。菩薩不盡有為義。不得捨",
    "T85n2768_001:0338a07": "有為身。守靜不化仰以然。若離大悲。則功德",
    "T85n2768_001:0338a08": "不滿。無資成義。智若不成。於法相有滯。何能",
    "T85n2768_001:0338a09": "導成萬行功德。智惠不備。大果理隔。故不捨",
    "T85n2768_001:0338a10": "大悲等行。自下解不盡有為義。慈悲行備。自",
    "T85n2768_001:0338a11": "能發菩提之心畢竟不忘。化眾生時心無厭",
    "T85n2768_001:0338a12": "倦。若欲接無私。要以四攝方盡。修護法行不",
    "T85n2768_001:0338a13": "惜身命。懃種善根。應死疲厭。此二句似己自",
    "T85n2768_001:0338a14": "修行。安住方便以下似雜惡國外化。就外化",
    "T85n2768_001:0338a15": "少有內行。曾發大心忘而起或名墮。還教大",
    "T85n2768_001:0338a16": "乘小乘貴於遠離。大士處亂化物不欣為義。",
    "T85n2768_001:0338a17": "不染諸禪為樂。如遊地獄。不生著心。樂處地",
    "T85n2768_001:0338a18": "獄教化。如遊薗苑之無礙。見有求法生我福",
    "T85n2768_001:0338a19": "處即是我善師。行施時願未來成一切智。發",
    "T85n2768_001:0338a20": "八萬善無其時限。至果方捨。見一切淨國。願",
    "T85n2768_001:0338a21": "未來成己佛土亦然。憶生死無量劫來苦而懃",
    "T85n2768_001:0338a22": "化眾生。故名勇。聞說無量德行。志修不惓。用",
    "T85n2768_001:0338a23": "智斷生死若劍。已無患累。能濟有心。拔苦盡",
    "T85n2768_001:0338a24": "原故言永使解脫。精進有中摧魔。亦求解無",
    "T85n2768_001:0338a25": "之智。是名不盡有為。何謂不住無為者。雖修",
    "T85n2768_001:0338a26": "三空之解。有中之心不證空。而不化小乘修",
    "T85n2768_001:0338a27": "空。謂萬法空故無其一實。勝如優劣。進修之",
    "T85n2768_001:0338a28": "者何所化也。菩薩雖知無實解。緣假不無。懃",
    "T85n2768_001:0338a29": "化不息。觀無起無常空而順有中修善。故言",
    "T85n2768_001:0338b01": "不厭善本。常觀苦而不惡生死。在中施化。雖",
    "T85n2768_001:0338b02": "觀無我空。而誨假名行人不惓。觀空寂理。",
    "T85n2768_001:0338b03": "不聞小乘永寂。涅槃諸句類爾。本願欲作佛",
    "T85n2768_001:0338b04": "未成終不虛。發誓而不為福。反空化有。豈著",
    "T85n2768_001:0338b05": "向者空。故言不住無為。互舉欲具為福德。不",
    "T85n2768_001:0338b06": "住無為空要須涉有。總舉上不住無為具智",
    "T85n2768_001:0338b07": "惠要。善修於空無著故不得盡有為。別明為",
    "T85n2768_001:0338b08": "成大慈悲行故不住無為空。為滿本願令不",
    "T85n2768_001:0338b09": "虛故。有中修福不得盡有為。欲集萬善法藥",
    "T85n2768_001:0338b10": "故。豈住空不化。欲知根授藥故不得盡有為。",
    "T85n2768_001:0338b11": "下問可知也。",
    "T85n2768_001:0338b12": "見阿閦佛品見阿閦佛品",
    "T85n2768_001:0338b13": "就胡本故言見阿閦品。向二大士與眾俱到",
    "T85n2768_001:0338b14": "佛所見於如來。存見有實如來可見。是以遣",
    "T85n2768_001:0338b15": "之。問。汝作何等觀。不敢直指。大聖。先觀己",
    "T85n2768_001:0338b16": "身以類佛身。乃至萬法前際不來者。外道計",
    "T85n2768_001:0338b17": "有神我。道場成大覺之我。今明眾生中無神",
    "T85n2768_001:0338b18": "我成佛。故言前際不來。計成佛已未來壽命",
    "T85n2768_001:0338b19": "逕無量劫。今明無實如來壽命逕無量劫。故",
    "T85n2768_001:0338b20": "言後際不去。現在無實如來住。現在世不觀",
    "T85n2768_001:0338b21": "色有實不觀色如性。不觀有定性類於心餘句",
    "T85n2768_001:0338b22": "可知。次明法身妙有非緣假故無。非四大起",
    "T85n2768_001:0338b23": "者。法身妙出不為四大所成。無四大義。同虛",
    "T85n2768_001:0338b24": "空亦不積。六入成妙過諸根。亦非三界垢因",
    "T85n2768_001:0338b25": "所成。故不在三界。向明如來法身不為色所",
    "T85n2768_001:0338b26": "成。次明如來妙解順於三空解。明無明等空。",
    "T85n2768_001:0338b27": "不一不異以下明法身妙有。百非之表。像不",
    "T85n2768_001:0338b28": "可尋。無相可說。故寄妙應以辨之。有本則垂",
    "T85n2768_001:0338b29": "迹。萬差無定一也。迹不殊本。言不異。無心",
    "T85n2768_001:0338c01": "於感物見利生。言非自。法身物無不濟。故非",
    "T85n2768_001:0338c02": "他。妙有不同太虛。非無相。法身絕於有心。",
    "T85n2768_001:0338c03": "故不取相。法身不在此生死中不在彼無為",
    "T85n2768_001:0338c04": "涅槃中也。不中流者。不同眾聖賢。雖絕於三",
    "T85n2768_001:0338c05": "非。如妙應不絕。向是妙有湛然常靜。而影現",
    "T85n2768_001:0338c06": "萬方。今明觀於寂滅而垂迹於邦。此語妙應",
    "T85n2768_001:0338c07": "之體。又明妙身心不在此方不在彼方。小異",
    "T85n2768_001:0338c08": "上也。而未始不此彼。若作此彼定心而緣。永",
    "T85n2768_001:0338c09": "乖其旨。智所不能知。豈是識之所及也。妙智",
    "T85n2768_001:0338c10": "幽鑒故無晦。現為不達故無明。名所不加體",
    "T85n2768_001:0338c11": "相亦夷齊。現嬰弱故無強。生老不組故非弱。",
    "T85n2768_001:0338c12": "現有恚礙非淨。永拂塵累曰非穢。高栖環中",
    "T85n2768_001:0338c13": "不在方。像無不則不離方。真體淡泊故非有",
    "T85n2768_001:0338c14": "為。飛馳六道故非無為。從天示以下明絕眾",
    "T85n2768_001:0338c15": "相盡言語道斷也。冥於名相豈言所能名。定",
    "T85n2768_001:0338c16": "求則乖其妙體。非福田契福。非不福田既無",
    "T85n2768_001:0338c17": "定。作福田之者何有實。應供生敬則福生。焉",
    "T85n2768_001:0338c18": "得言應供。無應供者可取。不應供可捨。相無",
    "T85n2768_001:0338c19": "兩冥。所以同真際等法性。非曰空同不為金",
    "T85n2768_001:0338c20": "剛以還心所稱量。過稱量境。細入故非大。彌",
    "T85n2768_001:0338c21": "淪故非小。體絕諸塵之數。所以有而不同塵",
    "T85n2768_001:0338c22": "者。永斷結縛故能然也。等三乘法現同一切",
    "T85n2768_001:0338c23": "眾生人間也。法無分別者。現同萬法。雖等三",
    "T85n2768_001:0338c24": "乘同眾生均萬法。而不實同。一切無失以下",
    "T85n2768_001:0338c25": "至顯示。復明絕於眾相。如來應身妙絕。即法",
    "T85n2768_001:0338c26": "身之相應作如是觀。若異此觀即是邪觀也。",
    "T85n2768_001:0338c27": "法供養品法供養品",
    "T85n2768_001:0338c28": "此品由是前品四依流通。但流通三時稱於",
    "T85n2768_001:0338c29": "佛心。言法供養也。此品大泮凡有二段。第",
    "T85n2768_001:0339a01": "一明現在法供養。二明引住證。今第一從",
    "T85n2768_001:0339a02": "初始至福不可量。明今日也。故言不可思",
    "T85n2768_001:0339a03": "議。自在神通者明二諦之理。亡於思量。卑",
    "T85n2768_001:0339a04": "事無滯。言自在神通也。決定實相經典者。",
    "T85n2768_001:0339a05": "明第一義諦。此理分明故言決定實相典也。",
    "T85n2768_001:0339a06": "我解佛以下至必得不疑。明四依弟子信解。",
    "T85n2768_001:0339a07": "受持不疑明弟子法供養。何況如說修行以",
    "T85n2768_001:0339a08": "下。明四依法養。第二從引藥王以下盡品。證",
    "T85n2768_001:0339a09": "明法供養。諸佛所說深經者。明第一義諦。幽",
    "T85n2768_001:0339a10": "而難測故言深經。難信難受者。此理既深。明",
    "T85n2768_001:0339a11": "信受者難也。理既幽深言微妙。契之者希言",
    "T85n2768_001:0339a12": "難見。其體激然言清淨無染。此理絕想故言",
    "T85n2768_001:0339a13": "非思量分別所得也。二諦之理出生萬善言",
    "T85n2768_001:0339a14": "法藏。陀羅尼者。萬法無非是總。萬法皆空。",
    "T85n2768_001:0339a15": "是為無法不攝。言陀羅尼也。印之者。世印印",
    "T85n2768_001:0339a16": "物以文生。此空理印物則萬物空理文生。至",
    "T85n2768_001:0339a17": "不退轉者。此理能使人得不退之解。成就六",
    "T85n2768_001:0339a18": "度者。明以空義故成就六度也。善分別義者。",
    "T85n2768_001:0339a19": "明由有空故萬善各分而生。順菩提法順無",
    "T85n2768_001:0339a20": "相之解。第一義諦於俗為上以言眾經之上",
    "T85n2768_001:0339a21": "也。由空故慈悲成。廣離諸惡見也。順因緣",
    "T85n2768_001:0339a22": "法者。明緣假故有無性故言順因緣。無我無",
    "T85n2768_001:0339a23": "眾生無壽命者。明眾生空。空無相等者。明法",
    "T85n2768_001:0339a24": "空。能令眾生坐於道場以下還明空有相成。",
    "T85n2768_001:0339a25": "又於諸法以下。由是法供養但自轉明利。依",
    "T85n2768_001:0339a26": "於義者。明四依不次。依義在前。何以而然。義",
    "T85n2768_001:0339a27": "便故爾。前明無生忍。是第一義。此便故先明",
    "T85n2768_001:0339a28": "依義也。下皆爾。",
    "T85n2768_001:0339a29": "囑累品囑累品",
    "T85n2768_001:0339b01": "上依未來以弘通故言囑累。初至而為廣說。",
    "T85n2768_001:0339b02": "委上依以弘通。從彌勒當知以下。示上依之",
    "T85n2768_001:0339b03": "人未來弘通經時識其惡也。如汝所說吾助",
    "T85n2768_001:0339b04": "爾喜者。一明上依能離其惡。二明未來能弘",
    "T85n2768_001:0339b05": "通經。有二義稱聖心。所以喜。於是一切菩",
    "T85n2768_001:0339b06": "薩以下。明下依以流通。爾時四天王以下。明",
    "T85n2768_001:0339b07": "四天王擁護持經人。有二義。如前佛喜也。告",
    "T85n2768_001:0339b08": "阿難以下。勸上四依未來弘通其經。佛告阿",
    "T85n2768_001:0339b09": "難通其文。已受持要者。受持二諦之要者。當",
    "T85n2768_001:0339b10": "何名斯經者。問其名目以受持也。",
    "T85n2768_001:0339b11": "景明原年二月二十二日比丘曇興於定州",
    "T85n2768_001:0339b12": "豐樂寺寫訖",
    "T85n2768_001:0339b13": "維摩義記",
    "T85n2768_001:0339b14": "詮文始終凡有三段明義。一明序說。二明正",
    "T85n2768_001:0339b15": "說。三明流通說。序為興致之由。正宗為於",
    "T85n2768_001:0339b16": "現在。流通為於未來。故有三焉。從始訖七言",
    "T85n2768_001:0339b17": "偈。此即序也。從偈後盡阿閦。即正宗也。後二",
    "T85n2768_001:0339b18": "品即流通也。序中有三義。一明遺教序。從",
    "T85n2768_001:0339b19": "品始盡俱來坐是。二明說法序。次下至獻蓋",
    "T85n2768_001:0339b20": "是。三明獻供序。自下訖偈。是正宗。中有二",
    "T85n2768_001:0339b21": "文。一略開經宗。二廣演其義。從偈後訖方便",
    "T85n2768_001:0339b22": "品。即開宗也。此中凡開四義。一開淨土。從初",
    "T85n2768_001:0339b23": "訖品是。二開舊方便。從品始至以有疾是。三",
    "T85n2768_001:0339b24": "開新方便。次下至此可患厭是。四開法身。次",
    "T85n2768_001:0339b25": "下訖品是。所以開此四者。以新舊二智明化",
    "T85n2768_001:0339b26": "接下流身土二果。是順化所。剋所剋果盡環",
    "T85n2768_001:0339b27": "中接下。明慈無不被。故明四也。從弟子品",
    "T85n2768_001:0339b28": "訖阿問品。即第二廣前四也。於中弟子菩薩",
    "T85n2768_001:0339b29": "二品廣前舊方便。言舊者。病前時施為也。從",
    "T85n2768_001:0339c01": "文殊品訖菩薩行。廣前新方便。言新者。託疾",
    "T85n2768_001:0339c02": "弘化也。從阿閦品始訖名為邪觀。廣前法身",
    "T85n2768_001:0339c03": "也。從汝於何沒訖品。廣前淨土也。此廣者更",
    "T85n2768_001:0339c04": "明異土也。流通中有二義。一明法供養。二明",
    "T85n2768_001:0339c05": "囑累耳。維摩者人得名。不思議者法名也。言",
    "T85n2768_001:0339c06": "不思議者。以權道萬差出群有之表。覩之則",
    "T85n2768_001:0339c07": "與世同流。尋之則三有分絕。故名不思議也。"
}