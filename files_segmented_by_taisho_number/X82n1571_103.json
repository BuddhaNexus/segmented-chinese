{
    "X82n1571_103:0617b03": "五燈全書卷第一百三",
    "X82n1571_103:0617b05": "京都聖感禪寺住持(臣)僧　(超永)　編輯",
    "X82n1571_103:0617b06": "京都古華嚴寺住持(臣)僧　(超揆)　較閱　進",
    "X82n1571_103:0617b07": "呈",
    "X82n1571_103:0617b08": "　　臨濟宗",
    "X82n1571_103:0617b09": "南嶽下第三十七世隨錄",
    "X82n1571_103:0617b10": "潭州溈山古梅定冽禪師邵陵王氏子。少遊邑庠。便",
    "X82n1571_103:0617b11": "念生死事大。乃薙染完具。依大溈海。力參一十五年。",
    "X82n1571_103:0617b12": "出住芙蓉山廣化　示眾。牛頭沒。馬頭回。風馬牛不",
    "X82n1571_103:0617b13": "相及。玉兔速。金烏急。日月竝行而不悖。桑樹上著箭。",
    "X82n1571_103:0617b14": "柳樹上出汁　示眾。殺人須見血。我王庫內無如是",
    "X82n1571_103:0617b15": "刀。為人須為徹。我躬不閱遑恤其他。喝一喝曰。禁止",
    "X82n1571_103:0617b16": "訛言　海。退老七星巖。命師繼席。上堂。世尊有密語。",
    "X82n1571_103:0617b17": "終日在耳邊。迦葉不覆藏。終日在眼裏。若恁麼會。我",
    "X82n1571_103:0617b18": "要問你。說箇甚麼。見箇甚麼。世尊有密語。父為子隱。",
    "X82n1571_103:0617b19": "迦葉不覆藏。而子證之。且道。證的是。隱的是　晚參。",
    "X82n1571_103:0617b20": "舉巴陵因僧問。祖意教意是同是別。陵曰雞寒上樹。",
    "X82n1571_103:0617b21": "鴨寒下水。師曰。雞寒上樹。一聲撲落梅梢月。鴨寒下",
    "X82n1571_103:0617b22": "水。生身踏破楚天秋。顧眎左右曰。雖然。詮上加詮畢",
    "X82n1571_103:0617b23": "竟祖意教意　黃龍三關頌曰。我手何似佛手。牽著",
    "X82n1571_103:0617b24": "須彌倒走。撞倒碧眼胡僧。無端斷却一肘。醜　我脚",
    "X82n1571_103:0617c01": "何似驢脚。鸚鵡洲前趯躍。遇著惡辣楚王。被他雙足",
    "X82n1571_103:0617c02": "刖却。錯　人人有箇生緣。江南江北。東海西川。在上",
    "X82n1571_103:0617c03": "高祖。從下曾元然　師嚴持律範。道播江楚。著有語",
    "X82n1571_103:0617c04": "錄六卷。行世(慧山海嗣)。",
    "X82n1571_103:0617c05": "潭州浮山崇福與峰智禪師上堂。說法無所得。是名",
    "X82n1571_103:0617c06": "獅子吼。說法有所得。是名野犴鳴。有無所得。野犴獅",
    "X82n1571_103:0617c07": "子一時打斷。卓拄杖曰。直下如輪王解髻。了絕思惟。",
    "X82n1571_103:0617c08": "如象王渡河。逈忘回互。正恁麼時。還有搆得的麼。喝",
    "X82n1571_103:0617c09": "一喝　上堂。舉趙州因僧問。三身中那一箇是本來",
    "X82n1571_103:0617c10": "身。州曰缺一不可。師曰。提本分鉗錘。接引客作漢。惜",
    "X82n1571_103:0617c11": "乎。久客忘家。反覺自瞞了也。如今若問山僧。三身中",
    "X82n1571_103:0617c12": "那一箇是本來身。但度拄杖子與他。他若擬議。便劈",
    "X82n1571_103:0617c13": "頭打出。且道。與趙州相去多少　晚參。炊鐵釘飯。綴",
    "X82n1571_103:0617c14": "齒黏牙。封白紙書。虗多實少。孰若就現成茶飯。發放",
    "X82n1571_103:0617c15": "方來。以文彩爛然。交待尊宿。如會則事同一家。有禮",
    "X82n1571_103:0617c16": "有樂。不會。則萬別千差。無黨無偏。拍香几曰。夫子不",
    "X82n1571_103:0617c17": "識字。達磨不會禪。一生敗露處。板齒缺門前　問大",
    "X82n1571_103:0617c18": "死的人。却活時如何。師曰。三千里外絕誵訛。曰和尚",
    "X82n1571_103:0617c19": "住山。以何為驗。師曰。石象泥牛連夜吼　頌德山托",
    "X82n1571_103:0617c20": "鉢曰。一門禮樂擅英豪。細把迴文月下敲。摵斷玉絃",
    "X82n1571_103:0617c21": "緣底事。畵堂贏得語聲高　師歷住荊州果願。朗州",
    "X82n1571_103:0617c22": "西禪。邵川龍山。大梅明熙諸剎。語錄十卷。行世(慧山海嗣)。",
    "X82n1571_103:0617c23": "慈溪白龍萬松曇默聞禪師餘姚翁氏子。禮白龍能",
    "X82n1571_103:0617c24": "剃度。苦參竹篦子話。一夕山行。因踢石傷足有省。呈",
    "X82n1571_103:0618a01": "偈曰。柏子甚奇哉。無根石上栽。笑他無住處。露出一",
    "X82n1571_103:0618a02": "枝來。能接偈曰。汝作麼用心。師便喝。能曰。發惡作麼。",
    "X82n1571_103:0618a03": "師曰。髮尖迸出日輪紅。能曰。意旨何如。師曰。大地盡",
    "X82n1571_103:0618a04": "回春。能頷之　小參。為僧只合住山好。無端煎逼出",
    "X82n1571_103:0618a05": "山來。誰知福薄難調治。帶水拖泥盡力捱　栽松小",
    "X82n1571_103:0618a06": "參。山家活計只尋常。沐雨梳風不借緣。但得工夫成",
    "X82n1571_103:0618a07": "一片。白雲綠樹任高眠　康熈己酉八月朔。師示寂。",
    "X82n1571_103:0618a08": "墖全身於寺之西麓(冰懷能嗣)。",
    "X82n1571_103:0618a09": "崇川石渚廣惠荷禪師上堂。和光莫與世同塵。奮力",
    "X82n1571_103:0618a10": "深培劫外根。透得睡中無夢主。千花爛熳鳥啼春(冰懷",
    "X82n1571_103:0618a11": "能嗣)。",
    "X82n1571_103:0618a12": "吳陵開化大歇定禪師昭陽邢氏子。僧問。如何是入",
    "X82n1571_103:0618a13": "門句。師曰。觀見容顏便得知。曰如何是門裏句。師曰。",
    "X82n1571_103:0618a14": "運籌幃幄。決勝千里。曰如何是當門句。師曰。吹毛須",
    "X82n1571_103:0618a15": "不動。曰如何是出門句。師曰。杖頭挑日月。袖裏貯乾",
    "X82n1571_103:0618a16": "坤。曰如何是門外句。師曰。那山又有那山高(冰懷能嗣)。",
    "X82n1571_103:0618a17": "泰州北山古藥智禪師上海人。年十七薙染。歷參天",
    "X82n1571_103:0618a18": "童大樹瑞光焦山諸老。後受白龍能印可　出世上",
    "X82n1571_103:0618a19": "堂。萬里長天碧。乾坤徹底清。山河成一片。箇事有何",
    "X82n1571_103:0618a20": "分。會得如是意。物物盡皆春。千七百則公案。一一廣",
    "X82n1571_103:0618a21": "羅將來。向者裏。還用得一絲毫著麼。若用得著。也是",
    "X82n1571_103:0618a22": "空中釘鐝。若用不著。畢竟如何。遂推倒禪牀。拈棒趂",
    "X82n1571_103:0618a23": "眾曰。不得食別人家殘羹&#;飯(冰懷能嗣)。",
    "X82n1571_103:0618a24": "滁州瑯琊祖讓宗衡禪師上堂。展左手。次展右手。復",
    "X82n1571_103:0618b01": "合掌顧眾曰。會麼眾無語。師云。事已再三。便歸方丈",
    "X82n1571_103:0618b02": "　上堂。以手拽鼻曰。諸佛聖人。畜生騾馬。莫不盡同",
    "X82n1571_103:0618b03": "者箇鼻孔。若也識得。便可於魔宮虎穴。劒樹刀山。馬",
    "X82n1571_103:0618b04": "腹騾胎。茶坊酒肆。處處遊戲神通。淨佛國土。若也不",
    "X82n1571_103:0618b05": "識。業識情緣。輪迴汩沒。未有休歇在。忽有箇衲僧出",
    "X82n1571_103:0618b06": "來道。識與不識且置。祇如沒巴鼻底出來。又作麼生。",
    "X82n1571_103:0618b07": "定山但有一事問伊。向甚麼處出氣　上堂。妙有不",
    "X82n1571_103:0618b08": "有。真空不空。兩頭一擔。月白風清。棒打不著。喝又何",
    "X82n1571_103:0618b09": "從。釣魚船上顯家風。夜深撑入蘆花裏。南北東西不",
    "X82n1571_103:0618b10": "見踪。甚處去也。擊禪牀一下　問大善知識出世。所",
    "X82n1571_103:0618b11": "為何事。師曰。貪杯一世償人債。賣紙三年欠鬼錢。曰",
    "X82n1571_103:0618b12": "和尚何苦。也入者箇行戶。師曰。悔不慎當初(豁堂嵓嗣)。",
    "X82n1571_103:0618b13": "湖州白雀匡瀑青禪師初參靈隱禮於天寧。看城東",
    "X82n1571_103:0618b14": "老母因緣有省。隨呈頌曰。眼花不少老婆婆。平地無",
    "X82n1571_103:0618b15": "風自起波。十指莫驚都是佛。祇緣避溺反投河。依淨",
    "X82n1571_103:0618b16": "慈嵓於顯寧。呈平昔所作偈頌。嵓覧未竟。即曰。未有",
    "X82n1571_103:0618b17": "喫棒分在。師曰。過在甚麼。嵓曰。待案山點頭。即向汝",
    "X82n1571_103:0618b18": "道。師即焚却入堂。苦參久之。於狗子話下。釋然頓悟。",
    "X82n1571_103:0618b19": "一日普請次。嵓垂問曰。一拽石。二搬土。發機須是千",
    "X82n1571_103:0618b20": "鈞弩。如何是千鈞弩。眾下語不契。師曰。到即不點。嵓",
    "X82n1571_103:0618b21": "笑而頷之　問不與萬法為侶。是甚麼人。師曰。十字",
    "X82n1571_103:0618b22": "街頭廖鬍子。曰為甚却道一口吸盡西江水。師曰。我",
    "X82n1571_103:0618b23": "不如他(豁堂嵓嗣)。",
    "X82n1571_103:0618b24": "金陵蔣山靈谷于南運禪師泰興李氏子。十八歲。因",
    "X82n1571_103:0618c01": "全家病疫無存。遂發心薙染。乞戒於於寧禮。時南屏",
    "X82n1571_103:0618c02": "嵓。為第一座。見即機契。隨依侍決擇。後受記莂。出住",
    "X82n1571_103:0618c03": "靈谷　結制上堂。選佛場開。十方聚會。山僧。一以平",
    "X82n1571_103:0618c04": "等心為爐鞴。真實語作鉗錘。無論是金是鐵。是玉是",
    "X82n1571_103:0618c05": "石。水擊則成羅浮之磬。山鳴則為于闐之鐘。使見者",
    "X82n1571_103:0618c06": "驚奇。聞者駭異。不惟為蔣山起價。亦足為宗鏡增輝。",
    "X82n1571_103:0618c07": "且憑箇甚麼。拈拄杖。喝一喝曰。犀因望月紋生角。象",
    "X82n1571_103:0618c08": "被驚雷花入牙　過堂次。師謂行堂曰。露柱何不與",
    "X82n1571_103:0618c09": "他一分。曰是伊不解喫。師曰。正該與他一分。曰何故。",
    "X82n1571_103:0618c10": "師曰。若解粒米難消　康熈丁未二月。師將示寂。時",
    "X82n1571_103:0618c11": "麈僊西堂。與師同參兄弟也。見師疾篤不輕付授。一",
    "X82n1571_103:0618c12": "日舉風穴上堂。至垂淚處曰。當日若無念法華。不如",
    "X82n1571_103:0618c13": "哭到幾時。師曰。當時風穴。舉似念法華。今日麈西堂。",
    "X82n1571_103:0618c14": "舉似靈谷。誰正誰倒。曰生意各別。養家一般。師曰。親",
    "X82n1571_103:0618c15": "言出親口。曰且借靈谷毒氣。上報南屏業債。次日。師",
    "X82n1571_103:0618c16": "即撾鼓升座。對眾付囑。乃索筆書偈曰。來無些子。去",
    "X82n1571_103:0618c17": "無些子。倒騎鐵馬出重城。江國春風吹地起。遂沐浴",
    "X82n1571_103:0618c18": "薙髮。泊然而逝。葬於誌公墖之西。大司農張有譽。為",
    "X82n1571_103:0618c19": "之銘(豁堂嵓嗣)。",
    "X82n1571_103:0618c20": "淨慈舜瞿方孝禪師江都王氏子。參南屏嵓於顯寧。",
    "X82n1571_103:0618c21": "隨眾入室。聞舉肇論物不遷。有省。乃呈有句無句偈",
    "X82n1571_103:0618c22": "曰。兩刃交鋒。如大火聚。纔涉鋒芒。髑髏粉碎。不粉碎。",
    "X82n1571_103:0618c23": "泥人搗鬼春石碓。嵓為許可　上堂。盡大地是衲僧",
    "X82n1571_103:0618c24": "一隻眼。淨慈有願。不欲撒沙。今日亦是不得已。還有",
    "X82n1571_103:0619a01": "向電光中使帆。石火裏走馬者麼。其或未能。索性刳",
    "X82n1571_103:0619a02": "心瀝膽。將諸佛體相。祖師大意。百千三昧。無量法門。",
    "X82n1571_103:0619a03": "拈向諸仁。一任丁一卓二橫三豎四(豁堂嵓嗣)。",
    "X82n1571_103:0619a04": "諸暨靈屏同圓禺峰現禪師示眾。舉臨濟示寂不得",
    "X82n1571_103:0619a05": "滅却吾正法眼藏公案。師曰。男兒不喫分家飯。女子",
    "X82n1571_103:0619a06": "不著嫁時衣。祖父田園都沒了。纔能赤手去編籬。大",
    "X82n1571_103:0619a07": "眾。這籬笆。從那一處編(豁堂嵓嗣)。",
    "X82n1571_103:0619a08": "武林筠葊尼象菴慧禪師郡之莊氏女也。一日閱三",
    "X82n1571_103:0619a09": "峰語錄。有人以生死不了請開示。峰應聲便掌。師于",
    "X82n1571_103:0619a10": "句下有省。遂成頌曰。四十餘年業識拋。驀提寶劒逞",
    "X82n1571_103:0619a11": "英豪。喝教倒退三千佛。大地全收在一毫。後見淨慈。",
    "X82n1571_103:0619a12": "嵓問。作麼生是菩提路。師曰。入地獄如箭。嵓曰。寸絲",
    "X82n1571_103:0619a13": "不掛時如何。師曰。負心人越窮。嵓曰。如何是差別智。",
    "X82n1571_103:0619a14": "師曰。三九二十七。嵓曰。還有方便也無。師曰。三九二",
    "X82n1571_103:0619a15": "十七。嵓便休　頌德山托鉢曰。當頭一問豈尋常。撥",
    "X82n1571_103:0619a16": "轉鋒芒暗裏藏。父子各人彈別調。聲聲猿呌斷人腸",
    "X82n1571_103:0619a17": "　食筍偈曰。久隱深山保聖胎。一聲雷動出頭來。層",
    "X82n1571_103:0619a18": "層剝盡蒸來喫。不負親嘗者一回(豁堂嵓嗣)。",
    "X82n1571_103:0619a19": "神山報慈樹可徹禪師上堂。一不做。二不休。軟暖處",
    "X82n1571_103:0619a20": "収拾伊不下。袈裟裹草鞵。且聽草草鉢盂裏。放尿匙",
    "X82n1571_103:0619a21": "筯邊。還知氣息麼。喝一喝　上堂。春風楊柳媚。春禽",
    "X82n1571_103:0619a22": "弄百舌。一片祖師心。兩處都漏泄。古人恁麼道。話作",
    "X82n1571_103:0619a23": "兩橛。報慈則不然。春風楊柳媚。春禽弄百舌。幽哉委",
    "X82n1571_103:0619a24": "幽哉。快活真快活。一片只是一片。漏泄不曾漏泄",
    "X82n1571_103:0619b01": "　早參。昨夜湖頭秋色好。今朝移棹別宮商。離鈎一曲",
    "X82n1571_103:0619b02": "誰堪和。鬚髮捐除有謝郎。拍案一下(灰如亮嗣)。",
    "X82n1571_103:0619b03": "安吉寶梵宣玉瑄禪師長洲許氏子。投三昧律師薙",
    "X82n1571_103:0619b04": "染。完具。謁瑞光徹。棒頭機契。後中輿範繼席。命師力",
    "X82n1571_103:0619b05": "參竹篦話。心甚迷悶。白方丈曰。某甲不解竹篦。譬如",
    "X82n1571_103:0619b06": "以豆投壁。隨投拋颺。終無入處。範曰。可看父母未生",
    "X82n1571_103:0619b07": "前話去。師歸堂。猛參一晝夜。黎明聞黃鶯聲。不覺心",
    "X82n1571_103:0619b08": "地豁然。急趨方丈。纔擬開口。範即打出。時一足恩為",
    "X82n1571_103:0619b09": "西堂。師詣問前話。恩便喝。師又喝。恩又喝。師乃通身",
    "X82n1571_103:0619b10": "汗下。洞徹法源　上堂。即心即佛。紅爐點雪。非心非",
    "X82n1571_103:0619b11": "佛。分明漏泄。不是心不是佛不是物。衲僧腦後三斤",
    "X82n1571_103:0619b12": "鐵。伶俐漢撩起便行。猶謂未瞥。何故。陽春雪曲和皆",
    "X82n1571_103:0619b13": "難。却被風吹調轉別　示眾。六月炎炎飛大雪。生兮",
    "X82n1571_103:0619b14": "死兮消息絕。消息絕為君說。月落不離天。口開便見",
    "X82n1571_103:0619b15": "舌。別別。我常於此切(中輿範嗣)。",
    "X82n1571_103:0619b16": "海虞三峰佛日圓禪師上堂。舉南泉參百丈。丈曰。從",
    "X82n1571_103:0619b17": "上諸聖。還有不為人說的法麼。泉曰有。丈曰。如何是",
    "X82n1571_103:0619b18": "不為人說的法。泉曰。不是心不是佛不是物。丈曰。說",
    "X82n1571_103:0619b19": "了也。泉曰。某甲祇甚麼。和尚作麼生。丈曰。我不是大",
    "X82n1571_103:0619b20": "善知識。爭知有說不說。泉曰。某甲不會。丈曰。我忒煞",
    "X82n1571_103:0619b21": "為汝說了也。師曰。百丈有舌無口。南泉有口無舌。設",
    "X82n1571_103:0619b22": "有問山僧從。上諸聖還有不會人說的法麼。便向道",
    "X82n1571_103:0619b23": "無。更問一切諸聖俱有法施。和尚何得道無。山僧便",
    "X82n1571_103:0619b24": "與劈脊一棒曰。孟八郎漢。又恁麼去也。良久。顧左右",
    "X82n1571_103:0619c01": "下座(中輿範嗣)。",
    "X82n1571_103:0619c02": "翠峰海印祖涵禪師洞庭東山張氏子。因同參指古",
    "X82n1571_103:0619c03": "松稱奇。師擡頭一視。疑情頓釋。遂述偈曰。生前面目",
    "X82n1571_103:0619c04": "無縫罅。趯破脚尖稱痛快。人人舉眼看奇松。那知更",
    "X82n1571_103:0619c05": "有奇松在。後參瑞光範。山遊次。範曰。古人道。山花開",
    "X82n1571_103:0619c06": "似錦。澗水碧於藍。意作麼生。師曰。和尚莫將境示人。",
    "X82n1571_103:0619c07": "範曰。老僧不作境示人。師曰。古人意作麼生。範曰山",
    "X82n1571_103:0619c08": "花開似錦。澗水碧於藍。師曰。某甲不甘。範曰。飯袋子。",
    "X82n1571_103:0619c09": "便恁麼去　僧問。如何是西來意。師曰。菴後桃花樹",
    "X82n1571_103:0619c10": "樹紅。偈曰。春色晴明觸處通。由來不負好東風。有人",
    "X82n1571_103:0619c11": "問我西來意。菴後桃花樹樹紅(中輿範嗣)。",
    "X82n1571_103:0619c12": "汝州羅山百靈然禪師上堂。舉本師霈曰。三際握來",
    "X82n1571_103:0619c13": "為拄杖。十方元是舊袈裟。泥牛石虎知消息。踏破虗",
    "X82n1571_103:0619c14": "空便到家。師曰。羅山則不然。觸背雙關似轆轤。力窮",
    "X82n1571_103:0619c15": "氣盡罷沉浮。忽然輥到心機斷。撫掌呵呵笑不休。大",
    "X82n1571_103:0619c16": "眾。老人恁麼道。羅山恁麼道。還有優劣也無。卓拄杖",
    "X82n1571_103:0619c17": "曰。父子不傳千古印。也要當人著眼看(眉山霈嗣)。",
    "X82n1571_103:0619c18": "瑞光西禪楚珍善禪師吳郡沈氏子。初參靈巖儲。問",
    "X82n1571_103:0619c19": "曰。汝年多少。師曰十七。儲曰。讀書否。師曰。讀書且置。",
    "X82n1571_103:0619c20": "求和尚開示。儲奇之。後儲到瑞光上堂。師出問。久知",
    "X82n1571_103:0619c21": "雲巖峰峻翠削難攀。今日四瑞堂中。現身說法。未審",
    "X82n1571_103:0619c22": "如何指示。儲曰。客聽主裁。師曰。果然。一峰雲起山山",
    "X82n1571_103:0619c23": "映。二桂飄香處處聞。儲曰。是瑞光底。是靈巖底。師曰。",
    "X82n1571_103:0619c24": "今日學人。小出大遇。儲曰。若有不妨拈出。師曰。人天",
    "X82n1571_103:0620a01": "眾前。爭敢驚動和尚　頌三元三要曰。頂門亞眼矚",
    "X82n1571_103:0620a02": "無私。脚下神通亦可奇。看到春歸花盡處。寒崖枯木",
    "X82n1571_103:0620a03": "長靈芝(笠雲雲嗣)。",
    "X82n1571_103:0620a04": "太倉玉泉誼堂蘊禪師婁東陸氏子。首參天童忞。有",
    "X82n1571_103:0620a05": "省。後在瑞光。充記室。時雲為西堂。為師曰。筆尖頭。露",
    "X82n1571_103:0620a06": "些好消息出來。師曰。文不加點。雲曰。觸背不得。諦當",
    "X82n1571_103:0620a07": "道將一句。師曰。百雜碎。雲復詰曰。纔開口便打。又作",
    "X82n1571_103:0620a08": "麼生。師曰。倚天長劒逼人寒(笠雲雲嗣)。",
    "X82n1571_103:0620a09": "姑蘇積慶御堂光禪師廣陵周氏子。伯父為金陵帥",
    "X82n1571_103:0620a10": "府。無子。立師為嗣。一日因渡江。感發宿因。堅辭出家。",
    "X82n1571_103:0620a11": "十七秉戒安隱。十八謁靈隱禮。參有句無句公案。三",
    "X82n1571_103:0620a12": "載不契。一日偶至冷泉亭。見水波猛省。詣白方丈。禮",
    "X82n1571_103:0620a13": "徵曰。有句無句。作麼生會。師曰。雲外有山連暮雨。禮",
    "X82n1571_103:0620a14": "曰。樹倒藤枯句歸何處聻。師曰。霧中無路豁朝暾。禮",
    "X82n1571_103:0620a15": "曰。溈山呵呵大笑歸方丈。又作麼生。師曰。今日隨眾",
    "X82n1571_103:0620a16": "出坡。無暇與和尚答話。禮曰。瞎漢參堂去　上堂。門",
    "X82n1571_103:0620a17": "庭施設且恁麼。破二作三。入理深譚。也須是七穿八",
    "X82n1571_103:0620a18": "穴。當機敲點。擊碎金鎖元門。據令而行。直得掃踪滅",
    "X82n1571_103:0620a19": "跡。雖然。有時將一毫頭。現瓊樓玉殿。有時將瓊樓玉",
    "X82n1571_103:0620a20": "殿。歸攝一毫頭。若能飽足觀光。便乃取之不竭。用之",
    "X82n1571_103:0620a21": "無窮。且道。有甚良處。便乃開張大口。今日山僧。略借",
    "X82n1571_103:0620a22": "拄杖子威權。與諸人應箇時節。乃卓一下曰。大眾。拄",
    "X82n1571_103:0620a23": "杖子吞却乾坤了也。你等又向那裏安身立命。眾回",
    "X82n1571_103:0620a24": "首。師曰。堪對暮雲歸未合。遠山無限碧層層(笠雲雲嗣)。",
    "X82n1571_103:0620b01": "西山廣福道源禮禪師湖州武康人。投本邑康山雲",
    "X82n1571_103:0620b02": "剃染。雲示趙州喫茶話。有省。述頌曰。趙州待客本家",
    "X82n1571_103:0620b03": "常。覿面相承不覆藏。試問往來諸衲子。幾人親把舌",
    "X82n1571_103:0620b04": "頭甞。己亥歲。",
    "X82n1571_103:0620b05": "世祖章皇帝。詔集有道沙門於蕉園。師亦與。沐恩渥。",
    "X82n1571_103:0620b06": "辛丑。主廣福寺在西山。而師刀耕火種。志尚高深。殊",
    "X82n1571_103:0620b07": "得古人風味焉(笠雲雲嗣)。",
    "X82n1571_103:0620b08": "江陰觀音院心舒性禪師參瑞光徹。領無字話。有省。",
    "X82n1571_103:0620b09": "頌曰。狗子佛性。量量一斗。堪笑趙州。說道無有　溈",
    "X82n1571_103:0620b10": "山水牯頌曰。何物溈山水牯牛。一名兩姓沒來由。有",
    "X82n1571_103:0620b11": "時直上千峰頂。不待雲擎也出頭　師德臘俱高。佐",
    "X82n1571_103:0620b12": "輔叢席。有睦州之風(笠雲雲嗣)。",
    "X82n1571_103:0620b13": "蘇州瑞光行起提禪師玉峰張氏子。師生名族。不樂",
    "X82n1571_103:0620b14": "仕進。隱居村曲。茗椀爐香。讀書自得。至四十。投瑞光",
    "X82n1571_103:0620b15": "徹脫白。後參雲於梅隱。令看僧問法眼如何是佛。汝",
    "X82n1571_103:0620b16": "是慧超話有省。頌曰。院冷三更月落時。天然風景本",
    "X82n1571_103:0620b17": "無私。分明月在梅花上。看到梅花早己遲(笠雲雲嗣)。",
    "X82n1571_103:0620b18": "蘇州金天翅居士字漢翔。奉母最孝。篤信禪宗。參瑞",
    "X82n1571_103:0620b19": "光雲。於無下口處。得悟元旨。南泉斬貓頌曰。因垂一",
    "X82n1571_103:0620b20": "釣綠楊渚。意在金鱗豈在水。不是趙州知此意。滿船",
    "X82n1571_103:0620b21": "空載桃花雨(笠雲雲嗣)。",
    "X82n1571_103:0620b22": "蘇州接待率菴性禪師吳縣張氏子。十六出家。二十",
    "X82n1571_103:0620b23": "圓具。入瑞光精進堂。忘餐廢寢。偶聞報鐘聲省入。尋",
    "X82n1571_103:0620b24": "即芒鞵竹杖。三湘兩浙。南嶽天台。無不徧歷。歸來得",
    "X82n1571_103:0620c01": "法東厓森。出世接待　結夏上堂。山僧繼席以來。行",
    "X82n1571_103:0620c02": "則與諸兄弟同行。坐則與諸兄弟同坐。饑同飯。臥齊",
    "X82n1571_103:0620c03": "眠。雖不知向上元關。踏著不踏衲僧巴鼻。手提未提。",
    "X82n1571_103:0620c04": "然東語西話。料想未曾落虗。今日是吾佛如來。最後",
    "X82n1571_103:0620c05": "安居。諸方各各提唱宗風。未審。接待以何施設。若是",
    "X82n1571_103:0620c06": "行棒行喝。舉今舉古。未免拖泥帶水。更云外不放入。",
    "X82n1571_103:0620c07": "內不放出。也是煎過藥查。既不恁麼。只得尋常過日。",
    "X82n1571_103:0620c08": "明窗下一任長養聖胎。不妨量才補職。呈我本地風",
    "X82n1571_103:0620c09": "光。展事投機。培他蔭天大樹。全功終非分外。妙用端",
    "X82n1571_103:0620c10": "在當人。雖然如是。總跳他九十日不出。珍重(東厓森嗣)。",
    "X82n1571_103:0620c11": "蘇州勝感茲菴文禪師吳縣許氏子。上堂。涅槃心正",
    "X82n1571_103:0620c12": "法眼。十字街頭一塊磚。祖師印解脫門。百草頭邊爛",
    "X82n1571_103:0620c13": "斷繩。拈來擲向婁江內。免得人前刺眼睛　中秋晚",
    "X82n1571_103:0620c14": "參。心月孤圓。光吞萬象。諸仁者。還見月麼。以拂子指",
    "X82n1571_103:0620c15": "月曰。這箇是月。劒去久矣。爾方刻舟。這箇不是月。公",
    "X82n1571_103:0620c16": "案現成。當面蹉過。直饒見得分明。若到諸方管取。明",
    "X82n1571_103:0620c17": "窗下安排。勝感這裏。放過則不可。何謂。不見道。萬里",
    "X82n1571_103:0620c18": "不掛片雲。青天也須喫棒。古德云。貴買硃砂畫月。算",
    "X82n1571_103:0620c19": "來枉用工夫。純將白粉塗成。要且未是真月。畢竟如",
    "X82n1571_103:0620c20": "何是真月。復以拂子畫○曰。光明皎潔無偏照。冷露",
    "X82n1571_103:0620c21": "無聲濕桂花(東厓森嗣)。",
    "X82n1571_103:0620c22": "崑山資福兼菴達禪師古疁徐氏子。參究本分。終以",
    "X82n1571_103:0620c23": "大事未明為憂。晝夜不放參者九年。忽聞譙樓聲。始",
    "X82n1571_103:0620c24": "得了明箇事。遂有偈曰。一刀劈破孃生面。恰似街頭",
    "X82n1571_103:0621a01": "墨鐵硯。落盡楊花杜宇啼。曉來依舊成一片(東厓森嗣)。",
    "X82n1571_103:0621a02": "蘇州金沙化燈用禪師無錫秦氏子。上堂。飯得羹。衣",
    "X82n1571_103:0621a03": "得布。起即行。倦即臥。切莫咬人屎橛。直須如鷹捉兔。",
    "X82n1571_103:0621a04": "委悉麼。落花片片飛紅雨　上堂。今朝八月十六。把",
    "X82n1571_103:0621a05": "斷天關地軸。放出南山大蟲。猩猩不食伏肉　上堂。",
    "X82n1571_103:0621a06": "月生一。西河獅子頻翻擲。月生二。燈籠動輒入露柱。",
    "X82n1571_103:0621a07": "月生三。蟭蟟吞却須彌山。會麼。參　康熈丙辰二月",
    "X82n1571_103:0621a08": "晦日。索浴趺坐。以拄杖橫肩曰。昔年與麼來。雲現蓮",
    "X82n1571_103:0621a09": "峰之影。今日與麼去。月沉震澤之輝。正與麼時。如何",
    "X82n1571_103:0621a10": "道箇一真不立底句。擲下拄杖曰。好看北斗掛南枝。",
    "X82n1571_103:0621a11": "遂整衣而逝(巨冶教嗣)。",
    "X82n1571_103:0621a12": "揚州天寧一樹蔭禪師僧參。求開示話頭。師曰。不是",
    "X82n1571_103:0621a13": "心不是佛不是物。是箇甚麼。僧竚思。復求開示。師曰。",
    "X82n1571_103:0621a14": "將謂別有麼。僧云。沒處下脚。師打一掌曰。我這裏。下",
    "X82n1571_103:0621a15": "手不下脚　僧搭衣經行。師見曰。大似箇律師。曰不",
    "X82n1571_103:0621a16": "做這小乘人。師曰。何不小中現大。曰我如今大中現",
    "X82n1571_103:0621a17": "小。師曰。大好不做小乘人　師見二僧經行勇猛。驀",
    "X82n1571_103:0621a18": "搊住曰。正當恁麼時。還我話頭來。二僧無語。師便掌",
    "X82n1571_103:0621a19": "曰。一箭落雙鵰(巨渤恒嗣)。",
    "X82n1571_103:0621a20": "京口雨華堅明願禪師西蜀開縣趙氏子。披剃後。上",
    "X82n1571_103:0621a21": "萬峰完具。璧令參萬法歸一話。一日打茶方掀鍋葢。",
    "X82n1571_103:0621a22": "被茶頭一瓢冷水。師忽有省。璧聞。令首座入堂勘驗。",
    "X82n1571_103:0621a23": "座問曰。垂絲千尺。意在深潭。離鉤三寸。子何不道。師",
    "X82n1571_103:0621a24": "曰。不飲從他酒價高。座曰。上堂不妨喫我一杯。師曰。",
    "X82n1571_103:0621b01": "人天首座。何得出言如醉。座語稍遲。師掌曰。一總付",
    "X82n1571_103:0621b02": "與首座。座笑曰。作家禪客。後謁天寧恒。問臨濟被黃",
    "X82n1571_103:0621b03": "檗三頓棒。如土上加泥。未審又悟箇甚麼。恒曰。莫眼",
    "X82n1571_103:0621b04": "花。師擬議。恒打曰。果然土上加泥。師於言下。頓徹法",
    "X82n1571_103:0621b05": "源　示眾。一塵飛而翳天。逼塞虗空。一芥墜而覆地。",
    "X82n1571_103:0621b06": "遍界難藏。打鼓普請。貴圖有眼者見。有耳者聞。汝諸",
    "X82n1571_103:0621b07": "人。既是聞見分明。且道。一塵一芥。畢竟落在甚麼處。",
    "X82n1571_103:0621b08": "眾無語。師喝一喝曰。切忌鑽龜打瓦　問我手何似",
    "X82n1571_103:0621b09": "佛手。師曰。自家辨驗。曰我脚何似驢脚。師曰。切忌亂",
    "X82n1571_103:0621b10": "走。曰人人有箇生緣。某甲生緣在甚麼處。師曰。二時",
    "X82n1571_103:0621b11": "粥飯。未曾欠少。僧一喝。師曰。亂呌作麼。僧無語。師曰。",
    "X82n1571_103:0621b12": "想是行堂的。少與他一碗　問德山棒臨濟喝。這兩",
    "X82n1571_103:0621b13": "箇漢。那箇親切。師曰。俱不親切。曰畢竟如何親切。師",
    "X82n1571_103:0621b14": "曰。夜來牀簟暖。一覺到天明　康熈丁巳十月三日",
    "X82n1571_103:0621b15": "疾革。說偈辭眾而逝。墖全身於八公洞之西麓(巨渤恒嗣)。",
    "X82n1571_103:0621b16": "維揚天寧雨山思禪師上堂。闡提有佛性。佛非妄語。",
    "X82n1571_103:0621b17": "狗子無佛性。祖是真言。非妄語處。為凡夫開入理之",
    "X82n1571_103:0621b18": "門。是真言時。為聖人闢出身之路。驀豎拂子曰。看看。",
    "X82n1571_103:0621b19": "無面目漢來也。在天寧拂子頭上。揚聲大呌道。者二",
    "X82n1571_103:0621b20": "老漢。一箇闡揚教意。其明如鏡。一箇提唱祖意。其直",
    "X82n1571_103:0621b21": "如弦。雖然。佛祖分上。足可觀光。若據衲僧正令而行。",
    "X82n1571_103:0621b22": "一人好與三十拄杖。何故聻。不見東山演祖曰。說心",
    "X82n1571_103:0621b23": "說性。尚屬惡口。討甚閒工夫。說有說無來。今日天寧",
    "X82n1571_103:0621b24": "掃除枝葉。直示本根。庶幾乎免諸仁。倚他門戶傍他",
    "X82n1571_103:0621c01": "牆。剛被時人喚作郎。久立眾慈。伏惟珍重　上堂。若",
    "X82n1571_103:0621c02": "論真實提綱。不在逞舌劒唇鋒。以為本事。果是作家",
    "X82n1571_103:0621c03": "禪客。只消籬落邊拾一莖草。便可穿天下人鼻孔。可",
    "X82n1571_103:0621c04": "笑德山茅廣漢。到處用一條毒棒。臨濟小廝兒。隨處",
    "X82n1571_103:0621c05": "鼓一聲熱喝。那知傳到於今。盡成流布。自餘滾毬打",
    "X82n1571_103:0621c06": "鼓之輩。擎叉擊地之流。些小伎倆。何足稱祖域爭衡",
    "X82n1571_103:0621c07": "之上將哉。天寧若不嚴其關防。豈免濫觴徧界。驀拈",
    "X82n1571_103:0621c08": "拄杖。畫一畫曰。一齊趂向他方世界。可中有超然獨",
    "X82n1571_103:0621c09": "脫底。展出本有神通。與山僧相見。天寧拄杖。便兩手",
    "X82n1571_103:0621c10": "分付。何故。不逢作者不開拳。一遇知音便分付　上",
    "X82n1571_103:0621c11": "堂。秋樹凋。秋葉落。體露金風。言端語確。雲門一句。以",
    "X82n1571_103:0621c12": "火傳薪。天寧一句。如水赴壑。有眼者知。有耳者覺。若",
    "X82n1571_103:0621c13": "要返本還源。乃豎拂子曰。到底不離者一著(巨渤恒嗣)。",
    "X82n1571_103:0621c14": "江都尼拈花靈璽融禪師胎素天秉。薙染後。謁天寧",
    "X82n1571_103:0621c15": "恒。領參竹篦子話。久而徹悟。恒問前話。師曰。水向石",
    "X82n1571_103:0621c16": "邊流出冷。風從花裏過來香。恒曰。直須拋過一邊始",
    "X82n1571_103:0621c17": "得。師即呈偈曰。此事分明在目前。何須向外覓生緣。",
    "X82n1571_103:0621c18": "重關擊碎清風起。慧日高懸徧大千。恒頷之　冬至",
    "X82n1571_103:0621c19": "小參。孤風凜凜孰堪誇。佛眼何曾著得沙。妙用坦然",
    "X82n1571_103:0621c20": "神莫測。鉗錘毒辣有分拏。一聲哮吼驚天地。突出威",
    "X82n1571_103:0621c21": "音徧界賖。今日分明重舉似。一毛頭上定龍蛇。且道。",
    "X82n1571_103:0621c22": "如何是冬至一句。以拂子揮一揮曰。但得雪消去。自",
    "X82n1571_103:0621c23": "然春到來(巨渤恒嗣)。",
    "X82n1571_103:0621c24": "蘇州天池古滌尼慧照蓮禪師金沙孫氏女。年十九。",
    "X82n1571_103:0622a01": "白父出家。謁天寧恒。言下知歸。得蒙印可　世尊陞",
    "X82n1571_103:0622a02": "座文殊白椎頌曰。法王法令是非關。多少行人著眼",
    "X82n1571_103:0622a03": "難。雨後花殘春寂寂。青山只在白雲間　南泉斬貓",
    "X82n1571_103:0622a04": "頌曰。斬貓機用誰能委。草履擎來費力多。只向低頭",
    "X82n1571_103:0622a05": "舒一笑。任他伎倆自消磨　趙州庭柏頌曰。趙州活",
    "X82n1571_103:0622a06": "計嘴唇邊。點著風馳與電旋。柏子[祝/土]來曾有據。是誰",
    "X82n1571_103:0622a07": "甘喫祖師拳　俱胝豎指頌曰。俱胝一指莫疑猜。已",
    "X82n1571_103:0622a08": "是和盤托出來。漫道作家無禮數。酒濃原不在多杯",
    "X82n1571_103:0622a09": "　趙州訪二菴主頌曰。等閒看破菴中主。甜者甜兮",
    "X82n1571_103:0622a10": "苦者苦。殺活臨時八面風。發機須是千鈞弩(巨渤恒嗣)。",
    "X82n1571_103:0622a12": "五燈全書卷第一百三",
    "X82n1571_103:0622a14": "五燈全書卷第一百三補遺",
    "X82n1571_103:0622a16": "　　臨濟宗",
    "X82n1571_103:0622a17": "　　　南嶽下第三十七世隨錄",
    "X82n1571_103:0622a18": "茶陵郁山劍庵興禪師上堂。殺人刀活人劍。信手拈",
    "X82n1571_103:0622a19": "來便抝折。有人問我祖師禪。長柄鋤頭三斤鐵。啊呵",
    "X82n1571_103:0622a20": "呵。深深掘。神通玅用誰會得。每日生涯只一鉏。按下",
    "X82n1571_103:0622a21": "雲頭且休歇。倦來洗脚上床眠。甕裏何曾走却鱉",
    "X82n1571_103:0622a22": "　小參。百丈開田說大義。報慈不可太無言。從來與眾",
    "X82n1571_103:0622a23": "無虗日。生涯只在鈯頭邊。以拂子召眾曰。既在鈯頭",
    "X82n1571_103:0622a24": "邊。你諸人。尋常舉手動鋤。因甚不會。乃放下拂子曰。",
    "X82n1571_103:0622b01": "祇為分明極。返令所得遲　退院示眾。雨過春山翠",
    "X82n1571_103:0622b02": "黛濃。芒鞋竹杖出熊峰。盈眸不盡西來意。雲抱蒼松",
    "X82n1571_103:0622b03": "老化龍　問眾手淘金。誰是得者。師曰。切莫妄想",
    "X82n1571_103:0622b04": "　僧參。如何是和尚家風。師曰。切莫犯苗稼。僧一喝。師",
    "X82n1571_103:0622b05": "打出(占天性嗣)。",
    "X82n1571_103:0622b06": "靈峰惺禪師示眾。此事。如烈火如塗毒。即之則膚裂",
    "X82n1571_103:0622b07": "肌殘。聞之則魂銷魄喪。三世聖人。先行不到。六代開",
    "X82n1571_103:0622b08": "士。末後太過。天下老和尚。甜口薄舌。亦只水上描痕。",
    "X82n1571_103:0622b09": "空中繪影。山僧一夢做了。三大阿僧祇劫。至今無人",
    "X82n1571_103:0622b10": "推醒。你輩茄子瓠子。拖拖曳曳。討箇甚麼。以手自摑",
    "X82n1571_103:0622b11": "曰。癡人面前。不得說夢。便歸方丈　示眾。放教閒閒",
    "X82n1571_103:0622b12": "地。如童稚一般。念念真。事事真。時時真。刻刻真。遇境",
    "X82n1571_103:0622b13": "逢緣。如木人見花鳥。雖然。忽遇阿修羅王。耗動三有",
    "X82n1571_103:0622b14": "大千。又作麼生。以手作伸欠勢曰。今朝是甚麼日子",
    "X82n1571_103:0622b15": "　結夏示眾。歷歷沒遮攔。明明無回互。亘古恒今。騎",
    "X82n1571_103:0622b16": "聲葢色。有時孤峰得路。萬別同源。有時十字無門。千",
    "X82n1571_103:0622b17": "差一貫。小中現大。寬同法界。大中現小。細入隣虗。豎",
    "X82n1571_103:0622b18": "拂子曰。是大圓覺。是平等性。果是羅籠不住。呼喚不",
    "X82n1571_103:0622b19": "回。可以經行。可以坐臥。有麼有麼。擊拂子曰。熏風來",
    "X82n1571_103:0622b20": "殿閣。脫體有餘涼　示眾。把斷要津。不通水洩。為甚",
    "X82n1571_103:0622b21": "土地嶺。一隊來一隊去。眾罔措。師代曰。看木上座寬",
    "X82n1571_103:0622b22": "行濶步。便打　示眾。黃花翠竹。般若真如。山色溪聲。",
    "X82n1571_103:0622b23": "廣長玅相。祇如六根不具八識不全底。還有應接分",
    "X82n1571_103:0622b24": "麼。咄　頌女子出定曰。化母都來伎倆窮。一番寒熱",
    "X82n1571_103:0622c01": "一番風。鷓鴣啼破雲中月。枯木花開劫外功　頌達",
    "X82n1571_103:0622c02": "磨遇武帝曰。和盤托出絕商量。就地還錢要當行。翻",
    "X82n1571_103:0622c03": "轉面皮還不識。烟波萬頃轉微茫　問如何是學人",
    "X82n1571_103:0622c04": "本來面目。師厲聲曰。甚麼要緊。僧曰不會。師劈面掌",
    "X82n1571_103:0622c05": "曰。面目現在　師送僧出門。僧曰。何處再會。師拊僧",
    "X82n1571_103:0622c06": "背曰。待汝踏破草鞋。與你相見。僧走數步曰。草鞋破",
    "X82n1571_103:0622c07": "也。師曰。箭過西天十萬餘(眉山霈嗣)。",
    "X82n1571_103:0622c08": "湘西道吾大木慧禪師元宵上堂。正月十五。大開門",
    "X82n1571_103:0622c09": "戶。放出黧奴白牯。菩薩子莫鹵莽。謾道草鞋似虎。饒",
    "X82n1571_103:0622c10": "你神通走上天。須彌燈王撾毒鼓。喝一喝　晚參。盡",
    "X82n1571_103:0622c11": "十方世界。是箇話頭。光明燦爛。諸兄。於中開眼也著。",
    "X82n1571_103:0622c12": "合眼也著。總作住山家計。山僧不惜眉毛。索性與諸",
    "X82n1571_103:0622c13": "人說破。卓拄杖下座　示眾。盡十方世界。是箇解脫",
    "X82n1571_103:0622c14": "法門。把手拽不入。到處行脚。也須帶眼。拈拄杖。畫一",
    "X82n1571_103:0622c15": "畫曰。山僧若不畫斷。未免葛藤徧界　示眾。舉法華",
    "X82n1571_103:0622c16": "和尚曰。釋迦未出世。達磨不西來。佛法遍天下。譚玄",
    "X82n1571_103:0622c17": "口不開。靈巖儲曰。釋迦已過去。彌勒猶未來。佛法無",
    "X82n1571_103:0622c18": "可說。三門日日開。師曰。過去已過去。未來尚未來。現",
    "X82n1571_103:0622c19": "前一句子。有口向誰開　遊山回。示眾。奇哉奇哉。五",
    "X82n1571_103:0622c20": "老峰擢破虗空。獅子崖笑開鼻孔。雲門大師。北斗裏",
    "X82n1571_103:0622c21": "藏身。山僧一一勘破。舉似兄弟。乃拈拄杖。卓一下曰。",
    "X82n1571_103:0622c22": "且道。勘破箇什麼。喝一喝　示眾。臨濟的的意。如擊",
    "X82n1571_103:0622c23": "石火電光。蔡州千箇萬箇。打破只在須臾。拈拄杖曰。",
    "X82n1571_103:0622c24": "放過即不可。一時趁散　問如何是祖師西來意。師",
    "X82n1571_103:0623a01": "打曰。東山下左邊的。僧曰。學人不會。師曰。盲人看戲",
    "X82n1571_103:0623a02": "　問父母未生前。那箇是學人本來面目。師打曰。屋",
    "X82n1571_103:0623a03": "破見青天(無盡聞嗣)。",
    "X82n1571_103:0623a04": "苕溪地藏逸庵新禪師示眾。舉世尊覩明星話畢。師",
    "X82n1571_103:0623a05": "曰。這老漢。揑目生花。一場特地。到這裏。無星可覩。無",
    "X82n1571_103:0623a06": "道可成。無相可具。無慧可分。鳥道玄關。澄虗絕點。但",
    "X82n1571_103:0623a07": "是一夜東風催箭急。徧空渾濕雨摩訶　示眾。滯貨",
    "X82n1571_103:0623a08": "多年。要出行苦。無酬價暫相當。等閒丈六珊瑚樹。喚",
    "X82n1571_103:0623a09": "作尋常朽木樁　示眾。舉僧問香林。如何是衲衣下",
    "X82n1571_103:0623a10": "事。林曰。臘月火燒山。雪竇曰。臘月火燒山。萬種千般。",
    "X82n1571_103:0623a11": "翹松鶴冷。踏雪人寒。達磨不會。大難大難。道林曰。大",
    "X82n1571_103:0623a12": "小雪竇。隨婁漱不能截斷誵訛。若是道林即不然。臘",
    "X82n1571_103:0623a13": "月火燒山。特地無端。綿包特石。鐵裏泥團。若在綺浮。",
    "X82n1571_103:0623a14": "更則不然。臘月火燒山。漫漫宇宙間。金漆泥牛走。花",
    "X82n1571_103:0623a15": "斑石虎眠　示眾。朕兆未分前。威音更那邊。有眼不",
    "X82n1571_103:0623a16": "能見。有口不能宣。鐵牛打出嘉州象。一行白露上青",
    "X82n1571_103:0623a17": "天(月航函嗣)。",
    "X82n1571_103:0623a18": "南陽觀音喆庵揆禪師上堂。對一說。踏著秤錘硬似",
    "X82n1571_103:0623a19": "鐵。倒一說。鶻眼龍睛難辯別。麻三斤。乾矢橛。分明有",
    "X82n1571_103:0623a20": "語非干舌。趙州無。報慈隔。金剛寶劍當頭截。那叱頂",
    "X82n1571_103:0623a21": "上喫蒺藜。泥牛脚下流出血。知不知。瞥不瞥。剔開耳",
    "X82n1571_103:0623a22": "竅海山傾。拶破面門天地黑。喝一喝　大士誕日上",
    "X82n1571_103:0623a23": "堂。啼鶯出谷。競傳不二圓宗。藥雪飛林。豁示無邊妙",
    "X82n1571_103:0623a24": "相。是以隨機普現。應用無虧。化物垂慈。纖塵不昧。驀",
    "X82n1571_103:0623b01": "拈拄杖召眾曰。看看。觀世音菩薩來也。三十二相。莫",
    "X82n1571_103:0623b02": "向外求。十四無畏。豈存內見。若也內外兩忘。身心俱",
    "X82n1571_103:0623b03": "泯。普令一切眾生。悉入無礙陀羅尼門。有甚難事。擲",
    "X82n1571_103:0623b04": "拄杖曰。丹鳳自騰霄漢去。寒鴉猶噪夕陽西　晚參。",
    "X82n1571_103:0623b05": "豎拂子曰。不是象骨毬。亦非鹽官扇。雪霽風光。河清",
    "X82n1571_103:0623b06": "海晏。說甚麼殺人刀活人劍。虎體斑花枝艶。擲拂曰。",
    "X82n1571_103:0623b07": "盞子撲落地。碟子成七片　小參。舉霍山和尚。因仰",
    "X82n1571_103:0623b08": "山會下一僧至。自稱集雲峰下四藤條天下大禪佛",
    "X82n1571_103:0623b09": "參。霍乃喚維那打鐘著。僧驟步而出。師曰。如龍出海。",
    "X82n1571_103:0623b10": "似鶻搏鳩。不無一期盛作。若到南陽門下。說什四藤",
    "X82n1571_103:0623b11": "條。卓拄杖曰。棒折猶未放在　啟萬佛懺會上堂。諦",
    "X82n1571_103:0623b12": "信諦信。九千九百九十九尊。喝一喝曰。唯者一尊。最",
    "X82n1571_103:0623b13": "為第一。直焉而弗迂。明焉而弗昧。居凡不減。入聖不",
    "X82n1571_103:0623b14": "增。與天地同根。天地不知。共萬物一體。萬物莫測。智",
    "X82n1571_103:0623b15": "照無私。根塵不立。聆其音出生死之窟。承其旨越得",
    "X82n1571_103:0623b16": "失之關。雪莫雪之愆。於倐忽際。報不報之恩。在剎那",
    "X82n1571_103:0623b17": "間。遂顧視左右曰。還委悉麼。也不得當面諱却。復喝",
    "X82n1571_103:0623b18": "一喝　上堂。忤逆兒曹振大唐。三玄戈甲絕囊藏。鶯",
    "X82n1571_103:0623b19": "啼燕語于林曉。日麗風和百卉香　晚參。拈拄杖曰。",
    "X82n1571_103:0623b20": "今夜有向山僧拄杖頭邊。放得一屙。許伊是真獅子",
    "X82n1571_103:0623b21": "兒。一僧便出。師截住曰。道道。僧便喝。師曰。野干鳴。僧",
    "X82n1571_103:0623b22": "曰。莫錯會好。師便打。僧又喝。師曰。獅子孔。僧沉吟。師",
    "X82n1571_103:0623b23": "連棒打出。復顧左右曰。還有麼。眾無語。師曰。山僧今",
    "X82n1571_103:0623b24": "日失利。靠拄杖下座　頌百丈再參曰。棋逢輸局意",
    "X82n1571_103:0623c01": "偏濃。詩到重吟趣自窮。三日耳聾君不信。長江千古",
    "X82n1571_103:0623c02": "水流東　舉靈樹敏因僧問。如何是祖師西來意。樹",
    "X82n1571_103:0623c03": "默然。後遷化。立行狀碑。欲選此語刻石。時雲門為首",
    "X82n1571_103:0623c04": "座。僧問。先師默然處。如何上碑。門代曰。師頌曰。門開",
    "X82n1571_103:0623c05": "不二驗英奇。無那斯文不在茲。郭象平將莊子註。紛",
    "X82n1571_103:0623c06": "紛蝴蝶閙鬚眉　頌南泉隨分納些些曰。籟寂更殘",
    "X82n1571_103:0623c07": "月轉廊。老漁猶自泛湘江。扁舟不犯東西岸。鐵笛梅",
    "X82n1571_103:0623c08": "花四塞香　頌玄沙因僧問親切事。沙曰我是謝三",
    "X82n1571_103:0623c09": "郎曰。親切事謝三郎。永日寥寥坐草堂。兩道眉峰橫",
    "X82n1571_103:0623c10": "碧落。一棚花影漾雲床(字雲蹤嗣)。",
    "X82n1571_103:0623c11": "姑蘇華藏圓音鏞禪師浴佛上堂。初八日以前。佛未",
    "X82n1571_103:0623c12": "生時。諸人本無所見。初八日以後。佛乃降生。諸人見",
    "X82n1571_103:0623c13": "箇甚麼。豎拂子曰。即今釋迦老子。現在山僧拂子頭",
    "X82n1571_103:0623c14": "上。放光動地。說法利生。汝諸人。還見麼。連揮拂曰。若",
    "X82n1571_103:0623c15": "將眼見終難會。耳裏聞聲始得知　上堂。久雨不晴。",
    "X82n1571_103:0623c16": "鼻孔連朝打失。簷聲不斷。眉毛何處分開。拈拄杖曰。",
    "X82n1571_103:0623c17": "只有山僧拄杖子。年年晴雨自相隨。卓一卓。下座(致果",
    "X82n1571_103:0623c18": "毅嗣)。",
    "X82n1571_103:0623c19": "大覺恭讓遜禪師示眾。我輩出家兒。不耕而食。不織",
    "X82n1571_103:0623c20": "而衣。昔人判為朝廷懶漢。佛門嬌子。然哉。山僧敢曰。",
    "X82n1571_103:0623c21": "嬌則嬌矣。懶則懶矣。有朝閻老子。打算飯錢時。還是",
    "X82n1571_103:0623c22": "酬之以嬌乎。對之以懶乎。喝一喝。嬌也懶也。到這裏",
    "X82n1571_103:0623c23": "一總用他不著。且道。這一盤帳。畢竟如何消算。喝一",
    "X82n1571_103:0623c24": "喝　結制上堂。豎拂子曰。向這裏。逴得便行。脚跟下",
    "X82n1571_103:0624a01": "早是泥深三尺。若待三條椽下。七尺單前。循循善誘。",
    "X82n1571_103:0624a02": "博我以文。約我以禮。然後方見百官之富。宗廟之美。",
    "X82n1571_103:0624a03": "非唯埋沒己靈。亦且辜他先聖。不見昔人有言曰。庭",
    "X82n1571_103:0624a04": "前露柱久懷胎。產下麟兒頗俊哉。未解語言先作賦。",
    "X82n1571_103:0624a05": "一操直取狀元來。諸兄弟。苟能奪彩爭先。敢保不落",
    "X82n1571_103:0624a06": "在第二。揮拂子。下座　小參。豎起竹篦曰看看。竹篦",
    "X82n1571_103:0624a07": "子[跳-兆+孛]跳上三十三天。觸著帝釋鼻孔。東海鯉魚打一",
    "X82n1571_103:0624a08": "棒。雨似盆傾。咄咄咄。怪力亂神子不語也。諸兄弟。還",
    "X82n1571_103:0624a09": "識山僧這片心麼。擲下竹篦　僧問。不是心不是佛",
    "X82n1571_103:0624a10": "不是物。是甚麼。師曰。寧可截舌。不犯國諱　問黃檗",
    "X82n1571_103:0624a11": "打臨濟。意旨如何。師打曰。我與汝下箇註脚。僧禮拜。",
    "X82n1571_103:0624a12": "師曰。逢人不得錯舉　問德山低頭歸方丈。岩頭密",
    "X82n1571_103:0624a13": "啟其意。諸方盡道。據虎頭收虎尾。還端的也無。師曰。",
    "X82n1571_103:0624a14": "如盲摸象。各說異端。曰師意如何。師曰。我為法王。於",
    "X82n1571_103:0624a15": "法自在。僧應諾諾。師曰。摘楊花。摘楊花　問如何是",
    "X82n1571_103:0624a16": "正法眼。師曰。絕毫絕釐。曰如何是涅槃心。師曰。如山",
    "X82n1571_103:0624a17": "如嶽(巨渤恒嗣)。",
    "X82n1571_103:0624a18": "溈山同慶易庵應禪師龍標蔣氏子。投都梁薙染。參",
    "X82n1571_103:0624a19": "溈山海。看三不是公案。一早侍海。因行者遞煖帽言",
    "X82n1571_103:0624a20": "下有省。而受記莂。開法白雲龍山溈山。上堂。今朝四",
    "X82n1571_103:0624a21": "月一。春事欲畢未畢。嶺上麥秋黃。南畝農夫急。輸却",
    "X82n1571_103:0624a22": "山中人。無固亦無必。幾片白雲。綿綿密密。整日空生",
    "X82n1571_103:0624a23": "巖下座。不知巖畔花狼籍　上堂。二由一有。一亦莫",
    "X82n1571_103:0624a24": "守。六祖愛喫和羅飯。李公好飲卯時酒。風吹石臼演",
    "X82n1571_103:0624b01": "摩訶。妙德空生讚希有。大地山河著眼聽。森羅萬象",
    "X82n1571_103:0624b02": "齊稽首。惟有藥山老漢。跛跛挈挈。百醜千拙。與麼過",
    "X82n1571_103:0624b03": "日。又作麼生。龐公失却笟籬。寒山拈起笤帚。大笑下",
    "X82n1571_103:0624b04": "座　問如何是佛。師曰。十字街頭酒帘子。曰如何是",
    "X82n1571_103:0624b05": "非心非佛。師曰。泰山廟裏紙錢灰　康熙乙丑正月。",
    "X82n1571_103:0624b06": "命諸法子至山。訣別誡勉。四月十六日。自製龕舉火。",
    "X82n1571_103:0624b07": "辭世諸法偈。拱手而逝。門人建墖於白雲。世壽五十",
    "X82n1571_103:0624b08": "有八。僧臘三十有七。語錄一十二卷。行世(慧山海嗣)。",
    "X82n1571_103:0624b09": "溈山同慶揆庵空禪師漵浦趨氏子。二十落髮。參溈",
    "X82n1571_103:0624b10": "山慧海。充飯頭。後于棒下。豁然契證。開法同慶。次住",
    "X82n1571_103:0624b11": "密印　上堂。三春已過。九夏初臨。禁足護生。抝直作",
    "X82n1571_103:0624b12": "曲。怎似同慶者裏。種田博飯。受用天然。桑疇雨過羅",
    "X82n1571_103:0624b13": "紈膩。麥隴風生餅餌香　上堂。凉風颯颯古佛嘉猷。",
    "X82n1571_103:0624b14": "綠水潺潺。道人活計。恁麼會得。釋迦彌勒。站過一邊。",
    "X82n1571_103:0624b15": "其或未然。父母所生口。終不為汝說　上堂。拈拄杖",
    "X82n1571_103:0624b16": "曰。者條活路。三世諸佛共成。歷代祖師同證。現前大",
    "X82n1571_103:0624b17": "眾。一往一來。毋固毋必。無黨無偏。因甚有長者長法",
    "X82n1571_103:0624b18": "身。短者短法身。若會得。山僧性命。在諸人手裏。不會。",
    "X82n1571_103:0624b19": "諸人性命。在山僧手裏　問狗子怫性無。是何意旨。",
    "X82n1571_103:0624b20": "師曰。生鐵鑄成。曰有佛性又作麼生。師曰。純鋼打就",
    "X82n1571_103:0624b21": "　己巳七月初四示微恙。吩咐後事。沐浴更衣。至子",
    "X82n1571_103:0624b22": "時。插香爐中。烟未起。而師已寂矣。茶毗。分墖于同慶",
    "X82n1571_103:0624b23": "開元二處。世壽六十有七。僧臘三十有七。語錄八卷。",
    "X82n1571_103:0624b24": "行世(慧山海嗣)。",
    "X82n1571_103:0624c01": "長沙上林月憨權禪師上堂。喝一喝曰。須就明中取",
    "X82n1571_103:0624c02": "則。莫於暗裏偷光。花柳街頭。達得九衢春色。芙蓉岸",
    "X82n1571_103:0624c03": "畔。帶來八面秋光。應用無虧。隨緣自在。祇於樹倒藤",
    "X82n1571_103:0624c04": "枯句歸何處。風送泉聲來几畔。月移花影到牕前",
    "X82n1571_103:0624c05": "　大殿告落。上堂。卓拄杖曰。會麼。此是戒靈禪師。當時",
    "X82n1571_103:0624c06": "建法幢。立宗旨。大開爐煹。陶鑄聖凡之所。數百年來。",
    "X82n1571_103:0624c07": "荊棘縱橫。飛鳥不度。山僧今日花攢梁棟。錦簇簷牙。",
    "X82n1571_103:0624c08": "出自諸人搬磚運瓦之妙用。揮斤弄斧之神通。顯揚",
    "X82n1571_103:0624c09": "從上風規。展拓今時蹊徑。且遇臨濟德山到來。又作",
    "X82n1571_103:0624c10": "麼主。金鏃慣調曾百戰。鐵鞭多力喜同儔。卓拄杖下",
    "X82n1571_103:0624c11": "座(慧山海嗣)。",
    "X82n1571_103:0624c12": "都梁西禪月堂湛禪師常德王氏子。結冬上堂。鉗錘",
    "X82n1571_103:0624c13": "初展。爐煹弘開。是聖是凡。乃佛乃祖。總與縛作一束。",
    "X82n1571_103:0624c14": "拋向烈燄中。一火煅就。他日鼻孔遼天。眼空四海。不",
    "X82n1571_103:0624c15": "得孤負西禪　上堂。紙窗生白月來初。笑破寒梅白",
    "X82n1571_103:0624c16": "玉腮。古澗幽深人罕至。尋香公子謾疑猜　康熙庚",
    "X82n1571_103:0624c17": "申冬。揮偈而逝。建塔于荊竹寺之後山。語錄四卷。行",
    "X82n1571_103:0624c18": "世。世壽五十有四。僧臘四十有二(慧山海嗣)。",
    "X82n1571_103:0624c19": "上梅大雄千如一禪師上堂。大雄山下。豺虎縱橫。凡",
    "X82n1571_103:0624c20": "有來者。即便咬殺。且作麼生入得大雄門。見得大雄",
    "X82n1571_103:0624c21": "人。良久喝一喝曰。參堂去　上堂。佛法無人說。雖慧",
    "X82n1571_103:0624c22": "莫能了。山僧。今日將一大藏教。千七百則葛藤。總作",
    "X82n1571_103:0624c23": "一句。布施大眾。良久卓拄杖曰。鷂子過新羅。六旬日",
    "X82n1571_103:0624c24": "集眾。書偈曰。生順死逆。死逆生順。吩咐後來學道人。",
    "X82n1571_103:0625a01": "真誠不是小兒戲。怡然而逝。塔於本山。與峰智。為撰",
    "X82n1571_103:0625a02": "銘(慧山海嗣)。",
    "X82n1571_103:0625a03": "南嶽指南翫輪月禪師臘八上堂。今朝臘八良期。乃",
    "X82n1571_103:0625a04": "佛成道之曰。切莫講之乎者也。祇說如來智慧德相。",
    "X82n1571_103:0625a05": "人人皆因妄想迷真。不能證具。拈拄杖曰。會麼。山僧",
    "X82n1571_103:0625a06": "今朝一條門路。打得通天徹地。亦任汝諸禪。縱橫無",
    "X82n1571_103:0625a07": "礙。作箇躬逢勝會奇緣。祇如瞿曇老子。夜覩明星。大",
    "X82n1571_103:0625a08": "悟無生法忍。未審一眾還信得及麼。且道。如何是成",
    "X82n1571_103:0625a09": "的道。良久喝一喝曰。侍臣鵠立通明殿。一朵紅雲捧",
    "X82n1571_103:0625a10": "玉皇。復喝一喝。下座　示眾。不是癡癡戀世塵。柰緣",
    "X82n1571_103:0625a11": "門戶力支撑。因茲布袋難收恰。苦向皆頭等箇人",
    "X82n1571_103:0625a12": "　四月八日上堂。拈拄杖。喝一喝曰。今朝四月八。諸方",
    "X82n1571_103:0625a13": "沐悉達。指南則不然。高登曲彔木床。彈壓古今說客。",
    "X82n1571_103:0625a14": "恁是雲門到來。管教忘鋒結舌。雖然如是。或有箇漢",
    "X82n1571_103:0625a15": "出頭道。山僧令行太嚴。月上座。與他劈脊便棒。曰是",
    "X82n1571_103:0625a16": "賊識賊冤家結。正法眼藏瞎驢滅。天上人間沒處藏。",
    "X82n1571_103:0625a17": "入泥入水無休歇。喝一喝。下座　示眾。指南門下。無",
    "X82n1571_103:0625a18": "禪可參。無道可學。無佛可成。無法可說。亦無珍饈百",
    "X82n1571_103:0625a19": "昧。只蓄得無影樹子。留與後人。蔭覆天下。傍僧曰。大",
    "X82n1571_103:0625a20": "眾。你看這老漢一場敗闕。師曰。三十年後。要此話行",
    "X82n1571_103:0625a21": "　僧參。師問。甚處來。僧曰。溈山。師曰來時牛起也未。",
    "X82n1571_103:0625a22": "僧。擬議。師打曰。虗消草料漢。復連棒趁出　師問僧。",
    "X82n1571_103:0625a23": "問闍黎在黃檗久住。是不。僧曰。三載有餘。師曰。黃檗",
    "X82n1571_103:0625a24": "道。佛法無多子。意旨如何。僧劈開胸曰。是多少。師曰。",
    "X82n1571_103:0625b01": "料掉沒交涉　僧參。纔跨方丈門。師作抽坐具勢。僧",
    "X82n1571_103:0625b02": "便出。師曰。與麼與麼。不與麼不與麼。僧回首。師展兩",
    "X82n1571_103:0625b03": "手曰。討什麼碗　僧辭師問。上座往甚麼處去。僧曰。",
    "X82n1571_103:0625b04": "回姑蘇去。師曰。不得道山僧的過。僧曰。某甲怎敢謗",
    "X82n1571_103:0625b05": "和尚。師便打。僧曰。未甚却打某甲。師曰。我要這話行",
    "X82n1571_103:0625b06": "(庭栢觀嗣)。",
    "X82n1571_103:0625b07": "法雲眉白常禪師示眾。舉趙州勘二庵主話畢。師曰。",
    "X82n1571_103:0625b08": "趙州掘坑阱于當途。慣擒虎兕。握勾錐子。覿面察辯。",
    "X82n1571_103:0625b09": "臨時雖曰把柄在手。殺活由我。也是屋裏販揚州。祇",
    "X82n1571_103:0625b10": "如一樣豎拳頭。因甚肯一不肯一。喝一喝曰。點石化",
    "X82n1571_103:0625b11": "為金玉易。勸人除却是非難　頌丹霞燒佛曰。寒來",
    "X82n1571_103:0625b12": "燒佛老丹霞。格外全提驗作家。撥盡烟塵餘赤手。眉",
    "X82n1571_103:0625b13": "鬚墮落絕周遮(巨渤恒嗣)。"
}