{
    "T34n1723_04a:0713a09": "folio_4a 2妙法蓮華經玄贊卷第四本",
    "T34n1723_04a:0713a11": "沙門基撰",
    "T34n1723_04a:0713a12": "一乘之義正是經宗。今且略以五門分別：一",
    "T34n1723_04a:0713a13": "出體性，二釋名字，三明說意，四彰差別，五",
    "T34n1723_04a:0713a14": "問答辨。體性者略為三類：一總含體，二隨",
    "T34n1723_04a:0713a15": "勝體，三真實體。一總含體者，一切無漏，若種",
    "T34n1723_04a:0713a16": "若現，有為、無為，若因、若果，根本、方便，能成",
    "T34n1723_04a:0713a17": "佛德皆名一乘，一乘即大乘，大乘即無上乘，",
    "T34n1723_04a:0713a18": "故《勝鬘》云「一乘者即大乘」也。此本論云「開是",
    "T34n1723_04a:0713a19": "無上義」，《辨中邊論．無上乘品》有三無上：一",
    "T34n1723_04a:0713a20": "正行無上，謂十度，隨修差別有六正行；二所",
    "T34n1723_04a:0713a21": "緣無上，有十二種所緣；三修證無上，謂種姓",
    "T34n1723_04a:0713a22": "修證等十種修證，通攝一切菩薩所有境行",
    "T34n1723_04a:0713a23": "果。故《勝鬘》又云「阿羅漢辟支佛有恐怖、有歸",
    "T34n1723_04a:0713a24": "依，四智不究竟，名向涅槃界」，又云「正法住、",
    "T34n1723_04a:0713a25": "正法滅、波羅提木叉、毘尼、出家、受具足，此",
    "T34n1723_04a:0713a26": "六法為大乘故說」，故知一切根本方便，一切",
    "T34n1723_04a:0713a27": "無漏若種若現、有為無為、若因若果，能成",
    "T34n1723_04a:0713a28": "佛德並名一乘，三種意生身皆入初地故。",
    "T34n1723_04a:0713a29": "二隨勝體，此有六類：一攝事歸理體，《涅",
    "T34n1723_04a:0713b01": "槃》、《勝鬘》等中多以法身、真理、佛性名為一乘，",
    "T34n1723_04a:0713b02": "故《勝鬘》云「一乘者即大乘，大乘者即佛乘，",
    "T34n1723_04a:0713b03": "佛乘者即涅槃界。」又云「於恒沙劫行六波",
    "T34n1723_04a:0713b04": "羅蜜，不如有人聽受讀誦乃至執持經卷，",
    "T34n1723_04a:0713b05": "何況有人為他廣說」，以有為行比無為",
    "T34n1723_04a:0713b06": "乘故。《涅槃經》言「一乘者即是佛性」，此滅化",
    "T34n1723_04a:0713b07": "城至於寶所，唯以真如、法身平等名為一",
    "T34n1723_04a:0713b08": "乘。二攬餘歸智體，亦以真智名為一乘，",
    "T34n1723_04a:0713b09": "上文自云「方便知見皆已具足，不退諸菩薩",
    "T34n1723_04a:0713b10": "其數如恒沙，一心共思求不能測佛智」，智",
    "T34n1723_04a:0713b11": "體多是正體、後得。若在因位智劣識強，在",
    "T34n1723_04a:0713b12": "果位中智強識劣故。三隱劣從勝體，下經",
    "T34n1723_04a:0713b13": "自云「說佛智慧故，諸佛出於世，唯此一事",
    "T34n1723_04a:0713b14": "實，餘二即非真，是法住、法位，世間相常住，",
    "T34n1723_04a:0713b15": "於道場知已，導師方便說」，〈分別功德品〉云",
    "T34n1723_04a:0713b16": "「有為無上正等菩提，於八十萬億那由他劫",
    "T34n1723_04a:0713b17": "行五波羅蜜，不如有人一念生信，所得",
    "T34n1723_04a:0713b18": "功德不可比喻」，由以佛果理智二種名為",
    "T34n1723_04a:0713b19": "一乘，理凝本有，離纏而號涅槃，智照新生，",
    "T34n1723_04a:0713b20": "果圓而稱正覺，乃四德之鴻源、三明之妙",
    "T34n1723_04a:0713b21": "本，故揚為彼智見出現於世，以理智二",
    "T34n1723_04a:0713b22": "為一乘體，智性智相合名為智。四二運用",
    "T34n1723_04a:0713b23": "廣體，唯以因智名為一乘，火宅喻中與諸",
    "T34n1723_04a:0713b24": "菩薩及聲聞眾乘此寶乘直至道場，唯因",
    "T34n1723_04a:0713b25": "行故。五勝出分段體，通取因果出分段",
    "T34n1723_04a:0713b26": "死所有理智以為一乘，開示悟入四義之",
    "T34n1723_04a:0713b27": "中前三為果二，後一為因二，如前已說，故",
    "T34n1723_04a:0713b28": "略不論。《勝鬘》亦云「如取為緣有漏業因續",
    "T34n1723_04a:0713b29": "後有者，而生三有，如是無明習地為緣、無",
    "T34n1723_04a:0713c01": "漏業因，有阿羅漢、獨覺、已得自在菩薩三種",
    "T34n1723_04a:0713c02": "意生身生」，故意生身所乘之乘名因中二，《攝",
    "T34n1723_04a:0713c03": "大乘》中萬行、真如俱名大乘故。六引攝殊",
    "T34n1723_04a:0713c04": "勝體，以詮旨二名為一乘，教隨物設趣妙",
    "T34n1723_04a:0713c05": "難知，理假智冥體深頗測，故〈方便品〉初以",
    "T34n1723_04a:0713c06": "所詮智慧、能詮教門名為一乘，《無量義經》十",
    "T34n1723_04a:0713c07": "七名中彼第十四亦名一乘。由此蓮華，論",
    "T34n1723_04a:0713c08": "有二義：一體出水，二能開敷。初喻智慧，後",
    "T34n1723_04a:0713c09": "喻慧門。若但以真如為一乘，得出水之一",
    "T34n1723_04a:0713c10": "義、失開敷之二能。然今蓮華既具四義，",
    "T34n1723_04a:0713c11": "何獨法唯二種？三真實體者，根本大乘教、",
    "T34n1723_04a:0713c12": "理、行、果，及能入大乘方便四法，皆名一乘，",
    "T34n1723_04a:0713c13": "咸有運載之功能故。根本教者，此品初云「其",
    "T34n1723_04a:0713c14": "智慧門難解難入」，本論釋言「阿含甚深」。華開",
    "T34n1723_04a:0713c15": "敷義以喻妙法，下文亦言「法華經藏深固",
    "T34n1723_04a:0713c16": "幽遠」等，《攝大乘》云「阿毘達磨大乘經」等。方",
    "T34n1723_04a:0713c17": "便教者，此品下云「或說修多羅、伽陀，及本",
    "T34n1723_04a:0713c18": "事、本生、未曾有，亦說於因緣、譬喻，並祇夜、",
    "T34n1723_04a:0713c19": "優婆提舍經，我此九部法入大乘為本，隨",
    "T34n1723_04a:0713c20": "順眾生說，以故說是經。」《勝鬘》亦云「正法住",
    "T34n1723_04a:0713c21": "等為大乘故說此六處」，故小三藏皆大方",
    "T34n1723_04a:0713c22": "便。根本理者，謂法性真如，六度等行乘此真",
    "T34n1723_04a:0713c23": "理能有所往，故名大乘。此經上云「諸佛智",
    "T34n1723_04a:0713c24": "慧甚深無量」，下文亦云「是法住、法位，世間相",
    "T34n1723_04a:0713c25": "常住，於道場知已，導師方便說」，本論亦云",
    "T34n1723_04a:0713c26": "「念觀者，謂大乘人觀法無我真如法界等故",
    "T34n1723_04a:0713c27": "無性，亦云或乘大性故名大乘」，《辨中邊》說",
    "T34n1723_04a:0713c28": "真如法界名所緣無上。方便理者，謂四諦理，",
    "T34n1723_04a:0713c29": "二乘所觀皆方便理，故《勝鬘》云「聲聞知有作",
    "T34n1723_04a:0714a01": "四聖諦，佛知無作四聖諦」，《涅槃》亦言「聲聞",
    "T34n1723_04a:0714a02": "有苦有諦而無有實，菩薩具有」，本論亦云",
    "T34n1723_04a:0714a03": "「念觀者，聲聞觀人無我等，由此二理皆理",
    "T34n1723_04a:0714a04": "一乘」。根本行者，謂六度等菩薩萬行，〈菩薩地〉",
    "T34n1723_04a:0714a05": "說七地所修四菩薩行，安樂行品皆菩薩行。",
    "T34n1723_04a:0714a06": "又云乘此寶乘直至道場，即行大乘。《攝大乘》",
    "T34n1723_04a:0714a07": "云「亦乘亦大故名大乘」。《辨中邊》說十波羅蜜",
    "T34n1723_04a:0714a08": "名正行無上。方便行者，《勝鬘》亦云「正法住等",
    "T34n1723_04a:0714a09": "為大乘說」，依三藏教進善滅惡修無漏",
    "T34n1723_04a:0714a10": "行，皆行大乘。《法花論》云「方便者，聲聞觀蔭、",
    "T34n1723_04a:0714a11": "界、入，厭苦離苦。菩薩修六度、四攝、二利",
    "T34n1723_04a:0714a12": "行，由此二行皆一乘故。」根本果者，佛身所有",
    "T34n1723_04a:0714a13": "菩提、涅槃，即前所說法報二身、理智二見",
    "T34n1723_04a:0714a14": "故。下經云「說佛智慧故，諸佛出於世，唯此一",
    "T34n1723_04a:0714a15": "事實，餘二則非真」，又云「是法住、法位，世間相",
    "T34n1723_04a:0714a16": "常住，於道場知已，導師方便說」。又〈壽量品〉所",
    "T34n1723_04a:0714a17": "說法、報、化身皆果一乘。《辨中邊》說十修證",
    "T34n1723_04a:0714a18": "中，第七淨土、第九佛地、第十示現菩提，方便",
    "T34n1723_04a:0714a19": "果者，二乘所有菩提、涅槃。此經下言「汝等所",
    "T34n1723_04a:0714a20": "行是菩薩道」，羊車、鹿車為求牛車，出於火",
    "T34n1723_04a:0714a21": "宅方便施設，中路化城為至寶所息處故",
    "T34n1723_04a:0714a22": "說二，唯有一非餘。《勝鬘》亦云「聲聞緣覺四智",
    "T34n1723_04a:0714a23": "不究竟，名向涅槃界」。言得蘇息處，四智究",
    "T34n1723_04a:0714a24": "竟得涅槃者，是佛方便，故二乘果亦是一",
    "T34n1723_04a:0714a25": "乘。由頓悟者正學根本教理行果，兼為伏",
    "T34n1723_04a:0714a26": "化二乘者故亦學方便教、理、行、果；其漸悟",
    "T34n1723_04a:0714a27": "者初學方便，後迴心已方學根本，所學法同",
    "T34n1723_04a:0714a28": "初後全別，故知但有二種佛性、理智二因，無",
    "T34n1723_04a:0714a29": "漏現、種，有為、無為，根本、方便所有教、理、行、",
    "T34n1723_04a:0714b01": "果能成佛者，皆一乘體。兼取有漏地前功",
    "T34n1723_04a:0714b02": "德及十地者，助為一乘，未乖正理。《法華經",
    "T34n1723_04a:0714b03": "論》及餘教中，隨依於此三種體中一門出",
    "T34n1723_04a:0714b04": "體，未必攝盡，若依此解，總含諸文無不",
    "T34n1723_04a:0714b05": "盡矣。然此體性合有五門：一詮旨分別，通",
    "T34n1723_04a:0714b06": "教及理；二因果分別，通行及果；三智福分別，",
    "T34n1723_04a:0714b07": "通福及智；四覺寂分別，通滅道諦菩提涅",
    "T34n1723_04a:0714b08": "槃；五二利分別，通自利利他。此說一乘，故",
    "T34n1723_04a:0714b09": "義通貫。若言佛乘，舉果攝因名；若云菩",
    "T34n1723_04a:0714b10": "薩乘，舉因攝果稱，名便不通，義可兼有。",
    "T34n1723_04a:0714b11": "又由行者修習二智正體、後得觀於二理",
    "T34n1723_04a:0714b12": "生空、法空，斷於二障煩惱、所知，息於二死",
    "T34n1723_04a:0714b13": "分段、變易，證於二果菩提、涅槃，圓得二滅",
    "T34n1723_04a:0714b14": "無餘、無住，行於二利自利、利他，稱果滿也。",
    "T34n1723_04a:0714b15": "所斷二障集諦所攝，所息二死苦諦所攝，",
    "T34n1723_04a:0714b16": "所修二智所證菩提道諦所攝，所觀二理、所",
    "T34n1723_04a:0714b17": "得二滅、所證涅槃滅諦所攝，所行二利滅道",
    "T34n1723_04a:0714b18": "諦攝，合此滅、道名為一乘。故此本論解遮",
    "T34n1723_04a:0714b19": "中云「無二乘者，無二乘涅槃，唯佛如來證",
    "T34n1723_04a:0714b20": "大菩提，究竟滿足一切智慧名大涅槃，",
    "T34n1723_04a:0714b21": "唯一佛乘故。」《涅槃經》中既以摩訶般若、法",
    "T34n1723_04a:0714b22": "身、解脫三事圓滿名大涅槃，故此一乘二",
    "T34n1723_04a:0714b23": "諦為體。釋名字者，乘是運載義，故《廣雅》",
    "T34n1723_04a:0714b24": "云「乘駕」也，《周禮》云「乘載」也，運載行者至",
    "T34n1723_04a:0714b25": "彼岸故，故此經云「乘此寶乘直至道場」，《攝",
    "T34n1723_04a:0714b26": "論》亦云「六度萬行亦乘亦大，法性真如所乘",
    "T34n1723_04a:0714b27": "大性，事、理俱能運載行者，自運運他至於",
    "T34n1723_04a:0714b28": "彼岸皆名為乘。」問：因行能自運，至果可名",
    "T34n1723_04a:0714b29": "乘，佛果自運息，應非是乘體？答：有五義：",
    "T34n1723_04a:0714c01": "一者運載以名乘，因中通二運，至果廣",
    "T34n1723_04a:0714c02": "運他，由此亦名乘。二者體、能通二運，能、",
    "T34n1723_04a:0714c03": "體並名乘，果中體有能，非無亦乘攝，如割",
    "T34n1723_04a:0714c04": "名為刀，有能即刀攝，非要廣現割，有能非",
    "T34n1723_04a:0714c05": "是刀。佛果德體能為二運，非要廣用方名",
    "T34n1723_04a:0714c06": "為乘。三者二乘唯自運，小尚得乘名，況佛",
    "T34n1723_04a:0714c07": "廣運他，何理非乘攝？四者因中理智能雙運，",
    "T34n1723_04a:0714c08": "二用勝故得名乘，果中理智因修成，因乘種",
    "T34n1723_04a:0714c09": "類亦乘攝。五者因中二運常增進，作用現",
    "T34n1723_04a:0714c10": "勝得名乘，果中自運窮未來，令他增進得",
    "T34n1723_04a:0714c11": "乘稱。初之四義隨他不正答，後之一義隨",
    "T34n1723_04a:0714c12": "自正義答。故《對法論》云「自他並利所依止」。",
    "T34n1723_04a:0714c13": "一有三義：一簡別故名一，二破別故名一，",
    "T34n1723_04a:0714c14": "三會別故名一。簡別故名一者，昔日說三、",
    "T34n1723_04a:0714c15": "今時說一，故知所詮理極一而為實，能詮之",
    "T34n1723_04a:0714c16": "教二即稱權，無別二理以為極也。無我、解",
    "T34n1723_04a:0714c17": "脫雖悉皆等，然至佛果方名為極，故所詮",
    "T34n1723_04a:0714c18": "理佛智名一，非別簡三，唯無二極故。論解",
    "T34n1723_04a:0714c19": "遮云「無二乘者，無二涅槃體。然經云『我設",
    "T34n1723_04a:0714c20": "是方便，令得入佛慧』，又云火宅之內許以",
    "T34n1723_04a:0714c21": "三車，出門已後但與牛車。又云『雇其除",
    "T34n1723_04a:0714c22": "糞經二十年假名為子』，故二乘者是後真",
    "T34n1723_04a:0714c23": "子付家事因。又以果一簡別因三，即有二",
    "T34n1723_04a:0714c24": "簡：一理簡教，二果簡因。『汝等所行是菩薩",
    "T34n1723_04a:0714c25": "道故』，破別故名一者，二乘不知二為方便，",
    "T34n1723_04a:0714c26": "執二乘果以為真極，今說二涅槃但為化",
    "T34n1723_04a:0714c27": "城，說二菩提但是羊鹿權教所設，非是二",
    "T34n1723_04a:0714c28": "果所得所證菩提涅槃真勝極也。破彼情執",
    "T34n1723_04a:0714c29": "有二果極，故說為一，即經所言『諸求三",
    "T34n1723_04a:0715a01": "乘人，有懷疑網者，佛當為除斷，令盡無",
    "T34n1723_04a:0715a02": "有餘』，鶖子亦言『然我等不解方便隨宜所",
    "T34n1723_04a:0715a03": "說，初聞佛法遇便信受，乃至斷諸疑悔』，迦",
    "T34n1723_04a:0715a04": "葉亦言『又今我等得涅槃證，於菩薩法不",
    "T34n1723_04a:0715a05": "生好樂之心』」。《攝論》亦云「斷除四處障，二",
    "T34n1723_04a:0715a06": "乘作意等」，即是此執。本論末後亦云「方便品",
    "T34n1723_04a:0715a07": "有五分示現，破二明一不說破三等。」或",
    "T34n1723_04a:0715a08": "有說言，破三執故非唯破二，如薩婆多執",
    "T34n1723_04a:0715a09": "佛化身以為真佛，今說為化故破三執。此",
    "T34n1723_04a:0715a10": "亦不然，《法華》但以自修所得一乘為宗，會",
    "T34n1723_04a:0715a11": "破彼乘令入於一；非以所知一身為宗，",
    "T34n1723_04a:0715a12": "會破彼身令入一身。又無執彼化身為",
    "T34n1723_04a:0715a13": "極趣求至彼，更不趣求餘身；今破彼執",
    "T34n1723_04a:0715a14": "令求一身，故但破執二乘為極，不破執",
    "T34n1723_04a:0715a15": "彼二身極也。亦有解云，聞昔說三執三皆",
    "T34n1723_04a:0715a16": "極，今說一極故破三執，此乃地前菩薩起",
    "T34n1723_04a:0715a17": "故。若破執大極，還為說一乘，更增其病，",
    "T34n1723_04a:0715a18": "何名為破？又未出宅許以牛車，既亦破大",
    "T34n1723_04a:0715a19": "後出宅與，是何等車？若言與白牛，棄本黃",
    "T34n1723_04a:0715a20": "牛故，既爾即應捨頓學漸，黃、白牛相因行",
    "T34n1723_04a:0715a21": "何殊？既還本牛明不破大，若執一極不違",
    "T34n1723_04a:0715a22": "趣大，何須破之？執二為極不趣大故可",
    "T34n1723_04a:0715a23": "須破也。若隨位得即執為極，未見趣大",
    "T34n1723_04a:0715a24": "乘因中有此執，設爾許亦破，即應破無窮，",
    "T34n1723_04a:0715a25": "由此但破執二為極。又非破執四乘為",
    "T34n1723_04a:0715a26": "極，為無種姓說人天乘，解有四乘不執",
    "T34n1723_04a:0715a27": "極故，執二為極不異破二，無執人天",
    "T34n1723_04a:0715a28": "乘為極者，執者不解乘，解乘不執故。若",
    "T34n1723_04a:0715a29": "一對四，一是方便乃應破一執而歸四",
    "T34n1723_04a:0715b01": "乘故。亦非破五，執不定乘同執三故。由",
    "T34n1723_04a:0715b02": "此《勝鬘》唯云「阿羅漢、辟支佛，有恐怖、有歸",
    "T34n1723_04a:0715b03": "依，言得四智及涅槃者是佛方便」。此經亦",
    "T34n1723_04a:0715b04": "云「唯此一事實，餘二則非真。」密遣二人",
    "T34n1723_04a:0715b05": "息處說二，羊鹿非真不說三言，從勝至劣",
    "T34n1723_04a:0715b06": "數，佛乘第一、獨覺第二、聲聞第三；無第二",
    "T34n1723_04a:0715b07": "獨覺、無第三聲聞，非無三乘之中大乘體",
    "T34n1723_04a:0715b08": "極。勘梵本云「無第二第三」，今翻之略故云",
    "T34n1723_04a:0715b09": "「無二亦無三」也。此有難言，經說別體三寶，",
    "T34n1723_04a:0715b10": "不破別體而歸一體，何故破二乘而歸一",
    "T34n1723_04a:0715b11": "乘？此亦不然。若執別體三寶為極，亦同",
    "T34n1723_04a:0715b12": "破之。若別相三寶體，亦無三極故，雖爾亦",
    "T34n1723_04a:0715b13": "無求住別體，然可會之入於同體，廣如",
    "T34n1723_04a:0715b14": "經說。非權實宗，會別故名一者，教理行果",
    "T34n1723_04a:0715b15": "皆有根本及以方便，會漸悟者先二乘中所",
    "T34n1723_04a:0715b16": "修成得教理行果為大方便，依此本論初",
    "T34n1723_04a:0715b17": "地已上離分段死，見道已前教理行果為",
    "T34n1723_04a:0715b18": "不退地之根本因。總依諸文會一有四：",
    "T34n1723_04a:0715b19": "一者會教，《無垢稱》云「佛以一音演說法，眾",
    "T34n1723_04a:0715b20": "生各各隨所解」，此經下云「一雨普潤三草二",
    "T34n1723_04a:0715b21": "木生長不同」，此會教同而機有異，三乘取",
    "T34n1723_04a:0715b22": "教有偏、普故。二者會理，《寶性論》云「如㝹、",
    "T34n1723_04a:0715b23": "馬、象三獸度河，河性無差得有淺深」，又",
    "T34n1723_04a:0715b24": "下經云「譬於高原穿鑿須水，若見乾土",
    "T34n1723_04a:0715b25": "知水尚遠，若見濕土知水不遠，若見於",
    "T34n1723_04a:0715b26": "泥知水極近，水性無差得之有異」，此會",
    "T34n1723_04a:0715b27": "理同而證有異，三乘證理有圓、缺故。三者",
    "T34n1723_04a:0715b28": "會行，鶖子自言為是究竟法為是所行道，",
    "T34n1723_04a:0715b29": "佛自亦言我設是方便令得入佛慧，《勝鬘》",
    "T34n1723_04a:0715c01": "亦言「此六處為大乘故說」，故知行同而修有",
    "T34n1723_04a:0715c02": "異，三乘修行有分、全故。四者會果，此經下",
    "T34n1723_04a:0715c03": "言「息處故說二，中路設化城，為引至寶所",
    "T34n1723_04a:0715c04": "方為究竟處，為求牛車出於火宅，權設",
    "T34n1723_04a:0715c05": "羊、鹿後皆與牛」，《勝鬘》亦言「聲聞、緣覺四智",
    "T34n1723_04a:0715c06": "不究竟，名向涅槃界」，即會二乘菩提涅槃",
    "T34n1723_04a:0715c07": "若理若智皆歸一乘，故知果同而證有異，",
    "T34n1723_04a:0715c08": "三乘取果有初後故。雖依諸教總會此",
    "T34n1723_04a:0715c09": "四，然《法華》中顯會教理、密會行果。會教",
    "T34n1723_04a:0715c10": "理者，即前所標諸佛智慧及智慧門，一雨",
    "T34n1723_04a:0715c11": "普潤，會教也；牛車寶所，會理也。此以所詮",
    "T34n1723_04a:0715c12": "名之為理、非要真如，欲顯所得甚深難",
    "T34n1723_04a:0715c13": "解，有所言說意趣難知，道場所得法，無能",
    "T34n1723_04a:0715c14": "發問者，我意難可測，亦無能問者，亦顯法",
    "T34n1723_04a:0715c15": "華開方便門顯真實相，即是法華開敷秀",
    "T34n1723_04a:0715c16": "出。密亦通會行、果二同，我設是方便，令",
    "T34n1723_04a:0715c17": "得入佛慧，乘此寶乘，直至道場，即會行",
    "T34n1723_04a:0715c18": "故，中設化城為至寶所即會果。故《勝鬘",
    "T34n1723_04a:0715c19": "經》中顯會行、果，「六處正為大乘故說」，正會",
    "T34n1723_04a:0715c20": "行故；「二乘四智非為究竟名向涅槃界」，即",
    "T34n1723_04a:0715c21": "會果故。《勝鬘》正說一乘因果故，顯會行果、",
    "T34n1723_04a:0715c22": "密會教理。法華正顯昔權今實，故顯會教",
    "T34n1723_04a:0715c23": "理，令其修證，密會行果。由此一乘據實通",
    "T34n1723_04a:0715c24": "會教理行果，總解諸文於理名矣，故云會",
    "T34n1723_04a:0715c25": "別名之為一。此經正取一乘因果為真乘",
    "T34n1723_04a:0715c26": "體，教為方便，故不相違。今此小義雖未動",
    "T34n1723_04a:0715c27": "於智海，如愚所知頗亦絕於今古，博識深",
    "T34n1723_04a:0715c28": "智當自詳之。三義之中初二解通定性、不",
    "T34n1723_04a:0715c29": "定性，後一多唯依不定性；大乘無上雖",
    "T34n1723_04a:0716a01": "即一乘，非經所須，故略不說。明說意者，",
    "T34n1723_04a:0716a02": "《攝大乘》云「為引攝一類，　及任持所餘，",
    "T34n1723_04a:0716a03": "　由不定種姓，　諸佛說一乘，　法、無我、解",
    "T34n1723_04a:0716a04": "脫，　等故姓不同，　得二意樂化，　究竟說一",
    "T34n1723_04a:0716a05": "乘。」此中十因：一為引攝一類不定種姓聲",
    "T34n1723_04a:0716a06": "聞獨覺，令依大乘般涅槃，故法華一會多",
    "T34n1723_04a:0716a07": "為此類說於一乘。《法華論》名退已還發大",
    "T34n1723_04a:0716a08": "菩提心，由鶖子等昔皆求大退修小果，名",
    "T34n1723_04a:0716a09": "退還發，非諸不定姓皆退還發心，此應名",
    "T34n1723_04a:0716a10": "不定種姓。二為任持所餘，不定種姓地前",
    "T34n1723_04a:0716a11": "菩薩，第六住前猶在退位，恐於大乘精進",
    "T34n1723_04a:0716a12": "且壞退依二乘般涅槃故，故此經云「菩薩",
    "T34n1723_04a:0716a13": "聞是法疑網皆已除」，本論亦言「如來為二種",
    "T34n1723_04a:0716a14": "人正與解釋」，此二皆是不定種姓，為此二",
    "T34n1723_04a:0716a15": "種故說一乘。三法等故，行乘雖異，所趣真",
    "T34n1723_04a:0716a16": "如無差別，故《法華論》說多與此同。四無我",
    "T34n1723_04a:0716a17": "等故，若有真實補特伽羅可有乘別，我既",
    "T34n1723_04a:0716a18": "無異故說一乘。五解脫等故，三乘並於煩",
    "T34n1723_04a:0716a19": "惱障中而得解脫，解脫無差別故。六姓",
    "T34n1723_04a:0716a20": "不同故，二乘之中不定種姓有差別故，此",
    "T34n1723_04a:0716a21": "聲聞身具有聲聞及佛種姓，由有此姓故",
    "T34n1723_04a:0716a22": "說一乘。第七佛於有情得同自體意樂，故",
    "T34n1723_04a:0716a23": "言我即是彼、彼即是我，我既成佛彼亦成佛。",
    "T34n1723_04a:0716a24": "第八二乘於佛得同自體意樂，同名菩薩得",
    "T34n1723_04a:0716a25": "受記別故，謂於此會佛與二乘授佛記",
    "T34n1723_04a:0716a26": "別，為令攝得如是意樂，我等與佛平等",
    "T34n1723_04a:0716a27": "無二。又此會上有諸菩薩與彼名同，因得",
    "T34n1723_04a:0716a28": "記別故。佛一言含二種益，謂二乘者得同",
    "T34n1723_04a:0716a29": "佛自體意樂，及諸菩薩得受記別。九化故，",
    "T34n1723_04a:0716b01": "如世尊說，汝等苾芻我憶往昔，無量百返",
    "T34n1723_04a:0716b02": "依聲聞乘而般涅槃，云何已成佛，後依二",
    "T34n1723_04a:0716b03": "乘而般涅槃，即為調伏所化聲聞。佛菩薩",
    "T34n1723_04a:0716b04": "等自化其身為彼同類，於無餘依現般涅",
    "T34n1723_04a:0716b05": "槃，經百千劫耽寂滅酒醉逸而臥，後從彼",
    "T34n1723_04a:0716b06": "起現受佛記，令諸不定種姓二乘盡作是",
    "T34n1723_04a:0716b07": "心：往昔耆尊入涅槃者，今皆復起現受佛",
    "T34n1723_04a:0716b08": "記，況我今者不希作佛而入涅槃？今此會",
    "T34n1723_04a:0716b09": "中富樓那等即其類也。《法華論》中為化聲聞",
    "T34n1723_04a:0716b10": "授記即此，是故亦為降彼二乘者慢，我亦",
    "T34n1723_04a:0716b11": "得汝之涅槃故，廣如《楞伽》說，阿羅漢入無",
    "T34n1723_04a:0716b12": "餘涅槃經百千劫，耽三昧酒醉逸而臥，後",
    "T34n1723_04a:0716b13": "從彼起方發大心，皆佛菩薩之所化作。若",
    "T34n1723_04a:0716b14": "不爾者，實入無餘涅槃身智都盡，後從彼",
    "T34n1723_04a:0716b15": "起法從何生？故知是化。十究竟故，由過此",
    "T34n1723_04a:0716b16": "外無別勝乘，依理究竟最為殊勝，故說為",
    "T34n1723_04a:0716b17": "一。今此會中依論但與二人記別，一不定",
    "T34n1723_04a:0716b18": "姓、二應化者。為不定姓者，即第一第二第",
    "T34n1723_04a:0716b19": "八少分，為應化者即第九義及餘少分，說",
    "T34n1723_04a:0716b20": "於一乘，非全撥其無定性，故此一乘是",
    "T34n1723_04a:0716b21": "密意說。《解深密經》云「相、生、勝義無自性，如",
    "T34n1723_04a:0716b22": "是我皆已顯示，若不知佛此密意，失壞正",
    "T34n1723_04a:0716b23": "道不能往。依諸淨道清淨者，唯依此一",
    "T34n1723_04a:0716b24": "無第二，故於其中立一乘，非有情性無",
    "T34n1723_04a:0716b25": "差別」，於定、不定、有性、無性合說一。故《涅槃》",
    "T34n1723_04a:0716b26": "亦言「一乘一道四果聖人皆得作佛，不解",
    "T34n1723_04a:0716b27": "我意故，但應如是所說善」。今此十義說",
    "T34n1723_04a:0716b28": "於一乘，《法華論》中無此具足，《顯揚》說六因、",
    "T34n1723_04a:0716b29": "《莊嚴論》八義說於一乘，不過此十，故不敘",
    "T34n1723_04a:0716c01": "之。第四彰差別者，此說一乘，與《勝鬘》、",
    "T34n1723_04a:0716c02": "《涅槃經》所說一乘差別之相，此通理、智，彼",
    "T34n1723_04a:0716c03": "唯佛性，此唯攝入、彼通出生，此唯有性、彼",
    "T34n1723_04a:0716c04": "通無性，此唯不定性、彼通定性，此多說教、",
    "T34n1723_04a:0716c05": "理，彼多說行、果，此說一乘為實二乘為",
    "T34n1723_04a:0716c06": "權，彼說一乘為權四乘為實。故《勝鬘》云「若",
    "T34n1723_04a:0716c07": "如來隨彼意欲而方便說，唯有一乘無有",
    "T34n1723_04a:0716c08": "餘乘等也」。與《無量義經》所說一乘辨差別",
    "T34n1723_04a:0716c09": "者，如釋名中已廣解釋，是差別相，及第五問",
    "T34n1723_04a:0716c10": "答辨等，皆如別章不繁具舉。",
    "T34n1723_04a:0716c11": "經「舍利弗至若二若三」。贊曰：此與記中第",
    "T34n1723_04a:0716c12": "四令住一乘，以此一乘為眾說法，都無",
    "T34n1723_04a:0716c13": "第二獨覺、第三聲聞，從勝至劣為次第故，",
    "T34n1723_04a:0716c14": "不以修習淺深難易為次第也。故此經中",
    "T34n1723_04a:0716c15": "第一周云「餘二則非真」，第二周云「密遣二",
    "T34n1723_04a:0716c16": "人」，第三周云「息處故說二」，不說於三，",
    "T34n1723_04a:0716c17": "故知不是總無三乘，但應如今所說義",
    "T34n1723_04a:0716c18": "也，會彼所修教理行果為今大因，勸住大",
    "T34n1723_04a:0716c19": "乘。",
    "T34n1723_04a:0716c20": "經「舍利弗至法亦如是」。贊曰：自下第五依",
    "T34n1723_04a:0716c21": "法顯今釋迦依一切佛說法軌則，初說方",
    "T34n1723_04a:0716c22": "便後說真實，勸彼生信引他成已。大文有",
    "T34n1723_04a:0716c23": "三：初明十方佛法式如是，次明三世佛法",
    "T34n1723_04a:0716c24": "式如是，後明我由此法式亦如是。此初",
    "T34n1723_04a:0716c25": "也。雖離三世更無十方，離於十方更無",
    "T34n1723_04a:0716c26": "三世，橫竪有殊故分差別。《攝大乘》云「人",
    "T34n1723_04a:0716c27": "趣諸有情，處數皆無量，念念證等覺，故不",
    "T34n1723_04a:0716c28": "應退屈」，由此現在十方佛亦無窮，法式皆",
    "T34n1723_04a:0716c29": "同。",
    "T34n1723_04a:0717a01": "經「舍利弗至一佛乘故」。贊曰：下明三世佛",
    "T34n1723_04a:0717a02": "法式，有二：初別明三世法式，後結所為皆",
    "T34n1723_04a:0717a03": "同。初中有三：初過去，次未來，後現在。三中",
    "T34n1723_04a:0717a04": "各二：初明佛說法法式同，後明所度眾生得",
    "T34n1723_04a:0717a05": "道同。此明過去佛法式同。初以種種因緣",
    "T34n1723_04a:0717a06": "等說法為方便者，皆為後得一佛乘，故本",
    "T34n1723_04a:0717a07": "論云「方便者小乘中觀陰、界、入，厭苦離苦",
    "T34n1723_04a:0717a08": "得解脫故，大乘中諸波羅蜜、四攝法，攝取自",
    "T34n1723_04a:0717a09": "身他身利益、對治法故。」「因緣」者，本論於其",
    "T34n1723_04a:0717a10": "六義第二說中解故，指前云如向所說",
    "T34n1723_04a:0717a11": "種種因緣者，謂三乘法，彼三乘唯名字章句",
    "T34n1723_04a:0717a12": "說，非有實義故，以彼實義不可說故。「譬喻」",
    "T34n1723_04a:0717a13": "者，如依牛有乳、酪、生蘇、熟蘇乃至醍醐，",
    "T34n1723_04a:0717a14": "醍醐為第一，小乘如乳、大乘如醍醐故。此",
    "T34n1723_04a:0717a15": "譬喻明大乘無上，諸聲聞等亦同大乘無上",
    "T34n1723_04a:0717a16": "故。聲聞同者，示諸佛如來法身之性同，諸凡",
    "T34n1723_04a:0717a17": "夫聲聞辟支佛等法身平等無差別故，在此",
    "T34n1723_04a:0717a18": "譬喻示現。此中意說，凡夫如牛，聲聞如乳，",
    "T34n1723_04a:0717a19": "辟支如酪，小菩薩如生蘇，大菩薩如熟蘇，",
    "T34n1723_04a:0717a20": "佛如醍醐，醍醐為第一，佛乘亦爾。由本一",
    "T34n1723_04a:0717a21": "牛腹中乳性展轉增勝乃至醍醐，故從凡",
    "T34n1723_04a:0717a22": "夫乃至成佛相貌有差，體性平等本無二",
    "T34n1723_04a:0717a23": "也。今此經文唯有此三，本論釋經更有念",
    "T34n1723_04a:0717a24": "觀，念觀者於小乘中人無我等，於大乘中",
    "T34n1723_04a:0717a25": "真如、法界、實際、人無我、法無我等觀故。此",
    "T34n1723_04a:0717a26": "經以方便、因緣、譬喻、言詞為次第，本論釋",
    "T34n1723_04a:0717a27": "經以譬喻、因緣、念觀、方便為次第故。今",
    "T34n1723_04a:0717a28": "引釋與論不同，學者應悉。",
    "T34n1723_04a:0717a29": "經「是諸眾生至一切種智」。贊曰：此明過去",
    "T34n1723_04a:0717b01": "已度眾生得道皆同，初雖作二乘，後皆作",
    "T34n1723_04a:0717b02": "佛，得一切種智。一切種智即佛正智，種別",
    "T34n1723_04a:0717b03": "能知一切法故，正是牛車。",
    "T34n1723_04a:0717b04": "經「舍利弗至一佛乘故」。贊曰：此明未來佛",
    "T34n1723_04a:0717b05": "法式同。",
    "T34n1723_04a:0717b06": "經「此諸眾生至一切種智」。贊曰：此明未來",
    "T34n1723_04a:0717b07": "當度眾生得道皆同。",
    "T34n1723_04a:0717b08": "經「舍利弗至一佛乘故」。贊曰：此明現在佛",
    "T34n1723_04a:0717b09": "法式同，饒益者利益之，安樂者與樂也。拔",
    "T34n1723_04a:0717b10": "苦與樂、與智與福、與世出世果、與小果",
    "T34n1723_04a:0717b11": "大果，如次配之。",
    "T34n1723_04a:0717b12": "經「是諸眾生至一切種智」。贊曰：此明現在",
    "T34n1723_04a:0717b13": "眾生得道皆同。",
    "T34n1723_04a:0717b14": "經「舍利弗至入佛知見道故」。贊曰：此結所",
    "T34n1723_04a:0717b15": "為。所為眾生究竟之時，但為菩薩當作佛",
    "T34n1723_04a:0717b16": "故，往因發心所修諸行，皆向大故皆名菩",
    "T34n1723_04a:0717b17": "薩。所為法者皆為一乘，以佛知見示彼眾",
    "T34n1723_04a:0717b18": "生故、悟眾生故、欲令眾生入佛知見道故。",
    "T34n1723_04a:0717b19": "經文無開，以總義故。示義如前論更不解，",
    "T34n1723_04a:0717b20": "復解悟者，令外道眾生生覺悟故迴邪入",
    "T34n1723_04a:0717b21": "正，復解入者，令得聲聞果者入大菩提故",
    "T34n1723_04a:0717b22": "迴小向大。本論一番開解無上義，二番解",
    "T34n1723_04a:0717b23": "示同義，有疑修行。三番解悟不知義，未發",
    "T34n1723_04a:0717b24": "心令發令外道生覺悟。四番解入，入",
    "T34n1723_04a:0717b25": "不退位，已發心令入法，令得聲聞者入",
    "T34n1723_04a:0717b26": "大菩提。且隨文別，第一番配在正解大事",
    "T34n1723_04a:0717b27": "之中，第二番配在結大事文中，第三配在",
    "T34n1723_04a:0717b28": "依法之中。論文並於大事中解，理亦無失。",
    "T34n1723_04a:0717b29": "經「舍利弗至一切種智故」。贊曰：此明我由",
    "T34n1723_04a:0717c01": "斯法式亦如是，唯佛有種種勝解智力故，",
    "T34n1723_04a:0717c02": "知諸眾生種種欲；有遍趣行智力故，知深",
    "T34n1723_04a:0717c03": "心所著，著謂所樂著所修行也，或即情欲",
    "T34n1723_04a:0717c04": "所起樂著，即眾生處處著引之出，故並是勝",
    "T34n1723_04a:0717c05": "解智力所知。有種種界智力故，知其本性，",
    "T34n1723_04a:0717c06": "既知不定種姓界欲所修故，初說三乘為",
    "T34n1723_04a:0717c07": "方便，今說一乘為究竟，皆為眾生得一佛",
    "T34n1723_04a:0717c08": "乘、一切種智故。上文皆言得一佛乘、一切種",
    "T34n1723_04a:0717c09": "智，故知種智即一佛乘。",
    "T34n1723_04a:0717c10": "經「舍利弗至何況有三」。贊曰：此第六遮，尚",
    "T34n1723_04a:0717c11": "無第二獨覺乘，何況第三聲聞乘也。由此經",
    "T34n1723_04a:0717c12": "云羊車、鹿車為求牛車出於火宅，故唯破",
    "T34n1723_04a:0717c13": "二，不說更別破牛車故，此無二乘涅槃，體",
    "T34n1723_04a:0717c14": "究竟故。論云「無二乘者，無二乘涅槃，唯佛",
    "T34n1723_04a:0717c15": "如來證大涅槃，究竟滿足一切智慧名大",
    "T34n1723_04a:0717c16": "涅槃，三事體義皆具足故。二乘不然，唯假擇",
    "T34n1723_04a:0717c17": "滅，無大智法身，非諸聲聞緣覺等有大涅槃",
    "T34n1723_04a:0717c18": "法，唯一佛乘故。」「一佛乘」者，依四種義如前",
    "T34n1723_04a:0717c19": "已說，論以與授記中六義配，如前所說。",
    "T34n1723_04a:0717c20": "何等法乃至何體法等五義，何等法者，謂前",
    "T34n1723_04a:0717c21": "第一未聞令聞，謂說未曾有法令聞故。云",
    "T34n1723_04a:0717c22": "何法者，謂第二說，初以方便種種言詞、譬",
    "T34n1723_04a:0717c23": "喻說故。何似法者，謂前第三依何等義，唯",
    "T34n1723_04a:0717c24": "為一大事故。何相法者，謂第四令住一乘，",
    "T34n1723_04a:0717c25": "隨眾生根器有於佛性故，令住諸佛法故。",
    "T34n1723_04a:0717c26": "何體法者，謂第六遮，遮無二體唯一乘體，",
    "T34n1723_04a:0717c27": "即是諸佛如來平等法身也。三乘因果、觀行",
    "T34n1723_04a:0717c28": "不同可有差別，非此所遮；今所遮者，遮無",
    "T34n1723_04a:0717c29": "二種法身之體，三乘真如法身同故，非謂",
    "T34n1723_04a:0718a01": "遮無二乘體故，一切皆無。以此義理推論",
    "T34n1723_04a:0718a02": "可解，不爾論文稍隱難解。唯無第五諸佛",
    "T34n1723_04a:0718a03": "法式，故以餘五次第配之便可解矣。",
    "T34n1723_04a:0718a04": "經「舍利弗至命濁」。贊曰：就第三段開斯實",
    "T34n1723_04a:0718a05": "相啟彼權門，中有二：上來已解取與二記，",
    "T34n1723_04a:0718a06": "下第二段破四種疑，論科五分中，下第五",
    "T34n1723_04a:0718a07": "斷疑分。論說四種疑者：一何時說，二云何",
    "T34n1723_04a:0718a08": "知增上慢，三云何堪說，四云何不成妄語。",
    "T34n1723_04a:0718a09": "此破初疑。論云：「諸佛如來於何等時中起",
    "T34n1723_04a:0718a10": "方便說法」，謂佛於何時中初說二乘權，",
    "T34n1723_04a:0718a11": "後明一乘實。此下答中有二：初標五濁時",
    "T34n1723_04a:0718a12": "出，後明所由。此初也。五濁義以五門分",
    "T34n1723_04a:0718a13": "別：一釋名，二出體，三對治，四廢立，五相攝。",
    "T34n1723_04a:0718a14": "釋名者，濁者滓穢義，如食滓穢、下惡可污，",
    "T34n1723_04a:0718a15": "名之為濁。此言意說，劫增之時三災漸輕煩",
    "T34n1723_04a:0718a16": "惱轉薄，眾生向好、惡見漸微，命根轉長、漸",
    "T34n1723_04a:0718a17": "漸向勝，以上好可欣名之為清。眾生無",
    "T34n1723_04a:0718a18": "苦化佛不出世，諸化佛出世必向劫減，",
    "T34n1723_04a:0718a19": "小災漸起煩惱轉厚，眾生向惡，染見漸盛、命",
    "T34n1723_04a:0718a20": "根轉短，漸漸向劣、下惡可厭，故立濁名。",
    "T34n1723_04a:0718a21": "五者是數，帶數釋也。釋別名者，皆持業",
    "T34n1723_04a:0718a22": "釋；或以別簡總，亦依主釋。出體者，《地持",
    "T34n1723_04a:0718a23": "論》云：「謂今世人多皆短壽，極長百歲，是名",
    "T34n1723_04a:0718a24": "命濁。」此以本識名言種子由業所引功能",
    "T34n1723_04a:0718a25": "差別命根為體，善業力弱命根漸短，由殺",
    "T34n1723_04a:0718a26": "生業之所感故，若諸眾生不識父母，不識",
    "T34n1723_04a:0718a27": "沙門婆羅門及宗族尊長，不脩義理，不怖",
    "T34n1723_04a:0718a28": "不畏今世後世惡業果報，不脩惠施不作",
    "T34n1723_04a:0718a29": "功德，不脩齊法不持禁戒，是名有情濁。",
    "T34n1723_04a:0718b01": "雖第八識名為有情，今說由近惡外緣故，",
    "T34n1723_04a:0718b02": "五薀假者作惡無善名有情濁，合以第八識",
    "T34n1723_04a:0718b03": "及五薀為性。若此眾生增非法貪，或惠刀",
    "T34n1723_04a:0718b04": "劍成施器杖，諍訟鬪亂諂曲妄語，攝受邪",
    "T34n1723_04a:0718b05": "法及餘惡不善法，是名煩惱濁。除五見外，",
    "T34n1723_04a:0718b06": "所餘一切煩惱、隨煩惱皆煩惱濁體，此非法",
    "T34n1723_04a:0718b07": "貪惠刀劍等令行殺害，或慳好財但捨刀",
    "T34n1723_04a:0718b08": "劍，因非法貪諍訟等起，乃至及餘惡不善",
    "T34n1723_04a:0718b09": "法，通攝一切煩惱、隨煩惱盡。由性數習，逢",
    "T34n1723_04a:0718b10": "惡境牽煩惱尤重，若於今世法壞法沒，像",
    "T34n1723_04a:0718b11": "法漸起邪法轉生，是名見濁。此以五見而",
    "T34n1723_04a:0718b12": "為體性，多近外道惡見數生，若飢饉劫起、",
    "T34n1723_04a:0718b13": "疾病劫起、刀兵劫起，是名劫濁。此以色薀",
    "T34n1723_04a:0718b14": "四塵為體，或通五薀，仍是不相應時為其",
    "T34n1723_04a:0718b15": "體，依四五薀而建立故，煩惱增多惡業尤重，",
    "T34n1723_04a:0718b16": "便招惡果三災遂生。對治者，謂隨其相說",
    "T34n1723_04a:0718b17": "對治法，《智度論》中立四悉檀，「悉檀」宗也，一世",
    "T34n1723_04a:0718b18": "界悉檀、二各各為人悉檀、三對治悉檀、四第一",
    "T34n1723_04a:0718b19": "義諦悉檀。劫濁、眾生濁，世界悉檀治之，識器",
    "T34n1723_04a:0718b20": "世間眾生世間悉皆虛幻，厭怖脩道即永離",
    "T34n1723_04a:0718b21": "故。命濁以各各為人悉檀治之，識知人由",
    "T34n1723_04a:0718b22": "善業所得脩持淨戒行不殺等命自長故，",
    "T34n1723_04a:0718b23": "或為三乘之人各說自乘之法，令得自乘",
    "T34n1723_04a:0718b24": "涅槃之果，便除生死所有命濁。煩惱濁、見濁，",
    "T34n1723_04a:0718b25": "對治悉檀治之，脩習隨應對治之道令不",
    "T34n1723_04a:0718b26": "起故。由三悉檀破五濁故，入第一義證",
    "T34n1723_04a:0718b27": "會真宗。廢立者，何故唯立五濁，不增減",
    "T34n1723_04a:0718b28": "耶？答，眾生有二：一惡行，謂在家白衣；二邪",
    "T34n1723_04a:0718b29": "行，謂出家外道。白衣無慧，煩惱增時名煩惱",
    "T34n1723_04a:0718c01": "濁，外道邪解，浪推求時立為見濁。又諸鈍惑",
    "T34n1723_04a:0718c02": "名煩惱濁，諸餘利惑名為見濁。由此二因",
    "T34n1723_04a:0718c03": "得當果時，離合不同復分二濁：合二內",
    "T34n1723_04a:0718c04": "果名眾生濁，惡眾生故；合二外果總名劫",
    "T34n1723_04a:0718c05": "濁，惡器具故。劫謂時分，時無別時，依法",
    "T34n1723_04a:0718c06": "辨故。劫濁故以惡器為體，此惡眾生及與",
    "T34n1723_04a:0718c07": "外果，雖復總陳是二濁果，未辨何者正惡",
    "T34n1723_04a:0718c08": "果體。今顯根本故立命濁，或內惡果名為",
    "T34n1723_04a:0718c09": "命濁，外惡果者名為劫濁。此惡因果由誰",
    "T34n1723_04a:0718c10": "而有？謂惡眾生，故名眾生濁。由此五濁據",
    "T34n1723_04a:0718c11": "增行相，欲令生厭故偏說五。問：何故惑苦",
    "T34n1723_04a:0718c12": "名為障，今離以為濁，業亦是障攝，不立於",
    "T34n1723_04a:0718c13": "濁中？答：障是礙義，三皆是礙，礙聖道故。",
    "T34n1723_04a:0718c14": "濁滓穢義，業濁義微故不立濁。又劫中刀兵",
    "T34n1723_04a:0718c15": "亦即業濁，劫濁寬故從寬為名，立亦無爽。",
    "T34n1723_04a:0718c16": "相攝者，《薩遮尼乾子經》立十二濁：一示",
    "T34n1723_04a:0718c17": "現劫濁、二示現時濁、三示現眾生濁、四示現",
    "T34n1723_04a:0718c18": "煩惱濁、五示現命濁、六示現三乘差別濁、七",
    "T34n1723_04a:0718c19": "示現不淨國土濁、八示現難化眾生濁、九示",
    "T34n1723_04a:0718c20": "現說種種煩惱濁、十示現外道亂濁、十一示",
    "T34n1723_04a:0718c21": "現魔濁、十二示現魔業濁。善男子諸佛國土，",
    "T34n1723_04a:0718c22": "皆是出世功德莊嚴，具足清淨，無有諸濁，",
    "T34n1723_04a:0718c23": "如是過失，皆是諸佛方便示現，為利眾生",
    "T34n1723_04a:0718c24": "唯言示現，故知業等亦可立濁。此十二濁",
    "T34n1723_04a:0718c25": "唯大乘有，隨佛化土勝劣二法示現立之，",
    "T34n1723_04a:0718c26": "開合不同，五濁唯據穢土相增義門乃通",
    "T34n1723_04a:0718c27": "大小乘有，其劫及時即劫濁，眾生及難化",
    "T34n1723_04a:0718c28": "眾生即眾生濁，煩惱及說種種煩惱即煩惱",
    "T34n1723_04a:0718c29": "濁，命即命濁，外道亂即是見濁，此八濁",
    "T34n1723_04a:0719a01": "即五濁，餘之四種謂三乘差別，不淨國土、魔",
    "T34n1723_04a:0719a02": "及魔業非五濁攝，五濁據勝唯實雜染，十",
    "T34n1723_04a:0719a03": "二濁通能化能障，佛示現故。若依《毘尼母",
    "T34n1723_04a:0719a04": "經》，五濁中無見濁立業濁。若依彼經，煩惱",
    "T34n1723_04a:0719a05": "及業各合為一，果中分三：一正報體，謂命",
    "T34n1723_04a:0719a06": "濁；二內報體，謂眾生濁；三外果體，謂劫濁。",
    "T34n1723_04a:0719a07": "障據類同，合立三障，或并法障；濁據滓穢，",
    "T34n1723_04a:0719a08": "或合或開隨機不同，遣生厭怖，不可為",
    "T34n1723_04a:0719a09": "難。《十地論》第一卷云：「清淨者不濁義，濁有",
    "T34n1723_04a:0719a10": "六種，離此諸濁故名清淨。一不欲濁；二威",
    "T34n1723_04a:0719a11": "儀濁；三蓋濁；四異想濁，起妬勝心破壞心",
    "T34n1723_04a:0719a12": "故；五不足功德濁，善根微少，於彼說中心不",
    "T34n1723_04a:0719a13": "樂住；六癡濁，謂愚癡等。」此唯據行濁，不通",
    "T34n1723_04a:0719a14": "依諸法，有六對治故，離懈怠故，嚴故，淨",
    "T34n1723_04a:0719a15": "故，堅固故，功德具足故，智具足故，此六所治",
    "T34n1723_04a:0719a16": "故立六濁，不須和會。餘如別章，恐繁且",
    "T34n1723_04a:0719a17": "止。法爾佛出必五濁時，故言諸佛出於五",
    "T34n1723_04a:0719a18": "濁惡世。問：何因彌勒八萬歲時生，釋迦",
    "T34n1723_04a:0719a19": "佛百歲時出？答：願力異故，俱是濁世並化",
    "T34n1723_04a:0719a20": "三乘，初權後實並化身故。若諸報佛及化佛",
    "T34n1723_04a:0719a21": "中，不化二乘，初權後實未必濁時佛方出",
    "T34n1723_04a:0719a22": "世。若化二乘初權後實，必濁時出，惡生難",
    "T34n1723_04a:0719a23": "化漸入道故。此言濁者，入減劫中漸生此",
    "T34n1723_04a:0719a24": "五即名濁時，故彌勒佛初減八萬漸向五",
    "T34n1723_04a:0719a25": "濁方出世，故非要人壽三二十歲小災起時",
    "T34n1723_04a:0719a26": "方名劫濁，故諸論云「劫減佛興世，劫增時",
    "T34n1723_04a:0719a27": "轉輪王」。問：若劫減時佛方出世，劫增輪王，",
    "T34n1723_04a:0719a28": "何故儴佉與彌勒同世？又佛不出家當",
    "T34n1723_04a:0719a29": "為輪王，日月燈明八子皆統四天下也。",
    "T34n1723_04a:0719b01": "答：儴佉劫增時出，命長故逢彌勒，非彌勒",
    "T34n1723_04a:0719b02": "佛不減時出。又佛不出家應為金輪之位，",
    "T34n1723_04a:0719b03": "非定作也。燈明八子義理亦同，彼是報身故",
    "T34n1723_04a:0719b04": "無此失。此說金輪必劫增出，銀銅鐵輪王",
    "T34n1723_04a:0719b05": "出時不定，是以無憂王世，佛滅百年，鐵輪王",
    "T34n1723_04a:0719b06": "也。",
    "T34n1723_04a:0719b07": "經「如是舍利弗至分別說三」。贊曰：下釋五",
    "T34n1723_04a:0719b08": "濁佛出所由，牒指前標所說五濁，故言如",
    "T34n1723_04a:0719b09": "是。「劫濁亂時」者，牒前劫濁，飢饉、疫病、刀兵",
    "T34n1723_04a:0719b10": "起時，「眾生垢重」牒眾生濁。垢謂六垢，污染",
    "T34n1723_04a:0719b11": "身心點染不淨名之為垢，增強難破名之",
    "T34n1723_04a:0719b12": "為重，一害、二恨、三惱、四諂、五誑、六憍，於有情",
    "T34n1723_04a:0719b13": "所樂為損惱名害。由忿為先結怨不捨",
    "T34n1723_04a:0719b14": "名恨。已追往惡觸現違緣心便佷戾，多",
    "T34n1723_04a:0719b15": "發囂暴凶鄙麁言䖧螫名惱。此三以瞋為",
    "T34n1723_04a:0719b16": "體。為網󰂛他或藏已失，或取他意，矯設",
    "T34n1723_04a:0719b17": "異儀險曲名諂。為獲利譽矯現有德詭詐",
    "T34n1723_04a:0719b18": "名誑，謂矯誑者心懷異謀多現不實邪命",
    "T34n1723_04a:0719b19": "事故。此二貪、癡二法為體。於自盛事深生",
    "T34n1723_04a:0719b20": "染著醉傲名憍，以貪為體。由諸眾生六垢",
    "T34n1723_04a:0719b21": "重故，不識沙門、不修善法故眾生濁。慳",
    "T34n1723_04a:0719b22": "貪嫉妬即煩惱濁。耽著已得財法不能惠",
    "T34n1723_04a:0719b23": "捨，秘吝名慳。於諸未得有及有具，希欲名",
    "T34n1723_04a:0719b24": "貪。慳雖即貪，已得未得染希別故，分成二",
    "T34n1723_04a:0719b25": "門。「嫉」音秦悉、秦血、辭栗三反，或作「愱」「𧪠」毒",
    "T34n1723_04a:0719b26": "害也。殉自名利、不耐他榮、妬忌憂慼，名",
    "T34n1723_04a:0719b27": "為嫉妬。嫉雖即妬，緣他正法名體稱嫉，",
    "T34n1723_04a:0719b28": "緣他榮樂名利稱妬。《說文》、《玉篇》云「害賢曰",
    "T34n1723_04a:0719b29": "嫉，害色曰妬。」「成就諸不善根」者，不善根有",
    "T34n1723_04a:0719c01": "三：謂貪、瞋、癡。由具二義立不善根，一是",
    "T34n1723_04a:0719c02": "根本煩惱能生他故，簡諸隨惑不得立",
    "T34n1723_04a:0719c03": "之。二遍六識有過失深廣，餘慢見疑非",
    "T34n1723_04a:0719c04": "不善根唯意有故。由具此二義唯三名不",
    "T34n1723_04a:0719c05": "善根。根者出生義，生惡緣故，亦即煩惱濁。",
    "T34n1723_04a:0719c06": "唯說三濁不說見命濁者，劫濁攝命，由",
    "T34n1723_04a:0719c07": "飢、兵、疾命多短故；煩惱濁攝見，及舉不",
    "T34n1723_04a:0719c08": "善根煩惱之本攝一切煩惱故。由於彼時",
    "T34n1723_04a:0719c09": "人天減少、惡道增多，眾生難可卒以大乘而",
    "T34n1723_04a:0719c10": "可教化故，以智方便於一佛乘分別說為",
    "T34n1723_04a:0719c11": "三令漸入道，故下經云「但讚佛乘眾生沒",
    "T34n1723_04a:0719c12": "苦不能信受」，故方便說。",
    "T34n1723_04a:0719c13": "經「舍利弗至非辟支佛」。贊曰：自下釋第二",
    "T34n1723_04a:0719c14": "疑。第二疑云，如來既不為增上慢人說者，",
    "T34n1723_04a:0719c15": "云何知彼是增上慢？文中有三：初顯非真",
    "T34n1723_04a:0719c16": "二乘聖相，次顯增上慢者相，後結成二真",
    "T34n1723_04a:0719c17": "聖相。此初文也。聲聞辟支真聖趣寂，若遇佛",
    "T34n1723_04a:0719c18": "者多不愚法，其不定姓可迴心者，不問近",
    "T34n1723_04a:0719c19": "遠必能聞知佛化菩薩事故名。自謂是真",
    "T34n1723_04a:0719c20": "二聖，而得遇佛，都不聞知化菩薩事，非",
    "T34n1723_04a:0719c21": "佛聖弟子，亦非真二聖。",
    "T34n1723_04a:0719c22": "經「又舍利弗至皆是增上慢人」。贊曰：此顯增",
    "T34n1723_04a:0719c23": "上慢者相。凡夫得第四禪，未離三界染，自",
    "T34n1723_04a:0719c24": "謂真二聖，是阿羅漢最後之身究竟涅槃，不",
    "T34n1723_04a:0719c25": "求正覺心不信向，是增上慢。",
    "T34n1723_04a:0719c26": "經「所以者何至無有是處」。贊曰：此結成二",
    "T34n1723_04a:0719c27": "聖相。但是真聖而遇我者，趣寂多是不愚",
    "T34n1723_04a:0719c28": "法人，雖不能行聞之亦信，不定種姓理",
    "T34n1723_04a:0719c29": "信脩覺故真二聖；若不信者必無有是",
    "T34n1723_04a:0720a01": "處，彼非道理故。其趣寂者不能證入，初猶",
    "T34n1723_04a:0720a02": "未信名損驚怖，返道疑生後必信之成不",
    "T34n1723_04a:0720a03": "愚法，故此結云「不信一乘無有是處」。",
    "T34n1723_04a:0720a04": "經「除佛滅後現前無佛」。贊曰：自下釋第三",
    "T34n1723_04a:0720a05": "疑，云何堪說？謂有疑云，從佛聞法而起謗",
    "T34n1723_04a:0720a06": "心，云何如來不成不堪說法人？此意說言，",
    "T34n1723_04a:0720a07": "亦有趣寂真實二聖而愚法者，聞法起謗，",
    "T34n1723_04a:0720a08": "亦不聞知但化菩薩事，即是世尊不能",
    "T34n1723_04a:0720a09": "得化。何故佛不成不堪說法人？既成不",
    "T34n1723_04a:0720a10": "堪說法人，翻結之曰，如何世尊可堪為",
    "T34n1723_04a:0720a11": "眾生說法，而稱種智也？故佛答言，除佛",
    "T34n1723_04a:0720a12": "滅度後現前無佛，雖真趣寂而遇我者，",
    "T34n1723_04a:0720a13": "多不愚法，皆定聞知化菩薩事；若不遇",
    "T34n1723_04a:0720a14": "我而趣寂者，有愚於法，即不能知但化",
    "T34n1723_04a:0720a15": "菩薩。此文有三：初標，次釋，後結成。此初",
    "T34n1723_04a:0720a16": "也。",
    "T34n1723_04a:0720a17": "經「所以者何至是人難得」。贊曰：此釋前標。",
    "T34n1723_04a:0720a18": "我滅度後以無良緣善方便誘，諸趣寂中",
    "T34n1723_04a:0720a19": "多愚於法，於此等經受持解義乃為難",
    "T34n1723_04a:0720a20": "得，不解意故；故我滅後有真二聖，不聞",
    "T34n1723_04a:0720a21": "不知但化菩薩。",
    "T34n1723_04a:0720a22": "經「若遇餘佛至便得決了」。贊曰：此結成前",
    "T34n1723_04a:0720a23": "義。此愚法者，若我滅後更遇餘佛方便說化，",
    "T34n1723_04a:0720a24": "於此法中便得決了，故亦能知但化菩薩；",
    "T34n1723_04a:0720a25": "不逢佛者即有不知，是故我今非不堪說",
    "T34n1723_04a:0720a26": "等。故《瑜伽》云：「若已建立阿賴耶識，依無色",
    "T34n1723_04a:0720a27": "界亦入滅定，信有藏識不斷絕故。」或復",
    "T34n1723_04a:0720a28": "此疑非疑趣寂，即疑增上慢既不化得，云",
    "T34n1723_04a:0720a29": "何世尊不成不堪說法人？故此釋言，我在",
    "T34n1723_04a:0720b01": "必化得除我滅後等。",
    "T34n1723_04a:0720b02": "經「舍利弗至唯一佛乘」。贊曰：此下釋第四疑",
    "T34n1723_04a:0720b03": "云，前說三乘今說為一，今說法異；今說法",
    "T34n1723_04a:0720b04": "異，云何世尊不成妄語？故佛答言，我已證",
    "T34n1723_04a:0720b05": "解，汝全未知，行位未到，但當一心信我所",
    "T34n1723_04a:0720b06": "說，汝創發心初可信故，阿羅漢迴心經二",
    "T34n1723_04a:0720b07": "萬劫，始至三大阿僧祇劫初信心之位故，但",
    "T34n1723_04a:0720b08": "應信勿生疑惑。佛語無妄，理唯一乘，不定",
    "T34n1723_04a:0720b09": "種姓究竟成果智，亦唯一乘無二乘。故《般若",
    "T34n1723_04a:0720b10": "論》云「佛說四事無虛妄者，菩提、授記、小",
    "T34n1723_04a:0720b11": "乘、大乘」，今即大乘及授記，故成不妄語也。",
    "T34n1723_04a:0720b12": "此品初首初歎法妙及法師妙，已有定疑分，",
    "T34n1723_04a:0720b13": "於定記分有此四疑，初疑於與記上生，",
    "T34n1723_04a:0720b14": "於何時中初說方便，後說真實。既第二",
    "T34n1723_04a:0720b15": "疑於取記上生，有增上慢從坐起去故。",
    "T34n1723_04a:0720b16": "云何知是？若依初解，第三疑於因記上生，",
    "T34n1723_04a:0720b17": "佛心本定為二人說，不為愚法，故生此疑，",
    "T34n1723_04a:0720b18": "云何堪說？若依後解，亦取記上生，第四疑",
    "T34n1723_04a:0720b19": "於一切上生，初說、後說自相違故，云何不",
    "T34n1723_04a:0720b20": "成妄語？",
    "T34n1723_04a:0720b21": "經「爾時世尊至優婆夷不信」。贊曰：下有一",
    "T34n1723_04a:0720b22": "百二十一頌中，後之三頌入品第四段，勸發",
    "T34n1723_04a:0720b23": "喜心令知作佛，即初一百一十八頌頌前",
    "T34n1723_04a:0720b24": "長行第三開斯實相啟彼權門，分二：初一",
    "T34n1723_04a:0720b25": "百一十五頌頌前二記，後之三頌頌破四",
    "T34n1723_04a:0720b26": "疑。初中復二：初四頌頌取記中惡人退席，",
    "T34n1723_04a:0720b27": "後一百一十一頌頌與授記。四中初一頌",
    "T34n1723_04a:0720b28": "頌增上慢，後之三頌頌罪根深重，四頌如",
    "T34n1723_04a:0720b29": "次慢、犯、覆、障，此頌慢也。出家之人道證",
    "T34n1723_04a:0720c01": "為首，少得謂多、得多起增上慢；在俗男",
    "T34n1723_04a:0720c02": "子多計著我，自恃高心，故生我慢；在俗女",
    "T34n1723_04a:0720c03": "人多生卑慢無恃勝道，少計著我，隨順夫",
    "T34n1723_04a:0720c04": "朋亦懷不信。",
    "T34n1723_04a:0720c05": "經「如是四眾等至於戒有缺漏」。贊曰：下三頌",
    "T34n1723_04a:0720c06": "頌罪根深重，犯戒、覆罪、法障別故。此犯",
    "T34n1723_04a:0720c07": "戒也。少犯為缺、多犯為漏，可毀責故。壞",
    "T34n1723_04a:0720c08": "戒名缺，壞見名漏，或煩惱漏起仍不見",
    "T34n1723_04a:0720c09": "覺，自恃高心，戒中既云除增上慢，自稱得",
    "T34n1723_04a:0720c10": "聖，方犯重罪，故此尤過，不是尸羅不清",
    "T34n1723_04a:0720c11": "淨故三昧不現前攝。今言犯戒，總相而說，",
    "T34n1723_04a:0720c12": "不知犯相。",
    "T34n1723_04a:0720c13": "經「護惜其瑕疵至佛威德故去」。贊曰：覆罪",
    "T34n1723_04a:0720c14": "也。玉內有病為瑕，玉外有疾為玼，犯戒亦",
    "T34n1723_04a:0720c15": "爾。世譏嫌如玼，內起過如瑕，身語過如玭，",
    "T34n1723_04a:0720c16": "即缺也；內心過如瑕，即前漏也。犯性罪",
    "T34n1723_04a:0720c17": "名瑕，犯遮罪名玼。其玉外病應為「玼」",
    "T34n1723_04a:0720c18": "字。今為疵者，法內之人有煩惱病，如玉",
    "T34n1723_04a:0720c19": "有瑕，喻、法合說。疵者病故護惜不陳，覆",
    "T34n1723_04a:0720c20": "藏己失。酒滓曰糟，極沈濁故。米糩名糠，輕",
    "T34n1723_04a:0720c21": "無用故。不但小智，背法自行，佛威拂之令",
    "T34n1723_04a:0720c22": "避廗去，恐聞妙法誹謗增罪、於彼無益，",
    "T34n1723_04a:0720c23": "故威逼之令其起去。",
    "T34n1723_04a:0720c24": "經「斯人尠福德至唯有諸真實」。贊曰：法障",
    "T34n1723_04a:0720c25": "也。夙造匱法業，法障在身，不堪聞法，故",
    "T34n1723_04a:0720c26": "尠少也。「鮮」、「尠」俱得。",
    "T34n1723_04a:0720c27": "經「舍利弗善聽至而為眾生說」。贊曰：下第二",
    "T34n1723_04a:0720c28": "段一百一十一頌，頌與授記。長行有六，今",
    "T34n1723_04a:0720c29": "亦分六：初六頌頌說，次七頌半頌令住，",
    "T34n1723_04a:0721a01": "次一頌半頌遮，次十八頌半頌依何等義，次",
    "T34n1723_04a:0721a02": "七十頌半頌依法，後七頌頌未聞令聞。",
    "T34n1723_04a:0721a03": "於六不同中前後不同，故頌曰：「六說七半",
    "T34n1723_04a:0721a04": "住，　次一頌半遮，　十八半何等，　七十半",
    "T34n1723_04a:0721a05": "七二。」初六頌說中分二：初四頌半頌「所以",
    "T34n1723_04a:0721a06": "者何」下釋文，後一頌半頌前標中「隨宜所說",
    "T34n1723_04a:0721a07": "意趣難解」。初中復三：一頌頌「無數方便」，二頌",
    "T34n1723_04a:0721a08": "頌「種種因緣譬喻言詞」，即譬喻、因緣、念觀、",
    "T34n1723_04a:0721a09": "方便也。一頌半頌「演說諸法」。此初也。前長行",
    "T34n1723_04a:0721a10": "中標云「諸佛隨宜所說」，釋中云「我以無數",
    "T34n1723_04a:0721a11": "方便」，今此頌釋云「諸佛所得法無量方便力」",
    "T34n1723_04a:0721a12": "者，前後影彰、他自互顯，亦不相違。",
    "T34n1723_04a:0721a13": "經「眾生心所念至令一切歡喜」。贊曰：頌種",
    "T34n1723_04a:0721a14": "種因緣等，於中有二：初頌知機，後頌因",
    "T34n1723_04a:0721a15": "緣譬喻，心所念行道遍趣行也。「諸欲」者，種",
    "T34n1723_04a:0721a16": "種勝解也。「諸性」者，種種界也。「先世善惡業」者，",
    "T34n1723_04a:0721a17": "處非處及自業也。說佛有五智力、種種念觀",
    "T34n1723_04a:0721a18": "也，能知眾生此之五種故，以因緣譬喻言",
    "T34n1723_04a:0721a19": "詞方便說法皆令歡喜，釋前種種言詞所",
    "T34n1723_04a:0721a20": "由。",
    "T34n1723_04a:0721a21": "經「或說脩多羅至優婆提舍經」。贊曰：一頌",
    "T34n1723_04a:0721a22": "半頌演說諸法。依諸處說十二部經次第，",
    "T34n1723_04a:0721a23": "一契經，經云「脩多羅」；二應頌，經云「祇夜」；三",
    "T34n1723_04a:0721a24": "記別，此中無；四諷誦，經云「伽陀」；五自說，此中",
    "T34n1723_04a:0721a25": "無；六緣起，經云「因緣」，七譬喻、八本事、九本",
    "T34n1723_04a:0721a26": "生，三名同此；十方廣，此中無；十一希法，經",
    "T34n1723_04a:0721a27": "云「未曾有」；十二論議，經云「優婆提舍經」。於",
    "T34n1723_04a:0721a28": "此義中以三門分別：一辨相，二釋名，三差",
    "T34n1723_04a:0721a29": "別。辨相者，契經有二相：一通、二別。《涅槃經》",
    "T34n1723_04a:0721b01": "云：「從如是我聞乃至歡喜奉行，如是一切",
    "T34n1723_04a:0721b02": "名脩多羅」，攝十二盡，名通相也，以教貫",
    "T34n1723_04a:0721b03": "理及攝生故。《對法論》云：「謂以長行綴緝略",
    "T34n1723_04a:0721b04": "說所應說義，名為契經，此唯長行名為別",
    "T34n1723_04a:0721b05": "相；偈頌便非，別契經攝。」應頌有二相：一",
    "T34n1723_04a:0721b06": "為益後來，二顯前未了義。《對法》等云「謂諸",
    "T34n1723_04a:0721b07": "經中或中或後以頌重頌前長行義，名益",
    "T34n1723_04a:0721b08": "後來」。又云「不了義經應更頌釋，長行雖說，義",
    "T34n1723_04a:0721b09": "未了故，名顯前未了義」。《涅槃》唯說初之一",
    "T34n1723_04a:0721b10": "義。記別有三相：一記弟子死生因果，二分",
    "T34n1723_04a:0721b11": "明記深密之義，三記菩薩當成佛事。《對法》等",
    "T34n1723_04a:0721b12": "云「謂於是處聖弟子等謝往過去，記別德",
    "T34n1723_04a:0721b13": "失生處差別」，此記弟子死生因果。又云「又了",
    "T34n1723_04a:0721b14": "義經說名記別，記別開示深密義故」，即此",
    "T34n1723_04a:0721b15": "第二記深密義。故此本論云：「授記有四：謂",
    "T34n1723_04a:0721b16": "決定心、因、取、與記等。」《涅槃經》云：「如來為諸",
    "T34n1723_04a:0721b17": "大人授記，汝阿逸多！未來有王名曰儴佉，",
    "T34n1723_04a:0721b18": "當於是世而得成佛，名曰彌勒，是記別",
    "T34n1723_04a:0721b19": "經」，此即第三記當成佛。諷誦相者，《顯揚》",
    "T34n1723_04a:0721b20": "等云「謂諸經中非長行直說，然以一句結",
    "T34n1723_04a:0721b21": "成，或以二句三四五六句等說，並為諷誦」。",
    "T34n1723_04a:0721b22": "自說相者，《瑜伽等》云「謂於是中不顯請",
    "T34n1723_04a:0721b23": "者，為令當來正法久住、正教久住，不請而",
    "T34n1723_04a:0721b24": "說，並名自說。」緣起有三相：一因請而說，",
    "T34n1723_04a:0721b25": "二因犯制戒，三因事說法。《對法論》云：「因緣者，",
    "T34n1723_04a:0721b26": "謂因請而說，又有因緣制立學處」，即初二",
    "T34n1723_04a:0721b27": "義名為緣起。《涅槃經》言：「如諸經偈所因根",
    "T34n1723_04a:0721b28": "本。如舍衛國有一丈夫，羅網捕鳥得已還",
    "T34n1723_04a:0721b29": "放，世尊知其本末因緣而說偈言：『莫輕",
    "T34n1723_04a:0721c01": "小罪，　以為無殃，　水渧雖微，　漸盈大",
    "T34n1723_04a:0721c02": "器。』是名緣起。」即是第三因事說法。譬",
    "T34n1723_04a:0721c03": "喻相者，《瑜伽論》云：「謂諸經律所有譬喻而",
    "T34n1723_04a:0721c04": "說諸法。」本事相者，《瑜伽論》云：「謂除佛本生，",
    "T34n1723_04a:0721c05": "宣說前際若人若法諸所有事。」《涅槃經》中唯",
    "T34n1723_04a:0721c06": "說往法，如我出世所可說法名曰界經，",
    "T34n1723_04a:0721c07": "𤘽樓秦佛名甘露鼓，𤘽那含牟尼佛名曰",
    "T34n1723_04a:0721c08": "法鏡，迦葉佛時名分別空。不說往人，據實",
    "T34n1723_04a:0721c09": "通也。本生相者，《顯揚論》云：「謂於是中宣說",
    "T34n1723_04a:0721c10": "世尊在過去世，彼彼方所若死若生，行菩",
    "T34n1723_04a:0721c11": "薩行、行難行行，是名本生。說佛為菩薩",
    "T34n1723_04a:0721c12": "時若身若行，皆本生故。」《涅槃經》中唯說菩",
    "T34n1723_04a:0721c13": "薩往身，不說菩薩往行，作鹿作熊作麞作",
    "T34n1723_04a:0721c14": "菟，乃至廣說作金翅鳥等。方廣有二相：",
    "T34n1723_04a:0721c15": "一說菩薩道，二法廣多，極高大故、時長遠故。",
    "T34n1723_04a:0721c16": "此通聲聞亦有方廣，今取《涅槃》具二為正。",
    "T34n1723_04a:0721c17": "希法相者，謂諸經中宣說諸佛及聖弟子",
    "T34n1723_04a:0721c18": "八眾所有共不共德，及餘最勝殊特驚異之",
    "T34n1723_04a:0721c19": "法，是為希法。《涅槃經》中唯說佛事，如佛初",
    "T34n1723_04a:0721c20": "生即行七步，放大光明遍照十方，彌猴獻",
    "T34n1723_04a:0721c21": "蜜、白狗聽法，魔變為青牛行瓦鉢間，令相",
    "T34n1723_04a:0721c22": "棠觸無所傷損。但說弟子及非弟子希有",
    "T34n1723_04a:0721c23": "之事，皆名希法。論議有二相：一佛自說，",
    "T34n1723_04a:0721c24": "二弟子說。《瑜伽論》云：「謂諸經典循環研覈摩",
    "T34n1723_04a:0721c25": "呾理迦，一切了義經皆名摩呾理迦，謂於",
    "T34n1723_04a:0721c26": "是處世尊自廣分別法相。又聖弟子已見諦",
    "T34n1723_04a:0721c27": "跡，依自所證無倒分別諸法體性，此亦名",
    "T34n1723_04a:0721c28": "為摩呾理迦，亦名阿毘達磨。」今此且引",
    "T34n1723_04a:0721c29": "攝義周文，其餘偏教恐繁不引。釋名者，",
    "T34n1723_04a:0722a01": "先釋總名，先德翻為「十二部經」，部含二義：",
    "T34n1723_04a:0722a02": "一部𭿾、二部類。此是部類，十二義類有差別",
    "T34n1723_04a:0722a03": "故。古人疑云十二部𭿾經，由此道士說三",
    "T34n1723_04a:0722a04": "十六部，老莊之徒各為一部。今言「十二分",
    "T34n1723_04a:0722a05": "教」，分謂分段，文義差別有十二分段故。又",
    "T34n1723_04a:0722a06": "云「經」者乃濫契經，今翻為「教」，十二通稱，更無",
    "T34n1723_04a:0722a07": "所濫，帶數釋也。釋別名者，總為三類，應",
    "T34n1723_04a:0722a08": "頌、諷誦、自說、緣起、希法、方廣，此之六名唯依",
    "T34n1723_04a:0722a09": "主釋，應重述頌乃至方理之廣故。論議一種",
    "T34n1723_04a:0722a10": "唯持業釋，論體即議故。或諷誦亦持業釋，",
    "T34n1723_04a:0722a11": "可諷可誦故，不同應頌，彼頌是教、此誦是",
    "T34n1723_04a:0722a12": "言故。契經、記別、譬喻、本事、本生，此之五名通",
    "T34n1723_04a:0722a13": "持業、依主兩釋，能契即經，契理之經，乃至本",
    "T34n1723_04a:0722a14": "體即生，本世之生故。差別者，一體差別，二教",
    "T34n1723_04a:0722a15": "差別。體差別者，應頌之中定無諷誦，諷誦",
    "T34n1723_04a:0722a16": "之中定無應頌，初後別故、單重別故。本事之",
    "T34n1723_04a:0722a17": "中定無本生，本生之中定無本事，師、資別",
    "T34n1723_04a:0722a18": "故。此之四部唯具十一，所餘八部皆具十二，",
    "T34n1723_04a:0722a19": "隨其所應有前所說差別相故。《涅槃經》云：「始",
    "T34n1723_04a:0722a20": "從如是終至奉行皆脩多羅」，故通十二；別",
    "T34n1723_04a:0722a21": "相即無，唯取長行為契經故，二偈便非。自",
    "T34n1723_04a:0722a22": "餘七教皆具十二，准此可知。其應頌中具",
    "T34n1723_04a:0722a23": "十一者，〈譬喻品〉云「舍利弗來世成佛普智尊",
    "T34n1723_04a:0722a24": "號名曰華光，當度無量眾」，即有記別之應",
    "T34n1723_04a:0722a25": "頌也。應頌之中亦有自說，〈方便品〉云「世雄不",
    "T34n1723_04a:0722a26": "可量，諸天及世人，一切眾生類，無能知佛",
    "T34n1723_04a:0722a27": "者」，即是自說之應頌也。應頌之中亦有緣",
    "T34n1723_04a:0722a28": "起，〈方便品〉云「舍利弗善聽，諸佛所得法，無量",
    "T34n1723_04a:0722a29": "方便力，而為眾生說」，即是因緣之應頌也，",
    "T34n1723_04a:0722b01": "因鶖子請而說法故。應頌之中亦有譬喻，",
    "T34n1723_04a:0722b02": "「譬如長者，有一大宅，其宅久故，而復頓弊」",
    "T34n1723_04a:0722b03": "等，即是譬喻之應頌也。應頌之中亦有本事，",
    "T34n1723_04a:0722b04": "〈序品〉中云「彼佛滅度後，懈怠者汝是，妙光",
    "T34n1723_04a:0722b05": "法師者，今即我身是」，即是本事之應頌也。應",
    "T34n1723_04a:0722b06": "頌之中亦有本生，〈常不輕品〉云「彼時不輕，即",
    "T34n1723_04a:0722b07": "我身是」，即是本生之應頌也。應頌之中亦",
    "T34n1723_04a:0722b08": "有方廣，〈方便品〉云「十方佛土中，唯有一乘",
    "T34n1723_04a:0722b09": "法，無二亦無三，除佛方便說」，即是方廣之",
    "T34n1723_04a:0722b10": "應頌也。應頌之中亦有希法，〈化城品〉云「大",
    "T34n1723_04a:0722b11": "通智勝佛，十劫坐道場，佛法不現前，不得",
    "T34n1723_04a:0722b12": "成佛道」，即是希法之應頌也。應頌之中亦",
    "T34n1723_04a:0722b13": "有論議，〈壽量品〉云「眾生既信伏，質直意柔軟，",
    "T34n1723_04a:0722b14": "一心欲見佛，不自惜身命，時我及眾僧，俱",
    "T34n1723_04a:0722b15": "出靈鷲山，我時語眾生，常在此不滅，以方",
    "T34n1723_04a:0722b16": "便力故，現有滅不滅」，此即論議之應頌也。",
    "T34n1723_04a:0722b17": "自餘三教皆具十一，准此應知。然此經中",
    "T34n1723_04a:0722b18": "具十二分，一部皆是契經通相，重宣此義",
    "T34n1723_04a:0722b19": "處並是應頌，諸為授記解深義處皆是記",
    "T34n1723_04a:0722b20": "別，〈化城品〉中東方梵天以偈頌言「世尊甚",
    "T34n1723_04a:0722b21": "希有，難可得值遇，具無量功德，能救護",
    "T34n1723_04a:0722b22": "一切」等，皆是諷誦。〈方便品〉初即是自說，故前",
    "T34n1723_04a:0722b23": "偈云「無問而自說，稱歎所行道」，鶖子三請、彌",
    "T34n1723_04a:0722b24": "勒三請等，所說權實處皆是緣起。〈譬喻品〉",
    "T34n1723_04a:0722b25": "等皆是譬喻。說諸弟子過去事處皆是本事。",
    "T34n1723_04a:0722b26": "自說佛身過去事處皆是本生。說一乘處",
    "T34n1723_04a:0722b27": "皆是方廣。說現神通處皆是希法。〈壽量品〉",
    "T34n1723_04a:0722b28": "中佛自往復說三身相，可名論議。教差別",
    "T34n1723_04a:0722b29": "者，一大全小九，即此經文。小乘唯無授記、",
    "T34n1723_04a:0722c01": "自說、方廣三種，不遮大乘有十二分。二小",
    "T34n1723_04a:0722c02": "全大九，《涅槃》第三云「護大乘者受持九部」，",
    "T34n1723_04a:0722c03": "彼除因緣、譬喻、論議，不遮小乘有十二分。",
    "T34n1723_04a:0722c04": "三大全小十一，《瑜伽》三十八云「方廣一分唯",
    "T34n1723_04a:0722c05": "菩薩藏，所餘諸分有聲聞藏。」四大一小十一，",
    "T34n1723_04a:0722c06": "《瑜伽》八十五云「除方廣一分，餘名聲聞乘",
    "T34n1723_04a:0722c07": "相應契經。」何故此文大全小九？依授弟子",
    "T34n1723_04a:0722c08": "得成佛記名為記別。說聲聞無，彼先未",
    "T34n1723_04a:0722c09": "求大菩提故，譬如以寶示其愚人，愚人便",
    "T34n1723_04a:0722c10": "咲。聲聞聞記亦復如是，故說為無，非記",
    "T34n1723_04a:0722c11": "別弟子謝往死生之事亦無。又聲聞乘多聞",
    "T34n1723_04a:0722c12": "淺法，若不待請而即為說，憍慢便生，言",
    "T34n1723_04a:0722c13": "無自說其實亦有。又聲聞人但證小果不",
    "T34n1723_04a:0722c14": "得正覺，理非至極行不苞弘，說無方廣，",
    "T34n1723_04a:0722c15": "其實亦有正法廣陳之方廣也。故此頌中唯",
    "T34n1723_04a:0722c16": "為聲聞說於九部，理通十二。《涅槃經》中小",
    "T34n1723_04a:0722c17": "全大九者，因犯制戒說為因緣，菩薩無犯",
    "T34n1723_04a:0722c18": "故略云無，非無因請因事說法之緣起",
    "T34n1723_04a:0722c19": "也。夫說譬況開中下根，至如鶖子利根",
    "T34n1723_04a:0722c20": "上品尚多不待喻，況諸菩薩多分不待，",
    "T34n1723_04a:0722c21": "故說為無，理亦有也。又大菩薩性皆利根，",
    "T34n1723_04a:0722c22": "舉宗便解，不假徵詰方生慧心，說無",
    "T34n1723_04a:0722c23": "論議，理實非無。又護法者多誦素呾纜藏，",
    "T34n1723_04a:0722c24": "緣起譬喻多調伏藏，論議多是對法藏攝，故",
    "T34n1723_04a:0722c25": "言大唯九，理非無十二。《瑜伽》三十八大全",
    "T34n1723_04a:0722c26": "小十一者，小乘亦記弟子謝往，及不待請",
    "T34n1723_04a:0722c27": "佛悲深故，具有記別及自說等，故有十一。",
    "T34n1723_04a:0722c28": "無方廣者，不求正覺、說理麁淺，名之為",
    "T34n1723_04a:0722c29": "無，實亦有也。《瑜伽》八十五文與前無別。",
    "T34n1723_04a:0723a01": "然以十一說為聲聞，對之方廣說為菩",
    "T34n1723_04a:0723a02": "薩，非菩薩藏無餘十一，皆是隨於一別之",
    "T34n1723_04a:0723a03": "義說數不同，理實聲聞菩薩二藏皆具十",
    "T34n1723_04a:0723a04": "二。今隨所要且略分別，自餘廣釋如章應",
    "T34n1723_04a:0723a05": "知。",
    "T34n1723_04a:0723a06": "經「鈍根樂小法至為是說涅槃」。贊曰：此一頌",
    "T34n1723_04a:0723a07": "半頌前標中隨宜所說意趣難解，略由五",
    "T34n1723_04a:0723a08": "義：一鈍根難悟，二樂小怖大，三耽生死",
    "T34n1723_04a:0723a09": "不怖出世，四逢緣不修，五現眾苦迫。由",
    "T34n1723_04a:0723a10": "此五義為說涅槃，以鈍根故著於生死，",
    "T34n1723_04a:0723a11": "雖逢諸佛往日已化，不行大乘深妙之",
    "T34n1723_04a:0723a12": "道，由行惡故退還受苦，由勸離苦故初為",
    "T34n1723_04a:0723a13": "說二乘涅槃，故〈信解品〉最初逢佛退流生",
    "T34n1723_04a:0723a14": "死，後化二乘，正與此同。",
    "T34n1723_04a:0723a15": "經「我設是方便至當得成佛道」。贊曰：下第二",
    "T34n1723_04a:0723a16": "段有七頌半，第四令住，中分四：一頌標，一",
    "T34n1723_04a:0723a17": "頌釋，半會，一頌勸住。此初也，初設二權，",
    "T34n1723_04a:0723a18": "為令究竟入於佛慧住一乘故。",
    "T34n1723_04a:0723a19": "經「所以未曾說至決定說大乘」。贊曰：此釋",
    "T34n1723_04a:0723a20": "前標，會於已前，汝根未熟未悟大乘不",
    "T34n1723_04a:0723a21": "堪為說，汝今根熟正是其時，故為說也。同",
    "T34n1723_04a:0723a22": "〈化城品〉云「諸比丘！若如來自知涅槃時到，",
    "T34n1723_04a:0723a23": "眾又清淨信解堅固、了達空法深入禪定，便",
    "T34n1723_04a:0723a24": "集諸菩薩及聲聞眾為說是經，世間無有",
    "T34n1723_04a:0723a25": "二乘而得滅度，唯一佛乘得滅度耳」。",
    "T34n1723_04a:0723a26": "經「我此九部法至以故說是經」。贊曰：下四頌",
    "T34n1723_04a:0723a27": "半會，中分三：一頌顯小法非真說為大本，",
    "T34n1723_04a:0723a28": "一頌半顯大法勝妙為勝人說，二頌結成",
    "T34n1723_04a:0723a29": "勝妙人法勸捨非妙人法。此初也。隨順初",
    "T34n1723_04a:0723b01": "機說此九部，為入大本非究竟也，故應",
    "T34n1723_04a:0723b02": "住大。",
    "T34n1723_04a:0723b03": "經「有佛子心淨至說是大乘經」。贊曰：顯大法",
    "T34n1723_04a:0723b04": "勝妙為勝人說，勸捨劣法勿成惡人，頓",
    "T34n1723_04a:0723b05": "悟漸悟一切菩薩皆名佛子。此有五德：一心",
    "T34n1723_04a:0723b06": "淨，專求大乘佛之智慧非樂下劣，除二障",
    "T34n1723_04a:0723b07": "故。二柔軟下心耐勞倦，堪能作大業，精勤",
    "T34n1723_04a:0723b08": "不息故。三利根，性多拔苦樂與他樂，一切",
    "T34n1723_04a:0723b09": "均平聞法速入。四無量，諸佛所久遇良緣",
    "T34n1723_04a:0723b10": "恒自磨瑩。五而行深妙道，齊修福慧寶",
    "T34n1723_04a:0723b11": "規真覺。《發菩提心經》說具十種法堪發菩",
    "T34n1723_04a:0723b12": "提心：一親近善友，二供養諸佛，三修習善",
    "T34n1723_04a:0723b13": "根，四志求勝法，五心常柔和，六遭苦能忍，",
    "T34n1723_04a:0723b14": "七慈悲淳厚，八深心平等，九愛樂大乘，十",
    "T34n1723_04a:0723b15": "求佛智慧。皆此五攝，心淨攝二句：愛樂大",
    "T34n1723_04a:0723b16": "乘，求佛智慧；柔軟攝二句：心常柔和，遭苦",
    "T34n1723_04a:0723b17": "能忍；利根攝二句：慈悲淳厚，深心平等；",
    "T34n1723_04a:0723b18": "無量佛所攝二句：親近善友，供養諸佛；行",
    "T34n1723_04a:0723b19": "深妙通攝二句：修習善根，志求勝法。有具",
    "T34n1723_04a:0723b20": "此五德，成十法之子，方為說大乘令其",
    "T34n1723_04a:0723b21": "發趣。",
    "T34n1723_04a:0723b22": "經「我記如是人至故為說大乘」。贊曰：結成",
    "T34n1723_04a:0723b23": "勝妙二勸捨非妙二，記五德人來世成佛，",
    "T34n1723_04a:0723b24": "以深心念佛脩持淨戒故。念佛有二：一",
    "T34n1723_04a:0723b25": "語念，二心念。或心緣事佛，願救希成，智念",
    "T34n1723_04a:0723b26": "理身，求證滅障；定慧既爾，又持淨戒，三學",
    "T34n1723_04a:0723b27": "既成故為之記。此等聞得佛，順心故歡喜，",
    "T34n1723_04a:0723b28": "佛既知心，故為說大。",
    "T34n1723_04a:0723b29": "經「聲聞若菩薩至皆成佛無疑」。贊曰：此勸",
    "T34n1723_04a:0723c01": "住也。讚法聞益勸住大乘。",
    "T34n1723_04a:0723c02": "經「十方佛土中至引導於眾生」。贊曰：此第三",
    "T34n1723_04a:0723c03": "段，一頌半頌第六遮。「無二」者，無第二獨覺乘。",
    "T34n1723_04a:0723c04": "「無三」者，無第三聲聞乘。從勝向劣佛乘為",
    "T34n1723_04a:0723c05": "初，此據真理無二極乘，除方便說，方便說",
    "T34n1723_04a:0723c06": "中可有三故，以假三名引導生故。用假",
    "T34n1723_04a:0723c07": "羊鹿之名引生出於火宅，非有實二以度",
    "T34n1723_04a:0723c08": "眾生。此說二乘涅槃菩提俱無實體，並稱",
    "T34n1723_04a:0723c09": "假名，然涅槃可證而縛除，種智不成以無",
    "T34n1723_04a:0723c10": "覺，故化城入之以息苦，羊鹿有名而不登。",
    "T34n1723_04a:0723c11": "問：三事稱大般，但得解脫言入城，二空智",
    "T34n1723_04a:0723c12": "名牛，但得生智上羊鹿。答：解脫諸苦息，方",
    "T34n1723_04a:0723c13": "名入化城，種智二乘無，故不上羊鹿。又解",
    "T34n1723_04a:0723c14": "脫二乘同息苦，彼亦分得與入名，真智種",
    "T34n1723_04a:0723c15": "類獨佛圓，雖亦分得不名上，理實無別。又",
    "T34n1723_04a:0723c16": "惑障因果彼皆除，解脫化城稱暫入，智障",
    "T34n1723_04a:0723c17": "因果彼不滅，二車種智不言登。",
    "T34n1723_04a:0723c18": "經「說佛智慧故至濟度於眾生」。贊曰：下第",
    "T34n1723_04a:0723c19": "四段有十八頌半，頌第三依何等義，中有",
    "T34n1723_04a:0723c20": "二：一頌半頌標一大事，十七頌頌開示悟",
    "T34n1723_04a:0723c21": "入。此初也。佛之智慧如前所說，合有五種，",
    "T34n1723_04a:0723c22": "今此多說佛果二法，菩提、涅槃，智性、慧用合",
    "T34n1723_04a:0723c23": "多智慧，或唯真智不取真如。佛出世者為",
    "T34n1723_04a:0723c24": "顯此一令生欣趣，唯此一實，究竟極果勝",
    "T34n1723_04a:0723c25": "妙無上，餘之二乘體非真極究竟勝妙，故經",
    "T34n1723_04a:0723c26": "下文以前五度校量此經，不說般若故，",
    "T34n1723_04a:0723c27": "終不以小乘濟生。或此一事多說智性，",
    "T34n1723_04a:0723c28": "《涅槃經》中師子吼說，佛性即空，空即智慧，由",
    "T34n1723_04a:0723c29": "此智性亦名智慧。今此多取初解為正，",
    "T34n1723_04a:0724a01": "二乘無故。既言餘二則非是真，故知不",
    "T34n1723_04a:0724a02": "是破三會三以歸於一。",
    "T34n1723_04a:0724a03": "經「佛自住大乘至以此度眾生」。贊曰：下十七",
    "T34n1723_04a:0724a04": "頌頌開示悟入，中分四：一頌開，五頌悟，一",
    "T34n1723_04a:0724a05": "頌入，十頌示。此初也。大乘合取真理、正智，",
    "T34n1723_04a:0724a06": "假者佛身恒安處此涅槃菩提名住，住即依",
    "T34n1723_04a:0724a07": "止安處之義，所得唯是法身真理。或大乘",
    "T34n1723_04a:0724a08": "者唯取真理，正智證會名之為住，以此法",
    "T34n1723_04a:0724a09": "身萬德具足真德性故，故佛報身如其所證",
    "T34n1723_04a:0724a10": "法身真理，還以無量定慧莊嚴，定即福也、慧",
    "T34n1723_04a:0724a11": "即智也，攝持一切有為德盡。內冥真理，",
    "T34n1723_04a:0724a12": "涅槃已滿，真智遂生，具福慧嚴，菩提復滿；自",
    "T34n1723_04a:0724a13": "德既圓，故以二法開於眾生名之為度，",
    "T34n1723_04a:0724a14": "顯二體性是無上故令生欣樂。",
    "T34n1723_04a:0724a15": "經「自證無上道至此事為不可」。贊曰：下有",
    "T34n1723_04a:0724a16": "五頌悟中有三：一頌半顯平等，二頌半顯",
    "T34n1723_04a:0724a17": "勝德，一頌令悟。此初也。「無上道」者正智",
    "T34n1723_04a:0724a18": "勝故，「無上大乘」者真理勝故。一「無上」言貫",
    "T34n1723_04a:0724a19": "通二處，二皆平等，無能所取，無有自他物",
    "T34n1723_04a:0724a20": "我異故。又「大乘」者即無上道，運用勝故，佛",
    "T34n1723_04a:0724a21": "既證此平等理智，何有自他物我二別？內智",
    "T34n1723_04a:0724a22": "若不平等自取大乘，外智不平等令他",
    "T34n1723_04a:0724a23": "取小，則墮慳法，貪求名利惑既未盡，",
    "T34n1723_04a:0724a24": "何名證得正覺大乘廣運一切？此為不",
    "T34n1723_04a:0724a25": "可。",
    "T34n1723_04a:0724a26": "經「若人信歸佛至而獨無所畏」。贊曰：下二頌",
    "T34n1723_04a:0724a27": "半顯勝德，有二：初一頌半顯內離染無所",
    "T34n1723_04a:0724a28": "畏德，後一頌顯外莊嚴說實法德。此初也。",
    "T34n1723_04a:0724a29": "「若人信佛」初發心也。「歸佛」者後脩正行，如",
    "T34n1723_04a:0724b01": "來不為欺陵輕賤而不授大純化以小，亦",
    "T34n1723_04a:0724b02": "不誑逗，初許與大後不與之。所以者何？",
    "T34n1723_04a:0724b03": "以佛亦無貪惜大乘誑而不與，亦無嫉妬",
    "T34n1723_04a:0724b04": "畏彼證大而欺網之，由斷一切法中惡",
    "T34n1723_04a:0724b05": "故。惡者煩惱、業、苦，生死惡法已永斷故。",
    "T34n1723_04a:0724b06": "既無如上所說諸事，正智圓滿，故於十方",
    "T34n1723_04a:0724b07": "都無所畏，作師子吼，我是一切智者、一切",
    "T34n1723_04a:0724b08": "見者、平等化者。若有上事，惡既未盡智果",
    "T34n1723_04a:0724b09": "未圓，如何於十方能作無畏吼？故俗中云",
    "T34n1723_04a:0724b10": "父聞子健恨不殺身，自外何悋，故無貪",
    "T34n1723_04a:0724b11": "嫉。",
    "T34n1723_04a:0724b12": "經「我以相莊嚴身至為說實相印」。贊曰：",
    "T34n1723_04a:0724b13": "顯外莊嚴說實法德，形骸相好端嚴其身，",
    "T34n1723_04a:0724b14": "身光智光復能朗，照器及眾生二種世間，由",
    "T34n1723_04a:0724b15": "此眾人皆尊敬我，名世間解。若內有染外",
    "T34n1723_04a:0724b16": "無此相，外現此相明內無染，故我今者說",
    "T34n1723_04a:0724b17": "實相印。實相印者，謂即二空大乘之理，以",
    "T34n1723_04a:0724b18": "此理印印大教故。大教決定勝實非權，如",
    "T34n1723_04a:0724b19": "小乘中說三法印印定教法。",
    "T34n1723_04a:0724b20": "經「舍利弗當知至如我等無異」。贊曰：此一頌",
    "T34n1723_04a:0724b21": "令悟，汝應如我悟先所不知大乘真智。我",
    "T34n1723_04a:0724b22": "昔立誓願，令一切眾生與我無異，願令",
    "T34n1723_04a:0724b23": "悟故。願以信、欲、勝解為性。",
    "T34n1723_04a:0724b24": "經「如我昔所願至皆令入佛道」。贊曰：此一頌",
    "T34n1723_04a:0724b25": "令入，今者果滿遂昔願心，故化眾生入於",
    "T34n1723_04a:0724b26": "佛道。道者因義，令入八地或初地上不退轉",
    "T34n1723_04a:0724b27": "位，佛之因故。",
    "T34n1723_04a:0724b28": "經「若我遇眾生至迷惑不受教」。贊曰：下有",
    "T34n1723_04a:0724b29": "十頌頌示，有二：初八頌示初不同，後二頌",
    "T34n1723_04a:0724c01": "示後還同。初中復三：一頌示不同意，六頌",
    "T34n1723_04a:0724c02": "示不同相，一頌結不同。此初也。若教眾生",
    "T34n1723_04a:0724c03": "盡以大乘，智者可爾；無智愚人錯學亂行，",
    "T34n1723_04a:0724c04": "心迷不信，疑惑誹謗，便返增惡，不能領",
    "T34n1723_04a:0724c05": "受，亦如覆㮎水於坳塘致㮎即膠故，",
    "T34n1723_04a:0724c06": "由此返增愚人之咎，故不純以大乘教",
    "T34n1723_04a:0724c07": "化。",
    "T34n1723_04a:0724c08": "經「我知此眾生至癡愛故生惱」。贊曰：下有",
    "T34n1723_04a:0724c09": "六頌示不同相，中分二：初一頌標無善有",
    "T34n1723_04a:0724c10": "惡故不同，後五頌釋有惡無善故不同。此",
    "T34n1723_04a:0724c11": "初也。未曾脩善本，即是出世方便善根，無始",
    "T34n1723_04a:0724c12": "雖起多分暗劣，唯生得善無無漏因，由著",
    "T34n1723_04a:0724c13": "五境堅執不捨，以此為緣癡便發業、愛便",
    "T34n1723_04a:0724c14": "潤生。故諸生死生老死支一切苦惱苦樹增",
    "T34n1723_04a:0724c15": "長，由無出世方便善本，有癡愛二以為其",
    "T34n1723_04a:0724c16": "因，著五欲境不肯捨故，發業無明多由",
    "T34n1723_04a:0724c17": "迷內發，潤生貪愛多緣五欲生，今據欲界",
    "T34n1723_04a:0724c18": "無明發業通言著欲，說重處故。",
    "T34n1723_04a:0724c19": "經「以諸欲因緣至世世常增長」。贊曰：下五頌",
    "T34n1723_04a:0724c20": "釋有惡無善故不同，中有二：初四頌有惡",
    "T34n1723_04a:0724c21": "故不同，後一頌無善故不同。初中復二：初一",
    "T34n1723_04a:0724c22": "頌半由處俗塵五欲沈沒故不同，後二頌",
    "T34n1723_04a:0724c23": "半求邪出離錯行亂學故不同。此初。由諸",
    "T34n1723_04a:0724c24": "欲故純起不善業墜墮惡趣，由雜業故輪",
    "T34n1723_04a:0724c25": "迴六趣備受諸苦，四生生長皆有業故，三",
    "T34n1723_04a:0724c26": "苦八苦五苦迫故，偏指一生現苦為論，故",
    "T34n1723_04a:0724c27": "言受胎之微形，世世常增長。微者劣也。胎",
    "T34n1723_04a:0724c28": "謂胎藏，不淨纏裹可厭可惡，微劣生故。",
    "T34n1723_04a:0724c29": "《瑜伽論》說初受生者本居中有，中有極長七",
    "T34n1723_04a:0725a01": "日命終，極多不過七七日住，造惡業者中",
    "T34n1723_04a:0725a02": "有如黑羺光或陰暗夜，造善業者如白衣",
    "T34n1723_04a:0725a03": "光或晴明夜，隨當生相所住無礙，見已同",
    "T34n1723_04a:0725a04": "類及當生處，造惡業者眼視不淨伏面",
    "T34n1723_04a:0725a05": "行，往天趣者向上仰面，往人趣者傍",
    "T34n1723_04a:0725a06": "面而行，若造不律儀生地獄中見昔同",
    "T34n1723_04a:0725a07": "類，喜樂馳趣遂被拘礙，純苦鬼界傍生亦",
    "T34n1723_04a:0725a08": "爾。若餘雜業，隨業善惡何處生長，於其父",
    "T34n1723_04a:0725a09": "母隨男隨女生憂生喜以潤當生，攬父",
    "T34n1723_04a:0725a10": "母之遺體，迷醉之時便被拘礙。一七日內名",
    "T34n1723_04a:0725a11": "羯剌藍，此云雜穢，父母不淨共和名雜，深",
    "T34n1723_04a:0725a12": "可厭惡名穢，若已結凝箭內稀故。二七日",
    "T34n1723_04a:0725a13": "內名頞部曇，此云疱，猶如豌豆瘡疱之形，",
    "T34n1723_04a:0725a14": "表裏如酪未至肉故。三七日內名閉尸，此",
    "T34n1723_04a:0725a15": "云凝結，猶如就血稍凝結故，西域呼就血",
    "T34n1723_04a:0725a16": "云閉尸，若已成肉仍極柔軟。四七日內名",
    "T34n1723_04a:0725a17": "健南，此云凝厚，漸凝厚故，若已堅厚稍堪",
    "T34n1723_04a:0725a18": "摩觸。五七日內名鉢羅賖佉，此云形位，猶",
    "T34n1723_04a:0725a19": "如埿團，五分相連一身四支，內風向外擊",
    "T34n1723_04a:0725a20": "生根形差別相故，即前肉團增長支分相現。",
    "T34n1723_04a:0725a21": "六七日內名髮毛爪位，髮毛生故。七七日內",
    "T34n1723_04a:0725a22": "名具根位，五根圓滿明盛顯故。至此初復",
    "T34n1723_04a:0725a23": "方釣三月，種種成就，若不增減。如是合經",
    "T34n1723_04a:0725a24": "三十八七日，在腹圓滿，更經四日，頭趣向",
    "T34n1723_04a:0725a25": "下，雙足向上，胎衣遂裂，逼趣產門，種種眾",
    "T34n1723_04a:0725a26": "苦于時迫迮，或由先業母食灰鹽，子髮毛",
    "T34n1723_04a:0725a27": "稀尠；或由先業母食煖熱，子黑黯色，或赤",
    "T34n1723_04a:0725a28": "色生；或由先業母食冷食或近寒室，子多",
    "T34n1723_04a:0725a29": "頑白；母習婬欲，子多疥癩癬病等生；母多跳",
    "T34n1723_04a:0725b01": "躑威儀不憗，子支缺減繚戾不安。男居右",
    "T34n1723_04a:0725b02": "脇倚腹向脊，女居左脇倚脊向腹，隨於",
    "T34n1723_04a:0725b03": "父母生愛染故，初既攬父母不淨以為身，",
    "T34n1723_04a:0725b04": "後以母之不淨以資長，現緣既爾故業不",
    "T34n1723_04a:0725b05": "善，百惡所感三十六物不淨為體，如是惡",
    "T34n1723_04a:0725b06": "身不可愛樂，輪轉不窮名世世增長。",
    "T34n1723_04a:0725b07": "經「薄德少福人至諂曲心不實」。贊曰：此二頌",
    "T34n1723_04a:0725b08": "半求邪出離錯行亂學故不同。初一頌半",
    "T34n1723_04a:0725b09": "明起身邊邪見成六十二見，後之一頌因",
    "T34n1723_04a:0725b10": "起見戒取所餘惑生。或初一頌總明起",
    "T34n1723_04a:0725b11": "五見，後一頌半別明起五見。彼諸眾生無始",
    "T34n1723_04a:0725b12": "已來，薄德少福故為苦所迫，雖祈出",
    "T34n1723_04a:0725b13": "要不悟邪正，錯入外道不正見中，錯行錯",
    "T34n1723_04a:0725b14": "學名為邪見，五見皆邪，此依後科非要撥",
    "T34n1723_04a:0725b15": "無方名邪見。邪見煩惱拘礙眾生，難可出",
    "T34n1723_04a:0725b16": "離不能解脫，名為稠林，此為總見，後方別",
    "T34n1723_04a:0725b17": "顯。「若有若無」等者，此有二解，依後科者，五",
    "T34n1723_04a:0725b18": "見之中四見為有，皆執有故；邪見為無，多撥",
    "T34n1723_04a:0725b19": "無故，「等」言顯示種種煩惱。若依初科，「邪見",
    "T34n1723_04a:0725b20": "稠林」者撥無邪見。「若有」者，執我後身為有，常",
    "T34n1723_04a:0725b21": "見也；「若無」者，執我後身為無，斷見也。此二",
    "T34n1723_04a:0725b22": "為邊見，等取身見、見取、戒取，由六十二見",
    "T34n1723_04a:0725b23": "以邪見、邊見二為自體，故別舉之。以餘二",
    "T34n1723_04a:0725b24": "見而為眷屬，依於身見以為根本，如六十",
    "T34n1723_04a:0725b25": "二見章廣述。云何六十二見，頌曰：「二四八",
    "T34n1723_04a:0725b26": "十劫，　見生死遍常，　梵餘大種心，　戲憤",
    "T34n1723_04a:0725b27": "恚一分，　有色有邊等，　各死生想地，　一",
    "T34n1723_04a:0725b28": "種小無量，　純樂等有想，　即有色邊等，　生",
    "T34n1723_04a:0725b29": "無想俱非，　人欲天色界，　四無色斷滅，　從",
    "T34n1723_04a:0725c01": "無想天沒，　尋伺計無因，　憶上下傍俱，",
    "T34n1723_04a:0725c02": "　壞劫有邊等，　怖無知行諂，　懷怖戇矯",
    "T34n1723_04a:0725c03": "亂，　人欲天欲樂，　四靜慮涅槃。」此諸見中",
    "T34n1723_04a:0725c04": "幾前際過去攝、幾後際未來攝，幾現在通二",
    "T34n1723_04a:0725c05": "際中攝？遍一分，無因，邊矯亂前際，所餘四十",
    "T34n1723_04a:0725c06": "四，皆後際見攝。　此六十二經論俱言邪見、邊",
    "T34n1723_04a:0725c07": "見二見所攝，　誰幾見攝遍、一分各四，有想",
    "T34n1723_04a:0725c08": "成十六，無俱非各八，七斷皆邊見。即彼二",
    "T34n1723_04a:0725c09": "無因、邊邪、亂各四，五現涅槃論，皆邪見所",
    "T34n1723_04a:0725c10": "攝。由執神我起我見已，便起如是六十",
    "T34n1723_04a:0725c11": "二見，後起見取，執見等法為勝為因；又起",
    "T34n1723_04a:0725c12": "戒取，執戒等法為因為勝。著此妄法曾",
    "T34n1723_04a:0725c13": "不肯捨，我慢自恃矜誇自高而陵薎他，互於",
    "T34n1723_04a:0725c14": "所師諂曲相讚矯求名利，心何曾實？以具",
    "T34n1723_04a:0725c15": "如是，耽欲著邪故不堪任即化大法。",
    "T34n1723_04a:0725c16": "經「於千萬億劫至如是人難度」。贊曰：此一頌",
    "T34n1723_04a:0725c17": "無善故不同。善人皆修四親近行：一親近",
    "T34n1723_04a:0725c18": "善友，二聽聞正法，三如理思惟，四如說修",
    "T34n1723_04a:0725c19": "行。此等惡人千萬億劫不聞佛名，何得親",
    "T34n1723_04a:0725c20": "近一切善友？既不見佛亦不聞法，既無聞",
    "T34n1723_04a:0725c21": "慧入法初因，思惟脩習理不可得故。如是",
    "T34n1723_04a:0725c22": "人甚為難度，如何初首即教大乘？",
    "T34n1723_04a:0725c23": "經「是故舍利弗至示之以涅槃」。贊曰：此結",
    "T34n1723_04a:0725c24": "不同。由如此故為設方便，初示涅槃且令",
    "T34n1723_04a:0725c25": "苦息。",
    "T34n1723_04a:0725c26": "經「我雖說涅槃至開示三乘法」。贊曰：上顯初",
    "T34n1723_04a:0725c27": "不同，此二頌示後令同。勸捨解脫身取",
    "T34n1723_04a:0725c28": "佛法身，所說二乘涅槃猶如化城，是非真",
    "T34n1723_04a:0725c29": "滅；法從無始性常寂故，即是自性清淨涅",
    "T34n1723_04a:0726a01": "槃，性離言法非今新有，如寶所者乃是真",
    "T34n1723_04a:0726a02": "滅。真滅既爾，故行道已來世證此法本性",
    "T34n1723_04a:0726a03": "滅，得成佛道，我本智慧巧用方便，初開二",
    "T34n1723_04a:0726a04": "權後示一實，總名開示三乘之法。",
    "T34n1723_04a:0726a05": "法華經玄贊卷第四本",
    "T34n1723_04a:0726a06": "保安三年七月二十九日以興福寺圓如房",
    "T34n1723_04a:0726a07": "本移點已了，法隆寺僧覺印為令法久住為",
    "T34n1723_04a:0726a08": "也。"
}