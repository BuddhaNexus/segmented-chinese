{
    "X82n1571_045:0112b04": "五燈全書卷第四十五",
    "X82n1571_045:0112b06": "京都聖感禪寺住持(臣)僧　(超永)　編輯",
    "X82n1571_045:0112b07": "京都古華嚴寺住持(臣)僧　(超揆)　較閱　進",
    "X82n1571_045:0112b08": "呈",
    "X82n1571_045:0112b09": "　　臨濟宗",
    "X82n1571_045:0112b10": "南嶽下十六世",
    "X82n1571_045:0112b11": "虎丘隆禪師法嗣",
    "X82n1571_045:0112b12": "明州天童應庵曇華禪師蘄州江氏子。生而奇傑。年",
    "X82n1571_045:0112b13": "十七。於東禪去髮。首依水南。遂染指法味。因徧歷江",
    "X82n1571_045:0112b14": "湖。與諸老激揚。無不契者。至雲居。禮圓悟。悟一見痛",
    "X82n1571_045:0112b15": "與提策。及入蜀指見彰教。教移虎丘。師侍行。未半載。",
    "X82n1571_045:0112b16": "頓明大事。去謁此庵。分座連雲。開法妙嚴。後遷諸巨",
    "X82n1571_045:0112b17": "剎。住歸宗日。大慧在梅陽。有僧傳師垂示語。慧見之。",
    "X82n1571_045:0112b18": "極口稱歎。以偈寄曰。坐斷金輪第一峰。千妖百怪盡",
    "X82n1571_045:0112b19": "潛蹤。年來又得真消息。報道楊岐正脉通。其歸重如",
    "X82n1571_045:0112b20": "此　上堂。黃檗老婆。大愚饒舌。佛法無多子。正眼瞎",
    "X82n1571_045:0112b21": "驢滅。驀拈拄杖曰。妙嚴突出拄杖。三人證龜成鼈。以",
    "X82n1571_045:0112b22": "拄杖卓一卓曰。拄杖子善甄別。硬却脊梁。莫教漏泄。",
    "X82n1571_045:0112b23": "觀音菩薩。將錢買糊餅。放下却是一塊生鐵。擲拄杖",
    "X82n1571_045:0112b24": "下座　上堂。荊棘林中紅爛。破驢脊上蒼蠅。韓信臨",
    "X82n1571_045:0112c01": "朝底。洞山佛無光。者一隊漢。朝打三千。暮打八百。有",
    "X82n1571_045:0112c02": "甚麼罪過。只如銅沙鑼裏滿盛油。汝諸人。又作麼生。",
    "X82n1571_045:0112c03": "良久曰。大盡三十日。小盡二十九　上堂。百草頭上。",
    "X82n1571_045:0112c04": "罷却干戈。萬仞峰前。縱橫遊戲。暗嗟魯祖面壁。一味",
    "X82n1571_045:0112c05": "祇貪瞌睡。翻笑睦州見僧。與我提一桶水。當恁麼時。",
    "X82n1571_045:0112c06": "臨濟喝若雷奔。也拈放一邊。德山棒如撒星。亦置之",
    "X82n1571_045:0112c07": "一處。妙嚴有一條活路。與汝諸人共行。遂畫一圓相",
    "X82n1571_045:0112c08": "曰。東山下左邊底　上堂。拈拄杖曰。白雲師翁道。古",
    "X82n1571_045:0112c09": "人留下一言半句未透時。撞著鐵壁相似。忽然一日",
    "X82n1571_045:0112c10": "覰透後。方知自己便是鐵壁。且道。如今作麼生透。乃",
    "X82n1571_045:0112c11": "曰。鐵壁鐵壁。師以拄杖卓一卓曰。鐵壁鐵壁。急急如",
    "X82n1571_045:0112c12": "律令。敕　上堂。萬里無寸草。青天轟霹靂。十字街頭",
    "X82n1571_045:0112c13": "癡漢。棒打不死。釣魚船上謝三郎。一向賣俏。有句無",
    "X82n1571_045:0112c14": "句。如藤倚樹。樹倒藤枯。溈山呵呵大笑。且道。明什麼",
    "X82n1571_045:0112c15": "邊事。禹力不到處。河聲流向西　上堂。山河大地。草",
    "X82n1571_045:0112c16": "木叢林。盡是恒沙劫千佛數。直饒信得及去。大似掉",
    "X82n1571_045:0112c17": "棒打月。東頭買貴。西頭賣賤。三十年後。破草鞋向什",
    "X82n1571_045:0112c18": "麼處著漆桶。參堂去　上堂。僧問。臨濟有四賓主話。",
    "X82n1571_045:0112c19": "如何是賓中賓。師曰。滿眼是塵埃。曰如何是主中賓。",
    "X82n1571_045:0112c20": "師曰。腦後薦取。曰如何是賓中主。師曰。東行不見西",
    "X82n1571_045:0112c21": "行利。曰如何是主中主。師曰。脚下泥深三尺。乃曰。大",
    "X82n1571_045:0112c22": "通智勝佛。十劫坐道場。佛法不現前。不得成佛道。衲",
    "X82n1571_045:0112c23": "僧門下。却較些子。且和泥合水一句。作麼生道。一朝",
    "X82n1571_045:0112c24": "權在手。看取令行時　上堂。盡大地不是自己。你諸",
    "X82n1571_045:0113a01": "人。二六時中。向什麼處措足。直饒滴水冰生。要且事",
    "X82n1571_045:0113a02": "不相涉。豈不見。大梅悟心於馬祖言下。臨濟契證於",
    "X82n1571_045:0113a03": "黃檗棒頭。雖然。衲僧門下。又且不然。何也。家無小使。",
    "X82n1571_045:0113a04": "不成君子　上堂。見聞覺知無障礙。聲香味觸常三",
    "X82n1571_045:0113a05": "昧。眼見如盲。口說如啞。蘇州人打爺。大宋國裏。只有",
    "X82n1571_045:0113a06": "兩箇僧。川僧浙僧。其他盡是子。淮南子。江西子。廣南",
    "X82n1571_045:0113a07": "子。福建子。豈不見道。父慈子孝。道在其中矣　元旦",
    "X82n1571_045:0113a08": "日上堂。問昔有僧問雲門。如何是清淨法身。雲門曰。",
    "X82n1571_045:0113a09": "花藥欄。此意如何。師曰。深沙努眼睛。乃曰。古今天地。",
    "X82n1571_045:0113a10": "古今日月。古今人倫。古今山河。釋迦彌勒。坐籌帷幄。",
    "X82n1571_045:0113a11": "耶舍拭眼。罷戰沙場。且道。功成名遂一句。作麼生道。",
    "X82n1571_045:0113a12": "萬人遐仰處。紅日到中天　上堂。從上佛祖道不得",
    "X82n1571_045:0113a13": "底。拈不出底。歸宗今日盡情。與你諸人拈出。有般漆",
    "X82n1571_045:0113a14": "桶。見拄杖便喚作拄杖。有般漆桶。見拄杖不喚作拄",
    "X82n1571_045:0113a15": "杖。似者般底。向歸宗門下。總是擔枷帶鎖漠。五十年",
    "X82n1571_045:0113a16": "前。一百年後。拳趯相副。箭鋒相拄。且道。為什麼人發",
    "X82n1571_045:0113a17": "機。毗婆尸佛早留心。直至如今不得妙　上堂。舉興",
    "X82n1571_045:0113a18": "化見同參來。纔上法堂。化便喝。僧亦喝。化又喝。僧復",
    "X82n1571_045:0113a19": "喝。化近前拈棒。僧又喝。化曰。你著者瞎漢。猶作主在。",
    "X82n1571_045:0113a20": "僧擬議。化直打出法堂。侍僧問。適來僧。有何相觸忤。",
    "X82n1571_045:0113a21": "化曰。是他適來。也有權。也有實。也有照。也有用。我將",
    "X82n1571_045:0113a22": "手向伊面前。橫兩橫。到者裏去不得。似者般瞎漢。不",
    "X82n1571_045:0113a23": "打更待何時。師曰。興化門墻千仞。從來家法森嚴。者",
    "X82n1571_045:0113a24": "僧暗透重關。要看洞中春色。好則好。未免二俱失利。",
    "X82n1571_045:0113b01": "祇如興化道。我將手向伊面前橫兩遭。又作麼生。天",
    "X82n1571_045:0113b02": "堂未就。地獄先成　上堂。道不得底句。不在天台。定",
    "X82n1571_045:0113b03": "在南嶽。驀拈拄杖曰。是汝諸人。還見蔣山拄杖麼。卓",
    "X82n1571_045:0113b04": "一卓曰。人貧智短。馬瘦毛長　上堂。趙州喫茶。我也",
    "X82n1571_045:0113b05": "怕他。若非債主。便是冤家。倚墻靠壁成羣隊。不知誰",
    "X82n1571_045:0113b06": "解辨龍蛇　上堂。泥多佛大。水長船高。直饒說得道",
    "X82n1571_045:0113b07": "理分明。也須親到一遭。敢問諸人。且道。親到後如何。",
    "X82n1571_045:0113b08": "有理不在高聲　上堂。千說萬說。不如親見。把手共",
    "X82n1571_045:0113b09": "行。略通一線。打破漆桶。何曾見面。阿耨多羅三藐三",
    "X82n1571_045:0113b10": "菩提。也是靈驗。蔣山恁麼做頌。驢年未夢見　上堂。",
    "X82n1571_045:0113b11": "金佛不度爐。木佛不度火。泥佛不度水。真佛屋裏坐。",
    "X82n1571_045:0113b12": "萬牛挽不回。千箇與萬箇。好事積如山。祇緣輕放過。",
    "X82n1571_045:0113b13": "不放過。今日鍾山甘話墮　傳法寺僧正請。師鳴鐘",
    "X82n1571_045:0113b14": "示眾。頑銅鈍鐵。美玉精金。大冶紅爐。一模鑄就。不假",
    "X82n1571_045:0113b15": "毗沙門天王神力。豈從須彌頂[寧*頁]上持來。器重千鈞。",
    "X82n1571_045:0113b16": "樓高百尺。啟圓通三昧。發清淨妙音。直須眼處承當。",
    "X82n1571_045:0113b17": "莫向耳邊領略。鑊湯爐炭。不用吹而自滅。刀山劒樹。",
    "X82n1571_045:0113b18": "何待喝而後摧。昏夢頓除。沉迷了悟。萬象森羅俱作",
    "X82n1571_045:0113b19": "舞。大千沙界一時聞。大眾且道。末上槌落在什麼處。",
    "X82n1571_045:0113b20": "劫石有消日。洪音無盡時　虎丘忌日拈香。平生沒",
    "X82n1571_045:0113b21": "興撞著。這無意智老和尚。做盡伎倆。湊泊不得。從此",
    "X82n1571_045:0113b22": "卸却干戈。隨分著衣喫飯。二十年來。坐曲彔木。懸羊",
    "X82n1571_045:0113b23": "頭賣狗肉。知他有甚憑據。雖然。一年一度燒香日。千",
    "X82n1571_045:0113b24": "古令人恨轉深　上堂。五百力士揭石義。萬仞崖頭",
    "X82n1571_045:0113c01": "撒手行。十方世界一團鐵。虗空背上白毛生。直饒拈",
    "X82n1571_045:0113c02": "却炙脂帽子。脫却鶻臭布衫。向報恩門下。正好喫棒。",
    "X82n1571_045:0113c03": "何故。半夜起來屈膝坐。毛頭星現衲僧前　上堂。三",
    "X82n1571_045:0113c04": "世諸佛。眼裏無筋。六代祖師。皮下無血。明果咬定。牙",
    "X82n1571_045:0113c05": "關[跳兆+孛]跳。也出他圈[袖由+貴]不得。何故南泉斬猫兒　師於",
    "X82n1571_045:0113c06": "室中能鍛鍊耆艾。故世稱大慧與師居處。為二甘露",
    "X82n1571_045:0113c07": "門。宋孝宗隆興癸未六月十三日。將示寂。猶掛牌入",
    "X82n1571_045:0113c08": "室。至夜分。區處院事。纖悉不遺。門人以辭世偈請。師",
    "X82n1571_045:0113c09": "曰。吾甞笑諸方所為。而自為之耶。奄然跏趺而化。塔",
    "X82n1571_045:0113c10": "全身於本山太白峰。",
    "X82n1571_045:0113c11": "徑山杲禪師法嗣",
    "X82n1571_045:0113c12": "泉州教忠晦庵彌光禪師閩之李氏子。兒時寡言笑。",
    "X82n1571_045:0113c13": "聞梵唄則喜。十五。依幽巖慧圓頂。猶喜閱羣書。一日",
    "X82n1571_045:0113c14": "曰。既剃髮染衣。當期悟徹。豈醉於雜典耶。遂出嶺。謁",
    "X82n1571_045:0113c15": "圓悟於雲居。次參黃檗祥高庵悟。機語皆契。以淮楚",
    "X82n1571_045:0113c16": "盜起。歸謁佛心。會大慧寓廣。因往從之。慧曰。汝在佛",
    "X82n1571_045:0113c17": "心處所得者。試舉一二看。師舉佛心上堂。拈普化公",
    "X82n1571_045:0113c18": "案曰。佛心即不然。總不恁麼來時如何。劈脊便打。從",
    "X82n1571_045:0113c19": "教徧界分身。慧曰。汝意如何。師曰。某不肯他後頭下",
    "X82n1571_045:0113c20": "箇注脚。慧曰。此正是以病為法。師毅然無信可意。慧",
    "X82n1571_045:0113c21": "曰。汝但揣摩看。師竟以為不然。經旬。因記海印信拈",
    "X82n1571_045:0113c22": "曰。雷聲浩大雨點全無。始無滯。趨告慧。慧以舉道者",
    "X82n1571_045:0113c23": "見琅琊。并玄沙未徹語詰之。師對已。慧笑曰。雖進得",
    "X82n1571_045:0113c24": "一步。祇是不著所在。如人斫樹根。下一刀則命根斷",
    "X82n1571_045:0114a01": "矣。汝向枝上斫。其能斷命根乎。今諸方浩浩說禪者。",
    "X82n1571_045:0114a02": "見處總如此。何益于事。其楊岐正傳三四人而已。師",
    "X82n1571_045:0114a03": "慍而去。翌日慧問。汝還疑否。師曰無可疑者。慧曰。祇",
    "X82n1571_045:0114a04": "如古人相見。未開口時。已知虗實。或聞其語。便識深",
    "X82n1571_045:0114a05": "淺。此理如何。師悚然汗下。莫知所詣。慧令究有句無",
    "X82n1571_045:0114a06": "句。慧過雲門庵。師侍行。一日問曰。某到這裏。不能得",
    "X82n1571_045:0114a07": "徹。病在甚處。慧曰。汝病最癖。世醫拱手。何也。別人死",
    "X82n1571_045:0114a08": "了活不得。汝今活了未曾死。要到大安樂田地。須是",
    "X82n1571_045:0114a09": "死一回始得。師疑情愈深。後入室。慧問。喫粥了也。洗",
    "X82n1571_045:0114a10": "鉢盂了也。去却藥忌。道將一句來。師曰裂破。慧震威",
    "X82n1571_045:0114a11": "喝曰。你又說禪也。師即大悟。慧撾鼓告眾曰。龜毛拈",
    "X82n1571_045:0114a12": "得笑咍咍。一擊萬重關鎖開。慶快平生在今日。孰云",
    "X82n1571_045:0114a13": "千里賺吾來。師亦以頌呈之曰。一拶當機怒雷吼。驚",
    "X82n1571_045:0114a14": "起須彌藏北斗。洪波浩渺浪滔天。拈得鼻孔失却口",
    "X82n1571_045:0114a15": "　住後上堂。有句無句。如藤倚樹。放憨作麼。及乎樹",
    "X82n1571_045:0114a16": "倒藤枯。句歸何處。情知汝等諸人。卒討頭鼻不著。為",
    "X82n1571_045:0114a17": "甚如此。祇為分明極。翻令所得遲　上堂。夢幻空花。",
    "X82n1571_045:0114a18": "何勞把捉。得失是非。一時放却。擲拂子曰。山僧今日",
    "X82n1571_045:0114a19": "已是放下了也。汝等諸人。又作麼生。復曰。侍者收取",
    "X82n1571_045:0114a20": "拂子　僧問。文殊為甚麼出女子定不得。師曰。山僧",
    "X82n1571_045:0114a21": "今日困。曰罔明為甚麼却出得。師曰。令人疑著。曰恁",
    "X82n1571_045:0114a22": "麼則擘開華嶽千峰秀。放出黃河一派清。師曰。一任",
    "X82n1571_045:0114a23": "卜度。",
    "X82n1571_045:0114a24": "江州東林卍庵道顏禪師潼川鮮于氏子。久參圓悟。",
    "X82n1571_045:0114b01": "微有省發。洎悟還蜀。囑依妙喜。仍以書致喜曰。顏川",
    "X82n1571_045:0114b02": "彩繪已畢。但欠點眼耳。他日嗣其後。未可量也。喜居",
    "X82n1571_045:0114b03": "雲門及洋嶼。師皆在焉。朝夕質疑。方大悟　住後上",
    "X82n1571_045:0114b04": "堂。一葉落天下秋。一塵起大地收。鳥窠吹布毛。便有",
    "X82n1571_045:0114b05": "人悟去。今時學者。為甚麼却不識自己。良久曰。莫錯",
    "X82n1571_045:0114b06": "怪人好　上堂。欲識諸佛心。但向眾生心行中識取。",
    "X82n1571_045:0114b07": "欲識常住不凋性。但向萬物遷變處會取。還識得麼。",
    "X82n1571_045:0114b08": "欲得不招無間業。莫謗如來正法輪　上堂。諸人知",
    "X82n1571_045:0114b09": "處。良遂總知。良遂知處。諸人不知。作麼生是良遂知",
    "X82n1571_045:0114b10": "處。乃曰。鸕鶿語鶴　上堂。仲冬嚴寒。三界無安。富者",
    "X82n1571_045:0114b11": "快樂。貧者饑寒。不識元旨。錯認定盤。何也。牛頭安尾",
    "X82n1571_045:0114b12": "上。北斗面南看　上堂。一滴滴水。一滴滴凍。天寒人",
    "X82n1571_045:0114b13": "寒。風動幡動。雲門扇子[跳兆+孛]跳。上三十三天。築著帝釋",
    "X82n1571_045:0114b14": "鼻孔。東海鯉魚打一棒。雨似盆傾。不出諸人十二時",
    "X82n1571_045:0114b15": "中尋常受用　上堂。圓通門戶。八字打開。若是從門",
    "X82n1571_045:0114b16": "入得。不堪其語。須是入得無門之門。方可坐登堂奧。",
    "X82n1571_045:0114b17": "所以道。過去諸如來。斯門已成就。現在諸菩薩。今各",
    "X82n1571_045:0114b18": "入圓明。未來參學人。當依如是法。從上諸聖。幸有如",
    "X82n1571_045:0114b19": "此廣大門風。不能繼紹。甘自鄙棄。穿窬墻壁。好不丈",
    "X82n1571_045:0114b20": "夫。敢問大眾。無門之門。作麼生入。良久曰。非唯觀世",
    "X82n1571_045:0114b21": "音。我亦從中證　上堂。元宵已過。化主出門。六羣比",
    "X82n1571_045:0114b22": "丘。各從其類。此眾無復枝葉。純有貞實。如是增上慢",
    "X82n1571_045:0114b23": "人。退亦佳矣。麒麟不為瑞。鸑鷟不為榮。麥秀兩岐。禾",
    "X82n1571_045:0114b24": "登九穗。總不消得。但願官中無事。林下棲禪。水牯牛",
    "X82n1571_045:0114c01": "飽臥斜陽。擔板漢清貧長樂。粥足飯足。俯仰隨時。箸",
    "X82n1571_045:0114c02": "籠不亂欃匙。老鼠不咬甑箄。山家活計。淡泊長情。不",
    "X82n1571_045:0114c03": "敬功德天。誰嫌黑暗女。有智主人。二俱不受。良久曰。",
    "X82n1571_045:0114c04": "君子愛財。取之以道　上堂。去年寒食後。今年寒食",
    "X82n1571_045:0114c05": "前。日日是好日。不是正中偏　上堂。客舍久留連。家",
    "X82n1571_045:0114c06": "鄉夕照邊。簷懸三月雨。水沒兩湖蓮。鑊漏燒燈盞。柴",
    "X82n1571_045:0114c07": "生滿竈烟。已忘南北念。入望盡平川。　上堂。旃檀林",
    "X82n1571_045:0114c08": "無雜樹。鬱密深坑師子住。所以旃檀叢林。旃檀圍繞。",
    "X82n1571_045:0114c09": "荊棘叢林。荊棘圍繞。一人為主。兩人為伴。成就萬億",
    "X82n1571_045:0114c10": "國土。士農工商。若夜叉。若羅剎。見行魔業。優哉游哉。",
    "X82n1571_045:0114c11": "聊以卒歲　僧問。香嚴上樹話。意旨如何。師曰。描不",
    "X82n1571_045:0114c12": "成畵不就。曰李陵須好手。爭奈陷番何。師曰。甚麼處",
    "X82n1571_045:0114c13": "去來　問如何是佛。師曰。汝是元固。僧近前曰。喏喏。",
    "X82n1571_045:0114c14": "裩無襠。袴無口　問如何是佛。師曰。誌公和尚。曰學",
    "X82n1571_045:0114c15": "人問佛。何故答誌公和尚。師曰。誌公不是閒和尚。曰",
    "X82n1571_045:0114c16": "如何是法。師曰。黃絹幼婦外孫韲臼。曰是甚麼章句。",
    "X82n1571_045:0114c17": "師曰。絕妙好辭。曰如何是僧。師曰。釣魚船上謝三郎。",
    "X82n1571_045:0114c18": "曰何不直說。師曰。玄沙和尚。曰三寶已蒙師指示。向",
    "X82n1571_045:0114c19": "上宗乘事若何。師曰。王喬詐仙得仙。僧呵呵大笑。師",
    "X82n1571_045:0114c20": "乃叩齒。",
    "X82n1571_045:0114c21": "福州西禪懶庵鼎需禪師本郡林氏子。幼舉進士有",
    "X82n1571_045:0114c22": "聲。年二十五。因讀遺教經。忽曰。幾為儒冠誤。欲去家。",
    "X82n1571_045:0114c23": "母難之。以親迎在期。師乃絕之曰。夭桃紅杏。一時分",
    "X82n1571_045:0114c24": "付春風。翠竹黃花。此去永為道伴。竟依保壽。樂為比",
    "X82n1571_045:0115a01": "丘。一錫湖湘。徧參名宿。法無異味。歸里。結庵於羗峰",
    "X82n1571_045:0115a02": "絕頂。不下山者三年。佛心才。挽出首眾於大乘。甞問",
    "X82n1571_045:0115a03": "學者即心即佛因緣。時妙喜庵洋嶼。師之友彌光。與",
    "X82n1571_045:0115a04": "師書曰。庵主手段。與諸方別。可來少欵。如何。師不答。",
    "X82n1571_045:0115a05": "光以計邀師飯。師往赴之。會妙喜為諸徒入室。師隨",
    "X82n1571_045:0115a06": "喜焉。妙喜舉僧問馬祖。如何是佛。祖曰即心是佛。作",
    "X82n1571_045:0115a07": "麼生。師下語。妙喜詬之曰。你見解如此。敢妄為人師",
    "X82n1571_045:0115a08": "耶。鳴鼓普說。訐其平生珍重得力處。排為邪解。師淚",
    "X82n1571_045:0115a09": "交頤。不敢仰視。默計曰。我之所得。既為所排。西來不",
    "X82n1571_045:0115a10": "傳之旨。豈止此耶。遂歸心弟子之列。一日喜問曰。內",
    "X82n1571_045:0115a11": "不放出。外不放入。正恁麼時如何。師擬開口。喜拈竹",
    "X82n1571_045:0115a12": "篦。劈脊連打三下。師於此大悟。厲聲曰。和尚已多了",
    "X82n1571_045:0115a13": "也。喜又打一下。師禮拜。喜笑曰。今日方知我不汝欺",
    "X82n1571_045:0115a14": "也。遂印以偈曰。頂門豎亞摩醯眼。肘後斜懸奪命符。",
    "X82n1571_045:0115a15": "瞎却眼卸却符。趙州東壁挂葫蘆。於是聲名喧動叢",
    "X82n1571_045:0115a16": "林　住後上堂。句中意。意中句。須彌聳于巨川。句剗",
    "X82n1571_045:0115a17": "意。意剗句。烈士發乎狂矢。任待牙如劒樹。口似血盆。",
    "X82n1571_045:0115a18": "徒逞詞鋒。虗張意氣。所以淨名杜口。早涉繁詞。摩竭",
    "X82n1571_045:0115a19": "掩關。已揚家醜。自餘瓦棺老漢。巖頭大師。向羗峰頂",
    "X82n1571_045:0115a20": "上。拏風鼓浪。翫弄神變。脚跟下好與三十。且道。過在",
    "X82n1571_045:0115a21": "甚麼處。良久曰。機關不是韓光作。莫把胸襟當等閒",
    "X82n1571_045:0115a22": "　至節上堂。二十五日已前。羣陰消伏。泥龍閉戶。二",
    "X82n1571_045:0115a23": "十五日已後。一陽來復。鐵樹開花。正當二十五日。塵",
    "X82n1571_045:0115a24": "中醉客。騎驢騎馬。前街後街。遞相慶賀。物外閒人。衲",
    "X82n1571_045:0115b01": "帔蒙頭。圍爐打坐。風蕭蕭。雨蕭蕭。冷湫湫。誰管你。張",
    "X82n1571_045:0115b02": "先生。李道士。胡達摩　上堂。懶翁懶中懶。最懶懶說",
    "X82n1571_045:0115b03": "禪。亦不重自己。亦不重先賢。又誰管你地。又誰管你",
    "X82n1571_045:0115b04": "天。物外翛然無箇事。日上三竿猶更眠　上堂。舉僧",
    "X82n1571_045:0115b05": "問趙州。如何是古人言。州曰諦聽諦聽。師曰。諦聽即",
    "X82n1571_045:0115b06": "不無。切忌喚鐘作甕　室中問僧。萬法歸一。一歸何",
    "X82n1571_045:0115b07": "處。曰新羅國裏。師曰。我在青州。作一領布衫。重七斤",
    "X82n1571_045:0115b08": "聻。曰今日親見趙州。師曰。前頭見。後頭見。僧乃作斫",
    "X82n1571_045:0115b09": "額勢。師曰。上座甚處人。曰江西。師曰。因甚麼却來這",
    "X82n1571_045:0115b10": "裏納敗缺。僧擬議。師便打出。",
    "X82n1571_045:0115b11": "福州東福蒙庵思岳禪師江州人。上堂。蛾羊蟻子。說",
    "X82n1571_045:0115b12": "一切法。墻壁瓦礫。現無邊身。見處既精明。聞中必透",
    "X82n1571_045:0115b13": "脫。所以雪峰凡見僧來。輥出三箇木毬。如弄雜劇相",
    "X82n1571_045:0115b14": "似。玄沙便作斫牌勢。卑末謾道將來普賢。今日謗古",
    "X82n1571_045:0115b15": "人。千佛出世。不通懺悔。這裏有人謗普賢。定入拔舌",
    "X82n1571_045:0115b16": "地獄。且道。謗與不謗者是誰。心不負人。面無慙色",
    "X82n1571_045:0115b17": "　上堂。達摩來時。此土皆知梵語。及乎去後。西天悉會",
    "X82n1571_045:0115b18": "唐言。若論直指人心見性成佛。大似羚羊挂角。獵犬",
    "X82n1571_045:0115b19": "尋踪。一意乖疎。萬言無用。可謂來時他笑我。不知去",
    "X82n1571_045:0115b20": "後我笑他。唐言梵語親分付。自古齋僧怕夜茶　上",
    "X82n1571_045:0115b21": "堂。臘月初。歲云徂。黃河凍已合。深處有嘉魚。活鱍鱍",
    "X82n1571_045:0115b22": "跳不脫。又不能相煦以濕。相濡以沫。慙愧菩薩摩訶",
    "X82n1571_045:0115b23": "薩。春風幾時來。解此黃河冷。令魚化作龍。直透桃花",
    "X82n1571_045:0115b24": "浪。會即便會。癡人面前。且莫說夢　上堂。僧問。如何",
    "X82n1571_045:0115c01": "是初日分以恒河沙等身布施。師曰。從苗辨地。因語",
    "X82n1571_045:0115c02": "識人。曰如何是中日分復以恒河沙等身布施。師曰。",
    "X82n1571_045:0115c03": "築著磕著。曰如何是後日分亦以恒河沙等身布施。",
    "X82n1571_045:0115c04": "師曰。向下文長。付在來日。復曰。一轉語如天普葢。似",
    "X82n1571_045:0115c05": "地普擎。一轉語。舌頭不出口。一轉語。且喜沒交涉。要",
    "X82n1571_045:0115c06": "會麼。慙愧世尊面赤。不如語直。大小岳上座。口似磉",
    "X82n1571_045:0115c07": "盤。今日為這問話僧講經。不覺和注脚。一時說破。便",
    "X82n1571_045:0115c08": "下座　上堂。啞却我口。直須要道。塞却你耳。切忌蹉",
    "X82n1571_045:0115c09": "過。昨日有人從天台來。却道泗洲大聖在洪州打坐。",
    "X82n1571_045:0115c10": "十字街頭賣行貨。是甚麼斷跟草鞋。尖簷席帽。",
    "X82n1571_045:0115c11": "福州西禪此庵守淨禪師上堂。談元說妙。撒屎撒尿。",
    "X82n1571_045:0115c12": "行棒行喝。將鹽止渴。立主立賓。華擘宗乘。設或總不",
    "X82n1571_045:0115c13": "恁麼。又是鬼窟裏坐。到這裏。山僧已是打退鼓。且道。",
    "X82n1571_045:0115c14": "諸人尋常心憤憤口悱悱。合作麼生。莫將閒學解。埋",
    "X82n1571_045:0115c15": "沒祖師心　上堂。若也單明自己。不悟目前。此人有",
    "X82n1571_045:0115c16": "眼無足。若也祇悟目前。不明自己。此人有足無眼。直",
    "X82n1571_045:0115c17": "得眼足相資。如車二輪。如鳥二翼。正好勘過了打",
    "X82n1571_045:0115c18": "　上堂。九夏炎炎大熱。木人汙流不輟。夜來一雨便凉。",
    "X82n1571_045:0115c19": "莫道山僧不說。以拂子擊禪床。下座　上堂。若欲正",
    "X82n1571_045:0115c20": "提綱。直須大地荒。欲來衝雪刃。未免露鋒鋩。當恁麼",
    "X82n1571_045:0115c21": "時。釋迦老子出頭不得即不問。你諸人。祇如馬鐙裏",
    "X82n1571_045:0115c22": "藏身。又作麼生話會　上堂。道是常道。心是常心。汝",
    "X82n1571_045:0115c23": "等諸人。聞山僧恁麼道。便道我會也。大盡三十日。小",
    "X82n1571_045:0115c24": "盡二十九。頭上是天。脚下是地。耳裏聞聲。鼻裏出氣。",
    "X82n1571_045:0116a01": "忽若四大海水在汝頭上。毒蛇穿你眼睛。蝦蟇入你",
    "X82n1571_045:0116a02": "鼻孔。又作麼生　上堂。文殊普賢談理事。臨濟德山",
    "X82n1571_045:0116a03": "行棒喝。東禪一覺到天明。偏愛風從凉處發。咄　上",
    "X82n1571_045:0116a04": "堂。善鬬者。不顧其首。善戰者。必獲其功。其功既獲。坐",
    "X82n1571_045:0116a05": "致太平。太平既致。高枕無憂。罷拈三尺劒。休弄一張",
    "X82n1571_045:0116a06": "弓。歸馬于華山之陽。放牛于桃林之野。風以時而雨",
    "X82n1571_045:0116a07": "以時。漁父歌而樵人舞。雖然如是。堯舜之君。猶有化",
    "X82n1571_045:0116a08": "在。爭似乾坤收不得。堯舜不知名。渾家不管興亡事。",
    "X82n1571_045:0116a09": "偏愛和雲占洞庭　上堂。祖佛頂[寧*頁]上。有潑天大路。",
    "X82n1571_045:0116a10": "未透生死關。如何敢進步。不進步。大千沒遮護。一句",
    "X82n1571_045:0116a11": "絕言詮。那吒擎鍼柱　上堂。僧問。阿難問迦葉。世尊",
    "X82n1571_045:0116a12": "傳金襴外。別傳何物。迦葉喚阿難。阿難應諾。未審此",
    "X82n1571_045:0116a13": "意如何。師曰。切忌動著。曰祇如迦葉道。倒却門前剎",
    "X82n1571_045:0116a14": "竿著。又作麼生。師曰。石牛橫古路。曰祇如和尚。於佛",
    "X82n1571_045:0116a15": "日處。還有這箇消息也無。師曰。無這箇消息。曰爭奈",
    "X82n1571_045:0116a16": "定光金地遙招手。智者江陵暗點頭。師曰。莫將庭際",
    "X82n1571_045:0116a17": "柏。輕比路傍蒿。僧禮拜。師乃曰。定光金地遙招手。智",
    "X82n1571_045:0116a18": "者江陵暗點頭。已是白雲千萬里。那堪於此未知休。",
    "X82n1571_045:0116a19": "設或于此便休去。一場狼籍不少。還有檢點得出者",
    "X82n1571_045:0116a20": "麼。如無。山僧今日失利　僧問。佛佛授手。祖祖相傳。",
    "X82n1571_045:0116a21": "未審傳箇甚麼。師曰。速禮三拜　問不施寸刃。請師",
    "X82n1571_045:0116a22": "相見。師曰。逢強即弱曰何得埋兵掉鬬。師曰。祇為闍",
    "X82n1571_045:0116a23": "黎。寸刃不施。曰未審向上還有事也無。師曰有。曰如",
    "X82n1571_045:0116a24": "何是向上事。師曰。敗將不斬　問古佛堂前。甚麼人",
    "X82n1571_045:0116b01": "先到。師曰。無眼村翁。曰未審如何趣向。師曰。楖栗橫",
    "X82n1571_045:0116b02": "擔。",
    "X82n1571_045:0116b03": "建寧府開善道謙禪師本郡游氏子。世業儒。早失怙",
    "X82n1571_045:0116b04": "恃。願出家以報親恩。初之京師。依圓悟無所省發。後",
    "X82n1571_045:0116b05": "隨妙喜居泉南。及喜領徑山。師亦侍行。未幾。令師往",
    "X82n1571_045:0116b06": "長沙。通張紫巖書。師自謂。我參禪二十年。無入頭處。",
    "X82n1571_045:0116b07": "更此行決定荒廢。意欲無行。友人宗元者。叱曰。不可。",
    "X82n1571_045:0116b08": "在路便參禪不得也。去。吾與汝俱往。師不得已而行。",
    "X82n1571_045:0116b09": "在路泣語元曰。我一生參禪。殊無得力處。今又途路",
    "X82n1571_045:0116b10": "奔波。如何得相應去。元告之曰。你但將諸方參得底",
    "X82n1571_045:0116b11": "悟得底。圓悟妙喜。為你說得底。都不要理會。途中可",
    "X82n1571_045:0116b12": "替底事。我盡替你。只有五件事。替你不得。你須自家",
    "X82n1571_045:0116b13": "支當。師曰。五件者何事。願聞其要。元曰。著衣。喫飯。屙",
    "X82n1571_045:0116b14": "屎。放尿。馱箇死屍路上行。師於言下領旨。不覺手舞",
    "X82n1571_045:0116b15": "足蹈。元曰。你此回方可通書宜前進。吾先歸矣。元即",
    "X82n1571_045:0116b16": "回徑山。師半載方返。妙喜一見而喜曰。建州子。你這",
    "X82n1571_045:0116b17": "回別也　住後上堂。竺土大僊心。東西密相付。如何",
    "X82n1571_045:0116b18": "是密付底心。良久曰。八月秋何處熱　上堂。壁立千",
    "X82n1571_045:0116b19": "仞。三世諸佛。措足無門。是則是。太殺不近人情。放一",
    "X82n1571_045:0116b20": "線道。十方剎海。放光動地。是則是。爭奈和泥合水。須",
    "X82n1571_045:0116b21": "知通一線道處。壁立千仞。壁立千仞處。通一線道。橫",
    "X82n1571_045:0116b22": "拈倒用。正按傍提。電激雷奔。崖頺石裂。是則是。猶落",
    "X82n1571_045:0116b23": "化門。到這裏。壁立千仞。也沒交涉。通一線道。也沒交",
    "X82n1571_045:0116b24": "涉。不近人情。和泥合水。總沒交涉。只這沒交涉。也則",
    "X82n1571_045:0116c01": "沒交涉。是則是。又無佛法道理。若也。出得這四路頭。",
    "X82n1571_045:0116c02": "管取乾坤獨步。且獨步一句。作麼生道。莫怪從前多",
    "X82n1571_045:0116c03": "意氣。他家曾踏上頭關　上堂。去年也有箇六月十",
    "X82n1571_045:0116c04": "五。今年也有箇六月十五。去年六月十五。少却今年",
    "X82n1571_045:0116c05": "六月十五。今年六月十五。多却去年六月十五。多處",
    "X82n1571_045:0116c06": "不用減。少處不用添。既不用添。又不用減。則多處多",
    "X82n1571_045:0116c07": "用。少處少用。乃喝一喝曰。是多是少。良久曰。箇中消",
    "X82n1571_045:0116c08": "息子。能有幾人知　上堂。洞山麻三斤。將去無星秤",
    "X82n1571_045:0116c09": "子上定過。每一斤。恰有一十六兩。二百錢重。更不少",
    "X82n1571_045:0116c10": "一氂。正與趙州殿裏底一般。祇不合被大愚鋸解秤",
    "X82n1571_045:0116c11": "鎚。却教人理會不得。如今若要理會得。但問取雲門",
    "X82n1571_045:0116c12": "乾屎橛　上堂。有句無句。如藤倚樹。撞倒燈籠。打破",
    "X82n1571_045:0116c13": "露柱。佛殿奔忙。僧堂回顧。子細看來。是甚家具。咄。祇",
    "X82n1571_045:0116c14": "堪打老鼠　上堂。諸人從僧堂裏。恁麼上來。少間從",
    "X82n1571_045:0116c15": "法堂頭。恁麼下去。並不曾差了一步。因甚麼却不會。",
    "X82n1571_045:0116c16": "良久曰。祇為分明極。翻令所得遲。",
    "X82n1571_045:0116c17": "慶元府育王佛照德光禪師臨江彭氏子。志學之年。",
    "X82n1571_045:0116c18": "依本郡東山光化吉落髮。一日入室。吉問。不是心。不",
    "X82n1571_045:0116c19": "是佛。不是物。是甚麼。師罔措。遂致疑。通夕不寐。次日",
    "X82n1571_045:0116c20": "詣方丈請益。昨日蒙和尚垂問。既不是心。又不是佛。",
    "X82n1571_045:0116c21": "又不是物。畢竟是甚麼。望和尚慈悲指示。吉震威一",
    "X82n1571_045:0116c22": "喝曰。這沙彌。更要我與你下注脚在。拈棒劈脊打出。",
    "X82n1571_045:0116c23": "師於是有省。後謁月庵杲。應庵華。百丈震。終不自肯。",
    "X82n1571_045:0116c24": "適大慧領育王。四海英材鱗集。師亦與焉。大慧室中",
    "X82n1571_045:0117a01": "問師。喚作竹篦則觸。不喚作竹篦則背。不得下語。不",
    "X82n1571_045:0117a02": "得無語。師擬對。慧便棒。師豁然大悟。從前所得。瓦解",
    "X82n1571_045:0117a03": "氷消　初住台之光孝。僧問。浩浩塵中。如何辨主。師",
    "X82n1571_045:0117a04": "曰。中峰頂上塔心尖　上堂。臨濟三遭痛棒。大愚言",
    "X82n1571_045:0117a05": "下知歸。興化於大覺棒頭。明得黃檗意旨。若作棒會。",
    "X82n1571_045:0117a06": "入地獄如箭射。若不作棒會。入地獄如箭射。眾中商",
    "X82n1571_045:0117a07": "量者。盡道赤心片片。恩大難酬。總是識情卜度。未出",
    "X82n1571_045:0117a08": "陰界。且如臨濟悟去。是得黃檗力。是得大愚力。若也",
    "X82n1571_045:0117a09": "見得。許你頂門眼正。肘後符靈。其或未然。鴻福更為",
    "X82n1571_045:0117a10": "諸人。通箇消息。丈夫氣宇衝牛斗。一踏鴻門兩扇開",
    "X82n1571_045:0117a11": "　上堂。七手八脚。三頭兩面。耳聽不聞。眼覷不見。苦",
    "X82n1571_045:0117a12": "樂逆順。打成一片。且道。是甚麼。路逢死蛇莫打殺。無",
    "X82n1571_045:0117a13": "底藍子盛將歸　上堂。聞聲悟道。落二落三。見色明",
    "X82n1571_045:0117a14": "心。錯七錯八。生機一路。猶在半途。且道。透金剛圈。吞",
    "X82n1571_045:0117a15": "栗棘蓬底。是甚麼人。披蓑側立千峰外。引水澆蔬五",
    "X82n1571_045:0117a16": "老前　宋淳熙丙申。被旨住靈隱。入對選德殿。孝宗",
    "X82n1571_045:0117a17": "問。朕心佛心。是同是別。師曰。直下無第二人。曰若是",
    "X82n1571_045:0117a18": "則佛即是心。心即是佛耶。師曰。成一切性即心。離一",
    "X82n1571_045:0117a19": "切相即佛。又問。釋迦佛入山修道。六年而成。所成者",
    "X82n1571_045:0117a20": "何事。師曰。將謂陛下忘却。上悅。賜佛照禪師號。自是",
    "X82n1571_045:0117a21": "召見無時。嘗留內觀堂。五宿而出。寧宗嘉泰癸亥三",
    "X82n1571_045:0117a22": "月十五。作遺書。集眾敘別。大書曰。八十三年。彌天罪",
    "X82n1571_045:0117a23": "過。末後殷勤。盡情說破。泊然而逝。僧臘六十。塔全身",
    "X82n1571_045:0117a24": "於鄮峰東庵。諡普慧宗覺大師。塔曰圓鑑。",
    "X82n1571_045:0117b01": "常州華藏遯菴宗演禪師福州鄭氏子。上堂。拈起拄",
    "X82n1571_045:0117b02": "杖曰。識得這箇。一生參學事畢。古人恁麼道。華藏則",
    "X82n1571_045:0117b03": "不然。識得這箇。更須買草鞋行脚。何也。到江吳地盡。",
    "X82n1571_045:0117b04": "隔岸越山多　臘旦上堂。一九與二九。相逢不出手。",
    "X82n1571_045:0117b05": "世間出世間。無剩亦無少。遂出手曰。華藏不惜性命。",
    "X82n1571_045:0117b06": "為諸人出手去也。劈面三拳。攔腮一掌。靈利衲僧。自",
    "X82n1571_045:0117b07": "知痛痒。且轉身一句。作麼生道。巡堂喫茶去　上堂。",
    "X82n1571_045:0117b08": "舉南泉道。我十八上便解作活計。趙州道。我十八上",
    "X82n1571_045:0117b09": "便解破家散宅。師曰。南泉趙州。也是徐六擔板。祇見",
    "X82n1571_045:0117b10": "一邊。華藏也無活計可作。亦無家宅可破。逢人突出",
    "X82n1571_045:0117b11": "老拳。要伊直下便到。且道。到後如何。三十六峰觀不",
    "X82n1571_045:0117b12": "足。却來平地倒騎驢。",
    "X82n1571_045:0117b13": "慶元府天童無用淨全禪師越州翁氏子。初謁妙喜",
    "X82n1571_045:0117b14": "于徑山。山問。有何能。師曰。能打坐。山曰。打坐何為。師",
    "X82n1571_045:0117b15": "曰。若問何為。直是無下口處。一日採椒。師作頌曰。含",
    "X82n1571_045:0117b16": "烟帶露已經秋。顆顆通紅氣味周。突出眼睛開口笑。",
    "X82n1571_045:0117b17": "者回不戀舊枝頭。自是乃祝髮受戒。山舉靈雲見桃",
    "X82n1571_045:0117b18": "花悟道話。師頌曰。靈雲一見兩眉橫。引得漁翁良計",
    "X82n1571_045:0117b19": "生。白浪起時拋一釣。任教魚鱉競頭爭。住後上堂。學",
    "X82n1571_045:0117b20": "佛止言真不立。參禪多與道相違。忘機忘境急回首。",
    "X82n1571_045:0117b21": "無地無錐轉步歸。佛不是心亦非。覿體承當絕所依。",
    "X82n1571_045:0117b22": "萬古碧潭空界月。再三撈摝始應知　上堂。良久召",
    "X82n1571_045:0117b23": "眾曰。還知麼。復曰。敗缺不少　上堂。長沙道。百尺竿",
    "X82n1571_045:0117b24": "頭坐底人。雖然得入未為真。百尺竿頭重進步。十方",
    "X82n1571_045:0117c01": "世界現全身。大慧先師道。要見長沙麼。更進一步。保",
    "X82n1571_045:0117c02": "寧則不然。要見長沙麼。更退一步。畢竟如何。換骨洗",
    "X82n1571_045:0117c03": "膓重整頓。通身是眼更須參　師到靈隱請上堂。靈",
    "X82n1571_045:0117c04": "山正派。達者猶迷。明來暗來。誰當辨的。雙收雙放。孰",
    "X82n1571_045:0117c05": "辨端倪。直饒千聖出來。也祇結舌有分。何故。人歸大",
    "X82n1571_045:0117c06": "國方為貴。水到瀟湘始是清。復曰。適來松源和尚。舉",
    "X82n1571_045:0117c07": "竹篦話。令天童納敗缺。諸人要知麼。聽取一頌。黑漆",
    "X82n1571_045:0117c08": "竹篦握起。迅雷不及掩耳。德山臨濟茫然。懵底如何",
    "X82n1571_045:0117c09": "插觜。師自贊曰。匙挑不上箇村夫。文墨胸中一點無。",
    "X82n1571_045:0117c10": "曾把虗空揣出骨。惡聲嬴得滿江湖　宋寧宗開禧",
    "X82n1571_045:0117c11": "丁卯示寂。壽七十一。臘四十五。塔于本山。",
    "X82n1571_045:0117c12": "大溈法寶禪師福州人。上堂。喚作竹篦則觸。不喚作",
    "X82n1571_045:0117c13": "竹篦則背。直須師子咬人。莫學韓獹逐塊。阿呵呵。會",
    "X82n1571_045:0117c14": "不會。金剛脚下鐵崑崙。捉得明州憨布袋　上堂。千",
    "X82n1571_045:0117c15": "般言萬種喻。祇要教君早回去。夜來一片黑雲生。莫",
    "X82n1571_045:0117c16": "教錯却山前路。咄。",
    "X82n1571_045:0117c17": "福州玉泉曇懿禪師久依圓悟。自謂不疑。宋紹興初。",
    "X82n1571_045:0117c18": "出住興化祥雲。法席頗盛。大慧入閩。知其所見未諦。",
    "X82n1571_045:0117c19": "致書令來。師遲遲。慧小參且痛斥。仍榜告四眾。師不",
    "X82n1571_045:0117c20": "得已。破夏謁之。慧鞫其所證。既而曰。汝恁麼見解。敢",
    "X82n1571_045:0117c21": "嗣圓悟老人耶。師退院親之。一日入室。慧問。我要箇",
    "X82n1571_045:0117c22": "不會禪底做國師。師曰。我做得國師去也。慧喝出。居",
    "X82n1571_045:0117c23": "無何。語之曰。香嚴悟處。不在擊竹邊。俱胝得處。不在",
    "X82n1571_045:0117c24": "指頭上。師乃頓明。後住玉泉。為慧拈香　繼省慧于",
    "X82n1571_045:0118a01": "小溪。慧陞座。舉雲門一日拈拄杖示眾曰。凡夫實謂",
    "X82n1571_045:0118a02": "之有。二乘析謂之無。緣覺謂之幻有。菩薩當體即空。",
    "X82n1571_045:0118a03": "衲僧見拄杖子。但喚作拄杖子。行但行。坐但坐。總不",
    "X82n1571_045:0118a04": "得動著。慧曰。我不似雲門老人。將虗空剜窟竉。驀拈",
    "X82n1571_045:0118a05": "拄杖曰。拄杖子。不屬有。不屬無。不屬幻。不屬空。卓一",
    "X82n1571_045:0118a06": "下曰。凡夫二乘緣覺菩薩。盡向這裏。各隨根性。悉得",
    "X82n1571_045:0118a07": "受用。唯于衲僧分上。為害為冤。要行不得行。要坐不",
    "X82n1571_045:0118a08": "得坐。進一步。則被拄杖子迷却路頭。退一步。則被拄",
    "X82n1571_045:0118a09": "杖子穿却鼻孔。即今莫有不甘底麼。試出來。與拄杖",
    "X82n1571_045:0118a10": "子相見。如無。來年更有新條在。惱亂春風卒未休。正",
    "X82n1571_045:0118a11": "恁麼時。合作麼生。下座。煩玉泉為眾拈出。師登座。敘",
    "X82n1571_045:0118a12": "謝畢。遂舉前話曰。適來堂頭和尚。恁麼批判。大似困",
    "X82n1571_045:0118a13": "魚止濼。病鳥棲蘆。若是玉泉則不然。拈拄杖曰。拄杖",
    "X82n1571_045:0118a14": "子。能有能無。能幻能空。凡夫二乘緣覺菩薩。卓一下",
    "X82n1571_045:0118a15": "曰。向這裏百雜碎。唯於衲僧分上。如龍得水。似虎靠",
    "X82n1571_045:0118a16": "山。要行即行。要坐便坐。進一步則乾坤震動。退一步",
    "X82n1571_045:0118a17": "則草偃風行。且道。不進不退一句。作麼生道。良久曰。",
    "X82n1571_045:0118a18": "閒持經卷倚松立。笑問客從何處來。",
    "X82n1571_045:0118a19": "饒州薦福悟本禪師江州人。自江西雲門。參侍妙喜。",
    "X82n1571_045:0118a20": "至泉南小谿。於時英俊畢集。受印可者多矣。師私謂",
    "X82n1571_045:0118a21": "其棄己。且欲發去。妙喜知而語之曰。汝但專意參究",
    "X82n1571_045:0118a22": "如有所得。不侍開口。吾已識也。既而有聞師入室者。",
    "X82n1571_045:0118a23": "故謂師曰。本侍者。參禪許多年。逐日只道得箇不會。",
    "X82n1571_045:0118a24": "師詬之曰。這小鬼。你未生時。我已三度霍山廟裏退",
    "X82n1571_045:0118b01": "牙了。好教你知。由是益銳志。以狗子無佛性話。舉無",
    "X82n1571_045:0118b02": "字而提撕。一夕將三鼓。倚殿柱昏寐間。不覺無字出",
    "X82n1571_045:0118b03": "口吻。忽爾頓悟。後三日。妙喜歸自郡城。師趨丈室。足",
    "X82n1571_045:0118b04": "纔越閫。未及吐詞。妙喜曰。本鬍子。這回方是徹頭也。",
    "X82n1571_045:0118b05": "初住信州博山。規模法道。最為嚴整。次移薦福。上堂。",
    "X82n1571_045:0118b06": "高揖釋迦。不拜彌勒者。好與三十拄杖。何故。為他祇",
    "X82n1571_045:0118b07": "會步步登高。不會從空放下。東家牽犂。西家拽耙者。",
    "X82n1571_045:0118b08": "好與三十拄杖。何故。為他祇會從空放下。不會步步",
    "X82n1571_045:0118b09": "登高。山僧恁麼道。還有過也無。眾中莫有點檢得出",
    "X82n1571_045:0118b10": "者麼。若點檢得出。須彌南畔。把手共行。若點檢不出。",
    "X82n1571_045:0118b11": "布袋裏老鵶。雖活如死　上堂。釋迦掩室於摩竭。淨",
    "X82n1571_045:0118b12": "名杜口於毗耶。須菩提唱無說而顯道。釋梵絕眎聽",
    "X82n1571_045:0118b13": "而雨華。大眾。這一隊不唧[口*留]漢。無端將祖父田園。私",
    "X82n1571_045:0118b14": "地結契。各據四至界分。方圓長短。一時花擘了也。致",
    "X82n1571_045:0118b15": "令後代兒孫。千載之下。上無片瓦葢頭。下無卓錐之",
    "X82n1571_045:0118b16": "地。博山當時若見。十字路頭。掘箇無底深坑。喚來一",
    "X82n1571_045:0118b17": "時埋却。免見遞相鈍置。何謂如此。不見道。家肥生孝",
    "X82n1571_045:0118b18": "子。國霸有謀臣　上堂。乾闥婆王曾奏樂。山河大地",
    "X82n1571_045:0118b19": "皆作賞。爭如跛脚老雲門。解道臘月二十五。博山今",
    "X82n1571_045:0118b20": "日有條攀條。無條攀例。也要應箇時節。驀拈拄杖。橫",
    "X82n1571_045:0118b21": "按膝上。作撫琴勢曰。還有聞絃賞音者麼。良久曰。直",
    "X82n1571_045:0118b22": "饒便作鳳凰鳴。畢竟有誰知指法。卓一下。下座。",
    "X82n1571_045:0118b23": "慶元府育王大圓遵璞禪師福州人。幼同玉泉懿。問",
    "X82n1571_045:0118b24": "道圓悟。數載後還里。佐懿於莆中祥雲。宋紹興甲寅。",
    "X82n1571_045:0118c01": "大慧居洋嶼。師往訊之。入室次。慧問。三聖興化。出不",
    "X82n1571_045:0118c02": "出。為人不為人話。你道。這兩箇老漢。還有出身處也",
    "X82n1571_045:0118c03": "無。師於慧膝上打一拳。慧曰。祇你這一拳。為三聖出",
    "X82n1571_045:0118c04": "氣。為興化出氣。速道速道。師擬議。慧便打。復謂曰。你",
    "X82n1571_045:0118c05": "第一不得忘了這一棒。後因慧室中問僧曰。德山見",
    "X82n1571_045:0118c06": "僧入門便棒。臨濟見僧入門便喝。雪峰見僧入門。便",
    "X82n1571_045:0118c07": "道是甚麼。睦州見僧便道。現成公案。放你三十棒。你",
    "X82n1571_045:0118c08": "道。這四箇老漢。還有為人處也無。僧曰有。慧曰劄。僧",
    "X82n1571_045:0118c09": "擬議。慧便喝。師聞遽領微旨。慧欣然許之。",
    "X82n1571_045:0118c10": "溫州雁山能仁枯木祖元禪師閩中林氏子。初謁雪",
    "X82n1571_045:0118c11": "峰預。次依佛心才。皆已機契。及依大慧於雲門庵。夜",
    "X82n1571_045:0118c12": "坐次。睹僧剔燈。始徹證。有偈曰。剔起燈來是火。歷劫",
    "X82n1571_045:0118c13": "無明照破。歸堂撞見聖僧。幾乎當面蹉過。不蹉過是",
    "X82n1571_045:0118c14": "甚麼。十五年前奇特。依前祇是這箇。慧以偈贈之曰。",
    "X82n1571_045:0118c15": "萬仞崖頭解放身。起來依舊却惺惺。饑餐渴飲渾無",
    "X82n1571_045:0118c16": "事。那論昔人非昔人。初居連江福嚴庵。食指甚眾。日",
    "X82n1571_045:0118c17": "不暇給。揭偈于伽藍祠曰。小庵小舍小叢林。土地何",
    "X82n1571_045:0118c18": "須八九人。若解輪流來打供。免教碎作一堆塵。是夕",
    "X82n1571_045:0118c19": "致夢山前檀越。願如所戒。宋紹興己巳春。出住能仁",
    "X82n1571_045:0118c20": "　上堂。有佛處不得住。踏著秤鎚硬似鐵。無佛處急",
    "X82n1571_045:0118c21": "走過。脚下草深三尺。三千里外。逢人不得錯舉。北斗",
    "X82n1571_045:0118c22": "挂須彌。恁麼則不去也。棒頭挑日月。摘楊花摘楊花。",
    "X82n1571_045:0118c23": "眼裏瞳人著繡鞋。卓拄杖下座　上堂。雁山枯木實",
    "X82n1571_045:0118c24": "頭禪。不在尖新語句邊。背手忽然摸得著。長鯨吞月",
    "X82n1571_045:0119a01": "浪滔天。",
    "X82n1571_045:0119a02": "真州靈崖東庵了性禪師上堂。勘破了也。放過一著。",
    "X82n1571_045:0119a03": "是衲僧破草鞋。現修羅相女人拜。是野狐精魅。打箇",
    "X82n1571_045:0119a04": "圓相。虗空裏下一點。是小兒伎倆。攔腮贈掌。拂袖便",
    "X82n1571_045:0119a05": "行。正是業識茫茫。無本可據。直饒向黑豆未生已前。",
    "X82n1571_045:0119a06": "一時坐斷。未有喫靈巖拄杖分。敢問大眾。且道。為人",
    "X82n1571_045:0119a07": "節文。在甚麼處。還相委悉麼。自從春色來嵩少。三十",
    "X82n1571_045:0119a08": "六峰青至今　上堂。一葦江頭楊柳春。波心不見昔",
    "X82n1571_045:0119a09": "時人。雪庭要識安心士。鼻孔依然搭上脣。豎起拂子",
    "X82n1571_045:0119a10": "曰。祖師來也。還見麼。若也見得。即今薦取。其或未然。",
    "X82n1571_045:0119a11": "此去西天路。迢迢十萬餘　僧問。人天交接。如何開",
    "X82n1571_045:0119a12": "示。師曰。金剛手裏八稜棒。曰忽被學人橫穿凡聖擊",
    "X82n1571_045:0119a13": "透元關時。又作麼生。師曰。海門橫鐵柱　問如何是",
    "X82n1571_045:0119a14": "獨露身。師曰。牡丹花下睡猫兒。",
    "X82n1571_045:0119a15": "建康府蔣山一庵善直禪師德安雲澤人。初參妙喜",
    "X82n1571_045:0119a16": "於回雁峰下。一日喜問。上座甚處人。師曰。安州人。喜",
    "X82n1571_045:0119a17": "曰。我聞。你安州人會廝撲。是否。師便作相撲勢。喜曰。",
    "X82n1571_045:0119a18": "湖南人喫魚。因甚湖北人著鯁。師打筋斗而出。喜曰。",
    "X82n1571_045:0119a19": "誰知冷灰裏有粒豆爆　出住保寧。上堂。諸佛不曾",
    "X82n1571_045:0119a20": "出世。人人鼻孔遼天。祖師不曾西來。箇箇壁立千仞。",
    "X82n1571_045:0119a21": "高揖釋迦。不拜彌勒。理合如斯。坐斷千聖路頭。獨步",
    "X82n1571_045:0119a22": "大千沙界。不為分外。若向諸佛出世處會得。祖師西",
    "X82n1571_045:0119a23": "來處承當。自救不了。一生受屈。莫有大丈夫承當大",
    "X82n1571_045:0119a24": "丈夫事者麼。出來與保寧爭交。其或未然。不如拽破",
    "X82n1571_045:0119b01": "好。便下座　一日留守陳丞相俊卿。會諸山茶話。舉",
    "X82n1571_045:0119b02": "有句無句如藤倚樹公案。令諸山批判。皆以奇語取",
    "X82n1571_045:0119b03": "奉。師最後曰。張打油。李打油。不打渾身只打頭。陳大",
    "X82n1571_045:0119b04": "喜。",
    "X82n1571_045:0119b05": "劒州萬壽自護禪師上堂。古者道。若人識得心。大地",
    "X82n1571_045:0119b06": "無寸土。萬壽即不然。若人識得心。未是究竟處。且那",
    "X82n1571_045:0119b07": "裏是究竟處。拈拄杖卓一下曰。甜瓜徹蒂甜。苦匏連",
    "X82n1571_045:0119b08": "根苦。",
    "X82n1571_045:0119b09": "潭州大溈了庵景暈禪師上堂。雲門一曲。臘月二十",
    "X82n1571_045:0119b10": "五。瑞雪飄空。積滿江山塢。峻嶺寒梅花正吐。手把須",
    "X82n1571_045:0119b11": "彌槌。笑打虗空鼓。驚起憍梵鉢提。冷汗透身如雨。忿",
    "X82n1571_045:0119b12": "怒阿修羅王。握拳當胸。問曰。畢竟是何宗旨。咄。少室",
    "X82n1571_045:0119b13": "峰前。亦曾錯舉。",
    "X82n1571_045:0119b14": "臨安府靈隱誰庵了演禪師上堂。面前拶破。天地懸",
    "X82n1571_045:0119b15": "殊。打透牢關。白雲萬里。饒伊兩頭坐斷。別有轉身。三",
    "X82n1571_045:0119b16": "生六十劫。也未夢見在。喝一喝。下座。",
    "X82n1571_045:0119b17": "泰州光孝寺致遠禪師上堂。舉女子出定話。乃曰。從",
    "X82n1571_045:0119b18": "來打鼓弄琵琶。須是相逢兩會家。佩玉鳴鸞歌舞罷。",
    "X82n1571_045:0119b19": "門前依舊夕陽斜。",
    "X82n1571_045:0119b20": "福州雪峰崇聖普慈蘊聞禪師洪州沈氏子。示眾。旃",
    "X82n1571_045:0119b21": "檀叢林。旃檀圍繞。師子叢林。師子圍繞。虎狼叢林。虎",
    "X82n1571_045:0119b22": "狼圍繞。荊棘叢林。荊棘圍繞。大眾。四種叢林。合向那",
    "X82n1571_045:0119b23": "一種叢林安居好。若也明得。九十日內管取。箇箇成",
    "X82n1571_045:0119b24": "佛作祖。其或未然。般若叢林歲歲凋。無明荒草年年",
    "X82n1571_045:0119c01": "長。",
    "X82n1571_045:0119c02": "處州連雲道能禪師漢州何氏子。僧問。鏡清六刮意",
    "X82n1571_045:0119c03": "旨如何。師曰。穿却你鼻孔。曰學人有鼻孔即穿。無鼻",
    "X82n1571_045:0119c04": "孔又穿箇甚麼。師曰。抱贓呌屈。曰如何是就毛刮塵。",
    "X82n1571_045:0119c05": "師曰。筠袁虔吉。頭上插筆。曰如何是就皮刮毛。師曰",
    "X82n1571_045:0119c06": "石城虔化。說話廝罵。曰如何是就肉刮皮。師曰。嘉眉",
    "X82n1571_045:0119c07": "果閬懷裏有狀。曰如何是就骨刮肉。師曰。漳泉福建",
    "X82n1571_045:0119c08": "頭匾如扇。曰如何是就髓刮骨。師曰。洋瀾左蠡無風",
    "X82n1571_045:0119c09": "浪起。曰髓又如何刮。師曰。十八十九癡人夜走。曰六",
    "X82n1571_045:0119c10": "刮已蒙師指示。一言直截意如何。師曰。結舌有分。",
    "X82n1571_045:0119c11": "臨安府靈隱最庵道印禪師漢州人。上堂。大雄山下",
    "X82n1571_045:0119c12": "虎。南山鼈鼻蛇。等閒撞著。抱賞歸家。若也不惜好手。",
    "X82n1571_045:0119c13": "便與拔出重牙。有麼有麼　上堂。五五二十五。擊碎",
    "X82n1571_045:0119c14": "虗空鼓。大地不容針。十方無寸土。春生夏長復何云。",
    "X82n1571_045:0119c15": "甜者甜兮苦者苦　中秋上堂。舉馬大師與西堂百",
    "X82n1571_045:0119c16": "丈南泉翫月公案。師曰。馬大師垂絲千尺。意在深潭。",
    "X82n1571_045:0119c17": "西堂振鬣。百丈擺尾。雖則衝波激浪。未免上他鈎線。",
    "X82n1571_045:0119c18": "南泉自謂躍過禹門。誰知依前落在巨網。即今莫有",
    "X82n1571_045:0119c19": "絕羅籠出窠臼底麼。也好出來。露箇消息。貴知華藏",
    "X82n1571_045:0119c20": "門下。不致寂寥。其或未然。此夜一輪滿。清光何處無。",
    "X82n1571_045:0119c21": "建寧府竹原宗元庵主本郡連氏子。久依大慧。分座",
    "X82n1571_045:0119c22": "西禪。丞相張浚。帥三山。以數院迎之。不就。歸舊里結",
    "X82n1571_045:0119c23": "茆。號眾妙園。宿衲士夫。交請開法　示眾。若究此事。",
    "X82n1571_045:0119c24": "如失却鎖匙相似。祇管尋常尋來尋去。忽然撞著。噁",
    "X82n1571_045:0120a01": "在這裏。開箇鎖了。便見自家庫藏。一切受用。無不俱",
    "X82n1571_045:0120a02": "足。不假他求。別有甚麼事　示眾。諸方為人抽釘拔",
    "X82n1571_045:0120a03": "楔。解黏去縛。我這裏為人添釘著楔。加繩加縛了。送",
    "X82n1571_045:0120a04": "向深潭裏。待他自去理會　示眾。主法之人。氣吞宇",
    "X82n1571_045:0120a05": "宙。為大法王。若是釋迦老子達磨大師出來。也教伊",
    "X82n1571_045:0120a06": "叉手向我背後立地。直得寒毛卓豎。亦未為分外",
    "X82n1571_045:0120a07": "　一日舉世尊初生天上天下唯我獨尊話。師曰。見怪",
    "X82n1571_045:0120a08": "不怪。其怪自壞　垂語曰。這一些子。恰如撞著殺人",
    "X82n1571_045:0120a09": "漢相似。你若不殺了他。他殺了你。",
    "X82n1571_045:0120a10": "近禮侍者三山人。久侍大慧。嘗默究竹篦話。無所入。",
    "X82n1571_045:0120a11": "一日入室罷求指示。慧曰。你是福州人。我說箇喻向",
    "X82n1571_045:0120a12": "你。如將名品茘枝和皮殻。一時剝了。以手送在你口",
    "X82n1571_045:0120a13": "裏。祇是你不解吞。師不覺失笑曰。和尚吞却即禍事。",
    "X82n1571_045:0120a14": "慧後問師曰。前日吞了底茘枝。祇是你不知滋味。師",
    "X82n1571_045:0120a15": "曰。若知滋味。轉見禍事。",
    "X82n1571_045:0120a16": "杭州徑山了明禪師秀州陸氏子。身長八尺。腹大數",
    "X82n1571_045:0120a17": "圍。所至人必聚觀之。始妙喜謫梅陽。州縣防送甚嚴。",
    "X82n1571_045:0120a18": "師為荷枷以行。間關辛苦。未嘗少怠。既至貶所。衲子",
    "X82n1571_045:0120a19": "追隨。問者以數百計。杲以食不給。且慮禍。勉之令去。",
    "X82n1571_045:0120a20": "師輙不肯。以身任齋粥。每自肩栲栳行乞。至晚。食用",
    "X82n1571_045:0120a21": "之屬。成列以歸。如是者。十七年如一日。及被旨復僧",
    "X82n1571_045:0120a22": "衣住育王。皆未嘗離。妙喜室中。不許衲子下喝。師入",
    "X82n1571_045:0120a23": "室。必振聲一喝而退。妙喜榜曰。下喝者。罰一貫錢。師",
    "X82n1571_045:0120a24": "乃密具千錢於袖。至室中。先頓於地。高聲一喝便出。",
    "X82n1571_045:0120b01": "如是者數矣。妙喜無如之何。再榜曰。下喝者。罰當日",
    "X82n1571_045:0120b02": "堂供一中。師乃往庫司語曰。和尚要十兩金。主事不",
    "X82n1571_045:0120b03": "疑。即與之。師袖入方丈。復頓於地。高聲一喝。喜大駭。",
    "X82n1571_045:0120b04": "入室罷。徐問。知其然。喜為一笑。且曰。你者肥漢。如是",
    "X82n1571_045:0120b05": "會禪。驢年亦未夢見在。久之。舉令出世舒州投子。先",
    "X82n1571_045:0120b06": "是。投子諸庄。牛遭疫死斃幾盡。師以願力。化牛二百",
    "X82n1571_045:0120b07": "隻以實之。連歲大稔倍常。頗有異迹。遷住長蘆。衲子",
    "X82n1571_045:0120b08": "輻湊。及妙喜住徑山。師來省覲。洎歸長蘆。送以偈曰。",
    "X82n1571_045:0120b09": "人言棒頭出孝子。我道憐兒不覺醜。長蘆長老恁麼",
    "X82n1571_045:0120b10": "來。妙喜空費一張口。從教四海妄流傳。野干能作師",
    "X82n1571_045:0120b11": "子吼。孰云無物贈伊行。喝下鐵圍山倒走。後奉詔住",
    "X82n1571_045:0120b12": "徑山。先是。楊和王。夢一異僧。長大皤腹緩行。言欲化",
    "X82n1571_045:0120b13": "蘇州一庄。覺而異之。翌旦師至。和王出見。與夢無異。",
    "X82n1571_045:0120b14": "遽呼其眷屬。出觀之。眷屬並炷香作禮。茶罷。師首言。",
    "X82n1571_045:0120b15": "大王庄田至多。可施蘇州一庄。以為供佛齋僧。王未",
    "X82n1571_045:0120b16": "有可否。因令辦齋。師飯罷便出。更無他語。時內外傳",
    "X82n1571_045:0120b17": "言。和王以蘇州庄施徑山。孝宗聞。會和王入朝。上曰。",
    "X82n1571_045:0120b18": "聞卿以蘇州一庄施徑山。朕當為蠲免稅賦。和王謝",
    "X82n1571_045:0120b19": "恩歸。次日以書請師。而師前二日已遷化矣。自是。和",
    "X82n1571_045:0120b20": "王燕居寤寐之際。或少倦交睫。則見師在前。曰六度",
    "X82n1571_045:0120b21": "之大。施度為先。善始善終。斯為究竟。和王即以庄隸",
    "X82n1571_045:0120b22": "本山。師有大因緣。所在衲子臻萃。佛事殊勝。江浙兩",
    "X82n1571_045:0120b23": "湖。因號布袋和尚再來云。",
    "X82n1571_045:0120b24": "溫州淨居尼妙道禪師延平尚書黃公裳之女。開堂",
    "X82n1571_045:0120c01": "日。問答畢。乃曰。問話且止。直饒有傾湫之辨。倒嶽之",
    "X82n1571_045:0120c02": "機。衲僧門下。一點用不著。且佛未出世時。一事全無。",
    "X82n1571_045:0120c03": "我祖西來。便有許多建立。列剎相望。星分派列。以至",
    "X82n1571_045:0120c04": "今日。累及兒孫。遂使山僧。於人天眾前。無風起浪。向",
    "X82n1571_045:0120c05": "第二義門。通箇消息。語默該不盡底。彌亘大方。言詮",
    "X82n1571_045:0120c06": "說不及處。徧周沙界。通身是眼。覿面當機。電卷星馳。",
    "X82n1571_045:0120c07": "如何湊泊。有時一喝。生殺全威。有時一喝。佛祖莫辨。",
    "X82n1571_045:0120c08": "有時一喝。八面受敵。有時一喝。自救不了。且道。那一",
    "X82n1571_045:0120c09": "喝是生殺全威。那一喝是佛祖莫辨。那一喝是八面",
    "X82n1571_045:0120c10": "受敵。那一喝是自救不了。若向這裏薦得。堪報不報",
    "X82n1571_045:0120c11": "之恩。脫或不然。山僧無夢說夢去也。拈起拂子曰。還",
    "X82n1571_045:0120c12": "見麼。若見。被見刺所障。擊禪床曰。還聞麼。若聞。被聲",
    "X82n1571_045:0120c13": "塵所惑。直饒離見絕聞。正是二乘小果。跳出一步。葢",
    "X82n1571_045:0120c14": "色騎聲。全放全收。主賓互換。所以道。欲知佛性義。當",
    "X82n1571_045:0120c15": "觀時節因緣。敢問諸人。即今是甚麼時節。蕩蕩仁風",
    "X82n1571_045:0120c16": "扶聖化。熙熙和氣助昇平。擲拂子下座　問如何是",
    "X82n1571_045:0120c17": "佛。師曰。非佛。曰如何是佛法大意。師曰。骨底骨董",
    "X82n1571_045:0120c18": "　問言無展事。語不投機時如何。師曰。未屙已前。墮坑",
    "X82n1571_045:0120c19": "落壍。",
    "X82n1571_045:0120c20": "平江府資壽尼無著妙總禪師丞相蘇公頌之孫女",
    "X82n1571_045:0120c21": "也。年三十許。厭世浮休。脫去緣飾。咨參諸老。已入正",
    "X82n1571_045:0120c22": "信。結夏徑山。大慧陞堂。舉藥山初參石頭。後見馬祖",
    "X82n1571_045:0120c23": "因緣。師聞。豁然省悟。慧下座。馮給事檝著語曰。恁麼",
    "X82n1571_045:0120c24": "也不得。囌嚧娑婆訶。不恁麼也不得。[口*悉]哩娑婆訶。恁",
    "X82n1571_045:0121a01": "麼不恁麼。總不得。囌嚧[口*悉]哩娑婆訶。慧舉似師。師曰。",
    "X82n1571_045:0121a02": "曾見郭象註莊子。識者曰。却是莊子註郭象。慧見其",
    "X82n1571_045:0121a03": "語異。復舉巖頭婆子話問之。師答偈曰。一葉扁舟泛",
    "X82n1571_045:0121a04": "渺茫。呈橈舞棹別宮商。雲山海月都拋却。羸得莊周",
    "X82n1571_045:0121a05": "蝶夢長。慧休去。馮疑其所悟不根。後過無錫。招至舟",
    "X82n1571_045:0121a06": "中。問曰。婆生七子。六箇不遇知音。祇這一箇也不消",
    "X82n1571_045:0121a07": "得。便棄水中。大慧老師言。道人理會得。且如何會。師",
    "X82n1571_045:0121a08": "曰。已上供通並是詣實。馮公大驚　慧挂牌次。師入",
    "X82n1571_045:0121a09": "室。慧問。古人不出方丈。為甚麼却去庄上喫油餈。師",
    "X82n1571_045:0121a10": "曰。和尚放妙總過。妙總方敢通箇消息。慧曰。我放你",
    "X82n1571_045:0121a11": "過。你試道看。師曰。妙總亦放和尚過。慧曰。爭奈油餈",
    "X82n1571_045:0121a12": "何。師喝一喝而出。於是聲聞四方　宋孝宗隆興癸",
    "X82n1571_045:0121a13": "未。舍人張孝祥。來守是郡。以資壽挽開法。入院上堂。",
    "X82n1571_045:0121a14": "宗乘一唱。三藏絕詮。祖令當行。十方坐斷。二乘聞之",
    "X82n1571_045:0121a15": "怖走。十地到此猶疑。若是俊流。未言而喻。設使用移",
    "X82n1571_045:0121a16": "星換斗底手段。施攙旗奪鼓底機關。猶是空拳。豈有",
    "X82n1571_045:0121a17": "實義。向上一路。千聖不傳。學者勞形。如猿捉影。靈山",
    "X82n1571_045:0121a18": "付囑。俯狥時機。演唱三乘。各隨根器。始於鹿野苑。轉",
    "X82n1571_045:0121a19": "四諦法輪。度百千萬眾。山僧今日與此界他方。乃佛",
    "X82n1571_045:0121a20": "乃祖。山河大地。草木叢林。現前四眾。各轉大法輪。交",
    "X82n1571_045:0121a21": "光相羅。如寶絲網。若一草一木。不轉法輪。則不得名",
    "X82n1571_045:0121a22": "為轉大法輪。所以道。於一毫端。現寶王剎。坐微塵裏。",
    "X82n1571_045:0121a23": "轉大法輪。乘時於其中間。作無量無邊廣大佛事。周",
    "X82n1571_045:0121a24": "遍法界。一為無量。無量無一。小中現大。大中現小。不",
    "X82n1571_045:0121b01": "動步游彌勒樓閣。不返聞入觀音普門。情與無情。性",
    "X82n1571_045:0121b02": "相平等。不是神通妙用。亦非法爾如然。於此倜儻分",
    "X82n1571_045:0121b03": "明。皇恩佛恩。一時報足。且道。如何是報恩一句。天高",
    "X82n1571_045:0121b04": "羣象正。海闊百川朝　上堂。舉雲門示眾。十五日已",
    "X82n1571_045:0121b05": "前則不問。十五日已後。道將一句來。自代曰。日日是",
    "X82n1571_045:0121b06": "好日。師曰。日日是好日。佛法世法盡周畢。不須特地",
    "X82n1571_045:0121b07": "覓幽玄。祇管鉢盂兩度濕　上堂。黃面老人。橫說豎",
    "X82n1571_045:0121b08": "說。權說實說。法說喻說。建法幢。立宗旨。與後人作榜",
    "X82n1571_045:0121b09": "樣。為甚麼却道。始從鹿野苑。終至跋提河。於是二中",
    "X82n1571_045:0121b10": "間。未嘗說一字。點檢將來。大似抱贓呌屈。山僧今日",
    "X82n1571_045:0121b11": "人事忙冗。且放過一著。便下座　問如何是奪人不",
    "X82n1571_045:0121b12": "奪境。師曰。野花開滿路。遍地是清香。曰如何是奪境",
    "X82n1571_045:0121b13": "不奪人。師曰。茫茫宇宙人無數。幾箇男兒是丈夫。曰",
    "X82n1571_045:0121b14": "如何是人境俱不奪。師曰。處處綠楊堪繫馬。家家門",
    "X82n1571_045:0121b15": "首透長安。曰如何是人境兩俱奪。師曰。雪覆蘆花。舟",
    "X82n1571_045:0121b16": "橫斷岸。曰人境已蒙師指示。向上宗乘事若何。師便",
    "X82n1571_045:0121b17": "打。",
    "X82n1571_045:0121b18": "侍郎無垢居士張九成未第時。因客談楊文公呂微",
    "X82n1571_045:0121b19": "仲諸名儒。所造精妙。皆由禪學而至也。於是心慕之。",
    "X82n1571_045:0121b20": "聞寶印明道傳大通居淨慈。即之請問入道之要。明",
    "X82n1571_045:0121b21": "曰。此事惟念念不捨。久久純熟。時節到來。自然證入。",
    "X82n1571_045:0121b22": "復舉趙州柏樹子話。令時時提撕。公久之無省。辭謁",
    "X82n1571_045:0121b23": "善權清。問此事人人有分。箇箇圓成。是否。清曰然。公",
    "X82n1571_045:0121b24": "曰。為甚麼。某無箇入處。清於袖中出數珠。示之曰。此",
    "X82n1571_045:0121c01": "是誰底。公俛仰無對。清復袖之曰。是汝底則拈取去。",
    "X82n1571_045:0121c02": "纔涉思惟。即不是汝底。公悚然。一夕如廁。以柏樹子",
    "X82n1571_045:0121c03": "話究之。聞蛙鳴。釋然契入。有偈曰。春天月夜一聲蛙。",
    "X82n1571_045:0121c04": "撞破乾坤共一家。正恁麼時誰會得。嶺頭脚痛有玄",
    "X82n1571_045:0121c05": "沙。屆明謁法印。一機語頗契　適私忌。就明靜庵。供",
    "X82n1571_045:0121c06": "雲水。主僧惟尚。纔見乃展手。公便喝。尚批公頰。公趨",
    "X82n1571_045:0121c07": "前。尚曰。張學錄。何得謗大般若。公曰。某見處祇如此。",
    "X82n1571_045:0121c08": "和尚又作麼生。尚舉馬祖陞堂百丈卷席話。詰之。敘",
    "X82n1571_045:0121c09": "語未終。公推倒桌子。尚大呼張學錄殺人。公躍起問",
    "X82n1571_045:0121c10": "傍僧曰。汝又作麼生。僧罔措。公毆之。顧尚曰。祖禰不",
    "X82n1571_045:0121c11": "了。殃及兒孫。尚大笑。公獻偈曰。卷席因緣也大奇。諸",
    "X82n1571_045:0121c12": "方聞舉盡攢眉。臺盤趯倒人星散。直漢從來不受欺。",
    "X82n1571_045:0121c13": "尚答曰。從來高價不饒伊。百戰場中奮兩眉。奪角衝",
    "X82n1571_045:0121c14": "關君會也。叢林誰敢更相欺　宋高宗紹興癸丑。魁",
    "X82n1571_045:0121c15": "多士。復謁尚於東庵。尚曰。浮山圓鑑曰。饒你入得汾",
    "X82n1571_045:0121c16": "陽室。始到浮山門。亦未見老僧在。公作麼生。公叱侍",
    "X82n1571_045:0121c17": "僧曰。何不祇對。僧罔措。公打僧一掌曰。蝦蟇窟裏。果",
    "X82n1571_045:0121c18": "沒蛟龍。丁巳秋。大慧董徑山。學者仰如星斗。公閱其",
    "X82n1571_045:0121c19": "語要歎曰。是知宗門有人。持以語尚。恨未一見。及為",
    "X82n1571_045:0121c20": "禮部侍郎。偶參政劉公。請慧說法於天竺。公三往不",
    "X82n1571_045:0121c21": "值。暨慧報謁。公見但寒暄而已。慧亦默識之。尋奉祠",
    "X82n1571_045:0121c22": "還里。至徑山。與馮給事諸公。議格物。慧曰。公祇知有",
    "X82n1571_045:0121c23": "格物。而不知有物格。公茫然。慧大笑。公曰。師能開諭",
    "X82n1571_045:0121c24": "乎。慧曰。不見小說載。唐人有與安祿山謀叛者。其人",
    "X82n1571_045:0122a01": "先為閬守。有畫僧在焉。明皇幸蜀。見之怒。令侍臣以",
    "X82n1571_045:0122a02": "劒擊其像首。時閬守。居陝西。首忽墮地。公聞。頓領深",
    "X82n1571_045:0122a03": "旨。題不動軒壁曰。子韶格物。妙喜物格。欲識一貫。兩",
    "X82n1571_045:0122a04": "箇五百。慧始許可。後守邵陽。丁父難。過徑山飯僧。秉",
    "X82n1571_045:0122a05": "鈞者意。慧議及朝政。遂竄慧於衡陽。令公居家守服。",
    "X82n1571_045:0122a06": "服除。安置南安。丙子春。蒙恩北還。道次新淦。而慧適",
    "X82n1571_045:0122a07": "至。與聯舟劇談宗要。未嘗語往事　于氏心傳錄曰。",
    "X82n1571_045:0122a08": "憲自嶺下侍舅氏。歸新淦。因會大慧。舅氏令拜之。憲",
    "X82n1571_045:0122a09": "曰。素不拜僧。舅氏曰。汝姑扣之。憲知其嘗執卷。遂舉",
    "X82n1571_045:0122a10": "子思中庸。天命之謂性。率性之謂道。修道之謂教三",
    "X82n1571_045:0122a11": "句以問。慧曰。凡人既不知本命元辰下落處。又要牽",
    "X82n1571_045:0122a12": "好人入火坑。如何聖賢於打頭一著不鑿破。憲曰。吾",
    "X82n1571_045:0122a13": "師能為聖賢鑿破否。慧曰。天命之謂性。便是清淨法",
    "X82n1571_045:0122a14": "身。率性之謂道。便是圓滿報身。修道之謂教。便是千",
    "X82n1571_045:0122a15": "百億化身。憲得以告舅氏。曰子拜何辭　繼鎮永嘉。",
    "X82n1571_045:0122a16": "丁丑秋。丐祠枉道。訪慧於育王。越明年。慧得旨復領",
    "X82n1571_045:0122a17": "徑山。謁公於慶善院。公曰。某每於夢中。必誦語孟何",
    "X82n1571_045:0122a18": "如。慧舉圓覺曰。由寂靜故。十方世界諸如來心。於中",
    "X82n1571_045:0122a19": "顯現。如鏡中像。公曰。非老師莫聞此論也　其頌黃",
    "X82n1571_045:0122a20": "龍三關曰。我手何似佛手。天下衲僧無口。縱饒撩起",
    "X82n1571_045:0122a21": "便行。也是鬼窟裏走。(諱不得)我脚何似驢脚。又被黐膠",
    "X82n1571_045:0122a22": "粘著。翻身直上兜率天。已是遭他老鼠藥。(吐不出)人人",
    "X82n1571_045:0122a23": "有箇生緣處。鐵圍山下幾千年三。灾直到四禪天。這",
    "X82n1571_045:0122a24": "驢猶自在旁邊(煞得工夫)　公設心六度。不為子係計。因",
    "X82n1571_045:0122b01": "取華嚴善知識。日供其二回食。以飯緇流。又嘗供十",
    "X82n1571_045:0122b02": "六大天。而諸位茶杯。悉變為乳。書偈曰。稽首十方佛",
    "X82n1571_045:0122b03": "法僧。稽首一切護法天。我今供養三寶天。如海一滴",
    "X82n1571_045:0122b04": "牛一毛。有何妙術能感格。試借意識為汝說。我心與",
    "X82n1571_045:0122b05": "佛天無異。一塵纔起大地隔。儻或塵銷覺圓淨。是故",
    "X82n1571_045:0122b06": "佛天來降臨。我欲供佛佛即現。我欲供天天亦現。佛",
    "X82n1571_045:0122b07": "子若或生狐疑。試問此乳何處來。狐疑即塵塵即疑。",
    "X82n1571_045:0122b08": "終與佛天不相似。我今為汝掃狐疑。如湯沃雪火銷",
    "X82n1571_045:0122b09": "冰。汝今微有疑與惑。鷂子便到新羅國。",
    "X82n1571_045:0122b10": "參政李邴居士字漢老。醉心祖道。有年。聞大慧排默",
    "X82n1571_045:0122b11": "照為邪禪。疑怒相半。及見壽。示眾。舉趙州庭相垂語",
    "X82n1571_045:0122b12": "曰。庭前柏樹子。今日重新舉。打破趙州關。特地尋言",
    "X82n1571_045:0122b13": "語。敢問大眾。既是打破趙州關。為甚麼却特地尋言",
    "X82n1571_045:0122b14": "語。良久曰。當初祇道茅長短。燒了方知地不平。公領",
    "X82n1571_045:0122b15": "悟。謂慧曰。無老師後語幾蹉過。後以書咨决曰。某近",
    "X82n1571_045:0122b16": "扣籌室。承擊發蒙滯。忽有省入。顧惟根識暗鈍。生平",
    "X82n1571_045:0122b17": "學解。盡落情見。一取一捨。如衣壞絮。行草棘中。適自",
    "X82n1571_045:0122b18": "纏繞。今一笑頓釋所疑。欣幸可量。非大宗匠委曲垂",
    "X82n1571_045:0122b19": "慈。何以致此。自到城中。著衣喫飯。抱子弄孫。色色仍",
    "X82n1571_045:0122b20": "舊。既無拘執之情。亦不作奇特之想。其餘夙習舊障",
    "X82n1571_045:0122b21": "亦稍輕微。臨行叮嚀之語。不敢忘也。重念。始得入門。",
    "X82n1571_045:0122b22": "而大法未明。應機接物。觸事未能無礙。更望有以提",
    "X82n1571_045:0122b23": "誨使卒有所至。庶無玷於法席矣。又書曰。某比蒙誨",
    "X82n1571_045:0122b24": "答。備悉深旨。某自驗者三。一事無逆順。隨緣即應。不",
    "X82n1571_045:0122c01": "留胸中。二宿習濃厚。不加排遣。自爾輕微。三古人公",
    "X82n1571_045:0122c02": "案。舊所茫然。時復瞥地。此非自昧者。前書大法未明",
    "X82n1571_045:0122c03": "之語。葢恐得少為足。當擴而充之。豈別求勝解耶。淨",
    "X82n1571_045:0122c04": "勝現流理。則不無敢不銘佩。",
    "X82n1571_045:0122c05": "寶學劉彥修居士字子羽。出知永嘉。問道于大慧。慧",
    "X82n1571_045:0122c06": "曰。僧問趙州。狗子還有佛性也無。趙州道。無但恁麼",
    "X82n1571_045:0122c07": "看。公後乃於柏樹子上發明。有頌曰。趙州柏樹太無",
    "X82n1571_045:0122c08": "端。境上追尋也太難。處處綠楊堪繫馬。家家門底透",
    "X82n1571_045:0122c09": "長安。",
    "X82n1571_045:0122c10": "提刑吳明偉居士字昭元。久參真歇。了得自受用三",
    "X82n1571_045:0122c11": "昧為極致。後訪大慧於洋嶼庵。隨眾入室。慧舉狗子",
    "X82n1571_045:0122c12": "無佛性話問之。公擬答。慧以竹篦便打。公無對。遂留",
    "X82n1571_045:0122c13": "咨參。一日慧謂曰。不須呈伎倆。直須啐地折。嚗地斷。",
    "X82n1571_045:0122c14": "方敵得生死。若祇呈伎倆。有甚了期。即辭去。道次延",
    "X82n1571_045:0122c15": "平。倐然契悟。連書數頌寄慧。皆室中所問者。有曰。不",
    "X82n1571_045:0122c16": "是心不是佛不是物。通身一具金鎖骨。趙州親見老",
    "X82n1571_045:0122c17": "南泉。解道鎮州出蘿蔔。慧即說偈。證之曰。通身一具",
    "X82n1571_045:0122c18": "金鎖骨。堪與人天為軌則。要識臨濟小廝兒。便是當",
    "X82n1571_045:0122c19": "年曰拈賊。",
    "X82n1571_045:0122c20": "門司黃彥節居士字節夫。號妙德。於大慧一喝下。疑",
    "X82n1571_045:0122c21": "情頓脫。慧以衣付之。甞舉首山竹篦話。至葉縣近前",
    "X82n1571_045:0122c22": "奪得抝折。擲向堦下曰。是甚麼。山曰。瞎公曰。妙德到",
    "X82n1571_045:0122c23": "這裏。百色無能但記得。曾作蠟梅詩有曰。擬嚼枝頭",
    "X82n1571_045:0122c24": "蠟。驚香却肖蘭。前村深雪裏。莫作嶺梅看。",
    "X82n1571_045:0123a01": "秦國夫人計氏法真。自寡處。屏去紛華。常蔬食。習有",
    "X82n1571_045:0123a02": "為法。因大慧。遣謙禪者。致問其子魏公。公留謙。以祖",
    "X82n1571_045:0123a03": "道誘之。真一日問謙曰。徑山和尚。尋常如何為人。謙",
    "X82n1571_045:0123a04": "曰。和尚祇教人。看狗子無佛性。及竹篦子話。祇是不",
    "X82n1571_045:0123a05": "得下語。不得思量。不得向舉起處會。不得向開口處",
    "X82n1571_045:0123a06": "承當。狗子還有佛性也無。無祇恁麼教人看。真遂諦",
    "X82n1571_045:0123a07": "信。於是。夜坐力究前話。忽爾洞然無滯。謙辭歸。真親",
    "X82n1571_045:0123a08": "書入道槩略。作數偈呈慧。其後曰。逐日看經文。如逢",
    "X82n1571_045:0123a09": "舊識人。莫言頻有礙。一舉一回新。",
    "X82n1571_045:0123a11": "五燈全書卷第四十五"
}