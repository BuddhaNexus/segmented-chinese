{
    "T32n1669_002:0671a11": "大宗地玄文本論卷第二",
    "T32n1669_002:0671a13": "馬鳴菩薩造",
    "T32n1669_002:0671a14": "真諦三藏譯",
    "T32n1669_002:0671a15": "一種金剛道路大決擇分第三",
    "T32n1669_002:0671a16": "如是已說歸依德處因緣大決擇分。次當說",
    "T32n1669_002:0671a17": "一種金剛道路大決擇分。其相云何。偈曰。",
    "T32n1669_002:0671a18": "　一種金剛地　　總有五種位",
    "T32n1669_002:0671a19": "　謂漸次究竟　　及圓滿等非",
    "T32n1669_002:0671a20": "　并及等是位　　如是五種位",
    "T32n1669_002:0671a21": "　諸修多羅中　　具足無餘說",
    "T32n1669_002:0671a22": "論曰。一種金剛道路無礙本地地中。總有幾",
    "T32n1669_002:0671a23": "位。廣說雖無量。略說有五種。如是五位。一切",
    "T32n1669_002:0671a24": "總則。一切根本。一切中藏。一切出生。如偈一",
    "T32n1669_002:0671a25": "種金剛地總有五種位故。云何名為五種本",
    "T32n1669_002:0671a26": "位。一者無超次第漸轉位。二者無餘究竟總",
    "T32n1669_002:0671a27": "持位。三者周遍圓滿廣大位。四者一切諸法",
    "T32n1669_002:0671a28": "俱非位。五者一切諸法俱是位。是名為五種",
    "T32n1669_002:0671a29": "根本位。如偈謂漸次究竟及圓滿等非并及",
    "T32n1669_002:0671b01": "等是位故。如是五位自家宣說龜則方說。如",
    "T32n1669_002:0671b02": "是五位直是方說非宣說量。如偈如是五種",
    "T32n1669_002:0671b03": "位諸修多羅中具足無餘說故。位所依止本",
    "T32n1669_002:0671b04": "數名字。其相云何。偈曰。",
    "T32n1669_002:0671b05": "　所依止本數　　總有五十一",
    "T32n1669_002:0671b06": "　謂虛假光明　　四十種名字",
    "T32n1669_002:0671b07": "　不動真金剛　　十種本名字",
    "T32n1669_002:0671b08": "　及大極地故　　是名所依數",
    "T32n1669_002:0671b09": "論曰。五種本位所依止之名字差別。其數幾",
    "T32n1669_002:0671b10": "有。廣說雖無量。略說有五十一種名字。如是",
    "T32n1669_002:0671b11": "五十一種根本名字。一切天地一切父母。一",
    "T32n1669_002:0671b12": "切體性一切所依。如偈所依止本數總有五",
    "T32n1669_002:0671b13": "十一故。云何名為五十一數。所謂虛假光明",
    "T32n1669_002:0671b14": "分中有四十種。真金剛中有十種數。此五十",
    "T32n1669_002:0671b15": "中。加大極自然陀羅尼地故。是故成立五十",
    "T32n1669_002:0671b16": "一數。名字分中四十種數當何等相。所謂十",
    "T32n1669_002:0671b17": "種愛樂心。十種識知心。十種修道心。十種不",
    "T32n1669_002:0671b18": "退心。各差別故。云何名為十愛樂心。一者必",
    "T32n1669_002:0671b19": "叉多。二者阿摩呵尸。三者諦度毘梨耶。四者",
    "T32n1669_002:0671b20": "和羅只度。五者奢摩陀提尸。六者摩訶阿毘",
    "T32n1669_002:0671b21": "跋致多。七者阿羅婆訶尼。八者婆[口*彌]多阿梨",
    "T32n1669_002:0671b22": "羅訶諦。九者尸羅俱尸阿尸羅。十者摩訶毘",
    "T32n1669_002:0671b23": "呵阿僧那。是名為十。云何名為十識知心。一",
    "T32n1669_002:0671b24": "者留伽度。二者留諦迦度。三者留羅伽。四者",
    "T32n1669_002:0671b25": "留摩訶。五者安婆娑。六者毘跋致。七者阿毘",
    "T32n1669_002:0671b26": "跋致。八者必叉伽。九者必阿羅。十者留山迦。",
    "T32n1669_002:0671b27": "是名為十。云何名為十修道心。一者度伽呵。",
    "T32n1669_002:0671b28": "二者度安爾。三者度只羅。四者度和差。五者",
    "T32n1669_002:0671b29": "度利他。六者度生婆諦。七者度沙必。八者度",
    "T32n1669_002:0671c01": "阿訶。九者度佛阿。十者度叉一婆。是名為十。",
    "T32n1669_002:0671c02": "云何名為十不退心。一者羅諦流沙。二者羅",
    "T32n1669_002:0671c03": "曇沙。三者必自伽。四者法必他。五者佛度陀。",
    "T32n1669_002:0671c04": "六者羅叉必七者師羅文伽。八者婆訶諦。九",
    "T32n1669_002:0671c05": "者婆羅提弗陀。十者達摩邊伽。是名為十。如",
    "T32n1669_002:0671c06": "偈謂虛假光明四十種名字故。云何為十真",
    "T32n1669_002:0671c07": "金剛心。一者鳩摩羅伽。二者須何伽一婆。",
    "T32n1669_002:0671c08": "三者須那迦。四者須陀洹。五者斯陀含。六者",
    "T32n1669_002:0671c09": "阿那含。七者阿羅漢。八者阿尼羅漢。九者阿",
    "T32n1669_002:0671c10": "那訶訶。十者阿訶羅弗。是名為十。如偈不動",
    "T32n1669_002:0671c11": "真金剛十種本名字故。此五十中。更復加婆",
    "T32n1669_002:0671c12": "伽婆佛陀應審觀察。是名五十一種名字。如",
    "T32n1669_002:0671c13": "偈及大極地故是名所依數故。如是五十一",
    "T32n1669_002:0671c14": "種心中。彼無超次第漸轉位。安立屬當其相",
    "T32n1669_002:0671c15": "云何。偈曰。",
    "T32n1669_002:0671c16": "　五十一位中　　如次無超轉",
    "T32n1669_002:0671c17": "　一中具一切　　名為漸轉位",
    "T32n1669_002:0671c18": "論曰。唯一行者。五十一種別相位中迴向趣",
    "T32n1669_002:0671c19": "入。如其次第無超過法。所以者何。此門位量",
    "T32n1669_002:0671c20": "法如是故。如偈五十一位中如次無超轉故。",
    "T32n1669_002:0671c21": "如是行者。以何行相而漸漸轉。謂具具轉故。",
    "T32n1669_002:0671c22": "云何名為具具轉相。謂一信心位中具餘五十",
    "T32n1669_002:0671c23": "心而轉。乃至一大極地位中具餘五十心而",
    "T32n1669_002:0671c24": "轉故。若爾一物耶異物耶。實是異物而一物",
    "T32n1669_002:0671c25": "故。所以者何。一信心中具一切位。非餘位故。",
    "T32n1669_002:0671c26": "而一信中具一切位。同餘餘位中具一切位",
    "T32n1669_002:0671c27": "故。以何義故。一信心中具諸餘位。更須漸轉。",
    "T32n1669_002:0671c28": "具一中具而不能具多中具故。是故須轉。今",
    "T32n1669_002:0671c29": "此門中五十一中。一切具具皆悉具足。方名",
    "T32n1669_002:0672a01": "漸轉位故。如偈一中具一切名為漸轉位故。",
    "T32n1669_002:0672a02": "摩訶衍金剛種子修多羅中。作如是說。金剛",
    "T32n1669_002:0672a03": "道路足行行者。以二大事而決定轉。云何名",
    "T32n1669_002:0672a04": "為二決定轉。一者遍度通達轉。二者具具增",
    "T32n1669_002:0672a05": "長轉。是名為二。言遍度通達轉者。通遍經",
    "T32n1669_002:0672a06": "過五十一種大道路故。言具具增長轉者。一",
    "T32n1669_002:0672a07": "一位中攝諸位故。乃至廣說故。如是已說無",
    "T32n1669_002:0672a08": "超次第漸轉門。次當說無餘究竟總持門。其",
    "T32n1669_002:0672a09": "相云何。偈曰。",
    "T32n1669_002:0672a10": "　五十一位中　　隨其先得入",
    "T32n1669_002:0672a11": "　攝一切一切　　名無餘究竟",
    "T32n1669_002:0672a12": "論曰。有五十一別相位中。或有行者以信趣",
    "T32n1669_002:0672a13": "入。或有行者以真金地而趣入。或有行者以",
    "T32n1669_002:0672a14": "大極地而趣入。如是等諸行者。隨其先得入",
    "T32n1669_002:0672a15": "位之量。盡攝一切一切位地。究竟無餘。亦無",
    "T32n1669_002:0672a16": "移轉亦無出入。一一白白。是故說言總持門",
    "T32n1669_002:0672a17": "位。如偈五十一位中隨其先得入攝一切一",
    "T32n1669_002:0672a18": "切名無餘究竟故。難入未曾有會修多羅中。",
    "T32n1669_002:0672a19": "作如是說。",
    "T32n1669_002:0672a20": "　迴向則信心　　信心則佛地",
    "T32n1669_002:0672a21": "　佛地則十地　　究竟有何次",
    "T32n1669_002:0672a22": "乃至廣說故。如是已說無餘究竟總持門。次",
    "T32n1669_002:0672a23": "當說周遍圓滿廣大門。其相云何。偈曰。",
    "T32n1669_002:0672a24": "　五十一種位　　無前後一時",
    "T32n1669_002:0672a25": "　俱轉俱行故　　名周遍圓滿",
    "T32n1669_002:0672a26": "論曰。五十一位無有前後一時俱。轉一時俱",
    "T32n1669_002:0672a27": "行無有所餘。亦五十一別相位中。所有無量",
    "T32n1669_002:0672a28": "無邊諸位。無有前後一時俱轉。一時俱行無",
    "T32n1669_002:0672a29": "有所餘。是故說言圓滿位焉。如偈五十一種",
    "T32n1669_002:0672b01": "位無前後一時俱轉俱行故名周遍圓滿故。",
    "T32n1669_002:0672b02": "法界法輪無盡中藏修多羅中。作如是說。爾",
    "T32n1669_002:0672b03": "時文殊師利聞世尊所說即從坐起。合掌頂",
    "T32n1669_002:0672b04": "禮前白佛言。世尊。云何名為橫轉無向修",
    "T32n1669_002:0672b05": "道人者。如宜世尊為諸大眾。宣說開示如是",
    "T32n1669_002:0672b06": "大事。於是世尊即告文殊師利言。一種無二",
    "T32n1669_002:0672b07": "一道一區。大地行者一切行道。無前無後一",
    "T32n1669_002:0672b08": "時發起。一時同轉一時住持。一時證入。一時",
    "T32n1669_002:0672b09": "安立。是名橫轉無向道人。乃至廣說故。如是",
    "T32n1669_002:0672b10": "已說周遍圓滿廣大門。次當說一切諸法俱",
    "T32n1669_002:0672b11": "非門。其相云何。偈曰。",
    "T32n1669_002:0672b12": "　諸無量無邊　　一切種種位",
    "T32n1669_002:0672b13": "　皆悉非建立　　名俱非位地",
    "T32n1669_002:0672b14": "論曰。今此偈中為明何義。為欲現示此俱非",
    "T32n1669_002:0672b15": "門非因非果非位非地非有非無非名非義非",
    "T32n1669_002:0672b16": "事非理非壞非常非生非滅一切一切皆悉非",
    "T32n1669_002:0672b17": "故。如偈諸無量無邊一切種種位皆悉非建",
    "T32n1669_002:0672b18": "立名俱非位地故。若爾以何義故建立位名。",
    "T32n1669_002:0672b19": "以其非義立為位故。大明修多羅中。作如是",
    "T32n1669_002:0672b20": "說。無位位第一位。乃至廣說故。如是已說一",
    "T32n1669_002:0672b21": "切諸法俱非門。次當說一切諸法俱是門。其",
    "T32n1669_002:0672b22": "相云何。偈曰。",
    "T32n1669_002:0672b23": "　一切種種法　　無非金剛身",
    "T32n1669_002:0672b24": "　以一身義故　　名為俱是門",
    "T32n1669_002:0672b25": "論曰。無量無邊一切位法。一切皆悉是金剛",
    "T32n1669_002:0672b26": "身。等無差別唯依一身。是故說言俱是門焉。",
    "T32n1669_002:0672b27": "所以者何。今此門中。無一一法而非金剛真",
    "T32n1669_002:0672b28": "實身故。如偈一切種種法無非金剛身以一",
    "T32n1669_002:0672b29": "身義故名為俱是門故。種金大地修多羅中。",
    "T32n1669_002:0672c01": "作如是說。無病道人唯見積影。不見散身故。",
    "T32n1669_002:0672c02": "金剛實輪山王大決擇分第四",
    "T32n1669_002:0672c03": "如是已說一種金剛道路大決擇分。次當說",
    "T32n1669_002:0672c04": "金剛寶輪山王大決擇分。其相云何。偈曰。",
    "T32n1669_002:0672c05": "　漸是盡滿非　　一時及前後",
    "T32n1669_002:0672c06": "　與俱并俱非　　一異時處轉",
    "T32n1669_002:0672c07": "論曰。今此偈中為明何義。為欲現示一身。金",
    "T32n1669_002:0672c08": "剛大力寶輪山王體中次第漸轉諸法等是無",
    "T32n1669_002:0672c09": "餘究竟周遍圓滿俱非絕離。此五種位。一時",
    "T32n1669_002:0672c10": "轉前後轉。俱有轉俱非轉。亦一時轉亦異時",
    "T32n1669_002:0672c11": "轉。亦一處轉亦異處轉。具足具足自在自在",
    "T32n1669_002:0672c12": "無所障礙故。大嚴盡地虛空法界修多羅中。",
    "T32n1669_002:0672c13": "作如是說。復次龍明。汝前所問。云何名為金",
    "T32n1669_002:0672c14": "剛本身廣大地地無障無礙恒沙功德品者。",
    "T32n1669_002:0672c15": "殊勝極妙不可思議不可思議。五種金剛道",
    "T32n1669_002:0672c16": "路足行地地。無盡中藏之根本自性。出生增",
    "T32n1669_002:0672c17": "長所依止藏。乃至廣說故。◎",
    "T32n1669_002:0672c18": "大宗地玄文本論卷第二"
}