{
    "T32n1646_002:0247b16": "成實論卷第二",
    "T32n1646_002:0247b18": "訶梨跋摩造",
    "T32n1646_002:0247b19": "姚秦三藏鳩摩羅什譯",
    "T32n1646_002:0247b20": "立論品等六品13 立論品立論品第十三",
    "T32n1646_002:0247b21": "今欲論佛法饒益於世間。佛以大悲心",
    "T32n1646_002:0247b22": "為廣利益一切世間，故說是法無所齊限。",
    "T32n1646_002:0247b23": "如或有人但為婆羅門故說解脫經，佛所",
    "T32n1646_002:0247b24": "說經皆為度脫四品眾生，乃至畜生亦不限",
    "T32n1646_002:0247b25": "礙。問曰：不應造論論佛語也。所以者",
    "T32n1646_002:0247b26": "何？若佛自論可名為論；若佛不論餘不能",
    "T32n1646_002:0247b27": "論。所以者何？一切智人意趣難解，不知何",
    "T32n1646_002:0247b28": "所為故而說是事，若不得佛意妄有所說",
    "T32n1646_002:0247b29": "則為自傷。如經中說：二人謗佛，一以不信，",
    "T32n1646_002:0247c01": "憎惡故謗；二雖有信，於佛所說不能諦",
    "T32n1646_002:0247c02": "受亦名謗佛。設有真智，不知佛意尚不",
    "T32n1646_002:0247c03": "能得論佛所言，況未得者而欲造論論",
    "T32n1646_002:0247c04": "佛意耶。所以者何？如異論經中，佛為觸故",
    "T32n1646_002:0247c05": "說如是事，諸比丘等種種異論皆不得佛",
    "T32n1646_002:0247c06": "意。又如長老摩訶迦旃延語諸比丘：如伐",
    "T32n1646_002:0247c07": "大樹，棄捨根莖但取枝葉；汝等亦爾，捨離",
    "T32n1646_002:0247c08": "如來而問我耶？若摩訶迦旃延於論議中",
    "T32n1646_002:0247c09": "自喻枝葉，何況餘人能解佛語？又佛問舍",
    "T32n1646_002:0247c10": "利弗：云何學人？云何數法人？三問不答。又佛",
    "T32n1646_002:0247c11": "為一切諸法根本，唯佛能解，餘人不能。又",
    "T32n1646_002:0247c12": "阿難白佛：遇善知識，於得道中則為半利，",
    "T32n1646_002:0247c13": "亦有道理。所以者何？以二因緣正見得生，",
    "T32n1646_002:0247c14": "一從他聞、二自正念。佛語阿難：但善知識，則",
    "T32n1646_002:0247c15": "為具足得道利已。又如佛言：若我為人有",
    "T32n1646_002:0247c16": "所說法，是人不得我意故生諍訟。今諸",
    "T32n1646_002:0247c17": "論師各有所執，或言過去未來有法、或有言",
    "T32n1646_002:0247c18": "無，當知如是諸論師等不解如來隨宜所",
    "T32n1646_002:0247c19": "說故生諍訟。又如阿難為三摩提說諸所",
    "T32n1646_002:0247c20": "受皆名為苦，爾時佛語諸比丘言：汝觀阿",
    "T32n1646_002:0247c21": "難髣像是義。",
    "T32n1646_002:0247c22": "又諸論者謂，阿羅漢應先受供養。比丘不",
    "T32n1646_002:0247c23": "知，便往問佛。佛言：於我法中前出家者應",
    "T32n1646_002:0247c24": "先受供養。飲食麁事猶尚不能知，況如來",
    "T32n1646_002:0247c25": "意說微妙法。以此等故，不應造論。答曰：不",
    "T32n1646_002:0247c26": "然。所以者何？有因緣故能知他意。如偈中",
    "T32n1646_002:0247c27": "說：能知說者意所趣向，亦知說者欲說何",
    "T32n1646_002:0247c28": "事。有二種道，聖道、世間道，後當廣說。以此",
    "T32n1646_002:0247c29": "道故知說者意。又異論經中，佛亦盡聽。",
    "T32n1646_002:0248a01": "又迦旃延等大論議師，得佛意故，佛皆讚",
    "T32n1646_002:0248a02": "善。又優陀夷比丘、曇摩塵那比丘尼等造佛",
    "T32n1646_002:0248a03": "法論，佛聞即聽。又佛法深妙，解者造論，不",
    "T32n1646_002:0248a04": "解則止。如是其餘佛為諸法根本等問，悉",
    "T32n1646_002:0248a05": "以通答。又應造論。所以者何？若經造論，",
    "T32n1646_002:0248a06": "義則易解，法則久住。又佛聽造論，如經中",
    "T32n1646_002:0248a07": "說，佛語比丘：隨所造論，應善受持。是故",
    "T32n1646_002:0248a08": "於修多羅中取義立論別為異部，故應造",
    "T32n1646_002:0248a09": "論。又佛為種種可度眾生說世間等諸論",
    "T32n1646_002:0248a10": "議門，如莎提等不能解故其心迷亂，莎",
    "T32n1646_002:0248a11": "提等比丘說生死往來常是一識。佛如是",
    "T32n1646_002:0248a12": "等種種說法，若無論議云何可解？以是等",
    "T32n1646_002:0248a13": "緣故應造論。",
    "T32n1646_002:0248a14": "14 論門品論門品第十四",
    "T32n1646_002:0248a15": "論有二門：一世界門、二第一義門。以世界",
    "T32n1646_002:0248a16": "門故說有我，如經中說：我常自防獲，為善",
    "T32n1646_002:0248a17": "自得善，為惡自得惡。又經中說：心識是常。",
    "T32n1646_002:0248a18": "又言：長夜修心，死得上生。又說：作者起業，",
    "T32n1646_002:0248a19": "作者自受。又說：某眾生生某處等。如是皆",
    "T32n1646_002:0248a20": "以世界門說。第一義門者皆說空無，如經",
    "T32n1646_002:0248a21": "中說：此五陰中無我我所，心如風焰念念",
    "T32n1646_002:0248a22": "生滅，雖有諸業及業果報，作者受者皆不可",
    "T32n1646_002:0248a23": "得。如佛以五陰相續因緣說有生死。又有",
    "T32n1646_002:0248a24": "二種論門：一世俗門、二賢聖門。世俗門者，",
    "T32n1646_002:0248a25": "以世俗故說言月盡，月實不盡。如摩伽羅",
    "T32n1646_002:0248a26": "母說兒婦為母，其實非母。如經中說：舌能",
    "T32n1646_002:0248a27": "知味，以舌識知味，舌不能知。如槊刺",
    "T32n1646_002:0248a28": "人言人得苦，是識知苦非人受苦。如貧賤",
    "T32n1646_002:0248a29": "人字為富貴，佛亦隨人名為富貴。又佛呼",
    "T32n1646_002:0248b01": "外道名婆羅門，亦名沙門。又如剎利、婆羅",
    "T32n1646_002:0248b02": "門等，佛亦隨俗稱為尊貴。又如一器隨國",
    "T32n1646_002:0248b03": "異名，佛亦隨名。又如佛言：是吾最後觀毘",
    "T32n1646_002:0248b04": "耶離。諸如是等隨世語言名世俗門。賢聖",
    "T32n1646_002:0248b05": "門者，如經中說：因緣生識，眼等諸根猶如",
    "T32n1646_002:0248b06": "大海。又如經說：但陰界入眾緣和合，無有",
    "T32n1646_002:0248b07": "作者亦無受者。又說一切苦，如經中說：世",
    "T32n1646_002:0248b08": "間言樂，聖人說苦；聖人說苦，世間言樂。又",
    "T32n1646_002:0248b09": "諸所說空無相等名賢聖門。又有三時論",
    "T32n1646_002:0248b10": "門，若於此事中說名為色，若色曾有、當有、",
    "T32n1646_002:0248b11": "今有，皆名為色。識亦如是，若識曾知、當知、",
    "T32n1646_002:0248b12": "今知，皆名為識。如此等名三時論門。又有",
    "T32n1646_002:0248b13": "若有論門，苦有觸必因六入，非一切六入",
    "T32n1646_002:0248b14": "盡為觸因；若有愛必因於受，非一切受盡",
    "T32n1646_002:0248b15": "為愛因。或說具足因，如觸因緣受。或說不",
    "T32n1646_002:0248b16": "具足因，如受因緣愛，不說無明。或復異說，",
    "T32n1646_002:0248b17": "如經中說：心歡喜身得猗，三禪無喜亦有",
    "T32n1646_002:0248b18": "身猗。又說猗者受樂，四禪有猗而無受樂。",
    "T32n1646_002:0248b19": "是名異說。又有通塞二種論門，如經中說：",
    "T32n1646_002:0248b20": "若人發足為供養塔，中間命終，皆生天上。",
    "T32n1646_002:0248b21": "是名為通。又餘經說：作逆罪者不得生",
    "T32n1646_002:0248b22": "天。是名為塞。又經中說：受諸欲者無惡不",
    "T32n1646_002:0248b23": "造。是名為通。須陀洹人雖受諸欲，亦不能",
    "T32n1646_002:0248b24": "起墮惡道業。是名為塞。又經中說：因眼",
    "T32n1646_002:0248b25": "緣色而生眼識。是名為通。若爾，應緣一切",
    "T32n1646_002:0248b26": "色皆生眼識，而不然。",
    "T32n1646_002:0248b27": "又經中說：因耳緣聲生耳識等，不生眼識。",
    "T32n1646_002:0248b28": "是名為塞。又所言通塞，皆有道理，不壞法",
    "T32n1646_002:0248b29": "相。又有二種論門：一決定、二不決定。決定",
    "T32n1646_002:0248c01": "者，如說：佛為一切智人，佛之所說名真妙",
    "T32n1646_002:0248c02": "法，佛弟子眾名正行者。又言：一切有為皆悉",
    "T32n1646_002:0248c03": "無常、苦、空、無我、寂滅涅槃。如是等門是名",
    "T32n1646_002:0248c04": "決定。不決定者，若言死者皆生，是則不定，",
    "T32n1646_002:0248c05": "有愛則生、愛盡則滅。又經中說：若得心定",
    "T32n1646_002:0248c06": "皆生實智。是亦不定，聖人得定能生實智，",
    "T32n1646_002:0248c07": "外道得定則不能生。又如經說：所求皆得。",
    "T32n1646_002:0248c08": "是亦不定，或得或不得。若言六入必能生",
    "T32n1646_002:0248c09": "觸，是亦不定，或有能生或有不生。如是等",
    "T32n1646_002:0248c10": "名不定門。又有為不為論門，如說奇草",
    "T32n1646_002:0248c11": "芳花不逆風熏。又說拘毘羅花能逆風聞，",
    "T32n1646_002:0248c12": "為人花故說不逆風聞，為天花故說逆",
    "T32n1646_002:0248c13": "風熏。又說三受，苦受、樂受、不苦不樂受。又",
    "T32n1646_002:0248c14": "餘經說所有諸受皆名為苦。有三種苦：苦",
    "T32n1646_002:0248c15": "苦、壞苦、行苦，為此故說所有諸受一切皆",
    "T32n1646_002:0248c16": "苦。又說：是苦三種，有新、故、中，新受名樂、久",
    "T32n1646_002:0248c17": "厭則苦、中名為捨。又說：為得道故名為",
    "T32n1646_002:0248c18": "道人，未得道者亦名道人。有如是等相因",
    "T32n1646_002:0248c19": "得名。又有近論門，如佛語比丘：汝斷戲論",
    "T32n1646_002:0248c20": "則得泥洹。雖未便得，但以近故亦名為得。",
    "T32n1646_002:0248c21": "又有同相論門，如說一事，餘同相事皆名",
    "T32n1646_002:0248c22": "已說。又如佛說心為輕躁，則為已說餘心",
    "T32n1646_002:0248c23": "數法。又有從多論門，如佛言：若人不知二",
    "T32n1646_002:0248c24": "見生滅相者皆名有欲，若能知者皆名得",
    "T32n1646_002:0248c25": "離。須陀洹人亦知二見生滅之相而有貪",
    "T32n1646_002:0248c26": "欲，但以知者多是離欲人。又有因中說果",
    "T32n1646_002:0248c27": "論門，如說施食則與五事，命、色、力、樂、辯才。",
    "T32n1646_002:0248c28": "而實不與命等五事，但與其因。又如說食",
    "T32n1646_002:0248c29": "錢。錢不可食，因錢得食，故名食錢。又",
    "T32n1646_002:0249a01": "如經說女人為垢。實非垢也，是貪著等煩",
    "T32n1646_002:0249a02": "惱垢因，故名為垢。又說五塵名欲。實非欲",
    "T32n1646_002:0249a03": "也，能生欲故名之為欲。又樂因緣說名為",
    "T32n1646_002:0249a04": "樂，如說以法集人是人為樂；又苦因緣說",
    "T32n1646_002:0249a05": "名為苦，如說與愚同止是名為苦，如說",
    "T32n1646_002:0249a06": "火苦火樂。又說命因為命，如偈中說：資生",
    "T32n1646_002:0249a07": "之具皆是外命，如奪人物名為奪命。又說",
    "T32n1646_002:0249a08": "漏因為漏，如《七漏經》說。此中二是實漏，其",
    "T32n1646_002:0249a09": "餘五事是漏因緣。又有果中說因，如佛言：",
    "T32n1646_002:0249a10": "我應受宿業。謂受業果。如是等眾多論門，",
    "T32n1646_002:0249a11": "盡應當知。",
    "T32n1646_002:0249a12": "15 讚論品讚論品第十五",
    "T32n1646_002:0249a13": "應習此論。所以者何？學習此論得智人法。",
    "T32n1646_002:0249a14": "如經中說：世有二人，一謂智人、一謂愚人。",
    "T32n1646_002:0249a15": "若不善分別陰、界、諸入、十二因緣因果等法，",
    "T32n1646_002:0249a16": "是名愚人；若善分別陰界入等是名智人。",
    "T32n1646_002:0249a17": "今此論中正分別解陰界入等，故因此論",
    "T32n1646_002:0249a18": "得智人法，是以應學。又習此論故不名凡",
    "T32n1646_002:0249a19": "夫。又有二人，一是凡夫、一非凡夫。如說",
    "T32n1646_002:0249a20": "雖剃鬚髮、被服法衣、受佛威儀，猶遠佛",
    "T32n1646_002:0249a21": "法，以不成就信等根故。若能成就信等根",
    "T32n1646_002:0249a22": "者，雖處居家不名凡夫。如經中說：有四",
    "T32n1646_002:0249a23": "種人，有入僧威儀不入僧數、有在僧數",
    "T32n1646_002:0249a24": "非僧威儀、有入僧威儀亦入僧數、有非僧",
    "T32n1646_002:0249a25": "威儀亦非僧數。初名出家凡夫，次名在家",
    "T32n1646_002:0249a26": "聖人，三名出家聖人，四名在家凡夫。以此",
    "T32n1646_002:0249a27": "故知，離信等根則不入僧數，是故當為信",
    "T32n1646_002:0249a28": "等諸根勤行精進。欲得信等，當於佛法聽",
    "T32n1646_002:0249a29": "受誦讀如說修行，是故應習此佛法論。又",
    "T32n1646_002:0249b01": "從此論得二種利，自利、利他。如經中說：有",
    "T32n1646_002:0249b02": "四種人，有能自利不能利他、有能利他不",
    "T32n1646_002:0249b03": "能自利、有能俱利、有俱不利。若能自具",
    "T32n1646_002:0249b04": "戒等功德，不能令他住戒等中，是名自利。",
    "T32n1646_002:0249b05": "如是四種，若人雖能自利，令他施等得大",
    "T32n1646_002:0249b06": "果故，亦名利他。此中佛意不說此利，若人",
    "T32n1646_002:0249b07": "但能為他說法是名利他。是人雖不自隨",
    "T32n1646_002:0249b08": "法行，為他說故自亦得利。如經中說：為人",
    "T32n1646_002:0249b09": "說法得五種利。此中佛意亦不說此，此中",
    "T32n1646_002:0249b10": "但說最第一利，謂如說行得盡諸漏。是故",
    "T32n1646_002:0249b11": "說法能利他人，以兼利故名人中最，猶眾",
    "T32n1646_002:0249b12": "味中之醍醐也。復次是人今處明中，後亦入",
    "T32n1646_002:0249b13": "明；世間眾生，多從冥入冥、從明入冥。若",
    "T32n1646_002:0249b14": "少行佛法，是人亦能從冥入明、從明入明。",
    "T32n1646_002:0249b15": "所以者何？行布施等不能得如聽佛法",
    "T32n1646_002:0249b16": "利。若少聽佛語，能得達慧、破諸衰惱，獲無",
    "T32n1646_002:0249b17": "量利。如經中說：有四種人，有從冥入冥、",
    "T32n1646_002:0249b18": "從冥入明、從明入明、從明入冥。又四種",
    "T32n1646_002:0249b19": "人，有順流者、有逆流者、有中住者、有",
    "T32n1646_002:0249b20": "得度者。若人一心聽佛法者，是人即能除",
    "T32n1646_002:0249b21": "滅五蓋、修七覺意，是故此人截生死流，名",
    "T32n1646_002:0249b22": "逆流者，亦名為住，亦名得度。復有四種",
    "T32n1646_002:0249b23": "人，有常沒者、有暫出還沒者、有出觀者、有",
    "T32n1646_002:0249b24": "得度者。若不能生隨順泥洹信等功德，是",
    "T32n1646_002:0249b25": "名常沒。或生世間信等功德，不能堅固，還",
    "T32n1646_002:0249b26": "復退失，是名暫出還沒。起隨順泥洹信等",
    "T32n1646_002:0249b27": "功德，分別善惡，是名出觀。具足修習隨順",
    "T32n1646_002:0249b28": "泥洹信等功德，是名得度。若人能解佛法",
    "T32n1646_002:0249b29": "正義，終不常沒，設復暫退亦不永失。又此",
    "T32n1646_002:0249c01": "人名為修功德者，若人不修身戒心慧，作",
    "T32n1646_002:0249c02": "少惡業亦墮惡道；若人修集身戒心慧，雖",
    "T32n1646_002:0249c03": "多為惡不墮惡道。修身者，以聞慧修身受",
    "T32n1646_002:0249c04": "心法，以修身故漸次能生戒定慧品、能滅",
    "T32n1646_002:0249c05": "諸業，滅諸業故生死亦滅。又經中說：有四",
    "T32n1646_002:0249c06": "種人，有結使利而不深、有深而不利、有亦",
    "T32n1646_002:0249c07": "深亦利、有不深不利。初名有增上結時時",
    "T32n1646_002:0249c08": "而來，次名若軟中結常來在心，三名若增上",
    "T32n1646_002:0249c09": "結常來在心，四名若軟中結有時而來。若",
    "T32n1646_002:0249c10": "人得聞佛法正論，斷二種結深而利者。又",
    "T32n1646_002:0249c11": "解佛法義，既不自惱亦不惱他。外道持",
    "T32n1646_002:0249c12": "戒即自惱身，若墮邪見即惱他人，謂無",
    "T32n1646_002:0249c13": "罪福業果報故；若行布施，亦是自惱亦名",
    "T32n1646_002:0249c14": "惱他，如天祠中多殺牛羊。若解佛法義",
    "T32n1646_002:0249c15": "者但為得利，不自惱身亦不惱他，如得",
    "T32n1646_002:0249c16": "禪定行慈悲者。是故應習此佛法論。又",
    "T32n1646_002:0249c17": "習此論者名可與言，解正義故。如經中",
    "T32n1646_002:0249c18": "說：若論議時，應當分別是可與言、是不可",
    "T32n1646_002:0249c19": "與言。若人不住智者法中、處非處中，若分別",
    "T32n1646_002:0249c20": "中及道中者，是人皆名不可與言；與此相",
    "T32n1646_002:0249c21": "違名可與言。不住智者法中者，論者以",
    "T32n1646_002:0249c22": "正智慧善解義趣，然後執用；此人不知，是",
    "T32n1646_002:0249c23": "故不執。如尼延子等自言：我師是可信人，",
    "T32n1646_002:0249c24": "但隨其語。不住處非處者，不住用因中。",
    "T32n1646_002:0249c25": "諸外道等於二種因共因異因，若他說共因",
    "T32n1646_002:0249c26": "答以異因、他說異因答以共因。不住如",
    "T32n1646_002:0249c27": "是二種因中。不住分別中者，不住譬喻中。",
    "T32n1646_002:0249c28": "不住道中者，不住論道中。如說論者莫",
    "T32n1646_002:0249c29": "出惡言勿捨義宗，但說實利。方便勸誨令",
    "T32n1646_002:0250a01": "得解悟，自心歡喜，名聖語法。是中若人正",
    "T32n1646_002:0250a02": "知佛法，論者乃可與言，非餘人也。又不",
    "T32n1646_002:0250a03": "可與言者，有應定答問以不定答，應分",
    "T32n1646_002:0250a04": "別答問以不分別答，應反質答問以不反",
    "T32n1646_002:0250a05": "質答，有應置答問而不置答；與此相違",
    "T32n1646_002:0250a06": "名可與言。應定答問者，唯有一因，如佛世",
    "T32n1646_002:0250a07": "尊世間無等，如此比也。應分別答問者，更",
    "T32n1646_002:0250a08": "有因緣，如死相續等。應反質答問者，如有",
    "T32n1646_002:0250a09": "人問還問令答。應置答問者，若法無實體",
    "T32n1646_002:0250a10": "但有假名，若問此法為一為異、常無常等，",
    "T32n1646_002:0250a11": "是不答義，唯解佛法者乃能知耳。是故應",
    "T32n1646_002:0250a12": "習此佛法論。又有三種人，正定、邪定、不定。",
    "T32n1646_002:0250a13": "正定者必入泥洹，邪定者必不入泥",
    "T32n1646_002:0250a14": "洹，餘名不定，若人能解佛法義者必入正",
    "T32n1646_002:0250a15": "定。又有四種人，純罪、多罪、少罪、無罪。純罪者，",
    "T32n1646_002:0250a16": "若人但有不善、無一善法。多罪者，多惡少善。",
    "T32n1646_002:0250a17": "少罪者，多善少惡。無罪者，但有善法、無有",
    "T32n1646_002:0250a18": "不善。若人能解佛法正義，必入二種少罪",
    "T32n1646_002:0250a19": "無罪。又若人解佛法義，則受苦有量，以",
    "T32n1646_002:0250a20": "必當得至涅槃故。",
    "T32n1646_002:0250a21": "16 四法品四法品第十六",
    "T32n1646_002:0250a22": "若習此論得上攝法，如經中說：有四攝",
    "T32n1646_002:0250a23": "法，布施、愛語、利行、同利。布施者，衣食等物，",
    "T32n1646_002:0250a24": "以此財施攝取眾生，還可敗壞。愛語者，隨",
    "T32n1646_002:0250a25": "意語言，是亦有咎，取彼意故。利行者，為他",
    "T32n1646_002:0250a26": "求利，若有因緣助他成事，是亦可壞。同",
    "T32n1646_002:0250a27": "利者，如共一船，憂喜是同，是或可壞。若人",
    "T32n1646_002:0250a28": "以法布施愛語利行同利攝取眾生，則不可",
    "T32n1646_002:0250a29": "壞。以法攝者，謂習此論。又習此論得上",
    "T32n1646_002:0250b01": "依止，如經中說：依法不依人。有人雖言",
    "T32n1646_002:0250b02": "我從佛聞、若從多識比丘所聞、若從二三",
    "T32n1646_002:0250b03": "比丘所聞、若眾中聞、若從大德長宿邊聞，",
    "T32n1646_002:0250b04": "不以信此人故便受其語。是語若入修多",
    "T32n1646_002:0250b05": "羅中，不違法相、隨順比尼，然後應受。入",
    "T32n1646_002:0250b06": "修多羅者，謂入了義修多羅中。了義修多羅",
    "T32n1646_002:0250b07": "者，謂是義趣不違法相。法相者，隨順比尼，",
    "T32n1646_002:0250b08": "比尼名滅，如觀有為法常樂我淨則不滅",
    "T32n1646_002:0250b09": "貪等，若觀有為法無常苦空無我則滅貪",
    "T32n1646_002:0250b10": "等。知無常等名為法相，是應依法不依",
    "T32n1646_002:0250b11": "於人。若說依法，則總一切法，是故次說依",
    "T32n1646_002:0250b12": "了義經不依不了義經。了義經者，即第三",
    "T32n1646_002:0250b13": "依，謂依於義不依語也。若此語義入修多",
    "T32n1646_002:0250b14": "羅中，不違法相、隨順比尼，是則依止。依智",
    "T32n1646_002:0250b15": "不依識者，識名識色等法，如經中說：能識",
    "T32n1646_002:0250b16": "故識。智名通達實法，如經中說：如實知色",
    "T32n1646_002:0250b17": "受想行識故名為智。如實即空，是故識有",
    "T32n1646_002:0250b18": "所得，不應依也，若依於智即是依空。欲",
    "T32n1646_002:0250b19": "通達此上依止故，當習此論。又經中說：天",
    "T32n1646_002:0250b20": "人四輪能增善法，一住善處、二依善人、三",
    "T32n1646_002:0250b21": "自發正願、四宿殖善根。住善處者，謂處中",
    "T32n1646_002:0250b22": "國、離於五難。依善人者，生值佛世。宿殖善",
    "T32n1646_002:0250b23": "根者，不聾瘂等。自發正願者，是謂正見。正",
    "T32n1646_002:0250b24": "見必從聞佛法生，是故應習此佛法",
    "T32n1646_002:0250b25": "正論。又誦習此論者於壽命中得大堅",
    "T32n1646_002:0250b26": "利，謂通達諦，如經中說：有四堅法，說堅、定",
    "T32n1646_002:0250b27": "堅、見堅、解脫堅。說堅者，若說一切有為皆無",
    "T32n1646_002:0250b28": "常苦、一切無我、寂滅泥洹，是名說堅。是聞",
    "T32n1646_002:0250b29": "慧滿，因此得定，名思慧滿。因此定故，觀有",
    "T32n1646_002:0250c01": "為法無常苦等，能得正見，名修慧滿。三慧",
    "T32n1646_002:0250c02": "得果，名解脫堅。又若聞佛法正論則得大",
    "T32n1646_002:0250c03": "利，如經中說四大利法，親近善人、聽聞正",
    "T32n1646_002:0250c04": "法、自正憶念、隨順法行。若近善人則聞正",
    "T32n1646_002:0250c05": "法，以此正法在善人故。聞正法已則生正",
    "T32n1646_002:0250c06": "念，以無常等正觀諸法。從是正觀能隨法",
    "T32n1646_002:0250c07": "行，謂無漏見也。又聞此論則具四德處，慧",
    "T32n1646_002:0250c08": "德處、實德處、捨德處、寂滅德處。聞法生慧",
    "T32n1646_002:0250c09": "是慧德處，以是智慧見真諦空名實德處，",
    "T32n1646_002:0250c10": "見真空故得離煩惱名捨德處，煩惱盡故",
    "T32n1646_002:0250c11": "心得寂滅是寂滅德處。又人得聞佛法正",
    "T32n1646_002:0250c12": "論，能種隨順泥洹四種善根，所謂煖法、頂",
    "T32n1646_002:0250c13": "法、忍法、世間第一法。以無常等行觀五陰",
    "T32n1646_002:0250c14": "時，生順泥洹下軟善根，能令心熱，是名",
    "T32n1646_002:0250c15": "煖法。煖法增長成中善根，名為頂法。頂法",
    "T32n1646_002:0250c16": "增長成上善根，名為忍法。忍法增長成上",
    "T32n1646_002:0250c17": "上善根，名世間第一法。又有四種善根，",
    "T32n1646_002:0250c18": "退分、住分、增分、達分。離諸禪定，禮敬誦讀",
    "T32n1646_002:0250c19": "是等善根，名為退分。得定等善根，是名住",
    "T32n1646_002:0250c20": "分。從聞思等生諸善根，是名增分。無漏善",
    "T32n1646_002:0250c21": "根是名達分。若聞佛法，永離退分，得三",
    "T32n1646_002:0250c22": "分善根。",
    "T32n1646_002:0250c23": "17 四諦品四諦品第十七",
    "T32n1646_002:0250c24": "若人聞佛法義，則能善知分別四諦：苦諦、",
    "T32n1646_002:0250c25": "集諦、滅諦、道諦。苦諦者，謂三界也。欲界者，",
    "T32n1646_002:0250c26": "從阿鼻地獄至他化自在。色界者，從梵世",
    "T32n1646_002:0250c27": "至阿迦尼吒。無色界者，四無色也。又有四",
    "T32n1646_002:0250c28": "識處：色、受、想、行，外道或謂識依神住，故佛",
    "T32n1646_002:0250c29": "說識依此四處。又有四生：卵生、胎生、濕生、",
    "T32n1646_002:0251a01": "化生。諸天、地獄一切化生，餓鬼二種胎生、化",
    "T32n1646_002:0251a02": "生，餘殘四生。又有四食：揣食者，若麁若細，",
    "T32n1646_002:0251a03": "飯等名麁、酥油香氣及諸飲等是名為細。觸",
    "T32n1646_002:0251a04": "食者，冷煖風等。意思食者，或有人以思願",
    "T32n1646_002:0251a05": "活命。識食者，中陰地獄無色眾生。入滅定",
    "T32n1646_002:0251a06": "者雖無現識、識得在故亦名識食。又有六",
    "T32n1646_002:0251a07": "道：上罪地獄、中罪畜生、下罪餓鬼、上善天",
    "T32n1646_002:0251a08": "道、中善人道、下善阿修羅道。又有六種：地、",
    "T32n1646_002:0251a09": "水、火、風、空、識。四大圍空、有識在中，數名為",
    "T32n1646_002:0251a10": "人。又六觸入，眼等六根與識和合名為觸",
    "T32n1646_002:0251a11": "入。又七識處，於是處中以顛倒力故識貪",
    "T32n1646_002:0251a12": "樂住。又世八法，利、衰、稱、譏、毀、譽、苦、樂。人在世",
    "T32n1646_002:0251a13": "間必受此事，故名世法。九眾生居，眾生皆",
    "T32n1646_002:0251a14": "以顛倒力故能處此中。又有諸法五種分",
    "T32n1646_002:0251a15": "別，五陰、十二入、十八界、十二因緣、二十二",
    "T32n1646_002:0251a16": "根。五陰者，眼色為色陰，依此生識能取",
    "T32n1646_002:0251a17": "前色，是名識陰。即時心生男女怨親等想，",
    "T32n1646_002:0251a18": "名為想陰。若分別知怨、親、中人，生三種受，",
    "T32n1646_002:0251a19": "是名受陰。是三受中生三種煩惱，是名行",
    "T32n1646_002:0251a20": "陰。以此事起受身因緣，名五受陰。以四緣",
    "T32n1646_002:0251a21": "識生，所謂因緣、次第緣、緣緣、增上緣，以業",
    "T32n1646_002:0251a22": "為因緣；識為次第緣，以識次第生識故；色",
    "T32n1646_002:0251a23": "為緣緣；眼為增上緣。此中識從二因緣生，",
    "T32n1646_002:0251a24": "所謂眼色，乃至意法，名十二入。是中加識，名",
    "T32n1646_002:0251a25": "十八界，謂眼界、色界、眼識界等。是陰等法，云",
    "T32n1646_002:0251a26": "何當生？在十二時中，故名十二因緣。是中",
    "T32n1646_002:0251a27": "無明是煩惱，行名為業，因此二事次第生",
    "T32n1646_002:0251a28": "識、名色、六入、觸、受；愛、取二法是名煩惱；有名",
    "T32n1646_002:0251a29": "為業；未來世中初受身識，名之為生；餘名",
    "T32n1646_002:0251b01": "老死。是十二因緣，示有過去未來現在，但眾",
    "T32n1646_002:0251b02": "緣生，無有我也。又為生死往來還滅，故說",
    "T32n1646_002:0251b03": "二十二根。一切眾生初受身時以識為本，是",
    "T32n1646_002:0251b04": "識六種從眼等生，故說六根，所謂眼根乃",
    "T32n1646_002:0251b05": "至意根，能生六識，故名六根。可以分別",
    "T32n1646_002:0251b06": "男女相故，名男女根。有人名為身根少分。",
    "T32n1646_002:0251b07": "此六根或名六入。從是六事生六種識，故",
    "T32n1646_002:0251b08": "名為壽。所以者何？是六入六識得相續生",
    "T32n1646_002:0251b09": "故名為壽，是相續斷故名為死，是故此事名",
    "T32n1646_002:0251b10": "之曰命。是中何等是根？所謂業也。以因業",
    "T32n1646_002:0251b11": "故六入六識得相續生，是命中業名為命根。",
    "T32n1646_002:0251b12": "是業從諸受生，諸受即名樂等五根，從此",
    "T32n1646_002:0251b13": "五根生貪愛等一切煩惱及身口業，此業因",
    "T32n1646_002:0251b14": "緣還受生死，是為垢法，能令生死因緣相",
    "T32n1646_002:0251b15": "續。以何因緣能生淨法？必因信等，信等四",
    "T32n1646_002:0251b16": "法因緣成慧。慧有三時，謂未知、欲知、知已。",
    "T32n1646_002:0251b17": "修習所作辦時，此根皆是智慧差別。佛以生",
    "T32n1646_002:0251b18": "死往來、還滅垢淨，故說二十二根。如是等法",
    "T32n1646_002:0251b19": "苦諦所攝，能知此者是名善知苦諦。集諦者，",
    "T32n1646_002:0251b20": "業及煩惱。業者，業品中當說。煩惱者，煩惱品",
    "T32n1646_002:0251b21": "中當說。諸業煩惱是後身因緣，故名集諦。滅",
    "T32n1646_002:0251b22": "諦者，後滅諦聚中當廣說。謂假名心、法心、空",
    "T32n1646_002:0251b23": "心，滅此三心故名滅諦。道諦者，謂三十七",
    "T32n1646_002:0251b24": "助菩提法，四念處、四正勤、四如意足、五根、",
    "T32n1646_002:0251b25": "五力、七菩提分、八聖道分。四念處者，身、受、心、",
    "T32n1646_002:0251b26": "法中正安念，及從念生慧，觀身無常等，安",
    "T32n1646_002:0251b27": "住緣中，名身念處。是念及慧漸次轉增，能分",
    "T32n1646_002:0251b28": "別受，名受念處。又轉清淨，能分別心，名心",
    "T32n1646_002:0251b29": "念處。能以正行分別諸法，名法念處。四正",
    "T32n1646_002:0251c01": "勤者，若生惡不善法，見其過患，為斷故生",
    "T32n1646_002:0251c02": "欲勤精進斷方便，謂知見緣未生惡不善法，",
    "T32n1646_002:0251c03": "為不生故生欲勤精進不生方便，謂知見",
    "T32n1646_002:0251c04": "緣未生善法，為生故生欲勤精進生方便，",
    "T32n1646_002:0251c05": "謂知見緣已生善法，為增長故生欲勤精",
    "T32n1646_002:0251c06": "進，以上中下次第方便及不退轉故。四如",
    "T32n1646_002:0251c07": "意足者，欲三昧妙行成就修如意分，因",
    "T32n1646_002:0251c08": "欲生三昧名欲三昧，欲精進信猗憶念安",
    "T32n1646_002:0251c09": "慧思捨等妙法共成，名妙行成就。功德增長，",
    "T32n1646_002:0251c10": "故名如意足。是欲增長名為精進，是名",
    "T32n1646_002:0251c11": "第二行者有欲有精進故，修習定慧得心",
    "T32n1646_002:0251c12": "三昧所謂定也，思惟三昧所謂慧也。五根",
    "T32n1646_002:0251c13": "者，聞法生信，是名信根。信已為斷垢法、",
    "T32n1646_002:0251c14": "證淨法，故勤發精進，是名精進根。修四念",
    "T32n1646_002:0251c15": "處是名念根，因念能成三昧是名定根，",
    "T32n1646_002:0251c16": "因定生慧是名慧根。是五根增長有力，故",
    "T32n1646_002:0251c17": "名五力。八聖道分者，從聞生慧，能信五陰",
    "T32n1646_002:0251c18": "無常苦等，是名正見。是慧若從思生，名正",
    "T32n1646_002:0251c19": "思惟。以正思惟斷諸不善、修集諸善，發",
    "T32n1646_002:0251c20": "行精進。從此漸次出家受戒，得三道分，正",
    "T32n1646_002:0251c21": "語、正業、正命。從此正戒，次成念處及諸禪",
    "T32n1646_002:0251c22": "定。因此念定，得如實智。名八道分，如是次",
    "T32n1646_002:0251c23": "第。又八道分中戒應在初。所以者何？戒",
    "T32n1646_002:0251c24": "定慧品義次第故，正念、正定是名定品，精進",
    "T32n1646_002:0251c25": "常遍一切處行，慧品近道故在後說。是慧",
    "T32n1646_002:0251c26": "二種，若麁若妙，麁者聞慧思慧名正思惟，",
    "T32n1646_002:0251c27": "妙者修慧，謂入煖等法中，能破假名及五",
    "T32n1646_002:0251c28": "陰法，是名正見。以此正見見五陰滅，名",
    "T32n1646_002:0251c29": "初入道。從是次得七菩提分。念菩提分者，",
    "T32n1646_002:0252a01": "學人失念則起煩惱，故繫念善處。繫念先",
    "T32n1646_002:0252a02": "來所得正見，是名擇法。不捨擇法，故名精",
    "T32n1646_002:0252a03": "進。行精進時，煩惱減少、心生歡喜，故名為",
    "T32n1646_002:0252a04": "喜。以心喜故，則身得猗，是名為猗。身猗得",
    "T32n1646_002:0252a05": "樂，樂則心定，是定難得，名為金剛。得無著",
    "T32n1646_002:0252a06": "果，斷憂喜等，故名為捨，是名上行。又不",
    "T32n1646_002:0252a07": "沒不發，其心平等，故名為捨。菩提名無學",
    "T32n1646_002:0252a08": "智，修此七法能得菩提，名菩提分。是三",
    "T32n1646_002:0252a09": "十七品，得四沙門果。須陀洹果者，謂通達",
    "T32n1646_002:0252a10": "空，以此空智能斷三結。斯陀含果者，即修",
    "T32n1646_002:0252a11": "此道能薄煩惱，於欲界中餘有二生。阿",
    "T32n1646_002:0252a12": "那含果者，能斷欲界一切煩惱。阿羅漢者，斷",
    "T32n1646_002:0252a13": "一切煩惱。若能修習此佛法論，則能通達",
    "T32n1646_002:0252a14": "四諦，得四沙門果，故應修習此正法論。",
    "T32n1646_002:0252a15": "18 法聚品法聚品第十八",
    "T32n1646_002:0252a16": "習此論者，則能通達可知等法聚。以通",
    "T32n1646_002:0252a17": "達故，外道邪論不能制伏，亦能速滅煩惱，",
    "T32n1646_002:0252a18": "自能離苦亦能濟人。可知等法聚者，謂可知",
    "T32n1646_002:0252a19": "法、可識法。色法、無色法，可見法、不可見法，",
    "T32n1646_002:0252a20": "有對法、無對法，有漏法、無漏法，有為法、無",
    "T32n1646_002:0252a21": "為法，心法、非心法，心數法、非心數法，心相",
    "T32n1646_002:0252a22": "應法、心不相應法，心共有法、心不共有法，隨",
    "T32n1646_002:0252a23": "心行法、不隨心行法，內法、外法，麁法、細法，",
    "T32n1646_002:0252a24": "上法、下法，近法、遠法，受法、非受法，出法、非",
    "T32n1646_002:0252a25": "出法，共凡夫法、不共凡夫法，次第法、非次第",
    "T32n1646_002:0252a26": "法，有次第法、無次第法，如是等二法。又有",
    "T32n1646_002:0252a27": "三法，色法、心法、心不相應法，過去法、未來",
    "T32n1646_002:0252a28": "法、現在法，善法、不善法、無記法，學法、無學",
    "T32n1646_002:0252a29": "法、非學非無學法，見諦斷法、思惟斷法、無斷",
    "T32n1646_002:0252b01": "法，如是等三法。又有四法，欲界繫法、色界",
    "T32n1646_002:0252b02": "繫法、無色界繫法、不繫法。又有四道，苦難",
    "T32n1646_002:0252b03": "行道、苦易行道、樂難行道、樂易行道。又有",
    "T32n1646_002:0252b04": "四味，出味、離味、寂滅味、正智味。又有四證",
    "T32n1646_002:0252b05": "法，身證法、念證法、眼證法、慧證法。四受身、",
    "T32n1646_002:0252b06": "四入胎、四緣、四信、四聖種、四惡行，如是等",
    "T32n1646_002:0252b07": "四法。五陰，六種、六內入、六外入、六生性、六",
    "T32n1646_002:0252b08": "喜行、六憂行、六捨行、六妙行，七淨，八福生，",
    "T32n1646_002:0252b09": "九次第滅，十聖處，十二因緣。如是可知等法",
    "T32n1646_002:0252b10": "聚，無量無邊不可說盡，我今略舉其要，可",
    "T32n1646_002:0252b11": "知法者，第一義諦也；可識法者，謂世諦也。",
    "T32n1646_002:0252b12": "色法者，色、聲、香、味、觸也。無色法者，心及無作",
    "T32n1646_002:0252b13": "法也。可見法者，謂色入也。有對法者，色法",
    "T32n1646_002:0252b14": "是也。有漏法者，若法能生諸漏，如非阿羅",
    "T32n1646_002:0252b15": "漢假名法中心是也。與上相違，名無漏法",
    "T32n1646_002:0252b16": "也。有為法者，從眾緣生，五陰是也。無為",
    "T32n1646_002:0252b17": "法者，五陰盡滅是也。心法者，能緣是也。心數",
    "T32n1646_002:0252b18": "法者，若識得緣即次第生，想等是也。心相應",
    "T32n1646_002:0252b19": "法者，謂識得緣次第必生，如想等是也。心",
    "T32n1646_002:0252b20": "共有法者，謂法心共有，如色心不相應行是",
    "T32n1646_002:0252b21": "也。隨心行法者，若法有心則生、無心不生，",
    "T32n1646_002:0252b22": "如身口無作業也。內法者，己身內六入也。",
    "T32n1646_002:0252b23": "麁細法者，相待有也，如觀五欲色定為細、",
    "T32n1646_002:0252b24": "觀無色定色定為麁也，上下法者亦如",
    "T32n1646_002:0252b25": "是也。近遠法者，或異方故遠、或不相似故",
    "T32n1646_002:0252b26": "遠也。受法者，從身生法也。出法者，謂善法",
    "T32n1646_002:0252b27": "也。共凡夫法者，有漏法也。次第法者，從他",
    "T32n1646_002:0252b28": "次第生也，有次第法者能生次第也。色法",
    "T32n1646_002:0252b29": "者，色等五法也；心法者，如上說也；心不相",
    "T32n1646_002:0252c01": "應行者，無作業也。過去法者，已滅法也；未",
    "T32n1646_002:0252c02": "來法者，當生法也；現在法者，生而未滅也。",
    "T32n1646_002:0252c03": "善法者，為利益他眾生及真實智也；與",
    "T32n1646_002:0252c04": "上相違，名不善法也；二俱相違，名無記法",
    "T32n1646_002:0252c05": "也。學法者，學人無漏心法也；無學法者，無學",
    "T32n1646_002:0252c06": "人在第一義心也；餘名非學非無學也。見",
    "T32n1646_002:0252c07": "諦斷法者，謂須陀洹所斷示相我慢及從此",
    "T32n1646_002:0252c08": "生法也；思惟斷法者，謂須陀洹、斯陀含、阿那",
    "T32n1646_002:0252c09": "含所斷不示相我慢及從此生法也；無斷法",
    "T32n1646_002:0252c10": "者，謂無漏也。欲界繫法者，若法報得阿鼻地",
    "T32n1646_002:0252c11": "獄乃至他化自在天也；色界繫法者，從梵世",
    "T32n1646_002:0252c12": "乃至阿迦尼吒天也；無色界繫法者，四無色",
    "T32n1646_002:0252c13": "也；不繫法者，無漏法也。苦難行道者，鈍根",
    "T32n1646_002:0252c14": "得定行道者是也；苦易行道者，利根得定",
    "T32n1646_002:0252c15": "行道者是也；樂難行道者，鈍根得慧行道",
    "T32n1646_002:0252c16": "者是也；樂易行道者，利根得慧行道者是也。",
    "T32n1646_002:0252c17": "出味者，出家求道也；離味者，身心遠離也；",
    "T32n1646_002:0252c18": "寂滅味者，得禪定也；正智味者，通達四諦",
    "T32n1646_002:0252c19": "也。念證法者，四念處也；因是念處能生四",
    "T32n1646_002:0252c20": "禪，是名身證；因四禪故能生三明，名為",
    "T32n1646_002:0252c21": "眼證；通達四諦，名為慧證。四受身，有能自",
    "T32n1646_002:0252c22": "害他不能害、有為他害不能自害、有能",
    "T32n1646_002:0252c23": "自害他亦能害、有不自害不為他害。四入",
    "T32n1646_002:0252c24": "胎者，有不自念入胎亦不自念住胎出",
    "T32n1646_002:0252c25": "胎、有自念入胎而不自念住胎出胎、有自",
    "T32n1646_002:0252c26": "念入胎住胎而不自念出胎、有自念入胎",
    "T32n1646_002:0252c27": "住胎出胎。以顛倒心亂故不自念，心正不",
    "T32n1646_002:0252c28": "亂故能自念。四緣，因緣者，生因、習因、依因。",
    "T32n1646_002:0252c29": "生因者，若法生時能與作因，如業為報因。",
    "T32n1646_002:0253a01": "習因者，如習貪欲，貪欲增長。依因者，如心",
    "T32n1646_002:0253a02": "心數法，依色香等。是名因緣。次第緣者，如",
    "T32n1646_002:0253a03": "以前心法滅故，後心得次第生。緣緣者，若從",
    "T32n1646_002:0253a04": "緣生法，如色能生眼識。增上緣者，謂法生時",
    "T32n1646_002:0253a05": "諸餘緣也。信佛者謂得真智，於佛生清淨",
    "T32n1646_002:0253a06": "心，決定知佛於眾生中尊，信此真智即",
    "T32n1646_002:0253a07": "是信法。得是智者，一切眾中最為第一，是",
    "T32n1646_002:0253a08": "名信僧。得聖所愛戒，謂以深心不造諸惡，",
    "T32n1646_002:0253a09": "知我因是戒能信三寶，信是戒力故名信",
    "T32n1646_002:0253a10": "戒也。以四聖種故，不為衣服愛之所染，",
    "T32n1646_002:0253a11": "不為飲食、臥具從身愛之所染，故名四聖",
    "T32n1646_002:0253a12": "種。四惡行，以貪故、瞋故、怖畏故、癡故墮惡",
    "T32n1646_002:0253a13": "道中。色陰者，色等五法也；受陰者，能緣法也；",
    "T32n1646_002:0253a14": "想陰者，能分別假名法也；行陰者，能生後",
    "T32n1646_002:0253a15": "身法也；識陰者，唯能識塵法也。地種者，色香",
    "T32n1646_002:0253a16": "味觸和合，堅相多者名為地種，濕相多者名",
    "T32n1646_002:0253a17": "為水種，熱相多者名為火種，輕相多者名",
    "T32n1646_002:0253a18": "為風種，色相無故說名空種，能緣法故名",
    "T32n1646_002:0253a19": "為識種。眼入者，四大和合眼識所依，故名眼",
    "T32n1646_002:0253a20": "入，耳鼻舌身入亦如是，意入者謂心也。色入",
    "T32n1646_002:0253a21": "者，眼識所緣法也，聲香味觸法入亦如是。",
    "T32n1646_002:0253a22": "六生性者，謂黑性人能習黑法亦習白法",
    "T32n1646_002:0253a23": "及黑白法，白性人亦如是也。六喜行者，",
    "T32n1646_002:0253a24": "依貪心也。六憂行者，依瞋心也。六捨行者，",
    "T32n1646_002:0253a25": "依癡心也。六妙行者，實智慧也。七淨，戒淨者",
    "T32n1646_002:0253a26": "戒律儀也，心淨者得禪定也，見淨者斷身",
    "T32n1646_002:0253a27": "見也，度疑淨者斷疑結也，道非道知見淨",
    "T32n1646_002:0253a28": "者斷戒取也，行知見淨者思惟道也，行斷",
    "T32n1646_002:0253a29": "知見淨者無學道也。八福生者，人中富貴乃",
    "T32n1646_002:0253b01": "至梵世也，諸福報樂此中最多，故說此八",
    "T32n1646_002:0253b02": "也。九次第滅者，入初禪滅語言，二禪滅",
    "T32n1646_002:0253b03": "覺觀，三禪滅喜，四禪滅出入息，虛空處滅",
    "T32n1646_002:0253b04": "色相，識處滅無邊虛空相，無所有處滅無邊",
    "T32n1646_002:0253b05": "識相，非想非非想處滅無所有想，入滅",
    "T32n1646_002:0253b06": "盡定滅受及想也。十聖處者，聖人斷五法，",
    "T32n1646_002:0253b07": "成六法，守一法，依四法，滅偽諦，捨諸求，",
    "T32n1646_002:0253b08": "不濁思惟，離諸身行，善得心解脫、善得慧",
    "T32n1646_002:0253b09": "解脫，所作已辦，獨而無侶。斷五法者，斷五",
    "T32n1646_002:0253b10": "上結得阿羅漢，一切結盡，行六妙法。眼等",
    "T32n1646_002:0253b11": "諸情於色等塵，不憂不喜亦不癡故。守一",
    "T32n1646_002:0253b12": "法者，繫念身也。依四法者，謂乞食等四依",
    "T32n1646_002:0253b13": "法也。復有人言：依四法者，聖人有法遠離、",
    "T32n1646_002:0253b14": "有法親近、有法除滅、有法忍受。淨持戒故能",
    "T32n1646_002:0253b15": "達實相，名離偽諦。斷一切見，名得初果。",
    "T32n1646_002:0253b16": "捨諸求者，謂欲求、有求及梵行求。得初果",
    "T32n1646_002:0253b17": "故，知有為法皆是虛誑，欲捨三求。得金",
    "T32n1646_002:0253b18": "剛三昧已，捨於學道，爾時能盡，名捨諸求。",
    "T32n1646_002:0253b19": "不濁思惟者，滅六種覺心得清淨，能薄三",
    "T32n1646_002:0253b20": "毒得第二果；滅除貪憂得第三果，名不濁",
    "T32n1646_002:0253b21": "思惟。離身行者，除欲界結，得四禪故，名離",
    "T32n1646_002:0253b22": "身行。得盡智故，名善得心解脫。得無生智",
    "T32n1646_002:0253b23": "故，名善得慧解脫。諸聖人心住此十處，故",
    "T32n1646_002:0253b24": "名聖處。佛法所作必應盡苦，故曰所作已",
    "T32n1646_002:0253b25": "辦。遠離凡夫及諸學人，故曰無侶。心離諸",
    "T32n1646_002:0253b26": "法住畢竟空，故名為獨。十二因緣，無明者，",
    "T32n1646_002:0253b27": "謂隨假名心，因此倒心能集諸業，故曰無",
    "T32n1646_002:0253b28": "明緣行。識隨業故能受有身，故曰行緣識",
    "T32n1646_002:0253b29": "也。受有身已，名為名色六入觸受，此諸分",
    "T32n1646_002:0253c01": "等隨時漸增、受諸受時，依止假名故能生",
    "T32n1646_002:0253c02": "愛。因愛生餘煩惱，故名為取。愛取因緣",
    "T32n1646_002:0253c03": "有，是名三分。從是諸業煩惱因緣，後世中",
    "T32n1646_002:0253c04": "生，從生因緣有老死等。是中若說無明諸",
    "T32n1646_002:0253c05": "行，則明過去世有，令斷常見，知從無始生",
    "T32n1646_002:0253c06": "死往來、從業煩惱因緣受身。若說生死，則",
    "T32n1646_002:0253c07": "明未來世有，令斷斷見。若不得真智則",
    "T32n1646_002:0253c08": "生死無邊，但有苦果。若說中間八分，明現",
    "T32n1646_002:0253c09": "在法但從眾緣相續故生，無有真實。此中",
    "T32n1646_002:0253c10": "無明諸行是先世因緣，此因緣果謂識、名色、",
    "T32n1646_002:0253c11": "六入、觸、受。從此五事起愛取有，是未來世",
    "T32n1646_002:0253c12": "因，此因緣果謂生老死。若受諸受時還生",
    "T32n1646_002:0253c13": "愛取，是故此十二分輪轉無窮。能得真智",
    "T32n1646_002:0253c14": "則不集諸業，諸業不集則無有生。生名起",
    "T32n1646_002:0253c15": "成。若人習此正論，則知諸法皆自相空不",
    "T32n1646_002:0253c16": "集諸業，諸業不集則無有生，無有生故",
    "T32n1646_002:0253c17": "老死憂悲苦惱都滅，故欲自利兼利眾生",
    "T32n1646_002:0253c18": "漸成佛道，熾然自法、滅他法者，當習此",
    "T32n1646_002:0253c19": "論。",
    "T32n1646_002:0253c20": "十論19 有相品十論初有相品第十九",
    "T32n1646_002:0253c21": "問曰：汝經初言廣習諸異論，欲論佛法義。",
    "T32n1646_002:0253c22": "何等是諸異論？答曰：於三藏中多諸異論，",
    "T32n1646_002:0253c23": "但人多喜起諍論者，所謂二世有、二世無，",
    "T32n1646_002:0253c24": "一切有、一切無，中陰有、中陰無，四諦次第",
    "T32n1646_002:0253c25": "得、一時得，有退、無退，使與心相應、心不相",
    "T32n1646_002:0253c26": "應，心性本淨、性本不淨，已受報業或有或",
    "T32n1646_002:0253c27": "無，佛在僧數、不在僧數，有人、無人。有人",
    "T32n1646_002:0253c28": "言二世法有，或有言無。問曰：何因緣故說",
    "T32n1646_002:0253c29": "有？何因緣故說無？答曰：有者，若有法是",
    "T32n1646_002:0254a01": "中生心，二世法中能生心故，當知是有。",
    "T32n1646_002:0254a02": "問曰：汝當先說有相。答曰：知所行處名曰",
    "T32n1646_002:0254a03": "有相。難曰：知亦行於無所有處。所以者何？",
    "T32n1646_002:0254a04": "如信解觀非青見青，又所作幻事亦無而見",
    "T32n1646_002:0254a05": "有，又以知無所有故名入無所有處定，又",
    "T32n1646_002:0254a06": "以指按目則見二月。又經中說：我知內無",
    "T32n1646_002:0254a07": "貪欲。又經中說：知色中貪斷名為色斷。又",
    "T32n1646_002:0254a08": "如夢中無而妄見。以是等緣知亦行於無",
    "T32n1646_002:0254a09": "所有處，不可以知所行處故名為有。答曰：",
    "T32n1646_002:0254a10": "無有知行無所有處。所以者何？要以二法",
    "T32n1646_002:0254a11": "因緣故識得生，一依、二緣。若當無緣而識",
    "T32n1646_002:0254a12": "生者，亦應無依而識得生，然則二法無用，",
    "T32n1646_002:0254a13": "如是亦無解脫，識應常生，是故知識不行",
    "T32n1646_002:0254a14": "於無。又以有所識故名為識，若無所識",
    "T32n1646_002:0254a15": "則亦無識。又說識能識塵，謂眼識識色，乃",
    "T32n1646_002:0254a16": "至意識識法。若言有無緣識，此識何所識",
    "T32n1646_002:0254a17": "耶？又若言有無緣識，是則錯謬，如有人言",
    "T32n1646_002:0254a18": "我狂心亂，世間所無而我皆見。又若知無所",
    "T32n1646_002:0254a19": "有，不應生疑，以有所知故得生疑。又經",
    "T32n1646_002:0254a20": "中說：若世間所無，我知見者，無有是處。又",
    "T32n1646_002:0254a21": "汝言自相違，若無，何所知耶？又經中說能緣",
    "T32n1646_002:0254a22": "法者是心心數法，亦說一切諸法皆是所緣，",
    "T32n1646_002:0254a23": "此中不說無法為緣。又諸塵是生識因，",
    "T32n1646_002:0254a24": "若無，以何為因？又經中說三事和合故名為",
    "T32n1646_002:0254a25": "觸。若法無者，何所和合？又無緣之知云何可",
    "T32n1646_002:0254a26": "得？若知則不無，若無則不知，是故無無緣",
    "T32n1646_002:0254a27": "知。又汝言知行無所有處，如信解觀非青",
    "T32n1646_002:0254a28": "見青者。無有是處。所以者何？是非青中實",
    "T32n1646_002:0254a29": "有青性，如經中說：是木中有淨性。又取青",
    "T32n1646_002:0254b01": "相，心力轉廣，一切盡青，非無青相。又《幻網",
    "T32n1646_002:0254b02": "經》說：有幻幻事者，無眾生中見似眾生，故",
    "T32n1646_002:0254b03": "名為幻。又汝言以知無所有故名入無所",
    "T32n1646_002:0254b04": "有處定者，以三昧力故生此無相，非是無",
    "T32n1646_002:0254b05": "也，如實有色壞為空相。又入是三昧所見",
    "T32n1646_002:0254b06": "法少故名為無，如鹽少故名無鹽，慧少故",
    "T32n1646_002:0254b07": "名無慧。又如說非有想非無想處，是中雖",
    "T32n1646_002:0254b08": "實有想，亦說非有非無。又汝言以指按目",
    "T32n1646_002:0254b09": "見二月者，見不審故以一為二，若合一",
    "T32n1646_002:0254b10": "眼則不見二。又汝言我知內無欲者，是人",
    "T32n1646_002:0254b11": "見五蓋相違七覺法故，便生念言我知無",
    "T32n1646_002:0254b12": "欲，非知無也。又汝言知色中貪斷名色",
    "T32n1646_002:0254b13": "斷者，見真實慧與妄解相違，故名貪斷。又",
    "T32n1646_002:0254b14": "汝言夢中無而見者，因先見聞憶念分別及",
    "T32n1646_002:0254b15": "所修習，故夢中見。又冷熱氣盛故隨夢見；",
    "T32n1646_002:0254b16": "或以業緣故夢，如菩薩有諸大夢；或天",
    "T32n1646_002:0254b17": "神等來為現夢，是故夢中見有，非知無也。",
    "T32n1646_002:0254b18": "難曰：汝言要以二法因緣識得生者，是事",
    "T32n1646_002:0254b19": "不然，佛破神我故說二法因緣生識，非盡",
    "T32n1646_002:0254b20": "然也。又汝言以有所識故名識者，識法",
    "T32n1646_002:0254b21": "有則知有、無則知無。若此事無，以無此事",
    "T32n1646_002:0254b22": "故名為見空。又三心滅故名為滅諦，若無",
    "T32n1646_002:0254b23": "空心何所滅耶？又汝言眼識識色乃至意",
    "T32n1646_002:0254b24": "識識法者，是識但能識塵，不辯有無。又汝",
    "T32n1646_002:0254b25": "言若有無緣識是則錯亂者，則有知無之",
    "T32n1646_002:0254b26": "知，如狂病人見所無者。又汝言若知無不",
    "T32n1646_002:0254b27": "應生疑者，若疑為有為無，則有無緣知",
    "T32n1646_002:0254b28": "也。又汝言如經中說若世間所無，我若知",
    "T32n1646_002:0254b29": "見，無是處者，是經不順法相，似非佛語。",
    "T32n1646_002:0254c01": "或三昧如是，入此三昧所見盡有，為是三",
    "T32n1646_002:0254c02": "昧故如是說。又汝言汝言自相違者，我",
    "T32n1646_002:0254c03": "言緣無，非相違也。又汝言心心數法能緣",
    "T32n1646_002:0254c04": "一切法，是緣者有心心數法而無所緣，亦心",
    "T32n1646_002:0254c05": "心數法不能實緣，故不名緣。又諸法實相",
    "T32n1646_002:0254c06": "離諸相故不名為緣。又汝言諸塵是生識",
    "T32n1646_002:0254c07": "因，若無以何為因者，即以無為因。又汝言",
    "T32n1646_002:0254c08": "三事和合名為觸者，若三事可得則有和",
    "T32n1646_002:0254c09": "合，非一切處盡有三事。又汝言若知不無",
    "T32n1646_002:0254c10": "若無不知者，若有緣知亦同是過。又汝言",
    "T32n1646_002:0254c11": "如木中有淨性者，是事不然，有因中有",
    "T32n1646_002:0254c12": "果過故。又汝言取相心轉廣者，是亦不然，",
    "T32n1646_002:0254c13": "本青相少，而見大地一切皆青，則是妄見。如",
    "T32n1646_002:0254c14": "是觀少青故能見閻浮提盡皆是青，非妄",
    "T32n1646_002:0254c15": "見耶？又汝言《幻網經》說有幻幻事者，無眾",
    "T32n1646_002:0254c16": "生中見似眾生為眾生事，此事實無而見，",
    "T32n1646_002:0254c17": "則是無緣知也。又汝言以三昧力故生此",
    "T32n1646_002:0254c18": "無相，如實有色壞為空者，若色實有而壞為",
    "T32n1646_002:0254c19": "空則是顛倒，又少而言無亦無顛倒。又汝",
    "T32n1646_002:0254c20": "言見不審者，是事不然，如眼氣病人見空",
    "T32n1646_002:0254c21": "中有毛，其實無也。又汝言見五蓋相違七",
    "T32n1646_002:0254c22": "覺法故便生念言我知無者，七覺法異，無",
    "T32n1646_002:0254c23": "貪亦異，云何為一？又汝言見真實慧與妄",
    "T32n1646_002:0254c24": "解相違名貪斷者，妄解名虛妄觀，是故說",
    "T32n1646_002:0254c25": "知欲斷故色斷，真實慧者無常觀也。又汝",
    "T32n1646_002:0254c26": "言夢中見實者，是事不然，如夢墮舍而",
    "T32n1646_002:0254c27": "實不墮。是故有知無之知，不以知行故",
    "T32n1646_002:0254c28": "名有相。",
    "T32n1646_002:0254c29": "20 無相品無相品第二十",
    "T32n1646_002:0255a01": "問曰：若此非有相，今陰界入所攝法應當是",
    "T32n1646_002:0255a02": "有。答曰：此亦不然。所以者何？是人說凡夫",
    "T32n1646_002:0255a03": "法陰界入攝，是事不順法相。若然者，有說",
    "T32n1646_002:0255a04": "如等諸無為法亦應是有，而此實無，故知陰",
    "T32n1646_002:0255a05": "界入所攝法非是有相。問曰：若人以現知",
    "T32n1646_002:0255a06": "等信有所得，名為有相。答曰：此亦非有",
    "T32n1646_002:0255a07": "相，是可信法，決定分別不可得說。又有經",
    "T32n1646_002:0255a08": "說應依於智不應依識，以性得故。色等",
    "T32n1646_002:0255a09": "諸塵不可得，後當廣說。此無相不壞，有所",
    "T32n1646_002:0255a10": "得相云何可立？問曰：有與法合，故名為有。",
    "T32n1646_002:0255a11": "答曰：有後當破。又有中無有，云何有與法",
    "T32n1646_002:0255a12": "合故名有耶？以是因緣，有相決定分別不",
    "T32n1646_002:0255a13": "可得說，但以世諦故有，非第一義。問曰：",
    "T32n1646_002:0255a14": "若以世諦有者，今還以世諦故，說過去未",
    "T32n1646_002:0255a15": "來為有為無？答曰：無也。所以者何？若色等",
    "T32n1646_002:0255a16": "諸陰在現在世能有所作，可得見知。如經",
    "T32n1646_002:0255a17": "中說：惱壞是色相。若在現在則可惱壞，非",
    "T32n1646_002:0255a18": "去來也，受等亦然。故知但有現在五陰，二",
    "T32n1646_002:0255a19": "世無也。",
    "T32n1646_002:0255a20": "復次若法無作則無自相。若過去火不能",
    "T32n1646_002:0255a21": "燒者不名為火，識亦如是，若在過去不",
    "T32n1646_002:0255a22": "能識者則不名識。復次若無因而有，是",
    "T32n1646_002:0255a23": "事不然。過去法無因可有，是故不然。復次",
    "T32n1646_002:0255a24": "凡所有法皆眾緣生，如有地、有種、水等因",
    "T32n1646_002:0255a25": "緣則牙等生，有紙、筆、人功則字得成，二法",
    "T32n1646_002:0255a26": "等合則有識生。未來世中牙字識等因緣未",
    "T32n1646_002:0255a27": "會，云何得有？是故二世不應有也。復次若",
    "T32n1646_002:0255a28": "未來法有，是則為常，以從未來至現在",
    "T32n1646_002:0255a29": "故。如從舍至舍則無無常，是事不可。又經",
    "T32n1646_002:0255b01": "中說：眼生無所從來、滅無所至。是故不應",
    "T32n1646_002:0255b02": "分別去來法也。復次若未來有眼色識者",
    "T32n1646_002:0255b03": "則應有作，過去亦爾，而實不然，是故知無",
    "T32n1646_002:0255b04": "去來法也。又去來色有則應有對有礙，而",
    "T32n1646_002:0255b05": "實不然，是故無也。復次若瓶等物未來有者，",
    "T32n1646_002:0255b06": "則陶師等不應有作，而現有作故，無未來",
    "T32n1646_002:0255b07": "有。又佛說有為法三相可得，生、滅、住異。生",
    "T32n1646_002:0255b08": "者，若法先無，今現有作。滅者，作已還無。住異",
    "T32n1646_002:0255b09": "者，相續故住，變故名異。是三有為相皆在現",
    "T32n1646_002:0255b10": "在，非過去未來。",
    "T32n1646_002:0255b11": "21 二世有品二世有品第二十一",
    "T32n1646_002:0255b12": "問曰：實有過去未來。所以者何？若法是有，",
    "T32n1646_002:0255b13": "此中生心，如現在法及無為法。又佛說色",
    "T32n1646_002:0255b14": "相，亦說過去及未來色。又說凡所有色，若內",
    "T32n1646_002:0255b15": "若外、若麁若細、若過去未來現在，總名色",
    "T32n1646_002:0255b16": "陰。又說過去未來色尚無常，何況現在。無",
    "T32n1646_002:0255b17": "常是有為相，是故應說有。又現見從智生",
    "T32n1646_002:0255b18": "智，以修習故，如從稻生稻，是故應有過",
    "T32n1646_002:0255b19": "去；若無過去，果則無因。又經中說：若過去",
    "T32n1646_002:0255b20": "事實而有益，佛則說之。又說應觀過去",
    "T32n1646_002:0255b21": "未來一切無我。又緣未來意識依過去意，",
    "T32n1646_002:0255b22": "若無過去，識何所依？又知過去業有未來",
    "T32n1646_002:0255b23": "果，是名正見。又佛十力知去來諸業。又佛",
    "T32n1646_002:0255b24": "自說：若無過去所作罪業，是人終不墮諸",
    "T32n1646_002:0255b25": "惡道。又學人若在有漏心中，則不應有",
    "T32n1646_002:0255b26": "信等諸無漏根。又諸聖人不應決定記未來",
    "T32n1646_002:0255b27": "事。又若無去來，則人不應憶念五塵。所以",
    "T32n1646_002:0255b28": "者何？意識不知現五塵故。又說十八意行",
    "T32n1646_002:0255b29": "皆緣過去。又若無去來，則阿羅漢不應自",
    "T32n1646_002:0255c01": "稱我得禪定，以在定中無言說故。又四",
    "T32n1646_002:0255c02": "念處中不應得觀內心內受。所以者何？現",
    "T32n1646_002:0255c03": "在不得觀過去故。又亦不應修四正勤。",
    "T32n1646_002:0255c04": "所以者何？未來世中無惡法故。餘三亦爾。",
    "T32n1646_002:0255c05": "又若無去來，則無有佛。又亦不應有修",
    "T32n1646_002:0255c06": "戒久近。是故不然。",
    "T32n1646_002:0255c07": "22 二世無品二世無品第二十二",
    "T32n1646_002:0255c08": "答曰：過去未來無。汝雖說有法中生心，是",
    "T32n1646_002:0255c09": "先已答，無法亦能生心。又汝說色相色數",
    "T32n1646_002:0255c10": "色可相者，是事不然，過去未來不應是色，",
    "T32n1646_002:0255c11": "無惱壞故，亦不可說無常相也，但佛隨",
    "T32n1646_002:0255c12": "眾生妄想分別故說其名。又汝言智生智",
    "T32n1646_002:0255c13": "者，因與果作因緣已滅，如種與牙作因",
    "T32n1646_002:0255c14": "已滅，佛亦說是事生故是事生。又汝言實而",
    "T32n1646_002:0255c15": "有益佛則說者，佛說是事本現在時，不言",
    "T32n1646_002:0255c16": "猶有，若說過去滅盡則知無有。又汝言觀",
    "T32n1646_002:0255c17": "無我者，以眾生於去來法計有我故，佛如",
    "T32n1646_002:0255c18": "是說。又汝言是正見者，以此身起業，此",
    "T32n1646_002:0255c19": "業與果作因已滅，復後還自受，故說有",
    "T32n1646_002:0255c20": "果。於佛法中若有若無皆方便說，為示罪",
    "T32n1646_002:0255c21": "福業因緣故，非第一義。如以因緣說有",
    "T32n1646_002:0255c22": "眾生，去來亦爾。依過去意者是方便依，不",
    "T32n1646_002:0255c23": "如人依壁等，亦明心生不依於神，因先",
    "T32n1646_002:0255c24": "心故後心得生。業力亦爾，佛知是業雖滅，",
    "T32n1646_002:0255c25": "而能與果作因，不言定知如字在紙。罪",
    "T32n1646_002:0255c26": "業亦爾，以此身造業，是業雖滅果報不失。",
    "T32n1646_002:0255c27": "又汝言不應有諸無漏根者，若學人得無",
    "T32n1646_002:0255c28": "漏根已得在現在，雖過去滅、未來未至，",
    "T32n1646_002:0255c29": "以成就故不得言無。又汝言聖人不應",
    "T32n1646_002:0256a01": "記未來者，聖智力爾，雖未有法而能玄",
    "T32n1646_002:0256a02": "記，如過去法雖已滅盡，念力能知。又汝言",
    "T32n1646_002:0256a03": "不應念五塵者，是凡夫人癡故妄念先取",
    "T32n1646_002:0256a04": "定相，後雖滅盡猶生憶念，憶法應爾，非",
    "T32n1646_002:0256a05": "如兔角等。十八意行亦復如是，現在取色，",
    "T32n1646_002:0256a06": "雖滅過去亦隨憶念。又汝言不應自稱我",
    "T32n1646_002:0256a07": "得禪定者，是定得在現在憶念力故自言",
    "T32n1646_002:0256a08": "我得。又汝言不應得觀內心內受者，有",
    "T32n1646_002:0256a09": "二種心，一念念生滅、二次第相續，用現在心",
    "T32n1646_002:0256a10": "觀相續心，非今猶在。又汝言不應修習",
    "T32n1646_002:0256a11": "四正勤者，防未來世惡法因緣，亦起未來",
    "T32n1646_002:0256a12": "善法因緣。又汝言則無佛者，佛寂滅相，雖",
    "T32n1646_002:0256a13": "現於世不攝有無，況滅度耶。眾生歸命，亦",
    "T32n1646_002:0256a14": "如世人祠祀父母。又汝言亦不應有修戒",
    "T32n1646_002:0256a15": "久近者，不以時故戒有差別。所以者何？時",
    "T32n1646_002:0256a16": "法無實，但以諸法和合生滅故名有時。是",
    "T32n1646_002:0256a17": "故汝所說因是皆不然。",
    "T32n1646_002:0256a18": "23 一切有無品一切有無品第二十三",
    "T32n1646_002:0256a19": "論者言：有人說一切法有，或說一切法無。",
    "T32n1646_002:0256a20": "問曰：何因緣故說有？何因緣故言無？答曰：",
    "T32n1646_002:0256a21": "有者，佛說十二入名為一切。是一切有地等",
    "T32n1646_002:0256a22": "諸陀羅驃、數等諸求那、舉下等諸業、總相別",
    "T32n1646_002:0256a23": "相和合等法，及波居帝本性等。及世間事中",
    "T32n1646_002:0256a24": "兔角龜毛蛇足鹽香風色等，是名無。又經中",
    "T32n1646_002:0256a25": "佛說：虛空無轍跡，外道無沙門，凡夫樂",
    "T32n1646_002:0256a26": "戲論，如來則無有。又隨所受法亦名為",
    "T32n1646_002:0256a27": "有，如陀羅驃等六事是優樓佉有，二十五",
    "T32n1646_002:0256a28": "諦是僧佉有，十六種義是那耶修摩有。又",
    "T32n1646_002:0256a29": "若有道理能成辦事亦名為有，如十二入。",
    "T32n1646_002:0256b01": "又佛法中以方便故說一切有、一切無，非",
    "T32n1646_002:0256b02": "第一義。所以者何？若決定有即墮常邊，若決",
    "T32n1646_002:0256b03": "定無則墮斷邊。離此二邊名聖中道。",
    "T32n1646_002:0256b04": "成實論卷第二"
}