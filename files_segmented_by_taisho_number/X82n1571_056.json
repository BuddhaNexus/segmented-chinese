{
    "X82n1571_056:0207a03": "五燈全書卷第五十六",
    "X82n1571_056:0207a05": "京都聖感禪寺住持(臣)僧　(超永)　編輯",
    "X82n1571_056:0207a06": "京都古華嚴寺住持(臣)僧　(超揆)　較閱　進",
    "X82n1571_056:0207a07": "呈",
    "X82n1571_056:0207a08": "　　臨濟宗",
    "X82n1571_056:0207a09": "　　　南嶽下二十世",
    "X82n1571_056:0207a10": "天童鑒禪師法嗣",
    "X82n1571_056:0207a11": "明州雪竇竺田汝霖禪師昌國王氏子。從梅澗福祝",
    "X82n1571_056:0207a12": "髮受具。聞天童止泓鑒道化。往參。命為侍者。一日室",
    "X82n1571_056:0207a13": "中舉趙州狗子無佛性話。師豁然有省。已而見悅堂",
    "X82n1571_056:0207a14": "誾於靈隱。堂器之。命典記室。會其受業師祖方巖。會",
    "X82n1571_056:0207a15": "赴隆興上藍。以師侍行。因遊百丈。謁晦機。遂命分座。",
    "X82n1571_056:0207a16": "出世上藍。陞明之雪竇。閱三載。松江澱山虗席。屈師。",
    "X82n1571_056:0207a17": "俄寺燬。師為新之。晚主萬壽。僅一載示微疾。更衣書",
    "X82n1571_056:0207a18": "偈。訣眾而逝。時至正乙酉五月二十五日也。茶毗。設",
    "X82n1571_056:0207a19": "利五色。如菽粟者。不可勝數。壽六十六。臘五十。",
    "X82n1571_056:0207a20": "湖州道場玉溪思珉禪師象山張氏子。首參雲峰古",
    "X82n1571_056:0207a21": "於徑山。次謁止泓鑒於天童。鑒問。近自何來。師曰徑",
    "X82n1571_056:0207a22": "山。鑒曰。未離徑山一句。作麼生道。師曰。平如鏡面。險",
    "X82n1571_056:0207a23": "似懸崖。鑒曰。昨夜山前。因甚虎齩大蟲。師擬進語。鑒",
    "X82n1571_056:0207a24": "便掌。師忽有省。一日侍次。鑒舉世尊因外道問。不問",
    "X82n1571_056:0207b01": "有言。不問無言。世尊良久。意旨如何。師叉手進前。鑒",
    "X82n1571_056:0207b02": "曰。外道讚歎曰。世尊大慈開我迷雲令我得入。又作",
    "X82n1571_056:0207b03": "麼生。師曰。君子愛財。取之有道。鑒喜其類己。令典藏。",
    "X82n1571_056:0207b04": "元大德庚子。出世郡之吉祥。遷金文大梅保福。帝師",
    "X82n1571_056:0207b05": "賜佛心明妙之號。至順壬申。廣教府。聘主雙林。元統",
    "X82n1571_056:0207b06": "甲戌。行省選住道場　示眾。此事如銕壁銀山。如大",
    "X82n1571_056:0207b07": "火聚。湊泊不得。回避不得。你輩合作麼生。直饒脚不",
    "X82n1571_056:0207b08": "點地。別有通霄活路。也是不快漆桶　上堂。依經解",
    "X82n1571_056:0207b09": "義。三世佛冤。離經一字。即同廣說。拈拄杖。卓一下曰。",
    "X82n1571_056:0207b10": "六月不熱。五穀不結　順帝至元丁丑四月示微疾。",
    "X82n1571_056:0207b11": "至二十八日。書偈而逝。",
    "X82n1571_056:0207b12": "靈隱誾禪師法嗣",
    "X82n1571_056:0207b13": "江州東林無外宗廓禪師南昌魏氏子。久依悅堂。一",
    "X82n1571_056:0207b14": "日室中舉溪聲盡是廣長舌因緣。機契。遂授記莂。出",
    "X82n1571_056:0207b15": "世雲居。晚遷東林。送僧之東吳偈曰。佛是西天老毗",
    "X82n1571_056:0207b16": "丘。何緣臥倒在蘇州。憑君此去輕扶起。問取三千年",
    "X82n1571_056:0207b17": "話頭。臨終集眾。說偈曰。吾年七十一。世緣今已畢。挨",
    "X82n1571_056:0207b18": "倒五須彌。夜半日頭出。語畢而逝。",
    "X82n1571_056:0207b19": "中竺有禪師法嗣",
    "X82n1571_056:0207b20": "嘉興府石門真覺元翁信禪師真覺開山上堂。向上",
    "X82n1571_056:0207b21": "一機。末後一訣。佛祖不傳。千聖結舌。莫有轉身吹氣",
    "X82n1571_056:0207b22": "者麼。出來通箇消息看。僧問。鈯斧開山從古有。師今",
    "X82n1571_056:0207b23": "新啟石門關。借路經過。不妨一問。師曰。公驗快將來。",
    "X82n1571_056:0207b24": "僧曰。如何是關中主。師曰。鏌鎁橫在手。未肯斬癡頑。",
    "X82n1571_056:0207c01": "僧擬議。師便喝。僧禪拜。師曰。癡頑漢。乃曰。滿目溪山",
    "X82n1571_056:0207c02": "絕點埃。無邊剎海自周圍。毗盧樓閣重重現。誰覩門",
    "X82n1571_056:0207c03": "門有善財。卓拄杖曰。石門關啟。真覺場開。一任南來",
    "X82n1571_056:0207c04": "與北來　小參。建法幢立宗旨。明明佛勅曹溪是。大",
    "X82n1571_056:0207c05": "眾。建法幢則固然。如何是立宗旨。莫是三轉五轉豎",
    "X82n1571_056:0207c06": "拳下喝麼。莫是默然據坐。拂袖便行麼。莫是語言文",
    "X82n1571_056:0207c07": "字。確古論今麼。莫是灰頭土面。長坐不臥麼。切須仔",
    "X82n1571_056:0207c08": "細。若是正眼不明。盡墮偏邪執滯。所以道。醍醐上味。",
    "X82n1571_056:0207c09": "為世所珍。遇斯等人。翻成毒藥。據我祖師門下。盡十",
    "X82n1571_056:0207c10": "方世界。是箇無縫銕壁。達磨不識。盡十方世界。是箇",
    "X82n1571_056:0207c11": "無孔銕鎚。迦葉不知。無汝擬議處。無汝承當處。旋天",
    "X82n1571_056:0207c12": "轉地。換斗移星。雙放雙收。透頂透底。還會麼。龍袖拂",
    "X82n1571_056:0207c13": "開全體現。象王行處絕狐蹤。僧問。畢竟如何是立的",
    "X82n1571_056:0207c14": "宗旨。師曰。少間向你道。",
    "X82n1571_056:0207c15": "風旛中禪師法嗣",
    "X82n1571_056:0207c16": "呂銕船居士母秦國夫人。夢公安二聖住持福嵒佑",
    "X82n1571_056:0207c17": "至舍而生。弱冠時。參空山。一日山問曰。曾見趙州麼。",
    "X82n1571_056:0207c18": "士厲聲曰。無山休去。每稱於人曰。某再來人也。士甞",
    "X82n1571_056:0207c19": "任江淮都總管。於蘇之嘉定。建永壽寺。以延雲水。賡",
    "X82n1571_056:0207c20": "和永明山居詩。及他偈。言皆超倫邁俗　達磨忌拈",
    "X82n1571_056:0207c21": "香曰。西來不稱梁王旨。西去空攜一隻履。若言妙用",
    "X82n1571_056:0207c22": "與神通。真正衲僧誰數你。九年面壁尋出場。接得一",
    "X82n1571_056:0207c23": "人又無臂。衣盂連累到盧能。從此葛藤生不已。罪過",
    "X82n1571_056:0207c24": "有彌天。源流無滴水。今朝七百八十六年逢忌辰。那",
    "X82n1571_056:0208a01": "箇兒孫。不痛徹骨髓。一爐香篆一甌茶。報恩却是孤",
    "X82n1571_056:0208a02": "恩底。欲把拳頭舉似伊。憐渠已沒當門齒。",
    "X82n1571_056:0208a03": "華藏見禪師法嗣",
    "X82n1571_056:0208a04": "蘇州陽山金芝嶺銕[此/束]念禪師示眾。靈山付囑。天下",
    "X82n1571_056:0208a05": "葛藤椿。少室單傳。諸方是非窟。安心懺罪破漆桶。又",
    "X82n1571_056:0208a06": "要重光。付法傳衣滯行貨。徒勞索價。臨濟。棒頭開正",
    "X82n1571_056:0208a07": "眼。拳下示生涯。曹洞。錦帳繡鴛鴦。行人難得見。雲門。",
    "X82n1571_056:0208a08": "三句可辨。一鏃遼空。法眼。大地山河。俱為妙用。溈仰。",
    "X82n1571_056:0208a09": "團圞無縫罅。壁立絕中邊。看來世界清平。何用強生",
    "X82n1571_056:0208a10": "節目。金芝今日為諸人。斷者公案去也。看看。以拄杖",
    "X82n1571_056:0208a11": "畫一畫曰。四海浪平龍睡穩。九天雲淨鶴飛高　舉",
    "X82n1571_056:0208a12": "三聖道。我逢人則出。出則不為人。興化道。我逢人則",
    "X82n1571_056:0208a13": "不出。出則便為人。頌曰。誰謂家風分兩邊。一條拄杖",
    "X82n1571_056:0208a14": "兩人牽。休觀千嶂凌雲勢。好看銀河落九天　舉舍",
    "X82n1571_056:0208a15": "利弗入城。月上女出城話。頌曰。出城入郭兩相逢。來",
    "X82n1571_056:0208a16": "去誰云路不同。回首涅槃臺上望。九州四海一家風。",
    "X82n1571_056:0208a17": "皖山凝禪師法嗣",
    "X82n1571_056:0208a18": "松江府澱山蒙山德異禪師高安盧氏子。初參承天",
    "X82n1571_056:0208a19": "孤蟾瑩。命看趙州無字話。一日蟾問。亡僧遷化。向甚",
    "X82n1571_056:0208a20": "處去。師罔措。悱發參究。因首座入堂。墜香盒作聲。豁",
    "X82n1571_056:0208a21": "然有省。述偈曰。沒興路途窮。踏翻波是水。超羣老趙",
    "X82n1571_056:0208a22": "州。面目只如此。尋謁雪巖退耕虗舟諸老。舟問。不是",
    "X82n1571_056:0208a23": "心不是佛不是佛。是什麼。師曰。所供並是詣實。又問。",
    "X82n1571_056:0208a24": "南泉斬猫。意旨如何。師曰。剖腹傾心。舟曰。趙州戴草",
    "X82n1571_056:0208b01": "鞋出去。又作麼生。師曰。手脚俱露。一日室中舟問。雪",
    "X82n1571_056:0208b02": "覆千山。為什麼孤峰不白。師曰。別是一乾坤。舟大稱",
    "X82n1571_056:0208b03": "賞。勸謁皖山凝。凝問。光明寂照徧河沙。豈不是張拙",
    "X82n1571_056:0208b04": "秀才語。師擬答。凝震威一喝。師當下釋然。一日凝舉",
    "X82n1571_056:0208b05": "臥雲深處不朝天。因甚到者裏。師曰。邦有道則見。凝",
    "X82n1571_056:0208b06": "深肯之。承天覺菴。處以第一座。後隱居蓮湖橋休休",
    "X82n1571_056:0208b07": "菴。出世澱山　僧問。保壽開堂。三聖推出一僧。意旨",
    "X82n1571_056:0208b08": "如何。師曰。兩彩一賽。曰保壽便打。又作麼生。師曰。為",
    "X82n1571_056:0208b09": "人須為徹。曰三聖道。恁麼為人。非但瞎却者僧眼。瞎",
    "X82n1571_056:0208b10": "却鎮州一城人眼去在。是肯他不肯他。師曰。兜率陀",
    "X82n1571_056:0208b11": "天一晝夜。人間四百年　上堂。昨日十四。今日十五。",
    "X82n1571_056:0208b12": "靈利衲僧。吞却佛祖。從教謝三郎。月下自搖艣。阿呵",
    "X82n1571_056:0208b13": "呵。莫莽鹵。甜瓜徹蒂甜。苦瓠連根苦　示眾。蘇州有。",
    "X82n1571_056:0208b14": "常州有。八角磨盤空裏走。日面佛月面佛。覿面和盤",
    "X82n1571_056:0208b15": "都托出。便與麼。掀倒禪床。拂袖散去。法門幸甚。或有",
    "X82n1571_056:0208b16": "猶豫之者。只得把手。牽汝歸家。聞聲悟道。見色明心。",
    "X82n1571_056:0208b17": "豎拂子曰。見麼。見底是色。那箇是心。喝一喝曰。聞麼。",
    "X82n1571_056:0208b18": "聞底是聲。那箇是道。直下正眼豁開。方得入門。猶是",
    "X82n1571_056:0208b19": "脫白沙彌。要與衲僧齊驅並駕。更進竿頭一步。",
    "X82n1571_056:0208b20": "金牛真禪師法嗣",
    "X82n1571_056:0208b21": "舒州太湖普明無用寬禪師結夏上堂。諸方結制。有",
    "X82n1571_056:0208b22": "甚把鼻。太湖梁山。冷冰冰地。二百箇銕額銅頭。無用",
    "X82n1571_056:0208b23": "分作兩處。提起放下。吞聲飲氣。擬議之間。頂門著地。",
    "X82n1571_056:0208b24": "卓拄杖。下座　佛成道日上堂。六年雪山錯。忽覩明",
    "X82n1571_056:0208c01": "星錯。走下山來錯錯錯。假使九州之銕。也難鑄此一",
    "X82n1571_056:0208c02": "錯。卓拄杖曰。大地含靈。同成正覺　中峰和尚至。上",
    "X82n1571_056:0208c03": "堂。明明百草頭。明明祖師意。天目山古佛。輝天并鑒",
    "X82n1571_056:0208c04": "地。虎咬大蟲。蛇吞瞥鼻。擲拄杖曰。直下來也。急著眼",
    "X82n1571_056:0208c05": "覰。大眾懷香。拜請幻住大和尚慈悲開示。便下座。",
    "X82n1571_056:0208c06": "直翁圓禪師法嗣",
    "X82n1571_056:0208c07": "無為州天寧無能教禪師於門首懸一牌曰。謹防惡",
    "X82n1571_056:0208c08": "犬。竺源盛參。纔跨門。便曰。老和尚為我趕狗。師便入",
    "X82n1571_056:0208c09": "去。智首座出迎同坐。須臾師從面前過。智起白曰。此",
    "X82n1571_056:0208c10": "上人。得得來見和尚。師曰。已相見了也。",
    "X82n1571_056:0208c11": "慶壽璋禪師法嗣",
    "X82n1571_056:0208c12": "北京大慶壽海雲印簡禪師寧遠宋氏子。生而神悟。",
    "X82n1571_056:0208c13": "七歲。父授以孝經開宗明義章。師曰。開者何宗。明者",
    "X82n1571_056:0208c14": "何義。父驚異。於是。俾從中觀沼受業。年十一納具戒。",
    "X82n1571_056:0208c15": "十二。沼聽參問。一日侍沼行。沼曰。法燈道。看他家事",
    "X82n1571_056:0208c16": "忙。且道承誰力。汝作麼生會。師將沼手一掣。沼曰。者",
    "X82n1571_056:0208c17": "野狐精。師喏喏。沼曰。更須別參始得。年十八。元兵破",
    "X82n1571_056:0208c18": "寧遠。四眾逃散。師侍沼如故。沼曰。吾迫桑榆。汝方富",
    "X82n1571_056:0208c19": "有春秋。何當玉石俱焚。宜自遠遁。師泣曰。因果無差。",
    "X82n1571_056:0208c20": "生死有命。安可離師苟免乎。沼察其誠。囑曰。子向去",
    "X82n1571_056:0208c21": "朔漠有大因緣。吾將與子北渡。後遇元帥史天澤。載",
    "X82n1571_056:0208c22": "于黃犢車。經年至赤城。元世祖至元庚辰五月。沼將",
    "X82n1571_056:0208c23": "遷寂。書偈曰。七十三年如掣電。臨行為君通一綫。泥",
    "X82n1571_056:0208c24": "牛飛過海東來。天上人間尋不見。無疾而逝。闍維。收",
    "X82n1571_056:0209a01": "頂骨舍利。師為乞緣造塔供奉。一夕聞空中呼師名。",
    "X82n1571_056:0209a02": "師瞥然有省。復聞人告曰。大事將成。毋滯于此。黎明。",
    "X82n1571_056:0209a03": "遂策杖之燕。過松舖。值雨宿崖下。因擊火大悟曰。今",
    "X82n1571_056:0209a04": "日始知眉橫鼻直。信道天下老和尚不寐語。明日至",
    "X82n1571_056:0209a05": "景州。見本無玄。玄問。從何所來。師曰。雲收幽谷。玄曰。",
    "X82n1571_056:0209a06": "何處去。師曰。月照長松。玄曰。孟八郎漢。便恁麼去也。",
    "X82n1571_056:0209a07": "師諾諾。趨出。初沼臨終。師問。某甲當依何人。了此大",
    "X82n1571_056:0209a08": "事。沼曰。賀八十去。迨入燕。至大慶壽寺。乃省前讖。于",
    "X82n1571_056:0209a09": "是謁璋。璋先一夕。夢異僧策杖。徑趨方丈踞座。天明。",
    "X82n1571_056:0209a10": "璋謂知客曰。今日但有旦過。當令來見老僧。及晚。師",
    "X82n1571_056:0209a11": "至。璋笑曰。此夜來所夢者。師問。不來而來。作麼生相",
    "X82n1571_056:0209a12": "見。璋曰。參須實參。悟須實悟。莫打野榸。師曰。某甲因",
    "X82n1571_056:0209a13": "擊火迸散。乃知眉橫鼻直。璋曰。吾此處別。師曰。如何",
    "X82n1571_056:0209a14": "表信。璋曰。牙是一口骨。耳是兩片皮。師曰。將謂別有。",
    "X82n1571_056:0209a15": "璋曰錯。師喝曰。草賊大敗。璋休去。次日。璋舉臨濟兩",
    "X82n1571_056:0209a16": "堂首座齊下喝。僧問。還有賓主也無。濟曰。賓主歷然。",
    "X82n1571_056:0209a17": "汝作麼生會。師曰。打破秦時鏡。磨尖上古錐。龍飛霄",
    "X82n1571_056:0209a18": "漢外。何勞更下槌。璋曰。途路之樂。終未到家。師曰。精",
    "X82n1571_056:0209a19": "靈千載野狐魅。看破如今不值錢。璋曰。如是如是。師",
    "X82n1571_056:0209a20": "拂袖便出。遂命掌記。一日璋謂師曰。汝今已到大安",
    "X82n1571_056:0209a21": "樂田地。宜善護持。吾有如來正法眼藏。涅槃妙心。密",
    "X82n1571_056:0209a22": "付於汝。毋令湮沒。師掩耳而出。及開法後。兩主慶壽。",
    "X82n1571_056:0209a23": "世祖以師道事之。有孔子之裔元措者。渡河謁師。請",
    "X82n1571_056:0209a24": "復曲阜廟祀。師為言于忽都護曰。孔子以大中至正",
    "X82n1571_056:0209b01": "之道。三綱五常之禮。正心誠意之本教人。自孔子至",
    "X82n1571_056:0209b02": "今。襲封五十一代。繼承祀事。未甞有缺。忽都護。遂奏",
    "X82n1571_056:0209b03": "命復襲封爵。師年五十六。忽患風痺。仁宗延祐丁巳",
    "X82n1571_056:0209b04": "閏四月一日。集眾說偈畢。遂泊然而逝。茶毗。獲舍利",
    "X82n1571_056:0209b05": "無算。諡佛日圓明大師。",
    "X82n1571_056:0209b06": "南嶽下二十一世",
    "X82n1571_056:0209b07": "徑山及禪師法嗣",
    "X82n1571_056:0209b08": "杭州靈隱空叟忻悟禪師蘇之吳縣鈕氏子。九歲入",
    "X82n1571_056:0209b09": "龍興寺。依白雲閒祝髮。元至正戊戌。參愚菴及於淨",
    "X82n1571_056:0209b10": "慈。及詰曰。如何是永明旨。師曰。某甲新到。只見一湖",
    "X82n1571_056:0209b11": "水。及可之。遂容入室。壬寅命居第二座。癸卯中竺懶",
    "X82n1571_056:0209b12": "菴。請分座說法。帝師錫圓慈正濟號。明高帝洪武庚",
    "X82n1571_056:0209b13": "戌。住浙江崇寧。閱八年遷中竺。會靈隱虗席。僧錄以",
    "X82n1571_056:0209b14": "師名。預選補焉。一時學者。咸裹糧相從。居無何。以前",
    "X82n1571_056:0209b15": "住持舊事。逮至京卒於途。臨終書偈曰。我年五十五",
    "X82n1571_056:0209b16": "甞把虗空補。踏斷死生關。夜半日卓午。門人道淨等。",
    "X82n1571_056:0209b17": "依法茶毗。舌根數珠不壞。奉骨歸。瘞靈隱東岡。復分",
    "X82n1571_056:0209b18": "餘骼。葬于西溪九曲之原。時洪武辛未五月三日也。",
    "X82n1571_056:0209b19": "有三會語錄。行世。",
    "X82n1571_056:0209b20": "杭州府天龍斯道道衍禪師長洲姚氏子。名廣孝。自",
    "X82n1571_056:0209b21": "號逃虗子。年十四。出家於妙智菴。元季兵亂。遨遊江",
    "X82n1571_056:0209b22": "湖。深自韜晦。參徑山愚菴及。咨叩禪要。盡得心髓。掌",
    "X82n1571_056:0209b23": "內記三年。出世普慶。遷天龍。甞自題肖像曰。看破芭",
    "X82n1571_056:0209b24": "蕉拄杖子。等閒徹骨露風流。有時搖動龜毛拂。直得",
    "X82n1571_056:0209c01": "虗空笑點頭。洪武中。以高僧應選。侍文皇於燕邸。永",
    "X82n1571_056:0209c02": "樂中。以佐命功。上欲官之。不可一日召見。上潛令人",
    "X82n1571_056:0209c03": "以冠服被體。進爵太子少師。亟命宣謝。不得已拜。命",
    "X82n1571_056:0209c04": "終不蓄髮。戒行尤謹。甞賜二宮人不受。乃召還之。畜",
    "X82n1571_056:0209c05": "一大雞。雞一鳴即起。朗然誦經。雖日理國事不間也。",
    "X82n1571_056:0209c06": "後病篤。上幸其第。撫勞備至。賜金唾盂。問有何言。對",
    "X82n1571_056:0209c07": "曰。出家人復何所道。遂泊然而化。世壽八十有五。贈",
    "X82n1571_056:0209c08": "榮國公。諡恭靖。後配享大宗廟庭。遷供大隆興寺。所",
    "X82n1571_056:0209c09": "著。有道餘錄一卷。行世。",
    "X82n1571_056:0209c10": "萬壽仁禪師法嗣",
    "X82n1571_056:0209c11": "杭州徑山南石文琇禪師崑山李氏子。出家于紹隆",
    "X82n1571_056:0209c12": "菴。禮智興為師。行中仁住雲頂。師往從之。鍼芥相契。",
    "X82n1571_056:0209c13": "初住蘇州普門。次遷靈巖。三主萬壽。永樂初。詔天下",
    "X82n1571_056:0209c14": "儒釋道流之精通文義者。纂脩永樂大典。師應詔。書",
    "X82n1571_056:0209c15": "成陛辭。南還主席徑山　上堂。僧問。法筵已啟。法鼓",
    "X82n1571_056:0209c16": "已鳴。四眾雲臨。請師祝聖。師曰。日月為天眼。須彌作",
    "X82n1571_056:0209c17": "壽山。曰世尊出世。天雨四花。和尚出世。有何祥瑞。師",
    "X82n1571_056:0209c18": "曰。一牛飲水。五馬不嘶。曰恁麼則熙怡的旨傳千古。",
    "X82n1571_056:0209c19": "寂照宗風播四方。師曰。好事不如無。乃曰。如來出世。",
    "X82n1571_056:0209c20": "是擔屎漢。祖師西來。是賣卜人。自餘德山臨濟雲門",
    "X82n1571_056:0209c21": "溈山雪峰玄沙南泉趙州。各逞機鋒。互分照用。盡是",
    "X82n1571_056:0209c22": "販私鹽賊。新普門者裏。一時與他掃蕩。何故。幸逢堯",
    "X82n1571_056:0209c23": "舜世。自合樂無為。復舉僧問楊岐。如何是佛。岐曰。三",
    "X82n1571_056:0209c24": "脚驢子弄蹄行。曰莫只者便是麼。岐曰。湖南長老。師",
    "X82n1571_056:0210a01": "曰。大小楊岐。被者僧一問。未免手脚俱露　上堂。十",
    "X82n1571_056:0210a02": "方無異路。為甚麼南尋天台。北尋五臺。目前無異草。",
    "X82n1571_056:0210a03": "為甚麼桃花紅。李花白。良久曰。打破祖師關。都是自",
    "X82n1571_056:0210a04": "家底　靈巖上堂。盡大地是自己。森羅萬象。從何而",
    "X82n1571_056:0210a05": "有。會不得底。三十拄杖。會得底。亦與三十拄杖。諸方",
    "X82n1571_056:0210a06": "盡是粥罷上堂。雲巖寺裏。參退喫茶　上堂。今朝七",
    "X82n1571_056:0210a07": "月初一。門前金風浙浙。特地打鼓陞堂。一字也道不",
    "X82n1571_056:0210a08": "出。露柱禮拜釋迦。燈籠問訊智積。獨有無事衲僧。依",
    "X82n1571_056:0210a09": "然眼橫鼻直。敢問大眾。那箇是無事衲僧。良久曰。嘴",
    "X82n1571_056:0210a10": "長三尺　萬壽謝頭首兼祈雨。上堂。伶俐衲僧。轉轆",
    "X82n1571_056:0210a11": "轆地。對賓客側身而立。結眾緣。化炭化糧。聽闌雞鼓",
    "X82n1571_056:0210a12": "翅而鳴。看茶瓢從地[跳兆+孛]跳。卓拄杖曰。夜來江上雨分。",
    "X82n1571_056:0210a13": "作萬家流　解夏上堂。圓覺能出一切法。一切法未",
    "X82n1571_056:0210a14": "甞離圓覺。螻蟻知雨而封穴。石[虫*去]應節而揚葩。粘手",
    "X82n1571_056:0210a15": "粘脚底有甚數。十字縱橫底有甚數　解制上堂。舉",
    "X82n1571_056:0210a16": "翠巖夏末示眾曰。一夏已來。為眾兄弟。東語西話。看",
    "X82n1571_056:0210a17": "翠巖眉毛在也無。師曰。和麩糶麵　上堂。舉古德曰。",
    "X82n1571_056:0210a18": "日出心光耀。天陰性地昏。不知天地者。剛道有乾坤。",
    "X82n1571_056:0210a19": "與麼說話。古今徹悟者。如稻麻竹葦。錯會者。如稻麻",
    "X82n1571_056:0210a20": "竹葦。以拂子畫一畫曰。阿耨達池深四十丈。闊四十",
    "X82n1571_056:0210a21": "丈　除夜小參。龍樹滿盛鉢水。迦提擲下繡鍼。德山",
    "X82n1571_056:0210a22": "隔江招手。高亭橫趨而去。朝鳴鐘。暮擊鼓。風動塵起。",
    "X82n1571_056:0210a23": "鵲噪鴉鳴。無一處不是者箇時節。今當臘月三十夜。",
    "X82n1571_056:0210a24": "敢問諸人。還會得麼。有際天之濤。方可容吞舟之魚。",
    "X82n1571_056:0210b01": "有九萬里風。乃可負垂天之翼　佛涅槃上堂。釋迦",
    "X82n1571_056:0210b02": "老子。從兜率天。託生大術胎中。早是染却生死重病。",
    "X82n1571_056:0210b03": "及乎降生。便乃一手指天。一手指地。可見是攢簇不",
    "X82n1571_056:0210b04": "得底。迨見明星出現。豁然悟道。正是病眼見空華。四",
    "X82n1571_056:0210b05": "十九年。三百餘會。廣說略說。直說曲說。顯說密說。豈",
    "X82n1571_056:0210b06": "非熟睡饒譫語。至于臨末。稍頭摩胸。告眾曰。汝等善",
    "X82n1571_056:0210b07": "觀吾紫磨金色之身。瞻仰取足。毋令後悔。若謂吾滅",
    "X82n1571_056:0210b08": "度。非吾弟子。若謂吾不滅度。亦非吾弟子。病入膏肓。",
    "X82n1571_056:0210b09": "莫能療治。非但世醫拱手。便是耆婆神醫。只得倒退",
    "X82n1571_056:0210b10": "三舍。北山遠孫。今日却要為他療治。若療治不得。後",
    "X82n1571_056:0210b11": "代兒孫。永失恃怙。若療治得。便見紫磨金色之身。巍",
    "X82n1571_056:0210b12": "巍堂堂。煒煒煌煌。觸處顯現。擊拂子曰。柳色黃金嫩。",
    "X82n1571_056:0210b13": "棃花白雪香　上堂。但參活句。莫參死句。頭頭上顯。",
    "X82n1571_056:0210b14": "物物上明。是死句。舉步踏著南辰。轉身觸翻北斗。是",
    "X82n1571_056:0210b15": "死句。作麼生是活句。蘇州街雨過著繡鞵。眾擬議。擲",
    "X82n1571_056:0210b16": "拂子下座　徑山上堂。森羅及萬象。一法之所印。前",
    "X82n1571_056:0210b17": "面是缽盂峰。後面是凌霄峰。中間是佛殿。喚甚麼作",
    "X82n1571_056:0210b18": "一法。良久曰。國一祖師。元是崑山人　上堂。馬大師",
    "X82n1571_056:0210b19": "道。自從胡亂後三十年。不少鹽醬。此地無金二兩。俗",
    "X82n1571_056:0210b20": "人沽酒三升　上塔。目前無法。意在目前。不是目前",
    "X82n1571_056:0210b21": "法。非耳目之所到。洗硯池頭雲冉冉。埋雞塚上草離",
    "X82n1571_056:0210b22": "離　師甞室中垂語曰。道源不遠。在甚麼處。祖師西",
    "X82n1571_056:0210b23": "來。為甚麼事。菩提無樹。誰為立名　僧問。如何是賓",
    "X82n1571_056:0210b24": "中賓。師曰。扶杖傍人門。曰如何是賓中主。師曰。堂前",
    "X82n1571_056:0210c01": "倚露柱。曰如何是主中賓。師曰。性命屬他人。曰如何",
    "X82n1571_056:0210c02": "是主中主。師曰。手握金剛杵　一日見僧庭中過。師",
    "X82n1571_056:0210c03": "厲聲曰。屋簷坍下來也。僧仰望。師曰。鷂子過新羅",
    "X82n1571_056:0210c04": "　師纔見僧入門便曰。你者踏州縣漢。脚跟下好與三",
    "X82n1571_056:0210c05": "十棒。曰某甲話也未問。便蒙賜棒。師曰。待你開口。堪",
    "X82n1571_056:0210c06": "作甚麼。僧擬議。師便喝出　僧參展坐具。師曰。我者",
    "X82n1571_056:0210c07": "裏無殘羹餿飯。不用使破炊巾。曰和尚慈悲。師曰。笑",
    "X82n1571_056:0210c08": "倒門前青石幢　師凡四坐道場。皆有成績可觀。晚",
    "X82n1571_056:0210c09": "年引退。卜地寂照塔左。結廬以居。壽七十餘示寂。著",
    "X82n1571_056:0210c10": "有增集續傳燈四卷。行世。",
    "X82n1571_056:0210c11": "徑山銘禪師法嗣",
    "X82n1571_056:0210c12": "嘉興府天寧西白力金禪師蘇之姚氏子。幼依寶積",
    "X82n1571_056:0210c13": "院出家。見古鼎銘。舉德山見龍潭因緣示師。久而有",
    "X82n1571_056:0210c14": "契。元至正丁酉。出世瑞光。值天寧災。師復為起廢。帝",
    "X82n1571_056:0210c15": "師授圓通普濟號。師以母老無依。乃築室城東。奉養",
    "X82n1571_056:0210c16": "焉。明高帝洪武初。遷淨慈。辛亥春。詔住天界。壬子冬",
    "X82n1571_056:0210c17": "敕建無遮大會。命師陞座。車駕幸臨。自公侯以下。聽",
    "X82n1571_056:0210c18": "者萬眾。人人得其歡心。一日忽謂侍僧曰。我有宿因",
    "X82n1571_056:0210c19": "未了。當償之。遂示微疾。別眾而逝。塔于嘉興城西。",
    "X82n1571_056:0210c20": "杭州徑山象源仁淑禪師台州人。一日趨入門。大呌",
    "X82n1571_056:0210c21": "曰。殺來了。殺來了。作麼生迴避。遂坐脫。",
    "X82n1571_056:0210c22": "龍翔訢禪師法嗣",
    "X82n1571_056:0210c23": "金陵天界覺原慧曇禪師天台楊氏子。母夢明月墮",
    "X82n1571_056:0210c24": "懷吞之有娠。生而狀貌嶷如。稍長不與羣兒狎。依越",
    "X82n1571_056:0211a01": "之法果大均出家。年十六。為大僧受具戒。聞笑隱訢",
    "X82n1571_056:0211a02": "主中竺。師往參叩。備陳求道之切。訢斥曰。從門入者。",
    "X82n1571_056:0211a03": "即非家珍。道在自己。奚向人求耶。師退而有省。一日",
    "X82n1571_056:0211a04": "聞舉百丈野狐話。豁然大悟曰。佛法落吾手矣。只為",
    "X82n1571_056:0211a05": "分明極。翻令所得遲。訢曰。汝見何道理。師展兩手曰。",
    "X82n1571_056:0211a06": "不值半文錢。訢頷之。一日師入門。訢問。何處來。師曰。",
    "X82n1571_056:0211a07": "遊山來。訢曰。笠子下拶破洛浦。遍參底作麼生。師曰。",
    "X82n1571_056:0211a08": "未入門時。呈似和尚了也。訢曰。即今因甚不拈出。師",
    "X82n1571_056:0211a09": "擬議。訢便喝。師從此脫然。又一日。訢展兩手示師曰。",
    "X82n1571_056:0211a10": "八字打開了也。因甚不肯承當。師曰。休來鈍置。訢曰。",
    "X82n1571_056:0211a11": "近前來為汝說。師掩耳而出。後訢主龍翔。俾師分座。",
    "X82n1571_056:0211a12": "元順帝至正壬辰。出世牛首祖堂。三年遷清凉廣慧",
    "X82n1571_056:0211a13": "　上堂。一句子。墨漆黑。無把柄。有準則。良久曰。會麼。",
    "X82n1571_056:0211a14": "碓搗東南。磨推西北　上堂。經有經師。論有論師。龍",
    "X82n1571_056:0211a15": "河今日放一綫道。分科列段去也。拈拄杖。卓一下曰。",
    "X82n1571_056:0211a16": "且道是何章句　上堂。者箇現成公案。眾中領解者",
    "X82n1571_056:0211a17": "極多。錯會者亦不少。所以金鍮不辨。玉石不分。龍河",
    "X82n1571_056:0211a18": "者裏。直下分辨去也。張上座李上座。一箇手臂長。一",
    "X82n1571_056:0211a19": "箇眼睛大。總似今日達磨一宗。教甚麼人擔荷。良久。",
    "X82n1571_056:0211a20": "噓一聲。下座　示眾。春風浩浩。春日遲遲。黃鶯啼在",
    "X82n1571_056:0211a21": "百花枝。箇中無限意。消息許誰知。語未竟。遽有僧問。",
    "X82n1571_056:0211a22": "心意識遏捺不住時如何。師厲聲喝曰。是誰遏捺",
    "X82n1571_056:0211a23": "　室中謂僧曰。二六時中。無你啄啗分。無你趣向分。會",
    "X82n1571_056:0211a24": "麼。僧罔措。師曰。未明三八九。難免自沉吟　帝師授",
    "X82n1571_056:0211b01": "淨覺妙辨禪師號。乙未。遷保寧。丙申。明高帝定建業。",
    "X82n1571_056:0211b02": "師謁於轅門。上一見。嘆曰。真福德僧也。命主蔣山。踰",
    "X82n1571_056:0211b03": "年。改龍翔。為大天界寺。詔師主之。設廣薦法會。命師",
    "X82n1571_056:0211b04": "陞座說法。車駕幸臨。恩數優洽。御書天下第一禪林。",
    "X82n1571_056:0211b05": "洪武戊申。賜紫衣。及金襴方袍。御制誥命。授演梵善",
    "X82n1571_056:0211b06": "世利國崇教大禪師。住持大天界寺。統諸山釋教事。",
    "X82n1571_056:0211b07": "當是時。遴選有序。詮衡至公。宗社有志之流。山林抱",
    "X82n1571_056:0211b08": "道之士。聯鑣而起。庚戌夏六月。廷議西域未臣伏。上",
    "X82n1571_056:0211b09": "以彼國敦尚佛乘。特詔師往。師承命。即日登途。自閩",
    "X82n1571_056:0211b10": "之洋。凡歷國邑。莫不聞風來歸。辛亥秋七月。至合剌",
    "X82n1571_056:0211b11": "國。布宣天子威德。舘於佛山寺。其王待以師禮。寅夜",
    "X82n1571_056:0211b12": "參承。闔國士民。悉皆瞻仰。九月師示微疾。王臣咸來",
    "X82n1571_056:0211b13": "相慰。須臾沐浴更衣。謂左右曰。某幻緣已盡。不能復",
    "X82n1571_056:0211b14": "命矣。跏趺端坐。夜參半。師問曰。日將出否。曰未也。已",
    "X82n1571_056:0211b15": "而復問。至再四曰。日出矣。怡然而逝。世壽六十八。僧",
    "X82n1571_056:0211b16": "臘五十三。踰五日顏色如生。王大敬嘆。劉香為龕。築",
    "X82n1571_056:0211b17": "壇而茶毗之。王與百僚。親送壇下。薪火滅盡。舍利無",
    "X82n1571_056:0211b18": "算。舌根齒牙不壞。收舍利靈骨。及不壞者。祔葬其國",
    "X82n1571_056:0211b19": "世尊舍利塔中。甲寅九月。同行還朝。奏陳其事。上嗟",
    "X82n1571_056:0211b20": "悼之。敕天界蔣山二寺住持宗泐等。以師之遺衣。藏",
    "X82n1571_056:0211b21": "於雨華臺之左。有五會法語。行世。",
    "X82n1571_056:0211b22": "金陵天界善世全室宗泐禪師台之臨海周氏子。八",
    "X82n1571_056:0211b23": "歲。從中竺笑隱訢受業。經典寓目成誦。十四薙髮。二",
    "X82n1571_056:0211b24": "十具戒。一日訢問。國師三喚侍者。侍者三應。汝意如",
    "X82n1571_056:0211c01": "何。師曰。何得剜肉作瘡。訢曰。將謂汝奇特。元來無所",
    "X82n1571_056:0211c02": "得。師喝一喝。訢擬拈棒。師拂袖便出。尋復出遊諸方。",
    "X82n1571_056:0211c03": "遍參尊宿。元叟居徑山。留掌記室。後出世宣之水西。",
    "X82n1571_056:0211c04": "明高帝洪武戊申。遷中竺。四月十五日入寺　上堂。",
    "X82n1571_056:0211c05": "金剛王劒橫揮。千妖屏跡。爍迦羅眼洞照。萬物潛形。",
    "X82n1571_056:0211c06": "到者裏。卷舒在我。殺活臨時。直得千歲巖中天[跳兆+孛]跳。",
    "X82n1571_056:0211c07": "錢塘水東海逆流。諸人還知有也無。舉拂子曰。庭前",
    "X82n1571_056:0211c08": "石笋抽條也。會見高枝宿鳳凰。復舉南泉初入院。大",
    "X82n1571_056:0211c09": "眾送進方丈。僧問。端居丈室。將何指示於人。泉曰。昨",
    "X82n1571_056:0211c10": "夜三更失却牛。天明起來失却火。師曰。大小南泉不",
    "X82n1571_056:0211c11": "唯瞞人。亦且自瞞。新天竺用處。也要大家知。忽有人",
    "X82n1571_056:0211c12": "問。端居丈室。將何指示於人。劈脊便棒。且道。與古人",
    "X82n1571_056:0211c13": "是同是別。卓拄杖下座　辛亥。遷雙徑。是年冬。詔徵",
    "X82n1571_056:0211c14": "江南有道浮屠十人。詣京。就太平興國寺。建廣薦法",
    "X82n1571_056:0211c15": "會。列師居首。上齋戒。御製章疏。車駕親臨。服皮弁服",
    "X82n1571_056:0211c16": "搢玉珪。北面禮佛。羣臣各衣法服以從。先是。上命師",
    "X82n1571_056:0211c17": "撰獻佛樂曲。進呈御署曲九八章。曰善世昭信延慈",
    "X82n1571_056:0211c18": "法喜禪悅徧應妙濟善成。敕太常歌舞。以節奏之。復",
    "X82n1571_056:0211c19": "命師陞座說法。窮理盡性。徹果該因。顯密淺深。無機",
    "X82n1571_056:0211c20": "不被。上大悅。未幾。總持西白金。以母老告退。舉師自",
    "X82n1571_056:0211c21": "代。上命師遂主天界。甞欲命師蓄鬚髮以官之。師再",
    "X82n1571_056:0211c22": "懇得免。後以胡黨坐罪。著做散僧執役。至鳳陽槎峰",
    "X82n1571_056:0211c23": "建寺。徐察其非。三年召還。上賜詩。有泐翁去此問誰",
    "X82n1571_056:0211c24": "禪。朝夕常思在目前之句。高皇后薨。臨葬。忽風雨雷",
    "X82n1571_056:0212a01": "電暴作。帝不樂。召師至曰。今皇后將就壙。為朕宣偈",
    "X82n1571_056:0212a02": "送之。師應聲曰。雨落天垂淚。雷鳴地舉哀。西天諸佛",
    "X82n1571_056:0212a03": "子。同送馬如來。上意稍解。賜白金百兩。上以天界混",
    "X82n1571_056:0212a04": "雜民居。不戒於火。欲另選幽勝。師啟奏。今地凡營度",
    "X82n1571_056:0212a05": "規制。悉出指畫。仍命師領寺事。後以老求退。賜歸槎",
    "X82n1571_056:0212a06": "峰渡江。示寂于江浦石佛寺。謂左右曰。人之生滅。如",
    "X82n1571_056:0212a07": "水一漚。漚生漚滅。復歸於水。何處非寂滅之地耶。言",
    "X82n1571_056:0212a08": "訖。復顧侍者曰。者箇聻。者茫然。師曰苦。遂寂。時洪武",
    "X82n1571_056:0212a09": "庚午九月十四日也。春秋七十四。闍維。舍利無算。塔",
    "X82n1571_056:0212a10": "于笑隱訢窣堵波之右。",
    "X82n1571_056:0212a11": "杭州中竺用彰嬾翁庭俊禪師久依笑隱。出世明之",
    "X82n1571_056:0212a12": "龍峰。次遷瑞巖。後主中竺據室拈拄杖曰。室中。若無",
    "X82n1571_056:0212a13": "棒頭取證底。我拄杖子。誓不喚作拄杖子。有麼。僧出。",
    "X82n1571_056:0212a14": "師曰。敕點飛龍馬。跛鼈出頭來　佛涅槃日上堂。古",
    "X82n1571_056:0212a15": "德道。涅槃後有大人相。釋迦老子。涅槃了也。大人相",
    "X82n1571_056:0212a16": "在什麼處。以拂子打圓相曰。還見麼。容顏甚奇妙。光",
    "X82n1571_056:0212a17": "明照十方。我適曾供養。今復還親覲　上堂。近來眾",
    "X82n1571_056:0212a18": "中兄弟。聰敏者多。徹到者亦不少。莫不自謂得之於",
    "X82n1571_056:0212a19": "心。應之於手。臨機見境。踢將出來。活鱍鱍地。不費纖",
    "X82n1571_056:0212a20": "毫氣力。到龍峰門下。正好從頭按過。拈拄杖。卓一下",
    "X82n1571_056:0212a21": "曰。譬如油蠟作燈燭。不以火點終不明　上堂。真淨",
    "X82n1571_056:0212a22": "道。天心得自在。盛夏復清涼。衲僧如薦得。珍重法中",
    "X82n1571_056:0212a23": "王。即今孟秋改旦。盛夏已退。清涼復住。且問諸人。天",
    "X82n1571_056:0212a24": "心還得自在也未。直饒自在。更須識取法中王始得。",
    "X82n1571_056:0212b01": "其或未然。吽吽。前頭大有熱在　謝首座知客侍者",
    "X82n1571_056:0212b02": "直歲上堂。索犀牛扇子。無風起浪。問眉間挂劒。平地",
    "X82n1571_056:0212b03": "干戈。二俱莫涉。別有條章。撲碎玻璃盞子。拈起無柄",
    "X82n1571_056:0212b04": "钁頭。淺鋤明月。深種白雲。時時歌堯舜之風。日日樂",
    "X82n1571_056:0212b05": "義皇之化。且知恩報恩一句。作麼生道。九萬里鵬纔",
    "X82n1571_056:0212b06": "展翼。一千年鶴便翱翔　上堂。函葢乾坤。天光迴照。",
    "X82n1571_056:0212b07": "截斷眾流。伏惟尚饗。隨波逐浪。放汝一綫道。如此著",
    "X82n1571_056:0212b08": "語。還契得雲門大師意麼。拈拄杖曰。一即三。三即一。",
    "X82n1571_056:0212b09": "火向水中焚。石從空裏立。以拄杖卓一下。喝一喝。",
    "X82n1571_056:0212b10": "　上堂。釋迦世尊。未離兜率。已自七錯八錯。何況達磨",
    "X82n1571_056:0212b11": "航海東來。其錯猶甚。俊上座。既是他家兒孫。只得將",
    "X82n1571_056:0212b12": "錯就錯。拈拄杖曰。提向上機。指其中事。只要諸人明",
    "X82n1571_056:0212b13": "自本心。證自本法。驀忽一箇半箇。心法雙忘解道。穿",
    "X82n1571_056:0212b14": "山波口。虎咬大蟲。剪月亭前。蛇吞鼈鼻。如是則三世",
    "X82n1571_056:0212b15": "諸佛。歷代祖師。總在新瑞巖拄杖頭上乞命。雖然。祇",
    "X82n1571_056:0212b16": "如廣額屠兒。放下屠刀道。我是千佛一數。且道。是從",
    "X82n1571_056:0212b17": "本心中發現耶。從本法中發現耶。以拄杖畫一畫曰。",
    "X82n1571_056:0212b18": "天上有星皆拱北。人間無水不朝東　臘八上堂。晝",
    "X82n1571_056:0212b19": "見日夜見星。大地眾生。阿誰不曉。釋迦老子。揑目生",
    "X82n1571_056:0212b20": "華。剛道於中有箇悟處。二十一日。杜口不言。幸自可",
    "X82n1571_056:0212b21": "憐生。四十九載。脫空謾語。著甚死急。噓一聲。下座",
    "X82n1571_056:0212b22": "　上堂。拈拄杖。卓一下曰。大眾會麼。良久曰。欲得不招",
    "X82n1571_056:0212b23": "無間業。莫謗如來正法輪。便下座　上堂。春山疊亂",
    "X82n1571_056:0212b24": "青。春水漾虗碧。寥寥天地間。獨立望何極。好諸禪德。",
    "X82n1571_056:0212c01": "不經一事。不長一智　結夏小參。結却布袋口。三世",
    "X82n1571_056:0212c02": "諸佛六代祖師。天下老和尚。眼不得妄視。耳不得妄",
    "X82n1571_056:0212c03": "聽。口不得妄言。足不得妄舉。一禁禁住。無絲毫走作。",
    "X82n1571_056:0212c04": "謂之圓覺伽藍。九旬禁制。酢甕中蟲子。有什麼出頭",
    "X82n1571_056:0212c05": "分。殊不知。此道如淨日輪。昇太虗空。無幽不燭。如塗",
    "X82n1571_056:0212c06": "毒鼓。輕輕一撾。聞者皆喪。雖然。只如道。居有破有。居",
    "X82n1571_056:0212c07": "空破空。二幻既空。中亦不立。畢竟喚什麼作塗毒鼓。",
    "X82n1571_056:0212c08": "喚什麼作淨日輪。喝一喝曰。大丈夫兒合自山。信脚",
    "X82n1571_056:0212c09": "踏翻知見窟　解夏小參。秋江清淺時。白露和烟裊。",
    "X82n1571_056:0212c10": "本無迷悟人。只要今日了。既是本無迷悟。又要了箇",
    "X82n1571_056:0212c11": "什麼。好諸禪德。頂門正眼。照古照今。腦後神光。無內",
    "X82n1571_056:0212c12": "無外。雖則人人本具。各各現成。其奈妄想執著不能",
    "X82n1571_056:0212c13": "了此。茲值聖制將圓。僧欲自恣。便從今日了將去。不",
    "X82n1571_056:0212c14": "妨七穿八穴。十字縱橫。若了不去。三十年後。換手搥",
    "X82n1571_056:0212c15": "胸。莫言不道　除夕小參。一年將盡夜。萬里未歸人。",
    "X82n1571_056:0212c16": "咄。寐語作麼。即今簇簇上來。兀兀立地。面面相看。眼",
    "X82n1571_056:0212c17": "眼相對。阿那箇是未歸人。樓上已吹新歲角。聽不出",
    "X82n1571_056:0212c18": "聲底。分明聽取。窗前猶點舊年燈。見不超色底。端的",
    "X82n1571_056:0212c19": "見來。是箇皮下有血。誰家竈裏無烟。說什麼到與未",
    "X82n1571_056:0212c20": "到。歸與未歸。雖然。否極泰來。結交頭一句子。也要諸",
    "X82n1571_056:0212c21": "人共委。拈拄杖。卓一下曰。梅蕚香傳春谷暖。松風聲",
    "X82n1571_056:0212c22": "度夜堂寒　舉五通仙人問佛公案。拈曰。那一通既",
    "X82n1571_056:0212c23": "不識。者五通敢保未徹。不見道。射人先射馬。擒賊須",
    "X82n1571_056:0212c24": "擒王　舉外道問佛不問有言不問無言話。拈曰。外",
    "X82n1571_056:0213a01": "道饑求王饍。世尊和盤托出。阿難索短不搆深泉。却",
    "X82n1571_056:0213a02": "向鞭影裏著倒　舉傅大士講經公案。拈曰。大士講",
    "X82n1571_056:0213a03": "經。揮尺一下。百千三昧。無量妙義。已自昭彰。誌公道",
    "X82n1571_056:0213a04": "講經竟。言多去道轉遠　舉盤山作街坊公案。拈曰。",
    "X82n1571_056:0213a05": "歌聲哭聲。在在有之。因甚盤山聽得。便解悟去。開池",
    "X82n1571_056:0213a06": "不待月。池成月自來　明高帝洪武建元。寓鍾山。端",
    "X82n1571_056:0213a07": "坐而逝。茶毗。舍利無數。塔于杭之南屏。",
    "X82n1571_056:0213a08": "杭州靈隱介菴用真輔良禪師蘇州吳縣范文正公",
    "X82n1571_056:0213a09": "十葉孫也。自幼聰[穎禾+木]。經書若素習。年十五。從迎福院",
    "X82n1571_056:0213a10": "壽彌薙髮。受具戒。慨然參方。天平白雲杓。指見笑隱。",
    "X82n1571_056:0213a11": "遂詣龍翔。問答之頃。情解頓忘。石室英主育王。令掌",
    "X82n1571_056:0213a12": "藏鑰。極推譽之。元至正壬午。出世嘉禾資聖。歷十有",
    "X82n1571_056:0213a13": "三載。遷越之天章。尋移杭之中竺。最後補靈隱。甞示",
    "X82n1571_056:0213a14": "眾。達磨一宗。陵彝殆盡。汝等努力。如救頭然。百千法",
    "X82n1571_056:0213a15": "門。無量妙義。於一毫端。可以周知。如知之。變大地為",
    "X82n1571_056:0213a16": "黃金受之。當無所讓。否則素餐之愧。咎將誰歸。歲月",
    "X82n1571_056:0213a17": "流電。向上事請各急著眼。明高帝洪武辛亥正月十",
    "X82n1571_056:0213a18": "五日。親理後事。謂左右曰。翌日巳時。吾逝矣。及期澡",
    "X82n1571_056:0213a19": "浴端坐。書偈而寂。世壽五十五。僧臘四十。闍維。齒牙",
    "X82n1571_056:0213a20": "舌根不壞。設利無算。瘞歸雲塔中。",
    "X82n1571_056:0213a21": "廬山圓通約之崇裕禪師毗陵陳氏子。參笑隱訢。舉",
    "X82n1571_056:0213a22": "無位真人話詰之。師不覺釋然下拜。訢曰。汝何所見",
    "X82n1571_056:0213a23": "而作禮。師曰。更無第二人。訢曰。從門入者。不是家珍。",
    "X82n1571_056:0213a24": "師曰。和尚慎毋壓良為賤。留侍十餘年。盡得其要。後",
    "X82n1571_056:0213b01": "住南禪。次遷圓通育王。明高帝洪武壬子秋。召高僧。",
    "X82n1571_056:0213b02": "建大會於鍾山。師應詔至便殿。上問佛法大意。師以",
    "X82n1571_056:0213b03": "偈酬之。上大悅。賜食上前。師或假寐。鼻息作聲。鄰座",
    "X82n1571_056:0213b04": "引裾覺之。上笑曰。此老人無機心。真善知識也。後示",
    "X82n1571_056:0213b05": "寂。塔於石耳峰。生于元成宗大德甲辰。",
    "X82n1571_056:0213b06": "紹興府寶相寺清遠懷渭禪師南昌魏氏子。笑隱訢",
    "X82n1571_056:0213b07": "之甥也。生時。有靈芝產於庭。長而英發。誦書攻文。不",
    "X82n1571_056:0213b08": "待師授。時訢住龍翔。聞而喜曰。此吾家千里駒也。挽",
    "X82n1571_056:0213b09": "致座下。不數年其學大進。一日訢警勵諸徒。眾未有",
    "X82n1571_056:0213b10": "對。師直前肆言。訢震威一喝。師氣不少沮。往返詰難。",
    "X82n1571_056:0213b11": "訢笑曰。吾四十年接人非不夥。能弘大慧之道。唯爾",
    "X82n1571_056:0213b12": "與宗泐。可入吾室矣。遂命為記室。時有陳氏婦。求師",
    "X82n1571_056:0213b13": "開示。其婦恍若有語。師行未百步。而婦與家人別。坐",
    "X82n1571_056:0213b14": "脫而去。訢既寂。虞文靖歐陽玄。雅重師文行。僉曰。是",
    "X82n1571_056:0213b15": "無忝於舅氏也。師曰。佛法與世法。不相違背。吾故以",
    "X82n1571_056:0213b16": "餘力及之。將光潤其宗教耳。苟用此相夸。豈知我哉。",
    "X82n1571_056:0213b17": "元至正末。避地匡廬。悍兵來索金帛。師瞋目呵之曰。",
    "X82n1571_056:0213b18": "僧家何有是物耶。兵怒欲害之。師引頸就刃。兵不敢。",
    "X82n1571_056:0213b19": "嘆息而去。師出世。四坐道場。住淨慈。預明高帝鍾山",
    "X82n1571_056:0213b20": "之會。名德咸集。後退居良渚。問道益至。洪武乙卯十",
    "X82n1571_056:0213b21": "二月示微恙。召弟子。囑以後事。怡然而逝。壽五十九。",
    "X82n1571_056:0213b22": "茶毗。不壞者三。法語。有四會錄。詩文有集。行世。",
    "X82n1571_056:0213b23": "嘉興資聖克新仲銘禪師鄱陽盧里余氏子。久依笑",
    "X82n1571_056:0213b24": "隱訢於大龍翔。掌內記。元至正間。住嘉禾資聖。時了",
    "X82n1571_056:0213c01": "菴。退居南堂。與師雅相契合。洎菴示寂。師為文祭之。",
    "X82n1571_056:0213c02": "略曰。哲人云亡。宗教凌替。余來醉李。惟師宿契。或住",
    "X82n1571_056:0213c03": "或來。於今五歲。論覈道真。窮根極底。又曰。矧彼妄庸。",
    "X82n1571_056:0213c04": "傲然高位。利鬻豪爭。善類喪氣。老成雖萎。弛焉何恃",
    "X82n1571_056:0213c05": "　師甞却宣讓王之命。有偈曰。數椽茅屋萬株松。蒲",
    "X82n1571_056:0213c06": "榻高眠海日紅。不是賢王招不起。山人只合住山中。",
    "X82n1571_056:0213c07": "所著。有雪廬稿。",
    "X82n1571_056:0213c08": "萬壽霖禪師法嗣",
    "X82n1571_056:0213c09": "安吉州道場孤峰明德禪師朱氏子。家世明之昌國。",
    "X82n1571_056:0213c10": "父與普陀玠交。玠聞雞聲入道。凡說法。必鼓翅為雞",
    "X82n1571_056:0213c11": "鳴。玠亡。母夢玠來託宿。覺而有娠。十四月而生。幼好",
    "X82n1571_056:0213c12": "趺坐。有問之曰。童子不讀書。癡坐安求。師曰。求作佛",
    "X82n1571_056:0213c13": "耳。諸父明上座。奇之。挾至金鵞。俾侍灑掃。年十七。得",
    "X82n1571_056:0213c14": "度圓具。謁竺西坦。坦問。何方來。師曰。金鵞來。曰金鵞",
    "X82n1571_056:0213c15": "山高多少。師曰。不見頂。坦斥之。次見晦機。機問。什麼",
    "X82n1571_056:0213c16": "人恁麼來。師曰。胡張三。黑李四。又問。汝從朝至暮。著",
    "X82n1571_056:0213c17": "衣喫飯。還認自己否。師如前對。機拈棒。師拂袖而出。",
    "X82n1571_056:0213c18": "後參竺田。值田上堂。舉隱山泥牛入海公案。音聲如",
    "X82n1571_056:0213c19": "雷。師不覺慶快。羣疑頓釋。述偈呈。田歎曰。人天眼目。",
    "X82n1571_056:0213c20": "儼然猶在。自是名稱普聞。提唱宗乘。稱性而說。甞與",
    "X82n1571_056:0213c21": "仲方倫。結菴桃華塢。相與激揚。足不踰戶者五年。後",
    "X82n1571_056:0213c22": "出住松江東禪。再遷集慶保寧。湖之道場。杭之淨慈。",
    "X82n1571_056:0213c23": "帝師授圓明定慧之號。明高帝洪武壬子。退居竹林",
    "X82n1571_056:0213c24": "菴。一日示微疾。戒飭其徒曰。汝等一真圓性。與如來",
    "X82n1571_056:0214a01": "等。世相起滅。無異石火電光。晝夜勤行。毋生退轉。吾",
    "X82n1571_056:0214a02": "沒後。當遵佛制依法茶毗。勿令衣麻而哭。言畢書偈。",
    "X82n1571_056:0214a03": "泊然而逝。世壽七十九。僧臘六十二。茶毗。頂骨不壞。",
    "X82n1571_056:0214a04": "舍利叢布灰燼中。建塔瘞于東岡。",
    "X82n1571_056:0214a05": "天池信禪師法嗣",
    "X82n1571_056:0214a06": "建寧府天寶鐵關法樞禪師溫之平陽林氏子。年十",
    "X82n1571_056:0214a07": "七。往常州華藏寺。禮竺西坦受業。十九得度。二十受",
    "X82n1571_056:0214a08": "具。初參中峰。次謁及菴。皆不契。聞元翁信主秀之石",
    "X82n1571_056:0214a09": "門。造而諮叩。信示以南泉三不是話。經三年。一日大",
    "X82n1571_056:0214a10": "悟。述偈曰。不是心佛物。拶出虗空骨。金毛師子兒。豈",
    "X82n1571_056:0214a11": "戀野狐窟。喝一喝。咄咄咄。即詣方丈。信問。作甚麼。師",
    "X82n1571_056:0214a12": "曰。南泉被我捉敗了也。信曰。不是心不是佛不是物。",
    "X82n1571_056:0214a13": "是箇什麼。師曰。牙齒一具骨。耳朵兩片皮。信曰。不是",
    "X82n1571_056:0214a14": "不是。別道將來。師曰。鶯啼燕語。鵲噪鴉鳴。信曰錯。師",
    "X82n1571_056:0214a15": "亦曰錯。信曰。南泉即今在什麼處。師便喝。信曰。離却",
    "X82n1571_056:0214a16": "者一喝。南泉畢竟在什麼處。師拂袖便出。由是徧謁",
    "X82n1571_056:0214a17": "諸方。見虗谷陵於大仰。復謁海印如於饒之薦福。纔",
    "X82n1571_056:0214a18": "上方丈。如問誰。師曰。暫到相看。如曰。什麼處來。師曰",
    "X82n1571_056:0214a19": "江西。如曰。江西近日有什麼事。師曰。集雲峰下藤條。",
    "X82n1571_056:0214a20": "被人抝折了也。如曰。莫亂統。師曰。不因亂統。爭得到",
    "X82n1571_056:0214a21": "者裏。如曰。且道者裏事作麼生。師叉手進前曰。即日",
    "X82n1571_056:0214a22": "恭惟堂頭和尚。尊候起居萬福。如曰。不涉泥水一句",
    "X82n1571_056:0214a23": "作麼生。師喝一喝曰。風從虎。雲從龍。如曰。一喝不作",
    "X82n1571_056:0214a24": "一喝用。是如何。師曰。兩箇泥牛鬪入海。直至如今無",
    "X82n1571_056:0214b01": "消息。如曰錯。師亦曰錯。如喚侍者點茶來。師曰。不受",
    "X82n1571_056:0214b02": "者供養。如曰。不受者供養。受那箇供養。師曰。謝和尚",
    "X82n1571_056:0214b03": "供養。如曰。曾見甚麼人來。師曰。不曾見人。如曰。既不",
    "X82n1571_056:0214b04": "曾見人。那裏得者箇消息來。師曰。若見人。即無者箇",
    "X82n1571_056:0214b05": "消息。於是服勤為淨頭。如甞謂眾曰。永嘉樞侍者。是",
    "X82n1571_056:0214b06": "煅了底金。嗣遊東林。參澤山咸。值咸開室。為眾舉竹",
    "X82n1571_056:0214b07": "篦因緣。聲未絕。師奪却竹篦。過左邊立曰。喚作甚麼",
    "X82n1571_056:0214b08": "即得。咸曰。掠虗漢。師以竹篦打一下。抝折而出。次日。",
    "X82n1571_056:0214b09": "咸復開室。師問。泗洲大聖。因甚在楊州出現。咸曰。南",
    "X82n1571_056:0214b10": "山起雲。北山下雨。師又捉住竹篦曰。南山起雲。北山",
    "X82n1571_056:0214b11": "下雨。意旨如何。咸喝一喝。師曰。者是鬼窟裏活計。畢",
    "X82n1571_056:0214b12": "竟意旨如何。咸曰掠虗漢。師以竹篦一送曰。見說洛",
    "X82n1571_056:0214b13": "陽華似錦。拂袖而出。後復歸石門。信纔見。便曰。南泉",
    "X82n1571_056:0214b14": "向什麼處去也。師曰。說甚南泉。釋迦老子來也。信曰。",
    "X82n1571_056:0214b15": "不是心不是佛不是物。是什麼。師曰。劒去久矣。信曰。",
    "X82n1571_056:0214b16": "趙州無聻。師曰。龍生金鳳子。衝破碧瑠璃。信曰。古人",
    "X82n1571_056:0214b17": "與麼道過的。你別道看。師喝一喝。信曰錯。師又喝。信",
    "X82n1571_056:0214b18": "曰錯錯。師遂禮拜。信曰。放汝三十棒。乃囑曰。善自護",
    "X82n1571_056:0214b19": "持。師於是潛眾十五年。元仁宗延祐戊午。出世閩之",
    "X82n1571_056:0214b20": "天寶。帝師錫寺額。加號妙覺真空大師。復遷松溪普",
    "X82n1571_056:0214b21": "載　上堂。當陽一句。截斷根源。把住放行。全機歷落。",
    "X82n1571_056:0214b22": "坐斷千聖頂[寧*頁]。鑿開衲僧眼睛。疾照過風。奔流度刃。",
    "X82n1571_056:0214b23": "直得妙峰[跳兆+孛]跳。慧海波騰。正當恁麼時。且道。開堂祝",
    "X82n1571_056:0214b24": "聖一句。作麼生道。擊拂子曰。龍袖拂開全體現。象王",
    "X82n1571_056:0214c01": "行處絕狐蹤　小參。金剛正印。率土咸歸。佛祖鉗鎚。",
    "X82n1571_056:0214c02": "人天罔措。階梯不立。知解不存。德山棒通上徹下。臨",
    "X82n1571_056:0214c03": "濟喝絕後光前。一明一切明。一月一切用。大丈夫。秉",
    "X82n1571_056:0214c04": "吹毛劒。懸肘後符。雙放雙收。全殺全活。拈拄杖曰。鶴",
    "X82n1571_056:0214c05": "有九臯纔翥翼。馬無千里謾追風　佛誕上堂。毗藍",
    "X82n1571_056:0214c06": "園降生。八十種隨好。行作象王行。吼作獅子吼。拈拄",
    "X82n1571_056:0214c07": "杖曰。雲門大師來也。復卓一卓曰。阿爺阿爺　上堂。",
    "X82n1571_056:0214c08": "舉三聖問雪峰。透網金鱗以何為食。峰曰待汝出網",
    "X82n1571_056:0214c09": "來即向汝道。聖曰千五百人善知識話頭也不識。峰",
    "X82n1571_056:0214c10": "曰老僧住持事繁。師曰。三聖大似毒龍攪海。白浪滔",
    "X82n1571_056:0214c11": "天。若不是雪峰慣入洪波。爭得驪珠在握。擊拂子",
    "X82n1571_056:0214c12": "　謝殿主上堂。如何是佛殿裏底。悉哩蘇盧。蘇盧悉哩。",
    "X82n1571_056:0214c13": "江國春風吹不起。鷓鴣啼在深花裏。擊拂子　舉香",
    "X82n1571_056:0214c14": "嚴上樹話。頌曰。上樹未上樹。銕蛇橫古路。覿面笑呵",
    "X82n1571_056:0214c15": "呵。苦瓠連根苦　舉臨濟無位真人是什麼乾屎橛",
    "X82n1571_056:0214c16": "話。頌曰。無位真人乾屎橛。臨濟未是白拈賊。千古長",
    "X82n1571_056:0214c17": "如白練飛。一條界破青山色　舉牛過窗櫺。頭角四",
    "X82n1571_056:0214c18": "蹄都過了。因甚尾巴過不得。頌曰。浪靜風恬意轉殊。",
    "X82n1571_056:0214c19": "滿天星斗月輪孤。時人休戀一泓水。來上扁舟泛五",
    "X82n1571_056:0214c20": "湖　居三載。謝歸天寶。以嗣法善儔主寺事。順帝至",
    "X82n1571_056:0214c21": "元庚辰八月示微疾。作手書。邀諸所與遊者入山。如",
    "X82n1571_056:0214c22": "期畢至。求法施者。隨其所欲。了無倦色。正午沐浴端",
    "X82n1571_056:0214c23": "坐。書偈曰。本無來去。一句全提。紅霞穿碧落。白日遶",
    "X82n1571_056:0214c24": "須彌。擲筆而逝。壽六十三。臘四十五。全身塔于瑞雲",
    "X82n1571_056:0215a01": "院。",
    "X82n1571_056:0215a02": "杭州大慈止巖成禪師傑峰參。師曰。那裏見神見鬼",
    "X82n1571_056:0215a03": "來。峰曰。捉得賊了也。師曰。贓在甚麼處。峰一喝。師曰。",
    "X82n1571_056:0215a04": "開口合口都不是。向上道將一句來。峰曰。徧界明明",
    "X82n1571_056:0215a05": "不覆藏。師舉竹篦曰。喚作竹篦則觸。不喚作竹篦則",
    "X82n1571_056:0215a06": "背。汝喚作甚麼。峰便掀倒禪床。師打竹篦三下曰。瞎",
    "X82n1571_056:0215a07": "漢。敢來者裏捋虎鬚。峰便禮拜。隨侍三載。一日師曰。",
    "X82n1571_056:0215a08": "古人尋師擇友。不可唐喪光陰。子雖得佛祖之道。猶",
    "X82n1571_056:0215a09": "未能向上翻身。豈不聞汾陽見首山曰。萬古碧潭空",
    "X82n1571_056:0215a10": "界月。再三撈摝始應知乎。峰乃豁然。",
    "X82n1571_056:0215a11": "蒙山異禪師法嗣",
    "X82n1571_056:0215a12": "孤舟濟禪師時月庭忠居蔣山。師為第一座。竺源參",
    "X82n1571_056:0215a13": "月庭。至首座寮。師問源曰。蒙山嘗言。栽松道者。不具",
    "X82n1571_056:0215a14": "二緣而生。達磨葬熊耳後。隻履西歸。為復是神通妙",
    "X82n1571_056:0215a15": "用。是法爾如然。源曰。形神俱妙。師叱曰。不然。子他日",
    "X82n1571_056:0215a16": "當自知之。源後參無能。舉師語。能曰。為汝不解故也。",
    "X82n1571_056:0215a17": "源釋然大悟。",
    "X82n1571_056:0215a18": "袁州慈化鐵山瓊禪師十八歲出家。首參雪巖。一日",
    "X82n1571_056:0215a19": "偶頭痛。欲煎藥手提瓶子。遇覺赤鼻。曰你須是那吒",
    "X82n1571_056:0215a20": "太子。析骨還父。析肉還母。然後為父母說法始得。師",
    "X82n1571_056:0215a21": "有省。述偈曰。一莖草上現瓊樓。識破古今閒話頭。拈",
    "X82n1571_056:0215a22": "起集雲峰頂月。人前拋作百花毬。無何。巖示寂。謁東",
    "X82n1571_056:0215a23": "巖不契。復參蒙山異。屢入室呈解。異曰。只是欠在。一",
    "X82n1571_056:0215a24": "日忽觸著欠字。身心豁然。徹骨徹髓。乃跳下禪床。擒",
    "X82n1571_056:0215b01": "住異曰。我欠箇甚麼。異打三掌。師禮拜。異然之　冬",
    "X82n1571_056:0215b02": "節小參。冬至月頭。賣被買牛。冬至月尾。賣牛買被。卓",
    "X82n1571_056:0215b03": "拄杖曰。者裏無尾無頭。中道齊休。睡眼豁開。五雲現",
    "X82n1571_056:0215b04": "瑞。光風霽月。無處不周。梅綻枯枝古渡頭。風前時復",
    "X82n1571_056:0215b05": "暗香浮。雖然。向上一路。萬里崖州。何以見得。靠拄杖",
    "X82n1571_056:0215b06": "曰。休休　後示寂。塔于觀音閣後。",
    "X82n1571_056:0215b07": "太湖寬禪師法嗣",
    "X82n1571_056:0215b08": "常州宜興龍池一源永寧禪師別號虗幻子。淮東通",
    "X82n1571_056:0215b09": "州朱氏子。世為宦族。六七歲時。聞佛號。遽注耳聳聽。",
    "X82n1571_056:0215b10": "九歲懇求離俗。父母弗許。師輙不食。師淵模於廣慧",
    "X82n1571_056:0215b11": "寺。寺故淮海肇說法處。前一夕。寺眾夢迎肇。次日師",
    "X82n1571_056:0215b12": "至。識者異之。十二歲。河南王屬僧錄。給牒薙髮。尋受",
    "X82n1571_056:0215b13": "具戒。徧歷諸方。參中峰海于蘇之萬壽。復入穹窿。謁",
    "X82n1571_056:0215b14": "克翁紹。紹察師志不凡。俾掌藏。時始年十九。省覲至",
    "X82n1571_056:0215b15": "毗陵。復約明極昶於焦子山。習定五年。昶曰。藏主見",
    "X82n1571_056:0215b16": "解且如此。宜亟往見人。無滯於此。師點首應之。遂至",
    "X82n1571_056:0215b17": "淮西大湖。謁無用寬。寬門庭嚴峻。師方入門。厲聲叱",
    "X82n1571_056:0215b18": "之。師作禮於門外。久之。乃許入見。問曰。何處人。師曰",
    "X82n1571_056:0215b19": "通州。曰淮海近日盈虗若何。師曰。沃日滔天。不存涓",
    "X82n1571_056:0215b20": "滴。寬便喝出。師退。徹夜不寐。一日聞寬舉雲門須彌",
    "X82n1571_056:0215b21": "山話。聲未絕。忽有省。急趨前。寬便打曰。趙州無字作",
    "X82n1571_056:0215b22": "麼生。師遽曰。趙州狗子無佛性。萬象森羅齊乞命。無",
    "X82n1571_056:0215b23": "底藍兒盛死蛇。多添少減無虗剩。寬嗒然。由是執侍",
    "X82n1571_056:0215b24": "左右者三年。寬始以斷崖義所贊己像。親署書授師",
    "X82n1571_056:0215c01": "曰。汝緣在南。逢龍即住。遇池便居。師遂受命南還。時",
    "X82n1571_056:0215c02": "虗谷陵。元叟端。瀨翁慶。幻住本諸尊宿。各據名山。大",
    "X82n1571_056:0215c03": "展化機。師皆叩擊。無不脗合。元延祐庚申。住廣德大",
    "X82n1571_056:0215c04": "洞。洞左有實相寺。馬祖弟子澄公道場。師為起廢。時",
    "X82n1571_056:0215c05": "有宿衲無一全者。遯跡石溪。溪與洞相望。人謂廣德",
    "X82n1571_056:0215c06": "二甘露門云。至治癸亥。宜興龍池。疏請師。以名符懸",
    "X82n1571_056:0215c07": "記。欣然赴之。命曰禹門。先是。山巔有池。其深叵測。龍",
    "X82n1571_056:0215c08": "出每大水。居民苦之。師授龍三皈戒。遂不復出。居久",
    "X82n1571_056:0215c09": "復至絕巘築室。壁立如削。斵木為棧。棲板空中。足不",
    "X82n1571_056:0215c10": "越限者三年。帝師稔師道行。降號弘教普濟禪師。天",
    "X82n1571_056:0215c11": "定乙丑。遷九里寺。至順庚午。再遷李山。元統甲戌。浙",
    "X82n1571_056:0215c12": "西江東道總管。疏主常之天寧萬壽。州守敦請方應",
    "X82n1571_056:0215c13": "八年錫號本覺妙明真淨。至正壬午。復歸龍池。尋召",
    "X82n1571_056:0215c14": "入京。宣命龍光殿陞座說法。上大悅。賜金襴法衣。加",
    "X82n1571_056:0215c15": "號佛心了悟。庚子出領善權。癸卯廣德亢旱。師至。大",
    "X82n1571_056:0215c16": "雨如注。眾懇住麻蕻山慈慧菴。明高帝洪武己酉。夏",
    "X82n1571_056:0215c17": "六月示微疾。囑弟子。裁紙製內外衣。且曰。吾將逝矣。",
    "X82n1571_056:0215c18": "命移龕至絕巘。索筆書偈曰。七十八年守拙。明明一",
    "X82n1571_056:0215c19": "場敗闕。泥牛海底翻身。六月炎天飛雪。書畢。吉祥而",
    "X82n1571_056:0215c20": "逝。先一月。池水忽竭。及師順寂。噴涌異常時。緇白戀",
    "X82n1571_056:0215c21": "慕。至有然頂灼臂以供養者。茶毗。現五色光。齒牙舌",
    "X82n1571_056:0215c22": "輪皆不壞。設利無算。門人分餘骨與不壞者。就龍池",
    "X82n1571_056:0215c23": "太平齊山紫雲麻蕻五所。建塔藏焉。世壽七十八。僧",
    "X82n1571_056:0215c24": "臘六十五。有四會語錄。行世。",
    "X82n1571_056:0216a01": "重慶府縉雲山如海真禪師碧峰來參。師于地上畫",
    "X82n1571_056:0216a02": "一圓相。峰以袖拂去。師復畫一圓相。峰于中增一畫。",
    "X82n1571_056:0216a03": "又拂去。師再畫如前。峰又增一畫成十字。又拂去。師",
    "X82n1571_056:0216a04": "復畫如前。峰于十字加四隅。成卍文。又拂去。師乃總",
    "X82n1571_056:0216a05": "畫三十圓相。峰一一具答。師曰。汝今方知佛法宏勝",
    "X82n1571_056:0216a06": "如此。宜往朔方。大行吾道。",
    "X82n1571_056:0216a07": "天寧教禪師法嗣",
    "X82n1571_056:0216a08": "杭州妙果竺源水盛禪師別號無住翁。饒州樂平范",
    "X82n1571_056:0216a09": "氏子。十七依羅山常出家。尋謁月庭于蔣山。時孤舟",
    "X82n1571_056:0216a10": "居第一座。諄諄誨師不置。師每自奮。且發願曰。吾此",
    "X82n1571_056:0216a11": "生不作佛。當入無間獄。過匡廬止東林。一日夜半不",
    "X82n1571_056:0216a12": "覺如出荊棘林。洎歸羅山。默舉公案。如鏡照鏡。師自",
    "X82n1571_056:0216a13": "以為開悟。及掌藏鑰東林。閱妙喜語。有明心見性。非",
    "X82n1571_056:0216a14": "桑門事。則又復致疑。不能自釋。越五載。重會孤舟于",
    "X82n1571_056:0216a15": "蔣山。其後謁無能教。始得脫盡元妙知解。回觀從前",
    "X82n1571_056:0216a16": "所悟。宛如一夢。教撫之曰。子後當大弘吾宗也。于是",
    "X82n1571_056:0216a17": "東遊。至薦福分座說法。久之。居南巢。元天曆己巳。出",
    "X82n1571_056:0216a18": "世西湖之妙果寺　示眾。凡學道人。當洞明諸佛心",
    "X82n1571_056:0216a19": "宗。行解相應。歲久月深。具大無畏。如透水月華。萬浪",
    "X82n1571_056:0216a20": "千波。觸之不散。方始不被生死陰魔所惑　未幾。復",
    "X82n1571_056:0216a21": "還南巢。至正丁亥。戒飭徒眾。且曰。世尊有言。我今背",
    "X82n1571_056:0216a22": "痛。將入涅槃。吾其時矣。侍僧捧紙求偈。師揮叱曰。何",
    "X82n1571_056:0216a23": "以偈為。端坐而逝。世壽七十三。僧臘五十三。",
    "X82n1571_056:0216a24": "五燈全書卷第五十六"
}