{
    "T14n0454_001:0423c05": "佛說彌勒下生成佛經",
    "T14n0454_001:0423c07": "後秦龜茲國三藏鳩摩羅什譯",
    "T14n0454_001:0423c08": "大智舍利弗，能隨佛轉法輪，佛法之大將，",
    "T14n0454_001:0423c09": "憐愍眾生故，白佛言：「世尊！如前後經中說，",
    "T14n0454_001:0423c10": "彌勒當下作佛，願欲廣聞彌勒功德、神力、國",
    "T14n0454_001:0423c11": "土莊嚴之事，眾生以何施、何戒、何慧得見",
    "T14n0454_001:0423c12": "彌勒？」",
    "T14n0454_001:0423c13": "爾時，佛告舍利弗：「我今廣為汝說，當一心",
    "T14n0454_001:0423c14": "聽。舍利弗！四大海水，以漸減少，三千由旬；是",
    "T14n0454_001:0423c15": "時，閻浮提地，長十千由旬，廣八千由旬，平坦",
    "T14n0454_001:0423c16": "如鏡，名華軟草，遍覆其地；種種樹木，華果茂",
    "T14n0454_001:0423c17": "盛，其樹悉皆高三十里，城邑次比，鷄飛相及。",
    "T14n0454_001:0423c18": "人壽八萬四千歲，智慧威德，色力具足，安隱",
    "T14n0454_001:0423c19": "快樂；唯有三病：一者、便利，二者、飲食，三",
    "T14n0454_001:0423c20": "者、衰老；女人年五百歲，爾乃行嫁。",
    "T14n0454_001:0423c21": "「是時有一大城，名翅頭末，長十二由旬，廣七",
    "T14n0454_001:0423c22": "由旬，端嚴殊妙，莊嚴清淨，福德之人充滿",
    "T14n0454_001:0423c23": "其中，以福德人故，豐樂安隱。其城七寶，上",
    "T14n0454_001:0423c24": "有樓閣，戶牖軒窓，皆是眾寶，真珠羅網，彌",
    "T14n0454_001:0423c25": "覆其上；街巷道陌，廣十二里，掃灑清淨。有",
    "T14n0454_001:0423c26": "大力龍王，名曰多羅尸棄；其池近城，龍王宮",
    "T14n0454_001:0423c27": "殿在此池中；常於夜半，降微細雨，用淹塵",
    "T14n0454_001:0423c28": "土，其地潤澤，譬若油塗，行人來往，無有",
    "T14n0454_001:0423c29": "塵坌。時世人民，福德所致，巷陌處處，有",
    "T14n0454_001:0424a01": "明珠柱，皆高十里，其光明曜，晝夜無異，燈",
    "T14n0454_001:0424a02": "燭之明，不復為用；城邑舍宅，及諸里巷，乃至",
    "T14n0454_001:0424a03": "無有細微土塊，純以金沙覆地，處處皆有",
    "T14n0454_001:0424a04": "金銀之聚。有大夜叉神，名跋陀波羅賒塞",
    "T14n0454_001:0424a05": "迦(秦言善教)，常護此城，掃除清淨；若有便利不",
    "T14n0454_001:0424a06": "淨，地裂受之，受已還合。人命將終，自然行",
    "T14n0454_001:0424a07": "詣塚間而死。時世安樂，無有怨賊劫竊之",
    "T14n0454_001:0424a08": "患；城邑聚落，無閉門者，亦無衰惱、水火",
    "T14n0454_001:0424a09": "刀兵，及諸饑饉、毒害之難。人常慈心，恭敬和",
    "T14n0454_001:0424a10": "順，調伏諸根，語言謙遜。「舍利弗！我今為汝，",
    "T14n0454_001:0424a11": "粗略說彼國界城邑富樂之事。其諸園林，池",
    "T14n0454_001:0424a12": "泉之中，自然而有八功德水，青、紅、赤、白、雜",
    "T14n0454_001:0424a13": "色蓮花，遍覆其上。其池四邊，四寶階道，眾",
    "T14n0454_001:0424a14": "鳥和集，鵝、鴨、鴛鴦、孔雀、翡翠、鸚鵡、舍",
    "T14n0454_001:0424a15": "利、鳩那羅、耆婆耆婆等，諸妙音鳥，常在其",
    "T14n0454_001:0424a16": "中，復有異類妙音之鳥，不可稱數。果樹香",
    "T14n0454_001:0424a17": "樹，充滿國內。爾時閻浮提中，常有好香，譬",
    "T14n0454_001:0424a18": "如香山，流水美好，味甘除患，雨澤隨時，穀",
    "T14n0454_001:0424a19": "稼滋茂，不生草穢，一種七穫，用功甚少，",
    "T14n0454_001:0424a20": "所收甚多，食之香美，氣力充實。",
    "T14n0454_001:0424a21": "「其國爾時，有轉輪王，名曰蠰佉，有四種兵，",
    "T14n0454_001:0424a22": "不以威武治四天下。其王千子，勇健多力，",
    "T14n0454_001:0424a23": "能破怨敵。王有七寶：金輪寶、象寶、馬寶、珠寶、",
    "T14n0454_001:0424a24": "女寶、主藏寶、主兵寶。又其國土，有七寶臺，舉",
    "T14n0454_001:0424a25": "高千丈，千頭千輪，廣六十丈。又有四大藏，一",
    "T14n0454_001:0424a26": "一大藏，各有四億小藏圍繞：伊勒鉢大藏在",
    "T14n0454_001:0424a27": "乾陀羅國、般軸迦大藏在彌緹羅國、賓伽",
    "T14n0454_001:0424a28": "羅大藏在須羅吒國、蠰佉大藏在波羅捺國；",
    "T14n0454_001:0424a29": "此四大藏，縱廣千由旬，滿中珍寶，各有四億",
    "T14n0454_001:0424b01": "小藏附之；有四大龍王，各自守護。此四大",
    "T14n0454_001:0424b02": "藏及諸小藏，自然踊出，形如蓮華，無央數",
    "T14n0454_001:0424b03": "人，皆共往觀。是時眾寶，無守護者，眾人見",
    "T14n0454_001:0424b04": "之，心不貪著，棄之於地，猶如瓦石、草木、土",
    "T14n0454_001:0424b05": "塊。時人見者，皆生厭心，而作是念：往昔",
    "T14n0454_001:0424b06": "眾生，為此寶故，共相殘害，更相偷劫、欺誑、妄",
    "T14n0454_001:0424b07": "語，令生死罪緣，展轉增長。翅頭末城，眾寶",
    "T14n0454_001:0424b08": "羅網，彌覆其上，寶鈴莊嚴，微風吹動，其聲",
    "T14n0454_001:0424b09": "和雅，如扣鐘磬。",
    "T14n0454_001:0424b10": "「其城中有大婆羅門主，名曰妙梵；婆羅門女，",
    "T14n0454_001:0424b11": "名曰梵摩波提；彌勒託生，以為父母，身紫",
    "T14n0454_001:0424b12": "金色，三十二相，眾生視之，無有厭足，身力",
    "T14n0454_001:0424b13": "無量，不可思議，光明照曜，無所障礙，日月",
    "T14n0454_001:0424b14": "火珠，都不復現；身長千尺，胸廣三十丈，面長",
    "T14n0454_001:0424b15": "十二丈四尺，身體具足，端正無比，成就相好，",
    "T14n0454_001:0424b16": "如鑄金像，肉眼清淨，見十由旬，常光四照，",
    "T14n0454_001:0424b17": "面百由旬，日月火珠，光不復現，但有佛光，",
    "T14n0454_001:0424b18": "微妙第一。",
    "T14n0454_001:0424b19": "「彌勒菩薩，觀世五欲，致患甚多，眾生沈沒，在",
    "T14n0454_001:0424b20": "大生死，甚可憐愍；自以如是正念觀故，",
    "T14n0454_001:0424b21": "不樂在家。時蠰佉王，共諸大臣，持此寶臺，",
    "T14n0454_001:0424b22": "奉上彌勒；彌勒受已，施諸婆羅門；婆羅門受",
    "T14n0454_001:0424b23": "已，即便毀壞，各共分之。彌勒菩薩，見此妙臺，",
    "T14n0454_001:0424b24": "須臾無常，知一切法，皆亦磨滅；修無常想，",
    "T14n0454_001:0424b25": "出家學道，坐於龍華菩提樹下，樹莖枝葉，",
    "T14n0454_001:0424b26": "高五十里，即以出家日，得阿耨多羅三藐",
    "T14n0454_001:0424b27": "三菩提。爾時，諸天龍神王，不現其身，而",
    "T14n0454_001:0424b28": "雨華香，供養於佛；三千大千世界，皆大震",
    "T14n0454_001:0424b29": "動，佛身出光，照無量國，應可度者，皆得",
    "T14n0454_001:0424c01": "見佛。",
    "T14n0454_001:0424c02": "「爾時，人民各作是念：『雖復千萬億歲，受五欲",
    "T14n0454_001:0424c03": "樂，不能得免，三惡道苦，妻子財產，所不能",
    "T14n0454_001:0424c04": "救，世間無常，命難久保；我等今者，宜於佛",
    "T14n0454_001:0424c05": "法，修行梵行。』作是念已，出家學道。時蠰佉",
    "T14n0454_001:0424c06": "王，亦共八萬四千大臣，恭敬圍繞，出家學道；",
    "T14n0454_001:0424c07": "復有八萬四千諸婆羅門，聰明大智，於佛法",
    "T14n0454_001:0424c08": "中，亦共出家；復有長者，名須達那，今須",
    "T14n0454_001:0424c09": "達長者是，是人亦與八萬四千人，俱共出",
    "T14n0454_001:0424c10": "家；復有梨師達多、富蘭那兄弟，亦與八萬",
    "T14n0454_001:0424c11": "四千人出家；復有二大臣，一名栴檀，二",
    "T14n0454_001:0424c12": "名須曼，王所愛重，亦與八萬四千人俱，",
    "T14n0454_001:0424c13": "於佛法中出家；蠰佉王寶女，名舍彌婆帝，",
    "T14n0454_001:0424c14": "今之毘舍佉是也，亦與八萬四千婇女，俱共",
    "T14n0454_001:0424c15": "出家；蠰佉王太子，名曰天色，今提婆娑那",
    "T14n0454_001:0424c16": "是，亦與八萬四千人，俱共出家；彌勒佛親",
    "T14n0454_001:0424c17": "族，婆羅門子，名須摩提，利根智慧，今欝多",
    "T14n0454_001:0424c18": "羅是，亦與八萬四千人俱，於佛法中出",
    "T14n0454_001:0424c19": "家。如是等無量千萬億眾，見世苦惱，皆於",
    "T14n0454_001:0424c20": "彌勒佛法中出家。",
    "T14n0454_001:0424c21": "「爾時彌勒佛，見諸大眾，作是念言：『今諸人",
    "T14n0454_001:0424c22": "等，不以生天樂故，亦復不為今世樂故，",
    "T14n0454_001:0424c23": "來至我所，但為涅槃常樂因緣。是諸人等，皆",
    "T14n0454_001:0424c24": "於佛法中，種諸善根，釋迦牟尼佛遣來付",
    "T14n0454_001:0424c25": "我，是故今者，皆至我所，我今受之。是諸",
    "T14n0454_001:0424c26": "人等，或以讀誦，分別決定，修妬路、毘尼、阿毘",
    "T14n0454_001:0424c27": "曇藏，修諸功德，來至我所。或以衣、食施",
    "T14n0454_001:0424c28": "人，持戒智慧，修此功德，來至我所。或以",
    "T14n0454_001:0424c29": "幡蓋、華香，供養於佛，修此功德，來至我所。",
    "T14n0454_001:0425a01": "或以布施、持齋，修習慈心，行此功德，來至",
    "T14n0454_001:0425a02": "我所。或為苦惱眾生，令其得樂，修此功德，",
    "T14n0454_001:0425a03": "來至我所。或以持戒、忍辱，修清淨慈，以此",
    "T14n0454_001:0425a04": "功德，來至我所。或以施僧常食，齋講設會",
    "T14n0454_001:0425a05": "供養飯食，修此功德，來至我所。或以持戒、",
    "T14n0454_001:0425a06": "多聞，修行禪定，無漏智慧，以此功德，來至",
    "T14n0454_001:0425a07": "我所。或以起塔、供養舍利，以此功德，來",
    "T14n0454_001:0425a08": "至我所。善哉釋迦牟尼佛！能善教化如是等",
    "T14n0454_001:0425a09": "百千萬億眾生，令至我所。』「彌勒佛如是",
    "T14n0454_001:0425a10": "三稱讚釋迦牟尼佛，然後說法，而作是言：『汝",
    "T14n0454_001:0425a11": "等眾生，能為難事，於彼惡世，貪欲、瞋恚、愚癡、",
    "T14n0454_001:0425a12": "迷惑、短命人中，能修持戒，作諸功德，甚為",
    "T14n0454_001:0425a13": "希有。爾時眾生，不識父母；沙門、婆羅門，不",
    "T14n0454_001:0425a14": "知道法，互相惱害，近刀兵劫，深著五欲，",
    "T14n0454_001:0425a15": "嫉妬諂曲，佞濁邪偽，無憐愍心，更相殺害，",
    "T14n0454_001:0425a16": "食肉飲血。汝等能於其中，修行善事，是",
    "T14n0454_001:0425a17": "為希有。善哉釋迦牟尼佛！以大悲心，能",
    "T14n0454_001:0425a18": "於苦惱眾生之中，說誠實語，示我當來，度",
    "T14n0454_001:0425a19": "脫汝等；如是之師，甚為難遇，深心憐愍，",
    "T14n0454_001:0425a20": "惡世眾生，救拔苦惱，令得安隱。釋迦牟尼",
    "T14n0454_001:0425a21": "佛，為汝等故，以頭布施，割截耳、鼻、手足、支",
    "T14n0454_001:0425a22": "體、受諸苦惱、以利汝等。』「彌勒佛如是開",
    "T14n0454_001:0425a23": "導，安慰無量眾生，令其歡喜，然後說法；",
    "T14n0454_001:0425a24": "福德之人，充滿其中，恭敬信受，渴仰大",
    "T14n0454_001:0425a25": "師，各欲聞法，皆作是念：『五欲不淨，眾苦",
    "T14n0454_001:0425a26": "之本，又能除捨憂慼愁惱，知苦樂法皆是",
    "T14n0454_001:0425a27": "無常。』彌勒佛觀察，時會大眾，心淨調柔，為",
    "T14n0454_001:0425a28": "說四諦，聞者同時得涅槃道。",
    "T14n0454_001:0425a29": "「爾時彌勒佛於華林園，其園縱廣，一百由旬，",
    "T14n0454_001:0425b01": "大眾滿中；初會說法，九十六億人得阿羅",
    "T14n0454_001:0425b02": "漢；第二大會說法，九十四億人得阿羅漢；",
    "T14n0454_001:0425b03": "第三大會說法，九十二億人得阿羅漢。彌勒",
    "T14n0454_001:0425b04": "佛既轉法輪，度天人已，將諸弟子，入城乞",
    "T14n0454_001:0425b05": "食。無量淨居天眾，恭敬從佛，入翅頭末城。",
    "T14n0454_001:0425b06": "當入城時，現種種神力，無量變現。釋提桓",
    "T14n0454_001:0425b07": "因與欲界諸天，梵天王與色界諸天，作百",
    "T14n0454_001:0425b08": "千伎樂，歌詠佛德，雨天諸華，栴檀末香，供",
    "T14n0454_001:0425b09": "養於佛；街巷道陌，竪諸幡蓋，燒眾名香，其",
    "T14n0454_001:0425b10": "煙如雲。世尊入城時，大梵天王釋提桓因，",
    "T14n0454_001:0425b11": "合掌恭敬以偈讚曰：",
    "T14n0454_001:0425b12": "「『正遍知者兩足尊，　　天人世間無與等，",
    "T14n0454_001:0425b13": "　　十力世尊甚希有，　　無上最勝良福田；",
    "T14n0454_001:0425b14": "　　其供養者生天上，　　稽首無比大精進。』",
    "T14n0454_001:0425b15": "「爾時天人羅剎等，見大力魔，佛降伏之，千萬",
    "T14n0454_001:0425b16": "億無量眾生，皆大歡喜，合掌唱言：『甚為希",
    "T14n0454_001:0425b17": "有！甚為希有！如來神力，功德具足，不可思議。』",
    "T14n0454_001:0425b18": "是時，天人以種種雜色蓮花，及曼陀羅花，散",
    "T14n0454_001:0425b19": "佛前地，積至于膝，諸天空中，作百千伎樂，",
    "T14n0454_001:0425b20": "歌歎佛德。爾時，魔王於初夜、後夜，覺諸人",
    "T14n0454_001:0425b21": "民，作如是言：『汝等既得人身，值遇好時，",
    "T14n0454_001:0425b22": "不應竟夜，眠睡覆心；汝等若立、若坐，常勤",
    "T14n0454_001:0425b23": "精進正念，諦觀五陰，無常、苦、空、無我。汝等",
    "T14n0454_001:0425b24": "勿為放逸，不行佛教，若起惡業，後必致",
    "T14n0454_001:0425b25": "悔。』時街巷男女，皆効此語言：『汝等勿為",
    "T14n0454_001:0425b26": "放逸，不行佛教，若起惡業，後必有悔；當勤",
    "T14n0454_001:0425b27": "方便，精進求道，莫失法利，而徒生徒死也；",
    "T14n0454_001:0425b28": "如是大師，拔苦惱者，甚為難遇，堅固精進，",
    "T14n0454_001:0425b29": "當得常樂涅槃。』「爾時，彌勒佛諸弟子，普皆端",
    "T14n0454_001:0425c01": "正，威儀具足，厭生老病死，多聞廣學，守護",
    "T14n0454_001:0425c02": "法藏，行於禪定，得離諸欲，如鳥出[穀-禾+卵]。爾",
    "T14n0454_001:0425c03": "時，彌勒佛欲往長老大迦葉所，即與四眾",
    "T14n0454_001:0425c04": "俱，就耆闍崛山，於山頂上，見大迦葉。時男",
    "T14n0454_001:0425c05": "女大眾，心皆驚怪。彌勒佛讚言：『大迦葉比丘，",
    "T14n0454_001:0425c06": "是釋迦牟尼佛大弟子，釋迦牟尼佛於大眾",
    "T14n0454_001:0425c07": "中，常所讚歎，頭陀第一；通達禪定解脫三",
    "T14n0454_001:0425c08": "昧，是人雖有大神力，而無高心，能令眾",
    "T14n0454_001:0425c09": "生，得大歡喜，常愍下賤、貧惱眾生，救拔",
    "T14n0454_001:0425c10": "苦惱，令得安隱。』彌勒佛讚大迦葉骨身言：",
    "T14n0454_001:0425c11": "『善哉大神德，釋師子大弟子大迦葉，於彼惡",
    "T14n0454_001:0425c12": "世，能修其心。』爾時人眾，見大迦葉為彌",
    "T14n0454_001:0425c13": "勒佛所讚，百千億人，因是事已，厭世得",
    "T14n0454_001:0425c14": "道；是諸人等，念釋迦牟尼佛，於惡世中，教",
    "T14n0454_001:0425c15": "化無量眾生，令得具六神通，成阿羅漢。",
    "T14n0454_001:0425c16": "爾時，說法之處，廣八十由旬，長百由旬；其中",
    "T14n0454_001:0425c17": "人眾，若坐若立，若近若遠，各各自見佛在其",
    "T14n0454_001:0425c18": "前，獨為說法。「彌勒佛住世六萬歲，憐愍眾",
    "T14n0454_001:0425c19": "生，令得法眼；滅度之後，法住於世，亦六萬",
    "T14n0454_001:0425c20": "歲。汝等宜應精進，發清淨心，起諸善業，得",
    "T14n0454_001:0425c21": "見世間燈明彌勒佛身，必無疑也。」佛說是",
    "T14n0454_001:0425c22": "經已，舍利弗等歡喜受持。",
    "T14n0454_001:0425c23": "佛說彌勒下生成佛經"
}