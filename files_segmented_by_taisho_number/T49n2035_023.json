{
    "T49n2035_023:0247a24": "佛祖統紀卷第二十三",
    "T49n2035_023:0247a26": "宋景定四明東湖沙門志盤撰",
    "T49n2035_023:0247a27": "9 歷代傳教表歷代傳教表第九",
    "T49n2035_023:0247a28": "北齊悟一心三智之旨。以授南岳。南岳修",
    "T49n2035_023:0247a29": "之以授智者。智者始以五時八教開張一",
    "T49n2035_023:0247b01": "化。而歸宗於法華本迹之妙。既發其解必",
    "T49n2035_023:0247b02": "立之行。於是說己心中所行。以示一心三",
    "T49n2035_023:0247b03": "智之證。載之文字。用以印心。以教後世。自",
    "T49n2035_023:0247b04": "北齊上法龍猛。下逮法智。為十七世。作歷",
    "T49n2035_023:0247b05": "代傳教表。",
    "T49n2035_023:0247b06": "梁",
    "T49n2035_023:0247b07": "武帝蕭衍受齊禪都建康稱南朝天監元年壬辰盡十八年",
    "T49n2035_023:0247b08": "普通元年庚子盡七年大通元年丁未盡八年",
    "T49n2035_023:0247b09": "大同元年丁卯盡十二年大同中。二祖文禪師。於北",
    "T49n2035_023:0247b10": "朝河南。為思禪師說三觀。當東魏孝靜",
    "T49n2035_023:0247b11": "帝天平間。",
    "T49n2035_023:0247b12": "太清元年丁卯盡三年",
    "T49n2035_023:0247b13": "簡文帝綱武帝第三子天寶元年庚午盡二年",
    "T49n2035_023:0247b14": "元帝繹武帝第七子承聖元年壬申盡三年",
    "T49n2035_023:0247b15": "敬帝方智元帝第九子紹泰元年乙亥",
    "T49n2035_023:0247b16": "太平元年丙子",
    "T49n2035_023:0247b17": "陳",
    "T49n2035_023:0247b18": "武帝陳󰊉先受梁禪都建康永定元年丁丑盡三年",
    "T49n2035_023:0247b19": "文帝蒨武帝兄始興王子",
    "T49n2035_023:0247b20": "天嘉元年庚辰盡六年三祖思禪師於北朝光州",
    "T49n2035_023:0247b21": "大蘇山。為顗禪師。說四安樂行。示普",
    "T49n2035_023:0247b22": "賢道場。當北齊廢帝乾明元年。",
    "T49n2035_023:0247b23": "天康元年丙戌",
    "T49n2035_023:0247b24": "廢帝伯宗文帝二子",
    "T49n2035_023:0247b25": "光大元年丁亥盡二年二年。思禪師。為南岳帝",
    "T49n2035_023:0247b26": "君授戒法。",
    "T49n2035_023:0247b27": "宣帝頊始興王第二子",
    "T49n2035_023:0247b28": "大建元年己丑盡十四年四祖顗禪師。於金陵瓦官",
    "T49n2035_023:0247c01": "寺為儀同沈君理僕射徐陵等開法華",
    "T49n2035_023:0247c02": "經題。一夏開釋大義。白馬敬韶等咸北",
    "T49n2035_023:0247c03": "面受業。自此後常講大智度論。說次",
    "T49n2035_023:0247c04": "第禪門。及為尚書毛喜說六妙門。",
    "T49n2035_023:0247c05": "大建中南岳思禪師。為海東玄光法師說",
    "T49n2035_023:0247c06": "法華安樂行。歸國演教。為高麗東國",
    "T49n2035_023:0247c07": "傳教之始。",
    "T49n2035_023:0247c08": "大建九年六月二十二日。南岳禪師示寂。",
    "T49n2035_023:0247c09": "少帝叔寶宣帝長子至德元年癸卯盡四年",
    "T49n2035_023:0247c10": "至德三年。詔瓦官顗禪師。赴太極殿開",
    "T49n2035_023:0247c11": "大智度論題。仁王般若經題。還靈曜寺",
    "T49n2035_023:0247c12": "就講。時百座居左。五等居右。慧曠慧",
    "T49n2035_023:0247c13": "辯。皆奉勅難問。天子臨筵聽法。百僚",
    "T49n2035_023:0247c14": "盡敬。",
    "T49n2035_023:0247c15": "至德四年。詔迎顗禪師。居光宅寺。帝幸",
    "T49n2035_023:0247c16": "寺聽講仁王。躬禮三拜。",
    "T49n2035_023:0247c17": "禎明元年丁未盡三年顗禪師。於光宅講法華",
    "T49n2035_023:0247c18": "經。章安預聽。",
    "T49n2035_023:0247c19": "隋",
    "T49n2035_023:0247c20": "文帝楊堅相周靜帝受禪都長安開皇十年庚戌是年陳亡始稱正統盡二十一年",
    "T49n2035_023:0247c21": "開皇十一年。晉王總管揚州。迎顗禪師",
    "T49n2035_023:0247c22": "於大聽事。設千僧齋授菩薩戒。師名",
    "T49n2035_023:0247c23": "晉王為總持王。上師號稱智者。",
    "T49n2035_023:0247c24": "開皇十二年。智者禪師於荊州當陽玉泉",
    "T49n2035_023:0247c25": "山為關王父子授戒。",
    "T49n2035_023:0247c26": "開皇十三年。智者禪師。於玉泉說法華",
    "T49n2035_023:0247c27": "玄義。章安預聽。",
    "T49n2035_023:0247c28": "開皇十四年。智者禪師。於玉泉說摩訶",
    "T49n2035_023:0247c29": "止觀。章安預聽。是年過岳陽為刺史",
    "T49n2035_023:0248a01": "王宣武授大乘戒法。為學士曇捷等",
    "T49n2035_023:0248a02": "講金光明經。",
    "T49n2035_023:0248a03": "開皇十五年七月。智者禪師。至揚州禪眾",
    "T49n2035_023:0248a04": "寺。以所著淨名義疏。奉上晉王。九月",
    "T49n2035_023:0248a05": "辭歸天台。",
    "T49n2035_023:0248a06": "開皇十七年九月。智者禪師。於天台佛隴",
    "T49n2035_023:0248a07": "為諸弟子口授觀心論。十一月。於石",
    "T49n2035_023:0248a08": "城寺為弟子說十如。四不生。十法界。",
    "T49n2035_023:0248a09": "三觀。四無量心。四悉檀。四諦。十二因",
    "T49n2035_023:0248a10": "緣。六波羅密。一一法門。是月二十四日。",
    "T49n2035_023:0248a11": "示寂於石城彌勒石佛像前。",
    "T49n2035_023:0248a12": "仁壽元年辛酉盡四年",
    "T49n2035_023:0248a13": "煬帝廣文帝第二子大業元年乙丑盡十二年",
    "T49n2035_023:0248a14": "恭帝隋煬帝子義寧元年丁丑盡一年",
    "T49n2035_023:0248a15": "五祖章安禪師。於天台國清寺為法華",
    "T49n2035_023:0248a16": "威禪師。說止觀心要。",
    "T49n2035_023:0248a17": "唐",
    "T49n2035_023:0248a18": "高祖李淵受隋禪都長安武德元年戊寅盡九年",
    "T49n2035_023:0248a19": "太宗世民高祖次子貞觀元年丁亥盡二十三年",
    "T49n2035_023:0248a20": "貞觀六年八月七日章安禪師。於國清寺。",
    "T49n2035_023:0248a21": "示寂",
    "T49n2035_023:0248a22": "貞觀二十年。召法華威禪師。授朝散大夫",
    "T49n2035_023:0248a23": "引駕四大師。",
    "T49n2035_023:0248a24": "高宗治太宗第九子永徽元年庚戌盡六年",
    "T49n2035_023:0248a25": "永徽六年。召天宮威禪師。授朝散大夫引",
    "T49n2035_023:0248a26": "駕四大師。與法華同職位。",
    "T49n2035_023:0248a27": "顯慶元年丙辰盡五年龍朔元年辛酉盡三年",
    "T49n2035_023:0248a28": "麟德元年甲子盡二年乾封元年丙寅盡二年",
    "T49n2035_023:0248b01": "總章元年戊辰盡二年咸亨元年庚午盡四年",
    "T49n2035_023:0248b02": "上元元年甲戌盡二年儀鳳元年丙子盡三年",
    "T49n2035_023:0248b03": "調露元年己卯永隆元年庚辰",
    "T49n2035_023:0248b04": "十一月二十八日。法華禪師。示寂。",
    "T49n2035_023:0248b05": "開耀元年辛巳永淳元年壬午",
    "T49n2035_023:0248b06": "弘道元年癸未",
    "T49n2035_023:0248b07": "則天高后武氏高宗之后廢太子為廬陵王臨朝稱制光宅元年甲申",
    "T49n2035_023:0248b08": "垂拱元年乙酉盡四年永昌元年己丑",
    "T49n2035_023:0248b09": "載初元年庚寅二年如意元年壬辰盡二年",
    "T49n2035_023:0248b10": "如意二年。七祖天宮禪師。於東陽天宮為",
    "T49n2035_023:0248b11": "左溪朗禪師說止觀。",
    "T49n2035_023:0248b12": "延載元年甲午證聖元年乙未",
    "T49n2035_023:0248b13": "萬歲通天元年丙申",
    "T49n2035_023:0248b14": "神功元年丁酉聖歷元年戊戌盡二年",
    "T49n2035_023:0248b15": "久視元年庚子長安元年辛丑盡四年",
    "T49n2035_023:0248b16": "中宗顯高宗第七子母武后嘗廢為廬陵王神龍元年乙巳盡二年",
    "T49n2035_023:0248b17": "景龍元年丁未盡三年",
    "T49n2035_023:0248b18": "睿宗旦高宗第八子景雲元年庚戌盡二年",
    "T49n2035_023:0248b19": "先天元年壬子",
    "T49n2035_023:0248b20": "玄宗隆基睿宗第三子開元元年癸丑盡二十九年",
    "T49n2035_023:0248b21": "開元十八年。八祖左溪禪師。於東陽左溪",
    "T49n2035_023:0248b22": "為荊溪然禪師說止觀。是年新羅法融",
    "T49n2035_023:0248b23": "等。傳教歸國。",
    "T49n2035_023:0248b24": "天寶元年壬午盡十四年天寶十三年九月十",
    "T49n2035_023:0248b25": "九日。左溪禪師示寂。",
    "T49n2035_023:0248b26": "肅宗亨玄宗第三子至德元年丙申盡二年",
    "T49n2035_023:0248b27": "乾元元年戊戌盡二年上元元年庚子盡二年",
    "T49n2035_023:0248b28": "寶應元年壬寅",
    "T49n2035_023:0248c01": "代宗豫肅宗長子廣德元年癸卯盡二年",
    "T49n2035_023:0248c02": "永泰元年乙巳大歷元年丙午盡十四年",
    "T49n2035_023:0248c03": "大歷中。九祖荊溪禪師。於天台佛隴為",
    "T49n2035_023:0248c04": "邃法師說止觀。",
    "T49n2035_023:0248c05": "德宗适代宗長子建中元年庚申盡四年",
    "T49n2035_023:0248c06": "建中三年二月五日。荊溪禪師於佛隴示",
    "T49n2035_023:0248c07": "寂。",
    "T49n2035_023:0248c08": "興元元年甲子貞元元年乙丑盡廿一年",
    "T49n2035_023:0248c09": "貞元中。十祖邃法師。於國清。為修法師",
    "T49n2035_023:0248c10": "說止觀。",
    "T49n2035_023:0248c11": "順宗誦德宗長子永貞元年",
    "T49n2035_023:0248c12": "邃法師於國清為日本最澄說止觀。",
    "T49n2035_023:0248c13": "盡寫一宗論疏以歸。為日本傳教之始。",
    "T49n2035_023:0248c14": "憲宗純順宗長子元和元年丙戌盡十五年",
    "T49n2035_023:0248c15": "穆宗恒憲宗第三子長慶元年辛丑盡四年",
    "T49n2035_023:0248c16": "敬宗湛穆宗長子寶歷元年乙巳盡二年",
    "T49n2035_023:0248c17": "文宗昂穆宗次子大和元年丁未盡九年",
    "T49n2035_023:0248c18": "大和中。十一祖修法師。於禪林。為外法",
    "T49n2035_023:0248c19": "師說止觀。開成元年丙辰盡五年",
    "T49n2035_023:0248c20": "武宗炎穆宗第五子會昌元年辛酉盡六年",
    "T49n2035_023:0248c21": "會昌六年詔毀天下佛寺沙汰僧尼。",
    "T49n2035_023:0248c22": "宣宗忱憲宗十三子。武宗欲加害。遂逃難為沙門依齊安師。武宗崩群臣迎入京。即帝位",
    "T49n2035_023:0248c23": "大中元年丁卯盡十三年詔復會昌所廢寺院。",
    "T49n2035_023:0248c24": "懿宗催宣宗長子咸通元年庚辰盡十四年",
    "T49n2035_023:0248c25": "僖宗溪懿宗第五子乾符元年甲午盡六年",
    "T49n2035_023:0248c26": "乾符中十二祖外法師於國清為琇法師",
    "T49n2035_023:0248c27": "說止觀。",
    "T49n2035_023:0249a01": "廣明元年庚子中和元年辛丑盡四年",
    "T49n2035_023:0249a02": "光啟元年乙巳盡三年文德元年戊申",
    "T49n2035_023:0249a03": "昭宗曄懿宗第七子龍紀元年己酉",
    "T49n2035_023:0249a04": "十二祖琇法師於國清為竦法師說止",
    "T49n2035_023:0249a05": "觀法門。",
    "T49n2035_023:0249a06": "大順元年庚戌盡二年景福元年壬子盡三年",
    "T49n2035_023:0249a07": "乾寧元年甲寅盡四年光化元年戊午盡三年",
    "T49n2035_023:0249a08": "天復元年辛酉盡四年",
    "T49n2035_023:0249a09": "景宗祝昭宗第九子天祐元年甲子盡三年",
    "T49n2035_023:0249a10": "梁五代",
    "T49n2035_023:0249a11": "太祖朱溫受唐禪都洛陽開平元年丁卯盡四年",
    "T49n2035_023:0249a12": "乾化元年辛未盡二年",
    "T49n2035_023:0249a13": "末帝瑱太祖第四子乾化三年癸酉盡二年",
    "T49n2035_023:0249a14": "貞明元年乙亥盡六年龍德元年辛巳盡二年",
    "T49n2035_023:0249a15": "唐",
    "T49n2035_023:0249a16": "莊宗李存勗破梁即位都洛陽同光元年癸未盡三年",
    "T49n2035_023:0249a17": "明宗亶本屈突部人賜姓李氏為莊宗昆弟天成元年丙戌盡四年",
    "T49n2035_023:0249a18": "長興元年庚寅盡四年",
    "T49n2035_023:0249a19": "末帝從珣本姓王明宗養子清泰元年甲午盡二年",
    "T49n2035_023:0249a20": "晉",
    "T49n2035_023:0249a21": "高祖石敬塘滅唐即位都汴天福元年丙申盡六年",
    "T49n2035_023:0249a22": "天福中十四祖竦法師於國清為寂法師",
    "T49n2035_023:0249a23": "說止觀。",
    "T49n2035_023:0249a24": "少帝厘貴高祖從子天福七年壬寅盡二年",
    "T49n2035_023:0249a25": "開運元年甲辰盡三年",
    "T49n2035_023:0249a26": "漢",
    "T49n2035_023:0249a27": "高祖劉知遠。晉少帝為契丹所虜。中原無主遂即位於晉陽。仍用晉年號。都汴",
    "T49n2035_023:0249b01": "天福十二年丁未",
    "T49n2035_023:0249b02": "隱帝承祐高祖猶子乾祐元年戊申盡三年",
    "T49n2035_023:0249b03": "周",
    "T49n2035_023:0249b04": "太祖郭令威受漢禪都汴廣順元年辛亥盡三年",
    "T49n2035_023:0249b05": "世宗榮太祖后柴氏之姪受遺制即帝位顯德元年甲寅盡五年",
    "T49n2035_023:0249b06": "恭帝崇訓世宗子顯德六年己未",
    "T49n2035_023:0249b07": "宋",
    "T49n2035_023:0249b08": "太祖受周禪都汴京建隆元年庚申盡三年",
    "T49n2035_023:0249b09": "吳越王錢俶。遣使往高麗日本。求遺逸教",
    "T49n2035_023:0249b10": "乘論疏。",
    "T49n2035_023:0249b11": "建隆二年。高麗國。遣沙門諦觀。持天台",
    "T49n2035_023:0249b12": "論疏至螺溪乾德元年癸亥盡五年。",
    "T49n2035_023:0249b13": "十五祖螺溪寂法師。為通法師說止觀法",
    "T49n2035_023:0249b14": "門。",
    "T49n2035_023:0249b15": "開寶元年戊辰盡八年",
    "T49n2035_023:0249b16": "太宗太平興國元年丙子盡八年",
    "T49n2035_023:0249b17": "太平興國四年。十六祖寶雲通法師。為四",
    "T49n2035_023:0249b18": "明禮法師。說止觀諸大乘法。",
    "T49n2035_023:0249b19": "雍熙元年甲申盡四年雍熙四年十一月四日",
    "T49n2035_023:0249b20": "螺溪法師示寂。端拱元年戊子盡二年",
    "T49n2035_023:0249b21": "十月二十一日寶雲法師示寂。",
    "T49n2035_023:0249b22": "淳化元年庚寅盡五年至道元年乙未盡三年",
    "T49n2035_023:0249b23": "真宗咸平元年戊戌盡六年",
    "T49n2035_023:0249b24": "咸平六年。十七祖法智法師。於南湖保恩",
    "T49n2035_023:0249b25": "答日本源信。信問目二十七條。",
    "T49n2035_023:0249b26": "景德元年甲辰盡四年撰指要鈔。成出別理隨緣",
    "T49n2035_023:0249b27": "二十問。以攻繼齊指濫之失。",
    "T49n2035_023:0249b28": "景德四年。遣本如持十義書二百問。上",
    "T49n2035_023:0249c01": "錢唐昭師。以救光明玄不立觀心之失。",
    "T49n2035_023:0249c02": "大中祥符元年戊申盡九年",
    "T49n2035_023:0249c03": "大中祥符三年。賜保恩改額延慶。同異聞",
    "T49n2035_023:0249c04": "師。作誡誓辭二篇。俾為長講天台宗教",
    "T49n2035_023:0249c05": "之所。",
    "T49n2035_023:0249c06": "大中祥符七年。撰觀經融心解。",
    "T49n2035_023:0249c07": "天禧元年丁巳盡五年與十僧。修法華懺。期滿",
    "T49n2035_023:0249c08": "三年。焚身供法。以公私勸止不獲如",
    "T49n2035_023:0249c09": "願。述消伏三用。以破孤山闡義鈔之",
    "T49n2035_023:0249c10": "非。",
    "T49n2035_023:0249c11": "天禧四年。駙馬李遵勗。奏賜法智大師。宣",
    "T49n2035_023:0249c12": "旨令住世演教。不許遺身。",
    "T49n2035_023:0249c13": "天禧五年。主上遣內侍俞源清。宣旨就",
    "T49n2035_023:0249c14": "寺。修法華懺三日。為述修懺要旨以",
    "T49n2035_023:0249c15": "答聖意。是歲撰觀音別行玄記。觀經妙",
    "T49n2035_023:0249c16": "宗鈔皆成。",
    "T49n2035_023:0249c17": "乾興元年壬戌",
    "T49n2035_023:0249c18": "仁宗",
    "T49n2035_023:0249c19": "天聖元年癸亥盡九年撰光明續遺記成。",
    "T49n2035_023:0249c20": "天聖三年。先是天禧初。詔天下立放生",
    "T49n2035_023:0249c21": "池。師始於佛生日。縱魚鳥為放生事。自",
    "T49n2035_023:0249c22": "述放生文。是年郡守曾會。以事聞。勅樞",
    "T49n2035_023:0249c23": "密劉均。撰文刻石。仰宣聖化。",
    "T49n2035_023:0249c24": "天聖五年。撰光明文句記。其後廣智續讚",
    "T49n2035_023:0249c25": "佛一品。",
    "T49n2035_023:0249c26": "天聖六年正月元日。建光明懺七日為順",
    "T49n2035_023:0249c27": "寂之期。至五日趺坐說法唱佛而化。闍",
    "T49n2035_023:0249c28": "維異香芬郁。舍利無數。舌根不壞。若紅",
    "T49n2035_023:0249c29": "蓮華。",
    "T49n2035_023:0250a01": "明道元年壬申盡二年明道二年七月。奉靈",
    "T49n2035_023:0250a02": "骨起塔於南城崇法。",
    "T49n2035_023:0250a03": "佛祖統紀卷第二十三終"
}