{
    "T30n1579_097:0853c02": "瑜伽師地論卷第九十七",
    "T30n1579_097:0853c04": "彌勒菩薩說",
    "T30n1579_097:0853c05": "三藏法師玄奘奉　詔譯",
    "T30n1579_097:0853c06": "攝事分中契經事菩提分法擇攝第四之",
    "T30n1579_097:0853c07": "一",
    "T30n1579_097:0853c08": "如是已說緣起食諦界擇攝。菩提分法擇攝。",
    "T30n1579_097:0853c09": "我今當說。總嗢拕南曰。",
    "T30n1579_097:0853c10": "　念住與正斷　　神足及根力",
    "T30n1579_097:0853c11": "　覺道支息念　　學證淨為後",
    "T30n1579_097:0853c12": "別嗢拕南曰。",
    "T30n1579_097:0853c13": "　沙門沙門義　　喜樂一切法",
    "T30n1579_097:0853c14": "　梵行數取趣　　超二染為後",
    "T30n1579_097:0853c15": "依四念住修習增上。由四因緣。應知內法",
    "T30n1579_097:0853c16": "有沙門道。及有究竟。外法決定無沙門道。",
    "T30n1579_097:0853c17": "亦無究竟。當知他論諸沙門道及以究竟。一",
    "T30n1579_097:0853c18": "切皆空。云何名為四種因緣。一者依止四",
    "T30n1579_097:0853c19": "處得四證智故。二者解脫四種外隨煩惱",
    "T30n1579_097:0853c20": "故。三者內法弟子與外道弟子不同品類",
    "T30n1579_097:0853c21": "故。四者內法大師與外道師不同品類故。",
    "T30n1579_097:0853c22": "云何名為內法沙門。謂諸沙門略有四種。一",
    "T30n1579_097:0853c23": "者勝道沙門。二者論道沙門。三者命道沙門。",
    "T30n1579_097:0853c24": "四者污道沙門。是四沙門若略若廣。如聲",
    "T30n1579_097:0853c25": "聞地已辯其相。內法道者。云何為道。謂八",
    "T30n1579_097:0853c26": "支聖道。若處施設八支聖道。是處施設污",
    "T30n1579_097:0853c27": "道。為後四種沙門。若有其道自行邪行。非",
    "T30n1579_097:0853c28": "生道器。由是因緣。容有污道。是故外法",
    "T30n1579_097:0853c29": "尚無污道。況得有餘。內法究竟者。云何究",
    "T30n1579_097:0854a01": "竟。謂斷諸取。諸取斷已。當來畢竟無復相",
    "T30n1579_097:0854a02": "續。云何名為依止四處。云何復名得四證",
    "T30n1579_097:0854a03": "智。謂四處者。一三結永斷蘇息處。二無退墮",
    "T30n1579_097:0854a04": "法勢力處。三定趣菩提種類處。四極七反",
    "T30n1579_097:0854a05": "有隨行處。依此四處。於佛法僧及於淨戒。",
    "T30n1579_097:0854a06": "得證淨智。云何名為解脫四種外隨煩惱。",
    "T30n1579_097:0854a07": "一者解脫現法外隨煩惱。二者解脫後法外",
    "T30n1579_097:0854a08": "隨煩惱。三者解脫展轉互相違戾所作外隨",
    "T30n1579_097:0854a09": "煩惱。四者解脫於諸聖諦不能宣說。不",
    "T30n1579_097:0854a10": "能覺悟。所作外隨煩惱。當知此中諸外道",
    "T30n1579_097:0854a11": "類闕念住故。其念忘失不正知住。領納諸",
    "T30n1579_097:0854a12": "受或樂或苦或非苦樂。於樂起染。於苦起",
    "T30n1579_097:0854a13": "恚。於非苦樂發起愚癡。如是名為第一現",
    "T30n1579_097:0854a14": "法外隨煩惱。彼由如是染恚癡故。以受為",
    "T30n1579_097:0854a15": "緣生後有愛。以愛為緣發生諸取。有愛",
    "T30n1579_097:0854a16": "取故以取為緣成辦於有。廣說乃至。純大",
    "T30n1579_097:0854a17": "苦聚積集增長。如是名為第二後法外隨煩",
    "T30n1579_097:0854a18": "惱。又諸外道薩迦耶見以為根本種種見趣",
    "T30n1579_097:0854a19": "意各別故。彼此展轉互相違戾。是名第三外",
    "T30n1579_097:0854a20": "隨煩惱。又諸外道遍於一切四聖諦中。尚無",
    "T30n1579_097:0854a21": "有能施設其教。況當覺悟。是故彼於自師",
    "T30n1579_097:0854a22": "宗智雖得增上。而實無知墮無明趣。是名",
    "T30n1579_097:0854a23": "第四外隨煩惱。住內法者於是一切皆能",
    "T30n1579_097:0854a24": "解脫。云何內法弟子與外道弟子不同品",
    "T30n1579_097:0854a25": "類。謂外道弟子或墮有見常邊。或墮無見斷",
    "T30n1579_097:0854a26": "邊。長夜積集。深起藏護。由聞親近。由思",
    "T30n1579_097:0854a27": "染著。由修染著。內法弟子行處中行遠離",
    "T30n1579_097:0854a28": "二邊。云何內法大師與外道師不同品類。",
    "T30n1579_097:0854a29": "謂外道師於一切取。雖同宣說斷遍知論。",
    "T30n1579_097:0854b01": "而於諸取不能施設正斷遍知。由彼本契",
    "T30n1579_097:0854b02": "出家捨欲故。於欲取立斷遍知。非於自見",
    "T30n1579_097:0854b03": "自戒我語。若有與他諸餘沙門婆羅門等。",
    "T30n1579_097:0854b04": "見不同分。戒禁同分。彼於見取亦能隨分",
    "T30n1579_097:0854b05": "立斷遍知。非於戒禁我語二取。若有戒禁",
    "T30n1579_097:0854b06": "亦不同分。於戒禁取亦能隨分立斷遍知。",
    "T30n1579_097:0854b07": "其我語取於一切時。一切外道悉皆共有。",
    "T30n1579_097:0854b08": "是故外道於自於他。我語取中。皆不施設",
    "T30n1579_097:0854b09": "斷遍知論。又彼雖能分捨諸取。而於當來",
    "T30n1579_097:0854b10": "還復能取。未永斷故。如是外道於諸取中",
    "T30n1579_097:0854b11": "未全斷故。未永斷故。不得究竟。內法大",
    "T30n1579_097:0854b12": "師當知一切與上相違。如是應知內法大",
    "T30n1579_097:0854b13": "師與外道師不同品類。復次依四念住修",
    "T30n1579_097:0854b14": "習增上。略由三處三地三種補特伽羅。當",
    "T30n1579_097:0854b15": "知普攝諸沙門義。云何三處。一境。二智。三",
    "T30n1579_097:0854b16": "證。云何三地。一正加行攝異生地。二有學地。",
    "T30n1579_097:0854b17": "三無學地。云何三種補特伽羅。一正加行異",
    "T30n1579_097:0854b18": "生補特伽羅。二有學補特伽羅。三無學補",
    "T30n1579_097:0854b19": "特伽羅。云何名境。謂地等六界與六觸處",
    "T30n1579_097:0854b20": "為所依體。此六觸處與十八意行為所依",
    "T30n1579_097:0854b21": "體。十八意行能雜染心。云何名智。謂心清",
    "T30n1579_097:0854b22": "淨增上慧依處。云何名證。謂即慧依處增",
    "T30n1579_097:0854b23": "上。若諦依處。若捨依處。若寂依處。云何慧依",
    "T30n1579_097:0854b24": "處。謂慧為依處於正加行異生地中。正修",
    "T30n1579_097:0854b25": "善法為因緣故。能無放逸入有學地。若慧",
    "T30n1579_097:0854b26": "為依處證阿羅漢。無學地中得盡智故。如",
    "T30n1579_097:0854b27": "實了知我生盡等。若學無學出世智後諸世",
    "T30n1579_097:0854b28": "間慧。云何諦依處。謂已獲得八支聖道。斷",
    "T30n1579_097:0854b29": "諸煩惱。由此依處當來眾苦畢竟不生。由",
    "T30n1579_097:0854c01": "此畢竟無忘失故。名諦依處。云何捨依處。",
    "T30n1579_097:0854c02": "謂斷彼事。由此依處。於已斷事。無雜染行。",
    "T30n1579_097:0854c03": "現法樂住。云何寂依處。謂為斷滅所餘結",
    "T30n1579_097:0854c04": "事。方便勤修。如已得道此為依處。於所",
    "T30n1579_097:0854c05": "餘結及所餘事。能捨無餘。如是一切。以要",
    "T30n1579_097:0854c06": "而言。為欲得證故。修其智。既得證已便",
    "T30n1579_097:0854c07": "獲聖道及聖道果。果有二種。謂煩惱斷及與",
    "T30n1579_097:0854c08": "事斷。此中一種證所未證。第二依處捨未",
    "T30n1579_097:0854c09": "來苦。第三依處能隨習近現法樂住。第四依",
    "T30n1579_097:0854c10": "處斷未圓滿能令圓滿。齊爾所處。諸瑜伽",
    "T30n1579_097:0854c11": "師。於所應作皆得究竟。謂於未證由初能",
    "T30n1579_097:0854c12": "證。於未來苦第二能捨。於現法樂第三能",
    "T30n1579_097:0854c13": "住。於上斷滅所未圓滿。第四能滿。如是一",
    "T30n1579_097:0854c14": "切由四依處應當了知。此中先所獲得聖",
    "T30n1579_097:0854c15": "道名寂靜道。為斷上位煩惱事故。正修習",
    "T30n1579_097:0854c16": "時。於其事斷倍趣增益。於煩惱斷防未得",
    "T30n1579_097:0854c17": "退。此中云何由智觀察所知境界。證所應",
    "T30n1579_097:0854c18": "證。謂正加行異生地中。正行異生補特伽羅。",
    "T30n1579_097:0854c19": "由內外別觀察五界。於所有身住循身觀。",
    "T30n1579_097:0854c20": "謂心解脫及慧解脫為增上故。彼起如是",
    "T30n1579_097:0854c21": "如理加行。於諸界中住唯界想觀。唯有界",
    "T30n1579_097:0854c22": "都無有我。依思擇力。於諸色界已遠離",
    "T30n1579_097:0854c23": "貪。而於所緣猶未能斷。於未來世不希",
    "T30n1579_097:0854c24": "望故。於現在世不耽著故。名已離貪。未",
    "T30n1579_097:0854c25": "能永害彼隨眠故。名於所緣猶未能斷。",
    "T30n1579_097:0854c26": "彼於其貪已遠離故。由心解脫。為增上力",
    "T30n1579_097:0854c27": "遠離貪故。心得清淨。而於所緣未能斷",
    "T30n1579_097:0854c28": "故。有餘上位應更修治。從此已後。於六",
    "T30n1579_097:0854c29": "觸處所攝境界。無倒觀察。於諸受中住",
    "T30n1579_097:0855a01": "循受觀。彼如前說。依思擇力。於諸受界。亦",
    "T30n1579_097:0855a02": "遠離貪。歷觀緣生無常性故。即如前說。而",
    "T30n1579_097:0855a03": "於所緣猶未能斷。彼於無明已遠離故。由",
    "T30n1579_097:0855a04": "慧解脫。為增上力。依諸明觸所生如理作意",
    "T30n1579_097:0855a05": "相應所有善受。於一切受所生雜染厭捨而",
    "T30n1579_097:0855a06": "住。由於無明觸所生受為緣起貪已遠離",
    "T30n1579_097:0855a07": "故。名得清淨。而於隨眠未永斷故。有餘",
    "T30n1579_097:0855a08": "上位應更修治。從此已後於十八意行無",
    "T30n1579_097:0855a09": "倒觀察。俱於心法同時安住循心法觀。",
    "T30n1579_097:0855a10": "彼作是思。此十八意行最第一者。謂諸所",
    "T30n1579_097:0855a11": "有寂靜解脫。超過諸色在於無色。於能順",
    "T30n1579_097:0855a12": "捨起諸意行。復作是思。若我依此勝妙意",
    "T30n1579_097:0855a13": "行。於清淨捨若定。若生耽著係憶。因此我",
    "T30n1579_097:0855a14": "心便成雜染。如是知已捨而不憶。是名於",
    "T30n1579_097:0855a15": "心住循心觀。復於諸處觀無常性。是名於",
    "T30n1579_097:0855a16": "法住循法觀。彼於爾時於三想定及以非",
    "T30n1579_097:0855a17": "想非非想處所有諸行餘第一有。已離貪故。",
    "T30n1579_097:0855a18": "名於想界及行界貪。亦得遠離。餘如前說。",
    "T30n1579_097:0855a19": "如是彼於正加行攝異生地中。淨修心已為",
    "T30n1579_097:0855a20": "欲證會。學心解脫。復於一切身受心法。",
    "T30n1579_097:0855a21": "觀唯有法都無有我。於一切有深心厭",
    "T30n1579_097:0855a22": "捨不起加行。謂我當有。或我當無。如實",
    "T30n1579_097:0855a23": "了知此中無有有者無者。彼由如是如實",
    "T30n1579_097:0855a24": "知故。漸於見修所斷三漏心得解脫。得",
    "T30n1579_097:0855a25": "盡智故。觀察一切當來諸受不復流轉。此",
    "T30n1579_097:0855a26": "不流轉由身滅故。彼於爾時。依諸漏盡",
    "T30n1579_097:0855a27": "所獲盡智為最第一。有學異生諸慧依處猶",
    "T30n1579_097:0855a28": "有垢故。今此所得定無垢故。又即此慧於",
    "T30n1579_097:0855a29": "諸煩惱斷滅諦中。以寂靜行攀緣而住。暫時",
    "T30n1579_097:0855b01": "失念亦不能動。如是所有心慧解脫。不為",
    "T30n1579_097:0855b02": "忘念之所陵雜。如前異生及有學位。以彼",
    "T30n1579_097:0855b03": "尚有忘失法故。諦不圓滿。在無學位。於一",
    "T30n1579_097:0855b04": "切時如實性故。其諦圓滿。故諦依處成就",
    "T30n1579_097:0855b05": "第一。由能棄捨一切依事故。捨依處成就",
    "T30n1579_097:0855b06": "第一。一切道果所集成故。名善修道。非如",
    "T30n1579_097:0855b07": "異生及諸有學故。寂依處成就第一。問何",
    "T30n1579_097:0855b08": "因緣故。唯在無學四種依處說為第一。",
    "T30n1579_097:0855b09": "非在異生及有學位。答在此位中微細淋",
    "T30n1579_097:0855b10": "漏亦不可知。況有中上。在異生地淋漏彌",
    "T30n1579_097:0855b11": "多。有學位中少可知有。此中何等名為淋",
    "T30n1579_097:0855b12": "漏。應知如前諸動舉等說名淋漏。於彼一",
    "T30n1579_097:0855b13": "切皆永斷故。趣向圓滿牟尼性故。說名牟",
    "T30n1579_097:0855b14": "尼最極寂靜。又已永害當來因故。於初中",
    "T30n1579_097:0855b15": "後生老死苦。永止息故。現法行時於諸世法",
    "T30n1579_097:0855b16": "四種貪愛永寂靜故。四種瞋恚永寂靜故。又",
    "T30n1579_097:0855b17": "於住時不悅諠雜永寂止故。",
    "T30n1579_097:0855b18": "復次依修所有菩提分法圓滿增上。由七",
    "T30n1579_097:0855b19": "因緣。當知建立七種正法。何等為七。一聞",
    "T30n1579_097:0855b20": "所成作意所緣故。二思所成及修所成作意",
    "T30n1579_097:0855b21": "所緣故。三即此三種作意加行時差別故。四",
    "T30n1579_097:0855b22": "於受用財遍受用財善通達故。五受用財法",
    "T30n1579_097:0855b23": "於時時間從他得故。六於究竟時內離上",
    "T30n1579_097:0855b24": "慢無失壞故。七亦於他所離增上慢無",
    "T30n1579_097:0855b25": "失壞故。此中依諸止舉捨相修習知時。如",
    "T30n1579_097:0855b26": "聲聞地及三摩呬多地已辯其相。食飲等義",
    "T30n1579_097:0855b27": "如聲聞地應知差別。又於此中受用財者。",
    "T30n1579_097:0855b28": "謂於剎帝利婆羅門長者等眾。受用法者謂",
    "T30n1579_097:0855b29": "於沙門眾。我應如是行者。謂善護於身。善",
    "T30n1579_097:0855c01": "守諸根。善住正念。應如是住者。謂至門",
    "T30n1579_097:0855c02": "首若不聽許則不應入。或得入已若不聽",
    "T30n1579_097:0855c03": "許不應自專就座而坐。應如是坐者。謂",
    "T30n1579_097:0855c04": "不應寬縱一切身分。乃至廣說。應如是語",
    "T30n1579_097:0855c05": "者。謂五種語。一應時語。二應理語。三應量",
    "T30n1579_097:0855c06": "語。四寂靜語。五正直語。應如是默者。謂於",
    "T30n1579_097:0855c07": "五時應當宴默。謂或紛擾故。或相誹撥故。",
    "T30n1579_097:0855c08": "或違諍而住故。或延請故。或談論故。為待",
    "T30n1579_097:0855c09": "言終所以宴默。云何應時語。謂非紛擾。或",
    "T30n1579_097:0855c10": "遽尋思。或不樂聞。或不安住正威儀時。而",
    "T30n1579_097:0855c11": "有所說。又應先序初時所作。然後讚勵正",
    "T30n1579_097:0855c12": "起言說。又應待他語論終已方起言說。如",
    "T30n1579_097:0855c13": "是等類一切。當知名應時語。云何應理語。",
    "T30n1579_097:0855c14": "謂依四道理。能引義利稱實而語。名應理",
    "T30n1579_097:0855c15": "語。云何應量語。謂文句周圓。齊爾所語決",
    "T30n1579_097:0855c16": "有所須。但說爾所不增不減。非說雜亂",
    "T30n1579_097:0855c17": "無義文辭。如是等類名應量語。云何寂靜",
    "T30n1579_097:0855c18": "語。謂言不高疎。亦不喧動。身無奮發。口不",
    "T30n1579_097:0855c19": "咆勃而有所說。名寂靜語。云何正直語。謂",
    "T30n1579_097:0855c20": "言無詭詐。不因虛構而有所說。離諂曲",
    "T30n1579_097:0855c21": "故。發言純質。如是當知名正直語。於己所",
    "T30n1579_097:0855c22": "無信等善法不起上慢。謂為自有。於其",
    "T30n1579_097:0855c23": "狹小亦不增益以為廣大。唯於實有乃至",
    "T30n1579_097:0855c24": "所有。如實了知自稱言有故。名自知。又信",
    "T30n1579_097:0855c25": "為先受持淨戒。持戒為先求多聞法。由此",
    "T30n1579_097:0855c26": "為先捨諸過失。普於一切資財身命。無所",
    "T30n1579_097:0855c27": "顧戀。由此為先心得靜定。證如實智。如",
    "T30n1579_097:0855c28": "是五法。由四因緣之所顯發。一由他教故。",
    "T30n1579_097:0855c29": "二教增上力自內證故。三俱生尋思勝辯才",
    "T30n1579_097:0856a01": "故。四由先串習獲得俱生功德相應。善男",
    "T30n1579_097:0856a02": "子故。略有二種補特伽羅者。雙標二種。如",
    "T30n1579_097:0856a03": "是二種者分別二種此二為勝者。當知簡",
    "T30n1579_097:0856a04": "擇二種差別。修七善法得二勝利。謂現法",
    "T30n1579_097:0856a05": "中得輕安樂。覺境實性。發生勝喜。由是因",
    "T30n1579_097:0856a06": "緣多住喜樂。安住是已能如理思。速疾證",
    "T30n1579_097:0856a07": "得諸漏永盡。",
    "T30n1579_097:0856a08": "復次依修菩提分法增上。於善說法毘柰",
    "T30n1579_097:0856a09": "耶中。略由諸學及諸學果攝一切法。云何",
    "T30n1579_097:0856a10": "諸學。謂三種學。一增上戒。二增上心。三增上",
    "T30n1579_097:0856a11": "慧。云何學果。謂有餘依及無餘依二涅槃",
    "T30n1579_097:0856a12": "果。當知此中一切法者。謂善法欲清淨出",
    "T30n1579_097:0856a13": "家為證涅槃先受持戒。由是漸次乃至獲",
    "T30n1579_097:0856a14": "得究竟涅槃。是故宣說一切諸法欲為根本。",
    "T30n1579_097:0856a15": "又依淨戒引求正法。攝受多聞。由聞正",
    "T30n1579_097:0856a16": "法增上力故。能速集證增語明觸。是故說",
    "T30n1579_097:0856a17": "彼以為觸集。又彼皆為流趣明觸所生諸",
    "T30n1579_097:0856a18": "受。乃至有餘依般涅槃界為其後際。為求",
    "T30n1579_097:0856a19": "安樂而發起故。此樂一向無罪性故。是故",
    "T30n1579_097:0856a20": "說彼學所攝法。為受流趣。又彼為求所有",
    "T30n1579_097:0856a21": "明觸及依明觸。所生諸受。起聞思修所成",
    "T30n1579_097:0856a22": "作意。是故說彼為作意生。又於爾時。於四",
    "T30n1579_097:0856a23": "念住由觀品念。以觀為依。與內心止為",
    "T30n1579_097:0856a24": "其增上。是故說彼念為增上。又念增上起",
    "T30n1579_097:0856a25": "奢摩他。與後聖諦現觀妙智為上首轉。是",
    "T30n1579_097:0856a26": "故說彼定為上首。又於聖諦諸現觀中慧",
    "T30n1579_097:0856a27": "為最勝。謂能無餘永盡諸漏。是故說彼慧",
    "T30n1579_097:0856a28": "為最勝。又由一切漏永盡故。獲得究竟明",
    "T30n1579_097:0856a29": "觸生受俱行解脫。即此解脫非由一切學所",
    "T30n1579_097:0856b01": "攝法數數隨得。唯由頓得。由此解脫一切",
    "T30n1579_097:0856b02": "樂中為最第一。無罪性故。是故說彼即用",
    "T30n1579_097:0856b03": "解脫以為堅固。又彼如是善解脫心。若諸",
    "T30n1579_097:0856b04": "明觸所生受等。若學所攝所有諸法并所依",
    "T30n1579_097:0856b05": "身。於無餘依般涅槃界。任運自然究竟寂",
    "T30n1579_097:0856b06": "滅。是故說彼皆以涅槃為其後際。應知此",
    "T30n1579_097:0856b07": "中欲為增上受持淨戒。名增上戒學。依止",
    "T30n1579_097:0856b08": "觸受增上心慧。任持方便所有作意若念若",
    "T30n1579_097:0856b09": "定并其加行。名增上心學。慧為最勝名增",
    "T30n1579_097:0856b10": "上慧學。如是應知名為三學。及彼依持解",
    "T30n1579_097:0856b11": "脫堅固。是有餘依般涅槃界第一學果。涅槃",
    "T30n1579_097:0856b12": "後際是無餘依般涅槃界第二學果。如是略",
    "T30n1579_097:0856b13": "說學及學果攝一切法。又此諸學及諸學果",
    "T30n1579_097:0856b14": "能證資糧。當知對治八種過患。修集九",
    "T30n1579_097:0856b15": "想。云何名為八種過患。所謂耽著利養恭",
    "T30n1579_097:0856b16": "敬。愛藏一切後有諸行。懈怠懶墮。薩迦耶",
    "T30n1579_097:0856b17": "見。貪著美味。於諸世間種種妙事欣欲貪",
    "T30n1579_097:0856b18": "愛。依止放逸惡行方便。依止邪願修習梵",
    "T30n1579_097:0856b19": "行。云何名為修集九想。一者修集出家想。",
    "T30n1579_097:0856b20": "二者修集無常想。三者修集無常苦想。四者",
    "T30n1579_097:0856b21": "修集苦無我想。五者修集厭逆食想。六者",
    "T30n1579_097:0856b22": "修集一切世間不可樂想。七者修集死想。",
    "T30n1579_097:0856b23": "八者修集世間平等不平等想。九者修集有",
    "T30n1579_097:0856b24": "無出沒過患出離想。應知此中所有如法平",
    "T30n1579_097:0856b25": "等行。攝能往善趣善身語意業。說名平等。",
    "T30n1579_097:0856b26": "所有非法不平等行。攝能往惡趣不善身語",
    "T30n1579_097:0856b27": "意業。名不平等。又住於此若生若長能生",
    "T30n1579_097:0856b28": "後際所有眾苦。說名為有。從其前際於現",
    "T30n1579_097:0856b29": "法中有死滅苦。說名為無。餘出沒等。應知",
    "T30n1579_097:0856c01": "如前已廣分別。",
    "T30n1579_097:0856c02": "復次諸外道輩。聞不正法增上所生不如理",
    "T30n1579_097:0856c03": "想為依止故。發起無明所生諸受。由此為",
    "T30n1579_097:0856c04": "依發生諸漏。而諸外道於是諸漏不如實",
    "T30n1579_097:0856c05": "知。亦於無明觸所生受不如實知。亦於",
    "T30n1579_097:0856c06": "聽聞諸不正法增上所生所有邪想不如",
    "T30n1579_097:0856c07": "實知。於是三處不實知故。發起欲求發",
    "T30n1579_097:0856c08": "起有求。亦復發起邪梵行求及無有求。彼",
    "T30n1579_097:0856c09": "於諸欲不如實知。於後有業不如實知。",
    "T30n1579_097:0856c10": "於其眾苦不如實知。此中前五是集諦處。",
    "T30n1579_097:0856c11": "最後一種是苦諦處。如是外道於此集諦及",
    "T30n1579_097:0856c12": "以苦諦不如實知。又即於此集諦苦諦。略",
    "T30n1579_097:0856c13": "由二相不如實知。一雜染故。二清淨故。此",
    "T30n1579_097:0856c14": "中雜染復有四相。一自性故。二因故。三果",
    "T30n1579_097:0856c15": "故。四因果差別故。此中清淨復有二種。一",
    "T30n1579_097:0856c16": "集苦滅。二趣滅行。彼於如是四聖諦中。闕",
    "T30n1579_097:0856c17": "乏正智不能修習菩提分法。由是因緣。彼",
    "T30n1579_097:0856c18": "所修行所有梵行。不得名為最極究竟。即",
    "T30n1579_097:0856c19": "由此緣不名究達。不盡漏故。住內法者。",
    "T30n1579_097:0856c20": "與彼相違。所修梵行最極究竟。名為究達。",
    "T30n1579_097:0856c21": "盡諸漏故。",
    "T30n1579_097:0856c22": "復次於其六種補特伽羅。依染淨法。如來所",
    "T30n1579_097:0856c23": "有大士根智及當來法生起智轉。云何名六",
    "T30n1579_097:0856c24": "補特伽羅謂有一類補特伽羅。先餘生中。",
    "T30n1579_097:0856c25": "於佛善說法毘柰耶獲得淨信。廣說乃至。",
    "T30n1579_097:0856c26": "得正直見。彼於今生於惡說法毘柰耶中。",
    "T30n1579_097:0856c27": "近不善士聞不正法。非理作意。於現法中",
    "T30n1579_097:0856c28": "最初生起諸邪見。愛諸業雜染。彼於爾時。",
    "T30n1579_097:0856c29": "成就前生所有善法及現法中諸不善法。復",
    "T30n1579_097:0857a01": "於後時。於善說法毘柰耶中。親近善士聽",
    "T30n1579_097:0857a02": "聞正法。如理作意。即由先因棄捨惡說法",
    "T30n1579_097:0857a03": "毘柰耶。於惡說想諸不善法。不生染著。速",
    "T30n1579_097:0857a04": "能遣滅。此於當來成清淨法。是名第一補",
    "T30n1579_097:0857a05": "特伽羅。復有一類補特伽羅。先餘生中。俱",
    "T30n1579_097:0857a06": "行二法毘柰耶行。由彼為因。於現法中。成",
    "T30n1579_097:0857a07": "就善法及不善法。彼於今生最初如前於",
    "T30n1579_097:0857a08": "善說法。乃至獲得如理作意。於現法中諸不",
    "T30n1579_097:0857a09": "善法。令舊滅沒新不復生。諸有善法令舊",
    "T30n1579_097:0857a10": "增長新復更生。諸先所有不善未斷。隨眠隨",
    "T30n1579_097:0857a11": "逐。今於一切皆能斷除。無放逸住。此於當",
    "T30n1579_097:0857a12": "來成清淨法。復有一類補特伽羅。先餘生",
    "T30n1579_097:0857a13": "中唯行外行。彼於今生由是為因。串習出",
    "T30n1579_097:0857a14": "家故。串習邪見故。於善說法毘柰耶中。遇",
    "T30n1579_097:0857a15": "緣和合而得出家。既出家已復生邪見。住",
    "T30n1579_097:0857a16": "自見取造無間業。亦斷善根。一向成就諸",
    "T30n1579_097:0857a17": "不善法。惡趣決定。是名第三補特伽羅。如",
    "T30n1579_097:0857a18": "是三種補特伽羅。當知第一先於內法純",
    "T30n1579_097:0857a19": "習因行。於現法中先行放逸。後不放逸。第",
    "T30n1579_097:0857a20": "二補特伽羅。先於內外俱習因行。於現法",
    "T30n1579_097:0857a21": "中當知一向行不放逸。第三補特伽羅。先",
    "T30n1579_097:0857a22": "於外法純習因行。於現法中當知一向多",
    "T30n1579_097:0857a23": "行放逸。如是三種補特伽羅。復有餘三補",
    "T30n1579_097:0857a24": "特伽羅。與上相違。應知其相。此中第一補",
    "T30n1579_097:0857a25": "特伽羅。先於外法純習因行。於現法中先",
    "T30n1579_097:0857a26": "不放逸。後行放逸第二補特伽羅。先於內",
    "T30n1579_097:0857a27": "外俱習因行。於現法中專行放逸。第三補",
    "T30n1579_097:0857a28": "特伽羅。先於內法純習因行。於現法中當",
    "T30n1579_097:0857a29": "知一向修不放逸。又於此中先世所習善",
    "T30n1579_097:0857b01": "不善因。猶如種子。今世善說法毘柰耶。於",
    "T30n1579_097:0857b02": "其先世諸善種子。猶如良田。於彼先世不",
    "T30n1579_097:0857b03": "善種子。猶如瘠田。與是相違。今世惡說法",
    "T30n1579_097:0857b04": "毘柰耶。於其先世不善種子。猶如良田。於",
    "T30n1579_097:0857b05": "彼先世諸善種子。猶如瘠田。又彼先世因增",
    "T30n1579_097:0857b06": "上力。今善法起。猶如光明。與彼一切如無",
    "T30n1579_097:0857b07": "明闇諸不善法為能對治。彼不善法與彼",
    "T30n1579_097:0857b08": "一切猶如光明所有善法為所對治。如是",
    "T30n1579_097:0857b09": "先世諸不善法。如有熱炭。由有能燒身心",
    "T30n1579_097:0857b10": "義故。今世惡說法毘柰耶。如乾[竺二+韋]舍。又彼",
    "T30n1579_097:0857b11": "先世所有善法。如有熱炭。由有能燒煩惱",
    "T30n1579_097:0857b12": "義故。今世善說法毘柰耶。如乾[竺二+韋]舍。又彼",
    "T30n1579_097:0857b13": "先世所有善法。處今惡說法毘柰耶。田損",
    "T30n1579_097:0857b14": "減故。猶如置在冷地石器如無熱炭。又",
    "T30n1579_097:0857b15": "彼先世諸不善法。處今善說法毘柰耶。由斷",
    "T30n1579_097:0857b16": "滅故。猶如置在冷地石器如無熱炭。此中",
    "T30n1579_097:0857b17": "諸如來。由大士無上根勝劣智力。於其先",
    "T30n1579_097:0857b18": "世善不善因所集成根。隨其所應如實了",
    "T30n1579_097:0857b19": "知。又於現法染淨門轉。生起當來染淨諸",
    "T30n1579_097:0857b20": "法。亦隨所應如實了知故。言成就甚奇希",
    "T30n1579_097:0857b21": "有。",
    "T30n1579_097:0857b22": "復次往惡趣行。往善趣行超度差別。當知",
    "T30n1579_097:0857b23": "略有五門不同。由此五門。於自超度如實",
    "T30n1579_097:0857b24": "了知。於他超度亦正遍知。所謂諸佛及佛弟",
    "T30n1579_097:0857b25": "子。云何名為往惡趣行。謂諸外道所有一",
    "T30n1579_097:0857b26": "切薩迦耶見以為根本。諸惡見趣并彼所緣",
    "T30n1579_097:0857b27": "并彼所依以為依止。發生種種惡欲。及害。若",
    "T30n1579_097:0857b28": "殺生等所有無量惡不善法。如經廣說。乃",
    "T30n1579_097:0857b29": "至所有諸非法行不平等行以為最後。能往",
    "T30n1579_097:0857c01": "險惡處。能往那落迦。能往諸惡趣差別生",
    "T30n1579_097:0857c02": "起。若往於彼名生惡趣。領受彼因所感",
    "T30n1579_097:0857c03": "非愛諸果異熟。如是名為往惡趣行。於此",
    "T30n1579_097:0857c04": "多聞諸聖弟子。若彼所緣生諸見趣。若自",
    "T30n1579_097:0857c05": "所依令起執著。若諸所有能往一切險惡",
    "T30n1579_097:0857c06": "趣等諸惡欲等。廣說乃至。諸非法行不平等",
    "T30n1579_097:0857c07": "行以為最後。若住於彼。領受非愛險惡等",
    "T30n1579_097:0857c08": "果。如是一切。如實隨觀非我我所。謂於是",
    "T30n1579_097:0857c09": "中。決定無我。亦無我所。如是觀已。當於聖",
    "T30n1579_097:0857c10": "諦得現觀時。彼諸見趣隨眠根本皆永拔",
    "T30n1579_097:0857c11": "故。說名為斷。其餘一切畢竟不續。此聖弟",
    "T30n1579_097:0857c12": "子於彼見趣以為根本所有能往險惡處",
    "T30n1579_097:0857c13": "等。定不能作。定不能往險惡處等。是名",
    "T30n1579_097:0857c14": "第一往惡趣行永損害門。由是因緣。能於",
    "T30n1579_097:0857c15": "自內如實了知離我等聖。所餘異生雖復",
    "T30n1579_097:0857c16": "有能以世間道超度能往惡趣不善及惡",
    "T30n1579_097:0857c17": "趣等獲得四種現法樂住。或得超過諸色",
    "T30n1579_097:0857c18": "無色寂靜解脫。然其不能究竟損害諸惡趣",
    "T30n1579_097:0857c19": "等後可相應。是故彼流雖極能離欲色界",
    "T30n1579_097:0857c20": "愛暫時獲得勝上樂住。而復當來更還造",
    "T30n1579_097:0857c21": "作殺生等事。往諸惡趣。我等定當不能造",
    "T30n1579_097:0857c22": "作殺生等事。乃至廣說。諸非法行不平等行。",
    "T30n1579_097:0857c23": "我等定當能不造作。是名聖法毘柰耶中永",
    "T30n1579_097:0857c24": "損害門。謂能損害往惡趣行。如是諸佛及",
    "T30n1579_097:0857c25": "佛弟子。能實遍知永損害門所有差別。又",
    "T30n1579_097:0857c26": "即如是諸聖弟子。為欲超度所餘未斷往",
    "T30n1579_097:0857c27": "善趣行。此聖弟子。於先所作不生喜足。",
    "T30n1579_097:0857c28": "於上漏盡起欣樂欲。發正願心。於彼所",
    "T30n1579_097:0857c29": "得諸世俗道。審觀過患。謂彼不能究竟離",
    "T30n1579_097:0858a01": "苦。是名第一為欲超度往善趣行發心",
    "T30n1579_097:0858a02": "願門。發心願已。普於一切善趣後有所生",
    "T30n1579_097:0858a03": "愛味。深觀過患如險惡道心生厭離。欣慕",
    "T30n1579_097:0858a04": "寂靜現法涅槃。正修方便。由是進趣如先",
    "T30n1579_097:0858a05": "所得趣涅槃行。如是名為能進趣門。彼由",
    "T30n1579_097:0858a06": "修道漸次離欲。乃至能入第一有定。若於",
    "T30n1579_097:0858a07": "上捨多生愛味放逸因緣。於現法中不般",
    "T30n1579_097:0858a08": "涅槃。但名上行不還果者。如是名為後上",
    "T30n1579_097:0858a09": "行門。若復於彼深觀過患。於上捨中不生",
    "T30n1579_097:0858a10": "愛味。彼於現法能證涅槃。依有餘依般涅",
    "T30n1579_097:0858a11": "槃。說如是名為般涅槃門。由是門故。如",
    "T30n1579_097:0858a12": "實了知自般涅槃超度一切往善趣行。於",
    "T30n1579_097:0858a13": "他超度。亦正遍知。所謂諸佛及佛弟子。此中",
    "T30n1579_097:0858a14": "初一永損害門。當知超度往惡趣行。後",
    "T30n1579_097:0858a15": "發心願進趣上行涅槃四門。當知超度往",
    "T30n1579_097:0858a16": "善趣行。",
    "T30n1579_097:0858a17": "復次諸聖弟子已見諦跡未離欲者。應知",
    "T30n1579_097:0858a18": "略有二種雜染。謂欲雜染後有雜染。於此二",
    "T30n1579_097:0858a19": "種。諸聖弟子。應勤加行淨修其心。諸聖弟",
    "T30n1579_097:0858a20": "子為欲斷除欲雜染故。勤方便時漸依三",
    "T30n1579_097:0858a21": "行。謂趣無動行。趣無所有處行。證入無動",
    "T30n1579_097:0858a22": "無所有非想非非想處定。此由斷對治故。",
    "T30n1579_097:0858a23": "及遠分對治故。超度欲雜染。或為斷除後",
    "T30n1579_097:0858a24": "有雜染。勤方便時。已離欲界愛。未離色界",
    "T30n1579_097:0858a25": "愛。謂我所何當不有。我何當不有。我當不",
    "T30n1579_097:0858a26": "有。我所當不有。若今所有。若昔所有。如是",
    "T30n1579_097:0858a27": "一切。我皆棄捨。彼正修習能斷後有所有",
    "T30n1579_097:0858a28": "差別對治道已離色界愛。乃至能入非想非",
    "T30n1579_097:0858a29": "非想處定。若現法中。於其上捨多生愛味",
    "T30n1579_097:0858b01": "不般涅槃。彼於現法不全解脫一切所有",
    "T30n1579_097:0858b02": "後有雜染。若於上捨不生愛味。彼現法中",
    "T30n1579_097:0858b03": "能般涅槃。能全解脫所有一切後有雜染。當",
    "T30n1579_097:0858b04": "知此中若為對治欲雜染故。修對治道。漸",
    "T30n1579_097:0858b05": "次乃至能入第一有定。若為對治後有雜",
    "T30n1579_097:0858b06": "染。修對治道。漸次乃至能入第一有定。如",
    "T30n1579_097:0858b07": "是二種名共解脫。由諸聖者非聖異生皆",
    "T30n1579_097:0858b08": "可容有。是故此解脫不名聖解脫。若於一",
    "T30n1579_097:0858b09": "切乃至有頂薩迦耶苦。如實知已超度有頂。",
    "T30n1579_097:0858b10": "於現法中永斷一切所有雜染。如是解脫唯",
    "T30n1579_097:0858b11": "諸聖者方能獲得。故此解脫名聖解脫。如",
    "T30n1579_097:0858b12": "是一切總有五處。一趣無動行。二趣無所",
    "T30n1579_097:0858b13": "有處行。三趣非想非非想處行。四現法涅",
    "T30n1579_097:0858b14": "槃。五聖解脫。復有三種諸欲過患。一者諸欲",
    "T30n1579_097:0858b15": "能為順樂受境界所生貪欲因緣。二者諸",
    "T30n1579_097:0858b16": "欲能為順苦受境界所生瞋恚因緣。三者",
    "T30n1579_097:0858b17": "諸欲能為順不苦不樂受境界所生無明",
    "T30n1579_097:0858b18": "憤發因緣。又此諸欲當於三處應觀過患。",
    "T30n1579_097:0858b19": "一自性故。二所緣故。三助伴故。自性故者。",
    "T30n1579_097:0858b20": "謂虛妄分別所生貪愛。所緣故者。謂若內若",
    "T30n1579_097:0858b21": "外五種色境。助伴故者。謂非理作意相應",
    "T30n1579_097:0858b22": "倒想。又離上欲勝方便心。說名廣大。何以",
    "T30n1579_097:0858b23": "故。由彼上地轉上轉勝故。修彼心說名廣",
    "T30n1579_097:0858b24": "大。若能厭離下地世間。當知定以無常等",
    "T30n1579_097:0858b25": "行厭壞制伏。於其上地所應得處。當知亦",
    "T30n1579_097:0858b26": "以暫時方便。起寂靜想。住持其心。又我已",
    "T30n1579_097:0858b27": "得於是處所具足安住。生信解者當知彼",
    "T30n1579_097:0858b28": "於加行道中修習淨信。於是處所生淨信",
    "T30n1579_097:0858b29": "心。由此淨信增上力故。修習精進念定慧",
    "T30n1579_097:0858c01": "等。從初靜慮漸次乃至識無邊處諸無動",
    "T30n1579_097:0858c02": "定。皆能證入。又由其慧起是勝解。謂我已",
    "T30n1579_097:0858c03": "能入如是定。此即能感識無動處所有生",
    "T30n1579_097:0858c04": "果。若現法中不般涅槃。或不進求往於上",
    "T30n1579_097:0858c05": "地。彼於當來決定應往此無動處。又由三",
    "T30n1579_097:0858c06": "緣。於是諸地。當知建立為無動處。謂外欲",
    "T30n1579_097:0858c07": "等散動斷故。立初靜慮為無動處。尋伺喜",
    "T30n1579_097:0858c08": "樂色界地中諸動斷故。立第四靜慮為無動",
    "T30n1579_097:0858c09": "處。有色有對種種別異想動斷故。立空無",
    "T30n1579_097:0858c10": "邊處識無邊處。為無動處。第二第三靜慮中",
    "T30n1579_097:0858c11": "後後所有諸動斷故。當知亦得名無動處。",
    "T30n1579_097:0858c12": "識無邊處由空無邊處外門緣動得遠離故。",
    "T30n1579_097:0858c13": "當知建立為無動處。以要言之。緣所有定",
    "T30n1579_097:0858c14": "無動搖故。皆名無動。此定邊際極至識無",
    "T30n1579_097:0858c15": "邊處。是故當知。乃至此處建立無動。即此",
    "T30n1579_097:0858c16": "一切緣所有定。皆名有上想定。從此已上",
    "T30n1579_097:0858c17": "緣無所有定。當知名為無上想定。從此。已",
    "T30n1579_097:0858c18": "上復名非想非非想處定。故由三分宣說",
    "T30n1579_097:0858c19": "三行。由三種門。諸聖弟子。厭壞欲等。既厭",
    "T30n1579_097:0858c20": "壞已。漸次能入乃至識無邊處定。是故建",
    "T30n1579_097:0858c21": "立能趣三種無動處行。又若色想若無動想。",
    "T30n1579_097:0858c22": "於諸下地。深厭壞已。能入無所有處定。是",
    "T30n1579_097:0858c23": "名第一能趣無所有處行。又即此處是無漏",
    "T30n1579_097:0858c24": "道修習邊際。此無漏道復有二種。一者有上。",
    "T30n1579_097:0858c25": "二者無上。如有想定其有上者。無常行俱。",
    "T30n1579_097:0858c26": "其無上者。無我行俱。由有上行。於其下地。",
    "T30n1579_097:0858c27": "深厭壞已。入此處定。由無上行。於下於",
    "T30n1579_097:0858c28": "上。一切法中思惟無我。能入無漏無所有",
    "T30n1579_097:0858c29": "處定。此無上行當知名為第二趣行。此第",
    "T30n1579_097:0859a01": "二趣行。復由二行有差別故。建立二種。云",
    "T30n1579_097:0859a02": "何二行。謂能依所依智差別故。此中能依無",
    "T30n1579_097:0859a03": "我智者。謂諸所有若有情界若我己身。於中",
    "T30n1579_097:0859a04": "都無我所屬處。謂地方域。我所屬者。謂諸有",
    "T30n1579_097:0859a05": "情。我所屬事謂或父或母或伴或主如是等",
    "T30n1579_097:0859a06": "類。如彼於我非所屬處。非所屬者。非所",
    "T30n1579_097:0859a07": "屬事。如是。我亦於彼非所屬處。非所屬者。",
    "T30n1579_097:0859a08": "非所屬事。此中所依無我智者。謂諸世間空",
    "T30n1579_097:0859a09": "無有常及我我所。此中都無常我我所真",
    "T30n1579_097:0859a10": "實可得。唯有諸法。如是世間既悉是空。當",
    "T30n1579_097:0859a11": "復有誰有所屬處。有所屬者。有所屬事。是",
    "T30n1579_097:0859a12": "故當知前無我智是其能依。後無我智是其",
    "T30n1579_097:0859a13": "所依。非想非非想處。無無漏道。唯由厭壞",
    "T30n1579_097:0859a14": "無所有處想故。能入此處定。於中唯有此",
    "T30n1579_097:0859a15": "一趣行。又於此中我所何當不有者。謂由",
    "T30n1579_097:0859a16": "生等苦故。說我有苦。我何當不有者。謂即",
    "T30n1579_097:0859a17": "以生等苦為我。發生如是樂欲心已。正勤",
    "T30n1579_097:0859a18": "加行。正加行已。獲得前後所有差別。由是",
    "T30n1579_097:0859a19": "因緣。復得決定。謂我當不有。我所當不",
    "T30n1579_097:0859a20": "有。若今所有者。謂今現法造作增長所有新",
    "T30n1579_097:0859a21": "業。若昔所有者。謂諸故業。彼於此一切所有",
    "T30n1579_097:0859a22": "異熟果皆不願求。一切棄捨無顧戀故。",
    "T30n1579_097:0859a23": "復次嗢拕南曰。",
    "T30n1579_097:0859a24": "　安立邊際純　　及如理緣起",
    "T30n1579_097:0859a25": "　修時障自性　　說斷起修後",
    "T30n1579_097:0859a26": "此中安立四念住為初。道支為最後三十",
    "T30n1579_097:0859a27": "七種菩提分法。若略若廣。如聲聞地應知",
    "T30n1579_097:0859a28": "其相。又由四念住。應知一切所知事邊際。",
    "T30n1579_097:0859a29": "由所知事邊際故。復應了知智事邊際。又",
    "T30n1579_097:0859b01": "四念住由欲精進等。修習加行方得圓滿。",
    "T30n1579_097:0859b02": "應知除此四種念住。更無有餘不同分道或",
    "T30n1579_097:0859b03": "所緣境。由此道此境。能盡諸漏。獲得涅槃。",
    "T30n1579_097:0859b04": "由無第二清淨道故。說純有一能趣正道。",
    "T30n1579_097:0859b05": "又此純一能趣正道。由二因緣。能令有情",
    "T30n1579_097:0859b06": "究竟清淨。一由思擇力故。二由修習力故。",
    "T30n1579_097:0859b07": "此中愁者。謂染污憂。所言泆者。謂掉俱行",
    "T30n1579_097:0859b08": "欲界染喜。愁以四種世法為所依處。泆以",
    "T30n1579_097:0859b09": "餘四世法為所依處。於四念住勤修加行。",
    "T30n1579_097:0859b10": "依思擇力超度愁泆。由依世間修習力故。",
    "T30n1579_097:0859b11": "得離欲愛棄捨憂苦。依出世間修習力故。",
    "T30n1579_097:0859b12": "超度一切薩迦耶苦。亦能證得八支聖道及",
    "T30n1579_097:0859b13": "聖道果真實妙法。一切有情當知皆由思擇",
    "T30n1579_097:0859b14": "修習二種力故。得一切種究竟清淨。復次若",
    "T30n1579_097:0859b15": "於身等四種所緣。發起種種非理作意。即便",
    "T30n1579_097:0859b16": "違背四種念住。違背此故。即便違背如理",
    "T30n1579_097:0859b17": "作意。謂聖如理無間能生正見支等所有聖",
    "T30n1579_097:0859b18": "道。違背此故。即便違背一切聖道。違背",
    "T30n1579_097:0859b19": "道故。便為違背道果甘露究竟涅槃。又瑜",
    "T30n1579_097:0859b20": "伽師了知身等因緣生已。復於三世身等諸",
    "T30n1579_097:0859b21": "法。住無常觀。由住如是無常觀故。於諸",
    "T30n1579_097:0859b22": "後有。終不依止後有愛住。又現法中。於一",
    "T30n1579_097:0859b23": "切行若內若外。都不執取我及我所。又於",
    "T30n1579_097:0859b24": "未來當知安住集法隨觀。於過去世當知",
    "T30n1579_097:0859b25": "安住滅法隨觀。於現在世生已無間盡滅",
    "T30n1579_097:0859b26": "法故。當知安住集滅法隨觀。由彼最初於",
    "T30n1579_097:0859b27": "身等法觀緣生性。悟入無常。悟入如是無",
    "T30n1579_097:0859b28": "常性已。於諸愛見雜染等處。多修習住。淨",
    "T30n1579_097:0859b29": "治其心。如是作意方得圓滿。由此為依。能",
    "T30n1579_097:0859c01": "隨獲得究竟漏盡。又一切法。以要言之。謂",
    "T30n1579_097:0859c02": "善不善。若雜染品。若清淨品。當知此中諸",
    "T30n1579_097:0859c03": "雜染品。皆用非理作意為集。諸清淨品。皆",
    "T30n1579_097:0859c04": "用如理作意為集。如是一切。總略說名作",
    "T30n1579_097:0859c05": "意為集。",
    "T30n1579_097:0859c06": "復次修諸念住。若略若廣。如聲聞地應知",
    "T30n1579_097:0859c07": "其相。又此念住修習道理。非今世尊出現於",
    "T30n1579_097:0859c08": "世。方始宣說今聖弟子適初修習。然於過",
    "T30n1579_097:0859c09": "去無始時來。於諸念住。修習流轉。於未來",
    "T30n1579_097:0859c10": "世當知修習亦無窮盡。又是過去未來現在",
    "T30n1579_097:0859c11": "世出世間無量善法生起依處故。說如是四",
    "T30n1579_097:0859c12": "種念住。名為善聚。又能障礙如是善聚故。",
    "T30n1579_097:0859c13": "說五蓋名不善聚。又由身等四所知法無",
    "T30n1579_097:0859c14": "邊別故。如來智慧於彼無礙。亦無有邊。智",
    "T30n1579_097:0859c15": "無邊故。如來所說無上法教。亦無有邊。如",
    "T30n1579_097:0859c16": "是法教二緣所顯。一由文故。二由義故。義",
    "T30n1579_097:0859c17": "差別門無有數量。法教文句開顯義門。亦",
    "T30n1579_097:0859c18": "無數量。於此文句不重宣說。無邊展轉辯",
    "T30n1579_097:0859c19": "才無盡。是故如來成就希奇未曾有法。善",
    "T30n1579_097:0859c20": "能宣說所有法教。於一義中能以無量巧",
    "T30n1579_097:0859c21": "妙文句。方便開示而不重說。又於聖教宗",
    "T30n1579_097:0859c22": "義趣智善成就故。名為有趣。俱生聞思所成",
    "T30n1579_097:0859c23": "妙慧善成就故。名為有意。成就定故。名為",
    "T30n1579_097:0859c24": "有念。通達諦故。名為有慧。當知此中初一",
    "T30n1579_097:0859c25": "總標。後三別釋。",
    "T30n1579_097:0859c26": "復次有諸苾芻。於身等法先由聞思如理",
    "T30n1579_097:0859c27": "作意。安住唯有身等法觀。知一切法無我",
    "T30n1579_097:0859c28": "性已。不唯於此聞思作意而生喜足。唯上",
    "T30n1579_097:0859c29": "希求定心解脫。為求定故。住遠離處。唯",
    "T30n1579_097:0860a01": "緣身等。以九行相。安住其心。令心內寂。",
    "T30n1579_097:0860a02": "由二因緣。起四念住。名善發起。一由如理",
    "T30n1579_097:0860a03": "作意如實智故。二由三摩地如實智故。此",
    "T30n1579_097:0860a04": "慧無間由如實智當得究竟。",
    "T30n1579_097:0860a05": "復次有諸苾芻。於三對治得隨所欲。得",
    "T30n1579_097:0860a06": "無艱難。得無阻礙。謂無常想。若仁慈觀。",
    "T30n1579_097:0860a07": "若無相定。彼由如是三種對治。隨其所應。",
    "T30n1579_097:0860a08": "如前所說。於可意等身等境界。住厭逆想",
    "T30n1579_097:0860a09": "不厭逆想。棄彼二種捨念正知。由此因緣。",
    "T30n1579_097:0860a10": "當知名為善修念住。",
    "T30n1579_097:0860a11": "復次嗢拕南曰。",
    "T30n1579_097:0860a12": "　先諸根愛味　　前後有差別",
    "T30n1579_097:0860a13": "　取相及諸纏　　大果利為後",
    "T30n1579_097:0860a14": "有三種根。於諸念住一切善聚為障礙故。",
    "T30n1579_097:0860a15": "當知說名不善法聚。何等為三。一惡行根。",
    "T30n1579_097:0860a16": "能令當來住惡趣苦。二尋思根。能令現法",
    "T30n1579_097:0860a17": "住不安苦。三者根根。與惡行根及尋思根",
    "T30n1579_097:0860a18": "為根本故。說名根根。應知此中。諸貪瞋癡",
    "T30n1579_097:0860a19": "三不善根。能與身等惡行為根。欲等三想。",
    "T30n1579_097:0860a20": "能與欲等尋思為根。欲等三界。當知能與",
    "T30n1579_097:0860a21": "貪等三根及欲想等三根為根。",
    "T30n1579_097:0860a22": "復次有諸苾芻。於四念住勤修加行。以世",
    "T30n1579_097:0860a23": "間道離欲界愛。廣說乃至。第一有定具足安",
    "T30n1579_097:0860a24": "住。即於此定多生愛味。即於此定生喜足",
    "T30n1579_097:0860a25": "想。不上勤求得所未得。此於聖法毘柰耶",
    "T30n1579_097:0860a26": "中。不名大士。何以故。其心未得善解脫",
    "T30n1579_097:0860a27": "故。與此相違。得名大士。",
    "T30n1579_097:0860a28": "復次有諸苾芻。於身等境精勤安住循身",
    "T30n1579_097:0860a29": "等觀。以九行相安住其心。令心內聚。當知",
    "T30n1579_097:0860b01": "此心於奢摩他所治身心惛沈下劣。不得解",
    "T30n1579_097:0860b02": "脫。不解脫故。依此聚心。生起身中諸惛沈",
    "T30n1579_097:0860b03": "性。生起心中諸下劣性。若於念住善安住",
    "T30n1579_097:0860b04": "心。如實了知此所生起隨煩惱已。便從內",
    "T30n1579_097:0860b05": "聚還收其心安置在外淨妙境相。謂於佛",
    "T30n1579_097:0860b06": "等功德行緣。持心令住。由緣此故發生歡",
    "T30n1579_097:0860b07": "喜。廣說乃至。由妙舉門於所緣境令心得",
    "T30n1579_097:0860b08": "定。從奢摩他之所對治諸隨煩惱而得解",
    "T30n1579_097:0860b09": "脫。從此已後如實了知。於隨煩惱心得解",
    "T30n1579_097:0860b10": "脫。為此義故祈願。於外得此義已還復如",
    "T30n1579_097:0860b11": "前攝心內聚。而不為其諸隨煩惱之所惱",
    "T30n1579_097:0860b12": "亂。心內聚已不由祈願。自然如實了知。於",
    "T30n1579_097:0860b13": "外心得解脫。彼於外緣行相尋思。有所制",
    "T30n1579_097:0860b14": "伏。有其加行難可運轉。皆得自在解脫。棄",
    "T30n1579_097:0860b15": "捨安樂而住。已得成辦勝奢摩他。如是彼",
    "T30n1579_097:0860b16": "於四種念住善安住心。能正了知前後差",
    "T30n1579_097:0860b17": "別。又應知此補特伽羅。先已修行毘鉢舍",
    "T30n1579_097:0860b18": "那。毘鉢舍那以為依止。於奢摩他修瑜伽",
    "T30n1579_097:0860b19": "行。",
    "T30n1579_097:0860b20": "復次有諸苾芻。於諸念住勤修加行。毘鉢",
    "T30n1579_097:0860b21": "舍那以為依止。於奢摩他樂修觀行。彼即",
    "T30n1579_097:0860b22": "應於內奢摩他所攝自心取如是相。謂我",
    "T30n1579_097:0860b23": "今者何所思惟。云何思惟。令奢摩他所攝",
    "T30n1579_097:0860b24": "受心為奢摩他所治身心惛沈下劣之所惱",
    "T30n1579_097:0860b25": "亂。復我今者何所思惟。云何思惟。令奢摩",
    "T30n1579_097:0860b26": "他所攝受心不為彼法之所惱亂。若彼苾",
    "T30n1579_097:0860b27": "芻不取如是自心相貌。但自了知此隨煩",
    "T30n1579_097:0860b28": "惱染污心已。便於外緣取淨妙相。由是為",
    "T30n1579_097:0860b29": "因。雖能暫時除遣現在現前隨惑。然於後",
    "T30n1579_097:0860c01": "時若復如前攝心內聚。還為如是隨惑所",
    "T30n1579_097:0860c02": "惱不得靜定。如先不取自心相故。由是",
    "T30n1579_097:0860c03": "因緣。為隨煩惱數數擾亂。又不能得所",
    "T30n1579_097:0860c04": "欣求義。復為憂愁之所損惱。又經長時不",
    "T30n1579_097:0860c05": "能獲得內心寂止。不能獲得依奢摩他毘",
    "T30n1579_097:0860c06": "鉢舍那為先。清淨增上第一正念正知。由不",
    "T30n1579_097:0860c07": "獲得內心寂止故。不能得四增上心現法",
    "T30n1579_097:0860c08": "樂住。由不獲得增上第一正念正智故。不",
    "T30n1579_097:0860c09": "能得先所未得無上安隱究竟涅槃。與上",
    "T30n1579_097:0860c10": "相違。應知即是一切白品。乃至獲得先所",
    "T30n1579_097:0860c11": "未得無上安隱究竟涅槃。此中典厨譬瑜",
    "T30n1579_097:0860c12": "伽。師主即譬於內奢摩他所攝受心。其餚",
    "T30n1579_097:0860c13": "饍味喻執取相。上妙衣食喻於內心奢摩",
    "T30n1579_097:0860c14": "他等。當知黑品喻諸愚夫所有。白品喻諸",
    "T30n1579_097:0860c15": "智者。",
    "T30n1579_097:0860c16": "復次有諸苾芻。於諸念住正勤修習。而是",
    "T30n1579_097:0860c17": "異生或有勝妙可愛境界正現在前。或復獨",
    "T30n1579_097:0860c18": "處得諸相狀。由失念故。不如理想以為依",
    "T30n1579_097:0860c19": "止。率爾發起猛利貪纏。彼於此纏深心",
    "T30n1579_097:0860c20": "厭恥。謂如自身墮於厄難極鄙穢處。發起",
    "T30n1579_097:0860c21": "猛利思遠離心。由如是行。便於彼纏心",
    "T30n1579_097:0860c22": "得解脫。既解脫已心生歡喜。從此已後起",
    "T30n1579_097:0860c23": "猛利厭。猛利厭後得無常想。如見大犁發",
    "T30n1579_097:0860c24": "諸行塊。便於聖諦如實現觀。以其依止依",
    "T30n1579_097:0860c25": "附涅槃。又即有學觀察作意。於勝妙境思",
    "T30n1579_097:0860c26": "惟淨相。由未永斷貪隨眠故。貪纏率爾生",
    "T30n1579_097:0860c27": "起現前。尋復於彼深見過患。為欲斷此纏",
    "T30n1579_097:0860c28": "及隨眠入無相定。如是能斷餘未斷法。",
    "T30n1579_097:0860c29": "從定起已如實了知一切已斷。領受微妙",
    "T30n1579_097:0861a01": "解脫喜樂。如實觀見自己。成就大智力故。",
    "T30n1579_097:0861a02": "名為強盛。諸魔羅品其力羸劣。",
    "T30n1579_097:0861a03": "復次修四念住所引功德。當知能感最勝",
    "T30n1579_097:0861a04": "增上究竟果故。名有大果。當知能感最勝",
    "T30n1579_097:0861a05": "增上樂勝利故。名有大利。",
    "T30n1579_097:0861a06": "瑜伽師地論卷第九十七"
}