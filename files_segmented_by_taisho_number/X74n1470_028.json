{
    "X74n1470_028:0289a13": "大方廣佛華嚴經海印道場十重行願常徧禮懺儀",
    "X74n1470_028:0289a14": "卷第二十八",
    "X74n1470_028:0289a16": "唐　蘭山雲巖慈恩寺護法國師行沙門慧覺依經錄",
    "X74n1470_028:0289a17": "宋　蒼山載光寺沙門普瑞補註",
    "X74n1470_028:0289a18": "明　欽褒忠義忠藎四川布政佛弟子木增訂正",
    "X74n1470_028:0289a19": "雞山寂光寺沙門讀徹參閱",
    "X74n1470_028:0289a20": "天台習教觀沙門正止治定",
    "X74n1470_028:0289a21": "第二十八晌",
    "X74n1470_028:0289a22": "次十住位中初五善知識會",
    "X74n1470_028:0289a23": "一切恭敬敬禮無盡三寶。",
    "X74n1470_028:0289a24": "是諸眾等人各胡跪。嚴持香華。如法供養。願此供海",
    "X74n1470_028:0289b01": "雲。徧滿十方界。十千金剛網。十千種帳。十千種葢。十",
    "X74n1470_028:0289b02": "千繒綺。十千珠瓔珞。周徧交絡。十千衣服。十千光明。",
    "X74n1470_028:0289b03": "而為照曜。天妙華。天末香。天華鬘。天雜香。天寶衣。天",
    "X74n1470_028:0289b04": "寶雲。天莊嚴具雲。天諸音樂。不皷自鳴。放大光明。又",
    "X74n1470_028:0289b05": "出妙音聲。以如是等諸供養具。常作供養。帝網重重。",
    "X74n1470_028:0289b06": "諸佛菩薩賢聖海眾。受此供養雲。以為光明臺。廣於",
    "X74n1470_028:0289b07": "無邊界。無量無盡。願作佛事。",
    "X74n1470_028:0289b08": "供養已。一切恭敬。",
    "X74n1470_028:0289b09": "次奉施寶錯",
    "X74n1470_028:0289b10": "　寶珠自性廣大海　　七寶山等最殊勝",
    "X74n1470_028:0289b11": "　出興如斯供養雲　　諸佛等處我奉獻",
    "X74n1470_028:0289b12": "唵薩[口*栗]末怛達遏怛囉得捺布桚銘遏薩摩[口*能]囉悉",
    "X74n1470_028:0289b13": "癹囉捺薩麻英吽",
    "X74n1470_028:0289b14": "寶錯經云。有一總持名無量種呪。皆能成就具大功",
    "X74n1470_028:0289b15": "能。總持曰。",
    "X74n1470_028:0289b16": "唵悉麻囉悉麻囉眉麻捺悉葛囉麻曷令[口*(椔田+夕)]斡吽",
    "X74n1470_028:0289b17": "次運心供養(以二手金剛合掌置于頂上應誦此呪)",
    "X74n1470_028:0289b18": "唵薩[口*栗]末(二合)[口*栗]達(二合)眉嗚[口*能]遏(二合)矴(切身)悉癹囉兮慢",
    "X74n1470_028:0289b19": "(引)遏遏捺竿莎(引)訶",
    "X74n1470_028:0289b20": "梵音讚佛",
    "X74n1470_028:0289b21": "　若佛菩薩等　　不出於世間　　無有一眾生",
    "X74n1470_028:0289b22": "　而能得安樂　　如來等正覺　　及諸賢聖眾",
    "X74n1470_028:0289b23": "　出現於世間　　能與眾生樂　　若見如來者",
    "X74n1470_028:0289b24": "　為得大善利　　聞佛名生信　　則是世間塔",
    "X74n1470_028:0289c01": "直言讚佛",
    "X74n1470_028:0289c02": "　若有見正覺　　解脫離諸漏　　不著一切世",
    "X74n1470_028:0289c03": "　彼非正道眼　　若有知如來　　體相無所有",
    "X74n1470_028:0289c04": "　修習得明了　　此人疾作佛　　能見此世界",
    "X74n1470_028:0289c05": "　其心不動搖　　於佛身亦然　　當成聖智者",
    "X74n1470_028:0289c06": "　若於諸佛法　　其心了平等　　二念不現前",
    "X74n1470_028:0289c07": "　當踐難思位　　若見佛及身　　平等而安住",
    "X74n1470_028:0289c08": "　無住無所入　　當成難遇者　　色受無有數",
    "X74n1470_028:0289c09": "　想行識亦然　　若能如是智　　當作大牟尼",
    "X74n1470_028:0289c10": "　世及出世見　　一切皆超越　　而能善知法",
    "X74n1470_028:0289c11": "　當成大光耀　　若於一切知　　發生迴向心",
    "X74n1470_028:0289c12": "　見心無所生　　當獲大名稱　　眾生無有心",
    "X74n1470_028:0289c13": "　亦復無有壞　　若得如是知　　當成無上道",
    "X74n1470_028:0289c14": "　一中解無量　　無量中解一　　了彼互生起",
    "X74n1470_028:0289c15": "　當成無所畏",
    "X74n1470_028:0289c16": "南無大方廣佛華嚴經中華藏世界海本尊毗盧遮",
    "X74n1470_028:0289c17": "那佛",
    "X74n1470_028:0289c18": "南無大慈大悲五百誓願五濁救苦釋迦牟尼佛",
    "X74n1470_028:0289c19": "南無東方滿月世界十二上願五濁救苦藥師琉璃",
    "X74n1470_028:0289c20": "光王佛",
    "X74n1470_028:0289c21": "南無西方極樂世界四十八願五濁救苦阿彌陀佛",
    "X74n1470_028:0289c22": "南無十方三世盡虗空界微塵剎土中大方廣佛華",
    "X74n1470_028:0289c23": "嚴經圓滿教海",
    "X74n1470_028:0289c24": "南無大方廣佛華嚴經中主於行願真理普賢菩薩",
    "X74n1470_028:0290a01": "摩訶薩",
    "X74n1470_028:0290a02": "南無大方廣佛華嚴經中主於信解證智文殊師利",
    "X74n1470_028:0290a03": "菩薩摩訶薩",
    "X74n1470_028:0290a04": "南無大慈大悲五濁救苦千手千眼觀世音菩薩摩",
    "X74n1470_028:0290a05": "訶薩",
    "X74n1470_028:0290a06": "南無大願弘深五濁救苦出無佛世安慰人心常住",
    "X74n1470_028:0290a07": "琰魔羅界地藏王菩薩摩訶薩",
    "X74n1470_028:0290a08": "南無十方三世盡虗空界微塵剎土中十信菩薩十",
    "X74n1470_028:0290a09": "住菩薩十行菩薩十迴向菩薩十地菩薩等覺菩",
    "X74n1470_028:0290a10": "薩徧法界剎海微塵數菩薩一切海眾",
    "X74n1470_028:0290a11": "南無大方廣佛華嚴經末會中修證五相處五十五",
    "X74n1470_028:0290a12": "聖者",
    "X74n1470_028:0290a13": "南無大方廣佛華嚴經末會中圓器上根百城求法",
    "X74n1470_028:0290a14": "一生之內菩薩行圓為末世頓門修證軌範善財",
    "X74n1470_028:0290a15": "菩薩摩訶薩",
    "X74n1470_028:0290a16": "南無十方三世盡虗空界微塵剎土中法身色身形",
    "X74n1470_028:0290a17": "相舍利寶塔寺宇一切佛事又於法藏及講法處",
    "X74n1470_028:0290a18": "菩薩賢聖一切海眾",
    "X74n1470_028:0290a19": "南無大願摜甲求生淨土末濁夏國護持正法護法",
    "X74n1470_028:0290a20": "國師",
    "X74n1470_028:0290a21": "至心歸命禮大方廣佛華嚴經華藏世界海本尊毗",
    "X74n1470_028:0290a22": "盧遮那佛",
    "X74n1470_028:0290a23": "　十方盡歸命　　滅罪增淨信　　願生華藏海",
    "X74n1470_028:0290a24": "　極樂淨土中",
    "X74n1470_028:0290b01": "第一德雲比丘憶念一切諸佛境界智慧光明",
    "X74n1470_028:0290b02": "普見解脫法門",
    "X74n1470_028:0290b03": "經云爾時善財童子向勝樂(至)右繞觀察辭退而去。",
    "X74n1470_028:0290b04": "　願共諸眾生　　往生華藏海　　極樂淨土中",
    "X74n1470_028:0290b05": "次德雲比丘所見佛",
    "X74n1470_028:0290b06": "南無東方一佛南無東方二佛",
    "X74n1470_028:0290b07": "南無東方十佛南無東方百佛",
    "X74n1470_028:0290b08": "南無東方千佛南無東方百千佛",
    "X74n1470_028:0290b09": "南無東方億佛南無東方百億佛",
    "X74n1470_028:0290b10": "南無東方千億佛南無百千億佛",
    "X74n1470_028:0290b11": "南無那由他億佛南無百那由他億佛",
    "X74n1470_028:0290b12": "南無千那由他億佛南無無數佛",
    "X74n1470_028:0290b13": "南無無量佛南無無邊佛",
    "X74n1470_028:0290b14": "南無無等佛南無不可數佛",
    "X74n1470_028:0290b15": "南無不可稱佛南無不可思佛",
    "X74n1470_028:0290b16": "南無不可量佛南無不可說佛",
    "X74n1470_028:0290b17": "南無不可說不可說佛南無閻浮提微塵數佛",
    "X74n1470_028:0290b18": "南無四天下微塵數佛南無千世界微塵數佛",
    "X74n1470_028:0290b19": "南無二千世界微塵數佛南無三千世界微塵數佛",
    "X74n1470_028:0290b20": "南無十佛剎微塵數佛南無百佛剎微塵數佛",
    "X74n1470_028:0290b21": "南無千佛剎微塵數佛南無百億佛剎微塵數佛",
    "X74n1470_028:0290b22": "南無千億佛剎微塵數佛",
    "X74n1470_028:0290b23": "南無百千億佛剎微塵數佛",
    "X74n1470_028:0290b24": "南無那由他億佛剎微塵數佛",
    "X74n1470_028:0290c01": "南無乃至不可說不可說佛剎微塵數佛",
    "X74n1470_028:0290c02": "南無如東方南西北方四維上下亦復如是多佛",
    "X74n1470_028:0290c03": "次德雲比丘",
    "X74n1470_028:0290c04": "南無勝樂國妙峰山所解普見諸佛無量法門德雲",
    "X74n1470_028:0290c05": "比丘",
    "X74n1470_028:0290c06": "　十方盡歸命　　滅罪增淨信　　願生華藏海",
    "X74n1470_028:0290c07": "　極樂淨土中",
    "X74n1470_028:0290c08": "第二海雲比丘普眼解脫法門",
    "X74n1470_028:0290c09": "經云爾時善財童子(至)右繞瞻仰辭退而去。",
    "X74n1470_028:0290c10": "　願共諸眾生　　往生華藏海　　極樂淨土中",
    "X74n1470_028:0290c11": "次海雲比丘聞法處佛",
    "X74n1470_028:0290c12": "南無此大蓮華上結跏趺坐其身至有頂者如來",
    "X74n1470_028:0290c13": "次海雲比丘",
    "X74n1470_028:0290c14": "南無海門國得普眼解脫法門海雲比丘",
    "X74n1470_028:0290c15": "　十方盡歸命　　滅罪增淨信　　願生華藏海",
    "X74n1470_028:0290c16": "　極樂淨土中",
    "X74n1470_028:0290c17": "第三善住比丘無礙解脫法門",
    "X74n1470_028:0290c18": "經云爾時善財童子(至)右繞瞻仰辭退而行。",
    "X74n1470_028:0290c19": "　願共諸眾生　　往生華藏海　　極樂淨土中",
    "X74n1470_028:0290c20": "南無南方六千由旬楞伽道邊海岸聚落得無礙解",
    "X74n1470_028:0290c21": "脫門無量無數天龍八部恭敬供養善住比丘",
    "X74n1470_028:0290c22": "　十方盡歸命　　滅罪增淨信　　願生華藏海",
    "X74n1470_028:0290c23": "　極樂淨土中",
    "X74n1470_028:0290c24": "第四彌伽大士妙音陀羅尼光明解脫法門",
    "X74n1470_028:0291a01": "經云爾時善財童子(至)戀慕瞻仰辭退而行。",
    "X74n1470_028:0291a02": "　願共諸眾生　　往生華藏海　　極樂淨土中",
    "X74n1470_028:0291a03": "南無南方自在城中參得無量菩薩妙音陀羅尼光",
    "X74n1470_028:0291a04": "明法門彼十千人前後圍繞彌伽善醫王",
    "X74n1470_028:0291a05": "　十方盡歸命　　滅罪增淨信　　願生華藏海",
    "X74n1470_028:0291a06": "　極樂淨土中",
    "X74n1470_028:0291a07": "第五解脫長者如來無礙莊嚴解脫法門",
    "X74n1470_028:0291a08": "經云爾時善財童子(至)諸善法故辭退而行。",
    "X74n1470_028:0291a09": "　願共諸眾生　　往生華藏海　　極樂淨土中",
    "X74n1470_028:0291a10": "次解脫長者所見佛",
    "X74n1470_028:0291a11": "南無東方閻浮檀金光明世界中龍自在王如來毗",
    "X74n1470_028:0291a12": "盧遮那藏菩薩等道場一切海眾",
    "X74n1470_028:0291a13": "南無南方速疾力世界中普香如來心王菩薩等道",
    "X74n1470_028:0291a14": "場一切海眾",
    "X74n1470_028:0291a15": "南無西方香光世界中須彌燈王如來無礙心菩薩",
    "X74n1470_028:0291a16": "等道場一切海眾",
    "X74n1470_028:0291a17": "南無北方袈裟幢世界中不可壞金剛如來金剛步",
    "X74n1470_028:0291a18": "勇猛菩薩等道場一切海眾",
    "X74n1470_028:0291a19": "南無東北方一切上妙寶世界中無所得境界眼如",
    "X74n1470_028:0291a20": "來無所得善變化菩薩等道場一切海眾",
    "X74n1470_028:0291a21": "南無東南方香焰光音世界中香燈如來金剛焰慧",
    "X74n1470_028:0291a22": "菩薩等道場一切海眾",
    "X74n1470_028:0291a23": "南無西南方智慧日普光明世界中法界輪幢如來",
    "X74n1470_028:0291a24": "現一切變化幢菩薩等道場一切海眾",
    "X74n1470_028:0291b01": "南無西北方普清淨世界中一切佛寶高勝幢如來",
    "X74n1470_028:0291b02": "法幢王菩薩等道場一切海眾",
    "X74n1470_028:0291b03": "南無上方佛次第出現無盡世界中無邊智慧光圓",
    "X74n1470_028:0291b04": "滿幢如來法界門幢王菩薩等道場一切海眾",
    "X74n1470_028:0291b05": "南無下方佛光明世界中無礙智幢如來一切世間",
    "X74n1470_028:0291b06": "剎幢王菩薩等道場一切海眾",
    "X74n1470_028:0291b07": "南無如是等十方各十佛剎微塵數一切如來",
    "X74n1470_028:0291b08": "南無安樂世界中阿彌陀如來",
    "X74n1470_028:0291b09": "南無旃檀世界中金剛光明如來",
    "X74n1470_028:0291b10": "南無妙香世界中寶光明如來",
    "X74n1470_028:0291b11": "南無蓮華世界中寶蓮華光明如來",
    "X74n1470_028:0291b12": "南無妙金世界中寂靜光如來",
    "X74n1470_028:0291b13": "南無妙喜世界中不動如來",
    "X74n1470_028:0291b14": "南無善住世界中師子如來",
    "X74n1470_028:0291b15": "南無鏡光明世界中月覺如來",
    "X74n1470_028:0291b16": "南無寶師子莊嚴世界中毗盧遮那如來",
    "X74n1470_028:0291b17": "次解脫長者",
    "X74n1470_028:0291b18": "南無南方住林聚落中得如來無礙莊嚴解脫門解",
    "X74n1470_028:0291b19": "脫長者",
    "X74n1470_028:0291b20": "　十方盡歸命　　滅罪增淨信　　願生華藏海",
    "X74n1470_028:0291b21": "　極樂淨土中",
    "X74n1470_028:0291b22": "次十二類生業報懺悔",
    "X74n1470_028:0291b23": "惟願帝網無盡佛法僧寶。毗盧遮那如來。普賢文殊",
    "X74n1470_028:0291b24": "海會聖眾。世出世神。慈悲本願。放大光明照於法會。",
    "X74n1470_028:0291c01": "證明護念哀愍攝受。願我及一切眾生海。自從無始",
    "X74n1470_028:0291c02": "直至今時。業海無盡。帝網重重。十二業報類生一切",
    "X74n1470_028:0291c03": "罪業。發露懺悔。",
    "X74n1470_028:0291c04": "大涅槃經云。菩薩摩訶薩。滅除有餘。有餘有三。一者",
    "X74n1470_028:0291c05": "煩惱餘報。二者餘業。三者餘有。善男子。云何名為煩",
    "X74n1470_028:0291c06": "惱餘報。若有眾生。習近貪欲。是報熟故。墮於地獄。從",
    "X74n1470_028:0291c07": "地獄出。受畜生身。所謂鴿雀鴛鴦鸚鵡耆婆耆婆舍",
    "X74n1470_028:0291c08": "利伽鳥青雀魚鼈獼猴麞鹿。若得人身。受黃門形女",
    "X74n1470_028:0291c09": "人二根無根淫女。若得出家。犯初重戒。是名餘報。罪",
    "X74n1470_028:0291c10": "報懺悔。",
    "X74n1470_028:0291c11": "復次善男子。若有眾生。以殷重心。習近嗔恚。是報熟",
    "X74n1470_028:0291c12": "故。墮於地獄。從地獄出。受畜生身。所謂毒蛇。具四種",
    "X74n1470_028:0291c13": "毒。見毒觸毒齧毒歔毒。師子虎狼熊羆猫狸鷹鷂之",
    "X74n1470_028:0291c14": "屬。若得人身。具足十六諸惡律儀。若得出家。犯第二",
    "X74n1470_028:0291c15": "重戒。是名餘報。罪報懺悔。",
    "X74n1470_028:0291c16": "復次善男子。若有修行愚癡之人。是報熟時。墮於地",
    "X74n1470_028:0291c17": "獄。從地獄出。受畜生身。所謂象猪牛羊水牛蚤虱蚊",
    "X74n1470_028:0291c18": "虻蟻子等形。若得人身。聾盲喑瘂。癃殘背瘻。諸根不",
    "X74n1470_028:0291c19": "具。不能受法。若得出家。諸根闇鈍。喜犯重戒。乃至五",
    "X74n1470_028:0291c20": "殘。是名餘報。罪報懺悔。",
    "X74n1470_028:0291c21": "復次善男子。若有修習。憍慢之人。是報熟時。墮於地",
    "X74n1470_028:0291c22": "獄。從地獄出。受畜生身。所謂糞蟲駝驢犬馬。若生人",
    "X74n1470_028:0291c23": "中。受奴婢身。貧窮乞丐。或時出家。常為眾生之所輕",
    "X74n1470_028:0291c24": "賤。破第四戒。是名餘報。如是等名煩惱餘報。如是餘",
    "X74n1470_028:0292a01": "報。菩薩摩訶薩。以能修習大涅槃故。悉得除滅。罪報",
    "X74n1470_028:0292a02": "懺悔。",
    "X74n1470_028:0292a03": "云何餘業。謂一切凡夫業。一切聲聞業。須陀洹人。受",
    "X74n1470_028:0292a04": "七有業。斯陀含人。受二有業。阿那含人。受色有業。是",
    "X74n1470_028:0292a05": "名餘業。如是餘業。菩薩摩訶薩。以能修習大涅槃故。",
    "X74n1470_028:0292a06": "悉得斷除。罪報懺悔。",
    "X74n1470_028:0292a07": "云何餘有。阿羅漢得阿羅漢果。辟支佛得辟支佛果。",
    "X74n1470_028:0292a08": "無業無結。而轉二果。是名餘有。罪報懺悔。",
    "X74n1470_028:0292a09": "如是三種有餘之法。菩薩修習大乘大涅槃經故得",
    "X74n1470_028:0292a10": "除滅。是名菩薩摩訶薩滅除餘有。罪報懺悔。",
    "X74n1470_028:0292a11": "楞嚴經云。佛告阿難。當知玅性圓明。離諸名相。本來",
    "X74n1470_028:0292a12": "無有世界眾生。因妄有生。因生有滅。生滅名妄。滅妄",
    "X74n1470_028:0292a13": "名真。是稱如來無上菩提及大涅槃二轉依號。阿難。",
    "X74n1470_028:0292a14": "汝今欲修真三摩地。直詣如來大涅槃者。先當識此",
    "X74n1470_028:0292a15": "眾生世界二顛倒因。顛倒不生。斯則如來真三摩地。",
    "X74n1470_028:0292a16": "阿難。云何名為眾生顛倒。阿難。由性明心性明圓故。",
    "X74n1470_028:0292a17": "因明發性。性妄見生。從畢竟無。成究竟有。此有所有。",
    "X74n1470_028:0292a18": "非因所因。住所住相。了無根本。依此無住。建立世界",
    "X74n1470_028:0292a19": "及諸眾生。迷本圓明。是生虗妄。妄性無體。非有所依。",
    "X74n1470_028:0292a20": "將欲復真。欲真已非真真如性。非真求復。宛成非相。",
    "X74n1470_028:0292a21": "非生非住非心非法。展轉發生。生力發明。熏以成業。",
    "X74n1470_028:0292a22": "同業相感。因有感業。相滅相生。由是故有眾生顛倒。",
    "X74n1470_028:0292a23": "罪報懺悔。",
    "X74n1470_028:0292a24": "阿難。云何名為世界顛倒。是有所有。分段妄生。因此",
    "X74n1470_028:0292b01": "界立。非因所因。無住所住。遷流不住。因此世成。三世",
    "X74n1470_028:0292b02": "四方。和合相涉。變化眾生。成十二類。是故世界因動",
    "X74n1470_028:0292b03": "有聲。因聲有色。因色有香。因香有觸。因觸有味。因味",
    "X74n1470_028:0292b04": "知法。六亂妄想。成業性故。十二區分。由此輪轉。是故",
    "X74n1470_028:0292b05": "世間聲香味觸。窮十二變為一旋復。乘此輪轉顛倒",
    "X74n1470_028:0292b06": "相故。是有世界。卵生胎生溼生化生。有色無色。有想",
    "X74n1470_028:0292b07": "無想。若非有色。若非無色。若非有想。若非無想。罪報",
    "X74n1470_028:0292b08": "懺悔。",
    "X74n1470_028:0292b09": "阿難。由因世界虗妄輪迴動顛倒故。和合氣成八萬",
    "X74n1470_028:0292b10": "四千飛沈亂想。如是故有卵羯邏藍。流轉國土。魚鳥",
    "X74n1470_028:0292b11": "龜蛇。其類充塞。罪報懺悔。",
    "X74n1470_028:0292b12": "由因世界雜染輪迴欲顛倒故。和合滋成八萬四千",
    "X74n1470_028:0292b13": "橫竪亂想。如是故有胎遏蒲曇。流轉國土。人畜龍仙。",
    "X74n1470_028:0292b14": "其類充塞。罪報懺悔。",
    "X74n1470_028:0292b15": "由因世界執著輪迴趣顛倒故。和合煖成八萬四千",
    "X74n1470_028:0292b16": "翻覆亂想。如是故有溼相蔽尸。流轉國土。含蠢蠕動。",
    "X74n1470_028:0292b17": "其類充塞。罪報懺悔。",
    "X74n1470_028:0292b18": "由因世界變易輪迴假顛倒故。和合觸成八萬四千",
    "X74n1470_028:0292b19": "新故亂想。如是故有化相羯南。流轉國土。轉蛻飛行。",
    "X74n1470_028:0292b20": "其類充塞。罪報懺悔。",
    "X74n1470_028:0292b21": "由因世界留礙輪迴障顛倒故。和合著成八萬四千",
    "X74n1470_028:0292b22": "精耀亂想。如是故有色相羯南。流轉國土。休咎精明。",
    "X74n1470_028:0292b23": "其類充塞。罪報懺悔。",
    "X74n1470_028:0292b24": "由因世界銷散輪迴惑顛倒故。和合暗成八萬四千",
    "X74n1470_028:0292c01": "陰隱亂想。如是故有無色羯南。流轉國土。空散銷沈。",
    "X74n1470_028:0292c02": "其類充塞。罪報懺悔。",
    "X74n1470_028:0292c03": "由因世界罔象輪迴影顛倒故。和合憶成八萬四千",
    "X74n1470_028:0292c04": "潛結亂想。如是故有想相羯南。流轉國土。神鬼精靈。",
    "X74n1470_028:0292c05": "其類充塞。罪報懺悔。",
    "X74n1470_028:0292c06": "由因世界愚鈍輪迴痴顛倒故。和合頑成八萬四千",
    "X74n1470_028:0292c07": "枯槁亂想。如是故有無想羯南。流轉國土。精神化為",
    "X74n1470_028:0292c08": "土木金石。其類充塞。罪報懺悔。",
    "X74n1470_028:0292c09": "由因世界相待輪迴偽顛倒故。和合染成八萬四千",
    "X74n1470_028:0292c10": "因依亂想。如是故有非有色相成色羯南。流轉國土。",
    "X74n1470_028:0292c11": "諸水母等。以鰕為目。其類充塞。罪報懺悔。",
    "X74n1470_028:0292c12": "由因世界相引輪迴性顛倒故。和合呪成八萬四千",
    "X74n1470_028:0292c13": "呼召亂想。如是故有非無色相無色羯南。流轉國土。",
    "X74n1470_028:0292c14": "呪詛魘生。其類充塞。罪報懺悔。",
    "X74n1470_028:0292c15": "由因世界合妄輪迴罔顛倒故。和合異成八萬四千",
    "X74n1470_028:0292c16": "迴護亂想。如是故有非有想相成相羯南。流轉國土。",
    "X74n1470_028:0292c17": "彼蒲盧等。異質相成。其類充塞。罪報懺悔。",
    "X74n1470_028:0292c18": "由因世界怨害輪迴殺顛倒故。和合恠成八萬四千",
    "X74n1470_028:0292c19": "食父母想。如是故有非無想相無想羯南。流轉國土。",
    "X74n1470_028:0292c20": "如土梟等附塊為兒。及破鏡鳥以毒樹果抱為其子。",
    "X74n1470_028:0292c21": "子成父母皆遭其食。其類充塞。罪報懺悔。",
    "X74n1470_028:0292c22": "是名眾生十二種類。阿難。如是眾生。一一類中。亦各",
    "X74n1470_028:0292c23": "各具十二顛倒。猶如捏目亂華發生。顛倒妙圓真淨",
    "X74n1470_028:0292c24": "明心。具足如斯虗妄亂想。罪報懺悔。",
    "X74n1470_028:0293a01": "汝今修證佛三摩地。於是本因元所亂想。立三漸次。",
    "X74n1470_028:0293a02": "方得除滅。如淨器中除去毒蜜。以諸湯水并雜灰香。",
    "X74n1470_028:0293a03": "洗滌其器。後貯甘露。云何名為三種漸次。一者修習",
    "X74n1470_028:0293a04": "除其助因。二者真修刳其正性。三者增進違其現業。",
    "X74n1470_028:0293a05": "云何助因。阿難。如是世界十二類生。不能自全。依四",
    "X74n1470_028:0293a06": "食住。所謂段食觸食思食識食。是故佛說一切眾生",
    "X74n1470_028:0293a07": "皆依食住。阿難。一切眾生。食甘故生。食毒故死。是諸",
    "X74n1470_028:0293a08": "眾生。求三摩地。當斷世間五種辛菜。是五種辛。熟食",
    "X74n1470_028:0293a09": "發婬。生啖增恚。如是世界食辛之人。縱能宣說十二",
    "X74n1470_028:0293a10": "部經。十方天仙。嫌其臭穢。咸皆遠離。諸餓鬼等。因彼",
    "X74n1470_028:0293a11": "食次。舐其唇吻。常與鬼住。福德日銷。長無利益。是食",
    "X74n1470_028:0293a12": "辛人。修三摩地。菩薩天仙。十方善神。不來守護。大力",
    "X74n1470_028:0293a13": "魔王。得其方便。現作佛身。來為說法。非毀禁戒。讚婬",
    "X74n1470_028:0293a14": "怒痴。命終自為魔王眷屬。受魔福盡。墮無間獄。阿難。",
    "X74n1470_028:0293a15": "修菩提者。永斷五辛。是則名為第一增進修行漸次。",
    "X74n1470_028:0293a16": "云何正性。阿難。如是眾生。入三摩地。要先嚴持清淨",
    "X74n1470_028:0293a17": "戒律。永斷婬心。不餐酒肉。以火淨食。無啖生氣。阿難。",
    "X74n1470_028:0293a18": "是修行人。若不斷婬及與殺生。出三界者。無有是處。",
    "X74n1470_028:0293a19": "當觀婬欲猶如毒蛇。如見怨賊。先持聲聞四棄八棄。",
    "X74n1470_028:0293a20": "執身不動。後行菩薩清淨律儀。執心不起。禁戒成就。",
    "X74n1470_028:0293a21": "則於世界。永無相生相殺之業。偷劫不行。無相負累。",
    "X74n1470_028:0293a22": "亦於世間。不還宿債。是清淨人。修三摩地。父母肉身。",
    "X74n1470_028:0293a23": "不須天眼。自然觀見十方世界。覩佛聞法。親奉聖旨。",
    "X74n1470_028:0293a24": "得大神通。遊十方界。宿命清淨。得無艱險。是則名為",
    "X74n1470_028:0293b01": "第二增進修行漸次。",
    "X74n1470_028:0293b02": "云何現業。阿難。如是清淨持禁戒人。心無貪婬。於外",
    "X74n1470_028:0293b03": "六塵。不多流逸。因不流逸。旋元自歸。塵既不緣。根無",
    "X74n1470_028:0293b04": "所偶。反流全一。六用不行。十方國土皎然清淨。譬如",
    "X74n1470_028:0293b05": "琉璃內懸明月。身心快然。妙圓平等。獲大安隱。一切",
    "X74n1470_028:0293b06": "如來密圓淨妙。皆現其中。是人即獲無生法忍。從是",
    "X74n1470_028:0293b07": "漸修。隨所發行。安立聖位。是則名為第三增進修行",
    "X74n1470_028:0293b08": "漸次。",
    "X74n1470_028:0293b09": "我等為無明所覆。不識業報十二類生罪因。今遇道",
    "X74n1470_028:0293b10": "場。乃能覺知。歸命毗盧遮那如來及一切賢聖海眾。",
    "X74n1470_028:0293b11": "燒香散華。十二類生一切業報。發露懺悔。不敢覆藏。",
    "X74n1470_028:0293b12": "由此因緣。我及法界眾生海一切業報。願皆清淨。",
    "X74n1470_028:0293b13": "次懺悔滅罪印",
    "X74n1470_028:0293b14": "唵薩[口*栗]末(二合)巴(引)巴眉悉普怛[口*捺]曷捺末日囉也莎",
    "X74n1470_028:0293b15": "曷(應誦三徧)",
    "X74n1470_028:0293b16": "　百劫積集罪　　一念盡盪除　　如火焚枯草",
    "X74n1470_028:0293b17": "　滅盡無有餘",
    "X74n1470_028:0293b18": "　我昔所造諸惡業　　皆由無始貪嗔痴",
    "X74n1470_028:0293b19": "　從身語意之所生　　一切我今皆懺悔",
    "X74n1470_028:0293b20": "懺悔已。至心歸命禮本尊毗盧遮那佛。",
    "X74n1470_028:0293b21": "○(白)眾等聽說經中無常偈",
    "X74n1470_028:0293b22": "　如睡眠中所覺受　　及與僧作諸佛事",
    "X74n1470_028:0293b23": "　以此為其所緣境　　諸過去事無所見",
    "X74n1470_028:0293b24": "　我今於此現身上　　無量怨親已經過",
    "X74n1470_028:0293c01": "　為於彼等所造業　　堪可怖畏向前待",
    "X74n1470_028:0293c02": "　是知此身不堅久　　我今不解此事故",
    "X74n1470_028:0293c03": "　皆因愚痴及貪嗔　　造作無量諸罪業"
}