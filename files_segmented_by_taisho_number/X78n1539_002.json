{
    "X78n1539_002:0012a13": "法華靈驗傳卷下",
    "X78n1539_002:0012a15": "湖州天下上座",
    "X78n1539_002:0012a16": "師本名抱玉。吳興人也。母梅氏。孕恊靈祥即惡薰穢。",
    "X78n1539_002:0012a17": "既誕。齔歲於尼總持法華寺出家。願誦蓮經。三月通",
    "X78n1539_002:0012a18": "貫。日持七部。年登二十。詣京受戒。時肅宗皇帝夜夢",
    "X78n1539_002:0012a19": "吳僧誦法華經。口出五色光。吳音清亮。洎翌旦。勑京",
    "X78n1539_002:0012a20": "城僧能誦法華者二百餘人並入禁中。帝視之。皆非",
    "X78n1539_002:0012a21": "所夢者。其時抱玉方入關。閉令問其遠來之意。答云",
    "X78n1539_002:0012a22": "善誦蓮經特來受戒也。令奏。帝即降旨召見。帝曰。朕",
    "X78n1539_002:0012a23": "所夢者。音容宛若。遂令上殿。賜座誦經。至隨喜功德",
    "X78n1539_002:0012a24": "品。口角放五色光。帝大悅曰。朕夢中所覩之即此也。",
    "X78n1539_002:0012b01": "經纔訖。賜七寶湯。令別築香壇。專為受戒。賜名大光。",
    "X78n1539_002:0012b02": "封天下上座。勑居千福寺。玉梵音遍滿。常通帝聽。又",
    "X78n1539_002:0012b03": "別居藍田精舍。寺僧夢天童來降告言。大光經聲通",
    "X78n1539_002:0012b04": "于有頂。非聊爾人也。時眾咸謂師即梁朝尼總持後",
    "X78n1539_002:0012b05": "身。後乞歸吳興。時李伸刺于吳興醉。於持經道場夜",
    "X78n1539_002:0012b06": "醒。忽見白光滿室。往覘。光公宴坐持經。光起面門。經",
    "X78n1539_002:0012b07": "聲向息。光亦隨斂。李相索於空門寡信。而篤敬於師。",
    "X78n1539_002:0012b08": "親著碑文。題曰墨詔持經大德神異碑。文初。師上表",
    "X78n1539_002:0012b09": "乞歸吳興。帝賜墨詔一道。",
    "X78n1539_002:0012b10": "第十段　隨喜功德品　法師功德品",
    "X78n1539_002:0012b11": "埋即生蓮舌常諷典",
    "X78n1539_002:0012b12": "窰瓦變作蓮華而警俗函經化為草束而拯生",
    "X78n1539_002:0012b13": "經一通而更不忘髮三剪而輙自長",
    "X78n1539_002:0012b14": "埋即生蓮",
    "X78n1539_002:0012b15": "紹興末。明州奉化縣有姓趙人。其母安人。重佛齋戒。",
    "X78n1539_002:0012b16": "誦法華經。房下有一女使。每竊聽。久久忽記得四句。",
    "X78n1539_002:0012b17": "所謂青蓮花香白蓮花香花樹香菓樹香。自此動靜",
    "X78n1539_002:0012b18": "施為常吟詠不絕。人聞之謂為笑語。殊不知此女亦",
    "X78n1539_002:0012b19": "有用心處。一日作事乖主意。陵遲至死。遂以其屍潛",
    "X78n1539_002:0012b20": "瘞後園。異時忽於其上秀出青蓮花一朵。香色可愛。",
    "X78n1539_002:0012b21": "餘人不知。其由獨安人默而識之。蓋所誦四句經感",
    "X78n1539_002:0012b22": "應之如是也。安人復不匿其德。密說與虗堂法師本",
    "X78n1539_002:0012b23": "空。空每舉以化人。宗曉甞親聞其說。聊記于此。　出",
    "X78n1539_002:0012b24": "現應錄。",
    "X78n1539_002:0012c01": "舌常諷典",
    "X78n1539_002:0012c02": "俗士楊難及。雍州萬年縣人也。幼而耿介。年將知命",
    "X78n1539_002:0012c03": "方祈妙典。聞法誠法師有道。遂師事焉。誠乃授以法",
    "X78n1539_002:0012c04": "華。數月之間悉得通利。曉夜忘疲。雖涉眾務其聲不",
    "X78n1539_002:0012c05": "輟。於後無疾奄然而終。終後焚燒。髏舌獨存。試收藏",
    "X78n1539_002:0012c06": "之石函置法華堂。時加供養。屢聞函內諷誦之聲振",
    "X78n1539_002:0012c07": "動石函。詞句明了。聞者敬悚。知受持之力焉。　出弘",
    "X78n1539_002:0012c08": "贊第八。",
    "X78n1539_002:0012c09": "窰瓦便作蓮花而警俗",
    "X78n1539_002:0012c10": "釋慧超。丹陽建元人也。作有遠量。誦法華經以為恒",
    "X78n1539_002:0012c11": "業。甞遇法令嚴峻。禁勒沙門。超潛伏瓦窰緜歷多年。",
    "X78n1539_002:0012c12": "後時難廓清。拂衣而去。告窰主曰。貧道此中誦法華",
    "X78n1539_002:0012c13": "經已千餘遍。可洒掃供養。勿更用之。其人不信。乃修",
    "X78n1539_002:0012c14": "舊貫所燒之瓦。遂變作蓮花之形。周植四壁。遠近見",
    "X78n1539_002:0012c15": "者咸歎異之。又甞在寺誦經。有一猛獸來聽。超兼為",
    "X78n1539_002:0012c16": "受戒。略如家犬。語曰。檀越好去。即依言而返。感徹幽",
    "X78n1539_002:0012c17": "明。難以具記。後臥疾。弟子流涕。超曰。長生不欣。夕死",
    "X78n1539_002:0012c18": "不慼。乃面西而坐。奄然長往。年七十有七。即武德五",
    "X78n1539_002:0012c19": "十二月六日也。有門人善思者。亦誦法華萬有餘徧。",
    "X78n1539_002:0012c20": "臨終之日。幡花音樂紛聆空際。在寺僧眾咸悉見聞。",
    "X78n1539_002:0012c21": "又自見花臺迎之。思乃端然拱立。合掌而化。遠近觀",
    "X78n1539_002:0012c22": "者如堵墻焉。　出弘贊第八。",
    "X78n1539_002:0012c23": "函經化為草束而拯生",
    "X78n1539_002:0012c24": "儀鳳年。汝州梁縣北村劉氏男。從征東討高麗。沒為",
    "X78n1539_002:0013a01": "奴。於遼海東岸牧馬。因而寢睡。屢夢有一僧喚令入",
    "X78n1539_002:0013a02": "海共汝歸家。若此非一。劉氏子自惟。漂落與死莫殊。",
    "X78n1539_002:0013a03": "頻感斯夢。遂投身海浦。於水中抱得菊草一束。隨波",
    "X78n1539_002:0013a04": "漂流浮渡海西至于岸上。行餘一里。思念此草能濟",
    "X78n1539_002:0013a05": "吾身命。却迴取草解束曝之。乃於其中得法華經第",
    "X78n1539_002:0013a06": "六卷。遂持還。其父劉老。先緣子沒蕃。遂為造法華經",
    "X78n1539_002:0013a07": "一部。書寫清淨。每事嚴潔。及見子到。相持悲慶。恠問",
    "X78n1539_002:0013a08": "所由。子具說前事。父子遂共於精舍中開視經函。乃",
    "X78n1539_002:0013a09": "欠第六一卷。驗其子海中得者。果是其父為子所造",
    "X78n1539_002:0013a10": "之經。紙墨僉同。宛然符會。　出弘贊第十。",
    "X78n1539_002:0013a11": "經一通而更不忘",
    "X78n1539_002:0013a12": "清信士謝智藏。雍州藍田人也。雖處田家。恒持五戒。",
    "X78n1539_002:0013a13": "因緣暫至縣下。見寺中有沙門講法華經至第六卷。",
    "X78n1539_002:0013a14": "持經眼耳鼻舌身意功德。乃即發心歸家誦持第一",
    "X78n1539_002:0013a15": "卷。除人事外不曾休息。其人心願更進。餘卷既遠。居",
    "X78n1539_002:0013a16": "田無人教授。思遇明師。經於數年。忽見一波羅門僧",
    "X78n1539_002:0013a17": "來扣門謂藏曰。汝有食不。乞我一齋。智藏欣然。隨家",
    "X78n1539_002:0013a18": "所有如法供設。僧既食畢。謂智藏曰。汝欲得受法華",
    "X78n1539_002:0013a19": "經者。可將本經來。智藏歡喜。深適所願。即授其經。一",
    "X78n1539_002:0013a20": "從聞受。更不忘失。受經既了。僧忽不現。智藏情甚惆",
    "X78n1539_002:0013a21": "悵。不識神人。自師去後。但聞異香。數日不絕。　出弘",
    "X78n1539_002:0013a22": "贊第八。",
    "X78n1539_002:0013a23": "髮三剪而輙自長",
    "X78n1539_002:0013a24": "釋弘照。年二十出家。即誦法華。數月便度。卜宅終南。",
    "X78n1539_002:0013b01": "誓誦千徧。頻感具祇潛來翼衛。又逢深雪。麵唯一斗",
    "X78n1539_002:0013b02": "許。二十餘日食之不盡。乃與友人履信及一居士移",
    "X78n1539_002:0013b03": "往寒山。並結草庵。更修前業。忽一虵長百尺。斑文五",
    "X78n1539_002:0013b04": "色。頭高丈餘。直來庵所低身俛聽。照初驚惶戰慄。不",
    "X78n1539_002:0013b05": "敢視之。起大悲心。發深重願。合掌流泪抗聲終部。蛇",
    "X78n1539_002:0013b06": "少選而退。自爾頻來不息。照雖頗知無害。然惡其腥",
    "X78n1539_002:0013b07": "臭。懼其形狀。令居士驅之。其乃以繩纏頸引致深叢。",
    "X78n1539_002:0013b08": "繫於大樹。至夜。照信及居士同夢一女人掩泪泣而",
    "X78n1539_002:0013b09": "前曰。弟子是此山神女。性樂聞法數。以穢形干突法",
    "X78n1539_002:0013b10": "眾。今被驅繫。辭師遠去。不復聞誦大乘。以此為恨。照",
    "X78n1539_002:0013b11": "等各自驚覺。遽相徵問。所夢既同。疑其致死。即執炬",
    "X78n1539_002:0013b12": "往看。果有斯事。居士呼泣投地。披誠懺謝。就其屍所",
    "X78n1539_002:0013b13": "共為誦經。又欲設千僧齋。乃於庵側獲銀數餅。下山",
    "X78n1539_002:0013b14": "饌會。恰然周足。甞行至一村。有貧女劉氏請留供養。",
    "X78n1539_002:0013b15": "照愍之而止。於七日中罄其所有。照便欲去。信女啟",
    "X78n1539_002:0013b16": "勸復留。更無資貨。遂剪頭髮以買齋食。更經七日。照",
    "X78n1539_002:0013b17": "復欲去。貧女悲泣固留。因復停止。女賣髮之直用之",
    "X78n1539_002:0013b18": "已盡。憂恨通宵。莫知出處。忽以手摩頭。覺髮生如故。",
    "X78n1539_002:0013b19": "驚喜踊躍。即便更剪。復經七日還長如前。凡經三剪。",
    "X78n1539_002:0013b20": "照以淹留留久。執持衣鉢決不肯住。女乃頂禮具陳",
    "X78n1539_002:0013b21": "云。師自有料。照等聞此。噎不得言。悼嘖微軀。當斯厚",
    "X78n1539_002:0013b22": "意。照於永淳中忽無疾終於甘泉。寺四輩聚火燒之。",
    "X78n1539_002:0013b23": "唯舌不然。紅赤如本時。慶喜寺寺主戒因等。行頗流",
    "X78n1539_002:0013b24": "俗類。不信有之。乃與合寺僧徒士俗五百。柴炭數車。",
    "X78n1539_002:0013c01": "更燒十遍。形色儼然。方皆悔伏。其舌盛以香函。流傳",
    "X78n1539_002:0013c02": "供養。　出弘贊第八。",
    "X78n1539_002:0013c03": "第十一段　常不輕品　如來神力品　囑累品",
    "X78n1539_002:0013c04": "芝生墓側蓮出舌根",
    "X78n1539_002:0013c05": "舍利流出於金文光明照耀於寶塔",
    "X78n1539_002:0013c06": "瓶水冬溫夏冷天兵匝地盈空",
    "X78n1539_002:0013c07": "芝生墓側",
    "X78n1539_002:0013c08": "清信士韋仲珪。臨卭人也。天性孝弟。武德中父遘病。",
    "X78n1539_002:0013c09": "仲珪勤於孝養。父之卒也。捨遣妻妾。廬於墓左。尤信",
    "X78n1539_002:0013c10": "佛教。誦法華經。晝則負土成墳。夜則誦經。精勤不倦。",
    "X78n1539_002:0013c11": "常有猛獸夜至廬前。蹲踞聽經久而不去。仲珪正念",
    "X78n1539_002:0013c12": "曰。不願猛獸之相逼也。獸即起去。明旦見繞墓生芝",
    "X78n1539_002:0013c13": "草七十三莖。當墳前者行列次第如人種植。皆朱莖",
    "X78n1539_002:0013c14": "紫蓋。蓋徑五寸。光色異常。鄰里以告州縣。時爭君昌",
    "X78n1539_002:0013c15": "為刺史。說裕為別駕。共至墓所嗟歎。採芝草對奏詔",
    "X78n1539_002:0013c16": "表門閭。後不知所終。　出弘贊第八。",
    "X78n1539_002:0013c17": "蓮出舌根",
    "X78n1539_002:0013c18": "釋智業。俗姓楊氏。住楊州長樂寺。精勤戒業。誦法華",
    "X78n1539_002:0013c19": "經。隋大業末年。宇文化及在楊州作逆。殺煬帝於宮",
    "X78n1539_002:0013c20": "闈。于時天下崩離。百姓飢饉。斗米萬錢。智業時在別",
    "X78n1539_002:0013c21": "院。居一小屋。專誦不輟。遂餓死房中。無人收葬。此屋",
    "X78n1539_002:0013c22": "因復傾倒。業屍骸竟在其下。及義寧初平定之後。其",
    "X78n1539_002:0013c23": "處忽生一莖蓮花。光色異常。道俗驚嗟。莫知其故。時",
    "X78n1539_002:0013c24": "寺僧有耆舊者乃語曰。此地會有一僧。專誦法華。于",
    "X78n1539_002:0014a01": "時既屬喪亂。於茲捨命。無人埋殯。骸骨在此。必是僧",
    "X78n1539_002:0014a02": "之靈也。乃尋掘花根。其青蓮花乃從髑髏中舌根下",
    "X78n1539_002:0014a03": "生。舌如生存。都不爛壞。寺眾乃將舌及花上堂。鳴鍾",
    "X78n1539_002:0014a04": "集眾為轉法華。其舌聞經猶能振動。道俗聞之觀者",
    "X78n1539_002:0014a05": "如堵。莫不嗟歎咸發勝心。　出弘贊第七。",
    "X78n1539_002:0014a06": "舍利流出於金文",
    "X78n1539_002:0014a07": "釋智儼。同州人也。年至十三忽遇梵僧出家。住戒業",
    "X78n1539_002:0014a08": "寺。徧學法華．維摩．般若等。並窮其了義。遂當法匠。實",
    "X78n1539_002:0014a09": "所謂高潔法師。言行兼至者也。顯慶三年。太州仙掌",
    "X78n1539_002:0014a10": "縣道俗請儼於靈仙寺講法華經。儼於寺僧還香房",
    "X78n1539_002:0014a11": "居止閤舍。初夜取法華經舒披案上。方欲尋讀。于時",
    "X78n1539_002:0014a12": "還香并侍者三人並在其處。儼焚香未訖。忽見經上",
    "X78n1539_002:0014a13": "佛字中出三舍利。五色光明散滿經上。流行不住。還",
    "X78n1539_002:0014a14": "香等徧告寺僧俱來禮拜。欲共收取舍利。舍利還流",
    "X78n1539_002:0014a15": "入於佛字。僧等禮拜悲泣。然香發願。更覩真容。舍利",
    "X78n1539_002:0014a16": "還從佛字中出。流行不住。少選之間。別於他佛字中",
    "X78n1539_002:0014a17": "相從隱沒。儼講法華凡數十餘徧。感靈獲瑞難以具",
    "X78n1539_002:0014a18": "言。將終數日。處處巡行。法朋舊識人人共別。忽一旦",
    "X78n1539_002:0014a19": "灑掃庭院。端坐入定。於是而終。忽有異香氛氳滿院。",
    "X78n1539_002:0014a20": "經餘七日。亡後數年其舌不壞。鬢髮加長二寸。顏色",
    "X78n1539_002:0014a21": "如舊。識者以為得道之流也。　出弘贊第三。",
    "X78n1539_002:0014a22": "光明照耀於寶塔",
    "X78n1539_002:0014a23": "左僕射宋國公蕭瑀。字時文。高祖梁武帝。父明帝。公",
    "X78n1539_002:0014a24": "深信釋典。時處會讌。每勑別賜素食。公雖參國務而",
    "X78n1539_002:0014b01": "誦念無虧。手著法華義記凡十卷。時於第四為子姪",
    "X78n1539_002:0014b02": "講之。疏成之日。夢多寶佛塔炳耀空中。因召名工造",
    "X78n1539_002:0014b03": "茲妙塔。　出弘贊第三。",
    "X78n1539_002:0014b04": "瓶水冬溫夏冷",
    "X78n1539_002:0014b05": "長干寺東闍梨。誦法華經。甚有節行。每有所誦。瓶水",
    "X78n1539_002:0014b06": "冬溫夏冷。略為常候。　出弘贊第七。",
    "X78n1539_002:0014b07": "天兵匝地盈空",
    "X78n1539_002:0014b08": "釋玄秀。少出家。住黃州隨化寺。常誦法華。每感徵異。",
    "X78n1539_002:0014b09": "時屬炎暑。同友逐涼。遣召秀來。欲有談笑。既至房前。",
    "X78n1539_002:0014b10": "但見羽衛嚴肅。人馬偉大。怖而返告。同往共觀。如初",
    "X78n1539_002:0014b11": "不異。轉至後門。其徒彌盛。上望空中。填塞無際。多乘",
    "X78n1539_002:0014b12": "象馬。類雜鬼神。乃知其感通也。置而遂却。明晨慚謝。",
    "X78n1539_002:0014b13": "朋徒遂絕。秀專斯業。隋末終寺。　出弘贊第七。",
    "X78n1539_002:0014b14": "第十二段　藥王菩薩本事品",
    "X78n1539_002:0014b15": "自識前身難通二字檀香遠達佛手親摩",
    "X78n1539_002:0014b16": "藥精入懷池水療病癩瘡即愈氣力鬱增",
    "X78n1539_002:0014b17": "急疾乃瘳大風亦利",
    "X78n1539_002:0014b18": "自識前身",
    "X78n1539_002:0014b19": "隋開皇中魏州刺史崔彥武。受職行郡。至一邑。忽謂",
    "X78n1539_002:0014b20": "從者曰。吾昔在此邑中為人婦。今知舊住處。因乘馬",
    "X78n1539_002:0014b21": "循巷屈曲至一家。命扣門。主人老翁開門請入。武升",
    "X78n1539_002:0014b22": "堂而坐。老翁曰官人何事至此。武即言。吾前身是汝",
    "X78n1539_002:0014b23": "之妻。老翁曰憑何為驗。武曰。吾昔誦法華經。并金釵",
    "X78n1539_002:0014b24": "五隻藏東壁中。去地六七尺。其隆高處是也。其經第",
    "X78n1539_002:0014c01": "七卷後一紙。火燒失去文字。吾今誦此經。其後恒忘",
    "X78n1539_002:0014c02": "失也。令人穿壁高處。果然得經。火損後紙。并獲金釵。",
    "X78n1539_002:0014c03": "一如其言。主人泣曰。亡妻在日。常誦此經。金釵亦其",
    "X78n1539_002:0014c04": "所有。彥武又曰。庭前槐樹。吾昔產時解頭髮置樹空",
    "X78n1539_002:0014c05": "中。令人探之。果得其髮。主人見已悲喜交集。武即留",
    "X78n1539_002:0014c06": "衣物賜之而去。　出靈瑞集．弘贊傳．現應錄。",
    "X78n1539_002:0014c07": "難通二字",
    "X78n1539_002:0014c08": "釋某。失其名。住秦郡東寺。有沙彌誦法華經甚通利。",
    "X78n1539_002:0014c09": "唯到藥草喻品靉靆二字。隨教隨忘。如是至千。師苦",
    "X78n1539_002:0014c10": "嘖之曰。汝法華一部熟利如此。豈不能作意憶此二",
    "X78n1539_002:0014c11": "字耶。師夜夢見一僧謂之曰。汝不應嘖。此沙彌前生",
    "X78n1539_002:0014c12": "在寺側東村受優婆夷身。本誦法華一部。但其家法",
    "X78n1539_002:0014c13": "華當時藥草喻品白魚食去靉靆二字。于時經本無",
    "X78n1539_002:0014c14": "此二字。為其今生新受。習未成耳。其姓名某。經亦現",
    "X78n1539_002:0014c15": "在。脫不信者。可往驗之。師明旦就彼村訪問此家。言",
    "X78n1539_002:0014c16": "畢問主人云有何經書。答云有法華經一部。索取看。",
    "X78n1539_002:0014c17": "藥草喻品果缺二字。訪云。是太兒亡婦生存受持之。",
    "X78n1539_002:0014c18": "計亡已得一十七年。果與此沙彌年時胎月相應也。",
    "X78n1539_002:0014c19": "沙彌後不知所終。　出弘贊第六。",
    "X78n1539_002:0014c20": "檀香遠達",
    "X78n1539_002:0014c21": "師諱灌頂。吳越王諡號總持。生於章安吳氏。三歲時",
    "X78n1539_002:0014c22": "便能隨母稱三寶名。稟承天台定慧之法。晚至稱心",
    "X78n1539_002:0014c23": "精舍。長講法華。化流囂俗。時有法龍村人。去山三十",
    "X78n1539_002:0014c24": "里。染患將絕。其子奔來求救。師為轉法華經。焚栴檀",
    "X78n1539_002:0015a01": "香。病者遙聞香氣即愈。　出弘贊第三及現應錄。",
    "X78n1539_002:0015a02": "佛手親摩",
    "X78n1539_002:0015a03": "宋朝羅璵。妻費氏。寧州人也。費信敬三寶。誦法華經。",
    "X78n1539_002:0015a04": "數年之間勤苦不懈。俄而染患心痛。浸成極熱。闔門",
    "X78n1539_002:0015a05": "惶懼。費作念言。我誦經勤苦。必有善祐。終不因此至",
    "X78n1539_002:0015a06": "死地也。既而睡臥。即夜佛身舒手過窓以摩其心。內",
    "X78n1539_002:0015a07": "外皆都。金光滿室。又聞異香襲入。自此病愈。見者莫",
    "X78n1539_002:0015a08": "不生信。　出弘贊第六及現應錄。",
    "X78n1539_002:0015a09": "藥精入懷",
    "X78n1539_002:0015a10": "釋淨見。不知何許人也。童稚出家。多住崇高及龍門",
    "X78n1539_002:0015a11": "山。誦法華經一萬三千部。既誦持積久。身力疲困。過",
    "X78n1539_002:0015a12": "二十餘年後。忽聞住處北邊有諸小兒言語閙亂。轉",
    "X78n1539_002:0015a13": "覺煩悶。亦不測小兒從何所來。有一白頭老翁著白",
    "X78n1539_002:0015a14": "練裙襦。每參問云。禪師四大何如。師答漸覺羸頓。又",
    "X78n1539_002:0015a15": "不知何處得多許小兒日相煩亂不復可忍。老公云。",
    "X78n1539_002:0015a16": "師往其戲處坐。待彼脫衣入水洗浴。師隨抱一小兒",
    "X78n1539_002:0015a17": "衣還。若來取者慎勿與之。其若罵師師慎勿應答。弟",
    "X78n1539_002:0015a18": "子自來語之。見隨老公語往俟之。諸小兒果脫衣入",
    "X78n1539_002:0015a19": "池洗浴。乃抱小兒衣還房。小兒尋後索衣。見憶老公",
    "X78n1539_002:0015a20": "言囑永不還之。小兒即惡口毀謗禪師及宗祖。師亦",
    "X78n1539_002:0015a21": "不應。白頭老公尋至。語小兒云。汝入師懷裏。小兒初",
    "X78n1539_002:0015a22": "不肯從。老公駈逼數迴。始入見懷。沒在腹內。老公問",
    "X78n1539_002:0015a23": "師四大何如。見云氣力勝於從來。老公尋去。自爾已",
    "X78n1539_002:0015a24": "後氣力休強。誦數倍。識者云。此當是普賢菩薩令山",
    "X78n1539_002:0015b01": "神駈諸藥之精變為小兒。使其服之。除疾病耳。見後",
    "X78n1539_002:0015b02": "不知所終。　出弘贊第六。",
    "X78n1539_002:0015b03": "池水療病",
    "X78n1539_002:0015b04": "釋僧明。住濠州石門山。於山頂石山累甎造彌勒天",
    "X78n1539_002:0015b05": "宮一所并彌勒像常。誦法華經。每聞空中彈指及稱",
    "X78n1539_002:0015b06": "善哉聲。至天監年中奏啟梁武請欲焚身。頻煩再三。",
    "X78n1539_002:0015b07": "方蒙聞許。乃於彌勒宮前方石上遂其先志。身並灰",
    "X78n1539_002:0015b08": "燼。唯餘一甲。燒訖。其氏方四五尺。忽陷成池。信宿花",
    "X78n1539_002:0015b09": "生鮮榮絕代。諸飲池者疾病皆愈。後人造一小像重",
    "X78n1539_002:0015b10": "燒此甲。以灰塗之。人或玷汙像即移去。其行道之處",
    "X78n1539_002:0015b11": "皆悉生花。大如梨棗。數過千百。現有表塔。具旌其事。",
    "X78n1539_002:0015b12": "　出弘贊第五。",
    "X78n1539_002:0015b13": "癩瘡即愈",
    "X78n1539_002:0015b14": "唐絳州孤山陷泉寺。有法轍禪師。山行見一癩人在",
    "X78n1539_002:0015b15": "土穴中從師乞食。師憫之。引歸寺中。仍鑿土穴安之。",
    "X78n1539_002:0015b16": "授與衣食。教誦法華經。其人素不識字。加又凡鄙。師",
    "X78n1539_002:0015b17": "句句授之。終不辭倦。誦之將半。忽夢一僧指教。自後",
    "X78n1539_002:0015b18": "漸覺聰慧。及五六卷。身瘡漸安。一部通利。四大專蘇。",
    "X78n1539_002:0015b19": "佛言病之良藥。斯言驗矣。　出靈瑞集．弘贊第八及",
    "X78n1539_002:0015b20": "現應錄。",
    "X78n1539_002:0015b21": "氣力鬱增",
    "X78n1539_002:0015b22": "釋僧歡。出家住金陵治城寺。本羸病。乏氣力。乃志心",
    "X78n1539_002:0015b23": "於寺塔下懺悔。祈請懇到。誦法華經不輟。於小時間",
    "X78n1539_002:0015b24": "鬱然旋力。寺塔前有兩石獅子。形甚重大。歡忽以兩",
    "X78n1539_002:0015c01": "臂各貫獅子腹下。擎之而走。行十許里。都不覺倦。",
    "X78n1539_002:0015c02": "　出弘贊第六。",
    "X78n1539_002:0015c03": "急疾乃瘳",
    "X78n1539_002:0015c04": "趙仠。受性貞固。不幸遭急發之疾。雖種種治。無一驗",
    "X78n1539_002:0015c05": "効。遂秉志誦蓮經。厥疾頓愈。仠自是常誦不怠。乃與",
    "X78n1539_002:0015c06": "陰陽僧日資．演源并緇素若干人結法華徒。同修佛",
    "X78n1539_002:0015c07": "慧。",
    "X78n1539_002:0015c08": "大風亦利",
    "X78n1539_002:0015c09": "釋亡名。不知何許人也。不幸遭黑癩。萬方無効。忽聞",
    "X78n1539_002:0015c10": "法華是閻浮提人病之良藥。誓志全誦。厥疾乃瘳。又",
    "X78n1539_002:0015c11": "有南臺錄事劉氏。亦感此疾。雖種種治。無驗。一日亡",
    "X78n1539_002:0015c12": "名路逢劉氏曰。我亦曾得此病。賴誦蓮經即得除愈。",
    "X78n1539_002:0015c13": "劉氏於是生決定信。即覔蓮經。手不釋卷。一部乃畢。",
    "X78n1539_002:0015c14": "忽夢有異僧以手摩挲身已。即以艾炷渾身灸之。驚",
    "X78n1539_002:0015c15": "駭即覺。白汗如流。身心豁然。如雲霧撥。平復如舊。",
    "X78n1539_002:0015c16": "第十三段　妙音菩薩品",
    "X78n1539_002:0015c17": "亡母脫苦神人住空水不能漂屍不生臭",
    "X78n1539_002:0015c18": "虎吼退賊字化為金",
    "X78n1539_002:0015c19": "亡母脫苦",
    "X78n1539_002:0015c20": "長安通輙坊劉公信。妻陳氏之母因病先卒。後陳氏",
    "X78n1539_002:0015c21": "暴亡。見一人引入地獄。備覩諸罪相。後見一獄。石門",
    "X78n1539_002:0015c22": "忽開。母在其中受極重苦。母見女曰。汝可為吾寫法",
    "X78n1539_002:0015c23": "華經一部。使吾脫免。言已門閉。陳氏再蘇。說之。公信。",
    "X78n1539_002:0015c24": "即憑妹婿趙師子寫是經。忽有經生持新寫蓮經一",
    "X78n1539_002:0016a01": "部來貿錢。趙言幸有此經可贖之。不必寫也。劉從之",
    "X78n1539_002:0016a02": "授與陳氏。陳氏一日設母食。乃夢母曰。吾先令汝寫",
    "X78n1539_002:0016a03": "經一部。何不為之。女曰已為贖一部訖。母曰吾為此",
    "X78n1539_002:0016a04": "經增受重罪。獄卒打吾脊破。以不合取范家經為己",
    "X78n1539_002:0016a05": "有故。女夢覺。急請人書之。經成。又夢母報曰。吾承經",
    "X78n1539_002:0016a06": "力。已脫冥司。好處安身。今來報汝。汝當信心。好住世",
    "X78n1539_002:0016a07": "間。及詢前經。果是姓范人寫。唐龍朔中也。　出法苑",
    "X78n1539_002:0016a08": "珠林傳。釋道世撰。也有一百卷入藏本。",
    "X78n1539_002:0016a09": "神人住空",
    "X78n1539_002:0016a10": "釋玄真。壽春人也。居永福寺。誦法華經無時懈息。時",
    "X78n1539_002:0016a11": "於秋天月夜持誦此經。至第七卷方半。比房有一沙",
    "X78n1539_002:0016a12": "門忽起如廁。乃見庭中有大人形影。因舉頭四望。即",
    "X78n1539_002:0016a13": "觀空中有一神人嶷然而住。此沙門因立足瞻仰。更",
    "X78n1539_002:0016a14": "不移步。久之經文亦了。神忽不現。其僧從此始學誦",
    "X78n1539_002:0016a15": "持。終身不懈。　出弘贊第八。",
    "X78n1539_002:0016a16": "水不能漂",
    "X78n1539_002:0016a17": "唐武德中蘇長授巴州刺史。帶家族赴官。因渡嘉陵",
    "X78n1539_002:0016a18": "江。中流風作。船帆傾沒。男女六十餘人一時喪失。唯",
    "X78n1539_002:0016a19": "一女使常讀法華經。浪入船中。女乃頭戴經函。誓與",
    "X78n1539_002:0016a20": "俱沒。既而女即不沉。隨波泛泛。頃刻至岸。捧函而上。",
    "X78n1539_002:0016a21": "開視其經。了無霑濕。此女後嫁於楊州某。篤信讀誦。",
    "X78n1539_002:0016a22": "愈於舊也。　出法苑珠林傳又出弘贊第九及現應錄。",
    "X78n1539_002:0016a23": "屍不生臭",
    "X78n1539_002:0016a24": "道士史崇。長安郊南人也。小屬道流。早預黃巾。住玄",
    "X78n1539_002:0016b01": "都觀。後忽發心誦法華經。日恒一徧。私立佛像六時",
    "X78n1539_002:0016b02": "禮懺。每為諸道所嫉。因茲返俗。彌精諷誦。後忽染患",
    "X78n1539_002:0016b03": "身亡。時在盛夏。一無變壞。唯聞香氣。親里敬之。鑿龕",
    "X78n1539_002:0016b04": "安。堵側時時常聞妙香。後經年。餘筋肉都盡。唯舌形",
    "X78n1539_002:0016b05": "顏色與常人不異。或有疑駭之者。乃火燒不變。斧斫",
    "X78n1539_002:0016b06": "無損。遠近見聞。信倍恒百。　出弘贊第八。",
    "X78n1539_002:0016b07": "虎吼退賊",
    "X78n1539_002:0016b08": "釋法愛。長沙人也。誦法華經。因緣往交趾。值交人反",
    "X78n1539_002:0016b09": "亂。愛隨例藏避。忽為五賊所得。置在一處。口云待我",
    "X78n1539_002:0016b10": "食竟殺却道人。愛乃見壁邊有一槊子。挾將出外。向",
    "X78n1539_002:0016b11": "北直走。賊食竟起。遙以見愛。奔馳競往。愛到一棘林",
    "X78n1539_002:0016b12": "即投中隱避。乃遇兩虎相抱而臥。虎見愛來。並舉頭",
    "X78n1539_002:0016b13": "看愛。愛轉惶懼。口云。二檀越。貧道被賊逐。急投檀越。",
    "X78n1539_002:0016b14": "願將接救護。二虎即出外奮迅驚吼。賊便退散。愛又",
    "X78n1539_002:0016b15": "北走。虎隨送之。到一水邊。見人持數片飲食授與愛。",
    "X78n1539_002:0016b16": "愛而食之。氣味甚美。即便渡水上洲。虎亦捨去。仍宿",
    "X78n1539_002:0016b17": "洲上。又遇二人亦同在宿。大設異味。至曉方別。仍又",
    "X78n1539_002:0016b18": "囑云。但北向行。自當得脫。於是北出三十餘里。乃逢",
    "X78n1539_002:0016b19": "舊知。相見歡喜。始得免脫。愛後向道俗說之。不知所",
    "X78n1539_002:0016b20": "終。　出弘贊第七。",
    "X78n1539_002:0016b21": "字化為金",
    "X78n1539_002:0016b22": "張萬福。貞觀中為洛州刺史。其人性麤獷。不甚敬信。",
    "X78n1539_002:0016b23": "初至任所。問訪左右管內有何德行眾僧。左右報云。",
    "X78n1539_002:0016b24": "廓下有一尼。名妙智。甚精進。又造一部法華經。如法",
    "X78n1539_002:0016c01": "受持供養。緣此譽滿鄉閭。萬福試使人索經來看。尼",
    "X78n1539_002:0016c02": "聞刺史索經。拒而不與。為使君不護淨。又未齋潔。萬",
    "X78n1539_002:0016c03": "福大嗔。更使人往。尼不敢留。即付經去。萬福得經。竟",
    "X78n1539_002:0016c04": "不洗手即取經開卷。中並黃紙。遂無一字。萬福大怒。",
    "X78n1539_002:0016c05": "曰此妖老嫗。何由可耐。即命左右追取尼來。使往語",
    "X78n1539_002:0016c06": "尼曰。師經上並無一字。使君大嗔。令追師來。尼甚憂",
    "X78n1539_002:0016c07": "懼。莫知所由。汗流浹體。隨使往至刺史牙門。入屏墻。",
    "X78n1539_002:0016c08": "尼見一雙金剛手擎杵棒。如似授尼。尼遂心安。即入",
    "X78n1539_002:0016c09": "至刺史前。其經文並在空中化作金字。刺史見尼至。",
    "X78n1539_002:0016c10": "并見金剛及金字在虗空中。因即驚懼走起。下廳號",
    "X78n1539_002:0016c11": "咷悲泣謝罪懺悔禮拜。遂即迴心信向。發願造法華",
    "X78n1539_002:0016c12": "經一千部。通十方供養。仍自受持。不敢懈怠。自刺史",
    "X78n1539_002:0016c13": "歸向之後。人皆以法華為業。萬福乃問造經由緒。尼",
    "X78n1539_002:0016c14": "曰。欲造經之時。於山中先種糓樹。每用香水溉灌。令",
    "X78n1539_002:0016c15": "得滋長。樹成之後。以香水和泥造作紙屋。乃採取穀",
    "X78n1539_002:0016c16": "皮。雇匠如法香水清淨造紙。募訪能護淨之人。後有",
    "X78n1539_002:0016c17": "一江南人士。年可二十四五。應募為書。其書經屋還",
    "X78n1539_002:0016c18": "以香水和泥清淨造屋。書生著新淨衣。未寫經前預",
    "X78n1539_002:0016c19": "四十九日護清淨齋。然後始書。每出訖。改易衣服。洗",
    "X78n1539_002:0016c20": "浴畢。然後始就書。書時尼手執香爐胡跪經前。供養",
    "X78n1539_002:0016c21": "書生。如是不闕。經了。莊嚴成就。乃作僧尼男女四色",
    "X78n1539_002:0016c22": "人衣各十通。每來借經。預令七日護淨。兼與新衣著。",
    "X78n1539_002:0016c23": "然後始付經。如是恭敬。永不虧闕。　出弘贊第十。",
    "X78n1539_002:0016c24": "第十四段　普門品",
    "X78n1539_002:0017a01": "火不能燒",
    "X78n1539_002:0017a02": "沙門法智。為白衣時。獨行大澤。猛火四面一時俱起。",
    "X78n1539_002:0017a03": "自知必死。乃合面於地。至心稱觀音。恠火不至。舉頭",
    "X78n1539_002:0017a04": "看之。一澤之草纖微皆燼。唯所伏地火不燒耳。因此",
    "X78n1539_002:0017a05": "感悟。捨俗出家。　出晉朝謝敷觀音傳。",
    "X78n1539_002:0017a06": "水不能漂",
    "X78n1539_002:0017a07": "中書令岑文本。江陵人也。少懷正信。常誦法華普門",
    "X78n1539_002:0017a08": "品。過吳松江。中流風作。人船俱沒。文本浮在水面。聞",
    "X78n1539_002:0017a09": "人語曰。但念佛誦經。必不死也。如是者三。自此隨波",
    "X78n1539_002:0017a10": "達于址岸。後於江陵設齋。僧徒並集。有一僧獨後去。",
    "X78n1539_002:0017a11": "謂文本曰。天下方亂。君幸不遇害。當逢大平。致富貴",
    "X78n1539_002:0017a12": "也。言已而去。文本忽一時食梡中得舍利土顆。獲大",
    "X78n1539_002:0017a13": "平富貴。皆如僧言。　出靈瑞集及現應錄。",
    "X78n1539_002:0017a14": "又",
    "X78n1539_002:0017a15": "海濫縣有人落水。同伴皆沉。此人稱觀音。遇得一石。",
    "X78n1539_002:0017a16": "困倦如眠船。見兩人乘船喚入。開眼果見有人船。送",
    "X78n1539_002:0017a17": "達岸已。遂不見之。　出謝敷傳。",
    "X78n1539_002:0017a18": "脫羅剎難",
    "X78n1539_002:0017a19": "外國百餘人從師子國向扶南。忽遇惡風墮鬼國。鬼",
    "X78n1539_002:0017a20": "便欲食。一船人眾怖稱觀音。其中有一小乘沙門。不",
    "X78n1539_002:0017a21": "信不稱。鬼便索之。心怖。稱名亦免。　出謝敷觀音傳。",
    "X78n1539_002:0017a22": "黑風吹其船舫",
    "X78n1539_002:0017a23": "新羅時有女名寶開。居王京。隅金坊。有一子名長春。",
    "X78n1539_002:0017a24": "隨商舶泛海而去。過期不知所之。朝夕思念至於憔",
    "X78n1539_002:0017b01": "悴。幸聞普門示顯神通之力。假使黑風吹其船舫。漂",
    "X78n1539_002:0017b02": "墮羅剎鬼國。稱其名故。即得解脫。便生深信。就敏藏",
    "X78n1539_002:0017b03": "寺觀音像前約一七日精勤祈禱。至七日忽感長春",
    "X78n1539_002:0017b04": "執母手。驚喜哭泣。寺僧恠問所由。春曰。離家泛海。忽",
    "X78n1539_002:0017b05": "值惡風。同船之人皆葬魚腹。余獨乘一板至於吳。吳",
    "X78n1539_002:0017b06": "人收之奴。使之耕於野田。忽有異僧來謂曰。憶汝國",
    "X78n1539_002:0017b07": "乎。余即跪曰。有老母在。戀慕無極。僧曰。若欲見母。隨",
    "X78n1539_002:0017b08": "我而來。言訖東行。余隨之。有一渠僧乃執手超之。昏",
    "X78n1539_002:0017b09": "昏如夢。忽聞母語。到此敏藏寺像前。雖審知我母。猶",
    "X78n1539_002:0017b10": "疑夢中矣。即天寶四年乙酉四月八日申時離吳。戌",
    "X78n1539_002:0017b11": "時到此堂中。景德王聞而敬重。優頒信賄。永充供養。",
    "X78n1539_002:0017b12": "每於月生八日。幸寺禮讚。永為定式。寶開與長春約",
    "X78n1539_002:0017b13": "結鄰里清信士女。特成金字蓮經一部。每至春三月",
    "X78n1539_002:0017b14": "為立道場。敷宣妙理。精修禮敬。仰賽玄恩。　出敏藏",
    "X78n1539_002:0017b15": "寺記又見雞林古記及略傳弘錄。",
    "X78n1539_002:0017b16": "刀段段壞",
    "X78n1539_002:0017b17": "晉太中彭城有一人被枉為賊。其人本曾供養金像。",
    "X78n1539_002:0017b18": "帶在髻中。後伏法。刀下聞金聲。刀三斫頸。終無異。解",
    "X78n1539_002:0017b19": "看。像有三痕。由是免罪。　出謝敷觀音傳。",
    "X78n1539_002:0017b20": "又",
    "X78n1539_002:0017b21": "有高簡。犯法臨刑。一心歸命。下刀。刀折絞之寸斷。遂",
    "X78n1539_002:0017b22": "賣妻子及以自身。起五層塔。",
    "X78n1539_002:0017b23": "枷鏁自脫",
    "X78n1539_002:0017b24": "晉有張暢。為譙王長史。王與暢因事繫廷尉。暢夙有",
    "X78n1539_002:0017c01": "正信。便即發心誦法華普門品一千徧以求脫免。念",
    "X78n1539_002:0017c02": "言之至。枷鏁尋即斷壞。二人俱得。　出晉謝敷觀音",
    "X78n1539_002:0017c03": "傳及現應錄。",
    "X78n1539_002:0017c04": "又",
    "X78n1539_002:0017c05": "盖護。山陽人。繫獄應死。三日三夜稱名無間。眼見觀",
    "X78n1539_002:0017c06": "音放光照之。鏁脫門開。尋光而去。行二十里。光明方",
    "X78n1539_002:0017c07": "息。　出處同上。",
    "X78n1539_002:0017c08": "賊不能害",
    "X78n1539_002:0017c09": "晉隆安中僧慧達於山北隴掘甘草時。羌人飢荒。捕",
    "X78n1539_002:0017c10": "人而食。達為所獲。寘之構中。擇肥者先食。達懼甚。一",
    "X78n1539_002:0017c11": "心稱觀音名。誦普門品。食人取盡。唯達與小兒在。命",
    "X78n1539_002:0017c12": "只一日耳。達持念不捨。至旦忽一虎自草中跳出。咆",
    "X78n1539_002:0017c13": "吼震山。諸羌畏走。虎乃嚙構而去。達與小兒奔走得",
    "X78n1539_002:0017c14": "免。　出天台別行疏。",
    "X78n1539_002:0017c15": "又",
    "X78n1539_002:0017c16": "尚書徐義。秦末兵革蜂起。賊獲徐義將欲殺之。乃埋",
    "X78n1539_002:0017c17": "兩足。編髮於樹。夜中至心專念觀音。有頃得眠。夢人",
    "X78n1539_002:0017c18": "謂曰。今事極矣。何暇眠乎。義便驚起。見守衛人並疲",
    "X78n1539_002:0017c19": "而睡。義乃奮動。手髮既解。足亦得脫。行百餘步。隱草",
    "X78n1539_002:0017c20": "叢中。便聞賊追。火炬星陳。竟無見者。天明賊散。遂免",
    "X78n1539_002:0017c21": "之。　出謝敷傳。",
    "X78n1539_002:0017c22": "求男得男",
    "X78n1539_002:0017c23": "晉時益州孫道德。年過五十未有子息。有僧令其至",
    "X78n1539_002:0017c24": "心稱誦觀世音經。其即依之。少日之中而自得夢。婦",
    "X78n1539_002:0018a01": "即有孕。遂生男也。　出謝敷傳。",
    "X78n1539_002:0018a02": "現身說法",
    "X78n1539_002:0018a03": "唐大和中。文宗嗜蛤蜊。沿海官吏先時遞進。人亦勞",
    "X78n1539_002:0018a04": "止。一日[銜-金+缶]饌中有擘不張者。帝以其異。即焚香禱之。",
    "X78n1539_002:0018a05": "俄變為菩薩形。梵相具足。即貯以金粟檀香合。覆以",
    "X78n1539_002:0018a06": "美彩。賜興善寺。令眾僧瞻禮。因問群臣斯何祥也。或",
    "X78n1539_002:0018a07": "言大一山有惟政禪師。深明佛法。博問強識。帝即令",
    "X78n1539_002:0018a08": "召至。問其事。師曰。臣聞物無虗應。此乃啟陛下之信",
    "X78n1539_002:0018a09": "心耳。故契經云。應以此身得度者。即現此身而為說",
    "X78n1539_002:0018a10": "法。帝曰。菩薩身已現。且未聞說法。師曰。陛下覩此為",
    "X78n1539_002:0018a11": "常非常耶。信非信耶。帝曰。希奇之事。朕深信焉。師曰。",
    "X78n1539_002:0018a12": "陛下已聞說法了。時皇情悅豫。得未曾有。詔天下寺",
    "X78n1539_002:0018a13": "院各立觀音像以答殊俗。　私云。菩薩以身為舌而",
    "X78n1539_002:0018a14": "說。文宗以心為耳而聽。",
    "X78n1539_002:0018a15": "顯童女身",
    "X78n1539_002:0018a16": "馬郎婦。不知出處。大唐隆盛佛教。而陝右俗習騎射。",
    "X78n1539_002:0018a17": "篾聞三寶之名。婦憫其愚。乃之其所。人見少女風韻。",
    "X78n1539_002:0018a18": "單子欲乞為養。女曰。我無父母。亦欲有歸。然不好世",
    "X78n1539_002:0018a19": "財。但聰明賢善人能誦佛經則願事之。男子眾皆聚",
    "X78n1539_002:0018a20": "觀。女即授與普門品若。能一夕通此則歸之。至翌日。",
    "X78n1539_002:0018a21": "誦徹者二十餘輩。女曰。女子一身。家世貞潔。無以一",
    "X78n1539_002:0018a22": "體事多人也。可更別誦。因授以金剛般若。至旦背者",
    "X78n1539_002:0018a23": "十數。女更授與法華經七軸。約三日通之。至期獨馬",
    "X78n1539_002:0018a24": "氏子能徹。女曰。君既能過眾人。可白父母。具媒娉送",
    "X78n1539_002:0018b01": "禮。然後成姻。乃馬氏以禮迎之。女將至門且白。適以",
    "X78n1539_002:0018b02": "應接體小。少不佳。願求別室。俟安與君相見。因頓止",
    "X78n1539_002:0018b03": "他房。筵客未散而女命終而壞爛。乃卜葬之。未數日。",
    "X78n1539_002:0018b04": "有僧紫伽梨。姿貌古野。來尋女子。馬氏引之葬所。僧",
    "X78n1539_002:0018b05": "即以錫杖撥開沙土。見屍已化。唯金鏁骨存焉。僧取",
    "X78n1539_002:0018b06": "就河浴洗。挑於錫上。謂眾曰。此聖者憫汝等不信正",
    "X78n1539_002:0018b07": "法。方便諭化。當思善因。免墮苦海。忽然凌空而去。眾",
    "X78n1539_002:0018b08": "見。悲泣瞻禮不已。自爾一境奉佛誦經。由女之力也。",
    "X78n1539_002:0018b09": "山谷道人觀音讚云。",
    "X78n1539_002:0018b10": "　若欲真見觀世音　　金沙灘頭馬郎婦",
    "X78n1539_002:0018b11": "平江萬壽體禪師頌曰。",
    "X78n1539_002:0018b12": "　十分美貌誰家女　　百倍聰明是馬郎",
    "X78n1539_002:0018b13": "　堪笑金沙灘畔約　　始終姻婭不成雙",
    "X78n1539_002:0018b14": "顯比丘尼身",
    "X78n1539_002:0018b15": "新羅憬興國師。住京師三郎寺。病久不瘳。有一尼請",
    "X78n1539_002:0018b16": "看門人引視之。尼曰。師雖悟大法。合四大為身。豈能",
    "X78n1539_002:0018b17": "無病。病有四種。從四大生。一曰身病。風黃痰熱為主。",
    "X78n1539_002:0018b18": "二曰心病。顛狂昏亂為主。三曰客病。刀杖所傷動作",
    "X78n1539_002:0018b19": "過勞為主。四曰俱有病。飢渴寒暑苦樂憂喜為主。其",
    "X78n1539_002:0018b20": "餘品類展轉相因。一大不調。百病俱起。今師之病非",
    "X78n1539_002:0018b21": "藥石所療。若觀戲謔事則理矣。於是作十一樣面而",
    "X78n1539_002:0018b22": "舞之。師視詭譎之態。頗歡悅。不知病之去也。尼出。師",
    "X78n1539_002:0018b23": "使跡之。入南花寺佛殿而隱其所。持竹杖在十一面",
    "X78n1539_002:0018b24": "觀音像前。　出海東高僧傳第五。",
    "X78n1539_002:0018c01": "第十五段　陀羅尼品　妙莊嚴王品　普賢",
    "X78n1539_002:0018c02": "勸發品",
    "X78n1539_002:0018c03": "崇自出竇鬼乃扣頭",
    "X78n1539_002:0018c04": "閻王指送第四天菩薩來乘六牙象",
    "X78n1539_002:0018c05": "崇自出竇",
    "X78n1539_002:0018c06": "宋建初中。有僧普明。少出家。性純素。常蔬食布衣。以",
    "X78n1539_002:0018c07": "法華為日課。誦時有別衣別座。未甞混雜。每誦至勸",
    "X78n1539_002:0018c08": "發品。即見普賢乘象前立。鄉人王道真妻病革。請師",
    "X78n1539_002:0018c09": "持呪。方入門。病者悶絕。忽見一物如狸。長數尺。從狗",
    "X78n1539_002:0018c10": "竇出。其病即愈。又甞行水旁。有巫者云。神明見明法",
    "X78n1539_002:0018c11": "師悉皆奔走。　出弘贊第六及現應錄。",
    "X78n1539_002:0018c12": "鬼乃扣頭",
    "X78n1539_002:0018c13": "寶通。梵行精修。長誦法華陀羅尼品。稍有靈異。時楊",
    "X78n1539_002:0018c14": "橋村有趙氏家。妻為神所魅。請通持呪。通既至。神即",
    "X78n1539_002:0018c15": "現形。通告曰。神在村中。合當興福。如何反魅於人。神",
    "X78n1539_002:0018c16": "曰。非弟子事。此乃部下小鬼耳。遂呼小鬼至前嘖罰。",
    "X78n1539_002:0018c17": "趙妻因此得差。續後趙妻之病仍發。歌吟竟日。又來",
    "X78n1539_002:0018c18": "告通。通又至。見所責鬼在病床前。通曰。前曾誡治。那",
    "X78n1539_002:0018c19": "得再來。汝若不去。吾當誦呪。令汝頭破作七分。如阿",
    "X78n1539_002:0018c20": "梨樹枝也。鬼乃扣首求哀。不煩呪也。從此病差。鬼不",
    "X78n1539_002:0018c21": "復至矣。　出靈瑞集及弘贊第七．現應錄。隋開皇年",
    "X78n1539_002:0018c22": "中事。",
    "X78n1539_002:0018c23": "閻王指送第四天",
    "X78n1539_002:0018c24": "釋道璡。荊州人也。諷誦茲典。布衣一食。殆有遇人之",
    "X78n1539_002:0019a01": "量。止辨才寺。忽體仆息微。經數日。自見冥官追錄。將",
    "X78n1539_002:0019a02": "至王前。王曰。師誦法華。律行清淨。應生第四天中。慈",
    "X78n1539_002:0019a03": "尊眾所弟子。罪惡之身。恐不復相遇。故欲見師。願垂",
    "X78n1539_002:0019a04": "救也。璡遂暫蘇。向諸僧具說。言訖而卒。　出弘贊第",
    "X78n1539_002:0019a05": "八。",
    "X78n1539_002:0019a06": "菩薩來乘六牙象",
    "X78n1539_002:0019a07": "高麗時有僧。失其名。在靈岩寺東林誦法華經。每精",
    "X78n1539_002:0019a08": "誠懇到。中表潔淨。焚香禮佛。以求證驗。初有大虵及",
    "X78n1539_002:0019a09": "雉鹿俱來立聽。誦訖乃散。中時山神將食自來供養。",
    "X78n1539_002:0019a10": "後忽見光明從東山而下。有大菩薩乘六牙白象。大",
    "X78n1539_002:0019a11": "眾圍繞。直至其前。僧望光拜。慶悅深至。疑義闕文皆",
    "X78n1539_002:0019a12": "為敷釋。餘眾但聞異香。經久方隱。　出弘贊第七。",
    "X78n1539_002:0019a13": "第十六段",
    "X78n1539_002:0019a14": "幼尼誦出真詮侍女冥通梵部",
    "X78n1539_002:0019a15": "舟人護涉天樂來迎",
    "X78n1539_002:0019a16": "深敬辯山人之精書堪歌崔牧伯之慶會",
    "X78n1539_002:0019a17": "光明出於口角菡萏生於舌根",
    "X78n1539_002:0019a18": "寶岩徒之或講或疑蓮華院之若讀若說",
    "X78n1539_002:0019a19": "珍禽現瑞亡妹告徵誦舌長存燒經不改",
    "X78n1539_002:0019a20": "經無一字爪生五花",
    "X78n1539_002:0019a21": "幼尼誦出真詮",
    "X78n1539_002:0019a22": "梁大學博士江泌女。少而出家。名僧法。年八九歲。有",
    "X78n1539_002:0019a23": "時靜坐閉目。誦出一卷法華經。楊州道俗咸稱神授。",
    "X78n1539_002:0019a24": "費長房云。驗於經論。斯理皎然。是宿習來。非開神授。",
    "X78n1539_002:0019b01": "即是次生事。憶而不忘。其神功乎。　出弘贊第二。",
    "X78n1539_002:0019b02": "侍女冥通梵部",
    "X78n1539_002:0019b03": "尤肅機崔義起有一突厥侍女。素不識文。於麟德中",
    "X78n1539_002:0019b04": "病死。經夜見一梵僧。突厥求哀。僧以錫扣其頂。教誦",
    "X78n1539_002:0019b05": "法華經一部。言作梵音。比晚乃蘇。自陳其事。家人不",
    "X78n1539_002:0019b06": "信告義起。起試之。突厥便誦經如流。即請西域梵僧",
    "X78n1539_002:0019b07": "來聽。侍女所誦之經。自首至尾言音通正。一字不遺。",
    "X78n1539_002:0019b08": "時以奏聞。上云冥道如此。豈得不信。當時朝臣無不",
    "X78n1539_002:0019b09": "知者。　出弘贊第八。",
    "X78n1539_002:0019b10": "舟人護涉",
    "X78n1539_002:0019b11": "僧智聰。住楊州白馬寺。尋渡江住安樂寺。值隋國崩。",
    "X78n1539_002:0019b12": "思歸無計。隱江荻中誦法華經。七日不飢。恒有四虎",
    "X78n1539_002:0019b13": "馴繞。忽見一老翁腋下挾小舟來曰。師欲渡江即上",
    "X78n1539_002:0019b14": "船。其四虎見而淚出。聰曰。持危㧞難正在今日。即同",
    "X78n1539_002:0019b15": "四虎利涉南岸。船及老人忽然不現。聰領四虎止西",
    "X78n1539_002:0019b16": "霞塔西。經行禪誦。安眾八十餘人。若有凶事。虎來大",
    "X78n1539_002:0019b17": "吼。由此驚覺。至貞觀中。年九十九。於佛降生日熏鑪",
    "X78n1539_002:0019b18": "徧禮聖像。還歸靜室。端坐而化。　續高僧傳。出弘贊",
    "X78n1539_002:0019b19": "第八及現應錄。",
    "X78n1539_002:0019b20": "天樂來迎",
    "X78n1539_002:0019b21": "釋智友。蔣州人。住普雲寺。誦法華經。略無弃日。每誦",
    "X78n1539_002:0019b22": "經之時。必執爐閇目。香煙不絕。凡經四十二年。前後",
    "X78n1539_002:0019b23": "總計將五萬徧。所用澡瓶居常溢滿。貞觀八年無疾",
    "X78n1539_002:0019b24": "坐卒。將終之日。有天樂來迎於房戶空中。繁會良久。",
    "X78n1539_002:0019c01": "又有香氣惹空。充塞院宇。久之而滅。弟子及道俗千",
    "X78n1539_002:0019c02": "有餘人迂[木*(合/(冓-再+(冓-冉)))]于東南。坐屍樹下。經宿就視。莫知所在。",
    "X78n1539_002:0019c03": "　出弘贊第八。",
    "X78n1539_002:0019c04": "深敬辯山人之精書",
    "X78n1539_002:0019c05": "山人洪辯。淳昌趙氏子。出家于曹溪。中高科。往入巨",
    "X78n1539_002:0019c06": "滲山菴。精進持戒。一字一拜。書法華經一部。極盡莊",
    "X78n1539_002:0019c07": "嚴。朝夕禮拜供養。適有倭國僧來見。懇求之乃付囑",
    "X78n1539_002:0019c08": "流通。其僧頂戴賷歸本國。船中放光。到已安崇福寺",
    "X78n1539_002:0019c09": "道場中。眾僧禮敬。感得舍利。後一年道人法行隨使",
    "X78n1539_002:0019c10": "舸入彼國。親見而來。即中統元年庚申也。　出海東",
    "X78n1539_002:0019c11": "傳弘錄。",
    "X78n1539_002:0019c12": "堪歌崔牧伯慶會",
    "X78n1539_002:0019c13": "少卿崔璘將赴官羅州使。宋人楊赫推命曰。宜精設",
    "X78n1539_002:0019c14": "大會。供養大乘。則必當遠到。公及下車。請圓妙結夏",
    "X78n1539_002:0019c15": "安居于雲谷寺。及指揮使行色近境。公入官時。小婢",
    "X78n1539_002:0019c16": "忽得顛狂。種種對治。婢即語曰。我非顛狂。我是乳母",
    "X78n1539_002:0019c17": "之夫某也。物故許多年。冥遊未得超升。今幸竭誠張",
    "X78n1539_002:0019c18": "皇梵席。欲問一二大旨。然守護神將呵禁不入。彷徨",
    "X78n1539_002:0019c19": "門外數日矣。非但某耳。先亡親屬某與某亦欲聞法。",
    "X78n1539_002:0019c20": "隨我來耳。然飢渴害志。請先酧酌。又令吾輩至雲谷",
    "X78n1539_002:0019c21": "寺。呼名許入於道場。冀得度脫。公聞之恠甚。送客已。",
    "X78n1539_002:0019c22": "到寺一一如其呼名設席。使之聞法。公自是常讀蓮",
    "X78n1539_002:0019c23": "經。翌年秋召為右承宣。不數年拜相。至門下平章事。",
    "X78n1539_002:0019c24": "立極人品而卒。　出海東傳弘錄。",
    "X78n1539_002:0020a01": "光明出於口角",
    "X78n1539_002:0020a02": "僧亡名。寓尚州小寺。常以陰陽占卜出入里閭。男女",
    "X78n1539_002:0020a03": "皆迎之問禍福。以此資衣食。一日官廳設法廗。州內",
    "X78n1539_002:0020a04": "諸寺典香者咸會焉。亡名雖預。只是陰陽僧。居眾末。",
    "X78n1539_002:0020a05": "皆忽之如草。比及夜半。燈燭已息。昏昏假寐中。忽見",
    "X78n1539_002:0020a06": "光明如燈火。眾皆驚起。試尋之。乃從亡名口中出也。",
    "X78n1539_002:0020a07": "因委問其由。答曰。予扶身術數。反愧黑業。內自懺悔。",
    "X78n1539_002:0020a08": "但誦課蓮經有年矣。諸僧皆歎伏修敬焉。　出海東",
    "X78n1539_002:0020a09": "傳弘錄。",
    "X78n1539_002:0020a10": "菡萏生於舌根",
    "X78n1539_002:0020a11": "尚州戶長金義鈞。常樂讀法華經。募勸耆老少壯道",
    "X78n1539_002:0020a12": "俗分為二徒。每月六齋日召耆老于私弟習誦蓮華",
    "X78n1539_002:0020a13": "經。經畢略以茶菓慰之。及集少壯。則并寘酒侑之。自",
    "X78n1539_002:0020a14": "此少壯之發心不飲者。壯入耆老徒。時人戲曰某與",
    "X78n1539_002:0020a15": "某已入無酒法華徒。某與某猶在有酒法華徒。其隨",
    "X78n1539_002:0020a16": "機激發如此。比及無常。葬於山麓。蓮華發於塚上。",
    "X78n1539_002:0020a17": "　出海東傳弘錄。",
    "X78n1539_002:0020a18": "寶岩徒之或講或疑",
    "X78n1539_002:0020a19": "松京宣祺門右臂。有嶺連亘。垂及保定門者。曰德山。",
    "X78n1539_002:0020a20": "山之乾維有一蘭若。曰寶岩。樓閣開豁。坐見山川縹",
    "X78n1539_002:0020a21": "緲之外。東北里致仕卿相若林。樞密千表。秦尚書世",
    "X78n1539_002:0020a22": "儀。梁大卿棟材。與諸退老并散逸四十餘人。同結法",
    "X78n1539_002:0020a23": "華社。每月六齋日各持科本蓮經。差一人別座。點破",
    "X78n1539_002:0020a24": "科端。銷釋義理。諸耆老證聽。或設疑問。如是次第輪",
    "X78n1539_002:0020b01": "環相續。益欲人人之盡能解說也。至十五日則精設",
    "X78n1539_002:0020b02": "妙饌。供養彌陀。合院設齋。過夜精勤。同迴向淨土。故",
    "X78n1539_002:0020b03": "至臨終之際。如意自在者不絕焉。　出海東傳弘錄。",
    "X78n1539_002:0020b04": "蓮華院之若讀若說",
    "X78n1539_002:0020b05": "松京駱馳橋東巷。有一招提曰蓮華院。凡城南里清",
    "X78n1539_002:0020b06": "信士輩結法華社。每月六齋日同會于此。若讀若說。",
    "X78n1539_002:0020b07": "其所以憑仗妙乘。迴向淨土者。多與寶岩社相為甲",
    "X78n1539_002:0020b08": "乙。",
    "X78n1539_002:0020b09": "珍禽顯瑞",
    "X78n1539_002:0020b10": "居士崔彪。耽津人也。聞圓妙結於寶月山。與堂弟弘",
    "X78n1539_002:0020b11": "請剏於萬德山。各占構堂宇。甚有力焉。平生未甞現",
    "X78n1539_002:0020b12": "嗔怒相。其子往鄰邑。忽為大虫所害。彪為辨紙墨。請",
    "X78n1539_002:0020b13": "山人一如書法華經。忽感青鳥來入經室。貌甚閑暇。",
    "X78n1539_002:0020b14": "如是者至于再三。洎經將畢。夢亡子告曰。因寫經力。",
    "X78n1539_002:0020b15": "得為純善美丈夫身。",
    "X78n1539_002:0020b16": "亡妹告徵",
    "X78n1539_002:0020b17": "女右侍禁金軾之第二女也。其弟道人之虗。常誦蓮",
    "X78n1539_002:0020b18": "經。女忽遘疾。命終托之虗告曰。請為我設法華勝筵。",
    "X78n1539_002:0020b19": "用助超升。時之虗住穴古寺。得得來家。即洒掃私弟。",
    "X78n1539_002:0020b20": "約一七日。請持經開士六時精進。至罷席日。金氏又",
    "X78n1539_002:0020b21": "現夢曰。暫間經力。得生勝處。後虗到社。委說如此。",
    "X78n1539_002:0020b22": "第十七段",
    "X78n1539_002:0020b23": "誦舌長存",
    "X78n1539_002:0020b24": "秦州權氏女。常誦法華。死後十餘年。其家改葬。見其",
    "X78n1539_002:0020c01": "骨肉略盡。唯舌如生。　出弘贊第八。",
    "X78n1539_002:0020c02": "燒經不改",
    "X78n1539_002:0020c03": "貞觀五年。隆州邑西縣令狐元軌。信重佛法。寫法華．",
    "X78n1539_002:0020c04": "金剛．涅槃等經。恐致訛誤。遂憑土坑禪師撿挍。寫已",
    "X78n1539_002:0020c05": "即帶往岐州莊所。一日他行。其莊為外火延燒。一時",
    "X78n1539_002:0020c06": "蕩盡。元軌迴。嗟歎莫窮。因令人撥灰取金銅軸頭。忽",
    "X78n1539_002:0020c07": "見諸經完然。黃色猶不改。但金剛般若首題焦黑。自",
    "X78n1539_002:0020c08": "言所因。乃初寫時有官人能書。其人行急。不獲潔淨。",
    "X78n1539_002:0020c09": "直爾立題。由是被焚。　出弘贊第十及現應錄。",
    "X78n1539_002:0020c10": "經無一字",
    "X78n1539_002:0020c11": "唐武德中。有尼法信。通持法華經。仍欲精寫一部。遂",
    "X78n1539_002:0020c12": "訪書人。倍酬其直。別置堂戶令書之。每一起一浴。更",
    "X78n1539_002:0020c13": "着淨衣。仍於案上。壁鑿通外。加一竹筒。書生凡出息。",
    "X78n1539_002:0020c14": "輙含竹筒吐息于外。寫經七卷。八年乃終。設齋慶懺。",
    "X78n1539_002:0020c15": "立淨道場。香花崇奉。至貞觀十三年。有龍門寺僧法",
    "X78n1539_002:0020c16": "端常講是經。以此尼經本精至。遣人往請。固辭不已。",
    "X78n1539_002:0020c17": "而自送去。及講法開讀。唯見黃紙。了無一字。端慚懼。",
    "X78n1539_002:0020c18": "即還之。尼知有所犯。即以香湯灌滌其函。頂戴遶佛",
    "X78n1539_002:0020c19": "行道凡七晝夜。及開視之。還復如舊。　本出法苑珠",
    "X78n1539_002:0020c20": "林．傳弘贊第十。",
    "X78n1539_002:0020c21": "爪生五花",
    "X78n1539_002:0020c22": "尼。高郵縣人。志節霜淨。言行氷清。誦法華經。不捨晝",
    "X78n1539_002:0020c23": "夜。初誦一卷。忽於右手爪上生一花。狀如綾絲。次至",
    "X78n1539_002:0020c24": "五卷。五指爪上皆生一花。誦徹六七。掌併二花。大過",
    "X78n1539_002:0021a01": "爪上。由是聲傳闕下。陳武皇勑入看之。從此郡人呼",
    "X78n1539_002:0021a02": "為花手尼。　本出靈瑞集。",
    "X78n1539_002:0021a04": "法華靈驗傳卷下(終)",
    "X78n1539_002:0021a08": "最乘之法。非後學所能辯。必考是法之驗。然後而人",
    "X78n1539_002:0021a09": "信之。自法華東譯以後。諸家章疏蓋多。而智者解釋",
    "X78n1539_002:0021a10": "獨行於世。然流傳或失本真。講演未達其奧。一源之",
    "X78n1539_002:0021a11": "妙。岐於萬派。甞謂讀是經者要看講儀與夫靈驗傳。",
    "X78n1539_002:0021a12": "以其直探玄旨。深求妙應。斷在二書也。(妙慧)謹捨貲",
    "X78n1539_002:0021a13": "財。刊此二書。安寘于萬義寺。以壽不杇耳。寺生至亢",
    "X78n1539_002:0021a14": "間。貞古玄默相繼主席。卒傳於余王文忠肅公之伯",
    "X78n1539_002:0021a15": "父珍丘大禪師混其。其又傳於三藏法師義旋。旋後",
    "X78n1539_002:0021a16": "三傳而至于余。要皆不出乎吾宗爾寺本。混其甞設",
    "X78n1539_002:0021a17": "法華道場。故宜於此宣揚此法用匄。",
    "X78n1539_002:0021a18": "皇明嘉靖十三年甲午六月日全羅道高敞文",
    "X78n1539_002:0021a19": "殊寺重鋟"
}