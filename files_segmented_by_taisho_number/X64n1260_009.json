{
    "X64n1260_009:0062b07": "列祖提綱錄卷第九",
    "X64n1260_009:0062b09": "武林十八澗理安禪寺住持婁東行悅集",
    "X64n1260_009:0062b10": "　　五參提綱",
    "X64n1260_009:0062b11": "楊岐會禪師上堂。舉古人一轉公案布施大眾。良久",
    "X64n1260_009:0062b12": "曰。口祇堪喫飯。",
    "X64n1260_009:0062b13": "上堂。踏著秤錘硬似鐵。瘂子得夢向誰說。須彌頂上",
    "X64n1260_009:0062b14": "浪滔天。大洋海裏遭火爇。參。",
    "X64n1260_009:0062b15": "上堂。楊岐一要。千聖同妙。布施大眾。拍禪床一下云。",
    "X64n1260_009:0062b16": "果然失照。參。",
    "X64n1260_009:0062b17": "上堂。楊岐一句。急著眼覷。長連床上。拈匙把筯。",
    "X64n1260_009:0062b18": "上堂。拈拄杖云。一即一切。一切即一。畫一畫云。山河",
    "X64n1260_009:0062b19": "大地天下老和尚百雜碎。作麼生是諸人鼻孔。良久",
    "X64n1260_009:0062b20": "云。劍為不平離寶匣。藥因救病出金缾。喝一喝卓一",
    "X64n1260_009:0062b21": "下。",
    "X64n1260_009:0062b22": "上堂。楊岐無旨的。種田博飯喫。說夢老瞿曇。何處覓",
    "X64n1260_009:0062b23": "蹤跡。喝一喝拍禪床一下。",
    "X64n1260_009:0062b24": "上堂。薄福住楊岐。年來氣力衰。寒風凋敗葉。猶喜故",
    "X64n1260_009:0062c01": "人歸。囉囉哩。拈上死柴頭。且向無煙火。",
    "X64n1260_009:0062c02": "上堂。雲葢是事。不如說禪。似吞栗蒲。若向此處會得。",
    "X64n1260_009:0062c03": "佛法天地懸殊。",
    "X64n1260_009:0062c04": "上堂。擲下拄杖曰。釋迦老子著跌。偷笑雲葢亂說。雖",
    "X64n1260_009:0062c05": "然世界坦平。也是將勤補拙。",
    "X64n1260_009:0062c06": "示眾云。身心清淨諸境清淨。諸境清淨身心清淨。還",
    "X64n1260_009:0062c07": "知楊岐老人落處麼。河裏失錢河裏摝。",
    "X64n1260_009:0062c08": "白雲端禪師上堂。鳥有雙翼飛無遠近。道出一隅行",
    "X64n1260_009:0062c09": "無前後。你衲僧家尋常拈匙放箸盡道知有。及至上",
    "X64n1260_009:0062c10": "嶺時為甚麼却氣急。不見道人無遠慮必有近憂。",
    "X64n1260_009:0062c11": "上堂。乾坤之內宇宙之間。中有一寶秘在形山。大眾。",
    "X64n1260_009:0062c12": "眼在鼻上脚在肚下。且道寶在甚麼處。良久云。人面",
    "X64n1260_009:0062c13": "不知何處去。桃華依舊笑春風。",
    "X64n1260_009:0062c14": "上堂。古者道將此深心奉塵剎。是則名為報佛恩。圓",
    "X64n1260_009:0062c15": "通則不然。時挑夜菜和根煑。旋斫生柴帶葉燒。",
    "X64n1260_009:0062c16": "上堂。江月照。松風吹。到者裏還有漏網者麼。良久曰。",
    "X64n1260_009:0062c17": "皇天無親。",
    "X64n1260_009:0062c18": "上堂。入林不動草。入水不動波。入鳥不亂行。大眾。者",
    "X64n1260_009:0062c19": "箇是把纜放船底手脚。且道衲僧家合作麼生。以手",
    "X64n1260_009:0062c20": "拍禪床曰。掀翻海嶽求知己。撥亂乾坤見太平。",
    "X64n1260_009:0062c21": "上堂。忌口自然諸病減。多情未免有時勞。貧居動便",
    "X64n1260_009:0062c22": "成違順。落得清閒一味高。雖然如是。莫謂無心云是",
    "X64n1260_009:0062c23": "道。無心猶隔一重關。",
    "X64n1260_009:0062c24": "示眾云。泥佛不度水。木佛不度火。金佛不度爐。真佛",
    "X64n1260_009:0063a01": "內裏坐。大眾。趙州老子十二劑骨頭八萬四千毛孔",
    "X64n1260_009:0063a02": "一時拋向諸人懷裏了也。圓通今日路見不平。為古",
    "X64n1260_009:0063a03": "人出氣。以手拍禪床云。須知海嶽歸明主。未信乾坤",
    "X64n1260_009:0063a04": "陷吉人。",
    "X64n1260_009:0063a05": "上堂。釋迦老子有四弘誓願。云眾生無邊誓願度。煩",
    "X64n1260_009:0063a06": "惱無盡誓願斷。法門無量誓願學。佛道無上誓願成。",
    "X64n1260_009:0063a07": "法華亦有四弘誓願。饑來要喫飯。寒到即添衣。困時",
    "X64n1260_009:0063a08": "伸脚睡。熱處愛風吹。",
    "X64n1260_009:0063a09": "上堂。古人留下一言半句。未透時撞著鐵壁相似。忽",
    "X64n1260_009:0063a10": "然一日覷得透後。方知自己便是鐵壁。如今作麼生",
    "X64n1260_009:0063a11": "透。復曰。鐵壁鐵壁。",
    "X64n1260_009:0063a12": "上堂。若端的得一回汗出。便向一莖草上現瓊樓玉",
    "X64n1260_009:0063a13": "殿。若未端的得一回汗出。縱有瓊樓玉殿却被一莖",
    "X64n1260_009:0063a14": "草葢却。作麼生得汗出去。自有一雙窮相手。不曾容",
    "X64n1260_009:0063a15": "易舞三臺。",
    "X64n1260_009:0063a16": "上堂。絲毫有趣皆能進。畢竟無歸若可當。逐日退身",
    "X64n1260_009:0063a17": "行興盡。忽然得見本爺孃。作麼生是本爺孃。乃云萬",
    "X64n1260_009:0063a18": "福。便下座。",
    "X64n1260_009:0063a19": "示眾云。如我按指海印發光。拈起拄杖云。山河大地",
    "X64n1260_009:0063a20": "水鳥樹林情與無情。今日盡向法華拄杖頭上作大",
    "X64n1260_009:0063a21": "獅子吼。演說摩訶大般若。且道天台南嶽說箇甚麼",
    "X64n1260_009:0063a22": "法門。南嶽說洞上五位修行君臣父子各得其宜。莫",
    "X64n1260_009:0063a23": "守寒巖異草青。坐却白雲宗不妙。天台說臨濟下三",
    "X64n1260_009:0063a24": "玄三要四料揀。一喝分賓主照用一時行。要會箇中",
    "X64n1260_009:0063b01": "意。日午打三更。廬山出來道。你兩箇正在葛藤窠裏。",
    "X64n1260_009:0063b02": "不見道欲得不招無間業。莫謗如來正法輪。大眾。據",
    "X64n1260_009:0063b03": "此三箇漢見解。若上衲僧秤子上稱。一箇重八兩。一",
    "X64n1260_009:0063b04": "箇重半斤。一箇不直半分錢。且道那箇不直半分錢。",
    "X64n1260_009:0063b05": "良久云。但願春風齊著力。一時吹入我門來。卓拄杖",
    "X64n1260_009:0063b06": "下座。",
    "X64n1260_009:0063b07": "保寧勇禪師上堂。山僧二十餘年挑囊負鉢向寰海",
    "X64n1260_009:0063b08": "之內參善知識十數餘人。自家竝無箇見處。有若頑",
    "X64n1260_009:0063b09": "石相似。參底尊宿亦無長處可相利益。自此一生作",
    "X64n1260_009:0063b10": "箇百無所解底人。幸自可憐生。忽然被業風吹到江",
    "X64n1260_009:0063b11": "寧府。無端被人上當。推向十字路頭。住箇破院作粥",
    "X64n1260_009:0063b12": "飯主人接待南北。事不獲已。隨分有鹽有醋粥足飯",
    "X64n1260_009:0063b13": "足。且恁麼過時。若是佛法。不曾夢見。",
    "X64n1260_009:0063b14": "上堂。侍者燒香罷。師指侍者曰。侍者已為諸人說法",
    "X64n1260_009:0063b15": "了也。",
    "X64n1260_009:0063b16": "上堂。看看山僧入拔舌地獄去也。以手拽舌云。阿[口*耶]",
    "X64n1260_009:0063b17": "阿[口*耶]。",
    "X64n1260_009:0063b18": "上堂。相罵無好言。相打無好拳。大眾。直須恁麼始得。",
    "X64n1260_009:0063b19": "一句句切害。一拳拳著實。忽然打著箇無面目漢。也",
    "X64n1260_009:0063b20": "不妨暢快殺人。",
    "X64n1260_009:0063b21": "上堂。秋風凉。松韻長。未歸客。思故鄉。且道誰是未歸",
    "X64n1260_009:0063b22": "客。何處是故鄉。良久曰。長連床上有粥有飯。",
    "X64n1260_009:0063b23": "上堂。天上無彌勒。地下無彌勒。打破太虗空。如何尋",
    "X64n1260_009:0063b24": "不得。垂下一足曰。大眾。向甚麼處去也。",
    "X64n1260_009:0063c01": "上堂。若說佛法供養大眾未免眉鬚墮落。若說世法",
    "X64n1260_009:0063c02": "供養大眾入地獄如箭射。去此二途。且道保寧今日",
    "X64n1260_009:0063c03": "當說甚麼。三寸舌頭無用處。一雙空手不成拳。",
    "X64n1260_009:0063c04": "上堂。古人底今人用。今人底古人為。古今無背面。今",
    "X64n1260_009:0063c05": "古幾人知。[口*耶]鳴咿。一九與二九。相逢不出手。",
    "X64n1260_009:0063c06": "上堂。有手脚。無背面。明眼人。看不見。天左旋。地右轉。",
    "X64n1260_009:0063c07": "拍膝曰。西風一陣來。落葉兩三片。",
    "X64n1260_009:0063c08": "上堂。風鳴條。雨破塊。曉來枕上鶯聲碎。蝦蟆蚯蚓一",
    "X64n1260_009:0063c09": "時鳴。妙德空生都不會。都不會。三箇成群。四箇作隊。",
    "X64n1260_009:0063c10": "窈窈窕窕。飄飄颻颻。向南北東西。折得梨華李華一",
    "X64n1260_009:0063c11": "佩兩佩。",
    "X64n1260_009:0063c12": "上堂。智不到處切忌道著。道著則頭角生。大眾。頭角",
    "X64n1260_009:0063c13": "生了也。是牛是馬。",
    "X64n1260_009:0063c14": "上堂。夜靜月明。水清魚現。金鈎一擲。何處尋蹤。提起",
    "X64n1260_009:0063c15": "拄杖曰。歷細歷細。",
    "X64n1260_009:0063c16": "示眾云。有箇漢怪復醜。眼直鼻藍鑱。面南看北斗。解",
    "X64n1260_009:0063c17": "使日午金烏啼。夜半鐵牛吼。天地旋。山河走。羽族毛",
    "X64n1260_009:0063c18": "群失其所守。直得文殊普賢出此沒彼。七縱八橫千",
    "X64n1260_009:0063c19": "生萬受。驀然逢著箇黃面瞿曇。不惜眉毛再三與伊",
    "X64n1260_009:0063c20": "摩頂受記云。善哉善哉。大作佛事。希有希有。於是乎",
    "X64n1260_009:0063c21": "自家懡懡[怡-台+羅][怡-台+羅]。慞慞惶惶藏頭縮手。召云。大眾。此話",
    "X64n1260_009:0063c22": "大行。何必更待三十年後。",
    "X64n1260_009:0063c23": "示眾云。釋迦老子四十九年說法不曾道著一字。優",
    "X64n1260_009:0063c24": "波毱多丈室盈籌不曾度得一人。達磨不居少室。六",
    "X64n1260_009:0064a01": "祖不住曹谿。誰是後昆誰為先覺。既然如是。彼自無",
    "X64n1260_009:0064a02": "瘡勿傷之也。拍膝顧眾云。且喜得天下太平。",
    "X64n1260_009:0064a03": "示眾云。真相無形示形現相。千怪萬狀自此而彰。喜",
    "X64n1260_009:0064a04": "則滿面光生。怒則雙眉陡竪。非凡非聖或是或非。人",
    "X64n1260_009:0064a05": "不可量天莫能測。直下搆得未稱丈夫。喚不回頭且",
    "X64n1260_009:0064a06": "莫錯怪。",
    "X64n1260_009:0064a07": "五祖演禪師上堂。恁麼恁麼。鰕跳不出斗。不恁麼不",
    "X64n1260_009:0064a08": "恁麼。弄巧成拙。軟似鐵。硬如泥。金剛眼睛十二兩。衲",
    "X64n1260_009:0064a09": "僧手裏秤頭低。有價數。沒商量。無鼻孔底將甚麼聞",
    "X64n1260_009:0064a10": "香。",
    "X64n1260_009:0064a11": "上堂。難難幾何般。易易沒巴鼻。好好催人老。默默從",
    "X64n1260_009:0064a12": "此得。過者四重關了。泗州人見大聖。參。",
    "X64n1260_009:0064a13": "上堂。若要七縱八橫。見老和尚打皷陞堂。七十三八",
    "X64n1260_009:0064a14": "十四。將拄杖驀口便築。然雖如是。拈却門前下馬臺。",
    "X64n1260_009:0064a15": "翦却五色索。方始得安樂。",
    "X64n1260_009:0064a16": "上堂。古人道我若向你道即禿却我舌。若不向你道",
    "X64n1260_009:0064a17": "即瘂却我口。且道還有為人處也無。四面有時擬為",
    "X64n1260_009:0064a18": "你吞却。祇被當門齒礙。擬為你吐却。又為咽喉小。且",
    "X64n1260_009:0064a19": "道還有為人處也無。乃曰四面自來柳下惠。",
    "X64n1260_009:0064a20": "上堂。白雲不會說禪。三門開向兩邊。有人動著關捩。",
    "X64n1260_009:0064a21": "兩片東扇西扇。",
    "X64n1260_009:0064a22": "上堂。千峰列翠。岸柳垂金。樵父謳歌。漁人鼓舞。笙簧",
    "X64n1260_009:0064a23": "聒地。鳥語呢喃。紅粉佳人。風流公子。一一為你諸人",
    "X64n1260_009:0064a24": "發上上機開正法眼。若向者裏薦得。金色頭陀無容",
    "X64n1260_009:0064b01": "身處。若也不會。喫粥喫飯許你七穿八穴。",
    "X64n1260_009:0064b02": "上堂。此箇物上柱天下拄地。皖口作眼。皖山作鼻。太",
    "X64n1260_009:0064b03": "平退身三步。放你諸人出氣。",
    "X64n1260_009:0064b04": "上堂。太平淈[泳-永+盾]漢。事事盡經徧。如是三十年。也有人",
    "X64n1260_009:0064b05": "讚歎。且道讚歎箇甚麼。好箇淈[泳-永+盾]漢。",
    "X64n1260_009:0064b06": "上堂。有佛處不得住。換却你心肝五臟。無佛處急走",
    "X64n1260_009:0064b07": "過。鴈過留聲。三千里外逢人不得錯舉。出門便錯。恁",
    "X64n1260_009:0064b08": "麼則不去也。種粟却生豆。摘楊華摘楊華。不覺日又",
    "X64n1260_009:0064b09": "夜。爭教人少年。",
    "X64n1260_009:0064b10": "上堂。悟了同未悟。歸家尋舊路。一字是一字。一句是",
    "X64n1260_009:0064b11": "一句。自小不脫空。兩歲學移步。湛水生蓮華。一年生",
    "X64n1260_009:0064b12": "一度。",
    "X64n1260_009:0064b13": "上堂。幸然無一事。行脚要參禪。却被禪相惱。不透祖",
    "X64n1260_009:0064b14": "師關。如何是祖師關。把火入牛欄。",
    "X64n1260_009:0064b15": "上堂。山僧昨日入城見一棚傀儡不免近前看。或見",
    "X64n1260_009:0064b16": "端嚴奇特。或見醜陋不堪。轉動行坐青黃赤白一一",
    "X64n1260_009:0064b17": "見了。子細看時。元來青布幔裏有人。山僧忍俊不禁",
    "X64n1260_009:0064b18": "乃問。長史高姓。他道老和尚看便了問甚麼姓。大眾。",
    "X64n1260_009:0064b19": "山僧被他一問。直得無言可對。無理可伸。還有為山",
    "X64n1260_009:0064b20": "僧道得麼。昨日那裏落節。今日者裏拔本。",
    "X64n1260_009:0064b21": "上堂。說佛說法拈槌竪拂。白雲萬里。德山入門便棒",
    "X64n1260_009:0064b22": "臨濟入門便喝。白雲萬里。然後恁麼也不得。不恁麼",
    "X64n1260_009:0064b23": "也不得。恁麼不恁麼總不得也則白雲萬里。忽有箇",
    "X64n1260_009:0064b24": "漢出來道。長老你恁麼道也則白雲萬里。者箇說話",
    "X64n1260_009:0064c01": "喚作矮子看戲隨人上下。三十年後一場好笑。且道",
    "X64n1260_009:0064c02": "笑箇甚麼。笑白雲萬里。",
    "X64n1260_009:0064c03": "示眾。祖師道吾本來茲土。傳法救迷情。一花開五葉。",
    "X64n1260_009:0064c04": "結果自然成。達磨大師信脚來信口道。後代兒孫多",
    "X64n1260_009:0064c05": "成計較。要會開花結果處麼。鄭州梨。青州棗。萬物無",
    "X64n1260_009:0064c06": "過出處好。",
    "X64n1260_009:0064c07": "示眾。十方諸佛六代祖師天下善知識皆同者箇舌",
    "X64n1260_009:0064c08": "頭。若識得者箇舌頭。始解大脫空。便道山河大地是",
    "X64n1260_009:0064c09": "佛。草木叢林是佛。若也未識得者箇舌頭。祇成小脫",
    "X64n1260_009:0064c10": "空自謾去。明朝後日大有事在。五祖恁麼說話。還有",
    "X64n1260_009:0064c11": "實頭處也無。自云有。如何是實頭處。歸堂喫茶去。",
    "X64n1260_009:0064c12": "示眾。每日起來拄却臨濟棒。吹雲門曲。應趙州拍。擔",
    "X64n1260_009:0064c13": "仰山鍬。驅溈山牛。耕白雲田。七八年來漸成家活。更",
    "X64n1260_009:0064c14": "告諸公。每人出一隻手相共扶助唱村田樂。粗羮淡",
    "X64n1260_009:0064c15": "飯且恁麼過。何也。但願今年蠶麥熟。羅睺羅兒與一",
    "X64n1260_009:0064c16": "文。",
    "X64n1260_009:0064c17": "示眾。舉德山和尚因僧問從上諸聖以何法示人。山",
    "X64n1260_009:0064c18": "云我宗無語句亦無一法與人。雪峰從此有省。後有",
    "X64n1260_009:0064c19": "僧問雪峰云和尚見德山得箇甚麼便休去。峰云我",
    "X64n1260_009:0064c20": "當時空手去空手歸。白雲今日說向透未過者。有箇",
    "X64n1260_009:0064c21": "人從東京來。問伊甚處來他却道蘇州來。問伊蘇州",
    "X64n1260_009:0064c22": "事如何。伊道一切尋常。雖然如是。謾白雲不過。何故。",
    "X64n1260_009:0064c23": "祇為語音各別。畢竟如何。蘇州菱。邵伯藕。",
    "X64n1260_009:0064c24": "雲葢本禪師上堂。高聲喚侍者。侍者應諾。師曰。大眾",
    "X64n1260_009:0065a01": "集也未。侍者曰大眾已集。師曰那一箇為甚麼不來",
    "X64n1260_009:0065a02": "赴參。侍者無語。師曰到即不點。",
    "X64n1260_009:0065a03": "上堂。滿口道不出。句句甚分明。滿目覷不見。山山疊",
    "X64n1260_009:0065a04": "亂青。皷聲猶不會。何況是鐘鳴。喝一喝。",
    "X64n1260_009:0065a05": "上堂。祖翁卓卓犖犖。兒孫齷齷齪齪。有處藏頭。沒處",
    "X64n1260_009:0065a06": "露角。借問衲僧。如何摸索。",
    "X64n1260_009:0065a07": "上堂。橫按拄杖曰。牙如刀劍面如鐵。眼放電光光不",
    "X64n1260_009:0065a08": "歇。手把蒺藜一萬斤。等閒敲落天邊月。卓一下。",
    "X64n1260_009:0065a09": "上堂。去者鼻孔遼天。來者脚踏實地。且道祖師意向",
    "X64n1260_009:0065a10": "甚麼處著。良久曰。長恨春歸無覓處。不知流入此中",
    "X64n1260_009:0065a11": "來。",
    "X64n1260_009:0065a12": "上堂。高臺巴鼻。開口便是。若也便是。有甚巴鼻。月冷",
    "X64n1260_009:0065a13": "風高。水清山翠。",
    "X64n1260_009:0065a14": "上堂。以楔出楔有甚休歇。欲得休歇以楔出楔。喝。",
    "X64n1260_009:0065a15": "上堂。頭戴須彌山。脚踏四大海。呼吸起風雷。動用生",
    "X64n1260_009:0065a16": "五彩。若能識得渠。一任歲月改。且道誰人識得渠。喝",
    "X64n1260_009:0065a17": "一喝云田庫奴。",
    "X64n1260_009:0065a18": "壽聖文禪師上堂。拈拄杖曰。華藏木楖栗。等閒亂拈",
    "X64n1260_009:0065a19": "出。不是不惜手。山家無固必。點山山動搖。攪水水波",
    "X64n1260_009:0065a20": "溢。忽然把定時。事事執法律。要橫不得橫。要屈不得",
    "X64n1260_009:0065a21": "屈。驀召大眾曰。莫謂棒頭有眼明如日。上面光生盡",
    "X64n1260_009:0065a22": "是漆。隨聲敲一下。",
    "X64n1260_009:0065a23": "上堂。一叉一劄著骨連皮。一搦一擡粘手綴脚。電光",
    "X64n1260_009:0065a24": "石火頭垂尾垂。劈箭追風半生半死。撞著磕著討甚",
    "X64n1260_009:0065b01": "眉毛。明頭暗頭是何眼目。總不恁麼正在半途。設使",
    "X64n1260_009:0065b02": "全機未至涯岸。直饒淨躶躶赤灑灑沒可把尚有廉",
    "X64n1260_009:0065b03": "纖。山僧恁麼道。且道口好作甚麼。良久曰。嘻。留取喫",
    "X64n1260_009:0065b04": "飯。",
    "X64n1260_009:0065b05": "上方益禪師上堂。拾得搬柴。寒山燒火。唯有豐干巖",
    "X64n1260_009:0065b06": "中冷坐。且道豐干有甚麼長處。良久曰。家無小使。不",
    "X64n1260_009:0065b07": "成君子。",
    "X64n1260_009:0065b08": "開福寧禪師上堂。秋日耀長空。秋江浸虗碧。傷嗟門",
    "X64n1260_009:0065b09": "外人。處處尋彌勒。驀路忽擡頭。相逢不相識。諸禪德。",
    "X64n1260_009:0065b10": "既是相逢為甚麼不相識。翦盡霜前竹。臨溪不化龍。",
    "X64n1260_009:0065b11": "上堂。徧界不曾藏。通身無影像。相逢莫訝太愚痴。曠",
    "X64n1260_009:0065b12": "劫至今無伎倆。無伎倆。少人知。大抵還他肌骨好。何",
    "X64n1260_009:0065b13": "須臨鏡畫蛾眉。",
    "X64n1260_009:0065b14": "大隨靜禪師上堂。君王了了。將帥惺惺。一回得勝。六",
    "X64n1260_009:0065b15": "國平寧。",
    "X64n1260_009:0065b16": "上堂。舉臨濟參黃檗之語白雲端和尚頌云。一拳拳",
    "X64n1260_009:0065b17": "倒黃鶴樓。一趯趯飜鸚鵡洲。有意氣時添意氣。不風",
    "X64n1260_009:0065b18": "流處也風流。師曰。大隨即不然。行年七十老躘蹱。眼",
    "X64n1260_009:0065b19": "目精明耳不聾。忽地有人欺負我。一拳打倒過關東。",
    "X64n1260_009:0065b20": "上堂。自己田園任運耕。祖宗基業力須爭。悟須千聖",
    "X64n1260_009:0065b21": "頭邊坐。用向三塗底下行。",
    "X64n1260_009:0065b22": "淨因成禪師上堂。崑崙奴著鐵袴。打一棒行一步。爭",
    "X64n1260_009:0065b23": "似火中釣鼈日裏藏氷。陰影門翻魍魎。虗空縛殺麻",
    "X64n1260_009:0065b24": "繩。",
    "X64n1260_009:0065c01": "上堂。鼻裏音聲耳裏香。眼中鹹淡舌玄黃。意能覺觸",
    "X64n1260_009:0065c02": "身分別。氷室如春九夏凉。如斯見得。方知男子身中",
    "X64n1260_009:0065c03": "入定時。女子身中從定出。葵花隨日轉。犀紋翫月生。",
    "X64n1260_009:0065c04": "香楓化老人。螟[虫*靈]成蜾[虫*嬴]。若也不知。苦哉佛陀耶。許",
    "X64n1260_009:0065c05": "你具隻眼。",
    "X64n1260_009:0065c06": "萬壽素禪師上堂。僧問。劫火洞然大千俱壞。未審者",
    "X64n1260_009:0065c07": "箇還壞也無。大隋曰壞。修山主曰不壞。未審孰是孰",
    "X64n1260_009:0065c08": "非。師曰。一壞一不壞。笑殺觀自在。獅子驀齩人。狂狗",
    "X64n1260_009:0065c09": "盡逐塊。復曰會麼。曰不會。師曰漆桶不快。",
    "X64n1260_009:0065c10": "泐潭英禪師上堂。顧視大眾曰。青山重疊疊。綠水響",
    "X64n1260_009:0065c11": "潺潺。遂拈拄杖曰。未到懸崖處。擡頭子細看。卓一下。",
    "X64n1260_009:0065c12": "上堂。寶峰高士罕到。巖前雪壓枯松倒。嶺前嶺後野",
    "X64n1260_009:0065c13": "猨啼。一條古路清風掃。禪德。雖然如是。且道山僧拄",
    "X64n1260_009:0065c14": "杖長多少。遂拈起曰。長者隨長使。短者隨短用。卓一",
    "X64n1260_009:0065c15": "下。",
    "X64n1260_009:0065c16": "上堂。顧視大眾曰。石門巇嶮鐵關牢。舉目重重萬仞",
    "X64n1260_009:0065c17": "高。無角鐵牛衝得破。毗盧海內作波濤。且道不涉波",
    "X64n1260_009:0065c18": "濤一句作麼生道。良久曰。一句不遑無著問。迄今猶",
    "X64n1260_009:0065c19": "作野盤僧。",
    "X64n1260_009:0065c20": "文殊道禪師上堂。獅子嚬呻。象王哮吼。雲門北斗裏",
    "X64n1260_009:0065c21": "藏身。白雲因何喚作手。三世諸佛不能知。狸奴白牯",
    "X64n1260_009:0065c22": "却知有。且道作麼生是他知有底事。雨打梨花蛺蝶",
    "X64n1260_009:0065c23": "飛。風吹柳絮毛毬走。",
    "X64n1260_009:0065c24": "龍華初禪師上堂曰。鷄見便鬭。犬見便齩。殿上鴟吻",
    "X64n1260_009:0066a01": "終日相對。為甚麼却不嗔。便下座。",
    "X64n1260_009:0066a02": "育王&#;禪師上堂曰。德山入門便棒。多向皮袋裡埋",
    "X64n1260_009:0066a03": "蹤。臨濟入門便喝。總在聲塵中出沒。若是英靈衲子。",
    "X64n1260_009:0066a04": "直須足下風生。超越古今途轍。拈拄杖卓一下。喝一",
    "X64n1260_009:0066a05": "喝曰。祇者箇何似生。若喚作棒喝。瞌睡未醒。不喚作",
    "X64n1260_009:0066a06": "棒喝。未識德山臨濟。畢竟如何。復卓一下曰。總不得",
    "X64n1260_009:0066a07": "動著。",
    "X64n1260_009:0066a08": "上堂。盡大地是沙門眼。徧十方是自己光。為甚麼東",
    "X64n1260_009:0066a09": "弗于逮打鼓。西瞿耶尼不聞。南贍部洲點燈。北鬱單",
    "X64n1260_009:0066a10": "越暗坐。直饒向箇裏道得十全。猶是光影裏活計。[打-丁+慼]",
    "X64n1260_009:0066a11": "拂子曰。百雜碎了也。作麼生是出身一路。擲下拂子",
    "X64n1260_009:0066a12": "曰參。",
    "X64n1260_009:0066a13": "上堂。動則影現。覺則氷生。直饒不動不覺。猶是秦時",
    "X64n1260_009:0066a14": "[車*度]轢鑽。到者裏便須千差密照萬戶俱開。毫端撥轉",
    "X64n1260_009:0066a15": "機輪。命脉不沈毒海。有時覺如湛水。有時動若星飛。",
    "X64n1260_009:0066a16": "有時動覺俱忘。有時照用自在。且道正恁麼時。是動",
    "X64n1260_009:0066a17": "是覺是照是用。還有區分得出底麼。鐵牛橫古路。觸",
    "X64n1260_009:0066a18": "著骨毛寒。",
    "X64n1260_009:0066a19": "上堂曰。行時絕行跡。說時無說蹤。行說若到則垛生",
    "X64n1260_009:0066a20": "招箭。行說未明則神鋒畫斷。就使說無滲漏行不迷",
    "X64n1260_009:0066a21": "方。猶滯殻漏在。若是大鵬金翅奮迅百千由旬。十影",
    "X64n1260_009:0066a22": "神駒馳驟四方八極。不取次啗啄。不隨處埋身。且總",
    "X64n1260_009:0066a23": "不依倚。還有履踐分也無。剎剎塵塵是要津。",
    "X64n1260_009:0066a24": "上堂曰。易填巨壑。難滿漏巵。若有操持。了無難易。拈",
    "X64n1260_009:0066b01": "却大地寬綽有餘。放出纖毫礙塞無路。忽若不拈不",
    "X64n1260_009:0066b02": "放。向甚麼處履踐。同誠共休戚。飲水亦須肥。",
    "X64n1260_009:0066b03": "大溈泰禪師上堂。推真真無有相。窮妄妄無有形。真",
    "X64n1260_009:0066b04": "妄兩無所有。廓然露出眼睛。眼睛既露。見箇甚麼。曉",
    "X64n1260_009:0066b05": "日爍開巖畔雪。朔風吹綻臘梅華。",
    "X64n1260_009:0066b06": "上堂。寶劍拈來便用。豈有遲疑。眉毛剔起便行。更無",
    "X64n1260_009:0066b07": "回互。一切處騰今煥古。一切處截斷羅籠。不犯鋒鋩",
    "X64n1260_009:0066b08": "亦非顧鑑。獨超物外則且置。萬機喪盡時如何。八月",
    "X64n1260_009:0066b09": "秋何處熱。",
    "X64n1260_009:0066b10": "上堂。涅槃無異路。方便有多門。拈起拄杖曰。看看。山",
    "X64n1260_009:0066b11": "僧拄杖子一口吸盡西江水。東海鯉魚[跳-兆+孛]跳上三十",
    "X64n1260_009:0066b12": "三天。帝釋忿怒把須彌山一摑粉碎。堅牢地神合掌",
    "X64n1260_009:0066b13": "讚歎曰。諦觀法王法。法王法如是。以拄杖擊禪床下",
    "X64n1260_009:0066b14": "座。",
    "X64n1260_009:0066b15": "上堂。達得人空法空未稱祖佛家風。體得全用全照",
    "X64n1260_009:0066b16": "亦非衲僧要妙。直須打破牢關識。取向上一竅。如何",
    "X64n1260_009:0066b17": "是向上一竅。春寒料峭。凍殺年少。",
    "X64n1260_009:0066b18": "上堂。渺渺邈邈十方該括。坦坦蕩蕩絕形絕相。目欲",
    "X64n1260_009:0066b19": "視而睛枯。口欲談而詞喪。文殊普賢全無伎倆。臨濟",
    "X64n1260_009:0066b20": "德山不妨提唱。龜吞陝府鐵牛。虵齩嘉州大象。嚇得",
    "X64n1260_009:0066b21": "東海鯉魚直至如今肚脹。嘻。",
    "X64n1260_009:0066b22": "上堂。開口有時非。開口有時是。麤言及細語。皆歸第",
    "X64n1260_009:0066b23": "一義。釋迦老子碗鳴聲。達磨西來屎臭氣。唯有山前",
    "X64n1260_009:0066b24": "水牯牛。身放毫光照天地。",
    "X64n1260_009:0066c01": "上堂。得念失念無非解脫。是甚麼語話。成法破法皆",
    "X64n1260_009:0066c02": "名涅槃。料掉沒交涉。智慧愚痴通為般若。顢頇佛性",
    "X64n1260_009:0066c03": "菩薩外道。所成就法皆是菩提猶較些子。然雖如是。",
    "X64n1260_009:0066c04": "也是楊廣失駱駝。",
    "X64n1260_009:0066c05": "上堂。欲識佛去處。祇者語聲是。咄。傅大士不識好惡。",
    "X64n1260_009:0066c06": "以昭昭靈靈教壞人家男女。被誌公和尚一喝曰。大",
    "X64n1260_009:0066c07": "士莫作是說。別更道看。大士復說偈曰。空手把鋤頭。",
    "X64n1260_009:0066c08": "步行騎水牛。人從橋上過。橋流水不流。誌公呵呵大",
    "X64n1260_009:0066c09": "笑曰。前頭猶似可。末後更愁人。",
    "X64n1260_009:0066c10": "上堂。憶昔遊方日。獲得二種物。一是金剛鎚。一是千",
    "X64n1260_009:0066c11": "聖骨。持行宇宙中。氣岸高突兀。如是三十年。用之為",
    "X64n1260_009:0066c12": "準則。而今年老矣。一物知何物。擲下金剛鎚。擊碎千",
    "X64n1260_009:0066c13": "聖骨。拋向四衢道。不能更惜得。任意過浮生。指南將",
    "X64n1260_009:0066c14": "作北。呼龜以為鼈。喚豆以為粟。從他明眼人。笑我無",
    "X64n1260_009:0066c15": "繩墨。",
    "X64n1260_009:0066c16": "護國元禪師。威音王已前者一隊漢錯七錯八。威音",
    "X64n1260_009:0066c17": "王已後者一隊漢落二落三。而今者一隊漢坐立儼",
    "X64n1260_009:0066c18": "然。且道是錯七錯八落二落三。還定當得出麼。舉拂",
    "X64n1260_009:0066c19": "子曰吽吽。",
    "X64n1260_009:0066c20": "上堂。野干鳴。獅子吼。張得眼。開得口。動南星。蹉北斗。",
    "X64n1260_009:0066c21": "大眾。還知落處麼。金剛階下蹲。神龜火裏走。",
    "X64n1260_009:0066c22": "靈隱遠禪師上堂。舉僧問睦州。以一重去一重即不",
    "X64n1260_009:0066c23": "問。不以一重去一重時如何。州曰。昨日栽茄子。今朝",
    "X64n1260_009:0066c24": "種東瓜。師曰。問者善問不解答。答者善答不解問。山",
    "X64n1260_009:0067a01": "僧今日向饑鷹爪下奪肉。猛虎口裏橫身。為你諸人",
    "X64n1260_009:0067a02": "說箇樣子。登壇道士羽衣輕。呪力雖窮法轉新。拇指",
    "X64n1260_009:0067a03": "破開天地暗。蛇頭攧落鬼神驚。",
    "X64n1260_009:0067a04": "華藏民禪師上堂。眾賣華兮獨賣松。青青顏色不如",
    "X64n1260_009:0067a05": "紅。筭來終不與時合。歸去來兮翠藹中。可笑古人恁",
    "X64n1260_009:0067a06": "麼道。大似逃峰赴壑避溺投火。爭如隨分到尺八五",
    "X64n1260_009:0067a07": "分钁頭邊討一箇半箇。雖然如是。保寧半箇也不要。",
    "X64n1260_009:0067a08": "何故。富嫌千口少。貧恨一身多。",
    "X64n1260_009:0067a09": "中竺仁禪師上堂。九十春光已過半。養華天氣正融",
    "X64n1260_009:0067a10": "和。海棠枝上鶯聲好。道與時流見得麼。然雖如是。且",
    "X64n1260_009:0067a11": "透聲透色一句作麼生道。金勒馬嘶芳草地。玉樓人",
    "X64n1260_009:0067a12": "醉杏華天。",
    "X64n1260_009:0067a13": "華嚴覺禪師上堂。舉石霜和尚遷化。眾請首座繼踵",
    "X64n1260_009:0067a14": "住持。虔侍者所問公案。師曰。宗師行處如火消氷。透",
    "X64n1260_009:0067a15": "過是非關。全機忘得喪。盡道首座滯在一色。侍者知",
    "X64n1260_009:0067a16": "見超師。可謂體妙失宗全迷向背。殊不知。首座如鷺",
    "X64n1260_009:0067a17": "鷥立雪品類不齊。侍者似鳳翥丹霄不縈金網。一人",
    "X64n1260_009:0067a18": "高高山頂立。一人深深海底行。各自隨方而來。同會",
    "X64n1260_009:0067a19": "九重城裏。而今要識此二人麼。竪起拂子曰。龍臥碧",
    "X64n1260_009:0067a20": "潭風凜凜。垂下拂子曰。鶴歸霄漢背摩天。",
    "X64n1260_009:0067a21": "天寧思禪師上堂。趯翻生死海。踏倒涅槃岸。世上無",
    "X64n1260_009:0067a22": "活人。黃泉無死漢。遂拈拄杖曰。訥堂今日拄杖子有",
    "X64n1260_009:0067a23": "分付處也。還有承當得者麼。試出來擔荷看。有麼有",
    "X64n1260_009:0067a24": "麼。良久擲拄杖下座。",
    "X64n1260_009:0067b01": "上堂。知有底也喫粥喫飯。不知有底也喫粥喫飯。如",
    "X64n1260_009:0067b02": "何直下驗得他有之與無是之與非邪之與正。若驗",
    "X64n1260_009:0067b03": "不出。參學事大遠在。喝一喝下座。",
    "X64n1260_009:0067b04": "君山覺禪師上堂。仰之彌高鑽之彌堅。瞻之在前忽",
    "X64n1260_009:0067b05": "焉在後。諸人還識得麼。若也不識。為你註破。仰之彌",
    "X64n1260_009:0067b06": "高。不隔絲毫。要津把斷佛祖難逃。鑽之彌堅。真體自",
    "X64n1260_009:0067b07": "然。鳥啼花笑在碧巖前。瞻之在前。非正非偏。十方坐",
    "X64n1260_009:0067b08": "斷威鎮大千。忽焉在後。一場漏逗。堪笑雲門藏身北",
    "X64n1260_009:0067b09": "斗。咄。",
    "X64n1260_009:0067b10": "寶華顯禪師上堂曰。喫粥了也。頭上安頭。洗鉢盂去。",
    "X64n1260_009:0067b11": "為蛇畫足。更問如何。自納敗闕。良久高聲召大眾。眾",
    "X64n1260_009:0067b12": "舉首。師曰歸堂喫茶。",
    "X64n1260_009:0067b13": "南華昺禪師上堂。此事最希奇。不礙當頭說。東鄰田",
    "X64n1260_009:0067b14": "舍翁。隨例得一橛。非唯貫聲色。亦乃應時節。若問是",
    "X64n1260_009:0067b15": "何宗。八字不著撇。擊禪床下座。",
    "X64n1260_009:0067b16": "上堂。日日說。時時舉。似地擎山爭幾許。隴西鸚鵡得",
    "X64n1260_009:0067b17": "人憐。大都祇為能言語。休思惟。帶伴侶。智者聊聞猛",
    "X64n1260_009:0067b18": "提取。更有一般也大奇。猫兒偏解捉老鼠。",
    "X64n1260_009:0067b19": "上堂。以拄杖向空中攪曰。攪長河為酥酪。鰕蟹猶自",
    "X64n1260_009:0067b20": "眼搭眵。卓一下曰。變大地作黃金。窮漢依前赤骨力。",
    "X64n1260_009:0067b21": "為復自家無分。為復不肯承當。可中有箇漢荷負得",
    "X64n1260_009:0067b22": "行。多少人失錢遭罪。再卓一下曰。還會麼。寶山到也",
    "X64n1260_009:0067b23": "須開眼。勿使忙忙空手回。",
    "X64n1260_009:0067b24": "龍牙才禪師上堂。舉死心和尚小參曰。若論此事如",
    "X64n1260_009:0067c01": "人家有三子。第一子聰明智慧孝養父母。接待往來",
    "X64n1260_009:0067c02": "主掌家業。第二子兇頑狡猾貪婬嗜酒。倒街臥巷破",
    "X64n1260_009:0067c03": "壞家業。第三子盲聾瘖瘂菽麥不分。是事不能祇會",
    "X64n1260_009:0067c04": "喫飯。三人中黃龍要選一人用。更有四句。死中有活。",
    "X64n1260_009:0067c05": "活中有死。死中常死。活中常活。將此四句驗天下衲",
    "X64n1260_009:0067c06": "僧。師曰。喚甚麼作四句。三人姓甚名誰。若也識得。與",
    "X64n1260_009:0067c07": "黃龍把手竝行更無纖毫間隔。如或未然。不免借水",
    "X64n1260_009:0067c08": "獻華去也。三人共體用非用。四句同音空不空。欲識",
    "X64n1260_009:0067c09": "三人并四句。金烏初出一團紅。",
    "X64n1260_009:0067c10": "蓬萊卿禪師上堂。有句無句如藤倚樹。且任諸方點",
    "X64n1260_009:0067c11": "頭。及乎樹倒藤枯。上無冲天之計。下無入地之謀。靈",
    "X64n1260_009:0067c12": "利漢者裏著得一隻眼便見七縱八橫。舉拂子曰。看",
    "X64n1260_009:0067c13": "看。一曲兩曲無人會。雨過夜塘秋水深。",
    "X64n1260_009:0067c14": "上堂。杜鵑聲裏春光暮。滿地落花留不住。琉璃殿上",
    "X64n1260_009:0067c15": "絕行蹤。誰人解插無根樹。舉拄杖曰。者箇是無根底。",
    "X64n1260_009:0067c16": "且道解開華也無。良久曰。祇因連夜雨。又過一年春。",
    "X64n1260_009:0067c17": "何山珣禪師上堂。[車*度]轢鑽。住山斧。佛祖出頭未輕與。",
    "X64n1260_009:0067c18": "縱使醍醐滿世間。你無寶器如何取。阿呵呵。神山打",
    "X64n1260_009:0067c19": "鑼。道吾作舞。甜瓜徹蔕甜。苦瓠連根苦。",
    "X64n1260_009:0067c20": "谷山海禪師上堂。一舉不再說。已落二三。相見不揚",
    "X64n1260_009:0067c21": "眉。飜成造作。設使動絃別曲告往知來。見鞭影便行。",
    "X64n1260_009:0067c22": "望剎竿回去。脚跟下好與三十棒。那堪更向者裏撮",
    "X64n1260_009:0067c23": "摩石火收捉電光。工夫枉用渾閒事。笑倒西來碧眼",
    "X64n1260_009:0067c24": "胡。卓拄杖下座。",
    "X64n1260_009:0068a01": "龍翔珪禪師上堂。萬機不到。眼見色。耳聞聲。一句當",
    "X64n1260_009:0068a02": "陽。頭戴天。脚踏地。你諸人祇知今日是五月初一。殊",
    "X64n1260_009:0068a03": "不知金烏半夜忙忙去。玉兔天明上海東。以拂子擊",
    "X64n1260_009:0068a04": "禪床下座。",
    "X64n1260_009:0068a05": "上堂。明明無悟。有法即迷。諸人向者裏立不得。諸人",
    "X64n1260_009:0068a06": "向者裏住不得。若立則危。若住則瞎。直須意不停玄。",
    "X64n1260_009:0068a07": "句不停意。用不停機。此三者既明。一切處不須管帶",
    "X64n1260_009:0068a08": "自然現前。不須照顧自然明白。雖然如是。更須知有",
    "X64n1260_009:0068a09": "向上事。久雨不晴。咄。",
    "X64n1260_009:0068a10": "上堂。僧問如何是祖師西來意。師曰。東家點燈。西家",
    "X64n1260_009:0068a11": "暗坐。曰未審意旨如何。師曰。馬便搭鞍。驢便推磨。僧",
    "X64n1260_009:0068a12": "禮拜。師曰靈利衲僧祇消一箇。遂曰。馬搭鞍。驢推磨。",
    "X64n1260_009:0068a13": "靈利衲僧祇消一箇。縱使東家明點燈。未必西家暗",
    "X64n1260_009:0068a14": "中坐。西來意旨問如何。多口阿師自招禍。",
    "X64n1260_009:0068a15": "雲居悟禪師上堂。少林面壁。懷藏東土。西天歐阜陞",
    "X64n1260_009:0068a16": "堂。充塞四維上下。致使山巍巍而砥掌平。水昏昏而",
    "X64n1260_009:0068a17": "常自清。華非豔而結空果。風不搖而片葉零。人無法",
    "X64n1260_009:0068a18": "而得咨問。佛無心而更可成。野蔬淡飯延時日。任運",
    "X64n1260_009:0068a19": "隨緣道自靈。畢竟如何。日午打三更。",
    "X64n1260_009:0068a20": "黃龍忠禪師上堂。張公喫酒李公醉。子細思量不思",
    "X64n1260_009:0068a21": "議。李公醉醒問張公。恰使張公無好氣。無好氣。不如",
    "X64n1260_009:0068a22": "歸家且打睡。",
    "X64n1260_009:0068a23": "烏巨行禪師上堂。佛說三乘十二分頓漸偏圓。癡人",
    "X64n1260_009:0068a24": "面前不得說夢。祖師西來直指人心見性成佛。癡人",
    "X64n1260_009:0068b01": "面前不得說夢。臨濟三玄雲門三句洞山五位。癡人",
    "X64n1260_009:0068b02": "面前不得說夢。南明恁麼道。還免得遭人檢責也無。",
    "X64n1260_009:0068b03": "所以古人道。石人機似汝。也解唱巴歌。汝若似石人。",
    "X64n1260_009:0068b04": "雪曲也應和。還有和雪曲底麼。若有。喚來與老僧洗",
    "X64n1260_009:0068b05": "脚。",
    "X64n1260_009:0068b06": "上堂。舉趙州示眾云。老僧除却二時齋粥是雜用心",
    "X64n1260_009:0068b07": "處。師曰今朝六月旦。行者擊皷。長老陞堂。你諸人總",
    "X64n1260_009:0068b08": "來者裏雜用心。",
    "X64n1260_009:0068b09": "白揚順禪師上堂。鷄啼曉月。狗吠枯樁。只可默會。難",
    "X64n1260_009:0068b10": "入思量。看不見處動地放光。說不到處天地玄黃。撫",
    "X64n1260_009:0068b11": "城尺六狀紙。元來出在清江。大眾。分明話出人難見。",
    "X64n1260_009:0068b12": "昨夜三更月到窻。",
    "X64n1260_009:0068b13": "上堂。風吹茅茨屋脊漏。雨打闍黎眼睛濕。恁麼分明",
    "X64n1260_009:0068b14": "却不知。却來者裏低頭立。",
    "X64n1260_009:0068b15": "歸宗賢禪師上堂。且第一句如何道。汝等若向世界",
    "X64n1260_009:0068b16": "未成時。父母未生時。佛未出世時。祖師未西來時道",
    "X64n1260_009:0068b17": "得。已是第二句。且第一句如何道。直饒你十成道得。",
    "X64n1260_009:0068b18": "未免左之右之。卓拄杖下座。",
    "X64n1260_009:0068b19": "護聖靜禪師上堂。參學至要不出先南堂道最初句",
    "X64n1260_009:0068b20": "及末後句。逶得過者一生事畢。儻或未然。更與你分",
    "X64n1260_009:0068b21": "作十門各各印證自心還得穩當也未。一須信有教",
    "X64n1260_009:0068b22": "外別傳。二須知有教外別傳。三須會無情說法與有",
    "X64n1260_009:0068b23": "情說法無二。四須見性如觀掌中之物。了了分明一",
    "X64n1260_009:0068b24": "一田地穩密。五須具擇法眼。六須行鳥道玄路。七須",
    "X64n1260_009:0068c01": "文武兼濟。八須摧邪顯正。九須大機大用。十須向異",
    "X64n1260_009:0068c02": "類中行。凡欲紹隆法種須盡此綱要。方坐得者曲彔",
    "X64n1260_009:0068c03": "床子。受得天下人禮拜。敢與佛祖為師。若不到恁麼",
    "X64n1260_009:0068c04": "田地。祇一向虗頭。他時異日閻老子未放你在。",
    "X64n1260_009:0068c05": "道場辯禪師上堂。猛虎口邊拾得。毒蛇頭上安排。更",
    "X64n1260_009:0068c06": "不釘樁搖艣。回頭別有生涯。婆子被我勘破了。大悲",
    "X64n1260_009:0068c07": "院裏有村齋。",
    "X64n1260_009:0068c08": "上堂。淨五眼。湧金春色晚。得五力。吹落碧桃華。唯證",
    "X64n1260_009:0068c09": "乃知難可測。卓拄杖曰。一片何人得。流經十萬家。",
    "X64n1260_009:0068c10": "上堂。三祖道。但莫憎愛。洞然明白。當時老僧若見。便",
    "X64n1260_009:0068c11": "與一摑。且道是憎邪愛邪。近來經界稍嚴。不許詭名",
    "X64n1260_009:0068c12": "挾佃。",
    "X64n1260_009:0068c13": "上堂。舉僧問投子大死底人却活時如何。子曰不許",
    "X64n1260_009:0068c14": "夜行投明須到。師曰。我疑千年蒼玉精。化為一片秋",
    "X64n1260_009:0068c15": "水骨。海神欲護護不得。一旦鰲頭忽擎出。",
    "X64n1260_009:0068c16": "教忠光禪師上堂。有句無句如藤倚樹。放憨作麼。及",
    "X64n1260_009:0068c17": "乎樹倒藤枯句歸何處。情知汝等諸人卒討頭鼻不",
    "X64n1260_009:0068c18": "著。為甚如此。祇為分明極。飜令所得遲。",
    "X64n1260_009:0068c19": "東林顏禪師上堂。欲識諸佛心。但向眾生心行中識",
    "X64n1260_009:0068c20": "取。欲識常住不凋性。但向萬物遷變處會取。還識得",
    "X64n1260_009:0068c21": "麼。欲得不招無間業。莫謗如來正法輪。",
    "X64n1260_009:0068c22": "上堂。仲冬嚴寒。三界無安。富者快樂。貧者饑寒。不識",
    "X64n1260_009:0068c23": "玄旨。錯認定盤。何也。牛頭安尾上。北斗面南看。",
    "X64n1260_009:0068c24": "上堂。一滴滴水。一滴滴凍。天寒人寒。風動旛動。雲門",
    "X64n1260_009:0069a01": "扇子[跳-兆+孛]跳上三十三天。築著帝釋鼻孔。東海鯉魚打",
    "X64n1260_009:0069a02": "一棒。雨似盆傾。不出諸人十二時中尋常受用。",
    "X64n1260_009:0069a03": "上堂。圓通門戶八字打開。若是從門入得不堪共語。",
    "X64n1260_009:0069a04": "須是入得無門之門方可坐登堂奧。所以道。過去諸",
    "X64n1260_009:0069a05": "如來。斯門已成就。現在諸菩薩。今各入圓明。未來參",
    "X64n1260_009:0069a06": "學人。當依如是法。從上諸聖幸有如此廣大門風。不",
    "X64n1260_009:0069a07": "能繼紹甘自鄙棄穿窬牆壁好不丈夫。敢問大眾。無",
    "X64n1260_009:0069a08": "門之門作麼生入。良久云。非唯觀世音。我亦從中證。",
    "X64n1260_009:0069a09": "上堂。客舍久留連。家鄉夕照邊。簷懸三月雨。水沒兩",
    "X64n1260_009:0069a10": "湖蓮。鑊漏燒燈盞。柴生滿竈煙。已忘南北念。入望盡",
    "X64n1260_009:0069a11": "平川。",
    "X64n1260_009:0069a12": "中際能禪師上堂。萬古長空。一朝風月。不可以一朝",
    "X64n1260_009:0069a13": "風月昧却萬古長空。不可以萬古長空不明一朝風",
    "X64n1260_009:0069a14": "月。且如何是一朝風月。人皆畏炎熱。我愛夏日長。熏",
    "X64n1260_009:0069a15": "風自南來。殿閣生微凉。會與不會。切忌承當。",
    "X64n1260_009:0069a16": "薦福休禪師上堂。言發非聲。是箇甚麼。色前不物。莫",
    "X64n1260_009:0069a17": "亂針錐。透過禹門。風波更險。咄。",
    "X64n1260_009:0069a18": "龜峰光禪師上堂。數日暑氣如焚。一箇渾身無處安",
    "X64n1260_009:0069a19": "著。思量得也是煩惱人。者箇未是煩惱。更有己躳下",
    "X64n1260_009:0069a20": "事不明便是煩惱。所以達磨大師煩惱。要為諸人吞",
    "X64n1260_009:0069a21": "却又被咽喉小。要為諸人吐却又被牙齒礙。取不得",
    "X64n1260_009:0069a22": "捨不得煩惱九年。若不得二祖不惜性命。往往轉身",
    "X64n1260_009:0069a23": "無路煩惱教死。所謂祖禰不了殃及兒孫。後來蓮華",
    "X64n1260_009:0069a24": "庵主到者裏煩惱不肯住。南岳思大師到者裏煩惱",
    "X64n1260_009:0069b01": "不肯下山。更有臨濟德山用盡自己查棃煩惱鉢盂",
    "X64n1260_009:0069b02": "無柄。龜峰今日為他閒事長無明。為你諸人從頭點",
    "X64n1260_009:0069b03": "破。卓拄杖一下曰。一人腦後露腮。一人當門無齒。更",
    "X64n1260_009:0069b04": "有數人鼻孔沒半邊。不勞再勘。你諸人休向者裏立",
    "X64n1260_009:0069b05": "地瞌睡。殊不知家中飯籮鍋子一時失却了也。你若",
    "X64n1260_009:0069b06": "不信。但歸家檢點看。",
    "X64n1260_009:0069b07": "開善謙禪師上堂。壁立千仞。三世諸佛措足無門。是",
    "X64n1260_009:0069b08": "則是。太殺不近人情。放一線道。十方剎海放光動地。",
    "X64n1260_009:0069b09": "是則是。爭柰和泥合水。須知通一線道處壁立千仞。",
    "X64n1260_009:0069b10": "壁立千仞處通一線道。橫拈倒用正按傍提。電激雷",
    "X64n1260_009:0069b11": "奔崖頹石裂。是則是。猶落化門。到者裏壁立千仞也",
    "X64n1260_009:0069b12": "沒交涉。通一線道也沒交涉。不近人情和泥合水總",
    "X64n1260_009:0069b13": "沒交涉。只者沒交涉也則沒交涉。是則是。又無佛法",
    "X64n1260_009:0069b14": "道理。若也出得者四路頭。管取乾坤獨步。且獨步一",
    "X64n1260_009:0069b15": "句作麼生道。莫怪從前多意氣。他家曾踏上頭關。",
    "X64n1260_009:0069b16": "上堂。洞山麻三斤將去無星秤子上定過。每一斤恰",
    "X64n1260_009:0069b17": "有一十六兩二百錢重。更不少一氂。正與趙州殿裏",
    "X64n1260_009:0069b18": "底一般。祇不合被大愚鋸解秤鎚。却教人理會不得。",
    "X64n1260_009:0069b19": "如今若要理會得。但問取雲門乾屎橛。",
    "X64n1260_009:0069b20": "育王光禪師上堂。七手八脚三頭兩面。耳聽不聞眼",
    "X64n1260_009:0069b21": "覷不見。苦樂逆順打成一片。且道是甚麼。路逢死蛇",
    "X64n1260_009:0069b22": "莫打殺。無底籃子盛將歸。",
    "X64n1260_009:0069b23": "昭覺辯禪師上堂。毫氂有差天地懸隔隔。江人唱鷓",
    "X64n1260_009:0069b24": "鴣詞。錯認胡笳十八拍。要會麼。欲得現前。莫存順逆。",
    "X64n1260_009:0069c01": "五湖煙浪有誰爭。自是不歸歸便得。",
    "X64n1260_009:0069c02": "國清機禪師上堂。單明自己。樂是苦因。趣向宗乘。地",
    "X64n1260_009:0069c03": "獄劫住。五日一參。三八普說。自揚家醜。更若問理問",
    "X64n1260_009:0069c04": "事問心問性。克由叵耐。若是英靈漢。窺藩不入據鼎",
    "X64n1260_009:0069c05": "不甞。便於未有生佛以前轉得身。却於今時大官路",
    "X64n1260_009:0069c06": "上捷行闊步。終不向老鼠窟草窠裏頭出頭沒。若也",
    "X64n1260_009:0069c07": "根性陋劣。要去有滋味處齩嚼。遇著義學阿師遞相",
    "X64n1260_009:0069c08": "錮鏴。直饒說得雲興雨現也是蝦蟆化龍。下梢依舊",
    "X64n1260_009:0069c09": "喫泥喫土。堪作甚麼。",
    "X64n1260_009:0069c10": "上堂。無隔宿恩。可參臨濟禪。有肯諾意。難續楊岐派。",
    "X64n1260_009:0069c11": "窮廝煎。餓廝炒。大海祇將折箸攪。你死我活。猛火然",
    "X64n1260_009:0069c12": "鐺煑佛喋。恁麼作用。方可撐門拄戶。更說聲和響順",
    "X64n1260_009:0069c13": "形直影端。驢年也未夢見。",
    "X64n1260_009:0069c14": "焦山體禪師上堂。舉臨濟示眾四喝公案乃召眾曰。",
    "X64n1260_009:0069c15": "者箇公案天下老宿拈掇甚多。第恐皆未盡善。焦山",
    "X64n1260_009:0069c16": "不免四稜著地與諸人分明註解一徧。如何是踞地",
    "X64n1260_009:0069c17": "獅子。咄。如何是金剛王寶劍。咄。如何是探竿影草。咄。",
    "X64n1260_009:0069c18": "如何是一喝不作一喝用。咄。若也未會。拄杖子與焦",
    "X64n1260_009:0069c19": "山吐露看。卓一下曰。笑裏有刀。又卓一下曰。毒蛇無",
    "X64n1260_009:0069c20": "眼。又卓一下曰。忍俊不禁。又卓一下曰。出門是路。更",
    "X64n1260_009:0069c21": "有一機。舉話長老也理會不得。",
    "X64n1260_009:0069c22": "疎山本禪師上堂。久雨不晴。戊在丙丁。通身泥水。露",
    "X64n1260_009:0069c23": "出眼睛。且道是甚麼眼睛。卓拄杖曰。林間泥滑滑。時",
    "X64n1260_009:0069c24": "叫兩三聲。",
    "X64n1260_009:0070a01": "楚安方禪師上堂。達磨祖師在脚底。踏不著兮提不",
    "X64n1260_009:0070a02": "起。子細當頭放下看。病在當時誰手裏。張公會看脉。",
    "X64n1260_009:0070a03": "李公會使藥。兩箇競頭醫。一時用不著。藥不相投。錯",
    "X64n1260_009:0070a04": "錯。喫茶去。",
    "X64n1260_009:0070a05": "西禪需禪師上堂。句中意。意中句。須彌聳于巨川。句",
    "X64n1260_009:0070a06": "剗意意剗句。烈士發乎狂矢。任待牙如劍樹口似血",
    "X64n1260_009:0070a07": "盆。徒逞詞鋒虗張意氣。所以淨名杜口早涉繁詞。摩",
    "X64n1260_009:0070a08": "竭掩關已揚家醜。自餘瓦棺老漢巖頭大師向羗峰",
    "X64n1260_009:0070a09": "頂上拏風皷浪翫弄神變。脚跟下好與三十。且道過",
    "X64n1260_009:0070a10": "在什麼處。良久云。機關不是韓光作。莫把胸襟當等",
    "X64n1260_009:0070a11": "閒。",
    "X64n1260_009:0070a12": "上堂。懶翁懶中懶。最懶懶說禪。亦不重自己。亦不重",
    "X64n1260_009:0070a13": "先賢。又誰管你地。又誰管你天。物外翛然無箇事。日",
    "X64n1260_009:0070a14": "上三竿猶更眠。",
    "X64n1260_009:0070a15": "東禪岳禪師上堂。達磨來時此土皆知梵語。及乎去",
    "X64n1260_009:0070a16": "後西天悉會唐言。若論直指人心見性成佛。大似羚",
    "X64n1260_009:0070a17": "羊挂角獵犬尋蹤。一意乖疎萬言無用。可謂來時他",
    "X64n1260_009:0070a18": "笑我。不知去後我笑他。唐言梵語親分付。自古齋僧",
    "X64n1260_009:0070a19": "怕夜茶。",
    "X64n1260_009:0070a20": "上堂。僧問如何是初日分以恒河沙等身布施。師曰",
    "X64n1260_009:0070a21": "從苗辨地因語識人。曰如何是中日分復以恒河沙",
    "X64n1260_009:0070a22": "等身布施。師曰築著磕著。曰如何是後日分亦以恒",
    "X64n1260_009:0070a23": "河沙等身布施。師曰向下文長付在來日。復曰。一轉",
    "X64n1260_009:0070a24": "語如天普葢似地普擎。一轉語舌頭不出口。一轉語",
    "X64n1260_009:0070b01": "且喜沒交涉。要會麼。慚愧世尊。面赤不如語直。大小",
    "X64n1260_009:0070b02": "岳上座口似磉盤。今日為者問話僧講經。不覺和註",
    "X64n1260_009:0070b03": "脚一時說破。便下座。",
    "X64n1260_009:0070b04": "上堂。啞却我口直須要道塞却你耳。切忌蹉過。昨日",
    "X64n1260_009:0070b05": "有人從天台來。却道泗洲大聖在洪州打坐。十字街",
    "X64n1260_009:0070b06": "頭賣行貨。是甚麼。斷根草鞋。尖簷席帽。",
    "X64n1260_009:0070b07": "西禪淨禪師上堂。若欲正提綱。直須大地荒。欲來衝",
    "X64n1260_009:0070b08": "雪刃。未免露鋒鋩。當恁麼時。釋迦老子出頭不得即",
    "X64n1260_009:0070b09": "不問。你諸人祇如馬鐙裏藏身。又作麼生話會。",
    "X64n1260_009:0070b10": "上堂。善鬬者不顧其首。善戰者必獲其功。其功既獲",
    "X64n1260_009:0070b11": "坐致太平。太平既致高枕無憂。罷拈三尺劍。休弄一",
    "X64n1260_009:0070b12": "張弓。歸馬于華山之陽。放牛于桃林之野。風以時而",
    "X64n1260_009:0070b13": "雨以時。漁父歌而樵人舞。雖然如是。堯舜之君猶有",
    "X64n1260_009:0070b14": "化在。爭似乾坤收不得。堯舜不知名。渾家不管興亡",
    "X64n1260_009:0070b15": "事。偏愛和雲占洞庭。",
    "X64n1260_009:0070b16": "薦福本禪師上堂。高揖釋迦不拜彌勒者與三十拄",
    "X64n1260_009:0070b17": "杖。何故。為他祇會步步登高。不會從空放下。東家牽",
    "X64n1260_009:0070b18": "犂西家拽耙者與三十拄杖。何故。為他祇會從空放",
    "X64n1260_009:0070b19": "下。不會步步登高。山僧恁麼道。還有過也無。眾中莫",
    "X64n1260_009:0070b20": "有點檢得出者麼。若點檢得出。須彌南畔把手共行。",
    "X64n1260_009:0070b21": "若點檢不出。布袋裏老鴉雖活如死。",
    "X64n1260_009:0070b22": "上堂。釋迦掩室於摩竭。淨名杜口於毗耶。須菩提唱",
    "X64n1260_009:0070b23": "無說而顯道。釋梵絕視聽而雨華。大眾。者一隊不唧",
    "X64n1260_009:0070b24": "[口*留]漢。無端將祖父田園私地結契各據四至界分。方",
    "X64n1260_009:0070c01": "圓長短一時花擘了也。致令後代兒孫千載之下。上",
    "X64n1260_009:0070c02": "無片瓦葢頭下無卓錐之地。博山當時若見。十字路",
    "X64n1260_009:0070c03": "頭掘箇無底深坑。喚來一時埋却。免見遞相鈍置。何",
    "X64n1260_009:0070c04": "謂如此。不見道家肥生孝子。國霸有謀臣。",
    "X64n1260_009:0070c05": "靈巖性禪師上堂。勘破了也放過一著。是衲僧破草",
    "X64n1260_009:0070c06": "鞋。現修羅相作女人拜。是野狐精魅。打箇圓相虗空",
    "X64n1260_009:0070c07": "裏下一點。是小兒伎倆。攔腮贈掌拂袖便行。正是業",
    "X64n1260_009:0070c08": "識茫茫無本可據。直饒向黑豆未生已前一時坐斷。",
    "X64n1260_009:0070c09": "未有喫靈巖拄杖分。敢問大眾。且道為人節文在甚",
    "X64n1260_009:0070c10": "麼處。還相委悉麼。自從春色來嵩少。三十六峰青至",
    "X64n1260_009:0070c11": "今。",
    "X64n1260_009:0070c12": "淨慈充禪師上堂。世尊不說說。迦葉不聞聞。卓拄杖",
    "X64n1260_009:0070c13": "曰。水流黃葉來何處。牛帶寒鴉過遠村。",
    "X64n1260_009:0070c14": "上堂。舉卍庵先師道。坐佛床。斫佛脚。不敬東家孔夫",
    "X64n1260_009:0070c15": "子。却向他鄉習禮樂。師曰。入泥入水即不無先師。爭",
    "X64n1260_009:0070c16": "柰寒蟬抱枯木。泣盡不回頭。卓拄杖曰。灼然有不回",
    "X64n1260_009:0070c17": "頭底。淨慈向升子裏禮汝三拜。",
    "X64n1260_009:0070c18": "上堂。三世諸佛無中說有。[菛@良][卄/碭]拾花針。六代祖師有",
    "X64n1260_009:0070c19": "裏尋無。猿猴探水月。去此二途。如何話會。儂家不管",
    "X64n1260_009:0070c20": "興亡事。盡日和雲占洞庭。",
    "X64n1260_009:0070c21": "昭覺淵禪師上堂曰。鎔瓶盤釵釧作一金。攪酥酪醍",
    "X64n1260_009:0070c22": "醐成一味。如是賓主道合內外安和。五位君臣齊透。",
    "X64n1260_009:0070c23": "四種料揀一串。放行則細雨濛濛秋風颯颯。把住則",
    "X64n1260_009:0070c24": "空空如也。誰敢正眼覷著。且道放行為人好。把住為",
    "X64n1260_009:0071a01": "人好。復曰。等閒一似秋風至。無意凉人人自凉。",
    "X64n1260_009:0071a02": "華藏權禪師上堂。禪禪無黨無偏。迷時千里隔。悟在",
    "X64n1260_009:0071a03": "口皮邊。所以僧問石霜如何是禪。霜云[鹿*瓦]甎。又僧問",
    "X64n1260_009:0071a04": "睦州如何是禪。州云猛火著油煎。又僧問首山如何",
    "X64n1260_009:0071a05": "是禪。山云猢猻上樹尾連顛。大眾。道無橫徑。立處孤",
    "X64n1260_009:0071a06": "危。此三大老行聲前活路。用劫外靈機。若以衲僧正",
    "X64n1260_009:0071a07": "眼檢點將來。不無優劣。一人如張良入陣。一人如項",
    "X64n1260_009:0071a08": "羽用兵。一人如孔明料敵。若人辨白得。可與佛祖齊",
    "X64n1260_009:0071a09": "肩。雖然如是。忽有箇衲僧出來道。長老話作兩橛也。",
    "X64n1260_009:0071a10": "適來道道無橫徑無黨無偏。而今又却分許多優劣。",
    "X64n1260_009:0071a11": "且作麼生祇對。還委悉麼。把手上山齊著力。咽喉出",
    "X64n1260_009:0071a12": "氣自家知。",
    "X64n1260_009:0071a13": "大溈鑑禪師上堂。木落霜空。天寒水冷。釋迦老子無",
    "X64n1260_009:0071a14": "處藏身。折東籬。補西壁。撞著不空見菩薩請示念佛",
    "X64n1260_009:0071a15": "三昧。也甚奇怪。却向道金色光明雲。參退喫茶去。",
    "X64n1260_009:0071a16": "承天連禪師上堂。拈拄杖曰。諸供養中法供養最勝。",
    "X64n1260_009:0071a17": "所謂法供養者。山供養水。水供養山。僧堂供養佛殿。",
    "X64n1260_009:0071a18": "佛殿供養僧堂。諸人供養老僧。老僧供養諸人。良久",
    "X64n1260_009:0071a19": "曰。供養已畢。念普供養真言。老僧忘却。且教拄杖子",
    "X64n1260_009:0071a20": "念與諸人。卓一下云。靜處薩婆訶。",
    "X64n1260_009:0071a21": "竺原元禪師示眾。諸方為人抽釘拔楔解粘去縛。我",
    "X64n1260_009:0071a22": "者裏為人添釘著楔加繩加縛了。送向深潭裏。待他",
    "X64n1260_009:0071a23": "自去理會。",
    "X64n1260_009:0071a24": "隱靖岑禪師上堂。今朝八月初五。如事分明為舉。嶺",
    "X64n1260_009:0071b01": "頭漠漠秋雲。樹底鳴鳩喚雨。昨夜東海鯉魚吞却南",
    "X64n1260_009:0071b02": "山猛虎。雖然有照有用。畢竟無賓無主。唯有文殊普",
    "X64n1260_009:0071b03": "賢。住住。我識得你。",
    "X64n1260_009:0071b05": "列祖提綱錄卷第九"
}