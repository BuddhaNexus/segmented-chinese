{
    "T36n1736_050:0388c10": "4大方廣佛華嚴經隨疏演義鈔卷",
    "T36n1736_050:0388c11": "第五十",
    "T36n1736_050:0388c13": "唐清涼山大華嚴寺沙門澄觀述",
    "T36n1736_050:0388c14": "疏「如不思議品十種勇健法中第一法說」",
    "T36n1736_050:0388c15": "者，經云「謂一切諸佛身不可壞、命不可斷，",
    "T36n1736_050:0388c16": "乃至云八部天龍盡其勢力雨大金剛山，",
    "T36n1736_050:0388c17": "如須彌山及鐵圍山，遍於三千大千世界一",
    "T36n1736_050:0388c18": "時俱下，不能令佛心有驚怖，乃至一毛亦",
    "T36n1736_050:0388c19": "不搖動。」疏「具那羅延支節大力」者，即《涅槃》",
    "T36n1736_050:0388c20": "北經第十一，南本第十〈現病品〉。因佛現臥，迦",
    "T36n1736_050:0388c21": "葉怪問：「如來已離病惱，何故倚臥？」便校量",
    "T36n1736_050:0388c22": "佛力云「如十小牛力不如一大牛力，十大",
    "T36n1736_050:0388c23": "牛力不如一青牛力，十青牛力不如一凡象",
    "T36n1736_050:0388c24": "力，十凡象力不如一野象力，次四牙象、次雪",
    "T36n1736_050:0388c25": "山白象、次香山象、次青象、次黃象、次赤象、",
    "T36n1736_050:0388c26": "次白象、次山象、次優鉢羅象、次芬陀利象、次",
    "T36n1736_050:0388c27": "一力士、次鉢健提、次八臂那羅延、次十住菩",
    "T36n1736_050:0388c28": "薩一節之力，皆前前之十不及後後之一。」",
    "T36n1736_050:0388c29": "如前六種，故知佛力不可思議。疏「智論十六",
    "T36n1736_050:0389a01": "如毒龍」等者，論云「問曰：『已知尸羅相，云何波",
    "T36n1736_050:0389a02": "羅蜜？』答曰：『有人言：菩薩持戒，寧自失身命，",
    "T36n1736_050:0389a03": "不毀小戒，是為尸羅波羅蜜。如上蘇陀摩",
    "T36n1736_050:0389a04": "王經中所說，不惜身命以全禁戒。如菩薩",
    "T36n1736_050:0389a05": "本身曾作大力毒龍，若眾生在前，身力弱者",
    "T36n1736_050:0389a06": "眼視便死，身力強者氣往而死。是龍曾受一",
    "T36n1736_050:0389a07": "日禁戒，出家求靜入林樹間，思惟坐久疲懈",
    "T36n1736_050:0389a08": "而睡。龍法睡時復形如蛇，身有文綵七寶",
    "T36n1736_050:0389a09": "雜色。獵者見之，驚喜言曰：「此希有難得之",
    "T36n1736_050:0389a10": "皮，獻上國王以為服飾，不亦宜乎。」便以",
    "T36n1736_050:0389a11": "杖按其頭，以刀剝皮。龍自念言：「我力如",
    "T36n1736_050:0389a12": "意，傾覆此國其如反掌。此人小物豈能困",
    "T36n1736_050:0389a13": "我？今以持戒故不計此身，當從佛語。」於",
    "T36n1736_050:0389a14": "是自忍，眠目不視、閉氣不息，憐愍此人。",
    "T36n1736_050:0389a15": "為持戒故，一心受剝不生悔意。既以失皮，",
    "T36n1736_050:0389a16": "赤肉在地。時日大熱，宛轉土中欲趣大水，",
    "T36n1736_050:0389a17": "見諸小蟲來食其身肉，為持戒故不復",
    "T36n1736_050:0389a18": "敢動。自思惟言：「我今此身，以施諸蟲，為佛",
    "T36n1736_050:0389a19": "道故。今以肉施以充其身，後成佛時，當以",
    "T36n1736_050:0389a20": "法施以益其心。」如是誓已，身乾命終即生",
    "T36n1736_050:0389a21": "第二忉利天上。爾時毒龍，即今我身釋迦牟",
    "T36n1736_050:0389a22": "尼佛是。是時獵者，提婆達多等六師是也。諸",
    "T36n1736_050:0389a23": "小蟲輩，釋迦牟尼佛初轉法輪，八萬諸天得道",
    "T36n1736_050:0389a24": "者是。菩薩護戒不惜身命，決定不悔，其事",
    "T36n1736_050:0389a25": "如是，名尸羅波羅蜜。』」釋曰：雖本明戒，正是",
    "T36n1736_050:0389a26": "施皮耳。及《菩薩本緣經》亦有此緣，其事更",
    "T36n1736_050:0389a27": "廣。先為大龍有大勢力，或化身為人。為",
    "T36n1736_050:0389a28": "與諸龍女共相娛樂，至毘陀山幽邃之處。",
    "T36n1736_050:0389a29": "金翅欲食，欲來諸山，碎壞泉池令其枯涸。",
    "T36n1736_050:0389b01": "諸龍龍女化為女人來附此龍，龍為金翅，",
    "T36n1736_050:0389b02": "說慈心法令反本宮，後為諸龍說慈心",
    "T36n1736_050:0389b03": "法亦令行慈。後捨諠就靜，山間齋戒。多日",
    "T36n1736_050:0389b04": "困乏暫臥止息，遂遇惡人，餘同上《智論》。疏",
    "T36n1736_050:0389b05": "「及菩薩本緣集經第四」等者，經云「菩薩過",
    "T36n1736_050:0389b06": "去墮畜生中而為鹿身，兩脇金色、脊似瑠",
    "T36n1736_050:0389b07": "璃，餘處雜廁種種難名，髀如硨磲、角如金",
    "T36n1736_050:0389b08": "精，其身莊嚴如七寶藏，身色光焰如日初出，",
    "T36n1736_050:0389b09": "諸天敬重為立名字名金色鹿。善解人語，",
    "T36n1736_050:0389b10": "為諸群鹿宣說正法，為大利益。」下取意略",
    "T36n1736_050:0389b11": "引。至一河邊，暴水泛溢損壞樹岸，見一溺",
    "T36n1736_050:0389b12": "人，投身救之。其人得濟，白鹿王言：「君即是",
    "T36n1736_050:0389b13": "我再生父母。何以報德？」鹿王言：「我無所須。",
    "T36n1736_050:0389b14": "以身皮妙，常恐人見。當默汝言，知恩之人",
    "T36n1736_050:0389b15": "具多功德，不知恩者即受苦報。」此人背",
    "T36n1736_050:0389b16": "恩，還白王知。王即命駕，令此溺人引至鹿",
    "T36n1736_050:0389b17": "所。鹿王正睡，有烏啄耳，覺已瞻望，見王兵已",
    "T36n1736_050:0389b18": "近，乃安撫群鹿云：「王為我來，汝勿驚怖。」尋",
    "T36n1736_050:0389b19": "至王所，溺者指言：「此是鹿王。」兩手墜落。王",
    "T36n1736_050:0389b20": "見是事，下馬詣鹿。鹿却慰王：「勿令驚怖，",
    "T36n1736_050:0389b21": "我施一切眾生無畏。」王遂讚言：「汝雖獸身，",
    "T36n1736_050:0389b22": "非實畜也。」王語鹿言：「既施一切眾生無畏，",
    "T36n1736_050:0389b23": "何為令此溺人兩手墮落？」鹿王答言：「如人",
    "T36n1736_050:0389b24": "犯官重法，自招其咎。此人自作自受，非我",
    "T36n1736_050:0389b25": "使然。」王便長跪叉手白鹿：「我從今日長相",
    "T36n1736_050:0389b26": "歸依。」鹿白王言：「若能爾者，願賜此人無畏",
    "T36n1736_050:0389b27": "如赤子想。此人必墮地獄，故可憐愍。」王",
    "T36n1736_050:0389b28": "益稱敬，願長為弟子，普施諸鹿令得無",
    "T36n1736_050:0389b29": "畏，勅令國內不許遊獵殺害眾生。廣如",
    "T36n1736_050:0389c01": "彼說。更有《九色鹿經》，事緣一同，但云九色。",
    "T36n1736_050:0389c02": "又王夫人夜夢託病，王為求之，許分半國。",
    "T36n1736_050:0389c03": "溺人貪利見王，言知鹿處，當即面癩。後結",
    "T36n1736_050:0389c04": "會鹿即我身是，王即父王，夫人即先陀利，烏",
    "T36n1736_050:0389c05": "即阿難，溺人即調達，餘皆同也。釋曰：金色義",
    "T36n1736_050:0389c06": "同，非正捨皮，云「大例相似」。疏「願中相好皮",
    "T36n1736_050:0389c07": "者金色等」者，相謂三十二相中第十五身皮",
    "T36n1736_050:0389c08": "金色。好者，八十種好中第十六。世尊身皮潤",
    "T36n1736_050:0389c09": "滑柔軟光悅鮮淨，塵垢不著故。疏「纖長者",
    "T36n1736_050:0389c10": "量」等者，直就事說。若約相好，纖長是相，即",
    "T36n1736_050:0389c11": "三十二中第三相。圓𦟛是第二好，赤銅是第",
    "T36n1736_050:0389c12": "一好，能攝者持法界故，亦第五十三好。言",
    "T36n1736_050:0389c13": "隨好者總指，由此一句別詺文為力為色",
    "T36n1736_050:0389c14": "等。亦《瑜伽》二十指皆殊妙為二十隨好也。「齊",
    "T36n1736_050:0389c15": "等者不參差」，即第三隨好，云各等無差。「輪相",
    "T36n1736_050:0389c16": "等」，即第八十隨好。上說八十世尊手足及胸",
    "T36n1736_050:0389c17": "臆前俱有吉祥喜旋德相，文同綺畫，色類",
    "T36n1736_050:0389c18": "丹珠，裏面皆有。「本那伽吒」者，此云滿瓶。「塞",
    "T36n1736_050:0389c19": "縛悉底迦」，此云有樂。故云「圓滿之言應言滿",
    "T36n1736_050:0389c20": "瓶，右旋之言應云有樂。」其右旋，梵云難提迦",
    "T36n1736_050:0389c21": "物多故。「若準觀佛三昧海經」者，即第一經〈觀",
    "T36n1736_050:0389c22": "相品〉。疏「赤銅」者，即是小相。好，即第一隨好。",
    "T36n1736_050:0389c23": "言「事爪則不染塵垢」者，亦第一好。又第一",
    "T36n1736_050:0389c24": "好云「一世尊指爪狹長薄潤光潔鮮淨，如赤",
    "T36n1736_050:0389c25": "銅色」，故具此二。疏「般若波羅蜜猶如大火聚」，",
    "T36n1736_050:0389c26": "即龍樹讚《般若》，至勝熱處當廣引釋。疏「四",
    "T36n1736_050:0389c27": "十一求法入火」者，三地有文。又《賢愚經》云「又",
    "T36n1736_050:0389c28": "復世尊過去久遠無量阿僧祇劫，此閻浮提",
    "T36n1736_050:0389c29": "有大國王名曰梵天王，有太子名曰曇",
    "T36n1736_050:0390a01": "摩鉗，好樂正法四方求法，周遍不獲愁悶",
    "T36n1736_050:0390a02": "懊惱。帝釋化為婆羅門來詣王所，王請就",
    "T36n1736_050:0390a03": "座為說妙法。婆羅門言：『學之甚難。云何便",
    "T36n1736_050:0390a04": "說？』太子審問。答言：『若能作大火坑令深十",
    "T36n1736_050:0390a05": "丈，滿中熾火，自投於中為供養者，吾乃與",
    "T36n1736_050:0390a06": "法。』太子如教，群臣諫喻令愍我等。婆羅門",
    "T36n1736_050:0390a07": "曰：『吾不相逼。若不爾者，吾不說法。』王知",
    "T36n1736_050:0390a08": "意定，令使乘八千里象，宣告一切：太子於",
    "T36n1736_050:0390a09": "是却後七日求法入火。諸小王等遠近皆集，",
    "T36n1736_050:0390a10": "悲哀勸喻。太子告言：『我於久遠生死之中喪",
    "T36n1736_050:0390a11": "身無數，人中為貪更相殘害，天上壽盡失",
    "T36n1736_050:0390a12": "欲憂苦，地獄之中火燒湯煮等，受無量苦",
    "T36n1736_050:0390a13": "未曾為法。吾今以此臭穢之身為法供養，",
    "T36n1736_050:0390a14": "云何止我？』將欲投火，先請說法。婆羅門為",
    "T36n1736_050:0390a15": "說偈云：『常行於慈心，除去恚害想，大悲愍",
    "T36n1736_050:0390a16": "眾生，矜傷為雨淚。修行於大喜，同已所得",
    "T36n1736_050:0390a17": "法，救護以道意，乃應菩薩行。』聞說法已便",
    "T36n1736_050:0390a18": "投火坑。帝釋并梵天王各執一手而歎之",
    "T36n1736_050:0390a19": "言：『一切生類，賴太子安。何為投火，喪他父",
    "T36n1736_050:0390a20": "母？』太子答言：『為無上道，不惜身命。』纔投於",
    "T36n1736_050:0390a21": "火，火變華池，太子安然坐連華臺，諸天雨",
    "T36n1736_050:0390a22": "華沒至于膝。爾時梵天王者，淨飯王是。」疏",
    "T36n1736_050:0390a23": "「如香城粉骨、雪嶺忘軀」者，下句即《涅槃》，上",
    "T36n1736_050:0390a24": "句即《大般若》。《大般若》文廣，今依《大品》二十",
    "T36n1736_050:0390a25": "七略引。經云「佛告須菩提：『菩薩摩訶薩求",
    "T36n1736_050:0390a26": "般若者，當如薩陀波崙，此云常啼，欲求",
    "T36n1736_050:0390a27": "般若不惜身命。聞空中聲：「汝但東行，莫憚",
    "T36n1736_050:0390a28": "勞苦，即當得聞。」菩薩聞已作是念言：「令我",
    "T36n1736_050:0390a29": "東行，何時何處當聞般若？」即住立啼泣，經",
    "T36n1736_050:0390b01": "于七日。空中有佛，即語之言：「從此東行五",
    "T36n1736_050:0390b02": "百由旬，有城名眾香，彼有菩薩名曇無竭，",
    "T36n1736_050:0390b03": "此云法尚，日中三時宣說般若波羅蜜。」心念",
    "T36n1736_050:0390b04": "欲往，即得無量三昧法門。諸佛慰喻，忽然不",
    "T36n1736_050:0390b05": "現。欲見法尚，自念貧無以何供養，遂欲賣",
    "T36n1736_050:0390b06": "身。中路有城，以魔蔽故，並無人聞賣身",
    "T36n1736_050:0390b07": "之聲，唯有城中長者女聞。帝釋化為婆羅",
    "T36n1736_050:0390b08": "門云：「不要於人，唯要人血髓，用祀天",
    "T36n1736_050:0390b09": "神。」菩薩遂刺左臂出血、割右髀肉，復當破",
    "T36n1736_050:0390b10": "骨出髓。時長者女樓上遙見，下問其故。答",
    "T36n1736_050:0390b11": "云：「我欲供養法尚求聞般若。」女遂止之，",
    "T36n1736_050:0390b12": "許供所須，與共同往。帝釋即時復天身云：",
    "T36n1736_050:0390b13": "「我相試耳。欲求何願？」答云：「與我無上菩提。」",
    "T36n1736_050:0390b14": "帝釋言：「是佛境界，非我所能。更何所求？」答",
    "T36n1736_050:0390b15": "云：「乞令其身如故。」帝釋許之，平復如故。』」",
    "T36n1736_050:0390b16": "釋曰：此即粉骨。言香城者，彼眾香城七重。",
    "T36n1736_050:0390b17": "欲往彼故，又至彼城刺血灑地故。言雪",
    "T36n1736_050:0390b18": "嶺忘軀者，即《涅槃》第十四〈聖行品〉明。世尊昔",
    "T36n1736_050:0390b19": "在雪山修行，為求菩提。帝釋化為羅剎，",
    "T36n1736_050:0390b20": "去其不遠，遂說半偈云「諸行無常，是生滅",
    "T36n1736_050:0390b21": "法。」菩薩忽聞，攬髮舉視，遂見羅剎。初疑其",
    "T36n1736_050:0390b22": "人若聞此偈，不合受此可畏之身。又思：或",
    "T36n1736_050:0390b23": "於過去佛所曾聞。尋往問言：「汝於何處得",
    "T36n1736_050:0390b24": "是過去離怖畏者所說半偈？何處得此半如",
    "T36n1736_050:0390b25": "意珠？」羅剎言曰：「我饑讇言。」菩薩請言：「汝所",
    "T36n1736_050:0390b26": "說者義味不盡，為我說終。我當終身為汝",
    "T36n1736_050:0390b27": "弟子，供給所須。」又言：「我今饑苦，終不能說。」",
    "T36n1736_050:0390b28": "菩薩問言：「汝須何食？」羅剎答言：「我所飲者，",
    "T36n1736_050:0390b29": "唯人熱血。我所食者，唯人暖肉。我飛行處處",
    "T36n1736_050:0390c01": "而不能得。」菩薩請言：「但為我說。我聞偈已，",
    "T36n1736_050:0390c02": "以身奉施。」羅剎又言：「誰當信汝？」菩薩答言：",
    "T36n1736_050:0390c03": "「釋提桓因、大梵天王、得他心者諸佛菩薩以",
    "T36n1736_050:0390c04": "為證明。」次脫衣服以敷高座，羅剎坐已，為",
    "T36n1736_050:0390c05": "說餘半偈云「生滅滅已，寂滅為樂。」羅剎又",
    "T36n1736_050:0390c06": "言：「偈已說竟，當施我身。」菩薩是時深思此",
    "T36n1736_050:0390c07": "義，若石若壁、若樹若道書寫此偈，後昇樹",
    "T36n1736_050:0390c08": "投身而下。未至於地，虛空之中發種種聲",
    "T36n1736_050:0390c09": "稱歎菩薩，上至阿迦尼吒。天釋復本身，接",
    "T36n1736_050:0390c10": "之安置平地，稱讚：「善哉！真是菩薩，必成正",
    "T36n1736_050:0390c11": "覺，願見濟度。」禮足而去。因此乃超彌勒菩",
    "T36n1736_050:0390c12": "薩十二劫在先成佛。言「其類非一」者，如《菩",
    "T36n1736_050:0390c13": "薩本緣經》說。虔闍那梨王愛樂正法，廣召賢",
    "T36n1736_050:0390c14": "達，有婆羅門應召而至，令王剜身千燈。",
    "T36n1736_050:0390c15": "經停七日，廣集眷屬，遂剜千燈，燈如錢",
    "T36n1736_050:0390c16": "大，添滿油竟請說偈法。婆羅門說偈言：「常",
    "T36n1736_050:0390c17": "者皆盡，高者亦墮，合會有離，生必有死。」聞",
    "T36n1736_050:0390c18": "竟然燈，又發願言：「願成菩提，然大法燈，",
    "T36n1736_050:0390c19": "光明照於一切。」帝釋問云：「得無悔耶？」答",
    "T36n1736_050:0390c20": "言：「不悔。若不虛者，平復如故。」言畢平復。《賢",
    "T36n1736_050:0390c21": "愚經》第一亦有此緣，名虔闍婆梨，又有釘",
    "T36n1736_050:0390c22": "身千道。《涅槃》二十七亦有賣身重法之緣，",
    "T36n1736_050:0390c23": "恐繁不引。八十經中，普賢菩薩自說求法因",
    "T36n1736_050:0390c24": "緣，第三地中亦說求法內外無悋。疏「俱舍",
    "T36n1736_050:0390c25": "論說昔有黃門救五百牛毀形之事」等者，",
    "T36n1736_050:0390c26": "與《西域記》第一全同。彼云：是屈支國，舊曰",
    "T36n1736_050:0390c27": "龜茲國。大城西門外路之左右各立佛像，",
    "T36n1736_050:0390c28": "高九十餘尺，五年修設一大會。西北渡河",
    "T36n1736_050:0390c29": "至阿奢理貳伽藍，唐言奇特，相傳云：昔時",
    "T36n1736_050:0391a01": "此國先王崇敬三寶，將欲遊方觀禮聖迹，",
    "T36n1736_050:0391a02": "乃命母弟攝知留事。其弟受命，竊自割勢，",
    "T36n1736_050:0391a03": "防未萌也。封之金函，持以上王。王曰：「斯何",
    "T36n1736_050:0391a04": "謂也？」對曰：「駕迴之日乃可開發。」即付執事，",
    "T36n1736_050:0391a05": "隨軍掌護。王之還也，果有搆禍者白王：",
    "T36n1736_050:0391a06": "「王命監國，婬亂後宮。」王聞震怒欲置嚴刑，",
    "T36n1736_050:0391a07": "弟曰：「不敢逃責，願開金函。」王遂發而視之，",
    "T36n1736_050:0391a08": "乃斷勢也。曰：「斯何異物？欲何發明？」對曰：「王昔",
    "T36n1736_050:0391a09": "遊方，命知留事。懼有讒禍，割勢自明。今果",
    "T36n1736_050:0391a10": "有徵，願垂照鑒。」王深敬異，情愛彌隆，出入",
    "T36n1736_050:0391a11": "後庭無所禁礙。王勅弟於後行，遂遇一夫",
    "T36n1736_050:0391a12": "擁五百牛欲事刑腐，見而懷念引類增",
    "T36n1736_050:0391a13": "懷：「我今形虧，豈非宿業？」即以財寶贖此群",
    "T36n1736_050:0391a14": "牛。以慈善力，男形漸具。以形具故，遂不入",
    "T36n1736_050:0391a15": "宮。王怪而問之，乃陳其始末。王以為奇特",
    "T36n1736_050:0391a16": "也，遂建伽藍。或旌美迹，傳芳後葉，從此",
    "T36n1736_050:0391a17": "立名。疏「四如說修行」者，此下餘經云「善男",
    "T36n1736_050:0391a18": "子！若男若女具足四法，謂名丈夫；若有男",
    "T36n1736_050:0391a19": "子無此四法，即不得名為丈夫也。何以",
    "T36n1736_050:0391a20": "故？身雖丈夫，行同畜生。如來調伏若男若",
    "T36n1736_050:0391a21": "女，是故佛號調御丈夫。」疏「又四相品」，即南經，",
    "T36n1736_050:0391a22": "北經即〈如來性品〉，卷當第四。言「四相」者，一",
    "T36n1736_050:0391a23": "者自正、二正他、三者能隨問答、四者善解",
    "T36n1736_050:0391a24": "因緣義，前亦已引。意云：自正者，明信三寶",
    "T36n1736_050:0391a25": "常住不移，寧以利刀割斷其舌，終不說言",
    "T36n1736_050:0391a26": "如來法僧是無常也。二正他者，意云，隨機",
    "T36n1736_050:0391a27": "受法，智小堪說無常等，智大堪化乃可",
    "T36n1736_050:0391a28": "具說常無常等。三能隨問答者，意云，善知",
    "T36n1736_050:0391a29": "如來制聽之意，隨問而說。如有問言：「云何",
    "T36n1736_050:0391b01": "不施一錢得大施名？」佛言：「不食酒肉施",
    "T36n1736_050:0391b02": "以酒肉，不飾香華施以香華，無費一毫",
    "T36n1736_050:0391b03": "施名流布。」迦葉因言：「食肉之人不應受施。」",
    "T36n1736_050:0391b04": "便為廣說斷肉之制，昔開三種乃為漸損",
    "T36n1736_050:0391b05": "其貪耳。四善解因緣義者，意云，知佛有何",
    "T36n1736_050:0391b06": "因緣，初不說深法，不廣制戒，後方說之。",
    "T36n1736_050:0391b07": "知未堪聞，故先未說；未有過失，故不廣",
    "T36n1736_050:0391b08": "制，隨過補之。然此四相，將為眾生聞大",
    "T36n1736_050:0391b09": "涅槃，為能開德，通是利他。若別說者，初一自",
    "T36n1736_050:0391b10": "利，自行非邪故名為正；後三利他，令離邪",
    "T36n1736_050:0391b11": "過，故名正他。此一正是利他行體；後二化",
    "T36n1736_050:0391b12": "德，能隨問答，明知法業自在，隨問巧答。四",
    "T36n1736_050:0391b13": "達根性，善知隨機授化因緣。上說就能開",
    "T36n1736_050:0391b14": "以說。若就所開四者，經云「復次自正者，",
    "T36n1736_050:0391b15": "所謂得是大般涅槃。正他者，我為比丘說",
    "T36n1736_050:0391b16": "言如來常存不變。隨問答者，迦葉因汝問",
    "T36n1736_050:0391b17": "故，得廣為菩薩摩訶薩、比丘比丘尼、優婆塞",
    "T36n1736_050:0391b18": "優婆夷說是甚深微妙義理。因緣義者，聲聞",
    "T36n1736_050:0391b19": "緣覺不解如是甚深之義，不聞伊字三點",
    "T36n1736_050:0391b20": "而成解脫涅槃，摩訶般若成祕蜜藏。我今於",
    "T36n1736_050:0391b21": "此闡揚分別，為諸聲聞開發慧眼」等。餘廣",
    "T36n1736_050:0391b22": "如彼經。此中但取知其四事名丈夫耳。疏",
    "T36n1736_050:0391b23": "「雖是女人」下，亦是《涅槃》第九經末。前廣說女",
    "T36n1736_050:0391b24": "人之過竟，便云「善男子！以是義故，諸善男",
    "T36n1736_050:0391b25": "子善女人等，聽是大乘大般涅槃經，常應",
    "T36n1736_050:0391b26": "呵責女人之相，求於男子。何以故？是大乘",
    "T36n1736_050:0391b27": "經典有丈夫相，所謂佛性。若人不知是佛",
    "T36n1736_050:0391b28": "性者，則無男相。所以者何？不能自知有",
    "T36n1736_050:0391b29": "佛性故。若有不能知佛性者，我說是等",
    "T36n1736_050:0391c01": "名為女人。若能自知有佛性者，我說是人",
    "T36n1736_050:0391c02": "為丈夫相。若有女人能知自身定有佛性，",
    "T36n1736_050:0391c03": "當知是等即是男子。」釋曰：此文證宗五性",
    "T36n1736_050:0391c04": "者都非丈夫。若具四德，不揀男女即丈夫",
    "T36n1736_050:0391c05": "矣。疏「然七丈夫總有多說」者，疏出其五。一",
    "T36n1736_050:0391c06": "依《瑜伽》，七丈夫即八異熟中除財位果，以",
    "T36n1736_050:0391c07": "屬外故。八異熟義，即當《瑜伽》第三十六，此",
    "T36n1736_050:0391c08": "〈迴向〉初已具引竟，〈淨行品〉中亦以略出。疏",
    "T36n1736_050:0391c09": "「依小乘七賢聖」者，如《俱舍．賢聖品》。〈離世間〉",
    "T36n1736_050:0391c10": "亦出七善知，如〈梵行品〉已引。疏「於施行中",
    "T36n1736_050:0391c11": "略列諸田」下，疏文有三：初隨難略釋、二料",
    "T36n1736_050:0391c12": "揀諸田、三總結經意。今初。言「別人者，謂",
    "T36n1736_050:0391c13": "資財人」者，即《不思議境界經》「普賢菩薩云：『又",
    "T36n1736_050:0391c14": "復菩薩為護三昧，隨法施時不揀福田，怨",
    "T36n1736_050:0391c15": "親善惡、持戒破戒、富貴貧窮。又復思惟：施",
    "T36n1736_050:0391c16": "於富者雖無所用，然我自應修習施行。』」釋",
    "T36n1736_050:0391c17": "曰：即有財，為別人也。疏「於中佛塔」下，第二",
    "T36n1736_050:0391c18": "料揀諸田，有四：一總立五田，謂恩、敬、德、悲、",
    "T36n1736_050:0391c19": "苦。二「若敬田有病」下，辨其兼通。言「智論",
    "T36n1736_050:0391c20": "十四」者，論云「復次三事因緣生檀：一者信",
    "T36n1736_050:0391c21": "心清淨、二者財物、三者福田。心有三種：若",
    "T36n1736_050:0391c22": "憐愍、若恭敬、若憐愍恭敬。施貧窮下賤及諸",
    "T36n1736_050:0391c23": "畜生，是憐愍施。佛及諸法身菩薩等，是為",
    "T36n1736_050:0391c24": "恭敬施。若施諸老病貧窮阿羅漢辟支佛，是",
    "T36n1736_050:0391c25": "為恭敬憐愍施。」釋曰：論唯此三句，今有非",
    "T36n1736_050:0391c26": "恭敬非憐愍，即上別人。三「總收為二」者，謂",
    "T36n1736_050:0391c27": "悲田攝苦、敬田攝恩德。四「然此二田」下，",
    "T36n1736_050:0391c28": "彰其優劣。於中有二：一以二田對辨、二唯",
    "T36n1736_050:0391c29": "就敬田以明。前中三：一約智；二約境；三約",
    "T36n1736_050:0392a01": "悲，亦是三約心。二約境，初融心境，故云",
    "T36n1736_050:0392a02": "「以理御心」。今初，成上以理御心，則心無二，",
    "T36n1736_050:0392a03": "況就於境而有分別？即《淨名》第一善德長者",
    "T36n1736_050:0392a04": "子章中，長者子自於父舍設大施會，供養",
    "T36n1736_050:0392a05": "一切沙門婆羅門，及諸外道、貧窮下賤、孤獨",
    "T36n1736_050:0392a06": "乞人，期滿七日。時維摩詰入會訶之云：「當",
    "T36n1736_050:0392a07": "為法施之會，何用是財施會為？」問曰：「何謂",
    "T36n1736_050:0392a08": "法施之會？」答云：「法施會者，無前無後，一時",
    "T36n1736_050:0392a09": "供養一切眾生，是名法施之會。」後廣為說",
    "T36n1736_050:0392a10": "法施。長者子發心，解身瓔珞價直百千上",
    "T36n1736_050:0392a11": "之，不肯取。再請，受之，分作二分，一分施",
    "T36n1736_050:0392a12": "此會中一最下乞人，持一分奉彼難勝如來。",
    "T36n1736_050:0392a13": "一切眾會皆見光明國土難勝如來，又見瓔",
    "T36n1736_050:0392a14": "珞在彼佛上變成四柱寶臺，四面嚴飾分明",
    "T36n1736_050:0392a15": "不相障蔽。時維摩詰現神變已，復作是言：",
    "T36n1736_050:0392a16": "「若施主等心施一最下乞人，猶如如來福田",
    "T36n1736_050:0392a17": "之相，無所分別，等于大悲，不求果報，是",
    "T36n1736_050:0392a18": "則名為具足法施。」釋曰：既云無所分別，即",
    "T36n1736_050:0392a19": "以理御心。「等于大悲」，亦同體悲矣。又云施",
    "T36n1736_050:0392a20": "主等心施時，以理御心也。疏「若直就境」下，",
    "T36n1736_050:0392a21": "第二約境敬勝。言「校量功德經」者，經云「施",
    "T36n1736_050:0392a22": "畜生得百倍福，施外道得千倍福」等，前已",
    "T36n1736_050:0392a23": "引竟。又《甚希有經》云「以七寶等，供滿四洲",
    "T36n1736_050:0392a24": "四果聖人，及滅度後廣起塔廟，不如造󰎣",
    "T36n1736_050:0392a25": "麥等佛塔功德，乃至算數譬喻非比。」釋曰：",
    "T36n1736_050:0392a26": "此即四果尚不及佛，明敬田勝也。疏「若就",
    "T36n1736_050:0392a27": "於心」下，第三約悲心說。然《探玄記》引《像法",
    "T36n1736_050:0392a28": "決疑經》中「乃至施佛菩薩聲聞眾生，不如",
    "T36n1736_050:0392a29": "有人施畜生一口飯食」等，此是偽經，故疏",
    "T36n1736_050:0392b01": "不引。但取「親引於悲」，悲是菩薩根故，悲為",
    "T36n1736_050:0392b02": "菩薩體故。若無大悲非菩薩，故《淨名》亦云",
    "T36n1736_050:0392b03": "「等于大悲」。故從「敬則田強而悲心弱」下，即",
    "T36n1736_050:0392b04": "羅什法師釋《淨名》「等于大悲」之言。而叡公不",
    "T36n1736_050:0392b05": "許，但以心等故，等即前第一義耳。今取雙",
    "T36n1736_050:0392b06": "成後二，故云「各有其美」。疏「若等是敬田」下，",
    "T36n1736_050:0392b07": "第二但就敬中以論優劣，以恩德田皆敬",
    "T36n1736_050:0392b08": "田故。於中三：一敬恩分別。二「若同是恩」下，",
    "T36n1736_050:0392b09": "恩中道俗分別。「如舍利弗請問經」者，經唯一",
    "T36n1736_050:0392b10": "卷。「問云：『何故如來說父母恩大不可報，又",
    "T36n1736_050:0392b11": "言師僧之恩不可量。其誰為最？』佛言：『夫在",
    "T36n1736_050:0392b12": "家者孝事父母，在於膝下，莫以報生長養",
    "T36n1736_050:0392b13": "育等。以生育恩深，故言大也。若從師學開",
    "T36n1736_050:0392b14": "發知見，此恩大也。夫出家者，捨其父母生死",
    "T36n1736_050:0392b15": "之家，入法門中受微妙法，是師之力也。生",
    "T36n1736_050:0392b16": "長法身，出功德財、養智慧命，功莫大也。追",
    "T36n1736_050:0392b17": "其所生，乃次之耳。』」釋曰：若據經意，前疏順",
    "T36n1736_050:0392b18": "前意，各自為重。以二相望，則出家為勝故。",
    "T36n1736_050:0392b19": "言「或約生色身」等，則優劣可知，即順經後",
    "T36n1736_050:0392b20": "意也。三「等是德田」下，就德田中普別分別。",
    "T36n1736_050:0392b21": "引《梵網經》，即菩薩戒云「若佛子，有出家菩薩、",
    "T36n1736_050:0392b22": "在家菩薩及一切檀越，請僧福田求願之",
    "T36n1736_050:0392b23": "時，應入僧坊問知事人。今欲次第請者，",
    "T36n1736_050:0392b24": "即得十方賢聖之僧。而世人別請五百羅漢",
    "T36n1736_050:0392b25": "及菩薩僧，不如僧次一凡夫僧。若別請者，",
    "T36n1736_050:0392b26": "是外道法。七佛無別請法，不順孝道。若故",
    "T36n1736_050:0392b27": "別請者，犯輕垢罪。」疏「又由主財田」等者，《俱舍",
    "T36n1736_050:0392b28": "論》云「由主財田異故，施果差別。」此即約分",
    "T36n1736_050:0392b29": "別門，就於三輪皆具優劣。主謂重心輕心",
    "T36n1736_050:0392c01": "等，財謂好物惡物等，田謂若敬若悲等。疏「然",
    "T36n1736_050:0392c02": "今此中」下，第三結示經旨。三事即三輪，廣即",
    "T36n1736_050:0392c03": "約事、深即約理。融有二義：一融上事理、",
    "T36n1736_050:0392c04": "二以理融事重重無盡。疏「義多如此反騰",
    "T36n1736_050:0392c05": "前辭」者，即五失本中之一，如初會說。疏「須達",
    "T36n1736_050:0392c06": "拏」者，此云善愛，或云好愛。經唯一卷，說事",
    "T36n1736_050:0392c07": "甚廣，今當略引。阿難請問，佛說：「過去不可說",
    "T36n1736_050:0392c08": "劫有一大國，名為葉波，王號濕波。無子禱",
    "T36n1736_050:0392c09": "神，後乃有子，內外歡喜，號須大拏。年十五",
    "T36n1736_050:0392c10": "六，無藝不通。納妃名曼垣，生一男一女。太",
    "T36n1736_050:0392c11": "子廣行惠施。施王敵國行，蓮華白象與其",
    "T36n1736_050:0392c12": "怨國。大臣瞋懼，白王。擯太子於檀特山。太",
    "T36n1736_050:0392c13": "子出門，一切皆施，無揀車馬，亦為他乞。太",
    "T36n1736_050:0392c14": "子負男，其妃抱女，至其山所。山有道人",
    "T36n1736_050:0392c15": "名阿蘭陀，太子遂問道人云：『何可居止？』答",
    "T36n1736_050:0392c16": "云：『山是福地，無處不可。』乃造草庵而居。有",
    "T36n1736_050:0392c17": "拘留國十二醜婆羅門，年四十方娶妻，妻令",
    "T36n1736_050:0392c18": "求奴婢。聞太子好施，去山六千里而來求",
    "T36n1736_050:0392c19": "乞。初遇獵師，欲殺之，云：『王遣迎太子。』獵",
    "T36n1736_050:0392c20": "遂放之。見太子乞子，太子自縛以施之。其",
    "T36n1736_050:0392c21": "母不在，母目瞤動左手復痒，恐子不安，遽",
    "T36n1736_050:0392c22": "歸三問，太子不應。復問，方答云：『我已施訖。』",
    "T36n1736_050:0392c23": "其妻悶絕良久乃甦，放聲大哭。太子言：『汝",
    "T36n1736_050:0392c24": "憶過去提和竭佛時，我為婆羅門子，汝為女",
    "T36n1736_050:0392c25": "賣華。我以五百金錢買汝五華，汝寄二華",
    "T36n1736_050:0392c26": "以上於佛，願為我妻。我時要汝莫違我意，",
    "T36n1736_050:0392c27": "汝答可爾。今何亂我善施心？』帝釋知其心",
    "T36n1736_050:0392c28": "堅，復化為婆羅門，亦十二醜，就其乞妻，太",
    "T36n1736_050:0392c29": "子即施。却來寄太子所，太子怪問，方答云，",
    "T36n1736_050:0393a01": "『我是天帝，故來相試。』遂復天身，令其求願。",
    "T36n1736_050:0393a02": "妻有三願：一願賣我子還至本國，二願我",
    "T36n1736_050:0393a03": "子不至饑苦，三願我及太子早還本國。帝",
    "T36n1736_050:0393a04": "釋曰：『如汝所願。』太子發願言：『願一切眾生皆",
    "T36n1736_050:0393a05": "得度脫生老病死之苦。』帝釋歎言：『大哉是願，",
    "T36n1736_050:0393a06": "非我所能。更求何願？』又願言：『今且願得大",
    "T36n1736_050:0393a07": "富，常行布施。又願國王大臣皆思見我。』帝",
    "T36n1736_050:0393a08": "釋言：『如意。』婆羅門將子歸，婦瞋何用王種，",
    "T36n1736_050:0393a09": "別求奴婢，遂外國賣子。帝釋誘引無有買",
    "T36n1736_050:0393a10": "者，遂至本國。國人識之，白王，王欲抱之，",
    "T36n1736_050:0393a11": "啼不肯就。問賣男人，先言：『男銀錢一千，特",
    "T36n1736_050:0393a12": "牛百頭。女銀錢二千，牸牛二百。』王問：『何以女",
    "T36n1736_050:0393a13": "貴男賤？』答言：『王之後宮與王無親，出自微賤",
    "T36n1736_050:0393a14": "而受榮寵。王唯一子，逐之深山，曾不眷念。",
    "T36n1736_050:0393a15": "明知女貴男賤。』王遂令人追太子還，付以寶",
    "T36n1736_050:0393a16": "藏恣其布施，遂得成佛。父即淨飯，母即摩",
    "T36n1736_050:0393a17": "耶，妃即瞿夷，男即羅睺，女即現羅復成利",
    "T36n1736_050:0393a18": "母，婆羅門即調達，妻即旃遮那摩。山上道人",
    "T36n1736_050:0393a19": "即目連，獵師即阿難。」疏「現莊嚴王」，如《大莊嚴",
    "T36n1736_050:0393a20": "經》。疏「又菩薩本緣經說一切持王施二子」",
    "T36n1736_050:0393a21": "者，經有三卷，今當第一一半向後至第二",
    "T36n1736_050:0393a22": "卷一半向前。然其緣起，全似須大拏，但彼施",
    "T36n1736_050:0393a23": "一男一女；此施二子皆男，又加乞眼，略無",
    "T36n1736_050:0393a24": "王請歸，餘多同也。更復略引。一切持王好施，",
    "T36n1736_050:0393a25": "施王白象行蓮華上力能敵國，國人大臣皆",
    "T36n1736_050:0393a26": "悉恐懼，又慮敵國來侵，遂令擯王子於雪",
    "T36n1736_050:0393a27": "山。山中施二子與醜婆羅門，婆羅門賣之",
    "T36n1736_050:0393a28": "至本國，祖王驚歎。後帝釋化為婆羅門乞",
    "T36n1736_050:0393a29": "妻，王子施之。便云：「汝妻端正，恐為賊劫。且",
    "T36n1736_050:0393b01": "寄於汝，我要當取。」王子聞已默然受之。復",
    "T36n1736_050:0393b02": "化婆羅門從之乞眼，王子欲挑，復止之云：",
    "T36n1736_050:0393b03": "「我今未用，且寄汝處，我要當取。」王子云：「我",
    "T36n1736_050:0393b04": "云何受二種寄付？」釋知心堅，還復天身云：",
    "T36n1736_050:0393b05": "「妻及目二物，是我所有。今且寄汝，勿復施",
    "T36n1736_050:0393b06": "人。」飛空而去，雨華稱讚必證菩提。疏「然所",
    "T36n1736_050:0393b07": "施化實」下，第二料揀。言「如賢愚經毘沙門」",
    "T36n1736_050:0393b08": "等者，即第一經，因梵王請佛說法，佛辭，「眾",
    "T36n1736_050:0393b09": "生垢蔽，不如速滅。」梵王遂引昔緣勸佛。昔",
    "T36n1736_050:0393b10": "無數劫為生求法，乃至一偈，身心妻子而",
    "T36n1736_050:0393b11": "用施與。何不念昔而欲棄生？過去久遠於",
    "T36n1736_050:0393b12": "閻浮提，有大國王號脩樓婆，領此世界八",
    "T36n1736_050:0393b13": "萬四千小國。初以財施，後思以堅實法施，",
    "T36n1736_050:0393b14": "遂募說者。毘沙門王見欲往試，變身為",
    "T36n1736_050:0393b15": "夜叉，色貌青黑、眼赤如血、鉤牙外出、頭髮悉",
    "T36n1736_050:0393b16": "竪，詣王宮門云：「我能說法。」王請入宮，欲請",
    "T36n1736_050:0393b17": "說法。彼云：「先以所愛夫人及所愛子與我",
    "T36n1736_050:0393b18": "食者，乃與汝法。」王即以所愛夫人及兒中勝",
    "T36n1736_050:0393b19": "者與之。夜叉食竟，為王說偈云：「一切行無",
    "T36n1736_050:0393b20": "常，生者皆有苦。五陰空無相，無有我我所。」",
    "T36n1736_050:0393b21": "王聞歡喜書寫流布，無有悔恨。毘沙門遂復",
    "T36n1736_050:0393b22": "本身，讚云：「奇特！夫人及子，猶存如故。」王者",
    "T36n1736_050:0393b23": "佛是，昔為法尚爾，今何速滅？釋曰：此則妻",
    "T36n1736_050:0393b24": "子是實，乞者是化。疏「此破菩薩執」者，如《淨名》",
    "T36n1736_050:0393b25": "云「十方世界中作魔王者，多是住不可思",
    "T36n1736_050:0393b26": "議解脫菩薩，以方便力現作魔王。」故云破",
    "T36n1736_050:0393b27": "菩薩執。「二乞者是寶」，引《攝論》者，即第十一。",
    "T36n1736_050:0393b28": "梁論云「或現種種本生，由逼惱他及逼",
    "T36n1736_050:0393b29": "惱怨對，令他相愛利益安樂心。」釋論曰「為",
    "T36n1736_050:0393c01": "化邪見眾生不信因果，令得正法離惡",
    "T36n1736_050:0393c02": "修善，故化現種種本生。如毘筍陀王捨兒",
    "T36n1736_050:0393c03": "與婆羅門，非是逼惱他。此兒是化作。何以",
    "T36n1736_050:0393c04": "故？菩薩無逼惱此人、生彼人安樂故。又如",
    "T36n1736_050:0393c05": "藥藏菩薩，令眉絺王與毘提訶王相逼惱。",
    "T36n1736_050:0393c06": "此亦是化作，後悉令相愛利益安樂心。菩薩",
    "T36n1736_050:0393c07": "行如是事有何利益？論曰『生他信心為先，",
    "T36n1736_050:0393c08": "後於三乘聖道中彼善根成熟，是名菩薩甚",
    "T36n1736_050:0393c09": "深制差別。』」三俱化可知。四俱寶中，「二根熟",
    "T36n1736_050:0393c10": "者」，如一切施王施兒與婆羅門，婆羅門鞭",
    "T36n1736_050:0393c11": "打持去。至一樹下更欲打之，樹神手擬婆",
    "T36n1736_050:0393c12": "羅門，婆羅門即倒。神欲斷彼命，奪王子送",
    "T36n1736_050:0393c13": "還。王子告神：「請勿害之。我若再還，令我父",
    "T36n1736_050:0393c14": "王檀行不足，即為不孝之子。」神遂放之。此",
    "T36n1736_050:0393c15": "即妻子同行也。尚須自捨身命，豈有辭苦",
    "T36n1736_050:0393c16": "而退？言「生生行施處」者，即七十五釋迦女瞿",
    "T36n1736_050:0393c17": "波昔緣中事。當時妙德童女欲事太子，太子",
    "T36n1736_050:0393c18": "要云：恐其為障修菩薩道。彼女意云：我無",
    "T36n1736_050:0393c19": "染心，請為主者。偈白太子中，有偈云「無量",
    "T36n1736_050:0393c20": "劫頂戴，廣大金剛山。若能眷納我，甘心受",
    "T36n1736_050:0393c21": "此苦。無量生死海，以我身肉施。汝得法王",
    "T36n1736_050:0393c22": "處，願令我亦然。若能眷納我，與我為主者，",
    "T36n1736_050:0393c23": "生生行施處，願常以我施。」釋曰：斯皆根熟之",
    "T36n1736_050:0393c24": "者。疏「若依瓔珞十五輪王」者，即三賢、十聖、等",
    "T36n1736_050:0393c25": "妙二覺，至〈隨好品〉當廣分別。此中即三禪",
    "T36n1736_050:0393c26": "梵王。若依《大丈夫行論》中，菩薩喜樂過於世",
    "T36n1736_050:0393c27": "間及二乘涅槃。此論有二卷，或單云《大丈",
    "T36n1736_050:0393c28": "夫論》，廣說世間勝樂之事，皆不及菩薩見",
    "T36n1736_050:0393c29": "乞歡喜，末舉解脫之樂亦不能及，即過二",
    "T36n1736_050:0394a01": "乘也。疏「瑜伽三十九云：又諸菩薩於施障",
    "T36n1736_050:0394a02": "及對治」者，於中初標、二列障、三明治。前",
    "T36n1736_050:0394a03": "二具論文。對治中，略取論意耳。然論文繁",
    "T36n1736_050:0394a04": "廣收義無遺，論後結云「如是菩薩四種施",
    "T36n1736_050:0394a05": "障，當知四種能對治智對治於彼。一者覺",
    "T36n1736_050:0394a06": "悟、二者忍受眾苦、三者遍知顛倒、四者見",
    "T36n1736_050:0394a07": "一切行性不堅牢。是諸菩薩由前三種能對",
    "T36n1736_050:0394a08": "治智，決定堪能正行惠施；由後一種能對",
    "T36n1736_050:0394a09": "治智，能正攝受施福勝果。當知亦名菩薩",
    "T36n1736_050:0394a10": "巧慧而行布施離相也。」疏「先絕我想」者，即",
    "T36n1736_050:0394a11": "歡喜行中。疏「一不於法體起增減」者，一",
    "T36n1736_050:0394a12": "切法體不出有無，定有則增益、定無則損",
    "T36n1736_050:0394a13": "減。「四於諸法義離斷常」者，就一有上即有",
    "T36n1736_050:0394a14": "常無常義，從緣而有即是無常，不從緣有",
    "T36n1736_050:0394a15": "即名為常。五三有器界唯識頓變，名為影像，",
    "T36n1736_050:0394a16": "為生所依。想即是心，非想非心，此釋「六於",
    "T36n1736_050:0394a17": "法本遺心非心想」。以上諸句皆有想言，一",
    "T36n1736_050:0394a18": "切諸法皆想所持，通是有心之義。心為法本，",
    "T36n1736_050:0394a19": "故忘心即為非想。今並遣之，故云六於法",
    "T36n1736_050:0394a20": "本遣心非心想耳。疏「有即空故」者，約緣有",
    "T36n1736_050:0394a21": "明二空一味，等無差故。約真如說，皆無有",
    "T36n1736_050:0394a22": "義。然法相所立，依他緣有、圓成性有，今明",
    "T36n1736_050:0394a23": "緣有，故非有二空為性，性即非有。言「無無",
    "T36n1736_050:0394a24": "想乃有多意」者，略有五義：初一遣無物",
    "T36n1736_050:0394a25": "之無，如虛空龜毛兔角等。二明緣有即無，",
    "T36n1736_050:0394a26": "《淨名》云「色即是空，非色滅空，色性自空。」明",
    "T36n1736_050:0394a27": "有即無，故此明非滅色空也。三明遣無",
    "T36n1736_050:0394a28": "為有、四遣無為非有，三四俱遣以空為有",
    "T36n1736_050:0394a29": "義。五者上四遣病，明非有；此句顯實，明非",
    "T36n1736_050:0394b01": "有不礙有故。「故下釋云非有非非有矣」，此",
    "T36n1736_050:0394b02": "引證也。此非非有，即是非無。但言非無，含義",
    "T36n1736_050:0394b03": "則少；言非非有，含義則多。但言非無，得前",
    "T36n1736_050:0394b04": "二義，後之二義，言非非有方始終攝也。然",
    "T36n1736_050:0394b05": "第一義，即古人云：「我言非有者，但言非是",
    "T36n1736_050:0394b06": "有，非謂是非有。」五明有即空故非有，空即",
    "T36n1736_050:0394b07": "有故非非有。上之五句但順經文以為二",
    "T36n1736_050:0394b08": "句，此下總遣四句，合上即俱句，相奪即俱",
    "T36n1736_050:0394b09": "非。有無之本既無俱句，非俱何立？未對釋",
    "T36n1736_050:0394b10": "結句非非想中唯取第四意耳。亦可兼於",
    "T36n1736_050:0394b11": "第五不礙想耳。「次對雙顯縛解」者，以分",
    "T36n1736_050:0394b12": "別為縛，無分別為解也。疏「次對雙顯二業」",
    "T36n1736_050:0394b13": "者，即思及思已而為二也。「後對亦雙明縛",
    "T36n1736_050:0394b14": "解」者，有心則生死波浪，故非心迴向。無心則",
    "T36n1736_050:0394b15": "同乎外道，故非無心迴向。此即無不礙有",
    "T36n1736_050:0394b16": "義。「又以無心」下，拂迹以明前意。言有心為",
    "T36n1736_050:0394b17": "非有者，有起動也。言無心為非者，無觀照",
    "T36n1736_050:0394b18": "也。此即寂不失照，後意則寂乎唯寂，二皆",
    "T36n1736_050:0394b19": "有理。疏「若本無縛其誰求解」者，即闇用《淨",
    "T36n1736_050:0394b20": "名．不二法門》中寶印手菩薩曰：「樂涅槃、不",
    "T36n1736_050:0394b21": "樂世間為二。若不樂涅槃、不厭世間則",
    "T36n1736_050:0394b22": "無有二。所以者何？若有縛則有解，若本無",
    "T36n1736_050:0394b23": "縛其誰求解？無縛無解則無樂厭，是為入",
    "T36n1736_050:0394b24": "不二法門。」疏「儻然無寄理自玄會」者，此言",
    "T36n1736_050:0394b25": "出肇公《百論．序》。彼有二對，具云「其為論也，",
    "T36n1736_050:0394b26": "言而無當、破而無報，儻然靡據而事不失",
    "T36n1736_050:0394b27": "真、蕭焉無寄而理自玄會。反本之道，著乎",
    "T36n1736_050:0394b28": "茲矣。」釋曰：此通說論旨。前對不失事，後對",
    "T36n1736_050:0394b29": "不失理。雖不據說於事理，而契當於事",
    "T36n1736_050:0394c01": "理。今疏合其二對，但取不失於理，以是離",
    "T36n1736_050:0394c02": "相迴向故。儻者，俶儻。《廣雅》云「俶儻者，卓異",
    "T36n1736_050:0394c03": "也。」謂無所依據，卓異繫象而暗與理會矣。",
    "T36n1736_050:0394c04": "疏「三世求生不可得故」者，即總顯文意，是",
    "T36n1736_050:0394c05": "中論三時門。「從無而有故名為生」者，立生之",
    "T36n1736_050:0394c06": "理。下別出三世求，不得生相。已生、未生、正",
    "T36n1736_050:0394c07": "生為三。已未不生，理易彰顯；現在正生，理隱",
    "T36n1736_050:0394c08": "故。以不住故，過未分之，則無現在之正生",
    "T36n1736_050:0394c09": "也。正同《淨名》「若過去生，過去生已滅。若未來",
    "T36n1736_050:0394c10": "生，未來生未至。若現在生，現在生無住。以",
    "T36n1736_050:0394c11": "無住故，即屬已未。」從「為生之理」下，結成無",
    "T36n1736_050:0394c12": "生。疏「靜論語識智」者，然依智不依識，識是",
    "T36n1736_050:0394c13": "戲論，依智是寂靜。今並雙非，則不可以智",
    "T36n1736_050:0394c14": "知，不可以識識矣。即法四依，四依之義下",
    "T36n1736_050:0394c15": "文當釋。疏「第二不礙隨相」中，文三：一總辯",
    "T36n1736_050:0394c16": "來意；二「言隨相」下，正明不壞之相。言「諸佛依",
    "T36n1736_050:0394c17": "二諦，為眾生說法」，即《中論．四諦品》。下更偈",
    "T36n1736_050:0394c18": "云「一以世俗諦，二第一義諦。若人不能知，",
    "T36n1736_050:0394c19": "分別於二諦，則於深佛法，不知真實義。」前",
    "T36n1736_050:0394c20": "已引竟。三「然俗是真俗」下，融上二諦成無",
    "T36n1736_050:0394c21": "礙義。疏「今初，然隨相之名」下，疏文有二：一",
    "T36n1736_050:0394c22": "辯來意；二「略顯十義」下，正明離相受迴向",
    "T36n1736_050:0394c23": "名。前即假徵，此下解釋。於中二：先總；後「一",
    "T36n1736_050:0394c24": "過世八法」下別，各隨所趣立彼岸別。今初，",
    "T36n1736_050:0394c25": "利衰毀譽稱譏苦樂，此之八法即世間法。八",
    "T36n1736_050:0394c26": "法不動，名不動岸。二依蘊計我，故有二我。",
    "T36n1736_050:0394c27": "若離二我，名為解脫。三尋伺即言語道，道",
    "T36n1736_050:0394c28": "是因故，實際絕言故。四念想觀除，為實智",
    "T36n1736_050:0394c29": "故。五身見以為煩惱障本，故但能斷，便是",
    "T36n1736_050:0395a01": "有餘。六苦依身即為依處，智所依身，身智俱",
    "T36n1736_050:0395a02": "亡，為無餘也。七施等即是所作善行故。八",
    "T36n1736_050:0395a03": "菩薩出有入無而無染故，為無住岸。九證",
    "T36n1736_050:0395a04": "於法身，是無漏界故。十生住異滅即是有為",
    "T36n1736_050:0395a05": "世間之法，覺心現量生滅流注無有自性，故",
    "T36n1736_050:0395a06": "成自覺聖智岸也。疏「菩提性淨」下，此有二",
    "T36n1736_050:0395a07": "菩提：一性淨、二圓淨。從緣起者，即是圓淨。圓",
    "T36n1736_050:0395a08": "淨復二：一明緣起，萬行為緣故；二明性起，",
    "T36n1736_050:0395a09": "全是真如性淨功德之所顯故。又緣起無性",
    "T36n1736_050:0395a10": "即性淨故，廣如〈出現〉。此亦《法華》云「諸佛兩足",
    "T36n1736_050:0395a11": "尊，知法常無性，佛種從緣起，是故說一乘」",
    "T36n1736_050:0395a12": "義耳，前已廣引。從「若業依身」下，釋不於身",
    "T36n1736_050:0395a13": "中而有業。第七迴向。疏「今初，牒名」，中四：初",
    "T36n1736_050:0395a14": "正釋名、二「此從」下得名、三「故本業」下引證、",
    "T36n1736_050:0395a15": "四「即以無貪」下出體性。三中三：一引經、二",
    "T36n1736_050:0395a16": "「名無」下會今文、三「有云」下釋彼經。先敘異",
    "T36n1736_050:0395a17": "說、後「應云」下正釋義。般若方便，即《淨名》及今",
    "T36n1736_050:0395a18": "經七十九中之意，下當廣釋。「惡父母者無明",
    "T36n1736_050:0395a19": "貪愛」，即《楞伽》第三經云「爾時大慧菩薩白佛",
    "T36n1736_050:0395a20": "言：『世尊！如世尊說：若男子女人，行五無間",
    "T36n1736_050:0395a21": "業，不入無間地獄。世尊！云何男子女人行",
    "T36n1736_050:0395a22": "五無間業不入無間地獄？』佛告大慧：『諦聽",
    "T36n1736_050:0395a23": "諦聽，善思念之，吾為汝說。』大慧白佛言：『善",
    "T36n1736_050:0395a24": "哉世尊！唯然受教。』佛告大慧：『五無間業，所",
    "T36n1736_050:0395a25": "為殺父母，及害羅漢、破壞眾僧、惡心出",
    "T36n1736_050:0395a26": "佛身血。大慧！云何眾生母？謂愛更受身，貪喜",
    "T36n1736_050:0395a27": "俱，如緣母。立無明為父。入處聚落，斷二根",
    "T36n1736_050:0395a28": "本，名害父母。彼諸使不現，如鼠毒發，究竟",
    "T36n1736_050:0395a29": "斷彼，名害羅漢。云何破僧？謂異相諸陰和",
    "T36n1736_050:0395b01": "合積聚，究竟斷彼，名為破僧。大慧！不覺外",
    "T36n1736_050:0395b02": "自共相，自心現量七識身，以三解脫無漏惡",
    "T36n1736_050:0395b03": "想究竟斷彼七識，佛名為惡心出佛身血。",
    "T36n1736_050:0395b04": "若男子女人行此無間者，名五無間事，亦",
    "T36n1736_050:0395b05": "名無間等。』偈言：『貪愛名為母，無明以為父，",
    "T36n1736_050:0395b06": "覺境識為佛，諸使為羅漢，陰集名為僧。無",
    "T36n1736_050:0395b07": "間次第斷，是謂五無間，不墮無間獄。』」釋曰：",
    "T36n1736_050:0395b08": "言如鼠毒發者，西方有鼠，嚙人甚毒。毒在",
    "T36n1736_050:0395b09": "身中，其瘡雖差，忽遇雷聲其瘡還發。使亦",
    "T36n1736_050:0395b10": "如之，忽遇境雷則還動發。餘可知。「不滅",
    "T36n1736_050:0395b11": "癡愛」下，釋一合相義，即《淨名》須菩提章。二乘",
    "T36n1736_050:0395b12": "之人滅癡得明，滅愛則脫。今了一性，故不",
    "T36n1736_050:0395b13": "滅之，體即明脫。知理無二，即是契合。合無",
    "T36n1736_050:0395b14": "合相，方是真合。疏「然其前十」下，料揀。言「前",
    "T36n1736_050:0395b15": "十一一遍從中十」者，從佛境生小等，從法",
    "T36n1736_050:0395b16": "境生小等，從餘八亦然。二「中十一一能生",
    "T36n1736_050:0395b17": "後十」者，從一佛境能生檀等十度。從法生",
    "T36n1736_050:0395b18": "十度，餘八亦然。三「後十一一容具前十」者，謂",
    "T36n1736_050:0395b19": "布施等有小有大，或一或二或三或四，或",
    "T36n1736_050:0395b20": "具足十。不必皆具，故云容具。戒等九度於",
    "T36n1736_050:0395b21": "前十亦然。四「前十一一該後二十」者，謂從佛",
    "T36n1736_050:0395b22": "境起小施，或從佛境起大施等。或於佛",
    "T36n1736_050:0395b23": "境起小戒，或從佛境起大戒等。理即昭然，",
    "T36n1736_050:0395b24": "云「思之自顯」。疏「上六皆巧便殊勝」者，通即七",
    "T36n1736_050:0395b25": "種最勝成波羅蜜，初會已具。然最勝亦名殊",
    "T36n1736_050:0395b26": "勝，前雖已釋，為對經文須知總意。言巧",
    "T36n1736_050:0395b27": "便殊勝者，彼當第五，云要無相智所攝故，",
    "T36n1736_050:0395b28": "故上六句皆無相智。言次五清淨最勝者，彼",
    "T36n1736_050:0395b29": "當第七，云謂要不為二障間雜，別中一無",
    "T36n1736_050:0395c01": "法執，及了唯心離所知障。三見性空無煩惱",
    "T36n1736_050:0395c02": "障。次有三心即安住殊勝者，彼當第一，謂要",
    "T36n1736_050:0395c03": "安住菩薩種性。次有二心，即迴向殊勝者，",
    "T36n1736_050:0395c04": "彼當第六，謂要迴向無上菩提。今言善決",
    "T36n1736_050:0395c05": "諸義具三迴向者，決智、決悲、決實際故。次",
    "T36n1736_050:0395c06": "有一心，即意樂殊勝者，彼當第三，謂要悲",
    "T36n1736_050:0395c07": "愍一切眾生。後之二心，依止殊勝者，彼當第",
    "T36n1736_050:0395c08": "二，謂要依止大菩提心。上顯施中，即事業",
    "T36n1736_050:0395c09": "殊勝者，彼當第四，謂要具行一切事業。「具",
    "T36n1736_050:0395c10": "上七」下，結成前義。故《唯識》云「要七最勝之所",
    "T36n1736_050:0395c11": "攝受，方可建立波羅蜜多。」以上釋經，文同",
    "T36n1736_050:0395c12": "符契。疏「善趣賢首位之行」者，圓融十信位也。",
    "T36n1736_050:0395c13": "種性即十住。解行雖通三賢，今正取行向",
    "T36n1736_050:0395c14": "二位故。故解行發心在於十行，發迴向心",
    "T36n1736_050:0395c15": "故。疏「密迹力士經第二具說」者，亦至第十",
    "T36n1736_050:0395c16": "迴向明之。「莊嚴論亦引此經」者，論當第六",
    "T36n1736_050:0395c17": "偈「菩薩自成就，如前義應知。聲有六十",
    "T36n1736_050:0395c18": "種，是說如來事。」長行釋中具引《佛祕密經》，",
    "T36n1736_050:0395c19": "《佛祕密經》即《密迹經》耳，並至下明。疏「復有處",
    "T36n1736_050:0395c20": "說六十四音」等者，《瑜伽》等說有八轉者，疏",
    "T36n1736_050:0395c21": "文但舉其唐言之名，今兼顯梵音。西域國",
    "T36n1736_050:0395c22": "法，若欲尋讀內外典籍，要解聲論此八轉",
    "T36n1736_050:0395c23": "聲，方知文義分齊。一補盧沙，此是直指陳聲，",
    "T36n1736_050:0395c24": "如人斫樹，指說其人，即今體聲。二補盧",
    "T36n1736_050:0395c25": "衫，是所作業聲，如所作斫樹，故云業也。三",
    "T36n1736_050:0395c26": "補盧崽拏，是能作具聲，如由斧斫，故云具",
    "T36n1736_050:0395c27": "也。四補盧沙耶，是所為聲，如為人斫，故云",
    "T36n1736_050:0395c28": "為也。五補盧沙䫂，是所從聲，如因人造舍",
    "T36n1736_050:0395c29": "等，故云從也，從即所因故。六補盧殺婆，是",
    "T36n1736_050:0396a01": "所屬聲，如奴屬主，故云屬也。七補盧鎩，是",
    "T36n1736_050:0396a02": "所於聲，如客依主，故云於也，於即依義。《瑜",
    "T36n1736_050:0396a03": "伽》第二名上七種為七例句，以是起解大",
    "T36n1736_050:0396a04": "例故，唯有梵語，聲論八轉，更加醯補盧沙，",
    "T36n1736_050:0396a05": "是呼召之聲，故云呼也。然此八聲各有三種：",
    "T36n1736_050:0396a06": "一男聲、二女聲、三非男非女聲。此上具約男",
    "T36n1736_050:0396a07": "聲說之，以梵名丈夫為盧沙也。疏「是八",
    "T36n1736_050:0396a08": "轉聲各具八德」者，即八梵音，〈賢首品〉已明，",
    "T36n1736_050:0396a09": "今當重說。一調和者，謂大小得中故。二柔",
    "T36n1736_050:0396a10": "軟者，言無麁獷故。三諦了者，亦云最好，如",
    "T36n1736_050:0396a11": "迦陵頻伽等故。四易解者，亦云易了，言辭",
    "T36n1736_050:0396a12": "辯了故。五無錯謬者，亦云不誤言，無錯誤",
    "T36n1736_050:0396a13": "故。六無雌小者，亦云不女，其聲雄朗故。七",
    "T36n1736_050:0396a14": "廣大者，亦云尊慧，言無戰懼故。八深遠者，",
    "T36n1736_050:0396a15": "臍輪發生故。如來具此八轉之音。疏「若將",
    "T36n1736_050:0396a16": "此下屬前佛果」者，會異釋，即《刊定記》釋二",
    "T36n1736_050:0396a17": "段皆屬於佛果，故今明修菩薩行及近善",
    "T36n1736_050:0396a18": "友，非屬佛耳。疏「八云非一非異」者，即十",
    "T36n1736_050:0396a19": "通中。等者，標示也。故彼通中廣說非一異義。",
    "T36n1736_050:0396a20": "從「以了一切」下，出非一異是神通相。若一",
    "T36n1736_050:0396a21": "向非一，各互相礙，不能相作。若一向非異，",
    "T36n1736_050:0396a22": "無二可得，將何相作？以非異故，一理融通；",
    "T36n1736_050:0396a23": "非一事故，得相作等。疏「又非一異應成四",
    "T36n1736_050:0396a24": "句」者，一非一、二非異、三非非一非非異、四",
    "T36n1736_050:0396a25": "非亦一亦異，〈十忍〉當說。疏「初之三句顯勝",
    "T36n1736_050:0396a26": "妙生」者，即前十度章中引《唯識》釋前三為增",
    "T36n1736_050:0396a27": "上生，道感大財體及眷屬故。其勝妙生，即增",
    "T36n1736_050:0396a28": "上生，名異義同。後三，決定勝道。疏「六正助無",
    "T36n1736_050:0396a29": "違」者，即經「業道不違業，業不違業道。」《俱舍．",
    "T36n1736_050:0396b01": "業品》云「俱得名尸羅一，妙行二，業三，律儀",
    "T36n1736_050:0396b02": "四，唯初表無表名別解脫五，業道六。」釋曰：此",
    "T36n1736_050:0396b03": "有六名，今此即當第六。彼論疏釋云「又此",
    "T36n1736_050:0396b04": "初念亦名業道，第六名也。本求戒思，今曰",
    "T36n1736_050:0396b05": "究竟依業暢義立業道名，謂戒前之思名",
    "T36n1736_050:0396b06": "之為業。初念戒體名之為道，思所履故。業",
    "T36n1736_050:0396b07": "家之道，故名業道。故初剎那名別解脫，初棄",
    "T36n1736_050:0396b08": "惡故。亦得名為別解脫律儀，能防非故。亦",
    "T36n1736_050:0396b09": "得名為根本業道，暢思起故。第二念等不",
    "T36n1736_050:0396b10": "名業道，非暢思故。名為後起，根本後故。」",
    "T36n1736_050:0396b11": "今疏全依《俱舍論》文，故不更引古來異釋。疏",
    "T36n1736_050:0396b12": "「此之事事所以無違」下，出事事無違因。",
    "T36n1736_050:0396b13": "略出三因：一法性融通門、二緣起相由門，上",
    "T36n1736_050:0396b14": "二即事事無礙義；三直語同一緣起，通事通",
    "T36n1736_050:0396b15": "理非無礙義。如覩一葉落，知天下秋矣。",
    "T36n1736_050:0396b16": "言「亦由後二段令此無違」者，後二即事理",
    "T36n1736_050:0396b17": "無違及理理無違，由此故令事事無違。謂",
    "T36n1736_050:0396b18": "既同一味，事復即理，由事即理，理融於事，",
    "T36n1736_050:0396b19": "故得事事無礙，故無違也。疏「然上三段無",
    "T36n1736_050:0396b20": "違」下，重總料揀。於中二：一同異類料揀；二",
    "T36n1736_050:0396b21": "「開此則有」下句數料揀，但就剎眾生以成諸",
    "T36n1736_050:0396b22": "句。初根本四句、二剎上理事成四句、三約",
    "T36n1736_050:0396b23": "眾生上理事成四句，上二三兩四句但是事",
    "T36n1736_050:0396b24": "理無礙；四以剎事對生理為四、五以眾",
    "T36n1736_050:0396b25": "生事望剎理成四，此後二四方成事事無",
    "T36n1736_050:0396b26": "礙。疏「上二四句各初及第三等」者，以事理相",
    "T36n1736_050:0396b27": "望，唯就同類即得成故。言各二及四，雖非",
    "T36n1736_050:0396b28": "無礙，亦不相違。「義如上說」者，以二四皆是",
    "T36n1736_050:0396b29": "不即，故非無礙。言「亦不相違」者，由上同一",
    "T36n1736_050:0396c01": "緣起故。由不壞之事、不變之性，皆同一緣起",
    "T36n1736_050:0396c02": "故。疏「此中初二句是理理無違」者，一剎無",
    "T36n1736_050:0396c03": "性即眾生無性，二理同故。言「以無可即亦",
    "T36n1736_050:0396c04": "無可違」者，釋第二句是理理無違義。疏「第四",
    "T36n1736_050:0396c05": "句雖非無礙亦不相違」者，第四不礙兩",
    "T36n1736_050:0396c06": "存，故非無礙。而亦同是一緣起故，及第五",
    "T36n1736_050:0396c07": "四中亦不相違，皆同前二三四句中亦不",
    "T36n1736_050:0396c08": "相違。疏「第五四句」等者，言此中初及第三句",
    "T36n1736_050:0396c09": "是。「第二段理事無違中異類事理相望」者，以",
    "T36n1736_050:0396c10": "將剎望眾生無性，眾生與剎是異類也。",
    "T36n1736_050:0396c11": "大方廣佛華嚴經隨疏演義鈔卷第五十"
}