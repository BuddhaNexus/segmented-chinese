{
    "T18n0893a_003:0625b25": "蘇悉地羯囉經卷下",
    "T18n0893a_003:0625b27": "大唐中天竺三藏輸波迦羅譯",
    "T18n0893a_003:0625b28": "分別悉地時分品第三十三",
    "T18n0893a_003:0625b29": "復次我今解釋如說吉祥成就時節。行者知",
    "T18n0893a_003:0625c01": "已尋求悉地。其時節者。八月臘月正月二月",
    "T18n0893a_003:0625c02": "及四月。此等五月白十五日。應作上成就。其",
    "T18n0893a_003:0625c03": "四月時。必有雨難。於二月時。亦有風難。於正",
    "T18n0893a_003:0625c04": "月時。有種種難。但其臘月無諸難事。於八",
    "T18n0893a_003:0625c05": "月時。應有雷雹霹靂之難。如上所說之難皆",
    "T18n0893a_003:0625c06": "成就相。此五箇月求但作成就亦當應作扇",
    "T18n0893a_003:0625c07": "底迦事。即此五月黑十五日。應作中下二成",
    "T18n0893a_003:0625c08": "就法。亦當應作補瑟徵迦事。阿毘遮魯迦二",
    "T18n0893a_003:0625c09": "事。於月蝕時。成就最上之物。於日蝕時。通上",
    "T18n0893a_003:0625c10": "中下成就之物。或月十五日。或七或一。或十",
    "T18n0893a_003:0625c11": "三日。或用三日。應作成就及一切事。若作最",
    "T18n0893a_003:0625c12": "上成就。應取上宿曜時。其中下法類此應知。",
    "T18n0893a_003:0625c13": "然諸宿中。鬼宿為最。若作猛利成就。還依猛",
    "T18n0893a_003:0625c14": "利宿曜時等。或與三種事法相應。其所成就",
    "T18n0893a_003:0625c15": "亦依三事而作。或如本法所說。或依本尊指",
    "T18n0893a_003:0625c16": "授。然十正二月一日至十五日。於其中間應",
    "T18n0893a_003:0625c17": "作一切成就及事。或取本尊指日。或諸月中",
    "T18n0893a_003:0625c18": "黑白十三日亦得成就。七月八月是雨時後",
    "T18n0893a_003:0625c19": "節。應於此時作扇底迦法。九月十月是冬初",
    "T18n0893a_003:0625c20": "節。應於此時作補瑟徵迦法。三月四月是春",
    "T18n0893a_003:0625c21": "後節。應於此時作阿毘遮嚕迦法。正月二月",
    "T18n0893a_003:0625c22": "是春初節。應於此時通一切事。五月六月是",
    "T18n0893a_003:0625c23": "雨初節。要欲成者作下悉地。如是春冬及雨",
    "T18n0893a_003:0625c24": "後節。亦應成就三種悉地。此中九品分別。隨",
    "T18n0893a_003:0625c25": "類分配。於初夜分。下成就時。於中夜分。中成",
    "T18n0893a_003:0625c26": "就時。於後夜分。上成就時。於初夜分。是作扇",
    "T18n0893a_003:0625c27": "底迦事時。於中夜分。是作阿毘遮嚕迦事時。",
    "T18n0893a_003:0625c28": "於後夜分。是作補瑟徵迦事時。於此三事。九",
    "T18n0893a_003:0625c29": "品分別。隨類相應。知其時節。於其時分所現",
    "T18n0893a_003:0626a01": "之相。辨上中下。然於日月蝕時。即當作法。不",
    "T18n0893a_003:0626a02": "觀時分。凡猛利成就及阿毘遮嚕迦事。日月",
    "T18n0893a_003:0626a03": "蝕時最是相應。凡起首成就。三日二日一日",
    "T18n0893a_003:0626a04": "斷食。上中下事。類日應知。",
    "T18n0893a_003:0626a05": "蘇悉地羯囉經圓備成就品第三十四",
    "T18n0893a_003:0626a06": "復次當說本法闕少成就支身。若恐身力不",
    "T18n0893a_003:0626a07": "濟。勿須斷食。念誦遍數滿已。欲起成就。更須",
    "T18n0893a_003:0626a08": "念誦護摩。花香讚歎種種供養。觀念本尊。取",
    "T18n0893a_003:0626a09": "白[疊*毛]縷。令童女合為繩。如前作法。繫作七結。",
    "T18n0893a_003:0626a10": "誦明七百遍。於晨朝時。以繫其腰。便止失精。",
    "T18n0893a_003:0626a11": "明曰。",
    "T18n0893a_003:0626a12": "唵　若(而也反)以俱忙束訖囉(二合)滿馱寧(上)莎(去)",
    "T18n0893a_003:0626a13": "訶(去)曀醯曀醯莽忙伽(去輕呼)寧(上)乞使(二合)鉢囉",
    "T18n0893a_003:0626a14": "(二合)忙尾捨蘇(上)麼囉(二合)帝莽若(而也反)囊莽比",
    "T18n0893a_003:0626a15": "僧室[口*栗](二合)底(丁以反)也(二合)微者[口*(肄-聿+余)]多(去)忙指嚂",
    "T18n0893a_003:0626a16": "唵囉乞產(二合)俱嚕俱嚨擬(宜以反)尼(上)莎訶　唵",
    "T18n0893a_003:0626a17": "俱蘭達哩滿馱[合*牛]泮吒(二合)",
    "T18n0893a_003:0626a18": "俱摩羅明。佛部中用。俱嚨擬(宜以反)尼明。蓮花",
    "T18n0893a_003:0626a19": "部用。忙莽計明。金剛部用。",
    "T18n0893a_003:0626a20": "初中後分間。誦求請之句。若於本法。自無求",
    "T18n0893a_003:0626a21": "請之句。應取安之。然此三明當部用之。其持",
    "T18n0893a_003:0626a22": "誦繩。或每日繫。或作光顯法時。應繫作曼",
    "T18n0893a_003:0626a23": "荼羅時。念誦之時。於節日時。皆須急繫。又除",
    "T18n0893a_003:0626a24": "惛沈故。應合眼藥。蘇嚕多安膳那。澁砂蜜。龍",
    "T18n0893a_003:0626a25": "腦香。蓽茇。婆羅門桂。得[(薩-文+(立-一))/木]囉香。自生石蜜。",
    "T18n0893a_003:0626a26": "各取等分。擣篩為粖。以馬口沫。相和細研。復",
    "T18n0893a_003:0626a27": "以此明持誦百遍。成就之時。數數洗面。以藥",
    "T18n0893a_003:0626a28": "塗眼。除去懈怠及以惛沈。有諸難起。遙皆悉",
    "T18n0893a_003:0626a29": "見。佛部明曰。",
    "T18n0893a_003:0626b01": "唵　若嚩(二合)羅路者寧(上)莎訶",
    "T18n0893a_003:0626b02": "蓮花部明曰。",
    "T18n0893a_003:0626b03": "唵　微路枳寧(上)莎(去)訶(去)",
    "T18n0893a_003:0626b04": "金剛部明曰。",
    "T18n0893a_003:0626b05": "唵　滿度哩儞異(二合)鉢帝(二合)莎訶",
    "T18n0893a_003:0626b06": "此三部明。通一切用之。若有持誦人。今欲成",
    "T18n0893a_003:0626b07": "就之時。念誦若乏。以白檀香和水。用部心明",
    "T18n0893a_003:0626b08": "持誦七遍而飲三掬。欲成就時。先以水灑身。",
    "T18n0893a_003:0626b09": "應取善相。方可作成就。其善相者。謂商佉。",
    "T18n0893a_003:0626b10": "輪。鉤魚。右旋印。白蓮花幢。莎悉底迦印。滿",
    "T18n0893a_003:0626b11": "瓶。萬字印。金剛杵。花鬘。或見端正婦人瓔珞",
    "T18n0893a_003:0626b12": "嚴身。或見懷妊婦人。或擎衣物。或見歡喜童",
    "T18n0893a_003:0626b13": "女。或見淨行婆羅門著新白衣。或見乘車象",
    "T18n0893a_003:0626b14": "馬根藥及菓。或見奇事。或聞雷聲。或聞誦吠",
    "T18n0893a_003:0626b15": "陀聲。或聞吹螺吹角諸音樂聲。或聞孔雀之",
    "T18n0893a_003:0626b16": "聲。鶻鷓鵝鸚鵡等吉祥鳥聲。或聞善言慰喻",
    "T18n0893a_003:0626b17": "之音。謂起首安樂成就可意之言。或見慶雲",
    "T18n0893a_003:0626b18": "閃電微風細雨。或雨天花。或有好香。及見暈",
    "T18n0893a_003:0626b19": "虹。於此相中。天所降者為上成就。於空現者",
    "T18n0893a_003:0626b20": "是中成就。於地現者為下成就。於此三相。九",
    "T18n0893a_003:0626b21": "品分別。如上所現皆是吉祥。反此見者即不",
    "T18n0893a_003:0626b22": "成就。見此相已。深生歡喜。以如是心。方作成",
    "T18n0893a_003:0626b23": "就。",
    "T18n0893a_003:0626b24": "蘇悉地羯囉經請尊加被成就品第三十五",
    "T18n0893a_003:0626b25": "復次說奉請成就之法。如前所說。時節星曜",
    "T18n0893a_003:0626b26": "及瑞相等。於作曼荼羅法中及成就法中。廣",
    "T18n0893a_003:0626b27": "以陳說。若不善相現時。即以部母明。護摩牛",
    "T18n0893a_003:0626b28": "酥。經一百遍。然後作法。亦得成就悉地。前所",
    "T18n0893a_003:0626b29": "分別曼荼羅地。亦應依彼而作成就。若上成",
    "T18n0893a_003:0626c01": "就。於山上作。若中成就。於池邊作。若下成",
    "T18n0893a_003:0626c02": "就。隨處而作。或與真言相應之處。當就彼作。",
    "T18n0893a_003:0626c03": "不依此處。成就稍遲。於有舍利骨制底之中。",
    "T18n0893a_003:0626c04": "作一切內法真言。皆得成就。佛生處等八大",
    "T18n0893a_003:0626c05": "制底。成就之中最為勝上。然於菩提道場。無",
    "T18n0893a_003:0626c06": "一切難。能與成就相應。魔王尚於彼處不能",
    "T18n0893a_003:0626c07": "為難。況餘諸類。是故一切真言決定成就。凡",
    "T18n0893a_003:0626c08": "是猛利成就。於塚間作。或於空室。或於一神",
    "T18n0893a_003:0626c09": "獨居之廟。或逈獨樹下。或於河邊。當作成就。",
    "T18n0893a_003:0626c10": "若欲成就女藥叉者。於林間作。若欲成就龍",
    "T18n0893a_003:0626c11": "王法者。於泉邊作。若欲成就富貴法者。於",
    "T18n0893a_003:0626c12": "屋上作。若欲成就使者法時。於諸人民集會",
    "T18n0893a_003:0626c13": "之處作。若欲成就入諸穴法。於窟中作。此是",
    "T18n0893a_003:0626c14": "祕密分別成就之處。揀擇地定已。先應斷食。",
    "T18n0893a_003:0626c15": "如曼荼羅淨地之法。或如念誦室法。應淨其",
    "T18n0893a_003:0626c16": "地。處所清潔。速得靈驗。先以成辦諸事真",
    "T18n0893a_003:0626c17": "言。或用軍茶利真言。持誦白芥子等物。散打",
    "T18n0893a_003:0626c18": "其地。辟除諸難。以佉達羅木。為橛四枚。其量",
    "T18n0893a_003:0626c19": "二指。纖其一頭。如一股杵。以紫檀香。塗其",
    "T18n0893a_003:0626c20": "橛上。復以緋線緾之。以跋折囉橛印。作拳執",
    "T18n0893a_003:0626c21": "之。以此真言。持誦一百遍。釘於四角。橛頭少",
    "T18n0893a_003:0626c22": "現。作一白幡。於曼荼羅東西。懸長竹竿上。以",
    "T18n0893a_003:0626c23": "金剛牆真言。持誦鐵末百遍。作三鈷跋折囉。",
    "T18n0893a_003:0626c24": "皆相接圍遶曼荼羅。為金剛牆。復以金剛鉤",
    "T18n0893a_003:0626c25": "欄真言。持誦鐵末百遍。亦作三鈷跋折囉。各",
    "T18n0893a_003:0626c26": "橫置於竪跋折囉上。繞曼荼羅。為金剛鉤欄。",
    "T18n0893a_003:0626c27": "外曼荼羅門。以軍荼利真言。以跋折羅印。而",
    "T18n0893a_003:0626c28": "護其門。第二重門。以訶利帝母。而護其門。中",
    "T18n0893a_003:0626c29": "台院門。以無能勝。而護其門。此等護門三部",
    "T18n0893a_003:0627a01": "通用。或用其一通護三門。此三聖者。能摧諸",
    "T18n0893a_003:0627a02": "難。無有能壞。此是祕密護成就物。其台中",
    "T18n0893a_003:0627a03": "心埋五寶等物。若於人民集會之處。作曼荼",
    "T18n0893a_003:0627a04": "羅時。其五寶等物。不應埋之。但置所成物下。",
    "T18n0893a_003:0627a05": "若於中庭及與室內。或佛堂中。作曼荼羅時。",
    "T18n0893a_003:0627a06": "亦復如是。以上五處。但持誦香水灑。即便成",
    "T18n0893a_003:0627a07": "淨。不假掘地。若於本念誦室中作此法。速得",
    "T18n0893a_003:0627a08": "成就。於諸室中。必不合作成就法。於壞室中。",
    "T18n0893a_003:0627a09": "亦不合作。欲作曼荼羅時。七日已前於黃昏",
    "T18n0893a_003:0627a10": "時。以敬仰心觀念諸尊。如對目前。而奉請言。",
    "T18n0893a_003:0627a11": "於三部內。一切諸尊及於本藏中。諸尊與眷",
    "T18n0893a_003:0627a12": "屬等。我已久時念誦護摩。堅持戒行。以此真",
    "T18n0893a_003:0627a13": "心供養諸尊。願後七日降赴道場。哀愍我故。",
    "T18n0893a_003:0627a14": "受此微供。以大慈悲。令我成就。如是乃至滿",
    "T18n0893a_003:0627a15": "其七日。依時啟請。然後作法。又以閼伽花香",
    "T18n0893a_003:0627a16": "飲食及讚歎等。每日暮時。別供一方護世諸",
    "T18n0893a_003:0627a17": "神。乃至三方皆應如是。又以香塗手。持誦其",
    "T18n0893a_003:0627a18": "手。以按其物而奉請之。復以燒香熏物奉請。",
    "T18n0893a_003:0627a19": "又復斷食。取好時日。略作曼荼羅。用奉請物。",
    "T18n0893a_003:0627a20": "或但用一色。作圓曼荼羅。唯開一門。中置八",
    "T18n0893a_003:0627a21": "葉蓮花。其量二肘。次餘外院。隨意大小而作。",
    "T18n0893a_003:0627a22": "先於內院置三部主。西面門北置摩醯首羅",
    "T18n0893a_003:0627a23": "及妃。佛右邊置帝殊羅施。左邊置佛眼。次",
    "T18n0893a_003:0627a24": "觀自在右邊置摩訶室利。左邊置六臂。次金",
    "T18n0893a_003:0627a25": "剛右邊置忙莽計。左邊置明王心。西邊門南",
    "T18n0893a_003:0627a26": "置吉里吉利忿怒及金剛鉤。如上所說。皆於",
    "T18n0893a_003:0627a27": "內院安置。次於外院置八方神。及置能辦諸",
    "T18n0893a_003:0627a28": "事真言主等。內外二院。心所敬重真言主等",
    "T18n0893a_003:0627a29": "樂。皆應安置。外門北邊置軍荼利。門南置無",
    "T18n0893a_003:0627b01": "能勝。各以心真言而請供養。於蓮花上置成就物而供養之。或於蓮花上置滿",
    "T18n0893a_003:0627b02": "迦羅賒瓶。於上置其成就之物。或於蓮花上",
    "T18n0893a_003:0627b03": "置合子。於中盛物。或蓮花置瓦器。於中盛",
    "T18n0893a_003:0627b04": "物。其物或於花台中盛。置蓮花上。加以手按。",
    "T18n0893a_003:0627b05": "持誦其物千遍。或一百遍。次復持誦花。以擲",
    "T18n0893a_003:0627b06": "物上。次復以酥和安悉香。而燒熏之。次復香",
    "T18n0893a_003:0627b07": "水微灑物上。次復以部母明。持誦其物。於曼",
    "T18n0893a_003:0627b08": "荼羅所有諸尊。各以彼等真言。持誦其物。次",
    "T18n0893a_003:0627b09": "復次牛酥護摩。或用牛乳。或以酥蜜胡麻。",
    "T18n0893a_003:0627b10": "和作護摩。後以酪飯護摩。於本法中所說諸",
    "T18n0893a_003:0627b11": "物皆應護摩。各取以曼荼羅內所有真言。遍",
    "T18n0893a_003:0627b12": "作護摩。及各以真言持誦香水而灑其物。如",
    "T18n0893a_003:0627b13": "前所說光顯物法。此亦如是持誦。自眼用看",
    "T18n0893a_003:0627b14": "其物。心誦真言。如是作法。其物即成奉請。凡",
    "T18n0893a_003:0627b15": "一切物作奉請法。速得成就。或於本法所有",
    "T18n0893a_003:0627b16": "一切供養及祭祀法。一一皆應具作此奉請",
    "T18n0893a_003:0627b17": "法。曼荼羅中。亦通受持其物。其物亦通光顯",
    "T18n0893a_003:0627b18": "其物。於中若作成就。諸作障者亦不得便。亦",
    "T18n0893a_003:0627b19": "通淨物。依灌頂法。亦通灌頂其物。亦通灌頂",
    "T18n0893a_003:0627b20": "自身。此是祕密能辦諸事勝曼荼羅。若作此",
    "T18n0893a_003:0627b21": "法。不久得成。",
    "T18n0893a_003:0627b22": "蘇悉地羯囉經補闕少法品第三十六",
    "T18n0893a_003:0627b23": "我今當說補闕少法。從受持物已。每日三時",
    "T18n0893a_003:0627b24": "澡浴。三時供養。及作護摩。手按其物。三時換",
    "T18n0893a_003:0627b25": "衣。節日斷食。供養等法皆須增加。三時禮拜",
    "T18n0893a_003:0627b26": "懺悔隨喜勸請發願。三時讀經及作曼荼羅。",
    "T18n0893a_003:0627b27": "三時歸依受戒。三時護身。如是作法。定得成",
    "T18n0893a_003:0627b28": "就。或由放逸致有闕少。即應以部母明持誦",
    "T18n0893a_003:0627b29": "二十一遍。便成滿足。若闕此法。成就亦闕。或",
    "T18n0893a_003:0627c01": "若有闕。更須念誦一十萬遍。復應作此曼荼",
    "T18n0893a_003:0627c02": "羅。補前闕少。然後方作成就。其曼荼羅。方四",
    "T18n0893a_003:0627c03": "角安四門。如前所說。分布界道。東面置佛。右",
    "T18n0893a_003:0627c04": "邊置佛毫。左邊置佛鑠底。右邊置佛慈。左邊",
    "T18n0893a_003:0627c05": "置佛眼。右邊置輪王佛頂。左邊置白傘佛頂。",
    "T18n0893a_003:0627c06": "右邊置帝殊羅尸。左邊置最勝佛頂。右邊置",
    "T18n0893a_003:0627c07": "超越佛頂。左邊置須菩提。右邊置阿難。於",
    "T18n0893a_003:0627c08": "西南角置鉢。於西北角置錫杖。門外右邊置",
    "T18n0893a_003:0627c09": "訶利帝母。左邊置無能勝。於曼荼羅外。置能",
    "T18n0893a_003:0627c10": "辦諸事。中央置輪。於上置其所成就物。或置",
    "T18n0893a_003:0627c11": "本尊。外院置八方神門。兩邊置難陀及拔難",
    "T18n0893a_003:0627c12": "陀龍王。各以本真言請。或以部心明都請。依",
    "T18n0893a_003:0627c13": "法供養。然後護摩。其諸尊等。或置其印。或置",
    "T18n0893a_003:0627c14": "其座。以本真言成淨火已。護摩酥密一百八",
    "T18n0893a_003:0627c15": "遍。又以酪飯。及用胡麻。各以本真言護摩百",
    "T18n0893a_003:0627c16": "遍。其事畢已。復誦百遍。此是祕密補愆過法。",
    "T18n0893a_003:0627c17": "所供養物。皆須香美。其所獻食。用嗚那囉供。",
    "T18n0893a_003:0627c18": "及粆糖和酪。作此法者。諸尊皆得充滋歡喜",
    "T18n0893a_003:0627c19": "得成就。非但補闕。亦應半月半月。或於節",
    "T18n0893a_003:0627c20": "日。或復每日。作此曼荼羅。供養諸尊。皆得充",
    "T18n0893a_003:0627c21": "滋。速與成就。若不辦時。隨力而作。如前所",
    "T18n0893a_003:0627c22": "說佛部曼荼羅法。此蓮花部法亦皆同彼。唯",
    "T18n0893a_003:0627c23": "改圓作。其量隨意。東西置觀自在。右邊置馬",
    "T18n0893a_003:0627c24": "頭明王。左邊置毘首嚕波。右邊置二目。左邊",
    "T18n0893a_003:0627c25": "置四臂。右邊置六臂。左邊置十二臂。右邊置",
    "T18n0893a_003:0627c26": "能滿諸願。又右邊置耶輸末底。左邊置大吉",
    "T18n0893a_003:0627c27": "祥。右邊置多羅。左邊置戰捺囉(二合)近門右邊",
    "T18n0893a_003:0627c28": "置濕吠多。左邊置半拏囉嚩悉寧。中央置蓮",
    "T18n0893a_003:0627c29": "花。曼荼羅外。置本部能辦諸事。此是蓮花",
    "T18n0893a_003:0628a01": "部補闕曼荼羅法。如前所說佛部曼荼羅。此",
    "T18n0893a_003:0628a02": "金剛部亦復如是。然須方作。其量隨意。東面",
    "T18n0893a_003:0628a03": "置執金剛。右邊置明王。左邊置忙莽計。右邊",
    "T18n0893a_003:0628a04": "置軍荼利忿怒。左邊置金剛鉤。右邊置棒。左",
    "T18n0893a_003:0628a05": "邊置大力。右邊置拳。左邊置遜婆。右邊置提",
    "T18n0893a_003:0628a06": "防伽。左邊置鉢那寧乞差(二合)跛。右邊置忿怒",
    "T18n0893a_003:0628a07": "火。右邊近門置金剛可畏眼。右邊近門置金",
    "T18n0893a_003:0628a08": "剛無能勝。曼荼羅外。置本部能辦諸事。諸餘",
    "T18n0893a_003:0628a09": "外院及供養法。皆如前說。此是金剛部補闕",
    "T18n0893a_003:0628a10": "之法。如是供養畢已。求得好夢。晨朝澡浴。著",
    "T18n0893a_003:0628a11": "白淨衣。以稻穀花及青俱蔞草香美白花。供",
    "T18n0893a_003:0628a12": "養所作曼荼羅地。然後以牛糞遍塗掃。却復",
    "T18n0893a_003:0628a13": "作三簸多護摩。右邊置俱蔞草柴酥蜜胡麻",
    "T18n0893a_003:0628a14": "及飯。所有護摩之物。皆置於右。左邊置閼",
    "T18n0893a_003:0628a15": "伽器。率酥杓。及率諸物杓。置於當前。融酥次",
    "T18n0893a_003:0628a16": "置杓前。用成辦諸事真言。灑其物等。請部主",
    "T18n0893a_003:0628a17": "尊。安置供養。用本真言。以閼伽請其本尊亦",
    "T18n0893a_003:0628a18": "復安置。自身前置酥。酥前置火。酥火中間置",
    "T18n0893a_003:0628a19": "成就物。最初自身。次酥次物次火。次本持尊",
    "T18n0893a_003:0628a20": "及部主尊。如前五種之物置次應知。部主左",
    "T18n0893a_003:0628a21": "邊置帝闍寧明。右邊置成辦諸事。如前所說",
    "T18n0893a_003:0628a22": "護摩法中次第安置。先敷青俱蔞草。置和",
    "T18n0893a_003:0628a23": "酪飯。散稻穀花。獻莎嚩(二合)悉底(二合)供。以好",
    "T18n0893a_003:0628a24": "美香供養。然後依法作護摩事。所成就物。置",
    "T18n0893a_003:0628a25": "於金器或銀熟銅石商佉螺木囉弭迦土器",
    "T18n0893a_003:0628a26": "等。敷阿說他樹葉。於上置器。或敷有乳樹葉。",
    "T18n0893a_003:0628a27": "或閼伽樹葉。或芭蕉樹葉。或蓮花葉。或新淨",
    "T18n0893a_003:0628a28": "白[疊*毛]。隨取敷之。又葉五重。先敷地上。置成就",
    "T18n0893a_003:0628a29": "物。復以葉五重而覆其物。或可是繖。或種種",
    "T18n0893a_003:0628b01": "衣。或諸雜物。次第應知所盛之器。然後以不",
    "T18n0893a_003:0628b02": "散亂心。作三簸多法。以心光明其物及散灑",
    "T18n0893a_003:0628b03": "之。手執杓。緩[戀-心+斗]其酥。置其物上。誦本真言。",
    "T18n0893a_003:0628b04": "至其莎(去)字。即瀉爐中。呼其訶(去)字。還觸其",
    "T18n0893a_003:0628b05": "物。却至酥器。如是來去三處。觸物不得斷絕。",
    "T18n0893a_003:0628b06": "是名三簸多護摩法。經一千遍或一百遍。或",
    "T18n0893a_003:0628b07": "觀真言廣略。或復成就上下輕重。乃至護摩",
    "T18n0893a_003:0628b08": "二十一遍。此名都說遍數之限。三簸多時。以",
    "T18n0893a_003:0628b09": "枸遍霑其物。令皆潤膩。初置物時。先以水",
    "T18n0893a_003:0628b10": "灑。次按持誦。次以眼看。次獻供養。護摩畢",
    "T18n0893a_003:0628b11": "已。還須如是。於成就曼荼羅。所說三種成就",
    "T18n0893a_003:0628b12": "之相。作此法時。若有相現。即須禁之。應知不",
    "T18n0893a_003:0628b13": "久即得成就。其物若大。置於右邊。應右手執",
    "T18n0893a_003:0628b14": "者。置於左邊。而三簸多之。若成有情之物。作",
    "T18n0893a_003:0628b15": "其形像。杓觸於頭。而作護摩。若成自身。以杓",
    "T18n0893a_003:0628b16": "觸頂而作護摩。若為他故作三簸多者。但稱",
    "T18n0893a_003:0628b17": "其名而作護摩。其成就物復有三種差別。一",
    "T18n0893a_003:0628b18": "但稱名。二以物蓋隔之。三但露現眼所觀見。",
    "T18n0893a_003:0628b19": "如是皆用其酥而作護摩。若不獲酥。當用牛",
    "T18n0893a_003:0628b20": "乳。或酥和乳。或用三甜。或觀成就差別。應當",
    "T18n0893a_003:0628b21": "用酪。或如本所說而用護摩。或以麻油護摩",
    "T18n0893a_003:0628b22": "器仗。若成吠多羅者。應用堅木香心護摩。或",
    "T18n0893a_003:0628b23": "用蘇合等諸餘汁香。或觀其物差別及與成",
    "T18n0893a_003:0628b24": "就差別。當取諸類香物與法相應者。而作護",
    "T18n0893a_003:0628b25": "摩。若或犬肉。還用彼脂。諸餘肉類。亦復如",
    "T18n0893a_003:0628b26": "是。其成就物。或盡置於前。以此所三簸多法",
    "T18n0893a_003:0628b27": "說。或如前說護摩之法。當應廣作三簸多法。",
    "T18n0893a_003:0628b28": "護摩其物。如是作已速得成就。三簸多已。洗",
    "T18n0893a_003:0628b29": "灌令淨。然後如法灌頂。灌頂畢已。供養護持。",
    "T18n0893a_003:0628c01": "置本尊前。更加種種飲食。供養本尊。及當",
    "T18n0893a_003:0628c02": "祭祀八方護世。亦須如法供養護摩之地。然",
    "T18n0893a_003:0628c03": "後以諸澡豆及阿摩羅。以自如法澡浴。於其",
    "T18n0893a_003:0628c04": "午時手按其物。而加念誦。又更別辦其線。依",
    "T18n0893a_003:0628c05": "前如法持誦。臂釧水灰白芥子水。一一皆須",
    "T18n0893a_003:0628c06": "如前持誦。欲作成就之時。如是護身之物。先",
    "T18n0893a_003:0628c07": "須持誦擬充後用。如是念誦護身。諸物成就",
    "T18n0893a_003:0628c08": "之時。有所用處。皆即有驗。是故應須預先持",
    "T18n0893a_003:0628c09": "誦備擬。花等供養之物。亦須加法持誦。置",
    "T18n0893a_003:0628c10": "於側近。次則依作曼荼羅。如法供養而作成",
    "T18n0893a_003:0628c11": "就。用能辦諸事真言。持誦五色界道線。纏四",
    "T18n0893a_003:0628c12": "橛上。以軍荼利真言。持誦瓶置外門前。所纏",
    "T18n0893a_003:0628c13": "之線兩頭。俱繫瓶項。稍令寬縱。每出入時。思",
    "T18n0893a_003:0628c14": "念軍荼利。舉線而入。其線若以軍荼利真言",
    "T18n0893a_003:0628c15": "持誦亦得。或取本法真言持誦亦得。如是所",
    "T18n0893a_003:0628c16": "說辟除難法。先淨其處。然後作法。其時於外",
    "T18n0893a_003:0628c17": "祭祀八方護世大神并諸眷屬。於其瓶上。置",
    "T18n0893a_003:0628c18": "跋折羅。或置有果枝條。其瓶及線。或當部明",
    "T18n0893a_003:0628c19": "王持誦。或用部心或用部母持誦。以護其處。",
    "T18n0893a_003:0628c20": "或於當部所有契印。各於本方而安置之。以",
    "T18n0893a_003:0628c21": "辟諸難。其橛以金剛栓真言持誦百遍。其栓",
    "T18n0893a_003:0628c22": "上一頭。作三鈷杵形或一鈷形。如是作已。於",
    "T18n0893a_003:0628c23": "淨室外四角釘之。若作曼荼羅。於界道角釘",
    "T18n0893a_003:0628c24": "之。此名金剛栓法。能辦諸事。其曼荼羅。或用",
    "T18n0893a_003:0628c25": "乾粖彩色。或用種種香粖。或以濕色。用牛毛",
    "T18n0893a_003:0628c26": "筆畫。於諸角外。畫三鈷杵。其諸界道。遍作三",
    "T18n0893a_003:0628c27": "鈷杵形。還用金剛牆真言持誦。復於其界杵",
    "T18n0893a_003:0628c28": "形之中。更復橫置一杵。遍應如是。則名金剛",
    "T18n0893a_003:0628c29": "鉤欄。還用金剛鉤欄真言持誦。如是作已無",
    "T18n0893a_003:0629a01": "有能壞。是故於中作成就法。於諸門中及門",
    "T18n0893a_003:0629a02": "外。由各置跋折羅。其成就法。或於淨室中作。",
    "T18n0893a_003:0629a03": "或於露地作曼荼羅。其量五肘。或七或八。觀",
    "T18n0893a_003:0629a04": "其所成就事。隨事大小而作。於諸門中置跋",
    "T18n0893a_003:0629a05": "折羅。於諸角上置瓶。於外門前置能辦諸事",
    "T18n0893a_003:0629a06": "瓶。於內東面置法輪印。右邊置佛眼。左邊置",
    "T18n0893a_003:0629a07": "佛毫。右置牙印。左置鑠底印。右置五種佛頂。",
    "T18n0893a_003:0629a08": "次第左右安置。於佛部中。所有諸尊隨意次",
    "T18n0893a_003:0629a09": "第左右安置。最後兩邊置阿難及須菩提。次",
    "T18n0893a_003:0629a10": "下近門置無能勝。次於外院東面置悉達多",
    "T18n0893a_003:0629a11": "明王。北面置大勢至尊。南面置妙吉祥尊。西",
    "T18n0893a_003:0629a12": "面置軍熱囉尊。東面右置梵天及與色界諸",
    "T18n0893a_003:0629a13": "天。左置因陀羅上至他化自在乃至地居天",
    "T18n0893a_003:0629a14": "神。於東南方置火神與諸仙人以為眷屬。於",
    "T18n0893a_003:0629a15": "南方置焰摩王與毘舍遮。布單那。諸魔怛羅。",
    "T18n0893a_003:0629a16": "而為眷屬。於西南方置泥唎帝神與諸羅剎。",
    "T18n0893a_003:0629a17": "而為眷屬。於西面門南置嚩嚕拏神與諸龍",
    "T18n0893a_003:0629a18": "眾。而為眷屬。門北置地神與諸阿修羅而為",
    "T18n0893a_003:0629a19": "眷屬。於西北方置風神與諸伽路拏而為眷",
    "T18n0893a_003:0629a20": "屬。於北方置多聞天王與諸藥叉而為眷屬。",
    "T18n0893a_003:0629a21": "於東北方置伊舍那神與諸鳩盤荼而為眷",
    "T18n0893a_003:0629a22": "屬。復於東面一所之處置日天子及與曜等。",
    "T18n0893a_003:0629a23": "復於西面一所之處置月天子與宿圍遶。於",
    "T18n0893a_003:0629a24": "西門曲兩邊置難陀拔難陀龍王。於佛部中",
    "T18n0893a_003:0629a25": "所有使者等類真言及明。於其外院四面隨",
    "T18n0893a_003:0629a26": "意安置。然後依法啟請。次第供養護摩念誦。",
    "T18n0893a_003:0629a27": "於最中央置其本尊或成就物。如於曼荼羅",
    "T18n0893a_003:0629a28": "法所說護身等事。此亦如是次第應行。此是",
    "T18n0893a_003:0629a29": "佛部成諸物曼荼羅。一切諸難無能得便。於",
    "T18n0893a_003:0629b01": "中作法速得成就。一切諸尊增加衛護。如前",
    "T18n0893a_003:0629b02": "以五彩色作曼荼羅。唯改圓作方。於其內院",
    "T18n0893a_003:0629b03": "東面處中置蓮花印。右置七多羅明。左置七",
    "T18n0893a_003:0629b04": "吉祥明。次左右置六大明王。右置半拏嚩悉",
    "T18n0893a_003:0629b05": "寧。左置耶輸末底。近門兩邊置一髻明妃及",
    "T18n0893a_003:0629b06": "馬頭明王。於外門前置能辦諸事瓶。於門及",
    "T18n0893a_003:0629b07": "角置拔折羅。中置蓮花。於其外院置其梵天",
    "T18n0893a_003:0629b08": "及因陀羅摩醯首羅等淨居諸天。及無垢行",
    "T18n0893a_003:0629b09": "菩薩。光鬘菩薩。莊嚴菩薩。無邊龍王。遜陀及",
    "T18n0893a_003:0629b10": "優波遜陀龍王。及商佉持明仙王。與諸持明",
    "T18n0893a_003:0629b11": "仙俱。如前諸方護世。於此部中所有使者諸",
    "T18n0893a_003:0629b12": "類真言及明。隨意安置。如前所說安置次第。",
    "T18n0893a_003:0629b13": "此亦如是。一切諸難無能得便。應當此中作",
    "T18n0893a_003:0629b14": "成就法。如前方作。如所界道。於內院東面置",
    "T18n0893a_003:0629b15": "蘇悉地羯囉。右置天尸金剛明妃。左置金剛",
    "T18n0893a_003:0629b16": "拳明妃。右置遜婆明王。左置計利枳里明王。",
    "T18n0893a_003:0629b17": "右置拔折囉尊。左置拔折囉但吒。右置金剛",
    "T18n0893a_003:0629b18": "畝特伽羅鎚。左置金剛商羯羅。右置金剛鉤",
    "T18n0893a_003:0629b19": "明妃。左置忙莽計明妃。於其外院東邊置勝",
    "T18n0893a_003:0629b20": "慧使者。金剛慧使者。摩醯首羅及妃。多聞天",
    "T18n0893a_003:0629b21": "王及諸藥叉。於其門前置辦諸事瓶。於金剛",
    "T18n0893a_003:0629b22": "部中所有使者真言及明部多。毘舍遮。乾闥",
    "T18n0893a_003:0629b23": "婆。摩睺羅伽。及持明仙八方護世。各於外",
    "T18n0893a_003:0629b24": "院次第安置。然後啟請。如法供養。護摩念誦。",
    "T18n0893a_003:0629b25": "起首成就。其所啟請諸尊。應用明王真言。或",
    "T18n0893a_003:0629b26": "用部母明。請於曼荼羅所有諸尊。各為置瓶。",
    "T18n0893a_003:0629b27": "如前曼荼羅所有諸法。各為置瓶。如前曼荼羅所有諸法。此成就法亦皆如是。",
    "T18n0893a_003:0629b28": "若於此等曼荼羅中作成就者。縱不具足護",
    "T18n0893a_003:0629b29": "身之法。亦得悉地。為彼諸尊自有其誓。若請",
    "T18n0893a_003:0629c01": "我等赴曼荼羅者。以虔誠心如法供養。我等",
    "T18n0893a_003:0629c02": "當與彼所求願。是故於此應知無難必為加",
    "T18n0893a_003:0629c03": "護。若用部心真言及以部母。或用明妃能辦",
    "T18n0893a_003:0629c04": "諸事真言。并及內護身真言。而用啟請。護身",
    "T18n0893a_003:0629c05": "諸界速得成就。此是三部祕密之法。",
    "T18n0893a_003:0629c06": "復次更說通三部祕密曼荼羅。如法界道置",
    "T18n0893a_003:0629c07": "跋折囉。中央置本部主印。其前置本真言主。",
    "T18n0893a_003:0629c08": "或如前置羯羅尸瓶。其物盛於器等之中。置",
    "T18n0893a_003:0629c09": "其瓶上。內院東面置如來印。北面置觀自在",
    "T18n0893a_003:0629c10": "印。南面置金剛印。西面右邊置嚕達羅。左邊",
    "T18n0893a_003:0629c11": "置多聞天王。如前所說明王曼荼羅。此亦如",
    "T18n0893a_003:0629c12": "是次第安置。右邊置部母明。左置辦事明。蓮",
    "T18n0893a_003:0629c13": "花金剛二部左右亦爾西面右置嘺(宜喬反)唎。左",
    "T18n0893a_003:0629c14": "置落乞澁彌。東面兩角置鉢及支伐羅。北面",
    "T18n0893a_003:0629c15": "兩角置但拏棒及軍持瓶。南面兩角置跋折囉",
    "T18n0893a_003:0629c16": "及母特伽羅。西面兩角置輸羅及寶瓶。於外",
    "T18n0893a_003:0629c17": "門前別立置處所。置無能勝。東面門前置訶",
    "T18n0893a_003:0629c18": "利帝母。南面門前置句吒祇唎迦。北面門前",
    "T18n0893a_003:0629c19": "置瞖迦契吒。於其外院。隨意遍置諸印。如法",
    "T18n0893a_003:0629c20": "啟請供養。此是祕密都曼荼羅。於中所作成",
    "T18n0893a_003:0629c21": "就諸物皆得悉地。頂行於此尚不得便。何況",
    "T18n0893a_003:0629c22": "諸餘毘那夜迦。以諸羔香花燈種種飲食。持",
    "T18n0893a_003:0629c23": "誦光顯然供養。如於念誦。及於曼荼羅所說",
    "T18n0893a_003:0629c24": "供養法。此亦如是應作。若於淨室中作。亦復",
    "T18n0893a_003:0629c25": "如是。其曼荼羅主種種供養。應加四倍。此是",
    "T18n0893a_003:0629c26": "祕密之法。供養畢已。次應於外如法祭祀以",
    "T18n0893a_003:0629c27": "酥燃燈。其炷鮮淨。供養本尊一一之物。皆須",
    "T18n0893a_003:0629c28": "奉獻閼伽。若如是作法。速得有驗。以明王真",
    "T18n0893a_003:0629c29": "言。持誦白芥子。或用能辦諸事真言。或用先",
    "T18n0893a_003:0630a01": "持有功真言持誦。近置成就物邊。用辟諸難。",
    "T18n0893a_003:0630a02": "便即退散。又用本部主印置於左邊。或但持",
    "T18n0893a_003:0630a03": "誦大刀置於左邊。於其八方所各置丈夫。初",
    "T18n0893a_003:0630a04": "於東方。其人作帝釋裝束。手執跋折囉。形色",
    "T18n0893a_003:0630a05": "一如帝釋。於南方其人作焰摩裝束。手執但",
    "T18n0893a_003:0630a06": "拏棒。於西方其人作龍王裝束。手執羂索。於",
    "T18n0893a_003:0630a07": "北方其人作毘沙門裝束。手執迦陀棒。於東",
    "T18n0893a_003:0630a08": "北方。其人作伊舍那裝束。手執三鈷叉。於東",
    "T18n0893a_003:0630a09": "南方。其人作火神裝束。狀如仙人。手執軍持",
    "T18n0893a_003:0630a10": "及數珠。於西南方。其人作羅剎王裝束。手執",
    "T18n0893a_003:0630a11": "橫刀。於西北方。其人作風神裝束。手執幢旗。",
    "T18n0893a_003:0630a12": "帝釋白色。焰摩黑色。龍王紅色。毘沙門金色。",
    "T18n0893a_003:0630a13": "伊舍那白色帶黃。火神火色。羅剎王淺黑雲",
    "T18n0893a_003:0630a14": "色。風神青色。其所著衣皆亦如是。其人皆須",
    "T18n0893a_003:0630a15": "受戒。極令清淨。有大膽勇。善作護身之法。形",
    "T18n0893a_003:0630a16": "色端正。盛年肥壯。所執器仗皆須持誦。於頸",
    "T18n0893a_003:0630a17": "兩肩交絡花鬘。備白芥子。善如難相。若有",
    "T18n0893a_003:0630a18": "難至。即散白芥子而用打之。或擲花鬘。或若",
    "T18n0893a_003:0630a19": "其難眾多現大怖畏。當以所執器仗而遙擬",
    "T18n0893a_003:0630a20": "之。彼若相逼。以器仗擊散白芥子。及擲花鬘。",
    "T18n0893a_003:0630a21": "以器仗擬。及擊時不得移動本處。若移本處。",
    "T18n0893a_003:0630a22": "當得便。是故應須不動本處。於本藏中。所有",
    "T18n0893a_003:0630a23": "護身之印難摧伏者。持誦供養置己身邊。若",
    "T18n0893a_003:0630a24": "有極大猛害難來。應自用彼諸印以擲打之。",
    "T18n0893a_003:0630a25": "或比來持誦有功真言。誦白芥子散擊難者。",
    "T18n0893a_003:0630a26": "必若不止。即應出外。以好飲食加以豐多。如",
    "T18n0893a_003:0630a27": "法祭祀彼諸難眾。一切護法總有九種。謂辟",
    "T18n0893a_003:0630a28": "除諸難結地界。結虛空界。結曼荼羅界。結方",
    "T18n0893a_003:0630a29": "所。結金剛牆。結金剛鉤欄。護物。護身。以除",
    "T18n0893a_003:0630b01": "諸難。作成就時。如斯等法皆須憶念。或若",
    "T18n0893a_003:0630b02": "不辦前護方人。應當置其當方器仗。此亦不",
    "T18n0893a_003:0630b03": "辦。於諸方所置那邏遮器仗。或張弓擩箭置",
    "T18n0893a_003:0630b04": "諸方所。或與助成就人。明解藏法。有智方便。",
    "T18n0893a_003:0630b05": "持誦有功。戒行清潔。立在門中。助辦諸事。辟",
    "T18n0893a_003:0630b06": "除諸難。乃至內院外院。彼皆應助。所有一切",
    "T18n0893a_003:0630b07": "諸事。至於暮間皆須辦足。日纔沒已。即起首",
    "T18n0893a_003:0630b08": "成就。中間困時。出曼荼羅外。含水漱口。以軍",
    "T18n0893a_003:0630b09": "荼利真言用持誦水而飲三掬。或以本尊心",
    "T18n0893a_003:0630b10": "真言。持誦少許蘇而用飲之。所有疲極當得",
    "T18n0893a_003:0630b11": "除愈。復以蜜和蓽茇用佛部母明持誦。以塗",
    "T18n0893a_003:0630b12": "其眼。惽沈難起。即便除愈。先以誠心面向東",
    "T18n0893a_003:0630b13": "立。觀察諸尊。歸命啟請。於三種吉祥瑞應。於",
    "T18n0893a_003:0630b14": "中隨得好相。以歡喜心而作成就。隨見先瑞",
    "T18n0893a_003:0630b15": "成就亦爾。是故行者應觀先瑞。先當須臾觀",
    "T18n0893a_003:0630b16": "察蘇悉地羯囉明王。次則右遶辦諸事瓶。入",
    "T18n0893a_003:0630b17": "曼荼羅時。隨所逢瓶。皆右遶過。到已頂禮諸",
    "T18n0893a_003:0630b18": "尊。及以遍觀。各各以本真言而奉閼伽。或以",
    "T18n0893a_003:0630b19": "部心真言奉獻。所請諸真言主。當以明王真",
    "T18n0893a_003:0630b20": "言請召。所請明王。當以明妃請召。請已各示",
    "T18n0893a_003:0630b21": "本印。及誦本真言明等。或但都示一印誦其",
    "T18n0893a_003:0630b22": "真言及明。若如是作。速得悉地。其成就物。有",
    "T18n0893a_003:0630b23": "置閼伽器中。或置瓶上。或掬合手內。或但心",
    "T18n0893a_003:0630b24": "念。或置嚩囉(二合)弭迦器。或置葉上。迫置於",
    "T18n0893a_003:0630b25": "內本尊之前。所成諸器。皆以牛黃塗之。次用",
    "T18n0893a_003:0630b26": "白芥子作護。次持誦摩辢底花。供養其物。牛",
    "T18n0893a_003:0630b27": "黃塗故。便成禁住。用其芥子便成作護。以花",
    "T18n0893a_003:0630b28": "供養。便成光顯。此三種法。次第應作不得廢",
    "T18n0893a_003:0630b29": "闕。於本尊前置成就物。於中不得餘物間隔。",
    "T18n0893a_003:0630c01": "成就之物。用兩種法為作護。一謂手印。二白",
    "T18n0893a_003:0630c02": "芥子。令成就物速有驗故。數獻閼伽。花香",
    "T18n0893a_003:0630c03": "等具及酪。數應供養。其助成就之人。護其物",
    "T18n0893a_003:0630c04": "故。常在其處。如是安置供養物已。然後以手",
    "T18n0893a_003:0630c05": "按之。或以眼觀。以其不散心。徐徐持誦。中間",
    "T18n0893a_003:0630c06": "數數光顯其物。如是相續。竟夜持誦。勿令間",
    "T18n0893a_003:0630c07": "斷。其夜三時。以閼伽等次第供養。若須出外",
    "T18n0893a_003:0630c08": "漱口。令助人替坐物前。續次念誦。其持誦人",
    "T18n0893a_003:0630c09": "有所廢念。其所助人皆須補闕。持誦之時。若",
    "T18n0893a_003:0630c10": "大難至。助成之人應拒其難。如不能禁。行者",
    "T18n0893a_003:0630c11": "應自散白芥子。以辟其難。助成之人持誦其",
    "T18n0893a_003:0630c12": "物。於時東方有是難現。謂大雨電。應知帝釋",
    "T18n0893a_003:0630c13": "之難。於東南方有是難現。謂火色大人。或如",
    "T18n0893a_003:0630c14": "晝日。應知即是火天之難。於其南方有是難",
    "T18n0893a_003:0630c15": "現。謂死尸形甚可怖畏。高聲叫喚。手執大刀。",
    "T18n0893a_003:0630c16": "皆悉劓鼻。手執髑髏。盛人血領。頭上火燃。應",
    "T18n0893a_003:0630c17": "知即是焰摩之難。於西南方有是難現。謂雨",
    "T18n0893a_003:0630c18": "其屎。屎穢曼荼羅。及種種形甚可怖畏。應",
    "T18n0893a_003:0630c19": "知即是泥利羝難。於其西方有是難現。謂雨",
    "T18n0893a_003:0630c20": "雷電霹靂雹等。應知即是龍王之難。於西北",
    "T18n0893a_003:0630c21": "方有是難現。謂有大黑風起。應知即是風神",
    "T18n0893a_003:0630c22": "之難。於其北方有是難現。謂大藥叉及女藥",
    "T18n0893a_003:0630c23": "叉惱亂行者。應知即是多聞天王難。於東北",
    "T18n0893a_003:0630c24": "方有是難現。為象頭猪頭狗頭異形各持大",
    "T18n0893a_003:0630c25": "山。應知即是伊舍那難。於其上方有諸天現",
    "T18n0893a_003:0630c26": "具大威德。應知即是上方天難。下方之難。地",
    "T18n0893a_003:0630c27": "動及裂。應知即是阿脩羅難。作上成就。方現",
    "T18n0893a_003:0630c28": "斯難。如是等難於中夜現。凡上成就難相還",
    "T18n0893a_003:0630c29": "大。中及下成准此應知。於夜三時。是其上中",
    "T18n0893a_003:0631a01": "下相。與時應即是成就。時不相應即非成就。",
    "T18n0893a_003:0631a02": "其三種相。謂煖氣煙光。如是三相應次第現。",
    "T18n0893a_003:0631a03": "若上成就即具三相。若中成就具前二相。若",
    "T18n0893a_003:0631a04": "下成就唯現初相。或若持誦虔誠。於初夜時。",
    "T18n0893a_003:0631a05": "三相次第現者。即以部母明。禁住其光。或以",
    "T18n0893a_003:0631a06": "明王心。禁住其相。及以持誦牛黃塗灑。或以",
    "T18n0893a_003:0631a07": "手按。或酥灑。或以散花。或白芥子。或但灑水",
    "T18n0893a_003:0631a08": "禁住其相。便即受用亦果其願。或若初夜。即",
    "T18n0893a_003:0631a09": "成便作禁住念誦。至其本時。方可受用。其中",
    "T18n0893a_003:0631a10": "成就准此應知。於其初夜。下悉地成。於其中",
    "T18n0893a_003:0631a11": "夜。獲中成就。明相動時獲上成就。其中成就",
    "T18n0893a_003:0631a12": "中夜成就者。如法禁已。縱至明曉。受用亦得。",
    "T18n0893a_003:0631a13": "其下成就准此應知。各於本時其成者。若不",
    "T18n0893a_003:0631a14": "受用亦不為吉。其物縱成不即用。又不禁住。",
    "T18n0893a_003:0631a15": "至其平曉亦不受用。其物猶若萎花。亦如穢",
    "T18n0893a_003:0631a16": "食。無所堪用。以念誦故。請啟真言入其物中。",
    "T18n0893a_003:0631a17": "時既過已。其驗亦失。又成就物雖初相現。然",
    "T18n0893a_003:0631a18": "不成就。當時若禁其相。已後還作光顯等法。",
    "T18n0893a_003:0631a19": "及諸節日。供養灌頂。便作成就。經於三年。若",
    "T18n0893a_003:0631a20": "不成者。當知此物不可得成。上成就法限至",
    "T18n0893a_003:0631a21": "三年。若中成就至第六月。若下成就不限其",
    "T18n0893a_003:0631a22": "時。禎成就法亦復如是。",
    "T18n0893a_003:0631a23": "蘇悉地羯囉經被偷成物却徵法品第三十七",
    "T18n0893a_003:0631a24": "我今當說被偷之物却徵之法。其物成已。或",
    "T18n0893a_003:0631a25": "作成就之時。其物被偷。偷物之時。或見其形。",
    "T18n0893a_003:0631a26": "或但失物。不見偷者。於時不擇日宿。亦不斷",
    "T18n0893a_003:0631a27": "食。發起瞋怒。現前速應作此曼荼羅法。用燒",
    "T18n0893a_003:0631a28": "尸灰三角而作。唯開西門。於外門前置其本",
    "T18n0893a_003:0631a29": "尊。內院東角置蘇悉地羯囉明王。右置金剛",
    "T18n0893a_003:0631b01": "忿。左置大怒。右置金剛拳。左置金剛鉤。右置",
    "T18n0893a_003:0631b02": "金剛計利吉羅。左置毘摩。右置熱吒。左置",
    "T18n0893a_003:0631b03": "賓[(薩-文+(立-一))/木]羅。右置阿設寧。左置商羯羅。右置微若",
    "T18n0893a_003:0631b04": "耶。門右置迦(引)利。門左置難地目佉。左置金",
    "T18n0893a_003:0631b05": "剛軍。右置蘇摩呼。及置諸餘大忿怒等。為成",
    "T18n0893a_003:0631b06": "就故。次第安置如法啟請。以赤色花及赤食",
    "T18n0893a_003:0631b07": "等。次第供養。如前所說阿毘遮嚕迦法。於此",
    "T18n0893a_003:0631b08": "應作。門外所置本尊。應以美妙花等。如法供",
    "T18n0893a_003:0631b09": "養。於其外院。置八方神。及置本部諸餘使者",
    "T18n0893a_003:0631b10": "等尊。亦須如是供養。於其中央作護摩法。其",
    "T18n0893a_003:0631b11": "爐三角一一如前。以七枚纖却地羅。以己身",
    "T18n0893a_003:0631b12": "血塗而用護摩。或用苦練木。或用燒尸殘柴。",
    "T18n0893a_003:0631b13": "而用護摩。火著已後。以燒尸灰和己身血。而",
    "T18n0893a_003:0631b14": "用護摩。及以毒藥。己身之血。芥子油。及赤芥",
    "T18n0893a_003:0631b15": "子。四種相和而用護摩。復取四種物。作偷物",
    "T18n0893a_003:0631b16": "者形。而坐其上。以左手片片割折而取護摩。",
    "T18n0893a_003:0631b17": "若其能伏瞋者。及門法者。應作此法。其偷物",
    "T18n0893a_003:0631b18": "者。慞惶恐怖。齎持親付行者。便應施彼無畏。",
    "T18n0893a_003:0631b19": "於時與彼作扇底迦法。若不作者。彼便命終。",
    "T18n0893a_003:0631b20": "或所將物。更復加添。密置尊前。",
    "T18n0893a_003:0631b21": "又成就物盜將日久。若欲追取。即應作此通",
    "T18n0893a_003:0631b22": "三部。成辦諸事曼荼羅。四方而作。中央安",
    "T18n0893a_003:0631b23": "置蘇悉地羯囉明王印。內院南面置金剛忿",
    "T18n0893a_003:0631b24": "怒。大忿。忙莽雞。金剛鉤食。金剛拳。金剛火。",
    "T18n0893a_003:0631b25": "金剛母特伽羅。金剛怖畏。金剛商羯囉。鎖計",
    "T18n0893a_003:0631b26": "利吉羅。慧金剛無能勝。及置諸大忿怒。及諸",
    "T18n0893a_003:0631b27": "使者。諸大威德真言主等。於其南面。次第安",
    "T18n0893a_003:0631b28": "置。內院北面。置能滿諸願。觀自在。馬頭明",
    "T18n0893a_003:0631b29": "王。多面多手。能現多形。耶輸末底。大吉祥。",
    "T18n0893a_003:0631c01": "落乞澁(二合)弭。濕吠多。半拏囉嚩悉寧(去)多囉。",
    "T18n0893a_003:0631c02": "戰捺囉。末囉。所有真言及明諸使者等。各各",
    "T18n0893a_003:0631c03": "次第如法安置。內院東面。置金輪佛頂等諸",
    "T18n0893a_003:0631c04": "餘佛頂。佛毫佛眼。佛鑠底。佛牙佛慈。及無能",
    "T18n0893a_003:0631c05": "勝等自餘明主。及能辦事諸真言等諸餘真",
    "T18n0893a_003:0631c06": "言。及諸使者。於其東面。各各次第如法安置。",
    "T18n0893a_003:0631c07": "近門兩邊。及門外者。亦復如前依法安置。於",
    "T18n0893a_003:0631c08": "其外院。八方神。西門南邊置梵天王及與眷",
    "T18n0893a_003:0631c09": "屬。西門北邊。置摩醯首羅。及妃言那鉢底等",
    "T18n0893a_003:0631c10": "諸眷屬俱。及七忙怛囉母。及八龍王并諸眷",
    "T18n0893a_003:0631c11": "屬。阿脩羅王與諸眷屬。歸依佛者。大威德神",
    "T18n0893a_003:0631c12": "於其外院。各各如法次第安置。至誠啟請次",
    "T18n0893a_003:0631c13": "第供養。於外西面。置護摩爐以蠟作其盜物",
    "T18n0893a_003:0631c14": "者形。置簸箕中。依阿毘遮嚕法。啟請祭祀。供",
    "T18n0893a_003:0631c15": "養護摩。次以刀割其形而作護摩。或依本部",
    "T18n0893a_003:0631c16": "所說阿毘遮嚕法。依彼而作。或本尊自盜及",
    "T18n0893a_003:0631c17": "不與成。亦如是作。從黑月五日至十四日來。",
    "T18n0893a_003:0631c18": "中間作法說為勝達。其形復以杖鞭。及以火",
    "T18n0893a_003:0631c19": "炙。種種猛法打棒以末但那剌。依金剛橛法。",
    "T18n0893a_003:0631c20": "用刺身分。以黑芥子油和鹽。遍塗其身。隨",
    "T18n0893a_003:0631c21": "意苦楚而致害之。復以蓋尸之衣。而覆其形。",
    "T18n0893a_003:0631c22": "以赤線纏。獻赤色花。持誦自眼。努目視之。於",
    "T18n0893a_003:0631c23": "真言中。置訶責句。每日打之。若將物來。即當",
    "T18n0893a_003:0631c24": "休止。中夜應作是猛利法。用俱徵那木。塗黑",
    "T18n0893a_003:0631c25": "芥油。而作護摩。又以毒藥。及己身血。芥油鹽",
    "T18n0893a_003:0631c26": "及黑芥子。惣與相和。稱盜物者名而作護摩。",
    "T18n0893a_003:0631c27": "經八百遍。或但用己身血和鹽。而和護摩。如",
    "T18n0893a_003:0631c28": "是苦治。若不還物。即應更作至死猛法。於",
    "T18n0893a_003:0631c29": "阿毘遮嚕法中所說殺法。遍作其法。於真言",
    "T18n0893a_003:0632a01": "置其殺句。若將物來。即止其法。從乞歡喜。彼",
    "T18n0893a_003:0632a02": "若已用其物將餘物替。亦止其事。或已用其",
    "T18n0893a_003:0632a03": "物。復無物替。但來悔謝。亦止其事。施彼歡",
    "T18n0893a_003:0632a04": "喜。彼或損失。及分與他。隨殘所有持來還者。",
    "T18n0893a_003:0632a05": "亦止其事。施彼歡喜。應當以金剛徵那囉真",
    "T18n0893a_003:0632a06": "言而作護摩。或用大怒。或用不淨忿怒而作",
    "T18n0893a_003:0632a07": "護摩。或於當部所說。却追失物真言而作護",
    "T18n0893a_003:0632a08": "摩。然此三種真言。通三部用。真言曰。",
    "T18n0893a_003:0632a09": "囊(上)謨囉怛囊(上二合)怛囉(二合)夜也囊(上)莽室戰",
    "T18n0893a_003:0632a10": "拏嚩日囉(二合)簸儜(上)曳莽賀藥乞沙(二合)細那",
    "T18n0893a_003:0632a11": "囊鉢多(上)曳唵賀羅賀羅嚩日囉(二合)莽他莽",
    "T18n0893a_003:0632a12": "他(上)嚩日囉(二合)度囊度囊(上)嚩日囉(二合)賀曩",
    "T18n0893a_003:0632a13": "賀曩嚩日囉(二合)鉢者鉢者嚩日囉(二合)捺羅捺",
    "T18n0893a_003:0632a14": "羅嚩日囉(二合)那囉野那囉也嚩日囉(二合)那囉",
    "T18n0893a_003:0632a15": "野尾那囉也嚩日囉(二合)瞋(去)那瞋(去)那嚩日囉",
    "T18n0893a_003:0632a16": "(二合)頻(去)那頻(去)那嚩日囉(二合)[合*牛]泮吒(二合)",
    "T18n0893a_003:0632a17": "得其物已。或得替已。即護其物。兼及護身。當",
    "T18n0893a_003:0632a18": "於節日。次第而作光顯等法。其中成就物及",
    "T18n0893a_003:0632a19": "下成就。一分應奉世尊。一分應奉於阿闍梨。",
    "T18n0893a_003:0632a20": "出曼荼羅外。取其一分奉先成就者。一分當",
    "T18n0893a_003:0632a21": "與同伴等人。取第五分而自受用。或作兩分。",
    "T18n0893a_003:0632a22": "一分自用。一分奉四處。諸有未物法皆如是。",
    "T18n0893a_003:0632a23": "先以閼伽奉獻尊等。後取本分。其先成就者",
    "T18n0893a_003:0632a24": "分。以閼伽供養。陪其價直。自取受用。其價直",
    "T18n0893a_003:0632a25": "者。供養是也。其阿闍梨若不在時。其分還",
    "T18n0893a_003:0632a26": "酬價直。而自受用。其愧直者心生慚愧。即是",
    "T18n0893a_003:0632a27": "價直之曼荼羅外。奉先成就者時。應作是言。",
    "T18n0893a_003:0632a28": "諸先成者。受取本分。手執閼伽。第二第三。應",
    "T18n0893a_003:0632a29": "如是唱。若無取者。即當持與同伴之人。勿懷",
    "T18n0893a_003:0632b01": "疑慮。彼等以虔誠心故。以供養故。堅持戒故。",
    "T18n0893a_003:0632b02": "侍行人故。即是先成之人。是故其分彼等應",
    "T18n0893a_003:0632b03": "受三唱之。時彼同伴者應如是報。我等即是",
    "T18n0893a_003:0632b04": "先成就者。行人自分其物與同伴等。其物若",
    "T18n0893a_003:0632b05": "少不可分者。即安善那。及牛黃等不可分也。",
    "T18n0893a_003:0632b06": "應當以心作其分量。而自受用。有如是物唯",
    "T18n0893a_003:0632b07": "一人用不可分者。輪刀等是。隨於本法所說",
    "T18n0893a_003:0632b08": "成就。應如是作。其幀像等亦不可分。於本法",
    "T18n0893a_003:0632b09": "中。成就之物其量縱少。任加本量。而作成就。",
    "T18n0893a_003:0632b10": "與伴同等。或依先成之人物量。而作成就。縱",
    "T18n0893a_003:0632b11": "減其半。亦得成就。或於本法所說分量。皆",
    "T18n0893a_003:0632b12": "須依行。行人分物與同伴時。應處分言。汝等",
    "T18n0893a_003:0632b13": "隨我種種驅使。彼然諾已。後當與之。或若一",
    "T18n0893a_003:0632b14": "身成就。利益餘人。依此藏教或餘法中。並皆",
    "T18n0893a_003:0632b15": "通許。分與同伴等時。隨其功勞。節限分物。不",
    "T18n0893a_003:0632b16": "應偏儻。物成就已。先應供養本尊。深生慚愧。",
    "T18n0893a_003:0632b17": "慇懃再請。然後可分。一切諸部法皆如是。中",
    "T18n0893a_003:0632b18": "下成就准此應知。深生慚愧。恭敬供養。及施",
    "T18n0893a_003:0632b19": "財物。所得進止。依其處分。以如是事。酬還物",
    "T18n0893a_003:0632b20": "價。物成就已。先獻閼伽。如法分與。誦本真",
    "T18n0893a_003:0632b21": "言。及作手印。以心觀念本尊。及誦明王妃真",
    "T18n0893a_003:0632b22": "言。乃至觀念。然後受用其物。隨意昇空。至眾",
    "T18n0893a_003:0632b23": "仙所。彼無能壞及以輕蔑。縱有怨敵。亦無能",
    "T18n0893a_003:0632b24": "損。彼成就者。常念本尊。不應廢忘。其成就",
    "T18n0893a_003:0632b25": "物。常須心念。或以眼視。為持誦明王真言故。",
    "T18n0893a_003:0632b26": "諸仙恭敬。持妃明故。無諸怖畏。作三摩耶印。",
    "T18n0893a_003:0632b27": "及作部印。及眼視物。皆不應廢。與仙相見。應",
    "T18n0893a_003:0632b28": "先起敬。而問訊言。善來安樂復從何至。彼若",
    "T18n0893a_003:0632b29": "所問。善言而答。遊行空時。不應於神廟上過。",
    "T18n0893a_003:0632c01": "及獨一樹。并四衢道。諸仙居處。及以城郭祭",
    "T18n0893a_003:0632c02": "祀之壇。婆羅門集會處。假使邪法仙眾所居",
    "T18n0893a_003:0632c03": "之處。不應過。增上慢故。經彼等過。必當墮",
    "T18n0893a_003:0632c04": "落。為放逸故而墮落者。即應持誦明王真言。",
    "T18n0893a_003:0632c05": "及以思惟。若已墮落。及欲墮時。便得本位虛",
    "T18n0893a_003:0632c06": "空。雖無形色。天眼見道。譬如成者起心即至。",
    "T18n0893a_003:0632c07": "如亦在定不動而至。是故遊彼先成就路。以",
    "T18n0893a_003:0632c08": "福力故。自然衣服隨意宮殿。用花林園觀種",
    "T18n0893a_003:0632c09": "種諸鳥。天女遊獻歌舞妓樂。種種欲樂。熾然",
    "T18n0893a_003:0632c10": "光明。如意劫樹能滿諸願。為居止故。寶石為",
    "T18n0893a_003:0632c11": "座。下流渠水。耎草布地。種種瓔珞及嚴身具",
    "T18n0893a_003:0632c12": "并娛樂。諸吉祥樹有甘露果。乃至隨所意樂",
    "T18n0893a_003:0632c13": "憶念之處。皆現其前。縱如是已。常須護身。不",
    "T18n0893a_003:0632c14": "應廢忘。應住清淨園林及諸山頂。并海洲島",
    "T18n0893a_003:0632c15": "江河灘渚。以遊戲故。應住其處。於彼便有如",
    "T18n0893a_003:0632c16": "前勝境。或與先成仙眾共住。",
    "T18n0893a_003:0632c17": "又如前所說具足而作悉地之法。其物不成",
    "T18n0893a_003:0632c18": "者。如法禁住。護持藏棄。如前更作先念誦法。",
    "T18n0893a_003:0632c19": "乃至還作成就之法。如是作已。若不成者。重",
    "T18n0893a_003:0632c20": "加精進。又更念誦。作成就法。如是經滿七遍。",
    "T18n0893a_003:0632c21": "猶不成者。當作此法。決定成就。所謂乞食精",
    "T18n0893a_003:0632c22": "勤念誦。發大恭敬。巡八聖迹。禮拜行道。或復",
    "T18n0893a_003:0632c23": "轉讀大般若經。經七遍或一百。或持勝物奉",
    "T18n0893a_003:0632c24": "施僧伽。或於入海河邊。或於海島。應作一",
    "T18n0893a_003:0632c25": "肘窣覩波數滿一百。於一一窣覩波前。如法",
    "T18n0893a_003:0632c26": "念誦。滿一千遍。最後第一百塔若放光者。當",
    "T18n0893a_003:0632c27": "知作法決定成就。後作一千窣覩波。於一一",
    "T18n0893a_003:0632c28": "前念誦千遍。假使無間罪。其數滿已。不須作",
    "T18n0893a_003:0632c29": "法自然成就。又一切真言念誦一俱胝。決定",
    "T18n0893a_003:0633a01": "成就。若作時念誦者。經十二年。縱有重罪。亦",
    "T18n0893a_003:0633a02": "皆成就。假使法不具足。皆得成就。又念遍數。",
    "T18n0893a_003:0633a03": "及時滿已。即當應作增益護摩。或復作此成",
    "T18n0893a_003:0633a04": "辦諸事曼荼羅。於中而作四種護摩。或於山",
    "T18n0893a_003:0633a05": "頂。或於牛群先所住處。或恒河渚。平治其",
    "T18n0893a_003:0633a06": "地。作曼荼羅量百八肘。置一百八瓶。於其四",
    "T18n0893a_003:0633a07": "門。立柱為門。各於門前。建立寶臺。種種裝",
    "T18n0893a_003:0633a08": "嚴。以名花枝條作鬘。繫其門柱。及角幢上。遍",
    "T18n0893a_003:0633a09": "遶其處以酥燃燈。滿一百八。布曼荼羅。及一",
    "T18n0893a_003:0633a10": "百八香爐燒諸名香。亦置其處。內院一面其",
    "T18n0893a_003:0633a11": "量七肘。外院一面三肘餘是中央。所有啟請",
    "T18n0893a_003:0633a12": "及供養等。皆悉如前准護摩法。次當別說。於",
    "T18n0893a_003:0633a13": "中以本真言。置羯攞舍瓶。其瓶四面。作護摩",
    "T18n0893a_003:0633a14": "法。於其內院東面。遍置佛部諸尊。其北面。遍",
    "T18n0893a_003:0633a15": "置蓮花部中諸尊。於其南面。遍置金剛部中",
    "T18n0893a_003:0633a16": "諸尊。於西面。置嚕達囉神。及多聞天王。各并",
    "T18n0893a_003:0633a17": "眷屬。如前所說。使者等尊。內院若不容受。當",
    "T18n0893a_003:0633a18": "置外院。其護方神與諸眷屬。各置本位方。其",
    "T18n0893a_003:0633a19": "三部主及嚕達羅多聞天王。先置本處。次復",
    "T18n0893a_003:0633a20": "各置明王明妃辦事真言主等。并諸使者。次",
    "T18n0893a_003:0633a21": "第安置。於外門前。置軍荼利尊。及置無能勝",
    "T18n0893a_003:0633a22": "尊。如是依法作曼荼羅成已。用本部心而作",
    "T18n0893a_003:0633a23": "啟請。次第供養。即於四方而作念誦。然後其",
    "T18n0893a_003:0633a24": "瓶四面所置之爐。各依彼部中。作護摩法。是",
    "T18n0893a_003:0633a25": "名增益諸尊護摩。其供養食。用烏那羅獻。作",
    "T18n0893a_003:0633a26": "此已。一切諸尊便成增益。如是念誦作護摩",
    "T18n0893a_003:0633a27": "已。更以部母真言而護摩酥。次以本尊真言。",
    "T18n0893a_003:0633a28": "乳粥酥和而作護摩。更以部母真言。胡麻和",
    "T18n0893a_003:0633a29": "三甜而作護摩。又以部母真言。用酥護摩。作",
    "T18n0893a_003:0633b01": "此法已。一切尊即便充足。及成增益圓滿具",
    "T18n0893a_003:0633b02": "足。悉皆歡喜。速與成就。若作此曼荼羅。乃至",
    "T18n0893a_003:0633b03": "七度。決定成就。如前念誦。及巡塔乃至七遍。",
    "T18n0893a_003:0633b04": "作此曼荼羅。若不成者。即以阿毘遮嚕迦法。",
    "T18n0893a_003:0633b05": "苦治本尊。以蠟作其形像。取其真言而念誦",
    "T18n0893a_003:0633b06": "之。先誦部母及明王真言。中間置本尊真言。",
    "T18n0893a_003:0633b07": "以阿毘遮嚕迦法護摩。用芥子油塗其形像。",
    "T18n0893a_003:0633b08": "便著壯熱。若伏他者。遍身皆痛。以瞋鞭打。及",
    "T18n0893a_003:0633b09": "以花打。用前二真言。以其瞋心而作供養。譬",
    "T18n0893a_003:0633b10": "如治罰鬼魅。治罰本尊法亦如是。如斯之法。",
    "T18n0893a_003:0633b11": "依教而作。不得自專。輒其尊即來現前。與其",
    "T18n0893a_003:0633b12": "成就。滿本願已。止其前事。作扇底迦法。或以",
    "T18n0893a_003:0633b13": "毒藥己身血。胡麻油鹽赤芥子。總相和。竟夜",
    "T18n0893a_003:0633b14": "護摩。本尊於時慞惶唱言。止止莫莫與成就。",
    "T18n0893a_003:0633b15": "如是作法經三日已。亦復不來與成就者。又",
    "T18n0893a_003:0633b16": "加勇猛。以無畏心。便割己肉護摩三遍。本尊",
    "T18n0893a_003:0633b17": "即來乞彼歡喜。心所求願即與成就。若有闕",
    "T18n0893a_003:0633b18": "過。一一而說。假使犯五無間。經於九夜。割肉",
    "T18n0893a_003:0633b19": "護摩。決定而來與其成就。此是與真言。鬪爭",
    "T18n0893a_003:0633b20": "之法。以無畏心。如法護身。方可而作。必不空",
    "T18n0893a_003:0633b21": "過。得成就已。即應當速作扇底迦法。若說愆",
    "T18n0893a_003:0633b22": "過。即須補闕。於諸成就事中。此曼荼羅為最。",
    "T18n0893a_003:0633b23": "於中作三種事。得三種果。於中應作一切諸",
    "T18n0893a_003:0633b24": "事。及以護摩。治罰本尊如治鬼魅。每時供養",
    "T18n0893a_003:0633b25": "皆用新物。護摩之物亦復如是。此法不應放",
    "T18n0893a_003:0633b26": "逸。澡浴清淨。如法護身。不應輕慢。明解藏",
    "T18n0893a_003:0633b27": "教。方以此法治罰本尊。若違此者。即使自損。",
    "T18n0893a_003:0633b28": "蘇悉地羯囉經卷下",
    "T18n0893a_003:0633b29": "右經國本同宋。丹本獨異。撿無所據。不敢",
    "T18n0893a_003:0633c01": "去取。而雙存之。以待賢哲。此則丹本也。"
}