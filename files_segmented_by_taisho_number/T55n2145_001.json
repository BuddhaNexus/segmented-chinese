{
    "T55n2145_001:0001a03": "出三藏記集卷第一",
    "T55n2145_001:0001a05": "釋僧祐撰",
    "T55n2145_001:0001a06": "出三藏記集序",
    "T55n2145_001:0001a07": "夫真諦玄凝法性虛寂。而開物導俗非言莫",
    "T55n2145_001:0001a08": "津。是以不二默詶。會於義空之門。一音振",
    "T55n2145_001:0001a09": "辯。應乎群有之境。自我師能仁之出世也。鹿",
    "T55n2145_001:0001a10": "苑唱其初言。金河究其後說。契經以誘小學。",
    "T55n2145_001:0001a11": "方典以勸大心。妙輪區別十二惟部法聚總",
    "T55n2145_001:0001a12": "要八萬其門。至善逝晦跡。而應真結藏。始則",
    "T55n2145_001:0001a13": "四鋡集經。中則五部分戒。大寶斯在含識資",
    "T55n2145_001:0001a14": "焉。然道由人弘。法待緣顯。有道無人。雖文存",
    "T55n2145_001:0001a15": "而莫悟。有法無緣。雖並世而弗聞。聞法資乎",
    "T55n2145_001:0001a16": "時來。悟道藉於機至。機至然後理感。時來然",
    "T55n2145_001:0001a17": "後化通矣。昔周代覺興而靈津致隔。漢世像",
    "T55n2145_001:0001a18": "教而妙典方流。法待緣顯信有徵矣。至漢末",
    "T55n2145_001:0001a19": "安高宣譯轉明。魏初康會注述漸暢。道由人",
    "T55n2145_001:0001a20": "弘於茲驗矣。自晉氏中興三藏彌廣。外域勝",
    "T55n2145_001:0001a21": "賓稠疊以總。至中原慧士煒曄而秀生。提",
    "T55n2145_001:0001a22": "什舉其宏綱。安遠振其奧領。渭濱務逍遙之",
    "T55n2145_001:0001a23": "集。廬岳結般若之臺。像法得人於斯為盛。原",
    "T55n2145_001:0001a24": "夫經出西域。運流東方。提挈萬里翻傳胡",
    "T55n2145_001:0001a25": "漢。國音各殊。故文有同異。前後重來。故題有",
    "T55n2145_001:0001a26": "新舊。而後之學者鮮克研覈。遂乃書寫繼踵",
    "T55n2145_001:0001a27": "而不知經出之歲。誦說比肩而莫測傳法之",
    "T55n2145_001:0001a28": "人。授之受道亦已闕矣。夫一時聖集。猶五事",
    "T55n2145_001:0001a29": "證經。況千載交譯。寧可昧其人世哉。昔安法",
    "T55n2145_001:0001b01": "師以鴻才淵鑒。爰撰經錄。訂正聞見炳然區",
    "T55n2145_001:0001b02": "分。自茲以來妙典間出。皆是大乘寶海時競",
    "T55n2145_001:0001b03": "講習。而年代人名。莫有銓貫。歲月逾邁。本源",
    "T55n2145_001:0001b04": "將沒。後生疑惑奚所取明。祐以庸淺豫憑法",
    "T55n2145_001:0001b05": "門。翹仰玄風。誓弘大化。每至昏曉諷持秋夏",
    "T55n2145_001:0001b06": "講說。未甞不心馳菴園影躍靈鷲。於是牽課",
    "T55n2145_001:0001b07": "羸志沿波討源。綴其所聞。名曰出三藏記",
    "T55n2145_001:0001b08": "集。一撰緣記。二銓名錄。三總經序。四述列",
    "T55n2145_001:0001b09": "傳。緣記撰則原始之本克昭。名錄銓則年代",
    "T55n2145_001:0001b10": "之目不墜。經序總則勝集之時足徵。列傳述",
    "T55n2145_001:0001b11": "則伊人之風可見。並鑽析內經研鏡外籍。參",
    "T55n2145_001:0001b12": "以前識。驗以舊聞。若人代有據則表為司南。",
    "T55n2145_001:0001b13": "聲傳未詳則文歸蓋闕。秉牘凝翰志存信史。",
    "T55n2145_001:0001b14": "三復九思事取實錄。有證者既標。則無源者",
    "T55n2145_001:0001b15": "自顯。庶行潦無雜於醇乳。燕石不亂於楚",
    "T55n2145_001:0001b16": "玉。但井識管窺多慚博練。如有未備請寄明",
    "T55n2145_001:0001b17": "哲。",
    "T55n2145_001:0001b18": "集三藏緣記第一",
    "T55n2145_001:0001b19": "十誦律五百羅漢出三藏記第二",
    "T55n2145_001:0001b20": "菩薩處胎經出八藏記第三",
    "T55n2145_001:0001b21": "胡漢譯經文字音義同異記第四",
    "T55n2145_001:0001b22": "前後出經異記第五",
    "T55n2145_001:0001b23": "集三藏緣記第一(出大智度論)",
    "T55n2145_001:0001b24": "佛於俱夷那竭國薩羅雙樹間般涅槃。臥床",
    "T55n2145_001:0001b25": "北首。天地震動。師子等百獸悉大哮吼。諸天",
    "T55n2145_001:0001b26": "人號咷。山林樹木皆悉摧裂。天女人女無量",
    "T55n2145_001:0001b27": "百千。喐咿交涕不能自勝。諸三學人僉然不",
    "T55n2145_001:0001b28": "樂。諸無學人但念諸法一切無常。唯阿難親",
    "T55n2145_001:0001b29": "愛未除未離欲故。心沒憂海不能自出。爾時",
    "T55n2145_001:0001c01": "阿泥盧豆語阿難。汝守佛法藏。不應如凡人",
    "T55n2145_001:0001c02": "自沒憂海。一切有為是無常相。又佛委付汝",
    "T55n2145_001:0001c03": "法。汝今愁悶失所受事。汝當問佛。佛涅槃後。",
    "T55n2145_001:0001c04": "我曹云何行道。誰當作師。惡口車匿云何共",
    "T55n2145_001:0001c05": "住。佛經初首作何等語。如是種種未來之事。",
    "T55n2145_001:0001c06": "汝當應問。阿難聞是事。悶心小醒得念道力。",
    "T55n2145_001:0001c07": "於佛臥床邊以此事問佛。佛告阿難。若我現",
    "T55n2145_001:0001c08": "在若我滅後。自依止法不餘依止。云何比丘",
    "T55n2145_001:0001c09": "自依止法不餘依止。內觀身常念一心智慧",
    "T55n2145_001:0001c10": "現前勤修精進。除世間貪憂。外身內外身",
    "T55n2145_001:0001c11": "亦如是觀。觀內受心法念處亦復如是。是名",
    "T55n2145_001:0001c12": "自依止法不依止餘。從今解脫戒經即是大",
    "T55n2145_001:0001c13": "師。如戒經所說。身業口業應如是行。車匿比",
    "T55n2145_001:0001c14": "丘如梵法治。若心軟伏者。應教那陀迦旃延",
    "T55n2145_001:0001c15": "經。即可得道。我三阿僧祇劫所集法寶藏。是",
    "T55n2145_001:0001c16": "初應作是說。如是我聞一時佛在某方某國",
    "T55n2145_001:0001c17": "土某處樹林。何以故。過去未來諸佛經初亦",
    "T55n2145_001:0001c18": "稱是語。現在諸佛臨涅槃時。亦教稱如是語。",
    "T55n2145_001:0001c19": "我今涅槃後。經初亦稱如是我聞之語。佛既",
    "T55n2145_001:0001c20": "滅度。諸大羅漢各各隨意。於諸山林流泉谿",
    "T55n2145_001:0001c21": "谷。處處捨身而般涅槃。或有飛騰虛空鴈行",
    "T55n2145_001:0001c22": "而去。現種種神變令眾人得信心清淨。而般",
    "T55n2145_001:0001c23": "涅槃。爾時六欲諸天乃至遍淨色界諸天見",
    "T55n2145_001:0001c24": "是事已各心念言。佛日既沒。禪定解脫弟子",
    "T55n2145_001:0001c25": "光明亦復滅度。是諸眾生種種煩惱婬怒癡",
    "T55n2145_001:0001c26": "病。是法藥師。今疾滅度。誰當治者。無量智慧",
    "T55n2145_001:0001c27": "大海之中所生弟子諸妙蓮花。今復乾枯。法",
    "T55n2145_001:0001c28": "樹摧折法雲散滅。大智象王既已逝矣。象子",
    "T55n2145_001:0001c29": "亦隨法。商人已去從誰求法寶。各共集會來",
    "T55n2145_001:0002a01": "詣大迦葉。作禮已說偈讚嘆。嘆已白言。大德",
    "T55n2145_001:0002a02": "仁者知不。法船欲破。法城欲頹。法海欲竭。法",
    "T55n2145_001:0002a03": "幢欲倒。法燈欲滅。行道漸少惡力轉盛。當以",
    "T55n2145_001:0002a04": "大慈建立佛法。",
    "T55n2145_001:0002a05": "爾時迦葉心大如海澄靜不動。良久而答。汝",
    "T55n2145_001:0002a06": "等所說實如所言。世間不久無智盲冥。於是",
    "T55n2145_001:0002a07": "大迦葉默然受請。諸天禮已。忽然不現各自",
    "T55n2145_001:0002a08": "還去。",
    "T55n2145_001:0002a09": "爾時迦葉思惟。云何使是三阿僧祇劫難得",
    "T55n2145_001:0002a10": "佛法久住於世。思惟已。我知是法可得久住。",
    "T55n2145_001:0002a11": "於世應當集修妬路阿毘曇毘尼作三法藏。",
    "T55n2145_001:0002a12": "如是佛法可得久住。未來世人可得受行。所",
    "T55n2145_001:0002a13": "以者何。佛世世勤苦慈愍眾生。學得是法為",
    "T55n2145_001:0002a14": "人演說。我曹亦應承用佛教宣揚開化。迦葉",
    "T55n2145_001:0002a15": "作是語已。住須彌山頂撾銅楗槌。說此偈",
    "T55n2145_001:0002a16": "言。",
    "T55n2145_001:0002a17": "　諸佛弟子　　若念於佛　　當報佛恩",
    "T55n2145_001:0002a18": "　莫入涅槃",
    "T55n2145_001:0002a19": "是楗槌音傳大迦葉教。遍至三千大千世界。",
    "T55n2145_001:0002a20": "皆悉聞知。諸有弟子得神力者。皆來集會大",
    "T55n2145_001:0002a21": "迦葉所。",
    "T55n2145_001:0002a22": "爾時迦葉告諸會者。佛法欲滅。佛從三阿僧",
    "T55n2145_001:0002a23": "祇劫種種苦行慈愍眾生學得是法。佛涅槃",
    "T55n2145_001:0002a24": "已。諸弟子中知法持法者及誦法者。皆亦隨",
    "T55n2145_001:0002a25": "般涅槃。法今欲滅。未來眾生甚可憐愍。失智",
    "T55n2145_001:0002a26": "慧眼愚癡盲冥。佛大慈悲愍傷眾生。我曹應",
    "T55n2145_001:0002a27": "當承順佛教。須待結集三藏竟已。隨意滅",
    "T55n2145_001:0002a28": "度。諸來眾會皆受教住。時大迦葉選取千人。",
    "T55n2145_001:0002a29": "除其阿難。皆阿羅漢。得六神通。具三明智。",
    "T55n2145_001:0002b01": "諸禪三昧自在出入逆順超越。誦讀三藏。知",
    "T55n2145_001:0002b02": "內外經書。諸外道家十八種大經亦善讀知。",
    "T55n2145_001:0002b03": "皆能論議降伏異學。昔頻婆娑羅王得道。八",
    "T55n2145_001:0002b04": "萬四千官屬亦各得道。是時王教勅宮中常",
    "T55n2145_001:0002b05": "飯食供養千人。阿闍貰王不斷是法。時大",
    "T55n2145_001:0002b06": "迦葉思惟言。若我等常乞食者。當有外道強",
    "T55n2145_001:0002b07": "來難問廢闕法事。今王舍城常設飯食供養",
    "T55n2145_001:0002b08": "千人。是中可住結集法藏。以是故選取千人",
    "T55n2145_001:0002b09": "不得多取。是時大迦葉與千人俱到王舍城",
    "T55n2145_001:0002b10": "耆闍崛山中。告阿闍貰王。給我等食日日送",
    "T55n2145_001:0002b11": "來。今我結集法藏。不得他行。是中夏安居。初",
    "T55n2145_001:0002b12": "十五日說戒。時大迦葉即入禪定。以天眼觀",
    "T55n2145_001:0002b13": "視。今是眾中誰有煩惱應逐出者。唯有阿難",
    "T55n2145_001:0002b14": "一人不盡。大迦葉從定起已。即於眾中手牽",
    "T55n2145_001:0002b15": "阿難出言。今清淨眾結集法藏。汝結未盡不",
    "T55n2145_001:0002b16": "得住此。時阿難慚恥悲泣而自念言。我二十",
    "T55n2145_001:0002b17": "五年隨侍世尊供給左右。初未曾得如是苦",
    "T55n2145_001:0002b18": "惱。佛實大德。慈悲念忍。念已白言。我能有力",
    "T55n2145_001:0002b19": "久可得道。但諸佛法阿羅漢者。不得供給左",
    "T55n2145_001:0002b20": "右使令。以是義故留殘結不盡斷耳。又言。汝",
    "T55n2145_001:0002b21": "更有罪。佛意不欲聽女人出家。汝慇懃勸請",
    "T55n2145_001:0002b22": "佛聽為道。以是故。佛之正法五百歲而衰微。",
    "T55n2145_001:0002b23": "是汝之罪。阿難言。我憐愍瞿曇彌。又三世",
    "T55n2145_001:0002b24": "諸佛法皆有四眾。我世尊云何獨無又言。佛",
    "T55n2145_001:0002b25": "欲涅槃近俱夷城。佛時脊痛。四疊漚多羅僧",
    "T55n2145_001:0002b26": "敷臥。語汝言。我須水。不供給。是汝之罪。阿",
    "T55n2145_001:0002b27": "難言。是時五百乘車截流而渡令水渾濁。是",
    "T55n2145_001:0002b28": "故不取。又言。政使水濁。佛有大神力。能令",
    "T55n2145_001:0002b29": "大海濁水清淨。汝何以不與。又言。佛問汝。若",
    "T55n2145_001:0002c01": "有人四神足好修。可住世一劫若減一劫。佛",
    "T55n2145_001:0002c02": "四神足好修第一。欲住世一劫若減一劫。汝",
    "T55n2145_001:0002c03": "默然不答。如是至三。汝亦默然。汝若答佛神",
    "T55n2145_001:0002c04": "足好修應住世一劫若減一劫。正由汝故。令",
    "T55n2145_001:0002c05": "世尊早入涅槃。是汝之罪。阿難言。魔蔽我心。",
    "T55n2145_001:0002c06": "是故無言。非我惡心而不答佛。迦葉又言。汝",
    "T55n2145_001:0002c07": "與佛疊僧伽梨。以足蹈上。是汝之罪。阿難言。",
    "T55n2145_001:0002c08": "爾時大風卒起無人助我。風吹來墮我脚下。",
    "T55n2145_001:0002c09": "非不恭敬故蹈佛衣。又言。佛陰藏相涅槃後",
    "T55n2145_001:0002c10": "以示女人。是何可恥。是汝之罪。阿難言。我",
    "T55n2145_001:0002c11": "爾時思。若諸女人見佛陰藏相者。便自羞恥",
    "T55n2145_001:0002c12": "女人之形。願求男子之身。修行佛相種福德",
    "T55n2145_001:0002c13": "業。故我示之。不為無恥故破戒也。大迦葉言。",
    "T55n2145_001:0002c14": "汝有六罪。應僧中悔過。阿難言諾。謹隨大迦",
    "T55n2145_001:0002c15": "葉及僧教。是時阿難長跪合掌偏袒右肩即",
    "T55n2145_001:0002c16": "脫革屣六罪懺懺竟。大迦葉復於僧中手牽",
    "T55n2145_001:0002c17": "阿難出。語阿難言。斷汝漏盡然後來入。殘結",
    "T55n2145_001:0002c18": "未盡汝勿來也。如是語竟。便自閉門。爾時",
    "T55n2145_001:0002c19": "諸阿羅漢議言。誰能結集法藏者。阿泥盧豆",
    "T55n2145_001:0002c20": "言。舍利弗是為第二佛有好弟子。名憍梵波",
    "T55n2145_001:0002c21": "提。柔軟和雅常處閑居善知法藏。今在天上",
    "T55n2145_001:0002c22": "尸利沙樹園中。可遣使請來。大迦葉語下座。",
    "T55n2145_001:0002c23": "汝次應僧使到天上尸利沙樹園中憍梵波提",
    "T55n2145_001:0002c24": "住處。到已語憍梵波提。大迦葉諸漏盡阿羅",
    "T55n2145_001:0002c25": "漢。皆會閻浮提。僧有大法事。汝可速來。是",
    "T55n2145_001:0002c26": "比丘歡喜敬諾受僧勅命。頭面禮僧右遶三",
    "T55n2145_001:0002c27": "匝。如金翅鳥騰空而往。到已禮足言。大迦葉",
    "T55n2145_001:0002c28": "有語。今僧有大法事。可疾速來觀眾寶聚。是",
    "T55n2145_001:0002c29": "時憍梵波提心疑。語是比丘言。僧將無鬪諍",
    "T55n2145_001:0003a01": "事喚我耶無有破僧者不。佛日不滅度耶。是",
    "T55n2145_001:0003a02": "比丘言。實如所言。大師世尊已滅度。憍梵波",
    "T55n2145_001:0003a03": "提言。佛滅度太疾。世間眼滅。隨佛轉法輪大",
    "T55n2145_001:0003a04": "將。我和尚舍利弗今在何所。答曰。先入涅槃。",
    "T55n2145_001:0003a05": "憍梵波提言。大師法將各自別離。當可奈何。",
    "T55n2145_001:0003a06": "摩訶目揵連今在何所。答言。亦已滅度。憍梵",
    "T55n2145_001:0003a07": "波提言。佛法欲散。大人過去。眾生可愍。長老",
    "T55n2145_001:0003a08": "阿難今何所作。答曰。阿難比丘憂愁啼哭不",
    "T55n2145_001:0003a09": "能自喻。憍梵波提言。阿難懊惱由有愛結別",
    "T55n2145_001:0003a10": "離生苦。羅睺羅復云何。答言。得阿羅漢故無",
    "T55n2145_001:0003a11": "憂無愁。但念諸法無常之相。憍梵波提言。難",
    "T55n2145_001:0003a12": "斷之愛已能斷故。又言。我失大師世尊。於是",
    "T55n2145_001:0003a13": "中住。亦何所為。我和尚大師復已滅度。我今",
    "T55n2145_001:0003a14": "不能下閻浮提。今即於此而般涅槃。說此語",
    "T55n2145_001:0003a15": "已即入禪定。涌在虛空身放光明種種神變。",
    "T55n2145_001:0003a16": "自身出火而燒於身。身中出水四道流下。至",
    "T55n2145_001:0003a17": "大迦葉所。水中有聲說此偈言。",
    "T55n2145_001:0003a18": "　憍梵波提稽首禮　　妙眾第一大德僧",
    "T55n2145_001:0003a19": "　聞佛滅度我隨去　　如大象去象子隨",
    "T55n2145_001:0003a20": "下座比丘持衣鉢還僧。是時中間阿難思惟",
    "T55n2145_001:0003a21": "求盡殘結。其坐禪經行慇懃求道。是阿難",
    "T55n2145_001:0003a22": "智多定少。不即得道。定智等者乃可速得。後",
    "T55n2145_001:0003a23": "夜欲過。疲極偃息却臥就枕。頭未至枕廓然",
    "T55n2145_001:0003a24": "得悟。如電光出闇者見道。阿難如是入金剛",
    "T55n2145_001:0003a25": "定。破一切諸煩惱山。得三明六通。具八解脫。",
    "T55n2145_001:0003a26": "作大力阿羅漢。即夜到僧堂門撓門而喚。大",
    "T55n2145_001:0003a27": "迦葉問言。撓門者誰。答言。我是阿難。又問。",
    "T55n2145_001:0003a28": "汝何以來答言。我於今夜得盡諸漏。又言。不",
    "T55n2145_001:0003a29": "與汝開門。汝從門鑰孔來。阿難言爾。即以神",
    "T55n2145_001:0003b01": "力從非門而入。禮拜僧足懺悔。大迦葉言。莫",
    "T55n2145_001:0003b02": "復見責。大迦葉手摩其頂。我故為汝使得道",
    "T55n2145_001:0003b03": "故。汝無嫌恨。我亦如是。以汝自證譬如手畫",
    "T55n2145_001:0003b04": "虛空無所染著。阿羅漢心亦復如是。復汝本",
    "T55n2145_001:0003b05": "座。是時僧中復共議言。憍梵波提已取滅度。",
    "T55n2145_001:0003b06": "更有誰能結集法藏。阿泥盧豆言。是長老阿",
    "T55n2145_001:0003b07": "難。於佛弟子常侍近佛。聞經能持佛常嘆譽。",
    "T55n2145_001:0003b08": "唯是阿難結集法藏。是時大迦葉摩阿難頭",
    "T55n2145_001:0003b09": "言。佛囑累汝令持法藏。汝應報佛恩。佛在何",
    "T55n2145_001:0003b10": "處最初說法。佛諸大弟子能守護法藏者。皆",
    "T55n2145_001:0003b11": "已滅度。唯汝一人在。今應隨佛心憐愍眾生",
    "T55n2145_001:0003b12": "結集法藏。是時阿難敬禮僧已。坐師子座。時",
    "T55n2145_001:0003b13": "大迦葉說此偈言。",
    "T55n2145_001:0003b14": "　佛聖師子王　阿難是佛子　師子座處坐",
    "T55n2145_001:0003b15": "　觀眾無有佛　如是大德眾　無佛失威",
    "T55n2145_001:0003b16": "神　如空無月時　有宿而不嚴　汝大智",
    "T55n2145_001:0003b17": "人說　汝佛子當演　何處佛初說　今",
    "T55n2145_001:0003b18": "汝當布現",
    "T55n2145_001:0003b19": "是時長老阿難一心合手向佛涅槃方作如",
    "T55n2145_001:0003b20": "是說。",
    "T55n2145_001:0003b21": "　佛初說法時　爾時我不見　如是展轉聞",
    "T55n2145_001:0003b22": "　佛在波羅[木*奈]　佛為五比丘　初開甘",
    "T55n2145_001:0003b23": "露門　說四真諦法　苦集滅道諦　阿若",
    "T55n2145_001:0003b24": "憍陳如　最初得見道　八萬諸天眾　皆",
    "T55n2145_001:0003b25": "亦入道跡",
    "T55n2145_001:0003b26": "是千阿羅漢。聞是語已。上昇虛空高七多羅",
    "T55n2145_001:0003b27": "樹。皆言。無常力大。如我等眼見佛說法。今乃",
    "T55n2145_001:0003b28": "言我聞。便說偈言。",
    "T55n2145_001:0003b29": "　我見佛身相　　猶如紫金山　　妙相眾德滅",
    "T55n2145_001:0003c01": "　唯有名獨存",
    "T55n2145_001:0003c02": "長老阿泥盧豆說此偈言。",
    "T55n2145_001:0003c03": "　咄世間無常　　如水月芭蕉　　功德滿三界",
    "T55n2145_001:0003c04": "　無常風所壞",
    "T55n2145_001:0003c05": "爾時大迦葉復說偈言。",
    "T55n2145_001:0003c06": "　無常力甚大　愚智貧富貴　得道及未得",
    "T55n2145_001:0003c07": "　一切無能免　非巧言妙寶　非欺誑力",
    "T55n2145_001:0003c08": "諍　如火燒萬物　無常相法爾",
    "T55n2145_001:0003c09": "大迦葉語阿難。從轉法輪經至大般涅槃。集",
    "T55n2145_001:0003c10": "作四阿含。增一阿含。中阿含。長阿含。相應阿",
    "T55n2145_001:0003c11": "含。是名修妬路法藏。諸阿羅漢更問。誰能明",
    "T55n2145_001:0003c12": "了集毘尼藏。皆言。長老優波離。於五百阿羅",
    "T55n2145_001:0003c13": "漢中持律第一。我等今請。即請言。起就師子",
    "T55n2145_001:0003c14": "座。問佛在何處說初毘尼結戒。優波離即受",
    "T55n2145_001:0003c15": "僧命坐師子座。如是我聞一時佛在毘舍離。",
    "T55n2145_001:0003c16": "爾時須隣那迦蘭陀長者子。初作婬欲。以是",
    "T55n2145_001:0003c17": "因緣故。結初大罪二百五十戒義作三部。七",
    "T55n2145_001:0003c18": "法八法比丘尼毘尼增一。優波離問。雜部善",
    "T55n2145_001:0003c19": "部。如是等八十部作毘尼藏。諸阿羅漢復共",
    "T55n2145_001:0003c20": "思惟。請阿難結集阿毘曇藏。即請言。起就師",
    "T55n2145_001:0003c21": "子座。佛在何處初說阿毘曇。阿難受僧命說。",
    "T55n2145_001:0003c22": "如是我聞一時佛在舍婆提城。爾時佛告諸",
    "T55n2145_001:0003c23": "比丘。諸有五怖五罪五怨不滅。是因緣故。此",
    "T55n2145_001:0003c24": "生中身心受無量苦。復後世墮惡道中。諸有",
    "T55n2145_001:0003c25": "無此五怖五罪五怨。是因緣故。於今生種種",
    "T55n2145_001:0003c26": "身心受樂。後世生天上樂。何等五怖應遠。一",
    "T55n2145_001:0003c27": "者殺生。二者盜。三者邪婬。四者妄語。五者飲",
    "T55n2145_001:0003c28": "酒。如是等名阿毘曇藏。三法藏集竟。諸天人",
    "T55n2145_001:0003c29": "鬼神諸龍王等。種種供養天花香幡蓋衣服。",
    "T55n2145_001:0004a01": "供養法故。於是說偈。",
    "T55n2145_001:0004a02": "　憐愍世界故　　集結三法藏　　十力一切智",
    "T55n2145_001:0004a03": "　說智光明燈",
    "T55n2145_001:0004a04": "略說三藏竟。",
    "T55n2145_001:0004a05": "十誦律五百羅漢出三藏記第二",
    "T55n2145_001:0004a06": "又十誦律序云。迦葉言。我先從波婆城向拘",
    "T55n2145_001:0004a07": "尸城。道中聞佛涅槃。有愚癡比丘言。我今得",
    "T55n2145_001:0004a08": "自在。所欲便作。不欲便止。又有比丘。非法說",
    "T55n2145_001:0004a09": "法。法說非法。以此因緣應集法藏即羯磨。五",
    "T55n2145_001:0004a10": "百羅漢唯阿難在學地。共住王舍城安居。先",
    "T55n2145_001:0004a11": "令優波離出律藏。一一事竟。即問阿若憍陳",
    "T55n2145_001:0004a12": "如。次問長老均陀及十力迦葉等五百羅漢。",
    "T55n2145_001:0004a13": "乃至最下阿難言如優波離所說不。皆答我",
    "T55n2145_001:0004a14": "亦如是聞是事是法。爾時迦葉僧中唱言。大",
    "T55n2145_001:0004a15": "德僧聽。初事集竟。是法是佛教。無有比丘言",
    "T55n2145_001:0004a16": "非法非佛教。僧忍默然故是事如是持。乃至",
    "T55n2145_001:0004a17": "集律藏一切竟。後方命阿難出修多羅藏及",
    "T55n2145_001:0004a18": "阿毘曇藏。阿難方云如是我聞。一時五百羅",
    "T55n2145_001:0004a19": "漢皆下地胡跪涕零而言。我從佛所面聞見",
    "T55n2145_001:0004a20": "法。而已言我聞。迦葉語阿難。從今三藏初皆",
    "T55n2145_001:0004a21": "稱如是我聞。故復兩存。",
    "T55n2145_001:0004a22": "菩薩處胎經出八藏記第三",
    "T55n2145_001:0004a23": "菩薩處胎經云。迦葉告阿難言。佛所說法。一",
    "T55n2145_001:0004a24": "言一字汝勿使有缺漏。菩薩藏者集著一處。",
    "T55n2145_001:0004a25": "聲聞藏者亦集著一處。戒律藏者亦著一處。",
    "T55n2145_001:0004a26": "爾時阿難最初出經。胎化藏為第一。中陰藏",
    "T55n2145_001:0004a27": "第二。摩訶衍方等藏第三。戒律藏第四。十住",
    "T55n2145_001:0004a28": "菩薩藏第五。雜藏第六。金剛藏第七。佛藏第",
    "T55n2145_001:0004a29": "八。是為釋迦文佛經法具足矣。",
    "T55n2145_001:0004b01": "胡漢譯經音義同異記第四",
    "T55n2145_001:0004b02": "夫神理無聲。因言辭以寫意。言辭無跡。緣文",
    "T55n2145_001:0004b03": "字以圖音。故字為言蹄。言為理筌。音義合",
    "T55n2145_001:0004b04": "符不可偏失。是以文字應用彌綸宇宙。雖跡",
    "T55n2145_001:0004b05": "繫翰墨而理契乎神。昔造書之主凡有三人。",
    "T55n2145_001:0004b06": "長名曰梵。其書右行。次曰佉樓。其書左行。少",
    "T55n2145_001:0004b07": "者蒼頡。其書下行。梵及佉樓居于天竺。黃史",
    "T55n2145_001:0004b08": "蒼頡在於中夏。梵佉取法於淨天。蒼頡因華",
    "T55n2145_001:0004b09": "於鳥跡。文畫誠異。傳理則同矣。仰尋先覺所",
    "T55n2145_001:0004b10": "說。有六十四書。鹿輪轉眼筆制區分。龍鬼八",
    "T55n2145_001:0004b11": "部字體殊式。唯梵及佉樓為世勝文。故天竺",
    "T55n2145_001:0004b12": "諸國謂之天書。西方寫經雖同祖梵文。然三",
    "T55n2145_001:0004b13": "十六國往往有異。譬諸中土猶篆籀之變體",
    "T55n2145_001:0004b14": "乎。案蒼頡古文沿世代變。古移為籀。籀遷至",
    "T55n2145_001:0004b15": "篆。篆改成隷。其轉易多矣。至於傍生八體則",
    "T55n2145_001:0004b16": "有仙龍雲芝。二十四書則有揩奠鍼殳。名實",
    "T55n2145_001:0004b17": "雖繁為用蓋尠。然原本定義。則體備於六文。",
    "T55n2145_001:0004b18": "適時為敏。則莫要於隷法。東西之書源亦可",
    "T55n2145_001:0004b19": "得而略究也。至於胡音。為語單複無恒。或",
    "T55n2145_001:0004b20": "一字以攝眾理。或數言而成一義。尋大涅槃",
    "T55n2145_001:0004b21": "經列字五十。總釋眾義十有四音。名為字本。",
    "T55n2145_001:0004b22": "觀其發語裁音。宛轉相資。或舌根脣末。以長",
    "T55n2145_001:0004b23": "短為異。且胡字一音不得成語。必餘言足句。",
    "T55n2145_001:0004b24": "然後義成。譯人傳意豈不艱哉。又梵書製文",
    "T55n2145_001:0004b25": "有半字滿字。所以名半字者。義未具足。故字",
    "T55n2145_001:0004b26": "體半偏。猶漢文月字虧其傍也。所以名滿字",
    "T55n2145_001:0004b27": "者。理既究竟。故字體圓滿。猶漢文日字盈其",
    "T55n2145_001:0004b28": "形也。故半字惡義以譬煩惱。滿字善義以譬",
    "T55n2145_001:0004b29": "常住。又半字為體。如漢文言字。滿字為體。如",
    "T55n2145_001:0004c01": "漢文諸字。以者配言方成諸字。諸字兩合即",
    "T55n2145_001:0004c02": "滿之例也。言字單立即半之類也。半字雖單",
    "T55n2145_001:0004c03": "為字根本。緣有半字得成滿字。譬凡夫始於",
    "T55n2145_001:0004c04": "無明得成常住。故因字製義以譬涅槃。梵文",
    "T55n2145_001:0004c05": "義奧皆此類也。是以宣領梵文寄在明譯。譯",
    "T55n2145_001:0004c06": "者釋也。交釋兩國。言謬則理乖矣。自前漢之",
    "T55n2145_001:0004c07": "末。經法始通譯音胥訛。未能明練。故浮屠桑",
    "T55n2145_001:0004c08": "門言謬漢史。音字猶然。況於義乎。案中夏",
    "T55n2145_001:0004c09": "彛典誦詩執禮師資相授猶有訛亂。詩云。有",
    "T55n2145_001:0004c10": "菟斯首。斯當作鮮。齊語音訛遂變詩文。此",
    "T55n2145_001:0004c11": "桑門之例也。禮記云。孔子蚤作。蚤當作早。而",
    "T55n2145_001:0004c12": "字同蚤。虱此古字同文。即浮屠之例也。中國",
    "T55n2145_001:0004c13": "舊經而有斯蚤之異。華戎遠譯何怪於屠桑",
    "T55n2145_001:0004c14": "哉。若夫度字傳義則置言由筆。所以新舊眾",
    "T55n2145_001:0004c15": "經大同小異。天竺語稱維摩詰。舊譯解云無",
    "T55n2145_001:0004c16": "垢稱。關中譯云淨名。淨即無垢。名即是稱。此",
    "T55n2145_001:0004c17": "言殊而義均也。舊經稱眾祐。新經云世尊。此",
    "T55n2145_001:0004c18": "立義之異旨也。舊經云乾沓和。新經云乾闥",
    "T55n2145_001:0004c19": "婆。此國音之不同也。略舉三條。餘可類推",
    "T55n2145_001:0004c20": "矣。是以義之得失由乎譯人。辭之質文繫於",
    "T55n2145_001:0004c21": "執筆。或善胡義而不了漢旨。或明漢文而",
    "T55n2145_001:0004c22": "不曉胡意。雖有偏解終隔圓通。若胡漢兩",
    "T55n2145_001:0004c23": "明意義四暢。然後宣述經奧於是乎正。前古",
    "T55n2145_001:0004c24": "譯人莫能曲練。所以舊經文意致有阻礙。豈",
    "T55n2145_001:0004c25": "經礙哉。譯之失耳。昔安息世高。聰哲不群。所",
    "T55n2145_001:0004c26": "出眾經質文允正。安玄嚴調既亹亹以條理。",
    "T55n2145_001:0004c27": "支越竺蘭亦彬彬以雅暢。凡斯數賢並見美",
    "T55n2145_001:0004c28": "前代。及護公專精兼習華戎。譯文傳經不",
    "T55n2145_001:0004c29": "愆于舊。逮乎羅什法師俊神金照。秦僧融肇",
    "T55n2145_001:0005a01": "慧機水鏡。故能表發揮翰克明經奧。大乘微",
    "T55n2145_001:0005a02": "言於斯炳煥。至曇纖之傳涅槃。跋陀之出華",
    "T55n2145_001:0005a03": "嚴。辭理辯暢明踰日月。觀其為義繼軌什公",
    "T55n2145_001:0005a04": "矣。至於雜類細經多出四含。或以漢來。或自",
    "T55n2145_001:0005a05": "晉出。譯人無名莫能詳究。然文過則傷艶。質",
    "T55n2145_001:0005a06": "甚則患野。野艶為弊同失經體。故知明允之",
    "T55n2145_001:0005a07": "匠難可世遇矣。祐竊尋經言異論呪術言語",
    "T55n2145_001:0005a08": "文字皆是佛說。然則言本是一。而胡漢分",
    "T55n2145_001:0005a09": "音。義本不二。則質文殊體。雖傳譯得失運通",
    "T55n2145_001:0005a10": "隨緣。而尊經妙理湛然常照矣。既仰集始緣",
    "T55n2145_001:0005a11": "故次述末譯。始緣興於西方。末譯行於東國。",
    "T55n2145_001:0005a12": "故原始要終寓之記末云。",
    "T55n2145_001:0005a13": "前後出經異記第五",
    "T55n2145_001:0005a14": "舊經眾祐　新經世尊",
    "T55n2145_001:0005a15": "舊經扶薩(亦云開士)　新經菩薩",
    "T55n2145_001:0005a16": "舊經各佛(亦獨覺)　新經辟支佛(亦緣覺)",
    "T55n2145_001:0005a17": "舊經薩芸若　新經薩婆若",
    "T55n2145_001:0005a18": "舊經溝港道(亦道跡)　新經須陀洹",
    "T55n2145_001:0005a19": "舊經頻來果(亦一往來)　新經斯陀含",
    "T55n2145_001:0005a20": "舊經不還果　新經阿那含",
    "T55n2145_001:0005a21": "舊經無著果(亦應真亦應儀)　新經阿羅漢(亦言阿羅訶)",
    "T55n2145_001:0005a22": "舊經摩納　新經長者",
    "T55n2145_001:0005a23": "舊經濡首　新經文殊",
    "T55n2145_001:0005a24": "舊經光世音　新經觀世音",
    "T55n2145_001:0005a25": "舊經須扶提　新經須菩提",
    "T55n2145_001:0005a26": "舊經舍梨子(亦秋露子)　新經舍利弗",
    "T55n2145_001:0005a27": "舊經為五眾　新經為五陰",
    "T55n2145_001:0005a28": "舊經十二處　新經十二入",
    "T55n2145_001:0005a29": "舊經為持　新經為性",
    "T55n2145_001:0005b01": "舊經背捨　新經解脫",
    "T55n2145_001:0005b02": "舊經勝處　新經除入",
    "T55n2145_001:0005b03": "舊經正斷　新經正勤",
    "T55n2145_001:0005b04": "舊經覺意　新經菩提",
    "T55n2145_001:0005b05": "舊經直行　新經正道",
    "T55n2145_001:0005b06": "舊經乾沓和　新經乾闥婆",
    "T55n2145_001:0005b07": "舊經除饉除饉女　新經比丘比丘尼",
    "T55n2145_001:0005b08": "舊經怛薩阿竭阿羅訶三耶三佛　新經阿耨",
    "T55n2145_001:0005b09": "多羅三藐三菩提",
    "T55n2145_001:0005b10": "三藏記集卷第一"
}