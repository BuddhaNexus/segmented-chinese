{
    "T30n1579_001:0279a02": "No. 1579 [cf. Nos. 1580-1584]",
    "T30n1579_001:0279a03": "瑜伽師地論卷第一",
    "T30n1579_001:0279a05": "彌勒菩薩說",
    "T30n1579_001:0279a06": "三藏法師玄奘奉　詔譯",
    "T30n1579_001:0279a07": "1 本地分本地分中五識身相應地第一",
    "T30n1579_001:0279a08": "云何瑜伽師地。謂十七地。何等十七。",
    "T30n1579_001:0279a09": "嗢拕南曰。",
    "T30n1579_001:0279a10": "五識相應意　　有尋伺等三",
    "T30n1579_001:0279a11": "三摩地俱非　　有心無心地",
    "T30n1579_001:0279a12": "聞思修所立　　如是具三乘",
    "T30n1579_001:0279a13": "有依及無依　　是名十七地",
    "T30n1579_001:0279a14": "一者五識身相應地。二者意地。三者有尋有",
    "T30n1579_001:0279a15": "伺地。四者無尋唯伺地。五者無尋無伺地。六",
    "T30n1579_001:0279a16": "者三摩呬多地。七者非三摩呬多地。八者有",
    "T30n1579_001:0279a17": "心地。九者無心地。十者聞所成地。十一者思",
    "T30n1579_001:0279a18": "所成地。十二者修所成地。十三者聲聞地。十",
    "T30n1579_001:0279a19": "四者獨覺地。十五者菩薩地。十六者有餘依",
    "T30n1579_001:0279a20": "地。十七者無餘依地。如是略說十七。名為瑜",
    "T30n1579_001:0279a21": "伽師地。",
    "T30n1579_001:0279a22": "云何五識身相應地。謂五識身自性。彼所依",
    "T30n1579_001:0279a23": "彼所緣。彼助伴彼作業。如是總名五識身相",
    "T30n1579_001:0279a24": "應地。何等名為五識身耶。所謂眼識耳識。",
    "T30n1579_001:0279a25": "鼻識舌識身識。",
    "T30n1579_001:0279a26": "色。彼所依者。俱有依謂眼。等無間依謂意。種",
    "T30n1579_001:0279a27": "子依謂即此一切種子。執受所依。異熟所攝",
    "T30n1579_001:0279a28": "阿賴耶識。如是略說二種所依。謂色非色。眼",
    "T30n1579_001:0279a29": "是色餘非色。眼謂四大種所造。眼識所依淨",
    "T30n1579_001:0279b01": "色。無見有對。意謂眼識無間過去識。一切種",
    "T30n1579_001:0279b02": "子識。謂無始時來樂著戲論。熏習為因。所",
    "T30n1579_001:0279b03": "生一切種子異熟識。彼所緣者。謂色。有見有",
    "T30n1579_001:0279b04": "對。此復多種。略說有三。謂顯色形色表色。",
    "T30n1579_001:0279b05": "顯色者。謂青黃赤白。光影明闇。雲煙塵霧。",
    "T30n1579_001:0279b06": "及空一顯色。形色者。謂長短方圓。麁細正不",
    "T30n1579_001:0279b07": "正高下色。表色者。謂取捨屈伸。行住坐臥。如",
    "T30n1579_001:0279b08": "是等色。又顯色者。謂若色顯了眼識所行。形",
    "T30n1579_001:0279b09": "色者。謂若色積集長短等分別相。表色者。謂",
    "T30n1579_001:0279b10": "即此積集色生滅相續。由變異因於先生",
    "T30n1579_001:0279b11": "處不復重生轉於異處。或無間或有間。或",
    "T30n1579_001:0279b12": "近或遠差別生。或即於此處變異生。是名表",
    "T30n1579_001:0279b13": "色。又顯色者。謂光明等差別。形色者。謂長短",
    "T30n1579_001:0279b14": "等積集差別。表色者。謂業用為依轉動差",
    "T30n1579_001:0279b15": "別。如是一切顯形表色。是眼所行。眼境界。眼",
    "T30n1579_001:0279b16": "識所行。眼識境界。眼識所緣。意識所行。意識",
    "T30n1579_001:0279b17": "境界。意識所緣。名之差別。又即此色復有",
    "T30n1579_001:0279b18": "三種。謂若好顯色。若惡顯色。若俱異顯色。似",
    "T30n1579_001:0279b19": "色顯現。彼助伴者。謂彼俱有相應諸心所有",
    "T30n1579_001:0279b20": "法。所謂。作意觸受想思。及餘眼識俱有相應",
    "T30n1579_001:0279b21": "諸心所有法。又彼諸法同一所緣。非一行",
    "T30n1579_001:0279b22": "相。俱有相應一一而轉。又彼一切各各從自",
    "T30n1579_001:0279b23": "種子而生。彼作業者。當知有六種。謂唯了",
    "T30n1579_001:0279b24": "別自境所緣。是名初業。唯了別自相。唯了",
    "T30n1579_001:0279b25": "別現在。唯一剎那了別。復有二業。謂隨意",
    "T30n1579_001:0279b26": "識轉。隨善染轉。隨發業轉。又復能取愛",
    "T30n1579_001:0279b27": "非愛果。是第六業。",
    "T30n1579_001:0279b28": "2節 耳識之五相云何耳識自性。謂依耳了別聲。彼所依者俱",
    "T30n1579_001:0279b29": "有依。謂耳。等無間依。謂意。種子依。謂一切種",
    "T30n1579_001:0279c01": "子阿賴耶識。耳謂四大種所造。耳識所依淨",
    "T30n1579_001:0279c02": "色。無見有對。意及種子如前分別。彼所緣者",
    "T30n1579_001:0279c03": "謂聲。無見有對。此復多種。如螺貝聲大小鼓",
    "T30n1579_001:0279c04": "聲。舞聲歌聲諸音樂聲。俳戲叫聲女聲男",
    "T30n1579_001:0279c05": "聲。風林等聲。明了聲不明了聲。有義聲無義",
    "T30n1579_001:0279c06": "聲。下中上聲。江河等聲。鬪諍諠雜聲。受持演",
    "T30n1579_001:0279c07": "說聲。論義決擇聲。如是等類有眾多聲。此",
    "T30n1579_001:0279c08": "略三種。謂因執受大種聲。因不執受大種",
    "T30n1579_001:0279c09": "聲。因執受不執受大種聲。初唯內緣聲。次",
    "T30n1579_001:0279c10": "唯外緣聲。後內外緣聲。此復三種。謂可意聲。",
    "T30n1579_001:0279c11": "不可意聲。俱相違聲。又復聲者。謂鳴音詞吼。",
    "T30n1579_001:0279c12": "表彰語等差別之名。是耳所行。耳境界。耳識",
    "T30n1579_001:0279c13": "所行。耳識境界。耳識所緣。意識所行。意識",
    "T30n1579_001:0279c14": "境界。意識所緣。助伴及業如眼識應知。",
    "T30n1579_001:0279c15": "3節 鼻識之五相云何鼻識自性。謂依鼻了別香。彼所依者。",
    "T30n1579_001:0279c16": "俱有依。謂鼻。等無間依。謂意。種子依。謂一",
    "T30n1579_001:0279c17": "切種子阿賴耶識。鼻謂四大種所造。鼻識所",
    "T30n1579_001:0279c18": "依淨色。無見有對。意及種子如前分別。彼所",
    "T30n1579_001:0279c19": "緣者謂香。無見有對。此復多種。謂好香惡香",
    "T30n1579_001:0279c20": "平等香。鼻所嗅知根莖華葉果實之香。如",
    "T30n1579_001:0279c21": "是等類有眾多香。又香者。謂鼻所聞。鼻所",
    "T30n1579_001:0279c22": "取。鼻所嗅等差別之名。是鼻所行。鼻境界。",
    "T30n1579_001:0279c23": "鼻識所行。鼻識境界。鼻識所緣。意識所行。意",
    "T30n1579_001:0279c24": "識境界。意識所緣。助伴及業如前應知。",
    "T30n1579_001:0279c25": "云何舌識自性。謂依舌了別味。彼所依者。",
    "T30n1579_001:0279c26": "俱有依。謂舌。等無間依。謂意。種子依。謂一",
    "T30n1579_001:0279c27": "切種子阿賴耶識。舌謂四大種所造。舌識所",
    "T30n1579_001:0279c28": "依淨色。無見有對。意及種子如前分別。彼所",
    "T30n1579_001:0279c29": "緣者謂味。無見有對。此復多種。謂苦酢辛甘",
    "T30n1579_001:0280a01": "鹹淡。可意不可意。若捨處所舌所甞。又味",
    "T30n1579_001:0280a02": "者。謂應甞應吞應噉。應飲應舐應吮應",
    "T30n1579_001:0280a03": "受用。如是等差別之名。是舌所行。舌境界。舌",
    "T30n1579_001:0280a04": "識所行。舌識境界。舌識所緣。意識所行。意",
    "T30n1579_001:0280a05": "識境界。意識所緣。助伴及業如前應知。",
    "T30n1579_001:0280a06": "云何身識自性。謂依身了別觸。彼所依者。",
    "T30n1579_001:0280a07": "俱有依。謂身。等無間依。謂意。種子依。謂一",
    "T30n1579_001:0280a08": "切種子阿賴耶識。身謂四大種所造。身識所",
    "T30n1579_001:0280a09": "依淨色。無見有對。意及種子如前分別。彼所",
    "T30n1579_001:0280a10": "緣者。謂觸。無見有對。此復多種。謂地水火",
    "T30n1579_001:0280a11": "風。輕性重性滑性澁性。冷飢渴飽。力劣緩急",
    "T30n1579_001:0280a12": "病老死蛘。悶粘疲息軟怯勇。如是等類有",
    "T30n1579_001:0280a13": "眾多觸。此復三種。謂好觸惡觸。捨處所觸。身",
    "T30n1579_001:0280a14": "所觸。又觸者。謂所摩所觸。若鞕若軟若",
    "T30n1579_001:0280a15": "動若煖。如是等差別之名。是身所行。身境",
    "T30n1579_001:0280a16": "界。身識所行。身識境界。身識所緣。意識所",
    "T30n1579_001:0280a17": "行。意識境界。意識所緣。助伴及業如前應",
    "T30n1579_001:0280a18": "知。",
    "T30n1579_001:0280a19": "不正起。所生眼識必不得生。要眼不壞。色",
    "T30n1579_001:0280a20": "現在前。能生作意。正復現起。所生眼識。方",
    "T30n1579_001:0280a21": "乃得生。如眼識生。乃至身識應知亦爾。",
    "T30n1579_001:0280a22": "復次由眼識生。三心可得。如其次第。謂率",
    "T30n1579_001:0280a23": "爾心。尋求心。決定心。初是眼識。二在意識。",
    "T30n1579_001:0280a24": "決定心後。方有染淨。此後乃有等流眼識。",
    "T30n1579_001:0280a25": "善不善轉。而彼不由自分別力。乃至此意不",
    "T30n1579_001:0280a26": "趣餘境。經爾所時。眼意二識。或善或染相",
    "T30n1579_001:0280a27": "續而轉。如眼識生。乃至身識。應知亦爾。",
    "T30n1579_001:0280a28": "復次應觀五識所依。如往餘方者所乘。所",
    "T30n1579_001:0280a29": "緣如所為事。助伴如同侶。業如自功能。復",
    "T30n1579_001:0280b01": "有差別。應觀五識所依。如居家者家。所緣",
    "T30n1579_001:0280b02": "如所受用。助伴如僕使等。業如作用。",
    "T30n1579_001:0280b03": "2 意地本地分中意地第二之一",
    "T30n1579_001:0280b04": "已說五識身相應地。云何意地。此亦五相應",
    "T30n1579_001:0280b05": "知。謂自性故。彼所依故。彼所緣故。彼助伴",
    "T30n1579_001:0280b06": "故。彼作業故。",
    "T30n1579_001:0280b07": "切種子所隨依止性。所隨依附依止性。體能執受。",
    "T30n1579_001:0280b08": "異熟所攝阿賴耶識。意謂恒行意及六識身",
    "T30n1579_001:0280b09": "無間滅意。識謂現前了別所緣境界。2項 所依彼所依",
    "T30n1579_001:0280b10": "者。等無間依。謂意。種子依。謂如前說一切",
    "T30n1579_001:0280b11": "種子阿賴耶識。3項 所緣彼所緣者。謂一切法如其所",
    "T30n1579_001:0280b12": "應。若不共者所緣。即受想行蘊無為。無見無",
    "T30n1579_001:0280b13": "對色。六內處及一切種子。4項 助伴彼助伴者。謂作意",
    "T30n1579_001:0280b14": "觸受想思。欲勝解念三摩地慧。信慚愧無貪",
    "T30n1579_001:0280b15": "無瞋無癡。精進輕安不放逸捨不害。貪恚無",
    "T30n1579_001:0280b16": "明慢見疑。忿恨覆惱嫉慳誑諂憍害。無慚無",
    "T30n1579_001:0280b17": "愧。惛沈掉舉。不信懈怠放逸。邪欲邪勝解忘",
    "T30n1579_001:0280b18": "念散亂不正知。惡作睡眠尋伺。如是等輩。俱",
    "T30n1579_001:0280b19": "有相應心所有法。是名助伴。同一所緣非",
    "T30n1579_001:0280b20": "同一行相。一時俱有。一一而轉。各自種子所",
    "T30n1579_001:0280b21": "生。更互相應。有行相。有所緣。有所依。",
    "T30n1579_001:0280b22": "作業者。謂能了別自境所緣。是名初業。復",
    "T30n1579_001:0280b23": "能了別自相共相。復能了別去來今世。復剎",
    "T30n1579_001:0280b24": "那了別。或相續了別。復為轉隨轉發淨不",
    "T30n1579_001:0280b25": "淨一切法業。復能取愛非愛果。復能引餘識",
    "T30n1579_001:0280b26": "身。又能為因發起等流識身。",
    "T30n1579_001:0280b27": "餘識身。有勝作業。謂分別所緣。審慮所緣。",
    "T30n1579_001:0280b28": "若醉若狂。若夢若覺。若悶若醒。若能發起身",
    "T30n1579_001:0280b29": "業語業。若能離欲若離欲退。若斷善根若續",
    "T30n1579_001:0280c01": "善根。若死若生等。",
    "T30n1579_001:0280c02": "云何分別所緣。由七種分別。謂有相分別。",
    "T30n1579_001:0280c03": "無相分別。任運分別。尋求分別。伺察分別。染",
    "T30n1579_001:0280c04": "污分別。不染污分別。有相分別者。謂於先所",
    "T30n1579_001:0280c05": "受義諸根成就。善名言者所起分別。無相",
    "T30n1579_001:0280c06": "分別者。謂隨先所引。及嬰兒等不善名言",
    "T30n1579_001:0280c07": "者所有分別。任運分別者。謂於現前境界。",
    "T30n1579_001:0280c08": "隨境勢力任運而轉所有分別。尋求分別",
    "T30n1579_001:0280c09": "者。謂於諸法觀察尋求所起分別。伺察分",
    "T30n1579_001:0280c10": "別者。謂於已所尋求已所觀察。伺察安立",
    "T30n1579_001:0280c11": "所起分別。染污分別者。謂於過去顧戀俱",
    "T30n1579_001:0280c12": "行。於未來希樂俱行。於現在執著俱行。所",
    "T30n1579_001:0280c13": "有分別。若欲分別。若恚分別。若害分別。或",
    "T30n1579_001:0280c14": "隨與一煩惱隨煩惱相應。所起分別。不染",
    "T30n1579_001:0280c15": "污分別者。若善若無記。謂出離分別。無恚分",
    "T30n1579_001:0280c16": "別。無害分別。或隨與一信等善法相應。或",
    "T30n1579_001:0280c17": "威儀路工巧處。及諸變化所有分別。如是等",
    "T30n1579_001:0280c18": "類名分別所緣。云何審慮所緣。謂如理所",
    "T30n1579_001:0280c19": "引。不如理所引。非如理非不如理所引。如理",
    "T30n1579_001:0280c20": "所引者。謂不增益非真實有。如四顛倒。",
    "T30n1579_001:0280c21": "謂於無常常倒。於苦樂倒。於不淨淨倒。於",
    "T30n1579_001:0280c22": "無我我倒。亦不損減諸真實有。如諸邪見。",
    "T30n1579_001:0280c23": "謂無施與等諸邪見行。或法住智。如實了知",
    "T30n1579_001:0280c24": "諸所知事。或善清淨出世間智。如實覺知所",
    "T30n1579_001:0280c25": "知諸法。如是名為如理所引。與此相違當",
    "T30n1579_001:0280c26": "知不如理所引。非如理非不如理所引者。謂",
    "T30n1579_001:0280c27": "依無記慧審察諸法。如是名為審慮所緣。",
    "T30n1579_001:0280c28": "云何醉。謂由依止性羸劣故。或不習飲",
    "T30n1579_001:0280c29": "故。或極數飲故。或過量飲故。便致醉亂。云",
    "T30n1579_001:0281a01": "何狂。謂由先業所引。或由諸界錯亂。或由",
    "T30n1579_001:0281a02": "驚怖失志。或由打觸末摩。或由鬼魅所著。",
    "T30n1579_001:0281a03": "而發癲狂。云何夢。謂由依止性羸劣。或由",
    "T30n1579_001:0281a04": "疲倦過失。或由食所沈重。或由於闇相作",
    "T30n1579_001:0281a05": "意思惟。或由休息一切事業。或由串習睡",
    "T30n1579_001:0281a06": "眠。或由他所引發。如由搖扇。或由明呪。",
    "T30n1579_001:0281a07": "或由於藥。或由威神。而發惛夢。云何覺。",
    "T30n1579_001:0281a08": "謂睡增者不勝疲極故。有所作者要期睡",
    "T30n1579_001:0281a09": "故。或他所引從夢而覺。云何悶。謂由風熱",
    "T30n1579_001:0281a10": "亂故。或由捶打故。或由瀉故。如過量轉痢",
    "T30n1579_001:0281a11": "及出血。或由極勤勞而致悶絕。",
    "T30n1579_001:0281a12": "云何醒。謂於悶已而復出離。",
    "T30n1579_001:0281a13": "云何發起身業語業。謂由發身語業智前",
    "T30n1579_001:0281a14": "行故。次欲生故。次功用起故。次隨順功用為",
    "T30n1579_001:0281a15": "先。身語業風轉故。從此發起身業語業。",
    "T30n1579_001:0281a16": "云何離欲。謂隨順離欲根成就故。從他獲",
    "T30n1579_001:0281a17": "得隨順教誨故。遠離彼障故。方便正修。無",
    "T30n1579_001:0281a18": "倒思惟故。方能離欲。",
    "T30n1579_001:0281a19": "云何離欲退。謂性軟根故。新修善品者。數",
    "T30n1579_001:0281a20": "數思惟彼形狀相故。受行順退法故。煩惱",
    "T30n1579_001:0281a21": "所障故。惡友所攝故。從離欲退。",
    "T30n1579_001:0281a22": "云何斷善根。謂利根者。成就上品諸惡意樂",
    "T30n1579_001:0281a23": "現行法故。得隨順彼惡友故。彼邪見纏極",
    "T30n1579_001:0281a24": "重圓滿到究竟故。彼於一切惡現行中得",
    "T30n1579_001:0281a25": "無畏故。無哀愍故。能斷善根。此中種子亦",
    "T30n1579_001:0281a26": "名善根。無貪瞋等亦名善根。但由安立現",
    "T30n1579_001:0281a27": "行善根。相違相續名斷善根。非由永拔彼",
    "T30n1579_001:0281a28": "種子故。",
    "T30n1579_001:0281a29": "云何續善根。謂由性利根故。見親朋友修",
    "T30n1579_001:0281b01": "福業故。詣善丈夫聞正法故。因生猶豫",
    "T30n1579_001:0281b02": "證決定故。還續善根。",
    "T30n1579_001:0281b03": "云何死。謂由壽量極故而便致死。此復三",
    "T30n1579_001:0281b04": "種。謂壽盡故。福盡故。不避不平等故。當知",
    "T30n1579_001:0281b05": "亦是時非時死。或由善心或不善心或無記",
    "T30n1579_001:0281b06": "心。",
    "T30n1579_001:0281b07": "云何壽盡故死。猶如有一隨感壽量滿盡故",
    "T30n1579_001:0281b08": "死。此名時死。",
    "T30n1579_001:0281b09": "云何福盡故死。猶如有一資具闕故死。云",
    "T30n1579_001:0281b10": "何不避不平等故死。如世尊說九因九緣。",
    "T30n1579_001:0281b11": "未盡壽量而死。何等為九。謂食無度量。食",
    "T30n1579_001:0281b12": "所不宜。不消復食。生而不吐。熟而持之。",
    "T30n1579_001:0281b13": "不近醫藥。不知於己若損若益。非時非量",
    "T30n1579_001:0281b14": "行非梵行。此名非時死。",
    "T30n1579_001:0281b15": "云何善心死。猶如有一將命終時。自憶先",
    "T30n1579_001:0281b16": "時所習善法。或復由他令彼憶念。由此因",
    "T30n1579_001:0281b17": "緣。爾時信等善法現行於心。乃至麁想現行。",
    "T30n1579_001:0281b18": "若細想行時。善心即捨唯住無記心。所以者",
    "T30n1579_001:0281b19": "何。彼於爾時。於曾習善亦不能憶。他亦不",
    "T30n1579_001:0281b20": "能令彼憶念。",
    "T30n1579_001:0281b21": "云何不善心死。猶如有一命將欲終。自憶",
    "T30n1579_001:0281b22": "先時串習惡法。或復由他令彼憶念。彼於",
    "T30n1579_001:0281b23": "爾時貪瞋等俱諸不善法現行於心。乃至麁",
    "T30n1579_001:0281b24": "細等想現行。如前善說。又善心死時安樂而",
    "T30n1579_001:0281b25": "死。將欲終時無極苦受逼迫於身。惡心死",
    "T30n1579_001:0281b26": "時苦惱而死。將命終時極重苦受逼迫於",
    "T30n1579_001:0281b27": "身。又善心死者見不亂色相。不善心死者見",
    "T30n1579_001:0281b28": "亂色相。",
    "T30n1579_001:0281b29": "云何無記心死。謂行善不善者或不行者。",
    "T30n1579_001:0281c01": "將命終時自不能憶。無他令憶。爾時非善",
    "T30n1579_001:0281c02": "心非不善心死。既非安樂死亦非苦惱死",
    "T30n1579_001:0281c03": "又行善不善補特伽羅將命終時。或自然",
    "T30n1579_001:0281c04": "憶先所習善及與不善。或他令憶。彼於爾",
    "T30n1579_001:0281c05": "時於多曾習力最強者。其心偏記餘悉皆忘。",
    "T30n1579_001:0281c06": "若俱平等曾串習者。彼於爾時。隨初自憶",
    "T30n1579_001:0281c07": "或他令憶。唯此不捨不起餘心。彼於爾時",
    "T30n1579_001:0281c08": "由二種因增上力故而便命終。謂樂著戲論",
    "T30n1579_001:0281c09": "因增上力。及淨不淨業因增上力。受盡先業",
    "T30n1579_001:0281c10": "所引果已。若行不善業者。當於爾時。受先",
    "T30n1579_001:0281c11": "所作諸不善業所得不愛果之前相。猶如夢",
    "T30n1579_001:0281c12": "中見無量種變怪色相。依此相故薄伽梵",
    "T30n1579_001:0281c13": "說。若有先作惡不善業。及增長已。彼於爾",
    "T30n1579_001:0281c14": "時如日後分或山山峯影等懸覆遍覆極覆。",
    "T30n1579_001:0281c15": "當知如是補特伽羅從明趣闇。若先受盡",
    "T30n1579_001:0281c16": "不善業果而修善者與上相違。當知如是",
    "T30n1579_001:0281c17": "補特伽羅從闇趣明。此中差別者。將命終",
    "T30n1579_001:0281c18": "時。猶如夢中見無量種非變怪色。可意相",
    "T30n1579_001:0281c19": "生。若作上品不善業者。彼由見斯變怪相",
    "T30n1579_001:0281c20": "故。流汗毛竪手足紛亂遂失便穢。捫摸虛",
    "T30n1579_001:0281c21": "空翻睛咀沫。彼於爾時有如是等變怪",
    "T30n1579_001:0281c22": "相生。若造中品不善業者。彼於爾時變怪",
    "T30n1579_001:0281c23": "之相或有或無。設有不具。又諸眾生將命",
    "T30n1579_001:0281c24": "終時。乃至未到惛昧想位。長時所習我愛",
    "T30n1579_001:0281c25": "現行。由此力故謂我當無。便愛自身。由此",
    "T30n1579_001:0281c26": "建立中有生報。若預流果及一來果。爾時我",
    "T30n1579_001:0281c27": "愛亦復現行。然此預流及一來果。於此我愛",
    "T30n1579_001:0281c28": "由智慧力數數推求制而不著。猶壯丈夫",
    "T30n1579_001:0281c29": "與羸劣者共相捔力能制伏之。當知此中",
    "T30n1579_001:0282a01": "道理亦爾。若不還果。爾時我愛不復現行。又",
    "T30n1579_001:0282a02": "解肢節。除天那落迦。所餘生處一切皆有。",
    "T30n1579_001:0282a03": "此復二種。一重二輕。重謂作惡業者。輕謂",
    "T30n1579_001:0282a04": "作善業者。北拘盧洲一切皆輕。又色界沒時",
    "T30n1579_001:0282a05": "皆具諸根。欲界沒時隨所有根或具不具。",
    "T30n1579_001:0282a06": "又清淨解脫死者。名調善死。不清淨不解脫",
    "T30n1579_001:0282a07": "死者。名不調善死。又將終時。作惡業者。識",
    "T30n1579_001:0282a08": "於所依從上分捨。即從上分冷觸隨起。如",
    "T30n1579_001:0282a09": "此漸捨乃至心處。造善業者。識於所依",
    "T30n1579_001:0282a10": "從下分捨。即從下分冷觸隨起。如此漸捨",
    "T30n1579_001:0282a11": "乃至心處。當知後識唯心處捨。從此冷觸",
    "T30n1579_001:0282a12": "遍滿所依。",
    "T30n1579_001:0282a13": "云何生。由我愛無間已生故。無始樂著戲",
    "T30n1579_001:0282a14": "論因已熏習故。淨不淨業因已熏習故。彼所",
    "T30n1579_001:0282a15": "依體由二種因增上力故。從自種子即於",
    "T30n1579_001:0282a16": "是處中有異熟無間得生。死生同時如秤",
    "T30n1579_001:0282a17": "兩頭低昂時等。而此中有必具諸根。造惡",
    "T30n1579_001:0282a18": "業者所得中有。如黑羺光或陰闇夜。作善",
    "T30n1579_001:0282a19": "業者所得中有。如白衣光或晴明夜。又此",
    "T30n1579_001:0282a20": "中有。是極清淨天眼所行。彼於爾時先我愛",
    "T30n1579_001:0282a21": "類不復現行。識已住故。然於境界起戲論",
    "T30n1579_001:0282a22": "愛。隨所當生即彼形類中有而生。又中有",
    "T30n1579_001:0282a23": "眼猶如天眼無有障礙。唯至生處所趣無",
    "T30n1579_001:0282a24": "礙如得神通。亦唯至生處。又由此眼。見",
    "T30n1579_001:0282a25": "己同類中有有情。及見自身當所生處。又造",
    "T30n1579_001:0282a26": "惡業者。眼視下淨伏面而行。往天趣者上。",
    "T30n1579_001:0282a27": "往人趣者傍。又此中有。若未得生緣極七",
    "T30n1579_001:0282a28": "日住。有得生緣即不決定。若極七日未",
    "T30n1579_001:0282a29": "得生緣死而復生。極七日住。如是展轉",
    "T30n1579_001:0282b01": "未得生緣。乃至七七日住。自此已後決得",
    "T30n1579_001:0282b02": "生緣。又此中有七日死已。或即於此類生。",
    "T30n1579_001:0282b03": "若由餘業可轉。中有種子轉者。便於餘類",
    "T30n1579_001:0282b04": "中生。又此中有有種種名。或名中有。在死",
    "T30n1579_001:0282b05": "生二有中間生故。或名健達縛。尋香行故。",
    "T30n1579_001:0282b06": "香所資故。或名意行。以意為依往生處",
    "T30n1579_001:0282b07": "故。此說身往。非心緣往。或名趣生。對生",
    "T30n1579_001:0282b08": "有起故。當知中有除無色界一切生處。又",
    "T30n1579_001:0282b09": "造惡業者。謂屠羊雞猪等。隨其一類由住",
    "T30n1579_001:0282b10": "不律儀。眾同分故作感那落迦。惡不善業",
    "T30n1579_001:0282b11": "及增長已。彼於爾時猶如夢中。自於彼業",
    "T30n1579_001:0282b12": "所得生處。還見如是種類有情及屠羊等事。",
    "T30n1579_001:0282b13": "由先所習喜樂馳趣。即於生處境色所礙。",
    "T30n1579_001:0282b14": "中有遂滅生有續起。彼將沒時如先死有",
    "T30n1579_001:0282b15": "見紛亂色。如是乃至生滅道理。如前應知。",
    "T30n1579_001:0282b16": "又彼生時唯是化生。六處具足。復起是心而",
    "T30n1579_001:0282b17": "往趣之。謂我與彼嬉戲受樂習諸伎藝。彼",
    "T30n1579_001:0282b18": "於爾時顛倒謂造種種事業及觸冷熱。若",
    "T30n1579_001:0282b19": "離妄見。如是相貌尚無趣欲。何況往彼。若",
    "T30n1579_001:0282b20": "不往彼便不應生。如於那落迦。如是於",
    "T30n1579_001:0282b21": "餘似那落迦鬼趣中生。當知亦爾。如癭鬼",
    "T30n1579_001:0282b22": "等。又於餘鬼傍生人等及欲色界天眾同分",
    "T30n1579_001:0282b23": "中。將受生時。於當生處見己同類可意有",
    "T30n1579_001:0282b24": "情。由此於彼起其欣欲。即往生處便被拘",
    "T30n1579_001:0282b25": "礙。死生道理如前應知。又由三處現前。得",
    "T30n1579_001:0282b26": "入母胎。一其母調適而復值時。二父母和",
    "T30n1579_001:0282b27": "合俱起愛染。三健達縛正現在前。",
    "T30n1579_001:0282b28": "復無三種障礙。謂產處過患所作。種子過患",
    "T30n1579_001:0282b29": "所作。宿業過患所作。",
    "T30n1579_001:0282c01": "云何產處過患。謂若產處。為風熱癊之所逼",
    "T30n1579_001:0282c02": "迫。或於其中有麻麥果。或復其門如車螺",
    "T30n1579_001:0282c03": "形。有形有曲有穢有濁。如是等類產處過",
    "T30n1579_001:0282c04": "患應知。",
    "T30n1579_001:0282c05": "云何種子過患。謂父出不淨非母。或母非",
    "T30n1579_001:0282c06": "父。或俱不出。或父精朽爛。或母或俱。如",
    "T30n1579_001:0282c07": "是等類。種子過患應知。",
    "T30n1579_001:0282c08": "云何宿業過患。謂或父或母。不作不增長",
    "T30n1579_001:0282c09": "感子之業。或復俱無。或彼有情。不作不增",
    "T30n1579_001:0282c10": "長感父母業。或彼父母。作及增長感餘子",
    "T30n1579_001:0282c11": "業。或彼有情。作及增長感餘父母業。或感",
    "T30n1579_001:0282c12": "大宗葉業。或感非大宗葉業。如是等類宿",
    "T30n1579_001:0282c13": "業過患應知。若無如是三種過患。三處現",
    "T30n1579_001:0282c14": "前得入母胎。彼即於中有處。自見與己同",
    "T30n1579_001:0282c15": "類有情為嬉戲等。於所生處起希趣欲。彼",
    "T30n1579_001:0282c16": "於爾時見其父母共行邪行所出精血而",
    "T30n1579_001:0282c17": "起顛倒。起顛倒者。謂見父母為邪行時。",
    "T30n1579_001:0282c18": "不謂父母行此邪行。乃起倒覺見己自行。",
    "T30n1579_001:0282c19": "見自行已便起貪愛。若當欲為女。彼即於",
    "T30n1579_001:0282c20": "父便起會貪。若當欲為男。彼即於母起",
    "T30n1579_001:0282c21": "貪亦爾。乃往逼趣。若女於母欲其遠去。若",
    "T30n1579_001:0282c22": "男於父心亦復爾。生此欲已。或唯見男或",
    "T30n1579_001:0282c23": "唯見女。如如漸近彼之處所。如是如是漸",
    "T30n1579_001:0282c24": "漸不見父母餘分。唯見男女根門。即於此",
    "T30n1579_001:0282c25": "處便被拘礙。死生道理如是應知。若薄福",
    "T30n1579_001:0282c26": "者。當生下賤家。彼於死時及入胎時。便聞",
    "T30n1579_001:0282c27": "種種紛亂之聲。及自妄見入於叢林竹𥯤蘆",
    "T30n1579_001:0282c28": "𥭳等中。若多福者。當生尊貴家。彼於爾",
    "T30n1579_001:0282c29": "時便自聞有寂靜美妙可意音聲。及自妄見",
    "T30n1579_001:0283a01": "昇宮殿等可意相現。爾時父母貪愛俱極。最",
    "T30n1579_001:0283a02": "後決定各出一滴濃厚精血。二滴和合住母",
    "T30n1579_001:0283a03": "胎中合為一段。猶如熟乳凝結之時。當於",
    "T30n1579_001:0283a04": "此處。一切種子異熟所攝。執受所依阿賴耶",
    "T30n1579_001:0283a05": "識和合依託。云何和合依託。謂此所出濃厚",
    "T30n1579_001:0283a06": "精血合成一段。與顛倒緣中有俱滅。與滅",
    "T30n1579_001:0283a07": "同時即由一切種子識功能力故。有餘微細",
    "T30n1579_001:0283a08": "根及大種。和合而生。及餘有根同分精血和",
    "T30n1579_001:0283a09": "合摶生。於此時中說識已住結生相續。即",
    "T30n1579_001:0283a10": "此名為羯羅藍位。此羯羅藍中有諸根大種。",
    "T30n1579_001:0283a11": "唯與身根及根所依處大種俱生。即由此身",
    "T30n1579_001:0283a12": "根俱生諸根大種力故。眼等諸根次第當生。",
    "T30n1579_001:0283a13": "又由此身根俱生根所依處大種力故。諸根",
    "T30n1579_001:0283a14": "依處次第當生。由彼諸根及所依處具足生",
    "T30n1579_001:0283a15": "故。名得圓滿依止成就。又此羯羅藍色與心",
    "T30n1579_001:0283a16": "心所。安危共同故名依託。由心心所依託",
    "T30n1579_001:0283a17": "力故。色不爛壞。色損益故彼亦損益。是故",
    "T30n1579_001:0283a18": "說彼安危共同。又此羯羅藍。識最初託處。即",
    "T30n1579_001:0283a19": "名肉心。如是識於此處最初託。即從此處",
    "T30n1579_001:0283a20": "最後捨。",
    "T30n1579_001:0283a21": "後序後序中書令臣許敬宗製",
    "T30n1579_001:0283a22": "原夫。三才成位。爰彰開闢之端。六羽為君。",
    "T30n1579_001:0283a23": "猶昧尊卑之序。訊餘軌於襄陸。淪胥靡徵。",
    "T30n1579_001:0283a24": "考陳跡於懷英。寂寥無紀。暨乎黃軒振武。",
    "T30n1579_001:0283a25": "玄頊疏功。帝道盛於唐虞。王業著於殷夏。",
    "T30n1579_001:0283a26": "葳蕤玉冊。照耀金圖。茂範曾芬。詳諸歷選。",
    "T30n1579_001:0283a27": "然則基神襲聖衍慶摛和。軼三代而孤",
    "T30n1579_001:0283a28": "標。掩百王而逈秀。我",
    "T30n1579_001:0283a29": "大唐皇帝。無得而稱矣。斷鼇初載。萬有於",
    "T30n1579_001:0283b01": "是宅心。飛龍在辰。六幽於是仰德。偃洪",
    "T30n1579_001:0283b02": "流而恢地絡。練清氣而緝天維。散服韜",
    "T30n1579_001:0283b03": "戈。扇無為之道。移澆反璞。弘不言之化。",
    "T30n1579_001:0283b04": "悠悠庶類。叶夢於華胥。蠢蠢懷生。遂性於",
    "T30n1579_001:0283b05": "仁壽。大禮大樂。包曲臺而掩宣榭。宏謨宏",
    "T30n1579_001:0283b06": "典。澄璧水而藻環林。瑞露禎雲。翊紫空",
    "T30n1579_001:0283b07": "而表貺。祥鱗慶翼。繞丹禁而呈符。歲精",
    "T30n1579_001:0283b08": "所記之州。咸為疆埸。暄谷所謨之縣。並",
    "T30n1579_001:0283b09": "入隄封。廣闢轅宮。被文軌於殊俗。還開姬",
    "T30n1579_001:0283b10": "弈。均正朔於王會。大業成矣。大化清矣。於",
    "T30n1579_001:0283b11": "是遊心羽陵。寓情延閣。總萬篋於天縱。",
    "T30n1579_001:0283b12": "資一貫於生知。洞照神襟。深窮性道。俯",
    "T30n1579_001:0283b13": "同小伎。則絢發三辰。降習微毫。則妙逾八",
    "T30n1579_001:0283b14": "體。居域中之大寶。畢天下之能事。雖則甲",
    "T30n1579_001:0283b15": "夜觀書。見稱優洽。華旦成曲。獨擅風猷。",
    "T30n1579_001:0283b16": "仰挍鴻徽。豈可同年而語矣。有玄奘法師",
    "T30n1579_001:0283b17": "者。胎彰辯慧。躡身子之高蹤。生稟神奇。",
    "T30n1579_001:0283b18": "嗣摩什之芳軌。爰初束髮。即事抽簪。逈",
    "T30n1579_001:0283b19": "出蓋纏。深悟空假。研求四諦。嗟謬旨於真",
    "T30n1579_001:0283b20": "宗。鑽仰一乘。鑒訛文於實相。遂迺發弘",
    "T30n1579_001:0283b21": "誓願。起大悲心。思拯迷途。親尋正教。幸",
    "T30n1579_001:0283b22": "屬時康道泰。遠安邇肅。裂裳裹足。直趣",
    "T30n1579_001:0283b23": "迦維。闡皇澤於遐方。徵釋教於前域。越葱",
    "T30n1579_001:0283b24": "嶺之外。猶跬步而忘遠。遵竹園之左。譬親",
    "T30n1579_001:0283b25": "受而何殊。訪道周遊十有七載。經途所亘",
    "T30n1579_001:0283b26": "百有餘國。異方之語。資一音而並貫。未譯",
    "T30n1579_001:0283b27": "之經。罄五財而畢寫。若誦若閱。喻青蓮之",
    "T30n1579_001:0283b28": "受持。半句半偈。隨白馬而俱返。以貞觀",
    "T30n1579_001:0283b29": "十九年。持如來肉舍利一百五十粒。佛像七",
    "T30n1579_001:0283c01": "軀。三藏聖教要文凡六百五十七部。二月六",
    "T30n1579_001:0283c02": "日還至長安。奉勅於弘福寺安置。令所司",
    "T30n1579_001:0283c03": "供給。召諸名僧二十一人學通內外者。共",
    "T30n1579_001:0283c04": "譯持來三藏梵本。至二十一年五月十五日。",
    "T30n1579_001:0283c05": "肇譯瑜伽師地論。論梵本四萬頌。頌三十二",
    "T30n1579_001:0283c06": "字。凡有五分。宗明十七地義。三藏法師玄",
    "T30n1579_001:0283c07": "奘。敬執梵文譯為唐語。弘福寺沙門靈會。",
    "T30n1579_001:0283c08": "靈雋。智開知仁。會昌寺沙門玄度。瑤臺寺",
    "T30n1579_001:0283c09": "沙門道卓。大總持寺沙門道觀。清禪寺沙門",
    "T30n1579_001:0283c10": "明覺烝義筆受。弘福寺沙門玄謨。證梵語。",
    "T30n1579_001:0283c11": "大總持寺沙門玄應。正字。大總持寺沙門道",
    "T30n1579_001:0283c12": "洪。實際寺沙門明琰。寶昌寺沙門法祥。羅漢",
    "T30n1579_001:0283c13": "寺沙門惠貴。弘福寺沙門文備。蒲州栖巖寺",
    "T30n1579_001:0283c14": "沙門神泰。廓州法講寺沙門道深。詳證大義。",
    "T30n1579_001:0283c15": "本地分中。五識身相應地意地。有尋有伺地。",
    "T30n1579_001:0283c16": "無尋唯伺地。無尋無伺地。凡十七卷。普光",
    "T30n1579_001:0283c17": "寺沙門道智。受旨證文。三摩呬多地。非三",
    "T30n1579_001:0283c18": "摩呬多地。有心無心地。聞所成地。思所成",
    "T30n1579_001:0283c19": "地。修所成地。凡十卷。蒲州普救寺沙門行友。",
    "T30n1579_001:0283c20": "受旨證文。聲聞地初。瑜伽種姓地盡第二",
    "T30n1579_001:0283c21": "瑜伽處。凡九卷。玄法寺沙門玄賾。受旨證",
    "T30n1579_001:0283c22": "文。聲聞地第三瑜伽處盡獨覺地。凡五卷。汴",
    "T30n1579_001:0283c23": "州真諦寺沙門玄忠。受旨證文。菩薩地。有",
    "T30n1579_001:0283c24": "餘依地。無餘依地。凡十六卷。簡州福眾寺沙",
    "T30n1579_001:0283c25": "門靖邁。受旨證文。攝決擇分。凡三十卷。大",
    "T30n1579_001:0283c26": "總持寺沙門辯機。受旨證文。攝異門分。攝",
    "T30n1579_001:0283c27": "釋分。凡四卷。普光寺沙門處衡。受旨證文。",
    "T30n1579_001:0283c28": "攝事分。十六卷。弘福寺沙門明濬。受旨證",
    "T30n1579_001:0283c29": "文。銀青光祿大夫。行太子左庶子。高陽縣開",
    "T30n1579_001:0284a01": "國男。臣許敬宗。奉",
    "T30n1579_001:0284a02": "詔監閱。至二十二年五月十五日。絕筆。總",
    "T30n1579_001:0284a03": "成一百卷。佛滅度後。彌勒菩薩自覩史多天",
    "T30n1579_001:0284a04": "宮。降于中印度阿瑜他國。為無著菩薩之",
    "T30n1579_001:0284a05": "所說也。斯固法門極地。該三藏之遺文。如",
    "T30n1579_001:0284a06": "來後心。暢五乘之奧旨。玄宗微妙不可思",
    "T30n1579_001:0284a07": "議。僧徒並戒行圓深。道業貞固。欣承嘉召。",
    "T30n1579_001:0284a08": "得奉",
    "T30n1579_001:0284a09": "高人。各罄幽心。共稟新義。隨畢奏上。",
    "T30n1579_001:0284a10": "有感宸衷。爰降殊恩。親裁鴻序。情超",
    "T30n1579_001:0284a11": "繫象。理絕名言。皇太子。分耀黃離。纘基",
    "T30n1579_001:0284a12": "青陸。北搖傳樂。仰金聲而竊愧。東明御辯。",
    "T30n1579_001:0284a13": "瞻玉裕而多慚。九載勤經。漢儲斯陋。一朝",
    "T30n1579_001:0284a14": "成賦。魏兩韜英。既睹天文。頂戴無已。爰抽",
    "T30n1579_001:0284a15": "祕藻。讚歎功德。紆二聖之仙詞。闡三藏",
    "T30n1579_001:0284a16": "之幽鍵。載揚佛日。式導玄津。開夏景於蓮",
    "T30n1579_001:0284a17": "華。法流逾潔。泛春光於貝葉。道樹增輝。冀",
    "T30n1579_001:0284a18": "夫聖藻長懸。與天地而無極真如廣被。隨",
    "T30n1579_001:0284a19": "塵沙而不窮。凡厥含靈。知所歸矣。",
    "T30n1579_001:0284a20": "瑜伽師地論卷第一"
}