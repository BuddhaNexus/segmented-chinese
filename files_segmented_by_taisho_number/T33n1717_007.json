{
    "T33n1717_007:0861b10": "法華玄義釋籤卷第七",
    "T33n1717_007:0861b12": "天台沙門湛然述",
    "T33n1717_007:0861b13": "◎次明智妙為二：先明來意，次正釋。初文",
    "T33n1717_007:0861b14": "可見。次正釋中自二：初意者文自為六，先",
    "T33n1717_007:0861b15": "列六章，次依章解釋。初數中，初六藏，次四",
    "T33n1717_007:0861b16": "通，次三別，次三三佛，次四圓，三佛在果，彼",
    "T33n1717_007:0861b17": "三果無人，故別於此列。圓果有人，故自居",
    "T33n1717_007:0861b18": "因後，次「類者」例也。又二：先列、次結。初文者說",
    "T33n1717_007:0861b19": "其數意，何故以五停乃至十地等而各為一",
    "T33n1717_007:0861b20": "數，故立此門。類例同故且各為一數，若一",
    "T33n1717_007:0861b21": "一位別為一數，太成繁雜，故且總云。三藏",
    "T33n1717_007:0861b22": "菩薩亦應云四門遍學，但為出其當體義",
    "T33n1717_007:0861b23": "異，故且從緣事理強弱為類。三佛應云",
    "T33n1717_007:0861b24": "並是師位，亦為從教辨三相異，故從義各",
    "T33n1717_007:0861b25": "明。三辨相中，若從數類誠為不多，類中多",
    "T33n1717_007:0861b26": "相，從相復更少多分別，故使爾耳。初辨世",
    "T33n1717_007:0861b27": "智相中云「天竺」至「非想」者，語智所依乃至",
    "T33n1717_007:0861b28": "初禪，今且從極。「忠孝」等，略如《止觀》記。多識",
    "T33n1717_007:0861b29": "於鳥獸草木之名者，莫過於《爾雅》。雖安塗",
    "T33n1717_007:0861c01": "割，所依但是世禪。「獲根本定」等者，用通必依",
    "T33n1717_007:0861c02": "色定故也，故停河等須依根本。「停河在耳」",
    "T33n1717_007:0861c03": "等者，如《大經》三十五「諸外道等來白波斯匿",
    "T33n1717_007:0861c04": "王言：大王！不應輕懱如是大士。大王！是",
    "T33n1717_007:0861c05": "月增減誰之所作？大海鹹味、摩羅延山誰之",
    "T33n1717_007:0861c06": "所作？豈非我等婆羅門耶？大王！不聞阿竭",
    "T33n1717_007:0861c07": "多仙十二年中恒河之水停在耳中耶？瞿曇",
    "T33n1717_007:0861c08": "仙人作大神變，十二年中變作釋身，并令",
    "T33n1717_007:0861c09": "釋身作羝羊身，作千女根在釋身上。耆兔",
    "T33n1717_007:0861c10": "仙人一日之中，飲大海水令大地乾耶？婆",
    "T33n1717_007:0861c11": "藪仙人為自在天作三目耶？羅羅仙人變",
    "T33n1717_007:0861c12": "迦毘羅城為鹵土耶？婆羅門中有如是等",
    "T33n1717_007:0861c13": "大力諸仙，現可撿挍，云何輕懱如是大仙？」",
    "T33n1717_007:0861c14": "亦如此土古人張揩能作霧，欒巴善吐雲，",
    "T33n1717_007:0861c15": "葛洪、陶淵明等皆薄有術數，蓋小小耳。若",
    "T33n1717_007:0861c16": "比西方，天懸地殊。「法是世間法」等者，定非無",
    "T33n1717_007:0861c17": "漏，不能斷惑，故云「不動」。常在三有，故曰",
    "T33n1717_007:0861c18": "「不出」。邪慧不能動惑出界故也。次五停四",
    "T33n1717_007:0861c19": "念中，先五停，次四念。初五停中三：先釋名，",
    "T33n1717_007:0861c20": "次「觀能」下明停心功能，三「數息」下正明用",
    "T33n1717_007:0861c21": "治。但列名對病而已，廣如《止觀》第十記。次",
    "T33n1717_007:0861c22": "四念中亦略不列名，但舉數對位，至下照",
    "T33n1717_007:0861c23": "中文相稍廣。於中又二：初明功能，次「初翻」",
    "T33n1717_007:0861c24": "下判位。即以功能為其相狀，「煖法已上四",
    "T33n1717_007:0861c25": "善根」者，盡依《婆沙》，文相稍略。今略出論文，",
    "T33n1717_007:0861c26": "於初煖中為五：初正釋煖義，次「尊者」下釋",
    "T33n1717_007:0861c27": "煖在初，三「於正法」下明所緣諦，四從「所有」",
    "T33n1717_007:0861c28": "下料簡釋疑，五「煖有」下明功能。初文者，由智",
    "T33n1717_007:0861c29": "觀故有煖生。次文可見。第三文中三：先釋，",
    "T33n1717_007:0862a01": "次料簡，三「如佛」下引證，須緣四諦。四料簡",
    "T33n1717_007:0862a02": "中二：初簡法，次簡品類。初云「所有布施盡",
    "T33n1717_007:0862a03": "迴解脫」等者，《婆沙》云：「西方人作此論」，今文",
    "T33n1717_007:0862a04": "略依彼問云：煖善根有何意趣？為何所依？",
    "T33n1717_007:0862a05": "何因緣？何法？何果？何報？何善利？行幾行？為緣",
    "T33n1717_007:0862a06": "生？為緣起？為聞慧？為思慧？為脩慧？為欲",
    "T33n1717_007:0862a07": "色無色界？為有覺有觀乃至無覺無觀？為何",
    "T33n1717_007:0862a08": "根相應？為一心為多心？為退為不退？乃至",
    "T33n1717_007:0862a09": "世第一法亦如是問。今文闕問答字，便出",
    "T33n1717_007:0862a10": "答文。論答并如今文，乃至忍善根盡迴向解",
    "T33n1717_007:0862a11": "脫是其意趣等，唯闕答何法文。應云是有",
    "T33n1717_007:0862a12": "漏法，頂是煖家功用果，涅槃決定因是其利，",
    "T33n1717_007:0862a13": "復有說者不斷善根是其利。又問煖法有",
    "T33n1717_007:0862a14": "幾種？答如文。又問有幾人從欲界至無所",
    "T33n1717_007:0862a15": "有處？答各有九品，并一具縛人，合有七十",
    "T33n1717_007:0862a16": "三人。次料簡善根品類者，對下三善根以",
    "T33n1717_007:0862a17": "為料簡。第二師文似四品，意但在三。然越",
    "T33n1717_007:0862a18": "次取者，例前九品亦越次故。言「但在三」者，",
    "T33n1717_007:0862a19": "下下下中秖是下，中上秖是中，上上秖是",
    "T33n1717_007:0862a20": "上耳。煖頂於下三品中是下下、下中，雖有",
    "T33n1717_007:0862a21": "二品，但在於下，忍取中三品之上，世第一",
    "T33n1717_007:0862a22": "取上三品之上。瞿沙說九品上能兼下，故頂",
    "T33n1717_007:0862a23": "有六，忍有八。世第一近真故不可兼多，故",
    "T33n1717_007:0862a24": "唯上上。九品既以上兼下，三品亦然。故煖有",
    "T33n1717_007:0862a25": "一，乃至忍三，世第一亦唯一種，意亦如前。",
    "T33n1717_007:0862a26": "五功能中言「二捨」者，言「離界地」謂自下",
    "T33n1717_007:0862a27": "升上，退時謂「失上退下」，失得禪時故云",
    "T33n1717_007:0862a28": "「失時」。次釋頂法為四，初對上下三善根以",
    "T33n1717_007:0862a29": "辨行相不同，次從「復有」下釋名，三「云何」下",
    "T33n1717_007:0862b01": "釋頂法觀相，四從「問何故」下釋法名退。此",
    "T33n1717_007:0862b02": "等諸文全同論文。論云：「有云：欲善根有二，",
    "T33n1717_007:0862b03": "下是煖、上是頂；色善根有二，下是忍、上是世",
    "T33n1717_007:0862b04": "第一。評家云：不應作是說，應云盡是色界",
    "T33n1717_007:0862b05": "法住定地，法聖行法好。」今依評家，故云「色",
    "T33n1717_007:0862b06": "界」。此等秖是判四善根，以有動等之異對",
    "T33n1717_007:0862b07": "四不同故也。動乃至退分二，不動乃至不",
    "T33n1717_007:0862b08": "退分二，雖同在色界，由善根深淺異故，致",
    "T33n1717_007:0862b09": "使差降不同。「動」謂猶為外緣所動，「住」謂",
    "T33n1717_007:0862b10": "久住煖頂，「難」謂煖頂有難，「斷」謂斷於善根，",
    "T33n1717_007:0862b11": "「退」謂退為五逆等，「不動」等是後二善根，準此",
    "T33n1717_007:0862b12": "可知。次釋名中頂法望煖於動等並得頂",
    "T33n1717_007:0862b13": "名，復有餘師應云下也。又前於動等名之",
    "T33n1717_007:0862b14": "為住，復有餘師名不久住及或無難等，若",
    "T33n1717_007:0862b15": "至忍不復名退。三明頂法觀中，又二：先釋，",
    "T33n1717_007:0862b16": "次料簡。初文先明能信之觀，次「此信」下明所",
    "T33n1717_007:0862b17": "緣之境。次「問」下料簡：先問，次答。答中先標",
    "T33n1717_007:0862b18": "二諦為勝，次「清淨」下所緣行相。初句總舉",
    "T33n1717_007:0862b19": "二諦無過，次句略舉滅下二行，具足總合舉",
    "T33n1717_007:0862b20": "其八行。「能生」下明生信意。「若世尊」下重釋信",
    "T33n1717_007:0862b21": "意，以苦集不可信故，故信道滅。「此煩惱」下",
    "T33n1717_007:0862b22": "總舉苦集行相不可生信。「受化者」下重舉",
    "T33n1717_007:0862b23": "道滅是可信故。復有說者，應盡信四者由",
    "T33n1717_007:0862b24": "知苦集故能信道滅。論問亦信諦何故但",
    "T33n1717_007:0862b25": "說信寶耶者？由向對三寶以立四諦，是故",
    "T33n1717_007:0862b26": "作此問也。論云：「有說：彼摩納婆非不信苦",
    "T33n1717_007:0862b27": "集諦，但不信三寶，以不信故，佛為彼說。」",
    "T33n1717_007:0862b28": "即初文是。復有說者，隨行者悅適，即「但隨」已",
    "T33n1717_007:0862b29": "下文是。四釋法名退中，先問如文。答文者，",
    "T33n1717_007:0862c01": "以行在頂則身中煩惱數起是念，恐至忍",
    "T33n1717_007:0862c02": "已無復生處，以激行者頂法觀門，是故文中",
    "T33n1717_007:0862c03": "具有二意：一者為煩惱退故憂惱，二者恐",
    "T33n1717_007:0862c04": "退失故，故復憂惱。「若能」下明不退兩緣：一",
    "T33n1717_007:0862c05": "者外善友等，二者內正觀也。餘文可見。次",
    "T33n1717_007:0862c06": "釋忍法者，今文總云「三十二心」者是。有本",
    "T33n1717_007:0862c07": "云「四十二心」者誤，上下四諦各十六行，故三",
    "T33n1717_007:0862c08": "十二。今文從略。但總相從緣一時論減，次",
    "T33n1717_007:0862c09": "減一緣至二行一緣在，皆名中忍；至一行",
    "T33n1717_007:0862c10": "一緣在，方名上忍。言「但作二心觀於一行」",
    "T33n1717_007:0862c11": "者，《婆沙》云：「減至苦法忍後心得正決定，彼",
    "T33n1717_007:0862c12": "四心同一行一緣，所謂增上忍，如似世第一",
    "T33n1717_007:0862c13": "法中苦法忍、苦法智二心同緣。」今更依《俱舍》",
    "T33n1717_007:0862c14": "略出之。論云：「從此生煖法者，謂從總相念",
    "T33n1717_007:0862c15": "住後成就已生煖法名，聖道如火能燒惑",
    "T33n1717_007:0862c16": "薪，聖火前相故名為煖，已觀四諦脩十六",
    "T33n1717_007:0862c17": "行名煖位也。此善根分位長故，能具觀四",
    "T33n1717_007:0862c18": "諦及能具脩十六行，觀無常苦空無我，乃至",
    "T33n1717_007:0862c19": "道如行出。次辨頂位者，從此頂善根有下",
    "T33n1717_007:0862c20": "中上，至成滿時有善根名為頂，亦觀四",
    "T33n1717_007:0862c21": "諦脩十六行同前煖位。煖頂二善俱名動",
    "T33n1717_007:0862c22": "善，可退動故。動善根中頂為最勝，如人頂",
    "T33n1717_007:0862c23": "故名為頂法。忍位是進，煖位是退，此頂是進",
    "T33n1717_007:0862c24": "退兩際，猶如山頂，故名為頂。」頌云：「如是二",
    "T33n1717_007:0862c25": "善根皆初法後四」者，煖頂二善初安足時皆",
    "T33n1717_007:0862c26": "唯法念，後增進時則通四念。初安足者謂煖，",
    "T33n1717_007:0862c27": "八諦十六行相最初遊踐四聖諦跡名初安",
    "T33n1717_007:0862c28": "足，謂見道中唯法念住，以煖頂位順見道",
    "T33n1717_007:0862c29": "故，故初安足唯法念住；後增進位稍容預故，",
    "T33n1717_007:0863a01": "故得通脩四念住位。忍唯法念住者，從頂",
    "T33n1717_007:0863a02": "有善根生，名為法忍。忍可四諦，最殊勝故。",
    "T33n1717_007:0863a03": "又無退故名為忍法。忍初安足及後增進皆",
    "T33n1717_007:0863a04": "法念住，近見道故，是故初後皆法念住。頌",
    "T33n1717_007:0863a05": "云：「下中忍同頂」者，此善根有下中上，下中",
    "T33n1717_007:0863a06": "二位同煖頂位，具觀四諦十六行，上忍唯觀",
    "T33n1717_007:0863a07": "欲苦。頌云：「一行一剎那」者，上忍唯苦下一行",
    "T33n1717_007:0863a08": "一剎那名為上忍。下品具足觀十六諦，中品",
    "T33n1717_007:0863a09": "減緣。所言緣者，上下八諦名之為緣，是所",
    "T33n1717_007:0863a10": "緣故，各十六行故三十二名之為行，能緣行",
    "T33n1717_007:0863a11": "故。應知七周減緣，二十四周減行，謂四行",
    "T33n1717_007:0863a12": "觀欲苦，乃至四行觀欲道，乃至三行觀上",
    "T33n1717_007:0863a13": "界道，名一周減一行。如是一一諦下各有",
    "T33n1717_007:0863a14": "三行，與緣名異，從行為名，故三八二十四",
    "T33n1717_007:0863a15": "周減行。一一諦下各有一行與緣名同，亦",
    "T33n1717_007:0863a16": "與緣同減，從緣為名但名減緣，是則上界",
    "T33n1717_007:0863a17": "四諦，下界留苦，唯減三緣，上四下三名為七",
    "T33n1717_007:0863a18": "周。緣之與行皆從後減，故使欲界最後留",
    "T33n1717_007:0863a19": "苦，都有三十一周減緣減行，後但有一行",
    "T33n1717_007:0863a20": "二剎那心觀於欲苦名中忍滿，唯有一行",
    "T33n1717_007:0863a21": "一剎那心觀於欲苦名上忍成就。此中忍",
    "T33n1717_007:0863a22": "位未減道時，雖減行相，未減道故，故得具",
    "T33n1717_007:0863a23": "觀四種諦也。頌云：「下中忍同頂」者，約此說",
    "T33n1717_007:0863a24": "也。若此中忍減道諦時但脩十二行，既減",
    "T33n1717_007:0863a25": "彼道心無欣慕，故彼道下四行亦不起得。",
    "T33n1717_007:0863a26": "由此道理，減滅諦時但脩八行，除滅道下",
    "T33n1717_007:0863a27": "各四行故；減集諦時但脩四行，故於中忍",
    "T33n1717_007:0863a28": "具脩十六、十二、八、四行相，於上忍中亦脩",
    "T33n1717_007:0863a29": "四行，雖起一行一剎那心以觀苦故起能",
    "T33n1717_007:0863b01": "得，得脩彼苦下四行相故。問：於上忍位減",
    "T33n1717_007:0863b02": "彼三行，何故脩彼所減行耶？答：雖減彼行，",
    "T33n1717_007:0863b03": "不減諦故、欣慕心故，故得脩彼所減行相。",
    "T33n1717_007:0863b04": "於中忍位脩所減行，準望可知。於三十二",
    "T33n1717_007:0863b05": "中留苦下一行者，擬入見道，故須留也。",
    "T33n1717_007:0863b06": "餘三十一如文次第，漸漸除之。問：苦下一",
    "T33n1717_007:0863b07": "行為留何行？答：入見道有二種行者，一者",
    "T33n1717_007:0863b08": "利，是見行。見行有二種：若著我者，留無我",
    "T33n1717_007:0863b09": "行；若著我所，即留空行。二者鈍，是愛行，愛",
    "T33n1717_007:0863b10": "行亦二：一者慢多，留無常行；二者懈怠多，",
    "T33n1717_007:0863b11": "留於苦行。頌云：「世第一亦然」者，從上忍無",
    "T33n1717_007:0863b12": "間生第一，唯緣苦下一行一剎那心同前上",
    "T33n1717_007:0863b13": "忍，故云「亦然」。此是有漏故名「世間」，於中最",
    "T33n1717_007:0863b14": "勝故云「第一」，有同類因引見道生，故云「最",
    "T33n1717_007:0863b15": "勝」。皆慧為體，皆五陰性定共戒名為色陰，餘",
    "T33n1717_007:0863b16": "四陰可知。言「苦法忍」者，十六剎那從苦諦",
    "T33n1717_007:0863b17": "起一忍一智，如其次第至道諦時初生一",
    "T33n1717_007:0863b18": "忍名十五心，次生一智名十六心滿，即初",
    "T33n1717_007:0863b19": "果也。於中三：先法，次譬，三料簡。初文如向。",
    "T33n1717_007:0863b20": "次譬，譬中先譬、次合。譬中云「如人欲從己國」",
    "T33n1717_007:0863b21": "等者，三界為己國，涅槃為他國。何以故？三",
    "T33n1717_007:0863b22": "界久住為己，涅槃方適為他。十六觀法為",
    "T33n1717_007:0863b23": "「多財產」，一行獨往故云「不能持去」。中忍如錢，",
    "T33n1717_007:0863b24": "上忍如金，世第一法如多價寶，以一行一",
    "T33n1717_007:0863b25": "剎那入真無漏，猶如持去。三「問」下料簡，先",
    "T33n1717_007:0863b26": "問、次答。次「世第一法者」下歎第一義，先立",
    "T33n1717_007:0863b27": "全勝，次「亦分」下分別不同得名處別，先立",
    "T33n1717_007:0863b28": "二門、次釋。釋中先釋分，次釋都。初文云「見",
    "T33n1717_007:0863b29": "諦不相離」者，第十六心為見諦，餘十五心",
    "T33n1717_007:0863c01": "為眷屬，無間續起故云「不離」，是斷惑位故慧",
    "T33n1717_007:0863c02": "力偏多。從見諦後至第三果，熏禪成就生",
    "T33n1717_007:0863c03": "五淨居，此之五天純聖所居，故云「不與凡夫",
    "T33n1717_007:0863c04": "同生一處」。至第四果得盡智時，永斷界內",
    "T33n1717_007:0863c05": "思惑垢障，如是後果並由見諦之功，故見諦",
    "T33n1717_007:0863c06": "最勝。次「三三昧」去，舉況釋也。如世第一心得",
    "T33n1717_007:0863c07": "三三昧厭離一切，於無漏法心尚不取，故",
    "T33n1717_007:0863c08": "云「惡賤」。「何況有漏不應都勝」者，結上世第一",
    "T33n1717_007:0863c09": "也。言「分勝」者，不能都勝見諦之法，但分勝",
    "T33n1717_007:0863c10": "彼煖頂等法，故世第一亦名分勝。「除入」者，勝",
    "T33n1717_007:0863c11": "處也。又云都勝者，從功能為名，此世第一",
    "T33n1717_007:0863c12": "非但勝於煖頂等法，亦勝見諦等法。等者，",
    "T33n1717_007:0863c13": "等取脩道智行等法，乃至羅漢能開之功在",
    "T33n1717_007:0863c14": "世第一，故曰「都勝」。故從「或言」下釋都勝，據",
    "T33n1717_007:0863c15": "功用力強，非所證亦勝。「問前諸位義有差別",
    "T33n1717_007:0863c16": "耶」者？前已最勝得妙果等名通釋世第一",
    "T33n1717_007:0863c17": "法，今欲分別，故先問起。答如文。此不淨安",
    "T33n1717_007:0863c18": "般等並在世第一前，故世第一於彼為勝為",
    "T33n1717_007:0863c19": "最等，依地亦然。次從「又依未至為最」去料",
    "T33n1717_007:0863c20": "簡依地，從未至至四禪為六地，妙音師說",
    "T33n1717_007:0863c21": "或七，加欲界。依欲界身，天六人三，除北洲，",
    "T33n1717_007:0863c22": "前三善根，三洲死生六天亦續生故。第四善",
    "T33n1717_007:0863c23": "根天亦初起，唯女男身非餘扇搋。頌云：「聖由",
    "T33n1717_007:0863c24": "失地捨，異生由命終，煖必至涅槃，頂終不",
    "T33n1717_007:0863c25": "斷善，忍不墮惡道，第一入離生。」委釋如論。",
    "T33n1717_007:0863c26": "次明初果，「八忍八智」者，每一諦下各一法",
    "T33n1717_007:0863c27": "忍一法智、一比忍一比智，故四諦下八忍八",
    "T33n1717_007:0863c28": "智，此是無漏一十六心斷四諦下見盡也。次",
    "T33n1717_007:0863c29": "明三果者，「慮」謂思慮，重思惟前所得真諦",
    "T33n1717_007:0864a01": "無漏之理，或四諦中隨思一諦，或唯思滅諦，",
    "T33n1717_007:0864a02": "斷三界諸品不同、得後三果，六品九品三界",
    "T33n1717_007:0864a03": "都盡等。九地中一一皆有九品思惑，一一品",
    "T33n1717_007:0864a04": "皆用一無礙一解脫，從一地說，餘地例然，故",
    "T33n1717_007:0864a05": "但云九。次支佛以苦集為總，十二因緣為",
    "T33n1717_007:0864a06": "別，若逆若順具如《止觀》第二記。及前四果，廣",
    "T33n1717_007:0864a07": "如《俱舍．賢聖品》。次三祇菩薩，具如《止觀》第三",
    "T33n1717_007:0864a08": "記。次「通教聲聞緣覺於一門總相」等者，總",
    "T33n1717_007:0864a09": "謂但作苦集觀耳。別謂觀苦七支、觀集五",
    "T33n1717_007:0864a10": "支，以自行故但依一門，菩薩為他故於四",
    "T33n1717_007:0864a11": "門。然七地前約自行邊亦但一門，入假方便",
    "T33n1717_007:0864a12": "亦須遍習。三藏佛言「一時用八忍八智」等",
    "T33n1717_007:0864a13": "者，具如《止觀》第三記料簡同異。通佛但言",
    "T33n1717_007:0864a14": "「斷習」者，以菩薩時留習潤生故，至菩提樹",
    "T33n1717_007:0864a15": "下但斷殘習。別佛又二：先正釋，次「或言」下",
    "T33n1717_007:0864a16": "釋疑。或有疑云等覺已斷一品。此義不然，",
    "T33n1717_007:0864a17": "依文釋定始從初地、終至妙覺，皆惑斷入",
    "T33n1717_007:0864a18": "位，故斷一品入初地，斷最後品入妙覺。",
    "T33n1717_007:0864a19": "圓位具如《止觀》第七文中及位妙中，並加修",
    "T33n1717_007:0864a20": "五悔等，為入品之前智。次明智照境者為",
    "T33n1717_007:0864a21": "三：先敘意，次料簡，三正釋。初文破性計成",
    "T33n1717_007:0864a22": "不思議，又二：先明破計，次明立法。初文先",
    "T33n1717_007:0864a23": "立性計，次略不出破，但注「云云」。初文「四句",
    "T33n1717_007:0864a24": "墮性」者，如《止觀》第三及《淨名玄》等說。若離",
    "T33n1717_007:0864a25": "性過皆不可說，故云「如別記」。次明為他隨",
    "T33n1717_007:0864a26": "機遍立四悉因緣可作四說，如《止觀》第五",
    "T33n1717_007:0864a27": "記。次料簡中先問中「智能照境如常所論，",
    "T33n1717_007:0864a28": "境亦能照智不」者，為顯不可思議，故有此",
    "T33n1717_007:0864a29": "問。次答中三：先正答，次引證，三舉譬。初文",
    "T33n1717_007:0864b01": "者，還依不思議答，故能相照。何者？智既是",
    "T33n1717_007:0864b02": "心，境亦是心，既俱是心、俱是法界，心心相照",
    "T33n1717_007:0864b03": "有何不可？故引《仁王》證成相照，智處是境，",
    "T33n1717_007:0864b04": "當知境智俱名般若，故得說境及境照俱",
    "T33n1717_007:0864b05": "名實相。次譬中，鏡面如文，地生芽如境",
    "T33n1717_007:0864b06": "生智，芽生地如智照境，此譬猶分，未是",
    "T33n1717_007:0864b07": "境智體一而展轉相照相發，故說不可盡，恐",
    "T33n1717_007:0864b08": "妨後義是故且置。次正明智照境中，取向",
    "T33n1717_007:0864b09": "類智照前諸境。前智類中三藏有七、通教有",
    "T33n1717_007:0864b10": "五、別圓各四。文云「七智照二乘十如」者，三藏",
    "T33n1717_007:0864b11": "四：謂一五停四念，二四善根，三四果，四支",
    "T33n1717_007:0864b12": "佛。通教三：謂聲聞、支佛、入空菩薩。藏通菩薩",
    "T33n1717_007:0864b13": "及別教四十心智皆云「兩屬」者，上求未極仍",
    "T33n1717_007:0864b14": "屬菩薩。十地亦言「兩屬」者，約教證道以分",
    "T33n1717_007:0864b15": "二義，又此二義謂次不次。又此二義復有上",
    "T33n1717_007:0864b16": "求下化二義。「總略如此細捒(云云)」者，「捒」字音",
    "T33n1717_007:0864b17": "數，謂莊捒也。今謂安置，對當如莊捒也。如",
    "T33n1717_007:0864b18": "五停去大分有七，委細而言如五停自緣",
    "T33n1717_007:0864b19": "五境不同，如治貪欲但緣六道中可愛十",
    "T33n1717_007:0864b20": "如，治瞋恚但緣六道中可憎十如，餘三例",
    "T33n1717_007:0864b21": "說。四念但緣自身心陰六道無常，從煖頂",
    "T33n1717_007:0864b22": "去至世第一或遍上下、或捨上緣下。四",
    "T33n1717_007:0864b23": "果但緣聲聞法界，緣覺但緣支佛法界，亦應",
    "T33n1717_007:0864b24": "分四果所照不同，支佛又分別聞法不聞法",
    "T33n1717_007:0864b25": "等，餘例可知。如是七智皆求拙度，故云「總",
    "T33n1717_007:0864b26": "略」。六度細作，例此可知。次照因緣四諦中，",
    "T33n1717_007:0864b27": "但以當教智照當教諦文相最顯。次照七",
    "T33n1717_007:0864b28": "二諦中云「八智照顯中」者，且以別四照別，",
    "T33n1717_007:0864b29": "圓四照圓。若論相入，應以通真照通真及",
    "T33n1717_007:0864c01": "圓別兩真，別俗照圓真，若接通教必須聖",
    "T33n1717_007:0864c02": "位，若接別者但接賢位，賢位屬教故云",
    "T33n1717_007:0864c03": "也。故云「可以意得」。次照五三諦中，言「前七",
    "T33n1717_007:0864c04": "智照無中之二諦」者，前三藏二諦既無中道",
    "T33n1717_007:0864c05": "不成三諦。今以二十智照於三諦，不可",
    "T33n1717_007:0864c06": "棄七而全不論，故便列之。通雖無中，以含",
    "T33n1717_007:0864c07": "中故則或二或三，亦且從二為第二句，故",
    "T33n1717_007:0864c08": "云「屬真」。次「以八智照顯中」者，通約當教始終",
    "T33n1717_007:0864c09": "言之，故云「假中」。若論二接，應言通真照別",
    "T33n1717_007:0864c10": "中、通真照圓中、別俗照圓中，各對本智及",
    "T33n1717_007:0864c11": "以本境合成三諦，此中便對中論四句結",
    "T33n1717_007:0864c12": "成，故云「即空」等。次明「照一實」者，此亦置別",
    "T33n1717_007:0864c13": "從通，非但通於四悉，亦乃通四四諦，故云",
    "T33n1717_007:0864c14": "「生滅」等。先列四實，次對四教。言「前後諸實",
    "T33n1717_007:0864c15": "(云云)」者，文但分別四實不同，應更分判諸實",
    "T33n1717_007:0864c16": "麁妙及開權等。次明「照無諦」者，先通序意，",
    "T33n1717_007:0864c17": "次正明照境。初文者，亦且置別存通如前",
    "T33n1717_007:0864c18": "說(云云)。次「前無諦」下判，次「若就」下開上諸智，",
    "T33n1717_007:0864c19": "通論開者非不須悟，此明無諦故斥通",
    "T33n1717_007:0864c20": "無。以從別無，別又約證者，防語見故，故須",
    "T33n1717_007:0864c21": "言悟。無名近證，故須言之。乃至以此一無",
    "T33n1717_007:0864c22": "遍開前來一切諸智，同入此無，共成實智，",
    "T33n1717_007:0864c23": "即是今經之正意也。當知二十並是空拳，雖",
    "T33n1717_007:0864c24": "復空拳，漸誘方便皆不唐捐，況復開時即權",
    "T33n1717_007:0864c25": "而實。今從勝說故曰雙非，故權即是非權非",
    "T33n1717_007:0864c26": "實。五明判者，為二：先判，次結。初又三：初約",
    "T33n1717_007:0864c27": "智以判，次約知見四句以判，三約五眼。初",
    "T33n1717_007:0864c28": "文又二：初一往略判，次解釋。釋又二：先明",
    "T33n1717_007:0864c29": "十二為麁，次「別教」下明後八為妙，於中為",
    "T33n1717_007:0865a01": "二：初通明八妙，次「又別」下料簡，初又三：初正",
    "T33n1717_007:0865a02": "明別妙，次「常途」下破古，三「今明」下顯正。言",
    "T33n1717_007:0865a03": "「今明十信」至「八番為妙」者，且約知中勝三",
    "T33n1717_007:0865a04": "藏佛，一往望前八番俱妙，猶帶教道故須",
    "T33n1717_007:0865a05": "更簡。簡中又二：先對簡，次雙釋。初云別教",
    "T33n1717_007:0865a06": "四番三麁一妙，今依地人以存教道，十地",
    "T33n1717_007:0865a07": "猶麁，何況十信？若且從登地而為證道，故二",
    "T33n1717_007:0865a08": "麁一妙。妙覺果頭本是實人，是故為妙。又",
    "T33n1717_007:0865a09": "亦可妙覺是權故為麁，十地是實故為妙，",
    "T33n1717_007:0865a10": "故云中道乃是果頭能顯。次釋又二：先釋別，",
    "T33n1717_007:0865a11": "次釋圓。先釋別中又三：初正判別三麁一妙，",
    "T33n1717_007:0865a12": "次「類」下舉藏通以例別圓，三「今別」下顯別",
    "T33n1717_007:0865a13": "例成。初文言「初心學者」等者，謂仰信中理，",
    "T33n1717_007:0865a14": "登地見中而證是妙。「如藕絲懸山」者，《大經》十",
    "T33n1717_007:0865a15": "六云：「若有人能以藕中絲懸須彌山，可思",
    "T33n1717_007:0865a16": "議不？不也世尊！佛言：菩薩能以一念稱量",
    "T33n1717_007:0865a17": "生死，則不可思議。」今明圓理難曉，但仰信",
    "T33n1717_007:0865a18": "而已，借彼況喻如人聞說藕絲懸山但信",
    "T33n1717_007:0865a19": "而已。如聞生死有不思議理，而但仰信不",
    "T33n1717_007:0865a20": "能一心，即如求藏，故非圓意。餘如文。次約",
    "T33n1717_007:0865a21": "知見判者又二：初列四句，次釋。釋中先約",
    "T33n1717_007:0865a22": "四教明知見，次以佛智攝之。初文又二：先",
    "T33n1717_007:0865a23": "略列三藏及圓，次正釋。釋中藏圓如文。通",
    "T33n1717_007:0865a24": "教亦以博地凡夫為不知不見，乾慧性地",
    "T33n1717_007:0865a25": "為知而不見，發習者為見而非知，見地已",
    "T33n1717_007:0865a26": "去亦知亦見。別教不知不見同前凡夫，地",
    "T33n1717_007:0865a27": "前知而非見，發習者見而非知，登地已去",
    "T33n1717_007:0865a28": "亦知亦見。次以佛智攝之者又四：初略舉，",
    "T33n1717_007:0865a29": "次「如經」下引經解釋，三「方便」下歎，四「如此」下",
    "T33n1717_007:0865b01": "結歸。初文者，諸境本是如來一體權實，為眾",
    "T33n1717_007:0865b02": "生故隨機且分。今更從本說，故云「究而言",
    "T33n1717_007:0865b03": "之」。次引經釋中，既言「方便」，是故屬權；既云",
    "T33n1717_007:0865b04": "「具足」，故非異體；既云「深遠」，故屬實也；復云",
    "T33n1717_007:0865b05": "「廣大」，是即權故。「方便」下歎意者，又三：初正",
    "T33n1717_007:0865b06": "歎，言「具足」等者，具足之權即實而論權，廣",
    "T33n1717_007:0865b07": "大之實即權而論實。次「境淵」下結歎，實境淵",
    "T33n1717_007:0865b08": "深故竪極，權境無邊故橫遍，橫竪之水難量，",
    "T33n1717_007:0865b09": "故智不可測也。三「唯佛」下舉果智以歎。四",
    "T33n1717_007:0865b10": "結歸中二：初結歸眼智，次判。初文三：初明",
    "T33n1717_007:0865b11": "眼智，次「一切種智」下明眼智所知所見，三「此",
    "T33n1717_007:0865b12": "知」下明相即。三約五眼者，「前明來意」者，前",
    "T33n1717_007:0865b13": "已明智知，次以知見四句分別以顯於眼。",
    "T33n1717_007:0865b14": "眼秖是見，智秖是知，故云為「未了」者。釋中",
    "T33n1717_007:0865b15": "為三：初正明五眼，次約教，三總結。先五眼，",
    "T33n1717_007:0865b16": "具如《止觀》第三記。今肉眼中言「開閉」者，不",
    "T33n1717_007:0865b17": "了因緣麁色等為閉，若了為開。天眼中云",
    "T33n1717_007:0865b18": "「願智力」者，願智謂超越三昧，超越三昧如",
    "T33n1717_007:0865b19": "《止觀》第九記。「身子僻教」如《止觀》第五記。「滿",
    "T33n1717_007:0865b20": "願穢器」者，滿願此音，富樓那彼稱，如《淨名》中",
    "T33n1717_007:0865b21": "云：「無以穢食置於寶器，無以日光等彼",
    "T33n1717_007:0865b22": "螢火」等。「破障通無知」者，通謂神通，塵沙無",
    "T33n1717_007:0865b23": "知障於化道，今破此惑，故云「破障通無知」。",
    "T33n1717_007:0865b24": "二乘等不知，具如〈方便品〉。疏云：「信力謂五",
    "T33n1717_007:0865b25": "品，堅固謂六根」，此即除知以顯不知。約教",
    "T33n1717_007:0865b26": "及結，可知。六明開，中二：先約智開，次約眼",
    "T33n1717_007:0865b27": "開。若知見不異眼智，故不須約之論開，",
    "T33n1717_007:0865b28": "亦為未了者重為開之。先約智中又二：先",
    "T33n1717_007:0865b29": "總明所開一十六番須開。次「何者」下釋，又",
    "T33n1717_007:0865c01": "二：先釋，次結。初又二：初開藏通十二番，次",
    "T33n1717_007:0865c02": "開別教四番。初又二：初明開世智，次開十",
    "T33n1717_007:0865c03": "一智。初又二：初明世智，次略結位。次又二：",
    "T33n1717_007:0865c04": "初「若五停」下略開十一，次「須一一將十二番",
    "T33n1717_007:0865c05": "智來」等者，略明格位，故此藏七通五隨智高",
    "T33n1717_007:0865c06": "下按位進入，當體即按位，進入即不定。次別",
    "T33n1717_007:0865c07": "教，如文。次總判結名，可知。次約五眼者，",
    "T33n1717_007:0865c08": "初明開，次料簡。初文二：先總開，次別開。別",
    "T33n1717_007:0865c09": "開又二：先開，次結。初文中初肉眼又三：初正",
    "T33n1717_007:0865c10": "開，次「學大乘」下引證，三「即是」下結。次天眼中",
    "T33n1717_007:0865c11": "二：先引經明開，次結。初文奪那律所見非",
    "T33n1717_007:0865c12": "真，即指世尊不二相見為真天眼，那律但",
    "T33n1717_007:0865c13": "得彈斥之益，不名為開。正令梵王所得天",
    "T33n1717_007:0865c14": "眼，即彼有相為不二相，故名為開。次決慧",
    "T33n1717_007:0865c15": "眼中，開麁慧眼成妙慧眼，故云「願得如世",
    "T33n1717_007:0865c16": "尊」等也。決法眼中云「邊際智滿」者，決別地",
    "T33n1717_007:0865c17": "前法眼，來至等覺，入重玄門不思議眼，故",
    "T33n1717_007:0865c18": "下第五卷釋圓位中云「觀達無始無明源底，",
    "T33n1717_007:0865c19": "邊際智滿名為等覺」。即成圓門，遍應法界，",
    "T33n1717_007:0865c20": "名入重玄。不同別教教道重玄，居妙覺邊",
    "T33n1717_007:0865c21": "名邊際智滿，亦可以佛不可思議用為邊際",
    "T33n1717_007:0865c22": "智以為法眼。次佛眼中不復別論，但云四",
    "T33n1717_007:0865c23": "眼融入，以釋佛眼相也。「五眼」下結，可知。次",
    "T33n1717_007:0865c24": "料簡中「問佛眼」至「為妙」者，問前開肉眼中",
    "T33n1717_007:0865c25": "引《法華經》六根清淨文也。「迦陵頻伽」如《止觀》",
    "T33n1717_007:0865c26": "第一記。言「若開」者，謂若進入論開或入分",
    "T33n1717_007:0865c27": "證等也。次對境明智中自二：先標列，次釋。",
    "T33n1717_007:0865c28": "釋初文，先略明十如意，次對六境。前單明",
    "T33n1717_007:0865c29": "智，若不對境，後人將何為妙觀所託？問：前",
    "T33n1717_007:0866a01": "明智中已云照境，即是對境明智已竟，何",
    "T33n1717_007:0866a02": "煩復立此中一門？答：前言照者或對或互通",
    "T33n1717_007:0866a03": "總而說，但云生滅智照生滅境，故脩觀者未",
    "T33n1717_007:0866a04": "可措心，故今一一明其行相。初明十如，如",
    "T33n1717_007:0866a05": "文。次因緣智中，先引經，次釋相。初引經",
    "T33n1717_007:0866a06": "云「下中上上上」者，《大經》二十五云：「觀十二",
    "T33n1717_007:0866a07": "因緣凡有四種，謂下、中、上、上上。下智觀故",
    "T33n1717_007:0866a08": "不見佛性，以不見故得聲聞菩提。中智觀",
    "T33n1717_007:0866a09": "者不見佛性，以不見故得緣覺菩提。上智",
    "T33n1717_007:0866a10": "觀者見不了了，不了了故住十住地。上上",
    "T33n1717_007:0866a11": "智觀故見則了了得阿耨菩提。以是義故，",
    "T33n1717_007:0866a12": "十二因緣名為佛性。佛性者第一義空，第一",
    "T33n1717_007:0866a13": "義空名為中道，中道名佛，佛名涅槃。」今文",
    "T33n1717_007:0866a14": "銷釋從彼得名，人不見之秖謂因緣為緣",
    "T33n1717_007:0866a15": "覺觀法。又《婆沙》亦云：「無明緣行三種不同。若",
    "T33n1717_007:0866a16": "上智觀於緣相得佛菩提，若中智觀於緣",
    "T33n1717_007:0866a17": "相得緣覺菩提，若下智觀於緣相得聲聞",
    "T33n1717_007:0866a18": "菩提。」以緣有體故轉下作中、轉中作上，故",
    "T33n1717_007:0866a19": "知論文雖有三品但成下智。又準《阿含》觀",
    "T33n1717_007:0866a20": "十二因緣有逆有順，從無明至老死名",
    "T33n1717_007:0866a21": "順，從老死至無明為逆，生滅皆然，自為",
    "T33n1717_007:0866a22": "藏教中乘觀因緣法。《大經》文通。又欲順四",
    "T33n1717_007:0866a23": "諦觀故，並初觀受由觸等，以現五果受居",
    "T33n1717_007:0866a24": "初故也。次「何者」下釋，又二：先總明今意，次",
    "T33n1717_007:0866a25": "歷教解釋。初文又二：先敘大意，次得名所",
    "T33n1717_007:0866a26": "以。若通而言之，教教各有上中下人，具如",
    "T33n1717_007:0866a27": "《婆沙》文意；今從別對，故從下以標下等。於",
    "T33n1717_007:0866a28": "中二，先各明，次「以四教」下結歎。初文自為",
    "T33n1717_007:0866a29": "四別。次歷教中二：先釋，次明判開。初文自",
    "T33n1717_007:0866b01": "為四別，如諸觀法皆從受起者，若支佛人",
    "T33n1717_007:0866b02": "自起觀者，應如《阿含》生滅各有逆順觀境，但",
    "T33n1717_007:0866b03": "作此觀，自滅諸惑。今大小偏圓共為觀法，",
    "T33n1717_007:0866b04": "況因緣四諦名異義同？四諦觀苦為初門，故",
    "T33n1717_007:0866b05": "今觀因緣亦初起苦道，如四四諦苦並居",
    "T33n1717_007:0866b06": "初，故四觀緣咸從受起，知苦斷集次第不",
    "T33n1717_007:0866b07": "殊，用智見異理須分此四也。初觀生滅",
    "T33n1717_007:0866b08": "中又四：初推受以至無明，次推無明以感",
    "T33n1717_007:0866b09": "現報，三「觀此」下用觀，四「則是」下結名。初二",
    "T33n1717_007:0866b10": "文者，推現苦本為知其苦本，復推苦本",
    "T33n1717_007:0866b11": "至現苦者，為知苦本所造不同，輪迴升沈",
    "T33n1717_007:0866b12": "不出三有，故須起觀。起觀中二：先觀生，",
    "T33n1717_007:0866b13": "次觀滅。初觀生中二：先通觀輪迴，次束成",
    "T33n1717_007:0866b14": "因果。以知過現因果，故了未現不停。次",
    "T33n1717_007:0866b15": "觀滅中二：先明子滅，次「無子」下果滅。初文",
    "T33n1717_007:0866b16": "三：法、譬、結。言「癡惑本」者，癡惑是生死之本，",
    "T33n1717_007:0866b17": "故名癡本。問：凡觀因緣，推因者為識現因",
    "T33n1717_007:0866b18": "能招來果，但斷現因以息來果，何須復言",
    "T33n1717_007:0866b19": "無明滅則名色滅等耶？答：不然。正由能知",
    "T33n1717_007:0866b20": "往因無常，故往因滅方能了現果無常，故",
    "T33n1717_007:0866b21": "破壞現果，以破壞現果故不造現因，方乃",
    "T33n1717_007:0866b22": "不招未來世果，乃至逆滅尋之可知。譬中",
    "T33n1717_007:0866b23": "「然」如因、「煙」如果。結可知。次果滅者又二：釋、",
    "T33n1717_007:0866b24": "結。釋者，「智」是習果，「身」是報果，為欲灰身，應",
    "T33n1717_007:0866b25": "須滅智，由果縛在，智亦不滅，是故相從二",
    "T33n1717_007:0866b26": "果俱滅。起觀如道，二滅如滅，此約小教方",
    "T33n1717_007:0866b27": "便言滅，大乘不然。次中智者為三：初推",
    "T33n1717_007:0866b28": "因果，次起觀，三結。初文甚略，云觀受由觸",
    "T33n1717_007:0866b29": "乃至無明，餘如三藏中說。次起觀中二：先",
    "T33n1717_007:0866c01": "生，次滅。初生中三：先觀往因能招現果如",
    "T33n1717_007:0866c02": "幻，次「今達」下觀現因能招來果如幻，總束",
    "T33n1717_007:0866c03": "前文故云「三世」。三「有智」下引人例法，次「無",
    "T33n1717_007:0866c04": "明」下觀滅即子果滅也。三結，如文。上根觀",
    "T33n1717_007:0866c05": "中既云「派出」不云「理」，是故知是別。於中",
    "T33n1717_007:0866c06": "又二：謂釋、結。釋中又三：初明觀境，次「觀此」",
    "T33n1717_007:0866c07": "下正明用觀，三「知因此」下觀成。初文又二：",
    "T33n1717_007:0866c08": "初總舉，次「無明」下明派出三道。次文又二：",
    "T33n1717_007:0866c09": "先釋，次「諸行」下總結。第三又二：初明十行觀",
    "T33n1717_007:0866c10": "成，次「如是」下明十地觀成。初如文。次文又",
    "T33n1717_007:0866c11": "三：先明能障，次「無明」下明障破德成，三「自",
    "T33n1717_007:0866c12": "既」下觀成利他，初如文。次文又二：即約因",
    "T33n1717_007:0866c13": "緣開為兩番三道也。次上上智觀中束為",
    "T33n1717_007:0866c14": "三德，故知異別。亦初推因果，次起觀，三結。",
    "T33n1717_007:0866c15": "初如文，次起觀中體性既即無復生滅，於中",
    "T33n1717_007:0866c16": "又三：標、釋、結成。初如文。次釋中三德各一法",
    "T33n1717_007:0866c17": "一譬，三譬相狀各約其位。結成中二：先略結",
    "T33n1717_007:0866c18": "成，次「何者」下結。涅槃從果故名果成，真因",
    "T33n1717_007:0866c19": "道場故名為因。當知四觀皆觀三世十二因",
    "T33n1717_007:0866c20": "緣，能觀智別故使四殊。次判開亦應約四",
    "T33n1717_007:0866c21": "教五味，但文略無。於中又二：先略述判開，",
    "T33n1717_007:0866c22": "次「又四」下明判所以。由境轉故方得名妙，",
    "T33n1717_007:0866c23": "此約悟論妙，所以四人用觀皆從受起，故",
    "T33n1717_007:0866c24": "知四人初觀皆以生滅因緣為境，用觀方",
    "T33n1717_007:0866c25": "法則有四別。此生滅境隨妙智轉方成妙",
    "T33n1717_007:0866c26": "境，境若不轉智亦不轉，故知雖用妙智境",
    "T33n1717_007:0866c27": "仍生滅，故云「不轉則麁」。又何但妙悟須轉，",
    "T33n1717_007:0866c28": "前之三教亦須待轉方受教名，如不見三",
    "T33n1717_007:0866c29": "世生滅，亦不成三藏之境，餘例可知。是故",
    "T33n1717_007:0867a01": "深須了此境智。若得此意，下去諸智準此",
    "T33n1717_007:0867a02": "可知。「仍是待絕之意」者，若不轉麁成妙故",
    "T33n1717_007:0867a03": "成相待意也，若即麁成妙方成絕待意也。",
    "T33n1717_007:0867a04": "次明四諦者，若了所照名異義同，則能照",
    "T33n1717_007:0867a05": "智準例可見無俟更說，亦為未了故重說",
    "T33n1717_007:0867a06": "耳。於中亦先釋，次判開。初又二：先引文立",
    "T33n1717_007:0867a07": "意，次「又云」下正釋。初文三：先正引經文，次",
    "T33n1717_007:0867a08": "「若依」下束判經文，三「今若」下明判所以。初如",
    "T33n1717_007:0867a09": "文。次文者，《涅槃》十二明上智中智，經意但",
    "T33n1717_007:0867a10": "以三藏二乘對別菩薩，今文義立束前兩",
    "T33n1717_007:0867a11": "教為中智，束後兩教為上智，已下所引並",
    "T33n1717_007:0867a12": "是〈聖行品〉文。第三文者為三：先立根對理，",
    "T33n1717_007:0867a13": "次列，三指廣。次正釋，文自為四：初三藏又",
    "T33n1717_007:0867a14": "三：先重引經文，次釋，三結。次通亦三：引、釋、",
    "T33n1717_007:0867a15": "結。別教亦三：引、釋、結。釋中又三：先重對前",
    "T33n1717_007:0867a16": "辨，次「分別」下正明今意，三「既稱」下辨異示",
    "T33n1717_007:0867a17": "相。圓教為二：先釋，次例。初又四：先引，次「非",
    "T33n1717_007:0867a18": "苦」下釋，三「又云」下引證，四「如此」下結。初如文，",
    "T33n1717_007:0867a19": "次釋中但釋一非苦，餘三例知。三引證中，既",
    "T33n1717_007:0867a20": "云「如來非苦」等，故義同也。初並從苦立者，",
    "T33n1717_007:0867a21": "由苦故集，由集故道滅，故以苦為本，故云",
    "T33n1717_007:0867a22": "「有苦有苦因」等，以四諦互指立四諦名。初以",
    "T33n1717_007:0867a23": "三望苦得四諦名，故有苦等四諦之別。次",
    "T33n1717_007:0867a24": "例者，既可以苦為本，亦可以三準集望",
    "T33n1717_007:0867a25": "道滅等以為四也。如云由集故苦，由集",
    "T33n1717_007:0867a26": "故道滅等，餘二準知，餘二亦然，如此互指乃",
    "T33n1717_007:0867a27": "成藏通別等三教之義。今以圓望之，故云",
    "T33n1717_007:0867a28": "「如來非此四四十六」，一一教中皆具十六，但",
    "T33n1717_007:0867a29": "隨教相義理不同。次判開中，亦名待絕。初",
    "T33n1717_007:0867b01": "文言「皆麁」者，指前三教未會為語耳，即相",
    "T33n1717_007:0867b02": "待妙。次言「若諦圓智亦隨圓」者，絕待意也。此",
    "T33n1717_007:0867b03": "與前十二緣文末境智相望轉文同也。次",
    "T33n1717_007:0867b04": "對七二諦明智者，為二：先例境略列，次正",
    "T33n1717_007:0867b05": "釋。初文又三：初總標意，次「上真俗」下例上",
    "T33n1717_007:0867b06": "開為七，三「內外」下列。列中三：初略列，次廣",
    "T33n1717_007:0867b07": "列，三列三意。次廣釋中為四：初正釋，次例",
    "T33n1717_007:0867b08": "諸境，三問答料簡，四「夫二諦」下斥舊明今",
    "T33n1717_007:0867b09": "經破立之意。初釋中文三：釋判開，初文自為",
    "T33n1717_007:0867b10": "七，初對實有明二智者為二：初正釋，次",
    "T33n1717_007:0867b11": "依教重分別。初文又二：初立二智，次「說此",
    "T33n1717_007:0867b12": "下」明三意。次更分別者，前約智體說，今約",
    "T33n1717_007:0867b13": "智用說，得此一番則識智體得名所從，從",
    "T33n1717_007:0867b14": "於化主及以所化得名不同，而智秖是一。言",
    "T33n1717_007:0867b15": "「佛印迦葉」者，佛有化他之實，與二乘自行",
    "T33n1717_007:0867b16": "實同，故佛印云「我之與汝俱坐解脫床」，雖",
    "T33n1717_007:0867b17": "云俱得，然自行與化他不同，化他之權意",
    "T33n1717_007:0867b18": "亦如是。故《大論》云：「我有慈悲四禪三昧，汝",
    "T33n1717_007:0867b19": "亦如是。」如此慈悲本是化他之法，故菩薩得",
    "T33n1717_007:0867b20": "之即成自行，故復印言「我亦如是」。次明體",
    "T33n1717_007:0867b21": "法二智中，先斥三藏，次正釋。初文中三藏菩",
    "T33n1717_007:0867b22": "薩毒器緣，如《止觀》第二記。次正明中二：先",
    "T33n1717_007:0867b23": "立二智，次明三意。初中云「森羅」者，世人共",
    "T33n1717_007:0867b24": "聞其言而不甄簡深淺，皆指欲界人中五",
    "T33n1717_007:0867b25": "塵。今則不爾，既七種中皆指權智所照俗境",
    "T33n1717_007:0867b26": "名為森羅，是則七種森羅不同，細簡(云云)。下",
    "T33n1717_007:0867b27": "去五重皆先斥、次正立等。次判中二：先正判，",
    "T33n1717_007:0867b28": "次歎用判意。初又二：初先舉今經明妙，",
    "T33n1717_007:0867b29": "次更比決。比決又二：先約教，次約味。初文",
    "T33n1717_007:0867c01": "中四節，初前四番中云「從析法二智至顯",
    "T33n1717_007:0867c02": "中凡十二種智，待前為麁、顯中為妙」者，顯",
    "T33n1717_007:0867c03": "中雖在十二之數，亦得待前為麁。顯中為",
    "T33n1717_007:0867c04": "妙，指圓真也。次後三中，前二麁、後一妙。第",
    "T33n1717_007:0867c05": "三復合前四，通判云前十八麁、後三妙，後三",
    "T33n1717_007:0867c06": "即第七也。故後三中約三意說則自行為妙，",
    "T33n1717_007:0867c07": "亦約悟說。次約五味如文。次歎用判功能",
    "T33n1717_007:0867c08": "者，若不約四教五味兩重判妙，焉知《法華》",
    "T33n1717_007:0867c09": "居一代之最？比見讀此教者，尚反指《華嚴》，",
    "T33n1717_007:0867c10": "豈不與夫震地逸敷而不聞不見同耶？哀",
    "T33n1717_007:0867c11": "哉！傷哉！於中為三：先總述，次解釋，三「此",
    "T33n1717_007:0867c12": "中」下結意。初如文。次「何者」去釋中引《華嚴》",
    "T33n1717_007:0867c13": "者，一顯華嚴未會，二所顯三教猶麁。於中",
    "T33n1717_007:0867c14": "又四：先引《華嚴》，次明謬釋，三「此釋」下難，四",
    "T33n1717_007:0867c15": "「若得」下顯正。初如文。次文中「世人釋云」等者，",
    "T33n1717_007:0867c16": "世人意言初住如實智與佛如實智不殊，故",
    "T33n1717_007:0867c17": "俱不知。作此說者非但初濫於後，亦乃顯",
    "T33n1717_007:0867c18": "佛愚癡，故次文斥云「其實不允」。次難又二：先",
    "T33n1717_007:0867c19": "通難，次歷教中約三教破云藏通二佛自",
    "T33n1717_007:0867c20": "無如實智，故不得云於自如實智，不知別",
    "T33n1717_007:0867c21": "佛雖得如實智，別初住不得如實智，云何",
    "T33n1717_007:0867c22": "言亦不知初住如實智？若其別佛不知別",
    "T33n1717_007:0867c23": "教斷見思位真諦如實智，大成可笑。今言",
    "T33n1717_007:0867c24": "別教初住不得如實智者，即顯圓教初住得",
    "T33n1717_007:0867c25": "如實智，佛是究竟如實智，此義可爾。若言",
    "T33n1717_007:0867c26": "不知，全是落漠。故《大論》八十六云：「如實智者",
    "T33n1717_007:0867c27": "有二種：一者具足謂諸佛，二者不具足謂",
    "T33n1717_007:0867c28": "大菩薩。」上能知下，豈有具足而不知不具",
    "T33n1717_007:0867c29": "足耶？四顯正中云「事理二釋俱無滯」者，藏",
    "T33n1717_007:0868a01": "不知圓，於事無滯；下不知上，於理無滯。",
    "T33n1717_007:0868a02": "次開中三：謂法、譬、合。「如賤人舍王若過者」等",
    "T33n1717_007:0868a03": "者，麁智如舍，妙諦如王，以境妙故，智亦隨",
    "T33n1717_007:0868a04": "妙，此約境發智說故也。次例餘境以立二",
    "T33n1717_007:0868a05": "智中，先總敘意，次正例。初文云「二智多有",
    "T33n1717_007:0868a06": "所關」等者，非但唯對二諦而已；以二諦",
    "T33n1717_007:0868a07": "境通一切境，故因緣等亦應如是。三料簡",
    "T33n1717_007:0868a08": "如文。四斥謬立今經意中為八，先舉宗以",
    "T33n1717_007:0868a09": "質非，次「若破」下明宗所憑意，三「方便」下約",
    "T33n1717_007:0868a10": "今法斥彼人法，四「若作」下正顯其破相，五",
    "T33n1717_007:0868a11": "「若但」下明教法功能，六「世人」下結斥，七「今若」",
    "T33n1717_007:0868a12": "下重歎，八「如此」下形論意未周。初文中三：",
    "T33n1717_007:0868a13": "先示法相，次質偏，三「既不」下示宗承所用。",
    "T33n1717_007:0868a14": "初如文。次文中云「頗用世人」等者，今家章疏",
    "T33n1717_007:0868a15": "附理憑教，凡所立義不同他人隨其所弘",
    "T33n1717_007:0868a16": "偏讚己典。若弘《法華》，偏讚尚失，況復餘耶？",
    "T33n1717_007:0868a17": "何者？既言開權顯實，豈可一向毀權？施本",
    "T33n1717_007:0868a18": "為開，開無異趣。世人解經，或添以莊儒，或",
    "T33n1717_007:0868a19": "雜以綺飾，亦不同諸論偏申一門，或復通",
    "T33n1717_007:0868a20": "論直申大小。今採以佛經申《法華》意，遍破",
    "T33n1717_007:0868a21": "遍立，明教指歸，餘意可知。次明宗所憑教",
    "T33n1717_007:0868a22": "又二：初正指經部，次「若巧」下明宗中所破，",
    "T33n1717_007:0868a23": "並如文。四破相中先舉七二之相，次舉",
    "T33n1717_007:0868a24": "三意之相。初如文，次文云「又縱廣引諸經",
    "T33n1717_007:0868a25": "論」等者，世人釋二諦義，但廣引教釋二",
    "T33n1717_007:0868a26": "諦之名，不能分別名下之旨，況七種二",
    "T33n1717_007:0868a27": "諦一一復有隨情等三？是故世人但各執教，",
    "T33n1717_007:0868a28": "不知教是赴機異說。既迷教旨，當知所引",
    "T33n1717_007:0868a29": "但成三藏隨情二諦，能觀之智秖成化他權",
    "T33n1717_007:0868b01": "實二智。既不出於初番隨情，當知尚闕初",
    "T33n1717_007:0868b02": "教隨智及隨情智，況餘六三意耶？五功能中",
    "T33n1717_007:0868b03": "二：初舉初番以況後諸番，次「若尋」下廣舉",
    "T33n1717_007:0868b04": "下六番所破，言「凡破幾外見」等者，破一切",
    "T33n1717_007:0868b05": "外人諸宗僻計也。「凡破幾權經論，立幾權經",
    "T33n1717_007:0868b06": "論」者，今以《法華經》意以為破立故，得遍破",
    "T33n1717_007:0868b07": "遍立，施權故立，廢權故破，或權實俱立，或權",
    "T33n1717_007:0868b08": "實俱破，若開若會，準例可知。六七可知。第",
    "T33n1717_007:0868b09": "八形論意中云「如此破會莫以中論相比」者，",
    "T33n1717_007:0868b10": "依向所說，豈比《中論》末代通經，雖兼別",
    "T33n1717_007:0868b11": "含通，豈能委明二十一種單複開合適時破",
    "T33n1717_007:0868b12": "會逗物之妙結撮始終耶？問：一家所承本宗",
    "T33n1717_007:0868b13": "龍樹，今此何以反斥本宗？答：本承觀法，不",
    "T33n1717_007:0868b14": "承論所破勢，論意唯以四句觀法破大小",
    "T33n1717_007:0868b15": "執，令末代行者歸心有由，若部意所立功",
    "T33n1717_007:0868b16": "歸於此。若論破會者，未若《法華》，故權實本",
    "T33n1717_007:0868b17": "迹遣偏廢近，久遠聖旨於茲始存，故獲陀",
    "T33n1717_007:0868b18": "羅尼由三昧之力，師資之宗宛如符契。對",
    "T33n1717_007:0868b19": "三諦中二：先重敘五境，次對境明智。初文",
    "T33n1717_007:0868b20": "又三：初總標來意，次略列三境，三相對立",
    "T33n1717_007:0868b21": "五解釋。初如文。次二文者，前單作諦名，以",
    "T33n1717_007:0868b22": "真俗等名為便，今欲對境明智，境作漏無",
    "T33n1717_007:0868b23": "漏名便也。前亦照境智，從權實作名與今",
    "T33n1717_007:0868b24": "異者，若照境時從權實為名，若論境體應",
    "T33n1717_007:0868b25": "名漏等，漏是俗，無漏是真，雙非是中，以中",
    "T33n1717_007:0868b26": "對二得三境名，是故皆云對漏無漏為三",
    "T33n1717_007:0868b27": "法。次對境明智者為三：先標五種相，次境",
    "T33n1717_007:0868b28": "智相入明五，三解釋。釋中三：先正釋，次判，",
    "T33n1717_007:0868b29": "三開。初文又二：先教，次觀。教中文自五重不",
    "T33n1717_007:0868c01": "同，初番為三：初明三境發三智，次解釋，三",
    "T33n1717_007:0868c02": "「世人」下引同。初如文。次文者為二：先釋行",
    "T33n1717_007:0868c03": "相，次「今若」下結示。初文者下去相入例此可",
    "T33n1717_007:0868c04": "知。三引同中「破無明成佛」者，此是通教被接",
    "T33n1717_007:0868c05": "菩薩至八地後破無明惑，成別圓初地初",
    "T33n1717_007:0868c06": "住八相佛也。而世人唯知採經文，而不知",
    "T33n1717_007:0868c07": "教門深淺。圓入通中又三：先正釋。「藏智」者，不",
    "T33n1717_007:0868c08": "同諸論含藏種子，今以圓教諸法具足含",
    "T33n1717_007:0868c09": "一切法義同於藏。今秖觀所入之空，即見",
    "T33n1717_007:0868c10": "藏理，故云「不因別境」。以祕密智力，能令眾",
    "T33n1717_007:0868c11": "生發如此智。次比決。三「大經」下引證。次別",
    "T33n1717_007:0868c12": "三智為二：先釋，次引《地持》。「二障」者，煩惱障",
    "T33n1717_007:0868c13": "及智障，具如《止觀》第六卷達摩欝多羅釋。今",
    "T33n1717_007:0868c14": "家依《大品》、《大論》開為三惑，是故智障兼於",
    "T33n1717_007:0868c15": "事理，障事智者，是塵沙惑，障理智者，是無",
    "T33n1717_007:0868c16": "明惑。次圓入別二智中四：初略立，次「兩智」下",
    "T33n1717_007:0868c17": "對前辨體，三引論師意證，四示今意。前三",
    "T33n1717_007:0868c18": "如文。四今意中云「前兩智是緣脩」者，今家",
    "T33n1717_007:0868c19": "判在緣脩之位屬空假觀，地人但云地前",
    "T33n1717_007:0868c20": "為緣脩不云空假。次圓三智中二：先釋，次",
    "T33n1717_007:0868c21": "引論證，並如文。次明觀成，於中二：先辨",
    "T33n1717_007:0868c22": "因果，次「上明」下例智相入。初文為二：初總",
    "T33n1717_007:0868c23": "辨因果，次對三觀。初文具如《止觀》顯體中",
    "T33n1717_007:0868c24": "初說。次三觀中二：先引《纓珞》，次正對三觀。",
    "T33n1717_007:0868c25": "初文言「纓珞三觀」，具如《止觀》第三記及前後",
    "T33n1717_007:0868c26": "所引。修觀義具如《止觀》破法遍次第不次第",
    "T33n1717_007:0868c27": "破也。次「今用」下正約三觀明於觀智。次判",
    "T33n1717_007:0868c28": "麁妙亦二：先教，次味。初中二：先判前兩都",
    "T33n1717_007:0868c29": "不成三諦，故不用。◎",
    "T33n1717_007:0869a01": "法華玄義釋籤卷第七"
}