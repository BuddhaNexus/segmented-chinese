{
    "T17n0721_039:0227b12": "正法念處經卷第三十九",
    "T17n0721_039:0227b14": "元魏婆羅門瞿曇般若流支譯",
    "T17n0721_039:0227b15": "觀天品之十八(夜摩天之四)",
    "T17n0721_039:0227b16": "「又彼比丘知業果報，觀夜摩天所有地處。彼",
    "T17n0721_039:0227b17": "見聞知：夜摩天中復有地處，名為積負。眾生",
    "T17n0721_039:0227b18": "何業生彼地處？彼見聞知：若行善業精勤持",
    "T17n0721_039:0227b19": "戒，常不惱他，持戒和合，成就不缺、不孔、不",
    "T17n0721_039:0227b20": "穿，堅固不壞，能閉一切惡道之門，清涼一切",
    "T17n0721_039:0227b21": "惡道熱惱，能作歸依，猶如父母於未來世。",
    "T17n0721_039:0227b22": "隨順而行三種功德具足相應。何等三種？所",
    "T17n0721_039:0227b23": "謂不殺、不盜、不婬。不殺、不盜如前所說。不",
    "T17n0721_039:0227b24": "邪行者：若行道邊、若四出巷，巷巷而行，或",
    "T17n0721_039:0227b25": "乞食行或時餘行，若見婦女種種歌舞莊嚴",
    "T17n0721_039:0227b26": "音聲，不生愛念，心不願樂，見他所作，心不隨",
    "T17n0721_039:0227b27": "喜，慶他作善，教他懺悔，說其過失，言此婦女",
    "T17n0721_039:0227b28": "第一過因，所謂邪行，以此因緣，能令眾生",
    "T17n0721_039:0227b29": "墮於地獄。如是持戒，梵行清淨，身壞命終",
    "T17n0721_039:0227c01": "生夜摩天積負地處。「既生彼已，善業力故，於",
    "T17n0721_039:0227c02": "中受樂。謂積負山五百由旬，滿中諸鳥音聲",
    "T17n0721_039:0227c03": "可愛，跋求之聲山中甚饒，普彼山中，音聲",
    "T17n0721_039:0227c04": "可愛。然彼天子初生之時，七寶樹下如是而",
    "T17n0721_039:0227c05": "生，如閻浮提睡眠之人，他人拍手聞聲覺者，",
    "T17n0721_039:0227c06": "彼天如是聞鳥音聲可愛故覺。彼天之身所",
    "T17n0721_039:0227c07": "有光明，勝於秋時山頭出日所有光明。彼日",
    "T17n0721_039:0227c08": "光明則為不如少分相似，天光明勝。而彼天",
    "T17n0721_039:0227c09": "子忽然覺已，善業力故，令使彼鳥為說善業",
    "T17n0721_039:0227c10": "相應偈言：",
    "T17n0721_039:0227c11": "「『離筋羂所縛，　　屎尿唾等處，",
    "T17n0721_039:0227c12": "　　如是婦人身，　　故來生此中。",
    "T17n0721_039:0227c13": "　　閃誑曲不直，　　見男心歡喜，",
    "T17n0721_039:0227c14": "　　心迷不定住，　　汝不識故來。",
    "T17n0721_039:0227c15": "　　不實語誑他，　　莊嚴令人樂，",
    "T17n0721_039:0227c16": "　　彼巧誑婦女，　　善能誑男子。",
    "T17n0721_039:0227c17": "　　婦女猶如蜂，　　樂種種花中，",
    "T17n0721_039:0227c18": "　　種種男子處，　　如是生愛樂。",
    "T17n0721_039:0227c19": "　　如蜂嗽花已，　　然後異處去；",
    "T17n0721_039:0227c20": "　　婦女亦如是，　　嗽男異處行。",
    "T17n0721_039:0227c21": "　　得物如賢善，　　常瞋不可調，",
    "T17n0721_039:0227c22": "　　誑惑男子已，　　復行於異處。",
    "T17n0721_039:0227c23": "　　以誑幻器仗，　　如惡毒不異，",
    "T17n0721_039:0227c24": "　　此婦女殺男，　　能作不利益。",
    "T17n0721_039:0227c25": "　　猶如風空火，　　不可執持取，",
    "T17n0721_039:0227c26": "　　種種多方便，　　婦女不可護。",
    "T17n0721_039:0227c27": "　　不利益病死，　　作不善業等，",
    "T17n0721_039:0227c28": "　　女第一因緣，　　能壞涅槃行。",
    "T17n0721_039:0227c29": "　　若在種種處，　　隘迮怖畏處，",
    "T17n0721_039:0228a01": "　　世間男得苦，　　皆因於婦女。",
    "T17n0721_039:0228a02": "　　非少非中年，　　非未老寂靜，",
    "T17n0721_039:0228a03": "　　婦女性心動，　　如日之光明。",
    "T17n0721_039:0228a04": "　　婦女非常友，　　如燈焰不停，",
    "T17n0721_039:0228a05": "　　彼則是常怨，　　猶如畫石文。",
    "T17n0721_039:0228a06": "　　唯親近富者，　　無物則厭人，",
    "T17n0721_039:0228a07": "　　有物婦女近，　　無物婦女捨。",
    "T17n0721_039:0228a08": "　　與物與供養，　　作種種功德，",
    "T17n0721_039:0228a09": "　　其心如火焰，　　而不可秉執。",
    "T17n0721_039:0228a10": "　　男如是隨順，　　如心之所欲，",
    "T17n0721_039:0228a11": "　　彼如是婦女，　　恒常誑男子。",
    "T17n0721_039:0228a12": "　　如蛇花所覆，　　如灰土覆火，",
    "T17n0721_039:0228a13": "　　色如是覆心，　　婦女亦如是。",
    "T17n0721_039:0228a14": "　　猶如見毒樹，　　悅眼而不善；",
    "T17n0721_039:0228a15": "　　婦女如毒花，　　智者應捨離。",
    "T17n0721_039:0228a16": "　　悕望見婦女，　　復樂於境界，",
    "T17n0721_039:0228a17": "　　彼恒不得樂，　　非此世他世。",
    "T17n0721_039:0228a18": "　　若普樂放逸，　　懈怠動諂誑，",
    "T17n0721_039:0228a19": "　　近惡友貪食，　　彼則不見賢。",
    "T17n0721_039:0228a20": "　　精勤大力勇，　　福德捨婦女，",
    "T17n0721_039:0228a21": "　　恭敬信因果，　　此人自得善。",
    "T17n0721_039:0228a22": "　　諸過網婦女，　　在於世間行，",
    "T17n0721_039:0228a23": "　　若能離婦女，　　則生夜摩天。』",
    "T17n0721_039:0228a24": "「如是彼天聞彼鳥聲，如夢所聞，無量種種勝",
    "T17n0721_039:0228a25": "妙功德皆悉具足，說如是偈，能作兩朋利益",
    "T17n0721_039:0228a26": "善事。始生天子如是聞聲，如是聞已，因緣",
    "T17n0721_039:0228a27": "生智。彼智能念何處生來：善持三種可愛戒",
    "T17n0721_039:0228a28": "來。憶念來處，既憶念已，而說偈言：",
    "T17n0721_039:0228a29": "「『持戒來生此，　　婦女不可捨，",
    "T17n0721_039:0228b01": "　　勇者離婦女，　　則到涅槃城。",
    "T17n0721_039:0228b02": "　　非火亦非刀，　　非火刀非鋸，",
    "T17n0721_039:0228b03": "　　能割婦女縛，　　更無異方便。",
    "T17n0721_039:0228b04": "　　我本已常捨，　　勤心毀厭來，",
    "T17n0721_039:0228b05": "　　捨故得此樂，　　夜摩天勝處。",
    "T17n0721_039:0228b06": "　　異此樂之外，　　更復有大樂，",
    "T17n0721_039:0228b07": "　　當得不退處，　　必到於涅槃。』",
    "T17n0721_039:0228b08": "「爾時，如是始生天子既聞鳥語，見鳥色已，心",
    "T17n0721_039:0228b09": "生歡喜觀彼天處。見積負山多有無量百千",
    "T17n0721_039:0228b10": "諸樹，光明圍遶，復見流水百千莊嚴，聞天鳥",
    "T17n0721_039:0228b11": "眾種種音聲。彼鳥則有種種寶翅。多有妙池，",
    "T17n0721_039:0228b12": "種種蓮花而為莊嚴，蜂眾如烟如是群出，莊",
    "T17n0721_039:0228b13": "嚴端正。如是諸事，本皆未見，無異相似。夜",
    "T17n0721_039:0228b14": "摩天處如是觀已，如所見聞，如是歡喜。既歡",
    "T17n0721_039:0228b15": "喜已，從樹下起，如是起已，觀察自身。觀自身",
    "T17n0721_039:0228b16": "已，自身所有威德光明，種種無量。見身威德",
    "T17n0721_039:0228b17": "諸光明已，即生色慢，次復更生第二慢心，謂",
    "T17n0721_039:0228b18": "如是念：『我更無比，隨所憶念一切皆得。』此第",
    "T17n0721_039:0228b19": "二慢。次復更生餘五慢心，所謂五根著五境",
    "T17n0721_039:0228b20": "界。生如是等七種慢故，令心破壞，本所作法",
    "T17n0721_039:0228b21": "不得相續，一切不念。以心動故、多放逸故。彼",
    "T17n0721_039:0228b22": "心放逸而行放逸，五境界羂繫縛愛頸，即便",
    "T17n0721_039:0228b23": "上彼積負山上，為受樂故。「彼山三地，所謂下",
    "T17n0721_039:0228b24": "地、中地、上地。彼下地中有五園林：一名香漂；",
    "T17n0721_039:0228b25": "二名焰勝；三名光明；四名常樂；五名高聚。彼",
    "T17n0721_039:0228b26": "香漂林若有物生，一切香勝，彼香普熏五千",
    "T17n0721_039:0228b27": "由旬。彼焰勝林無量種焰，諸色光明，一切皆",
    "T17n0721_039:0228b28": "勝過百千日所有光明。彼光明林，天身光明，",
    "T17n0721_039:0228b29": "在其中行五欲功德，皆悉具足。彼常樂林，流",
    "T17n0721_039:0228c01": "水河池，無量百千天香味色皆悉具足。彼高",
    "T17n0721_039:0228c02": "聚林第一高峯，七寶光明。如是已說下地園",
    "T17n0721_039:0228c03": "林。第二中地：百千曠野無量七寶，蓮花水",
    "T17n0721_039:0228c04": "池，無量百千眾鳥可愛，種種異聲，觸味色香",
    "T17n0721_039:0228c05": "甚可愛樂，清淨無垢滿彼地中。第三上地：山",
    "T17n0721_039:0228c06": "頂之巔，彼處有城百由旬量，諸天滿中。城名",
    "T17n0721_039:0228c07": "寶林，有種種河，河中水流滿中飲食，多有天",
    "T17n0721_039:0228c08": "樹妙蓮花池，樹有花果無量百千具足莊嚴。",
    "T17n0721_039:0228c09": "多有歡喜諸天女眾，無量百千滿彼城中。須",
    "T17n0721_039:0228c10": "夜摩天牟修樓陀往到彼城，於彼城中五欲",
    "T17n0721_039:0228c11": "功德，受天快樂，可愛聲味色香和合，增長愛",
    "T17n0721_039:0228c12": "火。如是彼天積負山上種種受樂，遊行嬉",
    "T17n0721_039:0228c13": "戲種種境界，種種受樂，因果差別。「爾時，如",
    "T17n0721_039:0228c14": "是始生天子以心悕望境界樂故，向彼山上，",
    "T17n0721_039:0228c15": "獨一無侶。有一舊天既見如是始生天子，心",
    "T17n0721_039:0228c16": "生歡喜，即前近之，語餘舊天作如是言：『此天",
    "T17n0721_039:0228c17": "子者是始生天。』餘舊天言：『天今云何知其始",
    "T17n0721_039:0228c18": "生？』時彼大天答餘天言：『此始生天有五種",
    "T17n0721_039:0228c19": "相，所謂一者光明覆身，身無衣服，心作是念：",
    "T17n0721_039:0228c20": "「勿令他天見我裸露。」即於念時，他見有衣而",
    "T17n0721_039:0228c21": "實無衣，此是初相。始生天子又復更有第二",
    "T17n0721_039:0228c22": "之相，所謂見物生希有心。於園林等未曾見",
    "T17n0721_039:0228c23": "來，見則遍看，此第二相。始生天子又復更",
    "T17n0721_039:0228c24": "有第三之相，謂見天女弱顏羞慚，心生疑",
    "T17n0721_039:0228c25": "慮，未敢正看，此第三相。始生天子又復更",
    "T17n0721_039:0228c26": "有第四之相，若見餘天，雖前近之，心生疑慮，",
    "T17n0721_039:0228c27": "意志不定，此第四相。始生天子又復更有第",
    "T17n0721_039:0228c28": "五之相，欲昇虛空，心生怖畏，設飛不高，安詳",
    "T17n0721_039:0228c29": "不速，去則不遠，近地而遊，或傍城壁或依附",
    "T17n0721_039:0229a01": "城，此第五相。始生天子具有此相，我共汝",
    "T17n0721_039:0229a02": "等相與往詣始生天子。』「彼時天眾圍遶大天，",
    "T17n0721_039:0229a03": "一切皆詣始生天子，到已語言：『大仙當知！我",
    "T17n0721_039:0229a04": "等諸天見汝始生，相與共來。以善業故，善修",
    "T17n0721_039:0229a05": "學戒，不毀不缺、不孔不穿，離垢清淨，汝得生",
    "T17n0721_039:0229a06": "此。』如是語說，為始生天如是說已，為放逸",
    "T17n0721_039:0229a07": "故，次上彼山，飛空而去。在虛空中種種樂",
    "T17n0721_039:0229a08": "音，心生歡喜，迭共受樂。彼時如是始生天",
    "T17n0721_039:0229a09": "子既如是見，即便思念：『我今獨自步行而",
    "T17n0721_039:0229a10": "去上積負山。』既思念已，即爾步行入彼山",
    "T17n0721_039:0229a11": "所，見有大眾、諸天女等，無量衣服莊嚴其",
    "T17n0721_039:0229a12": "身，有無量種樂聲而歌。「彼諸天女見始生天，",
    "T17n0721_039:0229a13": "各各歡喜，競共前走向始生天。既見其眼，生",
    "T17n0721_039:0229a14": "希有心而觀察之，復生是心：『我應供養，應為",
    "T17n0721_039:0229a15": "其婦。』復更近之，以本未見，初始見之，生希有",
    "T17n0721_039:0229a16": "心，白天子言：『我於今者樂見天子，為天子來。",
    "T17n0721_039:0229a17": "天子今者，自業果故，共我受樂。於園林中有",
    "T17n0721_039:0229a18": "種種林，種種林中有種種山高峯澗谷。復有",
    "T17n0721_039:0229a19": "種種異異天處，七寶莊嚴，光明圍遶，諸樹花",
    "T17n0721_039:0229a20": "果遍滿山中，處處皆有樹枝堂舍。彼堂舍中",
    "T17n0721_039:0229a21": "多有種種歌樂音聲，其地處色如火洋金，",
    "T17n0721_039:0229a22": "如是妙色地處受樂。復有異處，流水河池種",
    "T17n0721_039:0229a23": "種蓮花莊嚴其處。又虛空中有百千堂，種種",
    "T17n0721_039:0229a24": "莊嚴第一可愛。我共天子在如是處受諸快",
    "T17n0721_039:0229a25": "樂。』爾時，如是始生天子本善業力，語彼天女",
    "T17n0721_039:0229a26": "作如是言：『我今如是共汝受樂。此天地處，一",
    "T17n0721_039:0229a27": "切欲樂不可厭足。』「爾時，彼處諸天女眾共向",
    "T17n0721_039:0229a28": "異林，名雜殿林。於彼林中種種樂聲，聞彼樂",
    "T17n0721_039:0229a29": "音心生歡喜，善業成就，受樂果報。彼林具足",
    "T17n0721_039:0229b01": "妙色境界，甚可愛樂。如是無量可愛之味，種",
    "T17n0721_039:0229b02": "種勝味，如是無量可愛之香，如是無量可愛",
    "T17n0721_039:0229b03": "之觸——其地柔軟故有此觸。非縷所成，種種天",
    "T17n0721_039:0229b04": "衣，其觸軟滑。如是種種皆甚可愛。有種種鳥",
    "T17n0721_039:0229b05": "妙好音聲，種種歌音甚可愛樂，無量種聲，",
    "T17n0721_039:0229b06": "受如是等五境界樂。共諸天女，種種莊嚴美",
    "T17n0721_039:0229b07": "妙之者，以無量種受諸快樂。",
    "T17n0721_039:0229b08": "爾時，彼林有如是等功德具足，無量天眾、諸",
    "T17n0721_039:0229b09": "天女眾滿彼林中。彼天見已，則生第一希有",
    "T17n0721_039:0229b10": "之心。見種種已，處處遍行，於彼處處園林之",
    "T17n0721_039:0229b11": "中皆是車璩及青寶等莊嚴地處。復有綠地，",
    "T17n0721_039:0229b12": "鳥在中行，鳥有種種七寶之色間錯其身，彼",
    "T17n0721_039:0229b13": "鳥迭互遨戲受樂，出跋求聲，共彼雌鳥在",
    "T17n0721_039:0229b14": "其綠地。如是而見綠地見已，復於水中見種",
    "T17n0721_039:0229b15": "種鳥，多有鴛鴦諸鵝鴨等，種種異色間錯莊",
    "T17n0721_039:0229b16": "嚴，彼鳥普有第一音聲。如是見已，復見天子",
    "T17n0721_039:0229b17": "共諸天女在園林中，彼園樹林有六時花，一",
    "T17n0721_039:0229b18": "時俱生，彼樹各各爭出勝花。彼樹光明，或攝",
    "T17n0721_039:0229b19": "或放如眼開合，彼諸天子、諸天女眾見已歡",
    "T17n0721_039:0229b20": "喜。復見異處，有青林行種種雜色，見已心",
    "T17n0721_039:0229b21": "動，心既動故，種種欲樂。上看虛空，見有無量",
    "T17n0721_039:0229b22": "百千天女滿虛空中，第一衣服而自莊嚴，遍",
    "T17n0721_039:0229b23": "滿虛空，種種間雜，譬如壁上種種畫色，或在",
    "T17n0721_039:0229b24": "絹上或[疊*毛]等上，種種異見，歌舞喜笑，種種",
    "T17n0721_039:0229b25": "遊戲。彼天見已，心則轉動，種種分別。空中",
    "T17n0721_039:0229b26": "見已，而復迴面，即時見有蓮花池林，種種蓮",
    "T17n0721_039:0229b27": "花滿彼池中，種種形相，種種妙色謂青黃",
    "T17n0721_039:0229b28": "赤，有種種鳥在彼池中。彼天如是既觀察已，",
    "T17n0721_039:0229b29": "生歡喜心。爾時天眾一切處見，間無空處，遍",
    "T17n0721_039:0229c01": "滿虛空，無處不有鳥及天眾，亦遍水中，亦遍",
    "T17n0721_039:0229c02": "虛空，間無空處如微塵許。以於往時修善業",
    "T17n0721_039:0229c03": "力，如是見已，而說偈言：",
    "T17n0721_039:0229c04": "「『此見之大海，　　不可得滿足，",
    "T17n0721_039:0229c05": "　　舌愛味亦爾，　　無有滿足時；",
    "T17n0721_039:0229c06": "　　鼻貪嗅諸香，　　如見不可滿，",
    "T17n0721_039:0229c07": "　　身著於善觸，　　不知足亦然；",
    "T17n0721_039:0229c08": "　　耳貪著妙聲，　　亦不曾知足，",
    "T17n0721_039:0229c09": "　　意念種種法，　　一切不可滿。",
    "T17n0721_039:0229c10": "　　六境界中動，　　離知足光明，",
    "T17n0721_039:0229c11": "　　患渴常行轉，　　欲地無量種。",
    "T17n0721_039:0229c12": "　　不知厭足天，　　猶如火投薪；",
    "T17n0721_039:0229c13": "　　若不知厭足，　　自體無處住。",
    "T17n0721_039:0229c14": "　　如是六火惡，　　起念風所吹，",
    "T17n0721_039:0229c15": "　　此常燒世間，　　癡者不曾覺。",
    "T17n0721_039:0229c16": "　　此放逸者地，　　非修行法道，",
    "T17n0721_039:0229c17": "　　放逸今破我，　　入受樂境界。』",
    "T17n0721_039:0229c18": "「如是彼天念本善業，憶念業故，說偈已竟，法",
    "T17n0721_039:0229c19": "爾更復染著境界，多有愛聲觸味香色，無量",
    "T17n0721_039:0229c20": "種種功德相應，念念增長。既增長已，共天女",
    "T17n0721_039:0229c21": "眾處處遊行，五欲功德有無量種，無量分",
    "T17n0721_039:0229c22": "別，種種受樂。復共天女異處園林，山谷之",
    "T17n0721_039:0229c23": "中多有無量百千眾鳥出妙音聲，七寶莊嚴",
    "T17n0721_039:0229c24": "甚可愛樂。到異天處，欲共彼處諸餘天眾、諸",
    "T17n0721_039:0229c25": "天女眾同受樂故。到彼處已，彼此迭互美",
    "T17n0721_039:0229c26": "聲相問，如是語說，如是一心迭共遨戲，遊",
    "T17n0721_039:0229c27": "行受樂。若餘劣天有萬天女而圍遶之，常受",
    "T17n0721_039:0229c28": "欲樂未知厭足，而彼天女常樂遊戲，亦能以",
    "T17n0721_039:0229c29": "欲復供無量百千諸天。如是天女愛樂欲樂。",
    "T17n0721_039:0230a01": "「以何因緣，彼天之中多女少男？此有因緣：天",
    "T17n0721_039:0230a02": "世間中欲染強勝，癡則為中。若生彼天，住中",
    "T17n0721_039:0230a03": "有時，已見彼處天女具足。既見彼已，欲心增",
    "T17n0721_039:0230a04": "長，著彼天女，即便迴心取天女身。彼中有",
    "T17n0721_039:0230a05": "者悕望樂故，以心取故，即便受彼天女之",
    "T17n0721_039:0230a06": "身。以此因緣，於諸天中天女則多，男天則",
    "T17n0721_039:0230a07": "少。如是有天一萬天女，復有餘天二萬天女，",
    "T17n0721_039:0230a08": "復有餘天三萬天女，復有餘天四萬天女，復",
    "T17n0721_039:0230a09": "有餘天五萬天女，復有餘天六萬天女，如是",
    "T17n0721_039:0230a10": "次第乃至百千萬天女者，或有強者，天女如",
    "T17n0721_039:0230a11": "是多少差別。",
    "T17n0721_039:0230a12": "「彼依地天行欲之法，如人不異。四天王欲，如",
    "T17n0721_039:0230a13": "此人中男女二身迭互交合，迭相觸逼，無",
    "T17n0721_039:0230a14": "有不淨。三十三天行欲之時，彼此相抱，根不",
    "T17n0721_039:0230a15": "相觸。夜摩諸天行欲之時，語笑則成。兜率陀",
    "T17n0721_039:0230a16": "天相視成欲。彼化樂天，語說、聞聲、聞香成",
    "T17n0721_039:0230a17": "欲；迭遠處者，若聞其香、若聞語聲，欲則究",
    "T17n0721_039:0230a18": "竟具足成就。如是他化自在諸天與化樂天",
    "T17n0721_039:0230a19": "一法不異。若一天子，一切天女之所愛念，大",
    "T17n0721_039:0230a20": "生敬重，心不疲惓亦無病患，離肉骨蟲污等",
    "T17n0721_039:0230a21": "皆離。天天之中有增上力和合相應，彼一切",
    "T17n0721_039:0230a22": "時力常不壞，勢力光明皆悉具足。以是因",
    "T17n0721_039:0230a23": "緣，唯一天子共多天女，無量百千極相愛",
    "T17n0721_039:0230a24": "樂，常行欲事。彼天之心不守一女，於一切",
    "T17n0721_039:0230a25": "女心皆樂見，隨意所行，一切天女又復如是",
    "T17n0721_039:0230a26": "第一欲染，迭共受樂不相妨礙，如心憶念",
    "T17n0721_039:0230a27": "如是受樂。又復彼天共彼天女如意所欲，有",
    "T17n0721_039:0230a28": "無量種無量分別。如天相似，自業相似。積負",
    "T17n0721_039:0230a29": "地處，於長久時，無量種種五欲功德遊戲受",
    "T17n0721_039:0230b01": "樂，多饒天眾、諸天女眾次第巡行。復到異",
    "T17n0721_039:0230b02": "林，名嚴風林，為欲受樂遊行嬉戲。「見餘天",
    "T17n0721_039:0230b03": "子本業盡故，天女眾中，時至欲退。彼欲退",
    "T17n0721_039:0230b04": "天有相出現，相如有病。所謂相者：彼天若前",
    "T17n0721_039:0230b05": "近蓮花池，花則不開，此是初相。又彼退天，第",
    "T17n0721_039:0230b06": "二相者，若近林樹、若蓮花池，蜂則離林，離蓮",
    "T17n0721_039:0230b07": "花去，此第二相。",
    "T17n0721_039:0230b08": "又彼退天第三相者，若彼天子共諸天女遊",
    "T17n0721_039:0230b09": "戲之時，聞其歌音則生厭離，此第三相。又彼",
    "T17n0721_039:0230b10": "退天第四相者，若近樹林，彼樹之花一切皆",
    "T17n0721_039:0230b11": "萎，此第四相。又彼退天第五相者，欲在所",
    "T17n0721_039:0230b12": "戲殿舍遊行，不能行空，此第五相。如是五種",
    "T17n0721_039:0230b13": "是夜摩天欲退之相，如彼第二三十三天欲",
    "T17n0721_039:0230b14": "退之時，蠅等所著，汗出則知。三十三天欲",
    "T17n0721_039:0230b15": "退之相，兆狀如是。此夜摩天善業盡故，有此",
    "T17n0721_039:0230b16": "諸相，則知其退。「彼有十二死之大相，次第見",
    "T17n0721_039:0230b17": "此欲死之相。而彼天子欲退之時，死相即現，",
    "T17n0721_039:0230b18": "所謂彼天欲出光明，光明不出還入身中，猶",
    "T17n0721_039:0230b19": "如日沒。又退相現，所謂彼天見花鬘果，心不",
    "T17n0721_039:0230b20": "愛樂。又退相現，所謂彼天著花在頭，即便墮",
    "T17n0721_039:0230b21": "落。又退相現，所謂彼天水中看身，見自身",
    "T17n0721_039:0230b22": "像非天身像，乃見欲生何道身像——若見地獄、",
    "T17n0721_039:0230b23": "若見餓鬼、若見畜生、若見人色，如是異見，從",
    "T17n0721_039:0230b24": "此退已，生地獄等異生相現。又退相現，所謂",
    "T17n0721_039:0230b25": "彼天水中看身，既見身已，則生怖畏，生怖畏",
    "T17n0721_039:0230b26": "已，身毛皆竪。又退相現，所謂彼天見自處",
    "T17n0721_039:0230b27": "醜而不端嚴。又退相現，所謂彼天於何等處——",
    "T17n0721_039:0230b28": "毘琉璃處、金處銀處、若頗梨處、若青寶處，",
    "T17n0721_039:0230b29": "彼一切處如是處坐，動搖不安。又退相現，所",
    "T17n0721_039:0230c01": "謂彼天若風所吹則大抖擻，其觸堅[革*卬]。又",
    "T17n0721_039:0230c02": "退相現：彼天衣觸重如金剛。如是見已，其心",
    "T17n0721_039:0230c03": "則愁，心既愁已，於可愛聲味觸色香，心則不",
    "T17n0721_039:0230c04": "樂；既如是已，即爾便近無常之火。又復更有",
    "T17n0721_039:0230c05": "異退相現，謂：於處處——若毘琉璃石等壁中，或",
    "T17n0721_039:0230c06": "於鏡中、或於異處——看自身像則不見頭。又退",
    "T17n0721_039:0230c07": "相現：或見自頭乃在於地，見如是相，死近不",
    "T17n0721_039:0230c08": "遠。",
    "T17n0721_039:0230c09": "「彼諸天女如是知已，厭惡棄捨。彼天憂愁，起",
    "T17n0721_039:0230c10": "離別意，有如是苦。生來之苦，不及此苦十",
    "T17n0721_039:0230c11": "六分一。",
    "T17n0721_039:0230c12": "「又第十二退相現者，所謂彼天意亂不定，如",
    "T17n0721_039:0230c13": "旋火輪，不念一處其心極動，退愁苦故，彼現",
    "T17n0721_039:0230c14": "命根將欲盡滅，如燈油盡光明微少。如是彼",
    "T17n0721_039:0230c15": "天知見自身將欲退沒，常自隨身所行天女",
    "T17n0721_039:0230c16": "見其如是，皆捨而去。如火燒樹，鳥見則離，而",
    "T17n0721_039:0230c17": "不觀察先本已來所有功德，彼諸天女見欲",
    "T17n0721_039:0230c18": "退天亦復如是捨離而去，其餘天子相隨而",
    "T17n0721_039:0230c19": "行。「時彼天子見婦女去如是相已，安心忍",
    "T17n0721_039:0230c20": "耐而說偈言：",
    "T17n0721_039:0230c21": "「『皆以自業故，　　如是受果報，",
    "T17n0721_039:0230c22": "　　婦女見欲退，　　捨遠而不近。",
    "T17n0721_039:0230c23": "　　以自業盡故，　　離於無量樂，",
    "T17n0721_039:0230c24": "　　天女見退天，　　則向異天去。",
    "T17n0721_039:0230c25": "　　此樂無常定，　　心性亦如是，",
    "T17n0721_039:0230c26": "　　婦女樂欲惡，　　友不相信惡。",
    "T17n0721_039:0230c27": "　　此四種大苦，　　一切時常逼，",
    "T17n0721_039:0230c28": "　　是故應捨離，　　如棄毒火等。",
    "T17n0721_039:0230c29": "　　因業故得樂，　　因業故得苦，",
    "T17n0721_039:0231a01": "　　由業故破壞，　　業故如是見。",
    "T17n0721_039:0231a02": "　　如此天大樂，　　受用五功德，",
    "T17n0721_039:0231a03": "　　後時福業盡，　　退天不自在。",
    "T17n0721_039:0231a04": "　　如是說生死，　　一切是業幻，",
    "T17n0721_039:0231a05": "　　示解脫道者，　　真諦佛所示。",
    "T17n0721_039:0231a06": "　　若有擾動心，　　則不見諸過，",
    "T17n0721_039:0231a07": "　　彼癡有所攝，　　是故婦女近。",
    "T17n0721_039:0231a08": "　　日則非闇因，　　不由火故冷，",
    "T17n0721_039:0231a09": "　　婦女無愛心，　　少愛心不住。",
    "T17n0721_039:0231a10": "　　如地住不動，　　如風動不住，",
    "T17n0721_039:0231a11": "　　婦女性無恩，　　故有如是過。",
    "T17n0721_039:0231a12": "　　丈夫於久時，　　多供養婦女，",
    "T17n0721_039:0231a13": "　　見衰則捨遠，　　如鳥捨枯池。",
    "T17n0721_039:0231a14": "　　上行者不墮，　　石等不能飛，",
    "T17n0721_039:0231a15": "　　山則不能行，　　婦女無善友。",
    "T17n0721_039:0231a16": "　　常能為妨礙，　　破壞法義名，",
    "T17n0721_039:0231a17": "　　不饒益納藏，　　出生一切過。",
    "T17n0721_039:0231a18": "　　金剛可令軟，　　日亦可離熱，",
    "T17n0721_039:0231a19": "　　婦女不捨誑，　　本性法如是。",
    "T17n0721_039:0231a20": "　　非種種愛語，　　非供養非物，",
    "T17n0721_039:0231a21": "　　而能攝婦女，　　心如火叵近。",
    "T17n0721_039:0231a22": "　　得樂共其行，　　得苦則捨離，",
    "T17n0721_039:0231a23": "　　無量恩不念，　　一過計在心。",
    "T17n0721_039:0231a24": "　　於園林山中，　　成就無量樂，",
    "T17n0721_039:0231a25": "　　既得衰惱已，　　婦女嫌捨去。』",
    "T17n0721_039:0231a26": "「彼天既見天女如是捨離其身，即便思惟一",
    "T17n0721_039:0231a27": "切世間法皆如是，已說此偈。婦女心堅，本天",
    "T17n0721_039:0231a28": "欲死，即便離去，依止餘天。猶如冬時蓮花乾",
    "T17n0721_039:0231a29": "枯，眾蜂見之即便捨離，去向餘處。爾時，天",
    "T17n0721_039:0231b01": "女離欲退天，向餘天去，又五樂聲歌舞遊",
    "T17n0721_039:0231b02": "戲，種種受樂，在於園林蓮花水池，種種鳥聲",
    "T17n0721_039:0231b03": "名陀念樹，百千莊嚴，忘前常共受樂天子，",
    "T17n0721_039:0231b04": "共餘天子而受諸樂。俄爾間忘如百千生，見",
    "T17n0721_039:0231b05": "前天退，於一念間忘其功德，婦女如是捨恩",
    "T17n0721_039:0231b06": "不念。婦女之性，無所係戀，唯因物故，有所愛",
    "T17n0721_039:0231b07": "念，或有所須，是故近男。而自體性於一切處",
    "T17n0721_039:0231b08": "皆不究竟，一切過去、未來、現在皆無有能知",
    "T17n0721_039:0231b09": "其體性。以心動故，如旋火輪、如乾闥婆城及",
    "T17n0721_039:0231b10": "陽焰等，不可捉持。婦女體性亦復如是不可",
    "T17n0721_039:0231b11": "執持。如是現前，捨退天子，向餘天去。「彼欲退",
    "T17n0721_039:0231b12": "天本業熏故，復說偈曰：",
    "T17n0721_039:0231b13": "「『若天搖動心，　　如放逸欲樂，",
    "T17n0721_039:0231b14": "　　於退不生怖，　　必定退天處。",
    "T17n0721_039:0231b15": "　　若天天處生，　　後必定有退；",
    "T17n0721_039:0231b16": "　　如晝日盡時，　　必定有夜至。",
    "T17n0721_039:0231b17": "　　晝日則如命，　　夜分則如退，",
    "T17n0721_039:0231b18": "　　既知此二種，　　應念不生死。』",
    "T17n0721_039:0231b19": "「彼天如是念本前生，既生念已，取人中時用",
    "T17n0721_039:0231b20": "以為喻，不取天時而為譬況。何以故？天無晝",
    "T17n0721_039:0231b21": "夜，以自光明是故常晝。爾時，彼天如是久",
    "T17n0721_039:0231b22": "時觀察如是欲退天已，還如天法，決定受",
    "T17n0721_039:0231b23": "用善業果報。又彼天子於園林中遊戲受",
    "T17n0721_039:0231b24": "樂五樂音聲，河坎澗谷、蓮花林中或在山",
    "T17n0721_039:0231b25": "峯。如是等處，共天女眾、共餘異天受諸快",
    "T17n0721_039:0231b26": "樂。依本善業，受樂果報，乃至所作愛善業",
    "T17n0721_039:0231b27": "盡，善業盡已，退彼天處。既退天已，如行而",
    "T17n0721_039:0231b28": "來，如行而去，墮於地獄、餓鬼、畜生。若有退已，",
    "T17n0721_039:0231b29": "得生人中，常生樂處，隨順修行正法國土，聰",
    "T17n0721_039:0231c01": "明黠慧，一切人愛，若作國王、若作大臣、若作",
    "T17n0721_039:0231c02": "王者，其王國土不畏他國敵陣軍眾，常受快",
    "T17n0721_039:0231c03": "樂。以餘業故。",
    "T17n0721_039:0231c04": "「又彼比丘知業果報，復更觀察夜摩天中所",
    "T17n0721_039:0231c05": "有地處。彼見聞知：彼夜摩天復有地處，名為",
    "T17n0721_039:0231c06": "心相。眾生何業生彼地處？彼見聞知：若行善",
    "T17n0721_039:0231c07": "人善意直心，正見不邪，心常諦知善惡因",
    "T17n0721_039:0231c08": "果，不殺、盜、婬。不殺、不盜如前所說。不邪行",
    "T17n0721_039:0231c09": "者：心不生念亦不隨喜，所謂乃至見畫婦",
    "T17n0721_039:0231c10": "女，不念不觀無不善念，心不樂見，不味不",
    "T17n0721_039:0231c11": "著，無欲愛心而觀察之，亦教他人，遮他人",
    "T17n0721_039:0231c12": "作，自身不作，不教他作。彼能自利，復利益",
    "T17n0721_039:0231c13": "他。彼持戒人得脫熱惱，常行諸善，恒念自",
    "T17n0721_039:0231c14": "身，見身不淨，於自身體，常念不迷，不貪婦",
    "T17n0721_039:0231c15": "女，於婦女羂而得解脫，離婦女欲。一切人",
    "T17n0721_039:0231c16": "信，現前持戒相應和集得如是樂。離欲邪",
    "T17n0721_039:0231c17": "行，不樂不行、不思不念。彼人如是能滅欲",
    "T17n0721_039:0231c18": "火，第一用心、第一樂行。彼善眾生身壞命終",
    "T17n0721_039:0231c19": "生於善道——夜摩天中心相地處。「善業眾生生",
    "T17n0721_039:0231c20": "彼處已，無量天樂而受樂行，離肉骨污，自身",
    "T17n0721_039:0231c21": "光明常受勝樂，恒常受用五欲功德，一切欲",
    "T17n0721_039:0231c22": "樂皆悉成就。於彼成就如是功德，受天快樂。",
    "T17n0721_039:0231c23": "多饒百千諸天女等之所圍遶，如須彌山眾",
    "T17n0721_039:0231c24": "星圍遶，光明勝妙而自莊嚴。善業所化，勝光",
    "T17n0721_039:0231c25": "明輪圍遶端嚴，無量光明從身而出。彼天",
    "T17n0721_039:0231c26": "女眾其數甚多，娛樂受樂，五樂音聲，可愛",
    "T17n0721_039:0231c27": "聲觸味色香等，而受快樂。",
    "T17n0721_039:0231c28": "「彼如是念：『我復更於其餘可愛勝妙處行。』即",
    "T17n0721_039:0231c29": "於念時，善業力故，彼諸天女觀察其心，既觀",
    "T17n0721_039:0232a01": "察已，語言：『天子！我今云何住於此處？異此樂",
    "T17n0721_039:0232a02": "處，復有樂處，今可相隨行向餘處，名為千",
    "T17n0721_039:0232a03": "殿。山峯之上有種種寶之所莊嚴，無量百千",
    "T17n0721_039:0232a04": "天諸住處。今可相隨，共向彼處。』爾時，彼天既",
    "T17n0721_039:0232a05": "聞天女如是語已，如心所念，極生歡喜，作如",
    "T17n0721_039:0232a06": "是言：『今如汝意，我如是行。』",
    "T17n0721_039:0232a07": "「爾時，彼天如是語已，飛行虛空向名千殿山。",
    "T17n0721_039:0232a08": "峯之上有無量寶所莊嚴處，有無量天、無量",
    "T17n0721_039:0232a09": "天女，種種妙聲，歌聲遠聞五百由旬，遍於虛",
    "T17n0721_039:0232a10": "空。多饒諸天及諸天女路傍詠歌，令此天",
    "T17n0721_039:0232a11": "子生歡喜心，向名千殿山峯之上速疾而上。",
    "T17n0721_039:0232a12": "遙聞彼處天眾天女歌舞之聲莊嚴具聲，如",
    "T17n0721_039:0232a13": "是聞已，則生希有歡喜之心，速速前近。",
    "T17n0721_039:0232a14": "時，彼天子即前近彼名千殿山，到已則見種",
    "T17n0721_039:0232a15": "種具足可愛勝處，有無量種。所謂七寶諸妙",
    "T17n0721_039:0232a16": "園林勝蓮花池以為莊嚴，心所樂見，迭共",
    "T17n0721_039:0232a17": "受樂，勝淨水池水流之聲。見園林中種種勝",
    "T17n0721_039:0232a18": "鳥上下來去，種種間雜七寶堂舍皆悉作行。",
    "T17n0721_039:0232a19": "種種雜雜異異諸寶以為莊嚴，彼堂如是甚",
    "T17n0721_039:0232a20": "可愛樂，山谷崖岸種種行林莊嚴殊勝。多有",
    "T17n0721_039:0232a21": "勝妙鵝鴨鴛鴦，是等水鳥，種種音聲皆可愛",
    "T17n0721_039:0232a22": "樂。種種幡幢為風所吹，莊嚴可愛，見者皆勝。",
    "T17n0721_039:0232a23": "於虛空中有行殿舍，若來若去、若合若離，有",
    "T17n0721_039:0232a24": "光明寶而為莊嚴。復更聞有彼此迭共若歌",
    "T17n0721_039:0232a25": "舞等勝妙音聲，聞有勝妙迭互遊戲笑等音",
    "T17n0721_039:0232a26": "聲。有平不平七寶之聚，無量種種勝妙莊嚴，",
    "T17n0721_039:0232a27": "無量種種勝山峯處。無量千種勝妙好花，形",
    "T17n0721_039:0232a28": "相色香。行住走戲，若相抱等，如是種種在彼",
    "T17n0721_039:0232a29": "天處，如是天子、天女之眾而為圍遶。在名千",
    "T17n0721_039:0232b01": "殿山峯之上，住虛空中，下觀彼殿。「如是觀見",
    "T17n0721_039:0232b02": "彼山峯已，生歡喜心告天女言：『汝等看此千",
    "T17n0721_039:0232b03": "殿山峯，此殿如是甚為可愛，一切種種皆悉",
    "T17n0721_039:0232b04": "可愛。』彼天女眾聞其語已，白彼天言：『天今當",
    "T17n0721_039:0232b05": "知！我今已見，我已如是數數見來，或已百到、",
    "T17n0721_039:0232b06": "若已千到，天未曾見。天今善看於此勝處，第",
    "T17n0721_039:0232b07": "一善觀。』",
    "T17n0721_039:0232b08": "「彼諸天女如是說已，如是天子共諸天女從",
    "T17n0721_039:0232b09": "空而下，臨近彼殿。於彼殿中有受樂天，見",
    "T17n0721_039:0232b10": "其來已，生歡喜心。有天前迎，近而看之，以彼",
    "T17n0721_039:0232b11": "天子初始生故，如是歡喜以手抱之，而作是",
    "T17n0721_039:0232b12": "言：『今我天朋如是增長，天眾由是則有大力。",
    "T17n0721_039:0232b13": "汝於今者，共多諸天同受快樂。多有諸天，多",
    "T17n0721_039:0232b14": "有光明。牟修樓陀天王之所，多有天眾、多天",
    "T17n0721_039:0232b15": "女眾遊戲受樂。』",
    "T17n0721_039:0232b16": "「復有餘天見始生天，合掌供養。既供養已，而",
    "T17n0721_039:0232b17": "語之言：『汝今到此山峯之上，此中今有須夜",
    "T17n0721_039:0232b18": "摩天無量天眾、諸天女眾圍遶受樂，復有天",
    "T17n0721_039:0232b19": "王。天善業故，今於無量妙蓮花中迭共遊",
    "T17n0721_039:0232b20": "戲。善業力故，此處受樂。此是好處，汝今來",
    "T17n0721_039:0232b21": "此，汝始生天得來至此。』",
    "T17n0721_039:0232b22": "「始生天子既聞是語，語自天女作如是言：『夜",
    "T17n0721_039:0232b23": "摩天王何處遊戲，五欲功德而受快樂？』天女",
    "T17n0721_039:0232b24": "聞已，答天子言：『我今共去，向大天主牟修樓",
    "T17n0721_039:0232b25": "陀住受樂處。』彼始生天聞此語已，即共天",
    "T17n0721_039:0232b26": "女去向天王受樂之處。共天女眾歌舞遊行，",
    "T17n0721_039:0232b27": "次前遙見牟修樓陀夜摩天王，赤優鉢羅林",
    "T17n0721_039:0232b28": "中而住。赤優鉢羅有百千葉，彼葉葉中有舍",
    "T17n0721_039:0232b29": "如窟，內有天女，第一妙香，共諸鳥眾種種",
    "T17n0721_039:0232c01": "遊戲。彼諸鳥者是水行鳥，鳥有勝聲種種妙",
    "T17n0721_039:0232c02": "音。彼處如是赤優鉢羅如是莊嚴彼大天",
    "T17n0721_039:0232c03": "王。婦女之身普皆種種妙寶衣服，其寶多有",
    "T17n0721_039:0232c04": "種種光明，赤優鉢羅寶光明故，同一赤色。彼",
    "T17n0721_039:0232c05": "優鉢羅如是赤故，令一切寶光明皆赤。如是",
    "T17n0721_039:0232c06": "勝妙赤蓮花寶，過於秋時初出之日赤色之",
    "T17n0721_039:0232c07": "妙。又復於彼赤優鉢羅諸葉之中共蜂遊戲，",
    "T17n0721_039:0232c08": "如是具受五功德樂。",
    "T17n0721_039:0232c09": "「若彼赤色優鉢羅中天子、天女有如是心：『我",
    "T17n0721_039:0232c10": "於今者欲飲天酒。』即心念時，於彼赤色優鉢",
    "T17n0721_039:0232c11": "羅寶花葉之中，勝善色香清冷之觸天酒流",
    "T17n0721_039:0232c12": "出，有無量種，與彼天主牟修樓陀而共飲之，",
    "T17n0721_039:0232c13": "如是受樂。",
    "T17n0721_039:0232c14": "又復彼天更有所念，欲令赤色優鉢羅中歌",
    "T17n0721_039:0232c15": "音聲出。即於念時，則有風吹，而令赤色優鉢",
    "T17n0721_039:0232c16": "羅葉迭互相觸出種種聲。自餘種種五樂",
    "T17n0721_039:0232c17": "音聲，於此音聲十六分中不及其一。聞彼聲",
    "T17n0721_039:0232c18": "已，生歡喜心。既聞彼聲，百倍受樂，共彼天主",
    "T17n0721_039:0232c19": "牟修樓陀在彼赤色優鉢羅葉而受快樂。",
    "T17n0721_039:0232c20": "又復彼天心若憶念遊戲受樂，作如是念：『我",
    "T17n0721_039:0232c21": "今住此赤優鉢羅妙寶葉中，如是遊戲，今欲",
    "T17n0721_039:0232c22": "令此赤優鉢羅行於虛空。』即於念時，彼優鉢",
    "T17n0721_039:0232c23": "羅如鵝鳥飛，在空而行。天子在中，下觀餘處",
    "T17n0721_039:0232c24": "諸園林等，有餘諸天自善業故，遊戲受樂。時，",
    "T17n0721_039:0232c25": "彼天子復共天主牟修樓陀在優鉢羅妙寶",
    "T17n0721_039:0232c26": "葉中遊戲受樂，處處而行。彼所受樂，無量",
    "T17n0721_039:0232c27": "分別，善持戒故，如彼持戒相似得果，而受快",
    "T17n0721_039:0232c28": "樂。以彼持戒有下、中、上，如是受樂有下、中、上。",
    "T17n0721_039:0232c29": "「彼處如是於長久時受快樂已，種種見已，又",
    "T17n0721_039:0233a01": "復行向心相地處千殿山峯。時，彼如是始生",
    "T17n0721_039:0233a02": "天子不可思議種種見已，心生歡喜向彼天",
    "T17n0721_039:0233a03": "主牟修樓陀赤色妙寶優鉢羅中，共多無量",
    "T17n0721_039:0233a04": "諸天女眾彼諸天女歌舞遊戲。彼夜摩地五",
    "T17n0721_039:0233a05": "欲功德，具受第一境界之樂。牟修樓陀夜摩",
    "T17n0721_039:0233a06": "天王赤優鉢羅赤色光明，照耀天主牟修",
    "T17n0721_039:0233a07": "樓陀大王之身亦如是赤。猶如赤色阿舒伽",
    "T17n0721_039:0233a08": "色，於天王身所有赤色十六分中不及其一。",
    "T17n0721_039:0233a09": "如是具受無量種樂。爾時，如是始生天子復",
    "T17n0721_039:0233a10": "更前進，漸近天主牟修樓陀合掌禮拜，低頭",
    "T17n0721_039:0233a11": "未舉。「牟修樓陀夜摩天王即說偈言：",
    "T17n0721_039:0233a12": "「『前所作善業，　　修持三種戒，",
    "T17n0721_039:0233a13": "　　彼業得此報，　　今者受快樂。",
    "T17n0721_039:0233a14": "　　莫行於放逸，　　空受彼業盡，",
    "T17n0721_039:0233a15": "　　應於餘善業，　　勤行勿放逸。",
    "T17n0721_039:0233a16": "　　善業則應行，　　不善業應捨；",
    "T17n0721_039:0233a17": "　　善行受勝樂，　　不善行受苦。",
    "T17n0721_039:0233a18": "　　若勤不休息，　　如是作善業，",
    "T17n0721_039:0233a19": "　　彼則常受樂，　　後時得涅槃。",
    "T17n0721_039:0233a20": "　　若行放逸行，　　則非善轉行，",
    "T17n0721_039:0233a21": "　　彼善業盡故，　　則到地獄中。",
    "T17n0721_039:0233a22": "　　若行清淨業，　　常勤精進者，",
    "T17n0721_039:0233a23": "　　則得第一處，　　彼處無苦惱。",
    "T17n0721_039:0233a24": "　　若為根所使，　　復為境界驅，",
    "T17n0721_039:0233a25": "　　一切縛所縛，　　常轉行生死。",
    "T17n0721_039:0233a26": "　　惡法不污者，　　如已煉真金，",
    "T17n0721_039:0233a27": "　　彼脫有曠野，　　一切處安隱。",
    "T17n0721_039:0233a28": "　　若放逸行者，　　此不利益本；",
    "T17n0721_039:0233a29": "　　若捨則為吉，　　安樂無衰惱。",
    "T17n0721_039:0233b01": "　　汝今既始生，　　受樂事相應，",
    "T17n0721_039:0233b02": "　　生如是心意，　　慎勿著垢染。",
    "T17n0721_039:0233b03": "　　放逸能使天，　　婦女使亦然，",
    "T17n0721_039:0233b04": "　　婦女火所燒，　　常受於苦惱。",
    "T17n0721_039:0233b05": "　　是故天應當，　　勤捨離婦女，",
    "T17n0721_039:0233b06": "　　貪欲愚癡者，　　為心之所縛。",
    "T17n0721_039:0233b07": "　　如是法非法，　　不知應作不，",
    "T17n0721_039:0233b08": "　　丈夫少福德，　　去涅槃大遠。",
    "T17n0721_039:0233b09": "　　輕重真實知，　　行法無遺餘，",
    "T17n0721_039:0233b10": "　　悕法悕法果，　　如是者得樂。",
    "T17n0721_039:0233b11": "　　為心所牽者，　　根馬不調故，",
    "T17n0721_039:0233b12": "　　若知足牽心，　　勇到第一處。",
    "T17n0721_039:0233b13": "　　知足繩縛心，　　如心境界爾，",
    "T17n0721_039:0233b14": "　　勇者能令住，　　彼是世間智。",
    "T17n0721_039:0233b15": "　　天無量愛處，　　得無量種樂，",
    "T17n0721_039:0233b16": "　　若不貪著欲，　　則到於善處。",
    "T17n0721_039:0233b17": "　　汝作善業已，　　得可愛境界，",
    "T17n0721_039:0233b18": "　　今得夜摩處，　　心勿著放逸。",
    "T17n0721_039:0233b19": "　　如是始生天，　　億鉢頭摩數，",
    "T17n0721_039:0233b20": "　　天眾天女眾，　　自業受果報。",
    "T17n0721_039:0233b21": "　　業果繩難解，　　從心而化出，",
    "T17n0721_039:0233b22": "　　眾生為癡誑，　　依此而轉行。",
    "T17n0721_039:0233b23": "　　十二入怨家，　　巧能誑惑心，",
    "T17n0721_039:0233b24": "　　置在生死輪，　　令於世間轉。",
    "T17n0721_039:0233b25": "　　過去現未來，　　天處一切退，",
    "T17n0721_039:0233b26": "　　天處山常爾，　　眾生流轉行。",
    "T17n0721_039:0233b27": "　　毘琉璃山峯，　　園林等可愛，",
    "T17n0721_039:0233b28": "　　山等常不動，　　諸天轉不停。",
    "T17n0721_039:0233b29": "　　園林甚可愛，　　地處亦如是，",
    "T17n0721_039:0233c01": "　　恒爾住不壞，　　諸天轉不停。",
    "T17n0721_039:0233c02": "　　毘琉璃為莖，　　真金甚可愛，",
    "T17n0721_039:0233c03": "　　此蓮花常爾，　　諸天轉不停。",
    "T17n0721_039:0233c04": "　　河池可愛樂，　　多諸鳥莊嚴，",
    "T17n0721_039:0233c05": "　　常如是不闕，　　諸天轉不停。",
    "T17n0721_039:0233c06": "　　堂殿常不異，　　枸欄亦如是，",
    "T17n0721_039:0233c07": "　　常爾不破壞，　　諸天轉不停。",
    "T17n0721_039:0233c08": "　　為境界所誑，　　世間如是轉，",
    "T17n0721_039:0233c09": "　　云何此處天，　　心不生厭離？",
    "T17n0721_039:0233c10": "　　心行於生死，　　以久習故堅，",
    "T17n0721_039:0233c11": "　　如是受大苦，　　而猶不覺知。",
    "T17n0721_039:0233c12": "　　如屠兒縛羊，　　置之於欄中，",
    "T17n0721_039:0233c13": "　　一一取而殺，　　餘者不生怖。』",
    "T17n0721_039:0233c14": "正法念處經卷第三十九"
}