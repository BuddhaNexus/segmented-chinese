{
    "T35n1733_017:0418b09": "華嚴經探玄記卷第十七(盡此第□會)",
    "T35n1733_017:0418b11": "魏國西寺沙門法藏述",
    "T35n1733_017:0418b12": "離世間品第三十三",
    "T35n1733_017:0418b13": "將釋此文四門同前。初釋名有三。一者分",
    "T35n1733_017:0418b14": "名。謂此明第三名託法進修分。即依託行",
    "T35n1733_017:0418b15": "法修成正行故立斯名。二會名者。約處名",
    "T35n1733_017:0418b16": "普光重會。今何故於此而重會者。以前普光",
    "T35n1733_017:0418b17": "是生解之初。今明依解起行故重會之。若",
    "T35n1733_017:0418b18": "爾何不三四等處亦重會邪。釋前是生解之",
    "T35n1733_017:0418b19": "法。可寄多處。今但依前法成行故不多",
    "T35n1733_017:0418b20": "會。三品名者有四。一下文有十義。至彼當",
    "T35n1733_017:0418b21": "辨。二別翻一本名度世經。三更有一本名",
    "T35n1733_017:0418b22": "普賢菩薩答難二千經。四此品名離世間亦",
    "T35n1733_017:0418b23": "有四義。一約妄執為世間。即空為離故。上",
    "T35n1733_017:0418b24": "文云一切諸世間皆從妄想生。是諸妄想法",
    "T35n1733_017:0418b25": "其性未曾有。二約緣起為世間。無自性故",
    "T35n1733_017:0418b26": "名為離也。上文云三世五陰法說名為世間。",
    "T35n1733_017:0418b27": "斯由虛妄有。無則出世間。三約行。謂常在",
    "T35n1733_017:0418b28": "世而非世攝故云離也。四約位。人天是世。",
    "T35n1733_017:0418b29": "二乘為離。二乘為世。菩薩為離。菩薩分段",
    "T35n1733_017:0418c01": "變易俱為世間。佛果究竟方以為離。今此所",
    "T35n1733_017:0418c02": "辨。六位行故。因果二位俱即世而非世故",
    "T35n1733_017:0418c03": "云離也。品內明此故以為名。二來意者亦",
    "T35n1733_017:0418c04": "三。初分來者。上明修因契果生解分。則於",
    "T35n1733_017:0418c05": "法起解。今明託法進修行德分。則依解起",
    "T35n1733_017:0418c06": "行。義次第故。是故須來。二會來者。前第六",
    "T35n1733_017:0418c07": "會明修因契果生解周圓。次顯正行處世",
    "T35n1733_017:0418c08": "無染故次來也。三品來者。前性起品明顯",
    "T35n1733_017:0418c09": "性果殊勝。今明依彼所起行用故次來也。",
    "T35n1733_017:0418c10": "第三宗趣者二。先約類。二約義。前中亦",
    "T35n1733_017:0418c11": "二。先約人。後約法。人有化主助化。化主以",
    "T35n1733_017:0418c12": "內證行海為體。助化以入定動地為相。餘",
    "T35n1733_017:0418c13": "並同前準之。二法中教事內。以略標二百",
    "T35n1733_017:0418c14": "問為本。廣答二千為相。讚成益物為用",
    "T35n1733_017:0418c15": "義。理中平等性海為體。塵算行德為相。與",
    "T35n1733_017:0418c16": "教相應為用。餘相即等並准之。二約義者",
    "T35n1733_017:0418c17": "有四。一法。二行。三俱。四泯。初中二。先明",
    "T35n1733_017:0418c18": "世間。後明離。前中有三類。一約事相世",
    "T35n1733_017:0418c19": "間有二。一器世間。二五蘊世間。此就依正",
    "T35n1733_017:0418c20": "分之。如餘論說。二約麁細亦有二。一有",
    "T35n1733_017:0418c21": "為世間。二無為世間。此據分段變易為二。",
    "T35n1733_017:0418c22": "以變易非是三有攝故名為無為。勝鬘",
    "T35n1733_017:0418c23": "云。有為生死無為生死者是此義也。三約",
    "T35n1733_017:0418c24": "染淨有三種。一器世間。二眾生世間。三智",
    "T35n1733_017:0418c25": "正覺世間。初是所依。次是所化。後是能化。",
    "T35n1733_017:0418c26": "如地論說。二明離者有二。初明世間即是",
    "T35n1733_017:0418c27": "離。二明世間之離。前中有三種。一不同",
    "T35n1733_017:0418c28": "故名離。如智正覺名為世間。而不同世",
    "T35n1733_017:0418c29": "故名為離。二相望離。如無為世間望於分",
    "T35n1733_017:0419a01": "段。亦名為離。三性自離。如諸世間皆無自",
    "T35n1733_017:0419a02": "性。本來無生故亦名離。論云世間與涅槃",
    "T35n1733_017:0419a03": "無有少分別。是故世間即為離也。二超出",
    "T35n1733_017:0419a04": "世間名為離。中亦三。初不同離及相望離。",
    "T35n1733_017:0419a05": "皆超出他世名為離。性離之理亦非世攝。",
    "T35n1733_017:0419a06": "是故俱名超出世間方為離也。二約行中亦",
    "T35n1733_017:0419a07": "三。一行從緣起名為世間。自性無生即名為",
    "T35n1733_017:0419a08": "離。二行能滅惑令背於世故名為離。三",
    "T35n1733_017:0419a09": "行成妙果永超二死故名為離。此三如次",
    "T35n1733_017:0419a10": "同前三離。又同三種佛性等思之。三約俱",
    "T35n1733_017:0419a11": "辨中。以世間為境。悲智為行。以悲故常",
    "T35n1733_017:0419a12": "行世間。以智故恒離世間。又以世間與性",
    "T35n1733_017:0419a13": "離無二為境。悲智無二為行。境行通融亦",
    "T35n1733_017:0419a14": "有三句。一智無不悲故世無不離。是故常",
    "T35n1733_017:0419a15": "在世間未曾不出。二悲無不智故離無不",
    "T35n1733_017:0419a16": "世。是故恒超世表無不遊世。三雙融故動",
    "T35n1733_017:0419a17": "靜無二。唯是一念。謂無念也。是故菩薩無念",
    "T35n1733_017:0419a18": "不智念。常行世間。常出世間無障無礙。",
    "T35n1733_017:0419a19": "四俱非中亦三。一約境世間與離形奪兩亡。",
    "T35n1733_017:0419a20": "二悲智俱融。二念雙泯。三境行相由形奪齊",
    "T35n1733_017:0419a21": "遣。絕待離言不可說也。思之可知。下文二",
    "T35n1733_017:0419a22": "千行相是此等義。思以准之。",
    "T35n1733_017:0419a23": "第四釋文者。此會之中長分為八　一序分",
    "T35n1733_017:0419a24": "　二三昧分　三起分　四請分　五說分",
    "T35n1733_017:0419a25": "　六結勸分　七表證分　八偈頌分。就序",
    "T35n1733_017:0419a26": "分中有三。初明器世間圓滿。二顯智正覺",
    "T35n1733_017:0419a27": "世間圓滿。三眾生世間圓滿。初義如前釋。第",
    "T35n1733_017:0419a28": "二中成等正覺等者。此是受用身二十一種",
    "T35n1733_017:0419a29": "功德。如攝論第五及佛地論第二並廣此",
    "T35n1733_017:0419b01": "文。今依彼二論略示少分。初一句是總。餘",
    "T35n1733_017:0419b02": "二十句是別。初中具後二十殊勝德故名為",
    "T35n1733_017:0419b03": "正覺。即稱正理而開覺。又離邪障之覺故",
    "T35n1733_017:0419b04": "名也。又正覺約理智。等覺約量智。可知。",
    "T35n1733_017:0419b05": "論名不二現行。別中二不二念者是一向無",
    "T35n1733_017:0419b06": "障殊勝功德。以離二障故。異凡小。住二",
    "T35n1733_017:0419b07": "處故。又釋於遠時方等境無知不知二念",
    "T35n1733_017:0419b08": "故。即由此故名等正覺。三無相念者。彼論",
    "T35n1733_017:0419b09": "名趣無相。是調化方便功德。令他趣證無",
    "T35n1733_017:0419b10": "相涅槃故。又釋名能入無二功德。謂自能",
    "T35n1733_017:0419b11": "入離有無相清淨真如。亦令他入故。四住",
    "T35n1733_017:0419b12": "佛住者。是觀所調化功德。謂住大悲常觀",
    "T35n1733_017:0419b13": "世間故。又是任運佛事不休息功德。恒住",
    "T35n1733_017:0419b14": "聖天及梵住故。五等一切佛者。是得一切佛",
    "T35n1733_017:0419b15": "相似事業功德。又於法身中所依意樂作",
    "T35n1733_017:0419b16": "業無別功德。謂所依智同。益生意同。報化業",
    "T35n1733_017:0419b17": "同故云等也。六到無礙趣者。是永斷所治功",
    "T35n1733_017:0419b18": "德。謂證得二障習滅。及修彼治道成就現",
    "T35n1733_017:0419b19": "前故。七得不還法者是伏外道功德。謂證教",
    "T35n1733_017:0419b20": "法彼不能轉。伏彼顯已正道法故。八無礙",
    "T35n1733_017:0419b21": "境者。是伏魔怨德。謂違順中境不能礙心。",
    "T35n1733_017:0419b22": "及世八法不能拘礙。九住不思議者。是安",
    "T35n1733_017:0419b23": "立法教功德。謂諸勝教出過尋思非餘能",
    "T35n1733_017:0419b24": "測故。十離三世者。論名遊於三世平等法",
    "T35n1733_017:0419b25": "性是記別三世功德。謂記別去來皆如現",
    "T35n1733_017:0419b26": "在。分明無倒故名平等。此中離者離於三",
    "T35n1733_017:0419b27": "世。記不明了故也。十一於一切世界普現",
    "T35n1733_017:0419b28": "身者。是同時普於一切世界。示現受用化",
    "T35n1733_017:0419b29": "身功德。十二知一切法者。論名於一切法",
    "T35n1733_017:0419c01": "智無疑滯。是斷一切疑功德。謂於諸法自",
    "T35n1733_017:0419c02": "斷疑。得決定智。令他亦得。十三具足成就",
    "T35n1733_017:0419c03": "一切妙行者。論名於一切行成就大覺。是",
    "T35n1733_017:0419c04": "入種種行功德。謂隨所化有情所宜。現同",
    "T35n1733_017:0419c05": "類身。令彼入故。十四永滅疑或者。是達",
    "T35n1733_017:0419c06": "當來法生智功德。謂過二乘境微細善種。",
    "T35n1733_017:0419c07": "如瓦石中細金種子。如是等境無倒遍知故。",
    "T35n1733_017:0419c08": "十五離虛妄身者。論名不可分別。是自身",
    "T35n1733_017:0419c09": "無染德。謂非惑業苦雜染分別所起故。又",
    "T35n1733_017:0419c10": "隨其勝解。如應現身如末尼珠。雖無分",
    "T35n1733_017:0419c11": "別。增上力故現金色身等。十六能與菩薩無",
    "T35n1733_017:0419c12": "量智慧者。論名一切菩薩正所求智。是成",
    "T35n1733_017:0419c13": "就佛種不斷方便功德。謂諸菩薩依諸有情",
    "T35n1733_017:0419c14": "調伏方便。皆由如來增上力故。得聞法思",
    "T35n1733_017:0419c15": "修。次第獲得妙智。異類菩薩攝受付屬展轉",
    "T35n1733_017:0419c16": "相續無間而轉。十七住佛無二彼岸者。論",
    "T35n1733_017:0419c17": "名得佛無二住勝彼岸。是諸身諸度極成滿",
    "T35n1733_017:0419c18": "德故。謂法身無二。度行滿故。十八具足乃至",
    "T35n1733_017:0419c19": "法門者。論名不相間雜。如來解脫妙智究",
    "T35n1733_017:0419c20": "竟是受用身及土。隨機應現互不雜等。此不",
    "T35n1733_017:0419c21": "可沮壞是彼不間雜也。十九究竟無量無邊",
    "T35n1733_017:0419c22": "者。論名證無中邊佛地平等。是三身方處無",
    "T35n1733_017:0419c23": "有分限功德。又是證真如離有為無為中",
    "T35n1733_017:0419c24": "邊相故。遠離方處中邊相故。此佛地在後",
    "T35n1733_017:0419c25": "句中。又釋世界無中邊故。佛現亦無中邊。",
    "T35n1733_017:0419c26": "無中邊故。即總無邊也。二十法界等者。論",
    "T35n1733_017:0419c27": "名極於法界。是證得果相功德。謂窮清淨",
    "T35n1733_017:0419c28": "法界故。又是窮生死際。常現起作一切有",
    "T35n1733_017:0419c29": "情利樂功德。謂依淨界流起經法益生",
    "T35n1733_017:0420a01": "故。二十一虛空等者。論名盡虛空性。窮未",
    "T35n1733_017:0420a02": "來際。雖經劫成壞。而空常無盡。此同自實",
    "T35n1733_017:0420a03": "德也。未來際無盡。期利他勝用。常無休也。",
    "T35n1733_017:0420a04": "第二會初唯有初十句。准此釋知之。問佛",
    "T35n1733_017:0420a05": "地經及解深密經辨十八圓滿受用土中。歎",
    "T35n1733_017:0420a06": "受用身有此二十一種功德。今此佛身在摩",
    "T35n1733_017:0420a07": "竭國。即是變化。何因亦得具此功德。設此",
    "T35n1733_017:0420a08": "化身約地上見具此德者。何故見佛而不",
    "T35n1733_017:0420a09": "見土。又此見化即為報者。豈地上菩薩不",
    "T35n1733_017:0420a10": "得兼見變化身耶。答是知此中約十佛功",
    "T35n1733_017:0420a11": "德。見通五位。處該染淨。以二千法中亦有",
    "T35n1733_017:0420a12": "地前四十位故。地前地上同所見故。摩竭花",
    "T35n1733_017:0420a13": "藏融無二故。餘如前說。第三眾生世間圓",
    "T35n1733_017:0420a14": "滿中有二。初舉數歎德。二列名歎德。亦是",
    "T35n1733_017:0420a15": "前舉數總歎。後是列名別歎。前中二。初舉",
    "T35n1733_017:0420a16": "數簡定。二具足下歎顯勝德。前中一舉數。",
    "T35n1733_017:0420a17": "二簡大異小。三簡終異始。四簡客異主。",
    "T35n1733_017:0420a18": "二歎中二。先別歎。後總結。前中亦二。初十",
    "T35n1733_017:0420a19": "句歎因位自分德。二於一念下歎果位勝進",
    "T35n1733_017:0420a20": "德。前中亦二。初五句歎巧惠德。後五句歎",
    "T35n1733_017:0420a21": "攝生德。前中初句總標。謂此中夫一菩薩即",
    "T35n1733_017:0420a22": "已具成一切菩薩所有方便智慧故也。下四",
    "T35n1733_017:0420a23": "別顯中二。初釋前二義。後雙顯功德。前中",
    "T35n1733_017:0420a24": "二。初釋成方便。謂具此調生入法之巧故",
    "T35n1733_017:0420a25": "云方便也。不令眾生墮二乘地故。縱入者",
    "T35n1733_017:0420a26": "亦令起故。要當令住菩薩法中故。名善巧",
    "T35n1733_017:0420a27": "勝方便也。二釋上智慧中二。先量智知世",
    "T35n1733_017:0420a28": "界染淨差別。二理智觀達解脫真境。又釋前",
    "T35n1733_017:0420a29": "句知世界相不同。後句知相入相即為解",
    "T35n1733_017:0420b01": "脫境。如十解脫等。二顯功能中二句。一滅",
    "T35n1733_017:0420b02": "障德。二成行德。謂由前巧惠故。障無不",
    "T35n1733_017:0420b03": "盡。行無不具可知。二攝生行中亦五。初一",
    "T35n1733_017:0420b04": "句總標。謂善攝等者巧識根器也。深入無量",
    "T35n1733_017:0420b05": "等者深解法藥也。下四別釋亦二。初二釋",
    "T35n1733_017:0420b06": "上二義。後二顯化歸體。前中二。先釋識器",
    "T35n1733_017:0420b07": "中。一了眾生報類差別。二知心之所念。三",
    "T35n1733_017:0420b08": "知彼煩惱使有輕重。四知根機有生熟軟",
    "T35n1733_017:0420b09": "中上等。五知其所緣境界差別。六知彼入",
    "T35n1733_017:0420b10": "法方便所宜。又亦知是起行方便。二三世下",
    "T35n1733_017:0420b11": "釋上深解法藥。謂三世佛說顯法勝也。善",
    "T35n1733_017:0420b12": "聞者巧聽故。受者領納故。持者不忘故。廣說",
    "T35n1733_017:0420b13": "者授群機故。下二釋化歸體。一雖能遊入",
    "T35n1733_017:0420b14": "無邊世間教化眾生而常超出世間之表。",
    "T35n1733_017:0420b15": "二何以處世而恒出耶。釋以解有為即是無",
    "T35n1733_017:0420b16": "二法界故也。第二勝進中十一句。初一總。謂",
    "T35n1733_017:0420b17": "速成佛果。依新譯花嚴不思議佛境界分中。",
    "T35n1733_017:0420b18": "普賢文殊等。並是他方諸佛為欲與毘盧遮",
    "T35n1733_017:0420b19": "那佛為眾會故現菩薩身。故知此等並實",
    "T35n1733_017:0420b20": "是諸佛。故云得一切佛智。下別顯果用。一",
    "T35n1733_017:0420b21": "自現佛身。謂念念無間盡未來際。當現成",
    "T35n1733_017:0420b22": "佛。自為法主。常作菩薩。為他助化。二能",
    "T35n1733_017:0420b23": "令他成佛。謂以殊勝巧便之力迴轉眾生。",
    "T35n1733_017:0420b24": "要合當得大菩提時。必當得故。三得自在",
    "T35n1733_017:0420b25": "智。謂一切眾生心所行境無量無邊。直爾遍",
    "T35n1733_017:0420b26": "知。已為希有。況今入一而知一切。明其智",
    "T35n1733_017:0420b27": "德極自在也。四得自在身。謂不離果位現",
    "T35n1733_017:0420b28": "因身故。五得自在位。謂雖現因身而不",
    "T35n1733_017:0420b29": "轉果智。以因果無二故。六得自在行。謂不",
    "T35n1733_017:0420c01": "捨隨事行而入於無行。以約境理事無礙",
    "T35n1733_017:0420c02": "故。約智寂用無二故。七得自在悲。謂雖已",
    "T35n1733_017:0420c03": "成佛。為眾生故。更於無量劫常修菩薩",
    "T35n1733_017:0420c04": "行。未曾休息。八顯自在德。謂此自在希有",
    "T35n1733_017:0420c05": "之寶難值遇故。九攝化自在。謂轉法輪明",
    "T35n1733_017:0420c06": "化法體。調伏者顯法勝用。令逮得等者顯所",
    "T35n1733_017:0420c07": "成益。見理深徹故云明淨。又令離所知障",
    "T35n1733_017:0420c08": "故云明也。令離煩惱障故云淨也。智照法",
    "T35n1733_017:0420c09": "界名為法眼。十結同諸佛。謂同三世諸佛",
    "T35n1733_017:0420c10": "所有清淨功德及所住位地。所成行相所起",
    "T35n1733_017:0420c11": "大願。此諸菩薩皆悉成就。與彼無二故。二具",
    "T35n1733_017:0420c12": "足下結德無盡可知。第二列名歎德中三。",
    "T35n1733_017:0420c13": "初列名中。行相遍周。備滿法界。同名普也。",
    "T35n1733_017:0420c14": "二結數可知。三歎德十句。初一總。謂具得",
    "T35n1733_017:0420c15": "普賢無邊之行及普賢無障礙願。此歎普",
    "T35n1733_017:0420c16": "賢德也。別中一攝法上首行。二受持正法。",
    "T35n1733_017:0420c17": "上二歎普正法德行也。三化諸眾生令佛",
    "T35n1733_017:0420c18": "種不斷。此普化德也。又釋次後更有佛興",
    "T35n1733_017:0420c19": "故云佛種不斷。四了知諸佛與諸菩薩次",
    "T35n1733_017:0420c20": "第受記之法。又釋知諸佛滅後次第受記諸",
    "T35n1733_017:0420c21": "佛興世。此普惠德也。五隨諸下成佛說法",
    "T35n1733_017:0420c22": "行。此普眼德也。六隨處現佛行。此普光德",
    "T35n1733_017:0420c23": "也。七令離惑染行。此普觀普照德也。八能",
    "T35n1733_017:0420c24": "除業行。此普幢德。高出業障也。九令",
    "T35n1733_017:0420c25": "證法界行。此普覺德也。此上九種。若望宿",
    "T35n1733_017:0420c26": "誓今成即是普賢願攝。如十大願等。准配知",
    "T35n1733_017:0420c27": "之。若望現緣所作即是普賢行攝。是故此",
    "T35n1733_017:0420c28": "文亦願亦行。序分竟。第二爾時普賢正受",
    "T35n1733_017:0420c29": "下明三昧分。於中有二。先入定。後辨益。前",
    "T35n1733_017:0421a01": "中普賢入者。以是會主故。表此行法普周",
    "T35n1733_017:0421a02": "遍故。從此出彼無邊行故。花嚴定略作四",
    "T35n1733_017:0421a03": "門。一釋名者。以因行花嚴感果相令顯著",
    "T35n1733_017:0421a04": "故。二體性者。法界行門心海為體。以等持",
    "T35n1733_017:0421a05": "廣大無限量故。三明業用者有二。一依",
    "T35n1733_017:0421a06": "此顯說花嚴法故。無量壽經歎菩薩德中。",
    "T35n1733_017:0421a07": "言得佛花嚴三昧宣說諸佛經典。二依此",
    "T35n1733_017:0421a08": "顯示花嚴行故。上云施戒忍辱精進禪方便",
    "T35n1733_017:0421a09": "智慧諸功德一切自在難思議花嚴三昧勢力",
    "T35n1733_017:0421a10": "故。解云以諸行法深廣多端。不能別說故",
    "T35n1733_017:0421a11": "云一切自在等。即下文二千行法也。四明位",
    "T35n1733_017:0421a12": "地者有四句。一若攝始歸終。在第十地方",
    "T35n1733_017:0421a13": "得。如法雲地說。二若攝終歸始。在信位滿",
    "T35n1733_017:0421a14": "心得。如前賢首品說。三若始終無礙。遍一",
    "T35n1733_017:0421a15": "切位。如前二說不相離故。以彼始終括中",
    "T35n1733_017:0421a16": "間故。四若超絕始終總不依位。如此文。",
    "T35n1733_017:0421a17": "但約行法以辨其相故。二益相中二。先動地",
    "T35n1733_017:0421a18": "以驚悟機緣故。後出聲令聞法音故。即",
    "T35n1733_017:0421a19": "此亦是三昧業用。何故此中無加分者。以",
    "T35n1733_017:0421a20": "所顯行法依前解起無別法故。若爾何故",
    "T35n1733_017:0421a21": "更須入定。謂攝解成行故。次入定。法不異",
    "T35n1733_017:0421a22": "前故。不須加。三昧分竟。第三起分以三",
    "T35n1733_017:0421a23": "昧事訖故。說時至故。定無言說故。是起也。",
    "T35n1733_017:0421a24": "安祥者審諦之狀。謂從定起已。念不亂故",
    "T35n1733_017:0421a25": "云安祥也。第四爾時普惠下明請分。於",
    "T35n1733_017:0421a26": "中有三。初總舉問意。二正辨問辭。三結請",
    "T35n1733_017:0421a27": "願說。何故前諸會入定前問。此不爾者。以",
    "T35n1733_017:0421a28": "前諸會從相入實以成正解。此中依體發",
    "T35n1733_017:0421a29": "起以成正行故不同也。又未入定前。眾則",
    "T35n1733_017:0421b01": "不知誰為說法。故先入此定。令眾知主而",
    "T35n1733_017:0421b02": "起問故。何故普惠問者。表滿法界之惠",
    "T35n1733_017:0421b03": "堪發起故。何故一人問者。表此行法各獨",
    "T35n1733_017:0421b04": "成。故知諸菩薩雲集者。知問時至。故知顯",
    "T35n1733_017:0421b05": "法之緣已具故。此明問所依也。問普賢者",
    "T35n1733_017:0421b06": "以無盡行法從遍[上/口]法界而流出故。二明",
    "T35n1733_017:0421b07": "所問法中有二百句。其別行度世經。彼中別",
    "T35n1733_017:0421b08": "作六翻問。還作六翻答。古來相傳皆依彼",
    "T35n1733_017:0421b09": "文。用科此經。即為六段。初二十句問十信",
    "T35n1733_017:0421b10": "行。二從何等發普賢心下二十句問十住",
    "T35n1733_017:0421b11": "行。三從何等為持下三十句問十行位。四",
    "T35n1733_017:0421b12": "從何等為寶住下二十九句問十迴向行。五",
    "T35n1733_017:0421b13": "從何等身業下五十句問十地證行。六何等",
    "T35n1733_017:0421b14": "為觀察下五十一句問因圓果滿究竟位中行。",
    "T35n1733_017:0421b15": "此經上下總有三遍。說六位中。此當第二",
    "T35n1733_017:0421b16": "約行說六位。以普賢行該六位故。是故度",
    "T35n1733_017:0421b17": "世經云。唯為解說諸菩薩行。從始至終。令",
    "T35n1733_017:0421b18": "無疑也。彼經六段雖不配於信等六位。既",
    "T35n1733_017:0421b19": "云從始至終。次於末後明成佛果為終。",
    "T35n1733_017:0421b20": "故知最初信行為始。此不待言。故知決定",
    "T35n1733_017:0421b21": "約六位耳。",
    "T35n1733_017:0421b22": "第五大段爾時普賢下明說分中。初總告。",
    "T35n1733_017:0421b23": "二正答。於前二百門。一一皆以十門答",
    "T35n1733_017:0421b24": "故有二千行法。釋此二千普賢行法略",
    "T35n1733_017:0421b25": "作五門　一約因果　二分行位　三顯",
    "T35n1733_017:0421b26": "普別　四明互攝　五辨行相。就初中",
    "T35n1733_017:0421b27": "有四句。一約大位以分前五位等。總為",
    "T35n1733_017:0421b28": "因行。後成佛等總為果行。二細剋而辨二",
    "T35n1733_017:0421b29": "百門行。一一皆悉徹於佛果。是故諸文之",
    "T35n1733_017:0421b30": "末悉皆結云即得佛等也。是則皆通因果二",
    "T35n1733_017:0421c01": "位。三或總屬因位。以普賢位中亦現成佛",
    "T35n1733_017:0421c02": "攝生等故。四或總屬果。以下文多云雖得",
    "T35n1733_017:0421c03": "成佛而不斷菩薩所行。是故此行皆是果行。",
    "T35n1733_017:0421c04": "二分行位者。謂二千是行。實稱位。位攬",
    "T35n1733_017:0421c05": "行成。位虛行實。亦有四義。一束行成位。",
    "T35n1733_017:0421c06": "束此二千分成六位。二總屬位收。以行並",
    "T35n1733_017:0421c07": "是位中行故。三總屬行攝。以普賢行體不",
    "T35n1733_017:0421c08": "依位故。唯有自分勝進即為究竟。四一行",
    "T35n1733_017:0421c09": "遍六位。一位該二千。如是無礙而不壞前",
    "T35n1733_017:0421c10": "後故。是普賢行也。三顯普別者。謂一行",
    "T35n1733_017:0421c11": "相必遍一切。然恒不雜。不雜故別義元分。",
    "T35n1733_017:0421c12": "必遍故。普義該收。猶如錦文朱紫窠別故",
    "T35n1733_017:0421c13": "得成文。朱紫綖通織而非繡。當知此中行",
    "T35n1733_017:0421c14": "相亦爾。即普是別。即別為普。皆無障礙。思",
    "T35n1733_017:0421c15": "之可見。若爾此則普別具足。何獨名為普",
    "T35n1733_017:0421c16": "賢行耶。釋非謂守普而不能別。亦非作",
    "T35n1733_017:0421c17": "別而失於普。實謂能別而不壞普者是普",
    "T35n1733_017:0421c18": "賢也。四互收攝者有四重。一以位收位。",
    "T35n1733_017:0421c19": "六位之內一一各收一切位故。是故一位即",
    "T35n1733_017:0421c20": "具二千為萬二千也。上云在於一地普攝",
    "T35n1733_017:0421c21": "一切諸地功德。此之謂也。二以門收門。即",
    "T35n1733_017:0421c22": "二百門中一一各收一切門故。即成二百箇",
    "T35n1733_017:0421c23": "二百為八萬行也。三以行收行。即二千行",
    "T35n1733_017:0421c24": "內一一各攝一切行故。即成二千箇二千",
    "T35n1733_017:0421c25": "也。過億兆名等也。四以略攝廣。如此所",
    "T35n1733_017:0421c26": "說二千行等。下頌結云如大地一塵之說",
    "T35n1733_017:0421c27": "也。以此一塵之略說不離十方之廣地。是",
    "T35n1733_017:0421c28": "故攝廣亦無不盡。此乃等無極之法界超",
    "T35n1733_017:0421c29": "無際之虛空。下云虛空可度量。菩薩德無",
    "T35n1733_017:0422a01": "盡。斯之謂也。五辨行相者。隨文解釋應",
    "T35n1733_017:0422a02": "知。就此二千行中。依前六位即分為六。如",
    "T35n1733_017:0422a03": "前應知。初二百句答前二十信問。明信",
    "T35n1733_017:0422a04": "位行中。於中分三。初九十句明自分行滿。",
    "T35n1733_017:0422a05": "二從十種入下八十句明勝進行圓。三",
    "T35n1733_017:0422a06": "從十種不可壞智。下三十句明二行究竟。",
    "T35n1733_017:0422a07": "就初中。何故最初明依果者。以是行起所",
    "T35n1733_017:0422a08": "依寂居首故。文中有四。一舉數總標。二列",
    "T35n1733_017:0422a09": "名釋義。三結說分齊。四歎勝勸學。下諸文",
    "T35n1733_017:0422a10": "中多皆具此亦有不具。至文當知。言依",
    "T35n1733_017:0422a11": "果者簡非從因所生之果。亦非世界依報",
    "T35n1733_017:0422a12": "之果。但是諸行。或依前起後。或互相依。各",
    "T35n1733_017:0422a13": "得增長故以為名。即相依之果名為依果。",
    "T35n1733_017:0422a14": "又釋如世界依果是眾生所依。依果若增即",
    "T35n1733_017:0422a15": "失所依正報不立。今菩薩亦爾。以此十法",
    "T35n1733_017:0422a16": "為所住依果。此若斷絕則失所依非為",
    "T35n1733_017:0422a17": "菩薩。如忘失菩提心即非菩薩。是故文中",
    "T35n1733_017:0422a18": "取不忘失以釋成也。十中皆先標名後義。",
    "T35n1733_017:0422a19": "初句是總以菩提心是萬行之本。是故二千",
    "T35n1733_017:0422a20": "之首。唯此建初。謂依此不忘菩提之心方",
    "T35n1733_017:0422a21": "令餘行悉得生長。二雖內有勝心。若外無",
    "T35n1733_017:0422a22": "善友行亦無成。若不順同善友無功。即非",
    "T35n1733_017:0422a23": "依果。是故要以隨順和合釋成依果也。三",
    "T35n1733_017:0422a24": "雖遇善友。若宿無善根不能順修。又亦病",
    "T35n1733_017:0422a25": "等餘障礙故。是故要依宿善更增新行。四",
    "T35n1733_017:0422a26": "雖有宿善。若不得所行諸度之法無所造",
    "T35n1733_017:0422a27": "修。五雖得行法。若不達於理法虛通。即觸",
    "T35n1733_017:0422a28": "途皆礙。是故依一切法皆得出也。六雖得",
    "T35n1733_017:0422a29": "理法。若無大願即便滯寂不增菩提。七雖",
    "T35n1733_017:0422b01": "有自分之行。若不勝進廣修無由究竟。八",
    "T35n1733_017:0422b02": "雖內具二行。要須外依勝侶。以一生菩薩",
    "T35n1733_017:0422b03": "於餘菩薩為兄為長。方堪為依。此據極",
    "T35n1733_017:0422b04": "說。九雖依菩薩。理宜興供於佛以成堅",
    "T35n1733_017:0422b05": "信。十要唯如來是究竟所依。以於菩薩能",
    "T35n1733_017:0422b06": "正教授令離倒故。又能正教授故。離倒教",
    "T35n1733_017:0422b07": "授故。第四歎勝勸學中。佛以無上果智為",
    "T35n1733_017:0422b08": "所依果。菩薩住此十法。當亦得彼故云也。",
    "T35n1733_017:0422b09": "又釋菩薩未曾不依菩提之心。以恒不忘",
    "T35n1733_017:0422b10": "故。二菩薩未曾不依善友。以常隨順與和",
    "T35n1733_017:0422b11": "合故。三菩薩未曾不依善根。以常長養",
    "T35n1733_017:0422b12": "故。餘亦如是準之。第二十奇特想者。前依",
    "T35n1733_017:0422b13": "因緣以成諸行。今依勝想以攝善根。十中",
    "T35n1733_017:0422b14": "初以隨喜他善根作己善根故云奇特。二",
    "T35n1733_017:0422b15": "凡小等善皆堪成佛故云種子。三下至闡",
    "T35n1733_017:0422b16": "提皆菩提器。以悉有佛性故。四以一切菩",
    "T35n1733_017:0422b17": "薩願同己願故。五以一切法性淨非生死",
    "T35n1733_017:0422b18": "故。六他同己體。他行即己行。又他所行是",
    "T35n1733_017:0422b19": "己行法故生自想。七一切法即是真如故。又",
    "T35n1733_017:0422b20": "一切法悉堪成覺故云佛法。八一切語言皆",
    "T35n1733_017:0422b21": "堪作法輪故云道也。九知菩薩善根皆是",
    "T35n1733_017:0422b22": "諸佛慈悲體分故云慈父也。十知一切如",
    "T35n1733_017:0422b23": "來悉同一體故云無二。此十皆超意外之",
    "T35n1733_017:0422b24": "想故云奇特。若得此想即得能轉一切法",
    "T35n1733_017:0422b25": "之想。以一切法皆隨想轉此是佛德也。第",
    "T35n1733_017:0422b26": "三十種行者。以依勝想之解起此大行故",
    "T35n1733_017:0422b27": "次明之。十中初四戒行。於中初二攝眾生",
    "T35n1733_017:0422b28": "戒。次一律儀。後一攝善。次一三昧行。次二智",
    "T35n1733_017:0422b29": "慧行。一加行。二正證。次一嚴佛土行。後二報",
    "T35n1733_017:0422c01": "恩行。第四十善知識者。以行起必示依善",
    "T35n1733_017:0422c02": "友故次明也。初一令發堅心。二令習修善。",
    "T35n1733_017:0422c03": "三令滿度行。四令得智行。五令成悲行。",
    "T35n1733_017:0422c04": "六具辯才行。七無染著行。八無厭倦行。九成",
    "T35n1733_017:0422c05": "普行。十入佛智。第五有十精進者。雖遇善",
    "T35n1733_017:0422c06": "友。若不策懃無由進行故次明也。此中意",
    "T35n1733_017:0422c07": "為何義故修此精進。為欲作此十種所作。",
    "T35n1733_017:0422c08": "於中入一切法者智證入也。令眾生滅惡",
    "T35n1733_017:0422c09": "者滅其苦因也。餘如文顯。第六有十正悕",
    "T35n1733_017:0422c10": "望者。由前精進。悕欲自他。令行究竟故次",
    "T35n1733_017:0422c11": "明也。於中初一約行本。次二約離過。次二",
    "T35n1733_017:0422c12": "約成行。一行因。二行果。次三約證入。一證",
    "T35n1733_017:0422c13": "位。二證法。三證道。謂由證法故離謗也。後",
    "T35n1733_017:0422c14": "二約勝進佛果。一佛願滿。二佛智圓。言無",
    "T35n1733_017:0422c15": "上平等大智悕望者。是佛地無功用故云平",
    "T35n1733_017:0422c16": "等。攝生無盡亦云悕望。第七有十法成就眾",
    "T35n1733_017:0422c17": "生者此有二義。一以此十法通用成就一",
    "T35n1733_017:0422c18": "切眾生。二各別成就一類眾生。別中一成慳",
    "T35n1733_017:0422c19": "貪貧窮眾生。二憍慢眾生。三愚癡眾生。四佷",
    "T35n1733_017:0422c20": "悷眾生。五貪愛眾生。六樂二乘眾生。七不",
    "T35n1733_017:0422c21": "厭世間眾生。八不欣佛果眾生。九耶歸",
    "T35n1733_017:0422c22": "依眾生十耶智狡滑眾生。以此十法。如次",
    "T35n1733_017:0422c23": "教化。令其入道故云成就。第八有十戒者。",
    "T35n1733_017:0422c24": "依前十法成就眾生故。惡無不離。善無不",
    "T35n1733_017:0422c25": "積故次明也。此十中初者。若失壞菩提心",
    "T35n1733_017:0422c26": "即是破菩薩戒。乃至第十若取著如來身。即",
    "T35n1733_017:0422c27": "是犯戒。餘亦如是准之。此十隨其所應",
    "T35n1733_017:0422c28": "三聚所攝。第九有十種自知受記者。依前",
    "T35n1733_017:0422c29": "離過德成自驗己行。必當得果決定無疑",
    "T35n1733_017:0423a01": "故云自知受記。一自驗菩提心一向不迴",
    "T35n1733_017:0423a02": "故。二自驗所修菩薩苦行無厭足故。三設",
    "T35n1733_017:0423a03": "多劫修謂若須臾故。四自驗不違佛教法",
    "T35n1733_017:0423a04": "故。五自知於佛所說深法決定信故。六自",
    "T35n1733_017:0423a05": "知所修善根悉具足故。七自知能令眾生",
    "T35n1733_017:0423a06": "住菩提心故。八自知於善友不違其教",
    "T35n1733_017:0423a07": "同善根故。如善財等。九自知於善友起佛",
    "T35n1733_017:0423a08": "想成故。十守大菩提願常不忘故。於此十",
    "T35n1733_017:0423a09": "行自驗有一即知定當得佛受記。又瑜伽",
    "T35n1733_017:0423a10": "菩薩地中菩薩由六相佛受記。一安住種姓",
    "T35n1733_017:0423a11": "未發心位。二已發心位。三現前住。四不現",
    "T35n1733_017:0423a12": "前住。五有定時限。謂爾所時證菩提。六無",
    "T35n1733_017:0423a13": "定時限。謂不說時限與授記。又善戒經云。",
    "T35n1733_017:0423a14": "非但種姓人得受記。非種姓亦得受記。解",
    "T35n1733_017:0423a15": "云如不輕菩薩敬四眾與受記者。約非種",
    "T35n1733_017:0423a16": "姓人。遠亦當得故亦受記。如十信中記",
    "T35n1733_017:0423a17": "是種姓人。以約種姓決定故。如發心已去",
    "T35n1733_017:0423a18": "決定不退故。是三賢位。如梁論第六。十行",
    "T35n1733_017:0423a19": "菩薩名受記者是也。初地已上證理成就故",
    "T35n1733_017:0423a20": "受記。如地論。如第八地中受記是無功用",
    "T35n1733_017:0423a21": "行成故。如燃燈佛邊得記等。此中十種約圓",
    "T35n1733_017:0423a22": "教。通諸位。據始。在十信中。餘義如別說。",
    "T35n1733_017:0423a23": "上來九十句明自分行竟。下第二從十種",
    "T35n1733_017:0423a24": "入下即八十句辨勝進行。於中初十入者。",
    "T35n1733_017:0423a25": "既自分行成。次明勝進入諸所入之處。入猶",
    "T35n1733_017:0423a26": "證也得也。初二入大願行。三入八萬四千",
    "T35n1733_017:0423a27": "法聚等。四入十度等。五入行位圓滿故云",
    "T35n1733_017:0423a28": "具足。六入差別大願。七證入真性。八入嚴",
    "T35n1733_017:0423a29": "剎。九隨心現神力。十入於一切世界示現",
    "T35n1733_017:0423b01": "出生。第二十種深入如來者。前明入因境。",
    "T35n1733_017:0423b02": "今明轉勝入果境也。初一示成菩提。次八",
    "T35n1733_017:0423b03": "以三輪攝化。後一示入涅槃。前八中初四",
    "T35n1733_017:0423b04": "語業。一總舉法輪。二所轉巧便法。三能轉之",
    "T35n1733_017:0423b05": "妙音。四正調眾生。次二身業。一依身現",
    "T35n1733_017:0423b06": "通。二現多異身。後二意業。一定。二慧。又以",
    "T35n1733_017:0423b07": "三世諸佛悉亦同作如是作用故云亦共",
    "T35n1733_017:0423b08": "入也。此中信內亦得此法者。是圓教中普",
    "T35n1733_017:0423b09": "賢行相故也。第三有十種入眾生心行者。前",
    "T35n1733_017:0423b10": "即上入佛境。此辨下入眾生故也。初三總",
    "T35n1733_017:0423b11": "明入三世眾生心行。次二別入善不善眾",
    "T35n1733_017:0423b12": "生。六明入欲樂心行。七入根利鈍。八入其",
    "T35n1733_017:0423b13": "種姓差別。九煩惱輕重。十起治不同。謂根未",
    "T35n1733_017:0423b14": "熟者待時故。已熟者不待時。又釋時者待",
    "T35n1733_017:0423b15": "其熟時調伏故。非時者方便開覺不待時",
    "T35n1733_017:0423b16": "故。又因此十入。則普入一切同佛果也。第",
    "T35n1733_017:0423b17": "四有十種入世界者。前知眾生正報。今知",
    "T35n1733_017:0423b18": "其依報故也。於中初二約染淨。次四約麁",
    "T35n1733_017:0423b19": "細。次二約形狀。謂伏者向下。仰者向上。後",
    "T35n1733_017:0423b20": "二約佛有無。又普入一切者以不離此十",
    "T35n1733_017:0423b21": "故。第五有十種入劫者。前明入處。今辨入",
    "T35n1733_017:0423b22": "時故也。於中前五入別劫。後五入相攝劫。",
    "T35n1733_017:0423b23": "前中初三別入三際劫。次二別入多少劫。",
    "T35n1733_017:0423b24": "後五相攝中。一以少攝多故云可數不可",
    "T35n1733_017:0423b25": "數。二以多攝少。三以會事入理劫入非",
    "T35n1733_017:0423b26": "劫。四從理起事非劫入劫。五二事相即。謂",
    "T35n1733_017:0423b27": "前可數等約緣起相由門。非劫等約法性融",
    "T35n1733_017:0423b28": "通門。此一切劫即一念者。通約二門無礙自",
    "T35n1733_017:0423b29": "在故。又由皆是數識所現故得自在也。第",
    "T35n1733_017:0423c01": "六有十種說三世者。前約劫。此約世故明",
    "T35n1733_017:0423c02": "也。於中前九別說。後一總顯。別中未來說",
    "T35n1733_017:0423c03": "未來。既是無盡。過去說過去何不亦同耶。",
    "T35n1733_017:0423c04": "釋以未來續起故云無盡。過去不起故不",
    "T35n1733_017:0423c05": "云也。又現在說現在。即與現不殊故云",
    "T35n1733_017:0423c06": "平等。過未說過未。何不亦同耶。釋以過未",
    "T35n1733_017:0423c07": "之過未是無故。現在是有故不同也。餘義",
    "T35n1733_017:0423c08": "如十世章辨。第七有十種入三世間者。前",
    "T35n1733_017:0423c09": "既達時劫無礙。今明入時中之法故次明",
    "T35n1733_017:0423c10": "也。於中初一總明所入。餘九別明所入。此",
    "T35n1733_017:0423c11": "中一以語言為道。顯所詮義故。二性者文",
    "T35n1733_017:0423c12": "字性。類即字界等。三施設者言教假施設故。",
    "T35n1733_017:0423c13": "四想者依想立名等。即名等異名如論云",
    "T35n1733_017:0423c14": "阿毘達摩想為標幟等。五名字者正顯名句",
    "T35n1733_017:0423c15": "字身體等。六語言者明音聲語業。與前何別",
    "T35n1733_017:0423c16": "者。前成能詮。此中通舉。如惡阿等聲。七無",
    "T35n1733_017:0423c17": "盡者明上諸門。並是虛假施設無有盡故。",
    "T35n1733_017:0423c18": "八離欲者體不可得故。九寂滅者性清淨故。",
    "T35n1733_017:0423c19": "明此十法皆通過未等三世之中故云入",
    "T35n1733_017:0423c20": "三世間也。又釋前語言道是所詮法。以是語",
    "T35n1733_017:0423c21": "言所遊路故。二性是理性亦是所詮。此義理",
    "T35n1733_017:0423c22": "世間。次四是言說世間。後三是實相世間。又",
    "T35n1733_017:0423c23": "釋十中初一器世間。次六眾生世間。後三智",
    "T35n1733_017:0423c24": "正覺世間。雖有三釋初釋順文。第八有十",
    "T35n1733_017:0423c25": "種捨離憂惱等者。前既達解時法。起行攝心",
    "T35n1733_017:0423c26": "故離憂等。謂行成遂志。捨離憂惱。時無空",
    "T35n1733_017:0423c27": "過。心無厭悔。於中初四供佛近友。求法",
    "T35n1733_017:0423c28": "聞法。此四自利行。次三攝生。一說法。二調",
    "T35n1733_017:0423c29": "令離過。三令住佛道。次一重明自行廣。次",
    "T35n1733_017:0424a01": "一重辨化他廣。後一明二行滿足出生佛果。",
    "T35n1733_017:0424a02": "上來八十句明信中勝進行竟。自下第三",
    "T35n1733_017:0424a03": "從十種不可壞智下有三十句。明前二行",
    "T35n1733_017:0424a04": "究竟。於中初十種不可壞智者。謂稱法而",
    "T35n1733_017:0424a05": "知更無改易故云不可壞。於中知眾生",
    "T35n1733_017:0424a06": "等約染法。知三寶等約淨法。知世界等",
    "T35n1733_017:0424a07": "約亦染亦淨。知法界約非染非淨。並可知。",
    "T35n1733_017:0424a08": "第二有十種陀羅尼者。前既知法不壞。此",
    "T35n1733_017:0424a09": "明持法不失故也。智論以定慧為體。佛地",
    "T35n1733_017:0424a10": "瑜伽增上念慧為性。以慧照法。念憶持故。",
    "T35n1733_017:0424a11": "智論中正翻云持。能持種種善法令不散",
    "T35n1733_017:0424a12": "失。如完器盛水等。或云遮。能遮諸不善心",
    "T35n1733_017:0424a13": "等不令生故。瑜伽等有四。謂法義呪忍與",
    "T35n1733_017:0424a14": "此十種不可相攝。以類別故。此中初二",
    "T35n1733_017:0424a15": "持教法。一持修多羅法。二持阿毘達摩法。",
    "T35n1733_017:0424a16": "三持理法。四持慧法。五持定法。六持異方",
    "T35n1733_017:0424a17": "語法。七持三世異義。八持辯才法。九持無",
    "T35n1733_017:0424a18": "礙耳根法。十持果法。安住者與相應故。第三",
    "T35n1733_017:0424a19": "分別說十佛者。前明持法。今辨解佛故也。",
    "T35n1733_017:0424a20": "又此信滿明得佛果故明也。若爾後解位",
    "T35n1733_017:0424a21": "滿亦得佛果。何不明耶。釋以信初故。解准",
    "T35n1733_017:0424a22": "此故。此十佛義具如別章。今略釋名。一自",
    "T35n1733_017:0424a23": "然開悟名為正覺。正覺即佛。二自體無礙大",
    "T35n1733_017:0424a24": "願成滿。願即是佛。三萬行因感故云業報。四",
    "T35n1733_017:0424a25": "萬德積成任持不失。五應機化現。六稱理普",
    "T35n1733_017:0424a26": "周。七唯心所現。八常恒在定。九真性不變。",
    "T35n1733_017:0424a27": "十無功大用名如意佛。如末尼珠等。又釋",
    "T35n1733_017:0424a28": "同下十種見佛處。以彼釋此應知。上來二",
    "T35n1733_017:0424a29": "百句答前二十句問。明十信十行相純熟",
    "T35n1733_017:0424b01": "竟。",
    "T35n1733_017:0424b02": "自下大門第二從十種發普賢心下有二百",
    "T35n1733_017:0424b03": "句。答前二十句問十住中行法。於中麁分",
    "T35n1733_017:0424b04": "為四。初六十句別明十解中。初位發心住",
    "T35n1733_017:0424b05": "義。二從十種波羅蜜下六十句明餘九住中",
    "T35n1733_017:0424b06": "所成內德行。三從十種說法下三十句明諸",
    "T35n1733_017:0424b07": "住位中外化攝生行。四從十種勝法下五十",
    "T35n1733_017:0424b08": "句明無礙殊勝行。就初中。創得住位以大",
    "T35n1733_017:0424b09": "心為本。是故最初明發普賢心。於中初三",
    "T35n1733_017:0424b10": "下救護眾生心。次三上求佛果心。後四厭",
    "T35n1733_017:0424b11": "離有為心。具此三心乃名大菩提心。又釋",
    "T35n1733_017:0424b12": "初六護小乘心初三護狹心。後三護小心餘",
    "T35n1733_017:0424b13": "四護煩惱心。是故異於凡小名菩提心也。",
    "T35n1733_017:0424b14": "又此十心各是一行。亦不相收。以顯無盡。",
    "T35n1733_017:0424b15": "各先標後釋可知。二有十種普賢願行法",
    "T35n1733_017:0424b16": "者。謂依前大心起廣願行故次明也。於中",
    "T35n1733_017:0424b17": "前九因行廣。後一成果廣。以普賢通因果",
    "T35n1733_017:0424b18": "故也。前中初二自行廣。次一益生廣。餘通二",
    "T35n1733_017:0424b19": "行廣。皆廣立大無限之誓願故同云普賢",
    "T35n1733_017:0424b20": "願。依願成行名願行法。三有十種大悲者。",
    "T35n1733_017:0424b21": "依前普賢行法中別辨大悲。以深要故次",
    "T35n1733_017:0424b22": "明也。是故論云。菩薩以大悲本故別顯也。",
    "T35n1733_017:0424b23": "用此悲心緣念眾生無曾暫廢故云常觀。",
    "T35n1733_017:0424b24": "於中一苦逼無歸。二設欲求依乃倒求耶",
    "T35n1733_017:0424b25": "道。三設欲向正乃貧無宿善。四設有小善",
    "T35n1733_017:0424b26": "樂著生死不能開覺。五設欲求覺唯倒行",
    "T35n1733_017:0424b27": "不善。六設有修善不能離欲。七設求離",
    "T35n1733_017:0424b28": "欲還復輪迴。八無始無明久遠所病。九不",
    "T35n1733_017:0424b29": "欲佛因。十失佛果法。又釋此十初二顛倒",
    "T35n1733_017:0424c01": "眾生。一無真。二逐偽。次四欲求眾生。一乏",
    "T35n1733_017:0424c02": "出因。二無出果。三具縛因。四處縛果。次二",
    "T35n1733_017:0424c03": "有求眾生。一深。二遠後。二梵行求眾生。一異",
    "T35n1733_017:0424c04": "道求。二求異脫。菩薩緣此起大悲心。要當",
    "T35n1733_017:0424c05": "救拔。四有十種發心因緣者。悲願行起必",
    "T35n1733_017:0424c06": "賴所因故次明也。又前明所發心體。今辨",
    "T35n1733_017:0424c07": "發心所因故也。或四緣發心如瑜伽地持等。",
    "T35n1733_017:0424c08": "或七緣如智印經起信論等。並如前說。今",
    "T35n1733_017:0424c09": "顯十緣以明無盡。於中前五下以眾生為",
    "T35n1733_017:0424c10": "緣。後五上以佛果為緣。論云菩薩以菩提",
    "T35n1733_017:0424c11": "薩埵為所緣境此之謂也。前五中初一總。",
    "T35n1733_017:0424c12": "後四別。別中初二除苦與樂。後二除愚與",
    "T35n1733_017:0424c13": "智。後五中亦初一總。後四別。別中初二順教",
    "T35n1733_017:0424c14": "見相。後二順義顯德。餘義可知。五有十種",
    "T35n1733_017:0424c15": "親近善知識者。既發心已。理宜近善知識。",
    "T35n1733_017:0424c16": "具菩提心。而得增長。故次明也。又釋此上",
    "T35n1733_017:0424c17": "五十門行悉並同時說有前後。以依善友",
    "T35n1733_017:0424c18": "方能發心等故。於中有五。一標意。二徵責。",
    "T35n1733_017:0424c19": "三總釋。四別辨。五結數。別中十內。一身業",
    "T35n1733_017:0424c20": "走使。二語順教命。三意不乖隔。四身心俱",
    "T35n1733_017:0424c21": "悅。亦慶見善友。五情無異求。六唯期出道。",
    "T35n1733_017:0424c22": "七同其勝行。八同彼要期。九敬師如佛。十",
    "T35n1733_017:0424c23": "同果圓成。又前六事友。後四同修。六有十",
    "T35n1733_017:0424c24": "種清淨者。依前發心得此淨報故也。此是",
    "T35n1733_017:0424c25": "發心家近果。於中初六三業淨。謂前三體淨。",
    "T35n1733_017:0424c26": "後三用淨。次眷屬下二明伴主淨。後二明願",
    "T35n1733_017:0424c27": "行淨。並可知。上來別明初住位竟。下第",
    "T35n1733_017:0424c28": "二從十種波羅蜜下有六十句通明餘住",
    "T35n1733_017:0424c29": "中所成內德行。於中初十正明諸住所行之",
    "T35n1733_017:0425a01": "行。於中十度並約深勝以釋。是故檀中不",
    "T35n1733_017:0425a02": "云捨財等。乃云捨一切有淨佛戒具佛忍",
    "T35n1733_017:0425a03": "等應知。第六般若約正體智故以如如為",
    "T35n1733_017:0425a04": "境。後四多並是後得智。第七應名方便。以",
    "T35n1733_017:0425a05": "能深入佛力故立智名。第十應名智。以能",
    "T35n1733_017:0425a06": "領攝諸佛法故從境為名。餘並如前十行",
    "T35n1733_017:0425a07": "處說。二有十隨順覺知者。由前行成。能於",
    "T35n1733_017:0425a08": "所知無倒了達故云隨順覺知。於中一知",
    "T35n1733_017:0425a09": "依報染淨差別多門。二知眾生正報異類難",
    "T35n1733_017:0425a10": "思。三知緣起之法一異無住。四知真如法",
    "T35n1733_017:0425a11": "界平等離相。五知虛空無為無際。六七八知",
    "T35n1733_017:0425a12": "三際世界。又亦知一切俱是過去俱是現未。",
    "T35n1733_017:0425a13": "九知諸佛具萬行在一念中。十知諸佛同",
    "T35n1733_017:0425a14": "一行以遍三際。三有十決定智者。由前隨",
    "T35n1733_017:0425a15": "順無倒覺知故能得此決定智成。於中初二",
    "T35n1733_017:0425a16": "知法分明。一知在於一念者顯能知迅速",
    "T35n1733_017:0425a17": "也。二以無礙智知者顯能知自在也。以無",
    "T35n1733_017:0425a18": "所知障故云無礙耳。次五知眾生。一知心",
    "T35n1733_017:0425a19": "樂欲。二知根同真性。亦同是菩提根。三知",
    "T35n1733_017:0425a20": "煩惱細習。四知正使之行。五知所化善惡。",
    "T35n1733_017:0425a21": "後三知菩薩及佛可知(欠一門檢餘本)。四有十種",
    "T35n1733_017:0425a22": "力者。由智既決定多有堪能故明力也。於",
    "T35n1733_017:0425a23": "中初一總。餘九別。別中初二解依他性如幻",
    "T35n1733_017:0425a24": "化。三解圓成性。四解所執性即空故無染",
    "T35n1733_017:0425a25": "也。五求行法。六敬養善友力者。以法從",
    "T35n1733_017:0425a26": "彼。得求力無壞故也。七由迴向力能令",
    "T35n1733_017:0425a27": "善根至佛果故。八由信解力能於甚深佛",
    "T35n1733_017:0425a28": "法免誹謗也。九於求大果心堅強不退。又",
    "T35n1733_017:0425a29": "釋前五解力。後五行力。五有十種平等者既",
    "T35n1733_017:0425b01": "有智力堪能故。能於諸事作平等真觀故",
    "T35n1733_017:0425b02": "次明也。於中一情絕怨親。二真俗一味。三",
    "T35n1733_017:0425b03": "染淨理均。四一道無二。五同會一性。六果法",
    "T35n1733_017:0425b04": "豈殊。七因無異願。八十度齊備。九行契理",
    "T35n1733_017:0425b05": "原。十法身等無二。又釋前五行等。一等悲。",
    "T35n1733_017:0425b06": "二等智。三等淨。四等行。五等修。後五德等。",
    "T35n1733_017:0425b07": "一果德等。二願行等。三六度等。四因行等。五",
    "T35n1733_017:0425b08": "法身等。六有十種方便佛法句者。前既平等",
    "T35n1733_017:0425b09": "正證理。宜起於後得巧便設教故次明也。",
    "T35n1733_017:0425b10": "於中初知一切法。但有言說。此約遍計性。",
    "T35n1733_017:0425b11": "二似有如幻。三速滅猶電。四無性從緣。五",
    "T35n1733_017:0425b12": "緣作本淨。六言有但名此上約依他性。七",
    "T35n1733_017:0425b13": "無生真。八無相真。九無性性真。上約空如",
    "T35n1733_017:0425b14": "來藏。十具德法界是不空如來藏。由以佛法",
    "T35n1733_017:0425b15": "句顯此十義故同立此名。上來內德成訖。",
    "T35n1733_017:0425b16": "下第三十種說法下有三十句明外化攝生",
    "T35n1733_017:0425b17": "行。於中初十於教能說。次十於法能持。後",
    "T35n1733_017:0425b18": "十於言能辨。初十中初二說理法。一深一",
    "T35n1733_017:0425b19": "妙。次四說行法。一具德法。二佛智法。三順",
    "T35n1733_017:0425b20": "度法。四生果法。後四說因果法。初一說三",
    "T35n1733_017:0425b21": "世染法因果。後三說淨法因果可知。二有",
    "T35n1733_017:0425b22": "十種受持者。前既宣之於口。今此蘊之於",
    "T35n1733_017:0425b23": "心故次明也。於中初七記因法。後三記果",
    "T35n1733_017:0425b24": "法。前中一記持行法。二記持教法。三記順",
    "T35n1733_017:0425b25": "法之喻法。四巧令生解法。五令生總持法。",
    "T35n1733_017:0425b26": "謂少文攝多義等。六答難斷疑法。七菩薩",
    "T35n1733_017:0425b27": "行位法。後三中一佛定法。二佛慧法。三佛通",
    "T35n1733_017:0425b28": "法。三有十種辯者。前明記持在心。今明巧",
    "T35n1733_017:0425b29": "宣於口故也。於中一不取情謂故名為",
    "T35n1733_017:0425c01": "辯。是知若在性執。縱巧言百端未足為辯。",
    "T35n1733_017:0425c02": "二順法無行。三顯無著法。四此辯亦空方為",
    "T35n1733_017:0425c03": "辯也。五體無無明。六辯同佛持。七辯法令",
    "T35n1733_017:0425c04": "他自悟。八於無名相法。巧以名言說令他",
    "T35n1733_017:0425c05": "於言不作言解。九說眾生義門辯。上應",
    "T35n1733_017:0425c06": "機令喜辯。又前五是無作淨辯。後五有作淨",
    "T35n1733_017:0425c07": "辯。上來外化攝生行竟。下第四說十種勝",
    "T35n1733_017:0425c08": "法下有五十句。明無礙殊勝行。亦是當位",
    "T35n1733_017:0425c09": "成滿行。於中初十勝法者。前以辯才無滯",
    "T35n1733_017:0425c10": "遂顯德相挺過凡小故云勝法。於中一悲",
    "T35n1733_017:0425c11": "勝。二智勝。三修勝。四行勝。五戒勝。六迴向",
    "T35n1733_017:0425c12": "勝。七策懃勝。八降魔勝。九因行勝。十成果",
    "T35n1733_017:0425c13": "勝。二有十無著者。前行德超昇故。今於境",
    "T35n1733_017:0425c14": "無執故云無著也。又前即行高殊勝。今即",
    "T35n1733_017:0425c15": "下離染著。此十皆是自心顯現意言所作。是",
    "T35n1733_017:0425c16": "故智慧於中不著。初於化處不著。二於所",
    "T35n1733_017:0425c17": "化不著。三於化法不著。四正作化業不",
    "T35n1733_017:0425c18": "著。五化所成善不著。六應機受生不著。七",
    "T35n1733_017:0425c19": "於自本願不著。八於所行行不著。九於",
    "T35n1733_017:0425c20": "因不著。十於果不著。由自安住此無著智。",
    "T35n1733_017:0425c21": "即能速轉異念眾想。得佛無上智無著。三",
    "T35n1733_017:0425c22": "有十平等心者以成無著智故。於眾法中",
    "T35n1733_017:0425c23": "心無分別故云平等心也。此與前十平等",
    "T35n1733_017:0425c24": "何別者。前約法辨平等。此約心辨故云平",
    "T35n1733_017:0425c25": "等心也。於中初八約因等。後二約果等。前",
    "T35n1733_017:0425c26": "中一於所長養。二於所發言。三於所化生。",
    "T35n1733_017:0425c27": "四於所化因果。五於所知法。六於染淨土。",
    "T35n1733_017:0425c28": "七於好醜人。八於所行行。後二中一功德",
    "T35n1733_017:0425c29": "智。二正證智。於此十中皆不生異念故云",
    "T35n1733_017:0426a01": "平等心也。四有十種出生智慧者。從前平",
    "T35n1733_017:0426a02": "等體寂出生後得勝智故云也。於中初入",
    "T35n1733_017:0426a03": "眾生性者證入眾生真性也。出生智者入已",
    "T35n1733_017:0426a04": "出生後得智也。餘文入出皆准知。二剎無",
    "T35n1733_017:0426a05": "一異者約體俱絕故。又攝相從體故明無",
    "T35n1733_017:0426a06": "異。以體從相故明無一。又多則一故無異。",
    "T35n1733_017:0426a07": "一即多故無一也。三知世界如帝網。四知",
    "T35n1733_017:0426a08": "土形相。五巧入法體無一無異。三釋同剎",
    "T35n1733_017:0426a09": "應知。六知異類之身報。七知倒惑身之因。",
    "T35n1733_017:0426a10": "八知究竟一乘通同別也。九知法界自在",
    "T35n1733_017:0426a11": "德。十知佛種不斷德。五有十種變化者。前",
    "T35n1733_017:0426a12": "依正證起後得。今依後得起自在用故次",
    "T35n1733_017:0426a13": "明也。謂轉變本無。化現令有故云變化。於",
    "T35n1733_017:0426a14": "中初一變他眾生身。如文殊變鶖子等。二",
    "T35n1733_017:0426a15": "變自身作異類等。三變染剎為淨等。四",
    "T35n1733_017:0426a16": "變現香花等。五化現言聲等。六化現願行。",
    "T35n1733_017:0426a17": "七化現調生如滿足王等。八化現成佛。九",
    "T35n1733_017:0426a18": "化現轉法輪。十化現舍利等。又釋此十亦",
    "T35n1733_017:0426a19": "是以實用化顯其平等。上來四段二百句文",
    "T35n1733_017:0426a20": "總是釋十住位竟。",
    "T35n1733_017:0426a21": "自下大門第三從十種持下有三百句。答",
    "T35n1733_017:0426a22": "三十句問十行位中行法。於中分三。初六",
    "T35n1733_017:0426a23": "十句明大志曠遠行。二從十種不思議下九",
    "T35n1733_017:0426a24": "十句明定慧業用行。三從十種薗林下有",
    "T35n1733_017:0426a25": "一百五十句。明德備成滿行。就初中有二。",
    "T35n1733_017:0426a26": "先有二十句明依起大欲行。後四十句明",
    "T35n1733_017:0426a27": "依起勝念行。前中初十持標行所依。謂依此",
    "T35n1733_017:0426a28": "任持力方能起大志。此中通攝地持中三持",
    "T35n1733_017:0426a29": "及地品中十持准辨應知。於中初三則三寶",
    "T35n1733_017:0426b01": "力持。眾生是僧寶也。四大悲所作名業持。五",
    "T35n1733_017:0426b02": "十大願力令行相續。亦由佛力持故。佛果",
    "T35n1733_017:0426b03": "化用盡未來際。六十度行力住持所餘。七眾",
    "T35n1733_017:0426b04": "生及菩提為所緣境持。起菩薩悲智行心。八",
    "T35n1733_017:0426b05": "以真如理為妙也。九福。十智。各有勝力故",
    "T35n1733_017:0426b06": "云持也。問此持與前十陀羅尼及十種受持",
    "T35n1733_017:0426b07": "各何別耶。答陀羅尼是總持文義等。受持約",
    "T35n1733_017:0426b08": "領納憶持等。此中據加持等故不同也。二",
    "T35n1733_017:0426b09": "有十種大正悕望者。依前持力起此廣大",
    "T35n1733_017:0426b10": "無邊欲樂名大正悕望。與前正悕望何別",
    "T35n1733_017:0426b11": "者。前約自分故不言大。今據勝進故不",
    "T35n1733_017:0426b12": "同也。何故起此大欲願者。以行成由此故",
    "T35n1733_017:0426b13": "也。上文云智慧王所說。欲為諸法本。應起",
    "T35n1733_017:0426b14": "清淨欲志求無上道。此之謂也。於中一定",
    "T35n1733_017:0426b15": "望順佛令喜。二定望供佛令盡。三定望",
    "T35n1733_017:0426b16": "同法成行。四定望長時修行。五定望離畏。",
    "T35n1733_017:0426b17": "六定望令眾生先已成佛。七定望盡嚴剎",
    "T35n1733_017:0426b18": "海。八定望令眾生滅惡因果成善因果。九",
    "T35n1733_017:0426b19": "定望直心見佛聞法。十定望盡窮來際轉",
    "T35n1733_017:0426b20": "大法輪。第三有十種深入佛法者。明悕望",
    "T35n1733_017:0426b21": "不已便能深入。是故依前大欲能盡佛法",
    "T35n1733_017:0426b22": "深遠邊際故云也。下四十句中初二十為所",
    "T35n1733_017:0426b23": "依。後二十為所起。前中初此十深入內證。於",
    "T35n1733_017:0426b24": "中初四入器世界佛法。一切世界一一各別",
    "T35n1733_017:0426b25": "入一切世界。故云一切世界悉分別入一切",
    "T35n1733_017:0426b26": "世界也。次二入眾生世間佛法。次三入智",
    "T35n1733_017:0426b27": "正覺佛法。後一總就法界入於佛法。以理",
    "T35n1733_017:0426b28": "就行分故云於無一異而說一異。謂五乘",
    "T35n1733_017:0426b29": "位異成佛為一。行同歸理故云入無所入。",
    "T35n1733_017:0426c01": "二有十種依止者。前顯行深入。今辨所託",
    "T35n1733_017:0426c02": "緣。於中一依善友教授。二依多聞熏力。三",
    "T35n1733_017:0426c03": "依善住處資緣不乏。四依悲力。五深證大",
    "T35n1733_017:0426c04": "行。六依滿本願力。七依本菩提心。八依佛",
    "T35n1733_017:0426c05": "果。是所求故(脫第九第十須檢餘本)。三有十種發無畏",
    "T35n1733_017:0426c06": "心者。前既有所依。道令行心深勝。於可",
    "T35n1733_017:0426c07": "畏事。能無所畏。以無有難作而不能作故",
    "T35n1733_017:0426c08": "也。於中一以奮大勇猛故。能於十種難作",
    "T35n1733_017:0426c09": "事中而悉能作。一惡業難滅。二遺法難護。",
    "T35n1733_017:0426c10": "三惡魔難降。四身命難捨。五外道難伏。六",
    "T35n1733_017:0426c11": "物心難稱。七大眾難喜。八八部難調。九下",
    "T35n1733_017:0426c12": "乘難離。十上行難修。於此十難皆無畏也。",
    "T35n1733_017:0426c13": "又智論第六云。菩薩有四無畏。一以聞持",
    "T35n1733_017:0426c14": "善說。二知根欲說令得解脫。三一切方中",
    "T35n1733_017:0426c15": "不見有難而不能答。四不見有疑而不",
    "T35n1733_017:0426c16": "能釋。四有十種發無疑心者。前以於難",
    "T35n1733_017:0426c17": "無懼。由此自知所作皆易故無疑也。於中",
    "T35n1733_017:0426c18": "一以十度攝生。二三供佛嚴土。四大心無",
    "T35n1733_017:0426c19": "疲。五滿本大願。六定作世燈。七巧說諸法。",
    "T35n1733_017:0426c20": "皆堪攝生。俱是佛法。八定成正覺。九會事",
    "T35n1733_017:0426c21": "即理。十滅倒顯智。上來六十句明大志曠",
    "T35n1733_017:0426c22": "遠行竟。下第二從十種不思議下九十句",
    "T35n1733_017:0426c23": "明定慧業用行。於中分三。初三十句明融",
    "T35n1733_017:0426c24": "慧超情行。次十三昧下二十句明深定普周",
    "T35n1733_017:0426c25": "行。後十法門下四十句明業用自在行。就",
    "T35n1733_017:0426c26": "初中。初十約行。次十約語。後十約智。約行",
    "T35n1733_017:0426c27": "中有十種不思議者。由前心決無疑故令",
    "T35n1733_017:0426c28": "所修無測也。於中一乃至一念善根悉至佛",
    "T35n1733_017:0426c29": "果故云不思。如尼俱陀子小樹大。二由本",
    "T35n1733_017:0427a01": "願力無思任運果用無盡。如滅定前願力等。",
    "T35n1733_017:0427a02": "三如幻法不有而有。四依無住而不失善。",
    "T35n1733_017:0427a03": "五得理不捨事。六在因能現果。七得果不",
    "T35n1733_017:0427a04": "捨因。皆不思議也。八解法無礙。於中五對",
    "T35n1733_017:0427a05": "十句。一約迷悟境。謂凡於無相妄見有相。",
    "T35n1733_017:0427a06": "聖於凡有悟見無相。又即相是無相。無相",
    "T35n1733_017:0427a07": "即是相。一事雙離故難思也。餘對準之。九解",
    "T35n1733_017:0427a08": "發心等菩提。以始齊終。次句以終等始。後",
    "T35n1733_017:0427a09": "心佛及眾生是三無差別。解心不錯故無三",
    "T35n1733_017:0427a10": "倒。三倒如前發心品釋。十中四句。初盡流",
    "T35n1733_017:0427a11": "不盡流而無二。二佛法世法一而不雜。三",
    "T35n1733_017:0427a12": "攝事同理入而無入。四釋成無二。不變者",
    "T35n1733_017:0427a13": "一味故無二也。是故俱難思也。二有十種巧",
    "T35n1733_017:0427a14": "方便微密語者。正以內行難測遂令發言",
    "T35n1733_017:0427a15": "巧密。汎論密語有五種。一說彼深密法",
    "T35n1733_017:0427a16": "故名為密語。如上性起中名如來密藏等。",
    "T35n1733_017:0427a17": "二以一言說一切法等為密語。三以近而",
    "T35n1733_017:0427a18": "不聞。如鶖子如聾等。遠而無限。如目連尋",
    "T35n1733_017:0427a19": "聲等。名為密語。四言近意遠。如說三乘為",
    "T35n1733_017:0427a20": "究竟等。亦名密語。五以異言說異法。如",
    "T35n1733_017:0427a21": "說覺不堅為堅等。今此文中唯約初義",
    "T35n1733_017:0427a22": "說。於中初一約教法。得意玄故。會同異",
    "T35n1733_017:0427a23": "故。二示同涅槃密現受生。三如東方入定",
    "T35n1733_017:0427a24": "西方密出等。四巧說眾生善中有惡等苦中",
    "T35n1733_017:0427a25": "有樂等。五巧說眾生不染而染為垢。染而",
    "T35n1733_017:0427a26": "不染為淨。六巧說一中有一切等。七壞處",
    "T35n1733_017:0427a27": "有成。如法花中天人見劫盡此土常安穩",
    "T35n1733_017:0427a28": "等。八於佛普遍現生入滅。見此密處而發",
    "T35n1733_017:0427a29": "言故。九解眾生。即涅槃不復更滅。而不捨",
    "T35n1733_017:0427b01": "大願攝生。以為巧密。十自悟不由他。而求",
    "T35n1733_017:0427b02": "善友不息。以為巧密。三有十種巧方便分",
    "T35n1733_017:0427b03": "別智者。前既巧說密處。今智達明了故云",
    "T35n1733_017:0427b04": "也。初二知世界一淨一染。次三知眾生機",
    "T35n1733_017:0427b05": "器。次三知三乘行相。後二知世出法。又釋",
    "T35n1733_017:0427b06": "初二器世間。次七眾生世間。後智正覺。又釋",
    "T35n1733_017:0427b07": "初二何處化。次三何所化。次三化置何處。後",
    "T35n1733_017:0427b08": "二以何法化。上來三十句明融惠超情行",
    "T35n1733_017:0427b09": "竟。第二有十種三昧下二十句明深定普周",
    "T35n1733_017:0427b10": "行。於中初十明定體。後十明業用。又初明",
    "T35n1733_017:0427b11": "深定。後顯普周。前中一明入定處。謂遍一切",
    "T35n1733_017:0427b12": "種種剎。二明入定身。謂以一切眾生身而",
    "T35n1733_017:0427b13": "入定故。如童子身入正受等。三明定照法",
    "T35n1733_017:0427b14": "實。四定中見佛。五定持多劫。如十明品第",
    "T35n1733_017:0427b15": "十智明說。六定出身雲。如海幢比丘等。七",
    "T35n1733_017:0427b16": "或以佛身示現入定。八為覺悟眾生入",
    "T35n1733_017:0427b17": "定。後二各於一念中得一切菩薩定慧。具",
    "T35n1733_017:0427b18": "足二行入定。又初一入定處。次一入定身。",
    "T35n1733_017:0427b19": "次六入定用。後二入定時。二有十種一切處",
    "T35n1733_017:0427b20": "者。前明入定。今辨從定起用遍一切處",
    "T35n1733_017:0427b21": "也。一悲託處。二身依處。次三起解處。一解",
    "T35n1733_017:0427b22": "正報根性。後二解依報劫壞。三災中略無風",
    "T35n1733_017:0427b23": "災。次一是所供處。次二所成處。一依一正。後",
    "T35n1733_017:0427b24": "二是所作處。一惠一福。上來深定普周行",
    "T35n1733_017:0427b25": "竟。第三有十種法門者下四十句明業用",
    "T35n1733_017:0427b26": "自在行。於中初十明自在現法門。初一身普",
    "T35n1733_017:0427b27": "現。二多處異現。三令多入一。四不失住持。",
    "T35n1733_017:0427b28": "五上同果現。六無處不遍。七無時不遍。八",
    "T35n1733_017:0427b29": "一剎現多身。九一身現多處。十一念普示",
    "T35n1733_017:0427c01": "現。此等並是法性融通門等故名法門也。二",
    "T35n1733_017:0427c02": "有十種神通者。正以身現法門。業用無限",
    "T35n1733_017:0427c03": "故云也。一宿命。二天耳。三他心。四天眼。次",
    "T35n1733_017:0427c04": "五神足。一現神力。二示多身。三速往來。四",
    "T35n1733_017:0427c05": "能嚴剎。五現化身。後一流盡示成菩提。此",
    "T35n1733_017:0427c06": "十皆以通慧為體故名智通。悉從定起齊",
    "T35n1733_017:0427c07": "名出生。三有十種明者。前以無壅曰通。",
    "T35n1733_017:0427c08": "今委顯為明。於中初一知眾生業果差別。",
    "T35n1733_017:0427c09": "二知眾生於寂滅境起淨信心。三知眾生",
    "T35n1733_017:0427c10": "證入理智。上三知所化。四語業。五意業。六",
    "T35n1733_017:0427c11": "身業。此三顯能化。七於境轉分別想為正",
    "T35n1733_017:0427c12": "智因。八知理平等起行無礙。初知三性理",
    "T35n1733_017:0427c13": "不礙起行成佛。九知眾生真心稱理隨緣",
    "T35n1733_017:0427c14": "顯事不失化用。於中初知稱理現事不",
    "T35n1733_017:0427c15": "失化用。二何以故釋成無礙。初中又初一",
    "T35n1733_017:0427c16": "向化他。二不失自行。三何以下釋成。前中",
    "T35n1733_017:0427c17": "初四句知眾生真體。二知因下八句知眾生",
    "T35n1733_017:0427c18": "緣起相事者。是從因緣所生報也。三知愚",
    "T35n1733_017:0427c19": "癡下六句三對知眾生染淨差別。四知生死",
    "T35n1733_017:0427c20": "下八句四對知眾生理事無礙。五知轉下八",
    "T35n1733_017:0427c21": "句四對知眾生道器差別。初知轉依未轉。二",
    "T35n1733_017:0427c22": "知治道起未。三知惑滅道立。四知行成根",
    "T35n1733_017:0427c23": "報別。下句總結成化。謂稱緣起而觀察也。",
    "T35n1733_017:0427c24": "十中有七。初善能離著。二不見下善起行",
    "T35n1733_017:0427c25": "願。三見一切下善植德本。四自在下善起勝",
    "T35n1733_017:0427c26": "通。五知種種說下善能照境。六永斷下善益",
    "T35n1733_017:0427c27": "自他。七除滅下善能得果。並可知。餘義如",
    "T35n1733_017:0427c28": "前十明品說。四有十種解脫者。前大智明",
    "T35n1733_017:0427c29": "起。今辨無明障盡故云解脫。解脫有二種。",
    "T35n1733_017:0428a01": "一作用自在名為解脫。如上不思議法品十",
    "T35n1733_017:0428a02": "種不思議解脫等。二於縛離繫名解脫。如",
    "T35n1733_017:0428a03": "此所說。於中初四於凡夫得脫。初二脫惑",
    "T35n1733_017:0428a04": "障。一鈍使。二利使。次一脫業障。後一脫報",
    "T35n1733_017:0428a05": "障。五於小乘得脫。六於地前得脫。七於",
    "T35n1733_017:0428a06": "地上因位得解脫。八於微細著微細礙得",
    "T35n1733_017:0428a07": "解脫。亦是道累外自在故云解脫。脫後二",
    "T35n1733_017:0428a08": "門也。上來四十句明業用自在行竟。下第",
    "T35n1733_017:0428a09": "三從十園林下一百五十句明德備成滿行。",
    "T35n1733_017:0428a10": "於中分四。初四十句明報德圓滿行。二十",
    "T35n1733_017:0428a11": "種發不動心下二十句明心住堅深行。三十",
    "T35n1733_017:0428a12": "種智慧觀察下五十句明智德殊勝行。四從",
    "T35n1733_017:0428a13": "十種不可稱量下四十句明德重高深行。就",
    "T35n1733_017:0428a14": "初報德圓滿行中。初十遊賞園林。次十栖止",
    "T35n1733_017:0428a15": "宮殿。次十於中娛樂。後十將出束帶故曰莊",
    "T35n1733_017:0428a16": "嚴。就初十園林中。一一皆初舉園林名體。",
    "T35n1733_017:0428a17": "後以義釋成。謂遊觀適悅故也。前七自分因",
    "T35n1733_017:0428a18": "行。後三勝進果行。前中初二利他行。後五自",
    "T35n1733_017:0428a19": "利行。一時。二處。三違。四順。五修行。以道品",
    "T35n1733_017:0428a20": "等從佛流出故云慈父境也。後三中一念",
    "T35n1733_017:0428a21": "果法。二現法輪。三示正覺。二有十種宮殿",
    "T35n1733_017:0428a22": "者。前園林外遊。今宮殿內安故次明也。亦皆",
    "T35n1733_017:0428a23": "先標名體。後釋顯義相。謂若妄失菩提心。",
    "T35n1733_017:0428a24": "即令正行無所栖止故云也。此一為行本。",
    "T35n1733_017:0428a25": "次七明利他行。初四化三界眾生。色界中分",
    "T35n1733_017:0428a26": "二故。四梵者四無量也。無色是難處。為滅",
    "T35n1733_017:0428a27": "彼難菩薩生中也。次三中一通化。二化眷",
    "T35n1733_017:0428a28": "屬。三化憍慢。後二自行成滿。一修因。二得",
    "T35n1733_017:0428a29": "果。三有十種樂者。既住宮殿情忻勝利故",
    "T35n1733_017:0428b01": "云樂也。於中初八因法中樂。後二果法中",
    "T35n1733_017:0428b02": "樂前中初六自利法。後二利他法。第四有十",
    "T35n1733_017:0428b03": "種莊嚴者。既樂心成以勝德自嚴故次明",
    "T35n1733_017:0428b04": "也。於中初二力無畏。次二義法辯。次二願行",
    "T35n1733_017:0428b05": "嚴。次二攝剎雨法。後二持行現化。上來",
    "T35n1733_017:0428b06": "報行竟。第二有二十句明心住堅深行。於",
    "T35n1733_017:0428b07": "中初十心堅。後十深入。初中一捨有心堅。二",
    "T35n1733_017:0428b08": "向法。三供佛。四悲觀。五慈攝。六專求。七常",
    "T35n1733_017:0428b09": "修。八信堅。有根信者生佛果故。不濁信者",
    "T35n1733_017:0428b10": "不雜無明故。離垢信者不求世有故。明淨",
    "T35n1733_017:0428b11": "信者正證理故。供佛信者向果故。不退者因",
    "T35n1733_017:0428b12": "行堅故。不壞者外緣不動故。九窮果。十行圓。",
    "T35n1733_017:0428b13": "二有十種不捨深心者。以行堅不動乃窮",
    "T35n1733_017:0428b14": "達深理故云也。又令此心不離慇至。故云",
    "T35n1733_017:0428b15": "不捨深心也。於中一智。二悲。三顯化意。四",
    "T35n1733_017:0428b16": "近友。五供佛。六求法。七持淨戒。八攝同行。",
    "T35n1733_017:0428b17": "九持佛法。十修願行。下第三有十種智慧觀",
    "T35n1733_017:0428b18": "察。下五十句明智德殊能行。於中初十者。",
    "T35n1733_017:0428b19": "以能心慇不捨。遂令智慧巧觀所作。於中",
    "T35n1733_017:0428b20": "一觀教法。二觀行法。三觀通力法。四觀巧",
    "T35n1733_017:0428b21": "便法。五佛持者。若約用明佛神力加持。若",
    "T35n1733_017:0428b22": "約體法身住持萬德。上觀法自在。六內持。",
    "T35n1733_017:0428b23": "七外說。上說法自在。八觀深。九觀廣。十觀",
    "T35n1733_017:0428b24": "多。十一觀無礙。上觀法深廣。是增數十故。",
    "T35n1733_017:0428b25": "剩一門也。二有十種分別者。既能觀察。遂",
    "T35n1733_017:0428b26": "能簡擇諸法故云分別也。於中初二分別",
    "T35n1733_017:0428b27": "依他起性。一法一喻。次一知遍計性無所有",
    "T35n1733_017:0428b28": "故無可諍也。後七分別圓成實性。一知恒",
    "T35n1733_017:0428b29": "沙功德。二體實無依。三堅若金剛。四則是",
    "T35n1733_017:0428c01": "法身如來。五法身體寂。六證道所攝。七體相",
    "T35n1733_017:0428c02": "一味。三有十種無垢者。由簡擇深法除障",
    "T35n1733_017:0428c03": "離垢故也。此中離十種垢。一無異求垢。二",
    "T35n1733_017:0428c04": "無疑惑垢。三無邪見垢。四無所知障垢。五",
    "T35n1733_017:0428c05": "無不欲佛果垢。六無訥言垢。七無怯弱垢。",
    "T35n1733_017:0428c06": "八無障大悲垢。以悲是菩薩所住故。又",
    "T35n1733_017:0428c07": "無障十地之無明。以十地是菩薩所住故。",
    "T35n1733_017:0428c08": "九無散動垢。十無微細礙著垢。又釋初三",
    "T35n1733_017:0428c09": "約心淨。一深心。二信心。三解心。次一約境",
    "T35n1733_017:0428c10": "淨。次五約行淨。後一約果淨。四有十種智",
    "T35n1733_017:0428c11": "印者。以離垢障令德堅固揩定不動故次",
    "T35n1733_017:0428c12": "明也。於中一於安受苦境。忍智不動故明",
    "T35n1733_017:0428c13": "印也。變易苦者是壞苦也。二於他不饒益",
    "T35n1733_017:0428c14": "忍行決定。三於深佛法信忍決定。即法思忍",
    "T35n1733_017:0428c15": "也。四決定成佛當度眾生。五決定解教等",
    "T35n1733_017:0428c16": "諸佛故。六大欲決定有十一句。初善欲是",
    "T35n1733_017:0428c17": "總。餘十是別。七決定不惜身命求佛果。八",
    "T35n1733_017:0428c18": "於善根未熟眾生令生長。九已熟眾生令",
    "T35n1733_017:0428c19": "入法。十因圓果滿。五有十種智慧光明者。",
    "T35n1733_017:0428c20": "既行能決定遂令照用無礙故也。於中皆先",
    "T35n1733_017:0428c21": "明所照。後顯能照。初二求果見佛。次二見",
    "T35n1733_017:0428c22": "機授法。次二依友示佛。次二攝生說法。",
    "T35n1733_017:0428c23": "次二佛持行滿下第四有十種不可稱量下。",
    "T35n1733_017:0428c24": "四十句明德重高深行。於中初十明尊重行。",
    "T35n1733_017:0428c25": "次十勇修行。次十高勝行後十深廣行。初十",
    "T35n1733_017:0428c26": "中明行用難測。凡小莫闚故云也。於中一",
    "T35n1733_017:0428c27": "住真不證難。二成善不取難。三解理不疑",
    "T35n1733_017:0428c28": "事難。四長劫無怠難。五得滅不住難。又釋",
    "T35n1733_017:0428c29": "四不厭生死。五不住涅槃。六無劫說劫難",
    "T35n1733_017:0429a01": "七非行起行難。八解了唯心難。三界是處",
    "T35n1733_017:0429a02": "識。三世是數識也。心無邊者通攝餘一切法",
    "T35n1733_017:0429a03": "也。九悲廣無限難。十得果不受難。由此難",
    "T35n1733_017:0429a04": "測故過凡小。言不能稱。智不能量故云",
    "T35n1733_017:0429a05": "也。二有十種發無懈怠心者。既行用超過。",
    "T35n1733_017:0429a06": "遂令勇猛無間故也。於中初三破邪授正。",
    "T35n1733_017:0429a07": "次二滿行攝生。次二成果調物。次一多剎",
    "T35n1733_017:0429a08": "現佛次一一切廣施。後一一念頓解。於中",
    "T35n1733_017:0429a09": "有五。初舉所解之法有九門。二如是等下",
    "T35n1733_017:0429a10": "對辨能解之相。三於一切下略明解不顛倒。",
    "T35n1733_017:0429a11": "四無二智下廣顯無倒解相。五法界等下辨",
    "T35n1733_017:0429a12": "無倒智業用。三有十種須彌山王正直心者。",
    "T35n1733_017:0429a13": "正以勇猛中成大心決定。正向菩提不",
    "T35n1733_017:0429a14": "可傾動故云也於中初一修能證智決定。",
    "T35n1733_017:0429a15": "二觀所證理決定。三決定令此福慧趣入",
    "T35n1733_017:0429a16": "所證無垢白淨真如。四決定成熟求法之",
    "T35n1733_017:0429a17": "行。離盜法者。謂從他聞法言我自解。不",
    "T35n1733_017:0429a18": "稱讚師。准觀佛三昧經。墮地獄如箭射",
    "T35n1733_017:0429a19": "也。起一切施心者欲擬法施於一切眾生",
    "T35n1733_017:0429a20": "故也。五大忍度生行如如捨者觀如捨相故。",
    "T35n1733_017:0429a21": "大忍法者大智現前故。六成就超魔境界",
    "T35n1733_017:0429a22": "行。於中四。初成就勝法。二不味此勝。三但",
    "T35n1733_017:0429a23": "求正法。四舉因釋成。七精進勇修行攝。論",
    "T35n1733_017:0429a24": "云愚修雖小時怠心疑已久。佛於無量劫",
    "T35n1733_017:0429a25": "懃勇謂須臾。八不捨惡人行。九孤子勇修",
    "T35n1733_017:0429a26": "行。十即空成有行。於中。初無有一法等。",
    "T35n1733_017:0429a27": "正明見理實無。二而菩薩下明不捨悲願。",
    "T35n1733_017:0429a28": "三舉法釋成。謂即此無所有。出生菩提故。",
    "T35n1733_017:0429a29": "四而此菩薩下明稱理造修。亦不生如是",
    "T35n1733_017:0429b01": "恐怖。若一切空我有何義求無上道也。四",
    "T35n1733_017:0429b02": "有十種入深智慧大海等者。前明志山堅",
    "T35n1733_017:0429b03": "聳。今顯智海宏深故次明也。謂以如大海",
    "T35n1733_017:0429b04": "之智慧。深悟證入此十種法。成無上菩提",
    "T35n1733_017:0429b05": "故名也。非是入此智慧海中。以別顯中云",
    "T35n1733_017:0429b06": "入無量眾生界等故得知也。一入眾生界",
    "T35n1733_017:0429b07": "無量。二入世界無量。三入虛空界。四入法",
    "T35n1733_017:0429b08": "界。五入三世佛無邊善根界。六七八入三世",
    "T35n1733_017:0429b09": "諸佛界。九能供多佛。十能求多法。上來總",
    "T35n1733_017:0429b10": "答第三十行位行相竟。",
    "T35n1733_017:0429b11": "自下大門第四從十種寶住下有三百句。",
    "T35n1733_017:0429b12": "答前二十九問。明十迴向位中行相差別。",
    "T35n1733_017:0429b13": "以十自在中章門十句不在問中故。有三",
    "T35n1733_017:0429b14": "百答二十九問也。於中分三。初一百一十",
    "T35n1733_017:0429b15": "句明迴向位中行體堅固義。二從十自在下",
    "T35n1733_017:0429b16": "一百二十句明行用自在義。三從十種遊戲",
    "T35n1733_017:0429b17": "神通下七十門明行位圓備義。就初行體",
    "T35n1733_017:0429b18": "中分二。初四十門明行體成就高栖彼岸。",
    "T35n1733_017:0429b19": "二從十不壞信下七十門明行體離障攝諸",
    "T35n1733_017:0429b20": "勝德。就前中初十種寶住者。住於正法可",
    "T35n1733_017:0429b21": "貴之所故云寶住。又以無住為住。亦名",
    "T35n1733_017:0429b22": "寶住。於中一近佛。二聞法。三自在受生。四",
    "T35n1733_017:0429b23": "知法自在。謂總別無礙。五智斷自在。謂資糧",
    "T35n1733_017:0429b24": "道息。加行道離。無間道斷。而不證實際者。",
    "T35n1733_017:0429b25": "異二乘故。留惑故。到實際岸者。到法無我",
    "T35n1733_017:0429b26": "際故究竟也。六悲智自在。謂知眾生空而",
    "T35n1733_017:0429b27": "行化度。七知理事無礙法。八知理無不礙",
    "T35n1733_017:0429b28": "起行。九於空善巧所願不虛。十聞多佛異",
    "T35n1733_017:0429b29": "說善解會通。謂以四意等而決故也。以佛",
    "T35n1733_017:0429c01": "智不思故多異說。法體不殊故云言無二",
    "T35n1733_017:0429c02": "也。二有十種發金剛心者。既所住可貴。能",
    "T35n1733_017:0429c03": "於大乘無限齊法。以堅固心窮盡其際故",
    "T35n1733_017:0429c04": "名莊嚴等也。於中一知三世無際法。二引",
    "T35n1733_017:0429c05": "多菩薩自策勵已。三嚴無際世界。四福惠",
    "T35n1733_017:0429c06": "治及無際眾生。五以善根供無際佛。六",
    "T35n1733_017:0429c07": "深解無際佛法。謂釋中云一切攝取者。謂",
    "T35n1733_017:0429c08": "無相不壞相為攝取。以無相攝相故。相攝",
    "T35n1733_017:0429c09": "無相故。云一切攝也。七能忍無際苦惱級",
    "T35n1733_017:0429c10": "者。俗書云。斬賊首為級。賜爵一級。因以為",
    "T35n1733_017:0429c11": "名。住不二法者。苦及我不二。即法思忍也。",
    "T35n1733_017:0429c12": "八無際無際時。於無際無際處行菩薩道。",
    "T35n1733_017:0429c13": "九以心要成無際大行。十即寂起用行。於",
    "T35n1733_017:0429c14": "中四。先住空寂。二而亦不捨下明起事用",
    "T35n1733_017:0429c15": "行。三何以故下舉大願釋成。四善知是法下",
    "T35n1733_017:0429c16": "明雙融大願行。三有十種發大事者。於所",
    "T35n1733_017:0429c17": "作大事令發起現前故云也。於中初三福",
    "T35n1733_017:0429c18": "業大。次三化業大嚴土為攝生也。次二明",
    "T35n1733_017:0429c19": "勝進攝福。九成佛。十說法。四有十種究竟大",
    "T35n1733_017:0429c20": "事者。前於大事但能起現前。今明所作成",
    "T35n1733_017:0429c21": "滿故云究竟。於中一供盡佛境。二滿本所",
    "T35n1733_017:0429c22": "請。三求盡正法。四次二增因出果。次二願",
    "T35n1733_017:0429c23": "行成滿。後三供人聞法。第二有十不壞信",
    "T35n1733_017:0429c24": "下有七十門。明行體離障攝諸勝德。於中",
    "T35n1733_017:0429c25": "初四十門明信惠善巧。後三十顯心行攝",
    "T35n1733_017:0429c26": "位。就前中初明十種不壞信者。於深入",
    "T35n1733_017:0429c27": "法淨信不壞。破不信障。初六信行緣。後四",
    "T35n1733_017:0429c28": "信行體。前中信眾生者。信是所化悲境故",
    "T35n1733_017:0429c29": "也。又信其有如來藏佛性等故。二有十種",
    "T35n1733_017:0430a01": "受記者。既內懷堅信。外蒙記別故有受記。",
    "T35n1733_017:0430a02": "前明自知受記。今明諸佛與記故為別也。",
    "T35n1733_017:0430a03": "於中一種解脫分善根聞法毛竪等。二得",
    "T35n1733_017:0430a04": "初地見諦名諦滿等。三於修位中廣行諸",
    "T35n1733_017:0430a05": "行。四對現眾前。五對眾不現前。六因悟自",
    "T35n1733_017:0430a06": "心本之覺義。七法忍位成。八化功已立。九",
    "T35n1733_017:0430a07": "劫數已滿。十位至自在。餘如前說。三有十",
    "T35n1733_017:0430a08": "種善根迴向者。以已善根順同善友故云",
    "T35n1733_017:0430a09": "也。初二同心。次一同行。次二同修。次二同",
    "T35n1733_017:0430a10": "治。謂正念能治現前。清淨所治已離。次一",
    "T35n1733_017:0430a11": "同位。後二同證。則無異。同者謂此菩薩善根",
    "T35n1733_017:0430a12": "迴向與善知識善根。一體無異故名為同。",
    "T35n1733_017:0430a13": "非是別體相似名同。四有十種得智慧者",
    "T35n1733_017:0430a14": "以迴向德熟得智能自在故明也。於中初",
    "T35n1733_017:0430a15": "四自分。一解施。二樂法。三入佛境。四能遣",
    "T35n1733_017:0430a16": "疑。後六勝進。一悟實。二入權。三解小善",
    "T35n1733_017:0430a17": "生佛。四具德。五往佛。六悟法。由解此等",
    "T35n1733_017:0430a18": "故得智自在也。第二有十種發無量無邊廣",
    "T35n1733_017:0430a19": "心者。下三十門明心行攝位。於中初於無",
    "T35n1733_017:0430a20": "限之境發稱境之心故云也。一廣念所求。",
    "T35n1733_017:0430a21": "二廣念所度。次二廣念所顯。一會事。二顯",
    "T35n1733_017:0430a22": "理。次二廣念因果位。七廣了業報。八廣嚴",
    "T35n1733_017:0430a23": "剎。九入大眾。十觀圓音。二有十種藏者。",
    "T35n1733_017:0430a24": "既以大心普周故。令德窮海奧故次明",
    "T35n1733_017:0430a25": "也。一字藏。二義。三持。四辯。五惠。六通。七",
    "T35n1733_017:0430a26": "巧。八見佛。九入劫。十喜敬。此等皆有含攝蘊",
    "T35n1733_017:0430a27": "積同名藏也。三有十種調順者。既積德盈",
    "T35n1733_017:0430a28": "滿剛獷斯盡故。次明也。一離謗。二離疑。三",
    "T35n1733_017:0430a29": "捨慢。四捨自見。五背下乘。六離散動。七",
    "T35n1733_017:0430b01": "捨異見。八離三不善。九降魔怨。十離六弊",
    "T35n1733_017:0430b02": "此約遮釋。若就表言。所作行熟至順調柔故",
    "T35n1733_017:0430b03": "也。上來釋行體堅固竟。下第二十自在下",
    "T35n1733_017:0430b04": "有一百二十門明行用自在。於中初十總明",
    "T35n1733_017:0430b05": "自在。後一百一十別顯自在。前中十自在者。",
    "T35n1733_017:0430b06": "作用無礙延促由已故云自在。此中十自在",
    "T35n1733_017:0430b07": "同第八地中釋。此中莊嚴彼名財物自在。此",
    "T35n1733_017:0430b08": "中解脫彼名信解自在。准梵本應名勝解。",
    "T35n1733_017:0430b09": "此中神力彼名如意自在。一一皆標名後釋",
    "T35n1733_017:0430b10": "義。同前可知。法集經第二卷中亦明此義。",
    "T35n1733_017:0430b11": "第二別顯中。初列十章。後以百門次第解",
    "T35n1733_017:0430b12": "釋。列名中第九約身力。第十約智力。餘",
    "T35n1733_017:0430b13": "如下釋。後次第釋中。先辨眾生自在。以是",
    "T35n1733_017:0430b14": "所化故。於中初五於眾生中轉變自在。後",
    "T35n1733_017:0430b15": "五於眾生中作上首自在。又釋初一總。餘",
    "T35n1733_017:0430b16": "九別。別中起其願。樂想不斷名持。二依物",
    "T35n1733_017:0430b17": "授法。三令得益名變。四令入法界。後五",
    "T35n1733_017:0430b18": "上首身可知。二剎自在中。初三以麁入細",
    "T35n1733_017:0430b19": "自在。漸次深入乃至無盡。次三身上無礙自",
    "T35n1733_017:0430b20": "在。一身滿剎。二剎滿身三撖令動。次二嚴",
    "T35n1733_017:0430b21": "剎自在。後二現佛現剎自在。何故皆得如",
    "T35n1733_017:0430b22": "是自在者。釋略有五義。一了達緣起相由",
    "T35n1733_017:0430b23": "門故。二達法性融通門故。三定力自在起",
    "T35n1733_017:0430b24": "勝通故。四得解脫力能迴轉故。五智力了",
    "T35n1733_017:0430b25": "如幻夢法。隨自心現得自在故。並由所知",
    "T35n1733_017:0430b26": "障盡故得然。餘上下文皆同此釋應知。三",
    "T35n1733_017:0430b27": "法自在中。一一多自在。二要由智出。三理事",
    "T35n1733_017:0430b28": "無礙。四總別善巧。五無言之言。六巧轉一",
    "T35n1733_017:0430b29": "乘。七多劫說一。八即染成淨。九巧現多端。",
    "T35n1733_017:0430c01": "十體不礙用。四身自在中。初二自他無礙。",
    "T35n1733_017:0430c02": "次二果德無礙。次二依正無礙。次二定慧自",
    "T35n1733_017:0430c03": "在。後二理事自在。亦是染淨自在。真妄自在",
    "T35n1733_017:0430c04": "也。五願自在中。一因願同求故。彼即自也。二",
    "T35n1733_017:0430c05": "果願同現皆為眾生。三願令得果。四常願",
    "T35n1733_017:0430c06": "不息。五無身現身。謂離凡夫識身不著二",
    "T35n1733_017:0430c07": "乘智身。又離取相識身。亦不著無相智身",
    "T35n1733_017:0430c08": "而能現身。由願力也。次二同事教化。八修",
    "T35n1733_017:0430c09": "因多時。九成果多處。十普雨法雨。並由願",
    "T35n1733_017:0430c10": "體無障礙願力不待作意。自然成就故名",
    "T35n1733_017:0430c11": "願自在。六境界自在者。於分齊境界迴轉無",
    "T35n1733_017:0430c12": "礙。於此十種勝劣相違境中。皆得勝現劣",
    "T35n1733_017:0430c13": "故稱自在。一理事相違。二耶正。三染淨。四",
    "T35n1733_017:0430c14": "因果。五靜亂。六真妄。七凡聖。八悲智。九體",
    "T35n1733_017:0430c15": "用。十大小。謂處大現小故也。七智自在者",
    "T35n1733_017:0430c16": "智。不自顯。約所知顯之。初二能化智。一說。",
    "T35n1733_017:0430c17": "二持。次三知所化智。一知根。二知欲。三",
    "T35n1733_017:0430c18": "知惑治。六亦上入十力。七下知三世。八",
    "T35n1733_017:0430c19": "示正覺。七知根業。十達音聲。八通自在中。",
    "T35n1733_017:0430c20": "一神足。二天耳。三流盡。亦是應成。四語業。",
    "T35n1733_017:0430c21": "五宿命。六幻通。七義法智通。八教法智。九敬",
    "T35n1733_017:0430c22": "護。十理法智。九神力自在中。初二幻通力。塵",
    "T35n1733_017:0430c23": "中現者塵內先有非是外入。次三如意通力。",
    "T35n1733_017:0430c24": "初二正中現依。謂毛孔是正報故。後一毛繫",
    "T35n1733_017:0430c25": "圍山。次三於劫自在。一多少自在。二示現",
    "T35n1733_017:0430c26": "三災不惱眾生。三劫災壞時持其資具不",
    "T35n1733_017:0430c27": "令壞損。後二於處自在。一遠擲。二解空。十",
    "T35n1733_017:0430c28": "力自在。是悲智之力故不同前門。一調生",
    "T35n1733_017:0430c29": "力。二嚴上力。三法身力。四常修力。五開",
    "T35n1733_017:0431a01": "覺力。六攝行力。七度生力。八自覺力。九種",
    "T35n1733_017:0431a02": "智力。十大悲力。各先標名後釋義。皆業",
    "T35n1733_017:0431a03": "用不屈稱為力也。下通結可知。上來行",
    "T35n1733_017:0431a04": "德自在竟。下第三十種遊戲神通下七十門",
    "T35n1733_017:0431a05": "明行德圓備。於中初二十門明行德殊勝。",
    "T35n1733_017:0431a06": "後五十門明行德圓滿。前中初十明住志",
    "T35n1733_017:0431a07": "行成遊賞自在故云也。於中初二以染正",
    "T35n1733_017:0431a08": "報對淨依報以明相作。此中有四種自在。",
    "T35n1733_017:0431a09": "一依正相作。二染淨相作。三染正淨依相作。",
    "T35n1733_017:0431a10": "四此上相作已甚希有。況各不壞不雜故為",
    "T35n1733_017:0431a11": "極自在。名遊戲通也。下並准之。次二以佛",
    "T35n1733_017:0431a12": "身對二乘明相作。問佛是果人。菩薩因人。",
    "T35n1733_017:0431a13": "何故因人能令佛身作二乘耶。答此是普賢",
    "T35n1733_017:0431a14": "位中菩薩與佛齊故。又釋是佛下就容其作",
    "T35n1733_017:0431a15": "故。次二因位果位相作。次二生死涅槃相作。",
    "T35n1733_017:0431a16": "而不著涅槃者生死不染涅槃也。亦不究竟",
    "T35n1733_017:0431a17": "無餘者明生死不亡也。此中唯是果位方便",
    "T35n1733_017:0431a18": "淨涅槃。此中非是性淨涅槃。性淨涅槃與生",
    "T35n1733_017:0431a19": "死相作不足為奇。後二明定用相作。二十",
    "T35n1733_017:0431a20": "勝行者。以遊履自在故。令所作皆悉精微",
    "T35n1733_017:0431a21": "故云勝行。於中初三攝生行。前二以法就",
    "T35n1733_017:0431a22": "機。後一攝機同法。次三知法行。一因果相",
    "T35n1733_017:0431a23": "出。二有為無為相出。三生死涅槃相出。後四",
    "T35n1733_017:0431a24": "三業行。一語業。次二身業。後一意業可知。",
    "T35n1733_017:0431a25": "第二有十力下五十門明行德圓滿中。初十",
    "T35n1733_017:0431a26": "力者。正以德勝智用堪能故云力也。皆有",
    "T35n1733_017:0431a27": "標釋。於中初七自分因力。一不染三界。二",
    "T35n1733_017:0431a28": "不壞四信。三巧修行上三自行。四知物心。",
    "T35n1733_017:0431a29": "五滿物願。六常化。七現乘。上四利他行。後",
    "T35n1733_017:0431b01": "三勝進果力。一現佛身。二悟菩提。三轉法",
    "T35n1733_017:0431b02": "輪。二有十種無畏者。正以智力功強外無",
    "T35n1733_017:0431b03": "所懼故云也。於中初二具持文義答難不",
    "T35n1733_017:0431b04": "畏。三了達二空不畏妄念。四威儀無缺",
    "T35n1733_017:0431b05": "畏。五三業無失畏。六不畏魔等。七無有",
    "T35n1733_017:0431b06": "不能聞持畏。八悲願不畏生死涅槃。九",
    "T35n1733_017:0431b07": "示同二乘而不畏二乘。十不畏機感而不",
    "T35n1733_017:0431b08": "能現。三有十不共法者。正以智力雄猛凡",
    "T35n1733_017:0431b09": "小莫闚故云不共。又釋既皆云不由他悟。",
    "T35n1733_017:0431b10": "即知行起。自心非他所共故名不共。一自",
    "T35n1733_017:0431b11": "己行。二化他行。三迴向行。四巧便行。於中",
    "T35n1733_017:0431b12": "有三。先巧離二乘。二於生死中下巧順世",
    "T35n1733_017:0431b13": "間。三於世間下巧窮彼岸。五智慧行。於中",
    "T35n1733_017:0431b14": "三。先總舉定慧。二常在涅槃下別辨十門自",
    "T35n1733_017:0431b15": "在智慧。三菩薩成就下總結歎勝。六三業隨",
    "T35n1733_017:0431b16": "智行。七悲代他苦行。八慈受他供行。九自",
    "T35n1733_017:0431b17": "淨淨他行。十位滿常修行。四有十種業者。",
    "T35n1733_017:0431b18": "正以內德不共令所作必然故云業也。於",
    "T35n1733_017:0431b19": "中初一約處。次三約人。次一約時。次二約",
    "T35n1733_017:0431b20": "用。一身行。二身光。後三約護持。一護法。二",
    "T35n1733_017:0431b21": "說法。三願持。此等多約境事為名。各有標",
    "T35n1733_017:0431b22": "釋可知。五有十種身。由業因既備身果現",
    "T35n1733_017:0431b23": "前故也。此亦是迴向位滿所得十身。初二",
    "T35n1733_017:0431b24": "約體以不來入趣故。後於趣中亦無可",
    "T35n1733_017:0431b25": "出去故云也。次五約用。一順同世。二不失",
    "T35n1733_017:0431b26": "真。亦是世間所知真實。三用盡來際。四五",
    "T35n1733_017:0431b27": "正以隨緣不變故得堅固不動也後三約",
    "T35n1733_017:0431b28": "相。一福相。二理相。三果相。此十身與前十",
    "T35n1733_017:0431b29": "行品中第九行內十身有同有異。相攝可",
    "T35n1733_017:0431c01": "知。上來有三百答十迴向中行相竟。此",
    "T35n1733_017:0431c02": "上十業十身自古諸德多將入後十地位中",
    "T35n1733_017:0431c03": "收。然別行度世經六翻問答中。此在第四末。",
    "T35n1733_017:0431c04": "今依彼經。科判此文入迴向攝。自下大門",
    "T35n1733_017:0431c05": "第五從十種身業下有五百句答前五十",
    "T35n1733_017:0431c06": "問。十地位中行相。於中分四。初一百二十",
    "T35n1733_017:0431c07": "門明十地中三業殊勝行。寄在於初地。二",
    "T35n1733_017:0431c08": "從十種方便下九十門明造修離障行。寄",
    "T35n1733_017:0431c09": "二三地。三從十種離生下九十門明造修純",
    "T35n1733_017:0431c10": "熟行。寄在四地已上位。四從十種足下二",
    "T35n1733_017:0431c11": "百門報相圓滿行。寄八地已上位。就初",
    "T35n1733_017:0431c12": "中分三。初二十明身業行。二次四十明口",
    "T35n1733_017:0431c13": "業行。後六十顯意業行。就初中先依身起",
    "T35n1733_017:0431c14": "業。一遍一切處。二趣一切機。三同一切",
    "T35n1733_017:0431c15": "生。四遊一切剎。五詣一切佛。六擎一切土。",
    "T35n1733_017:0431c16": "七碎一切山。八現一切事。九覆一切生。十",
    "T35n1733_017:0431c17": "現一切佛。皆是身之作用同名身業。二有",
    "T35n1733_017:0431c18": "十種身者。准前問應名淨身業。下口業中",
    "T35n1733_017:0431c19": "亦同此。又此是行法為身故不同前。於中",
    "T35n1733_017:0431c20": "初二六度四攝。次二慈悲。次二福智。次三體",
    "T35n1733_017:0431c21": "用。後一成果。第二有十種口下四十明口",
    "T35n1733_017:0431c22": "業。初十明口業體應名語業。以口是身分",
    "T35n1733_017:0431c23": "攝故。於中一離惡口。二離兩舌。次二離妄",
    "T35n1733_017:0431c24": "語。一麁二細。餘六離綺言。此並約遮釋。若",
    "T35n1733_017:0431c25": "約表十種各顯一德。如文可知。二有十種",
    "T35n1733_017:0431c26": "清淨業莊嚴菩薩口業者。顯語業淨因以",
    "T35n1733_017:0431c27": "嚴其語故云也。於中初二攝法行。次二離",
    "T35n1733_017:0431c28": "過行。次二攝善行。次二法施行。後二聞法行。",
    "T35n1733_017:0431c29": "由此十行使語業嚴淨也。三得十守護者。",
    "T35n1733_017:0432a01": "由發言誠諦。幽靈懸鑒故加守護。於八部",
    "T35n1733_017:0432a02": "之外。加梵王眾及佛法王為十可知。四成",
    "T35n1733_017:0432a03": "十大事者。由內因誠實。外緣加護。致令語",
    "T35n1733_017:0432a04": "力廣大成其所作故也。一能斷疑。二能普",
    "T35n1733_017:0432a05": "至。三動其根。四入其性。五拔其使。六除其",
    "T35n1733_017:0432a06": "習。七生淨信。八起深樂。九令證理。十得",
    "T35n1733_017:0432a07": "大果。第三有十種心下六十門明意業。於",
    "T35n1733_017:0432a08": "中初十明意業體。後五十顯意業用。就前",
    "T35n1733_017:0432a09": "中一廣心。二深心。三勝心。四淨心。五利心。",
    "T35n1733_017:0432a10": "六堅心。七無染心。八希有心。九智慧心。十無",
    "T35n1733_017:0432a11": "邊心。此並是意樂之心也。二有十發心者。",
    "T35n1733_017:0432a12": "心體既滿理。宜發起勝用故也。於中初",
    "T35n1733_017:0432a13": "六明利他心。次二自利心。後二勝分中利他。",
    "T35n1733_017:0432a14": "又釋初一總。餘九別。並是利他心可知。三",
    "T35n1733_017:0432a15": "有十種滿心者。前既發心修成所作遍滿",
    "T35n1733_017:0432a16": "法界故云也。於中一悲心廣。二智契深。三",
    "T35n1733_017:0432a17": "解脫用。謂是九世即一念名為解脫。四滿八",
    "T35n1733_017:0432a18": "相。五遍知器。六了真諦。七解俗網。八滿無",
    "T35n1733_017:0432a19": "生。九達心界。十現等覺。四有十根者。由",
    "T35n1733_017:0432a20": "前心滿堪為法器。能出生故名根也。一信",
    "T35n1733_017:0432a21": "根。二樂根。謂信增為樂。三精進根故不退",
    "T35n1733_017:0432a22": "也。四定根住位。五慧根。六悲根。七堅智。八",
    "T35n1733_017:0432a23": "明慧。九為法身器。十作報身根。五有十種",
    "T35n1733_017:0432a24": "直心者。以生後體立正向所作故云直",
    "T35n1733_017:0432a25": "也。於中初二直背下。次二直順上。五於違",
    "T35n1733_017:0432a26": "不動。六於順無染。七隨法能持。八悲不擇",
    "T35n1733_017:0432a27": "處。九入深義。十習廣教。第六有十深心",
    "T35n1733_017:0432a28": "者。由前正向令信樂慇至故曰深心。於中",
    "T35n1733_017:0432a29": "初二深離障。次二正入法。一行二解。五知",
    "T35n1733_017:0432b01": "法無礙。六入異方便。七成辨所作。八定深。",
    "T35n1733_017:0432b02": "九願深。十悲深。上來初地行相竟。",
    "T35n1733_017:0432b03": "下第二十種方便下九十門明二地已上行",
    "T35n1733_017:0432b04": "相。於中分三。初三十句明智慧方便行。二",
    "T35n1733_017:0432b05": "從十種入眾生下三十句明慈悲方便行。三",
    "T35n1733_017:0432b06": "從十種趣下三十句明悲智究竟行。就前",
    "T35n1733_017:0432b07": "中初十方便者。巧修正行故。初六是捨相",
    "T35n1733_017:0432b08": "方便。巧修六度可知。後四是攝生方便。一",
    "T35n1733_017:0432b09": "慈與樂。二悲代苦。三授智。四與法。二有",
    "T35n1733_017:0432b10": "十種樂修者。正以善巧無礙而能欣求諸",
    "T35n1733_017:0432b11": "行故云也。一樂勝善。二樂異嚴。三樂廣大。",
    "T35n1733_017:0432b12": "四樂甚深。五樂四無量。六樂持戒。七樂慈",
    "T35n1733_017:0432b13": "忍。八樂明解。九樂神通。十樂聽法。上辨",
    "T35n1733_017:0432b14": "因。後一顯所成果。三有十種解脫深入世",
    "T35n1733_017:0432b15": "界者。謂樂修不已。能以解脫勝力令一切",
    "T35n1733_017:0432b16": "世界相入等故以為名。於中初以多入一。",
    "T35n1733_017:0432b17": "二以一入多。三一佛滿十方。四示界全空。",
    "T35n1733_017:0432b18": "五同佛莊嚴。六一菩薩滿一切。七入毛孔。",
    "T35n1733_017:0432b19": "八入眾生中。九一果處遍。十一妙音滿。第二",
    "T35n1733_017:0432b20": "有十種入眾生下三十明悲方便中。初十",
    "T35n1733_017:0432b21": "明無緣大悲。巧會物性故名入眾生性。又",
    "T35n1733_017:0432b22": "令眾生界有所入故名入眾生性。性亦名",
    "T35n1733_017:0432b23": "界。界有二義。一分齊義。二為因義。文中前",
    "T35n1733_017:0432b24": "五明相入自在。一攝事入理。次二多事入",
    "T35n1733_017:0432b25": "一。四攝末入本。五多界入一。後五迴入化",
    "T35n1733_017:0432b26": "用。初一入所化器。後四入能化相。初一入",
    "T35n1733_017:0432b27": "隨類相化。餘三可知。二有十習氣者。由善",
    "T35n1733_017:0432b28": "入物性令成串習氣分。以為行因。即熏成",
    "T35n1733_017:0432b29": "習氣也。一行本氣。二成行氣。三下化。四上",
    "T35n1733_017:0432c01": "見。五受生。六大行。七十願。八十度。九理智。",
    "T35n1733_017:0432c02": "十量智。三有十熾燃者。前習因既立。能發",
    "T35n1733_017:0432c03": "生現行繁興大用故名也。初二嚴土攝生。",
    "T35n1733_017:0432c04": "次二依緣成善。次二慈悲。次二行巧。後二",
    "T35n1733_017:0432c05": "因果。第三有十種趣下三十句明悲智究竟",
    "T35n1733_017:0432c06": "行中。初十趣者到行到果名為趣也。初二六",
    "T35n1733_017:0432c07": "度三學。次二妙智真境。次二依法成善。次",
    "T35n1733_017:0432c08": "二依人起行。後二成佛說法。前八趣因。後",
    "T35n1733_017:0432c09": "二趣果。二有十種事能具佛法者。由此十",
    "T35n1733_017:0432c10": "事現前。令諸佛法無不成滿故云也。初二",
    "T35n1733_017:0432c11": "信人法。次二離過失。次二信入勝境。次二",
    "T35n1733_017:0432c12": "住正離耶。後二念佛信果。於此十中遂",
    "T35n1733_017:0432c13": "作一種。如教成就。即令佛法皆悉具足。況",
    "T35n1733_017:0432c14": "具十事。三有十種退失應遠離者。既能具",
    "T35n1733_017:0432c15": "足佛法。便能修道在緣不退故云也。初四",
    "T35n1733_017:0432c16": "失利他行。後六失自利行。觀令遠離。下",
    "T35n1733_017:0432c17": "第三有十種離生。下九十句明四地已上至",
    "T35n1733_017:0432c18": "七地來出世間行。於中分三。初三十句明",
    "T35n1733_017:0432c19": "因行體廣。二從十種名號下二十明行用殊",
    "T35n1733_017:0432c20": "勝。三從十種無量下四十顯行德成就。前",
    "T35n1733_017:0432c21": "中初離生者是捨有為行故名離生。又得",
    "T35n1733_017:0432c22": "無生故名離生。又顯行熟純離生澁等過",
    "T35n1733_017:0432c23": "患故名離生。廣釋如婆沙中。又大小乘同",
    "T35n1733_017:0432c24": "辨離生位在見道。今此寄在四地已上出",
    "T35n1733_017:0432c25": "世間位。於中初二約智悲。次二就捨著。次",
    "T35n1733_017:0432c26": "三離惑就生。若二乘捨惑離生。不能隨有",
    "T35n1733_017:0432c27": "親近眾生。菩薩反此。八離而不離。九不離",
    "T35n1733_017:0432c28": "而離。十得果不捨因。二有十種決定法者。",
    "T35n1733_017:0432c29": "正以離生之患能得法決定。初五自分行。",
    "T35n1733_017:0433a01": "一生佛種中。二入佛境界。三解。四行。五成",
    "T35n1733_017:0433a02": "善。後五勝進行。一住果體。二得果用。三順",
    "T35n1733_017:0433a03": "果位。四同果身。五同佛住。三有十出生佛",
    "T35n1733_017:0433a04": "道者。於法既決。能從緣出生聖道故云",
    "T35n1733_017:0433a05": "也。於中初二順人信法。次二願善不虛。次",
    "T35n1733_017:0433a06": "二時處廣長。次二無間普遍。後二願行攝生。",
    "T35n1733_017:0433a07": "第二有十名號下二十句顯行用殊勝中。",
    "T35n1733_017:0433a08": "初十正以實德內充。嘉名外響故云也。菩提",
    "T35n1733_017:0433a09": "是所求。薩埵是能求之士。以從所求名菩",
    "T35n1733_017:0433a10": "提薩埵。於中初四約所求菩提境為名。一總",
    "T35n1733_017:0433a11": "舉菩提。二約過小乘。三約過因位。四約體",
    "T35n1733_017:0433a12": "勝殊。次二約自行為名。一惠無比。二上",
    "T35n1733_017:0433a13": "精進。次二約所知解為名。一能示上法於",
    "T35n1733_017:0433a14": "眾生。二能知十方於諸佛。後二約德為名。",
    "T35n1733_017:0433a15": "一福高。二惠深。又如瑜伽第四十六云。一切",
    "T35n1733_017:0433a16": "菩薩隨德假名有十六種。所謂名為菩提",
    "T35n1733_017:0433a17": "薩埵摩訶薩埵。乃至十六名為法師。顯揚第",
    "T35n1733_017:0433a18": "八。莊嚴論第十二皆同此說。莊嚴論云。此十",
    "T35n1733_017:0433a19": "六名皆依義立。一切菩薩總有此名。又商主",
    "T35n1733_017:0433a20": "天子經有五義立名。一於菩提分住持入",
    "T35n1733_017:0433a21": "故。故名菩薩。二入大乘故。滿大智故。故名",
    "T35n1733_017:0433a22": "摩訶薩。三不可求法智德入故。故名最勝薩",
    "T35n1733_017:0433a23": "埵。四不與煩惱共住。為諸眾生滅煩惱",
    "T35n1733_017:0433a24": "故。發精進故。故名淨薩埵。五令諸眾生行",
    "T35n1733_017:0433a25": "淨道故。故名極淨薩埵。二有十種道者。以",
    "T35n1733_017:0433a26": "名德稱實遂得行解虛通故云道也。於中",
    "T35n1733_017:0433a27": "約增數以明十種。初一約行本。以菩薩萬",
    "T35n1733_017:0433a28": "行皆菩提心為本故。二約實惠方便惠。亦",
    "T35n1733_017:0433a29": "是正助二行。三約三空定。遊出三界故云",
    "T35n1733_017:0433b01": "道。四約四行。除四障。一業障。二嫉妬障。三",
    "T35n1733_017:0433b02": "謗法障。四樂世有障。亦是異求障。智論云。行",
    "T35n1733_017:0433b03": "是悔過等四行。疾至阿毘拔致地。五約五",
    "T35n1733_017:0433b04": "根。六約六通。七念中於六念上加念眾生。",
    "T35n1733_017:0433b05": "是悲心也。八正道可知。九次第定者並是寂",
    "T35n1733_017:0433b06": "用雙行故。是菩薩道攝。於中初禪可知。二",
    "T35n1733_017:0433b07": "從喜悅者是二禪利益支也。離退過者是二",
    "T35n1733_017:0433b08": "禪離覺觀障也。三息喜悅者是三禪也。四離",
    "T35n1733_017:0433b09": "世苦樂者是第四禪也。見佛等明定用。并四",
    "T35n1733_017:0433b10": "無色定及滅盡定為九也。十力道中知欲樂。",
    "T35n1733_017:0433b11": "先知。後為說法現身等。餘並可知。第三有",
    "T35n1733_017:0433b12": "十種無量道下四十句明行德成就。於中",
    "T35n1733_017:0433b13": "二。先總標四名。後各別顯釋。初無量道者。",
    "T35n1733_017:0433b14": "謂是菩薩智所遊路無邊際故。一事空。二理",
    "T35n1733_017:0433b15": "性。三正報。四依報。五時劫。六施設。後四是",
    "T35n1733_017:0433b16": "佛三業力用。淨識為體。二道具者以前染淨",
    "T35n1733_017:0433b17": "等無際限。菩薩起道之緣亦同無際故云也。",
    "T35n1733_017:0433b18": "約前所知十種廣大。顯能知集起亦同無際",
    "T35n1733_017:0433b19": "更無別法。三修道者對緣造行故名修",
    "T35n1733_017:0433b20": "道。非是見修等修。又攝論中總集修亦在地",
    "T35n1733_017:0433b21": "上。同此也。初三別約三無性修。一無相觀",
    "T35n1733_017:0433b22": "中不見所執染法可著。亦不見淨法可依",
    "T35n1733_017:0433b23": "出離。由此能令三業無失。二於無生觀中。",
    "T35n1733_017:0433b24": "不見染分可減淨分可增。以無生理實",
    "T35n1733_017:0433b25": "故。三於無性性觀中。不見前二性為有。不",
    "T35n1733_017:0433b26": "見三無為無。又真如相非有體非無。上",
    "T35n1733_017:0433b27": "約正證智。四約後得智中。別就依他性以",
    "T35n1733_017:0433b28": "成修行。觀唯識如幻等成不顛倒行。五作",
    "T35n1733_017:0433b29": "三空不離三界。為欲在中長善根故。六",
    "T35n1733_017:0433c01": "於教法不著。七於理中恒沙法不壞。八於",
    "T35n1733_017:0433c02": "真體平等。九起行勇猛。十於佛德平等不",
    "T35n1733_017:0433c03": "疑。四莊嚴道者。謂修道行互相交飾故名也。",
    "T35n1733_017:0433c04": "又釋皆以逆行用嚴道。於中初五自行無",
    "T35n1733_017:0433c05": "染。一在亂常定。次二處小常大。次二在欲",
    "T35n1733_017:0433c06": "行禪。次三隨有攝化行。一化樂世。二化",
    "T35n1733_017:0433c07": "耶道。三化犯戒救苦。九自行成滿。於中",
    "T35n1733_017:0433c08": "三。初得法滿。二為一切眾生下巧便示現。三",
    "T35n1733_017:0433c09": "何以故下釋成善巧。十因圓果滿。於中三。",
    "T35n1733_017:0433c10": "先因圓得果。二而亦不斷下明得果不捨",
    "T35n1733_017:0433c11": "因。三何以故下釋成行相。可知。下第四",
    "T35n1733_017:0433c12": "從十足下二百門明八地已上報德純熟",
    "T35n1733_017:0433c13": "行。於中分五。初二十句明手足外用行。二",
    "T35n1733_017:0433c14": "從十腹下三十句明內德盈滿行。三從十",
    "T35n1733_017:0433c15": "莊嚴下二十明外相嚴備行。四從十頭下",
    "T35n1733_017:0433c16": "七十明六根業用行。五從十行下六十明",
    "T35n1733_017:0433c17": "四威儀動止行。就初中。十足行用進涉表其",
    "T35n1733_017:0433c18": "脚足。從下為初。是故先辨。於中初二約行。",
    "T35n1733_017:0433c19": "一戒一進。次二約通。一總一別。次二約心。",
    "T35n1733_017:0433c20": "一信一願。次二約法。一護一聽。後二約德。",
    "T35n1733_017:0433c21": "一福一斷。二有十手者行用取授表其身",
    "T35n1733_017:0433c22": "手。於中初四自行。一取。二與。三恭下。四敬",
    "T35n1733_017:0433c23": "上。次四利他。一除疑網。二拔欲泥。三濟四",
    "T35n1733_017:0433c24": "流。四授正法。後二明二行滿。一除惑病。二",
    "T35n1733_017:0433c25": "破無明。第二有十腹下三十句明內德盈",
    "T35n1733_017:0433c26": "滿中。初腹者如世人腹含容不淨。今明菩",
    "T35n1733_017:0433c27": "薩行腹。反彼說淨。於中初三約戒淨。一持",
    "T35n1733_017:0433c28": "戒心。二正護戒。三不覆過。次一約定淨。謂",
    "T35n1733_017:0433c29": "定心無著也。後六約惠淨。一斷惑障。二",
    "T35n1733_017:0434a01": "滅業障。三納實法。謂如食滿腹之想。四悟",
    "T35n1733_017:0434a02": "緣起。五覺八正。六破耶見。二有十藏者。",
    "T35n1733_017:0434a03": "前總舉其腹。今明前腹內五藏相。似有攝",
    "T35n1733_017:0434a04": "藏義故次明也。於中初六下攝眾生。後四",
    "T35n1733_017:0434a05": "上攝佛果。前中初三總攝。一授解。二令行。",
    "T35n1733_017:0434a06": "三成德。謂成僧寶也。後三別攝三聚眾生。",
    "T35n1733_017:0434a07": "耶定眾生令得生善根者。此約菩薩為",
    "T35n1733_017:0434a08": "外緣力也。涅槃經一闡提人雖斷善根。由",
    "T35n1733_017:0434a09": "佛性力故。未來善根還得生長者。彼約內",
    "T35n1733_017:0434a10": "因力也。後四上攝中。一攝佛十力。二攝四",
    "T35n1733_017:0434a11": "無畏。三攝不共法。四攝佛證智。三有十心",
    "T35n1733_017:0434a12": "者。前通明腹內諸藏。今別明心藏。為最勝",
    "T35n1733_017:0434a13": "故。五藏主故。中實故。集起故。於中初二攝",
    "T35n1733_017:0434a14": "善心。一勇。二懃。次二破惡心。一破惡緣。二",
    "T35n1733_017:0434a15": "破惡因。次二成行心。一堅。二淨。上六自行。",
    "T35n1733_017:0434a16": "次二攝生心。一令悟。二慈救。謂梵住是慈",
    "T35n1733_017:0434a17": "也。後二成德心。一深。二固。第三從十莊嚴",
    "T35n1733_017:0434a18": "下二十明外相嚴備行。初十猶同世人服飾",
    "T35n1733_017:0434a19": "嚴身。初二慈悲嚴。次二願求嚴。次三攝生嚴。",
    "T35n1733_017:0434a20": "後三攝德嚴。二有十器杖者。前既束帶嚴",
    "T35n1733_017:0434a21": "身。今固執持器杖。顯行能除障故。初五以",
    "T35n1733_017:0434a22": "順杖破障。次三以違杖破障。如奪賊器",
    "T35n1733_017:0434a23": "杖還用害賊。後二成德建功杖也。第四有",
    "T35n1733_017:0434a24": "十頭下七十句明六根業用行。先明頭者",
    "T35n1733_017:0434a25": "以身之上故。於中初一斷德深。次三福德",
    "T35n1733_017:0434a26": "高。次一悲德堅。次二智德廣。次二攝生德。後",
    "T35n1733_017:0434a27": "一護法德。二有十眼者。行德淨勝照了於",
    "T35n1733_017:0434a28": "緣故同眼也。十眼義略作四門。一釋名。二",
    "T35n1733_017:0434a29": "體性。三諸門。上三如別說。四釋文中。智論",
    "T35n1733_017:0434b01": "中。無常肉眼畏大風故不見他方。此經是",
    "T35n1733_017:0434b02": "真常肉眼見十方色故。無量壽經慧眼見",
    "T35n1733_017:0434b03": "真。又法眼觀察究竟諸道。與此不同准釋",
    "T35n1733_017:0434b04": "可知。此中皆從根境立名可知。後五中智",
    "T35n1733_017:0434b05": "眼分別事法。無礙眼見事不礙理也。普眼",
    "T35n1733_017:0434b06": "見五事平等。餘並可知。三有十耳者如",
    "T35n1733_017:0434b07": "理聽聞故。依聞起行故。初二離違離順。次",
    "T35n1733_017:0434b08": "二棄小欣大。次二愍苦離樂。次二求佛究",
    "T35n1733_017:0434b09": "法。後二了俗至真。四有十種鼻者。飲嗅",
    "T35n1733_017:0434b10": "行香依鼻增道故云也。於中初四聞香體。",
    "T35n1733_017:0434b11": "雜集論唯有三種。此文有四會釋可知。次",
    "T35n1733_017:0434b12": "三聞香表用。瑜伽等中上二界既無鼻舌兩",
    "T35n1733_017:0434b13": "識。亦無香味二塵。此中聞非想等香者明",
    "T35n1733_017:0434b14": "其不無微細香等。以菩薩鼻識過人天故",
    "T35n1733_017:0434b15": "能了知也。後三聞出世人法香。五有十種",
    "T35n1733_017:0434b16": "舌者明語業自在。依之增善故也。於中初",
    "T35n1733_017:0434b17": "五約辯說顯德。後五約順用顯位。六有",
    "T35n1733_017:0434b18": "十身者明身業自在。應機現形故。於中初",
    "T35n1733_017:0434b19": "三現凡身。次五現三乘身。後二現體用身。",
    "T35n1733_017:0434b20": "一用一體。七有十意者明意業自在。於中一",
    "T35n1733_017:0434b21": "信。二聞。三思。四修。五止。六觀。七總調。八調",
    "T35n1733_017:0434b22": "內思。九調外境中。十明佛定。第五有十種",
    "T35n1733_017:0434b23": "行下六十門明四威儀動止行中。初十行",
    "T35n1733_017:0434b24": "者。謂發動遊行故。初二能聽能說。次三自調",
    "T35n1733_017:0434b25": "化物。次一成己淨惠。次二下化上敬。後二",
    "T35n1733_017:0434b26": "得果存因。二有十種住者。行有止息故",
    "T35n1733_017:0434b27": "明其住。若小乘令住四念等。今明菩薩住。",
    "T35n1733_017:0434b28": "此十行初一住行本。二住行相。三住正慧。",
    "T35n1733_017:0434b29": "四住定處。五住戒處。次二順人法。次二智",
    "T35n1733_017:0434c01": "忍圓。後一住果滿。三有十種坐者。住戒有",
    "T35n1733_017:0434c02": "疲故明安坐。菩薩處此。而成行攝生故也。",
    "T35n1733_017:0434c03": "初四同世坐以攝物。後六以法坐而成德。",
    "T35n1733_017:0434c04": "一辨。二持。三定。四慈。五悲。六力。四有十種",
    "T35n1733_017:0434c05": "臥者坐亦須臥顯憇息歸靜故云也。初二",
    "T35n1733_017:0434c06": "定加行。一息諠。二趣定。次一得定。後七定",
    "T35n1733_017:0434c07": "果。一起慈。二離悔。次二惠悟。次一如願。",
    "T35n1733_017:0434c08": "後二作滿。又如經中不得仰伏左脇等臥",
    "T35n1733_017:0434c09": "唯以右脇思明相等。今此菩薩就法以明",
    "T35n1733_017:0434c10": "攝用歸體故為臥也。五有十種住者明智",
    "T35n1733_017:0434c11": "有栖止故云住也。前明能住。此辨所住。又",
    "T35n1733_017:0434c12": "前明身住此明心住。是故前屬四儀。此約",
    "T35n1733_017:0434c13": "心行也。於中初四住四等。次一住六度。次",
    "T35n1733_017:0434c14": "三住三空。後二行位滿。六有十種行者。遠",
    "T35n1733_017:0434c15": "師釋。前明利他行此明自利行。又正云前",
    "T35n1733_017:0434c16": "明始終方便故以樂聞等為行。今此明淳",
    "T35n1733_017:0434c17": "熟修故以正念等為行。又厚云。前是四威",
    "T35n1733_017:0434c18": "儀中行住之行。此說始終起行之行。今謂亦",
    "T35n1733_017:0434c19": "是前約身儀。此約心行。若爾何故前十亦",
    "T35n1733_017:0434c20": "有心起行耶。釋此經菩薩身外事。並就內",
    "T35n1733_017:0434c21": "行以顯其相。例皆如是故不疑也。於中初",
    "T35n1733_017:0434c22": "四自行。一加行。二覺法理趣。三後智順佛。",
    "T35n1733_017:0434c23": "四起六度行。次四攝生行。一總舉。二同事。",
    "T35n1733_017:0434c24": "三愛語。四利益。謂示同貪等而覺悟彼也。",
    "T35n1733_017:0434c25": "後二二行成滿。上來總五百二十句明上第",
    "T35n1733_017:0434c26": "五大段十地位中相竟。自下大門第六從",
    "T35n1733_017:0434c27": "十種觀察下五百一十句答上第六因圓果",
    "T35n1733_017:0434c28": "滿行。於中分二。初三百二十句明因圓究竟",
    "T35n1733_017:0434c29": "行。亦是等覺位相似。二從十種住兜率天下",
    "T35n1733_017:0435a01": "一百九十明現果圓滿行。亦是妙覺位相似。",
    "T35n1733_017:0435a02": "就前中分三。初有一百四十門明因行",
    "T35n1733_017:0435a03": "體性。二從十種義下八十門明方便造修",
    "T35n1733_017:0435a04": "行。三從十種魔下一百門明因行除障。就",
    "T35n1733_017:0435a05": "前中二。初四十明起行方便。二從十種施",
    "T35n1733_017:0435a06": "下明十度行體。就前中初二十明意業觀",
    "T35n1733_017:0435a07": "察。次十身業奮迅。後十語業哮吼。前中初十",
    "T35n1733_017:0435a08": "種觀察者。觀解方便故。善達所行通塞相",
    "T35n1733_017:0435a09": "故。於中初三觀所化。一知業。二知報。三知",
    "T35n1733_017:0435a10": "根。謂能不迷理性無根而能觀隨事根別。",
    "T35n1733_017:0435a11": "次六覺法寶。一理法。二果法。三教法。四行",
    "T35n1733_017:0435a12": "法。五六觀位法。一滅障。二得記。後一定法。",
    "T35n1733_017:0435a13": "亦是所成果用。二有十種周遍觀察者。謂審",
    "T35n1733_017:0435a14": "察窮盡故。解能起行故。又釋亦得前是審慮",
    "T35n1733_017:0435a15": "籌度。此明舉目周察故也。初六令眾生",
    "T35n1733_017:0435a16": "得六度行故。後四令他得四丈夫法。一近",
    "T35n1733_017:0435a17": "友。二聞法。三思惟。謂不捨悲也。四修行。",
    "T35n1733_017:0435a18": "令得菩提故。又釋後四是自利。一重人。二",
    "T35n1733_017:0435a19": "順法。三悲。四智。三有十種奮迅者。謂實行",
    "T35n1733_017:0435a20": "內充。威德外溢。又建功玄極。威肅勇健故",
    "T35n1733_017:0435a21": "名奮迅。初一身勝。二心大。三教威。四行用。",
    "T35n1733_017:0435a22": "五破耶。六滅惑。七達法。八廣持。九具辯。",
    "T35n1733_017:0435a23": "十圓果。四有十種師子吼者。既勇健無畏。",
    "T35n1733_017:0435a24": "即能決定宣唱故名也。依涅槃經師子吼有",
    "T35n1733_017:0435a25": "十一事具如彼說。此中一覺心吼。二大悲",
    "T35n1733_017:0435a26": "吼。三報恩吼。四大誓吼。五淨戒吼。六積德",
    "T35n1733_017:0435a27": "無厭。七積智無足。八證理決然。後二果成",
    "T35n1733_017:0435a28": "決定。此皆先顯所成決。後結能成之行可",
    "T35n1733_017:0435a29": "知。第二有十種淨施下一百門明十度行。",
    "T35n1733_017:0435b01": "初十施者輟己惠人故。一捨心施。二滿",
    "T35n1733_017:0435b02": "願。三一心。四了田。五無簡。六不著。七捨身",
    "T35n1733_017:0435b03": "財。八求大果。九益眾生。十淨三輪。二有十",
    "T35n1733_017:0435b04": "種戒者防三業非具止作故。於中初七自",
    "T35n1733_017:0435b05": "分中。初三律儀戒。次三攝善戒。一過凡。二",
    "T35n1733_017:0435b06": "背小。三順大。次一攝眾生戒。謂巧拔犯禁",
    "T35n1733_017:0435b07": "故名微密。後三約勝進。亦三聚可知。三有",
    "T35n1733_017:0435b08": "十種忍者。情安於法故。初三耐怨害忍忍",
    "T35n1733_017:0435b09": "他三業所惱故。次五安受苦忍。一不害他。",
    "T35n1733_017:0435b10": "二不惜命。三不輕小。四受割截。五忍苦",
    "T35n1733_017:0435b11": "惡。後二法思惟忍。一離惑。二得法。四有十",
    "T35n1733_017:0435b12": "精進者順理懃策故。初五明三業精進。身",
    "T35n1733_017:0435b13": "語初二。意業三心。亦是懃勇精進。六無足精",
    "T35n1733_017:0435b14": "進。七難壞精進。八成事精進。九入理精進。",
    "T35n1733_017:0435b15": "十用進。五有十禪者攝心不散故。初四方",
    "T35n1733_017:0435b16": "便。一出俗。二近友。三在靜。四離鬧。次二",
    "T35n1733_017:0435b17": "正定。一初得。二堅成。次二發惠。一起智。二",
    "T35n1733_017:0435b18": "斷惑。上八是現法樂住禪。九利益眾生禪。",
    "T35n1733_017:0435b19": "十引起神通等禪。六有十慧者正解照理",
    "T35n1733_017:0435b20": "故。初三解法慧。一解因不即果。二解緣不",
    "T35n1733_017:0435b21": "離果。三解果不斷常。次四攝生慧。一拔",
    "T35n1733_017:0435b22": "邪。二知器。三授法。四降魔。後三證理慧。",
    "T35n1733_017:0435b23": "一見法身。二攝勝德。三覺平等。又釋初三",
    "T35n1733_017:0435b24": "加行。次四後得。後三正體可知。七有十慈",
    "T35n1733_017:0435b25": "者與樂意故。初一離怨親。二令得實益。非",
    "T35n1733_017:0435b26": "但口言。謂令離苦因也。三救苦果。四授樂",
    "T35n1733_017:0435b27": "因五令得斷果。六令求智果。七身放慈光。",
    "T35n1733_017:0435b28": "八心廣如空。上八緣眾生慈。九法緣。十無",
    "T35n1733_017:0435b29": "緣。並可知。佛地論中法緣慈緣。五蘊假法",
    "T35n1733_017:0435c01": "與此不同。八有十悲者拔苦意故。於中初",
    "T35n1733_017:0435c02": "總顯。餘九別辨。別中初六對物起悲。後三",
    "T35n1733_017:0435c03": "授其所益。一愍其容妄故為滅。二傷其",
    "T35n1733_017:0435c04": "真隱故為顯。三念彼不知故令悟。九有十",
    "T35n1733_017:0435c05": "喜者慶物獲益。於中一慶自發心。二慶",
    "T35n1733_017:0435c06": "捨所有。三慶救毀戒。四慶和諍訟。五慶",
    "T35n1733_017:0435c07": "護正法。六慶樂正法。七慶物同行。八自",
    "T35n1733_017:0435c08": "慶供佛。九慶他得定。十慶他智滿。十有",
    "T35n1733_017:0435c09": "十捨者情無取著故。一捨貪嗔。二捨世法。",
    "T35n1733_017:0435c10": "謂八法中利衰依身。稱譏毀譽依口。苦樂依",
    "T35n1733_017:0435c11": "意。又利及稱譽是生樂因。衰及譏毀是生苦",
    "T35n1733_017:0435c12": "因。以因果通說故有八也。三捨非器。謂於",
    "T35n1733_017:0435c13": "法器眾生知時授法。於非法器捨而不嫌。",
    "T35n1733_017:0435c14": "四捨二乘。五捨惑染。六捨背有。七捨異語。",
    "T35n1733_017:0435c15": "八捨非時。謂根未熟待時且捨。九捨非緣。",
    "T35n1733_017:0435c16": "謂有眾生應受佛化。非是菩薩所化。亦不",
    "T35n1733_017:0435c17": "強化。是故捨之。十捨異見。上來明因行體",
    "T35n1733_017:0435c18": "性竟。第二有十種義下八十門明造修方",
    "T35n1733_017:0435c19": "便行。於中初四十明自分行。二從十種明",
    "T35n1733_017:0435c20": "足下四十顯勝進行。前中初十義者所詮旨",
    "T35n1733_017:0435c21": "故。依義成行故明也。一如教旨。二解俗諦。",
    "T35n1733_017:0435c22": "餘八解真諦。一離相。二離染。三絕言。四平",
    "T35n1733_017:0435c23": "等。五一味。六證得。謂正智證理順如而來",
    "T35n1733_017:0435c24": "故名如來。七真。八滅。並可知。二有十法",
    "T35n1733_017:0435c25": "者。自性執持故以法成行也。初一實行法。",
    "T35n1733_017:0435c26": "次四離障法。次三離相法。後二果法。三有十",
    "T35n1733_017:0435c27": "功德具者。成福之緣故云具也。一謂不斷",
    "T35n1733_017:0435c28": "三寶。是功德法由何成。此由勸眾生發菩",
    "T35n1733_017:0435c29": "提心。是故此勸名功德之緣具也。餘句例",
    "T35n1733_017:0436a01": "然。二巧迴向。三正惠教他。四悲心不倦。五",
    "T35n1733_017:0436a02": "能捨身財。六勤修相好。七不輕小善。八不",
    "T35n1733_017:0436a03": "蔑小人。九敬養大人。十捨心廣大。四有十",
    "T35n1733_017:0436a04": "種智具者。成智因緣故云具也。於中一近",
    "T35n1733_017:0436a05": "勝人。能得智故名具也。下並准之。二內調",
    "T35n1733_017:0436a06": "心。三住念惠。十智顯無盡。如前說。四樂",
    "T35n1733_017:0436a07": "真法樂。五六度四等自折伏故。六出家守心",
    "T35n1733_017:0436a08": "欲恚癡為三覺也。七觀法空淨。如因陀羅",
    "T35n1733_017:0436a09": "陳者是帝釋與修羅戰時。列兵在空。影現",
    "T35n1733_017:0436a10": "大海故也。八深解二空。九到無相彼岸。十",
    "T35n1733_017:0436a11": "因漸得智。謂五重漸次相資得也。自分行竟。",
    "T35n1733_017:0436a12": "第二有十種明足下四十明勝進行中。初",
    "T35n1733_017:0436a13": "十明足者委解曰明。周備稱足。又惑闇盡故。",
    "T35n1733_017:0436a14": "智用滿故。初七解行。後三別顯三明可知。",
    "T35n1733_017:0436a15": "二有十種求法者。依求正法以成勝行。初",
    "T35n1733_017:0436a16": "五深心求法。謂自有實心不能勤求。自有",
    "T35n1733_017:0436a17": "勤不能捨命。有能捨命不能為他捨。菩",
    "T35n1733_017:0436a18": "薩不爾故。皆能也。後五廣心求法。初二",
    "T35n1733_017:0436a19": "為智深法住。次二為授法斷疑。後一為滿",
    "T35n1733_017:0436a20": "足正法。三有十種明了法者。既求得法委",
    "T35n1733_017:0436a21": "解照達故云也。於中以普賢法了知三乘",
    "T35n1733_017:0436a22": "凡聖差別法。初一約外凡法。二內凡之始名",
    "T35n1733_017:0436a23": "信行。三內凡之終名法行。四住聖之初名八",
    "T35n1733_017:0436a24": "人。有人釋約八忍為八人。今釋大般若中",
    "T35n1733_017:0436a25": "名第八人。謂從阿羅漢却數至須陀洹向",
    "T35n1733_017:0436a26": "為第八也。五正得初果滅眾結者。滅八",
    "T35n1733_017:0436a27": "十八結見所斷惑斷惡道生死流。六得第二",
    "T35n1733_017:0436a28": "果觀欲味是患盡。餘三品惑未盡故。潤",
    "T35n1733_017:0436a29": "一受生故云還來受生。七得第三果。三果",
    "T35n1733_017:0436b01": "唯捨欲界。此約實法。通離三界。八羅漢。九",
    "T35n1733_017:0436b02": "緣覺。十菩薩。四有十種向法者順向普賢",
    "T35n1733_017:0436b03": "法界故。一若違善友即背法門。是故反此",
    "T35n1733_017:0436b04": "名為向法。餘皆准此。二覺悟諸天不令著",
    "T35n1733_017:0436b05": "樂名向法也。三常懷慚愧恒向法門。四",
    "T35n1733_017:0436b06": "背二乘名向法。五實心辦事。六捨小。七",
    "T35n1733_017:0436b07": "捨耶。八背染因緣。九稱根說法。十內住",
    "T35n1733_017:0436b08": "法界。上來造修行竟。第三有十種魔下一百",
    "T35n1733_017:0436b09": "門明離障行分二。初五十明離障成行。後",
    "T35n1733_017:0436b10": "五十明離障加持。前中初二十明所離障體。",
    "T35n1733_017:0436b11": "次十明離障方便。後二十顯見佛成行。前中",
    "T35n1733_017:0436b12": "初十魔者於道有障。初一簡去無取五蘊",
    "T35n1733_017:0436b13": "故云貪著也。以彼非魔故。二簡不染無知",
    "T35n1733_017:0436b14": "等故云染也。以所知障等非是魔故。三簡",
    "T35n1733_017:0436b15": "善業故云障礙。四是第六識心慢非是餘",
    "T35n1733_017:0436b16": "識。五蘊壞名死故云捨離受生。六他化天魔",
    "T35n1733_017:0436b17": "[夌*欠]妬故。七作罪不悔令善皆失。又退失善",
    "T35n1733_017:0436b18": "根心不生悔故名為魔。八味定廢道。九曲",
    "T35n1733_017:0436b19": "情相附。如依人不依法等。十迷於所求不",
    "T35n1733_017:0436b20": "起大願。此十種魔皆持業釋。謂蘊即魔故。",
    "T35n1733_017:0436b21": "乃不知即魔。問此十魔攝四魔不。答或",
    "T35n1733_017:0436b22": "攝。謂陰天死各一。餘皆煩惱收。或不攝。彼",
    "T35n1733_017:0436b23": "四與六各是一門故。以顯無盡故。彼據別",
    "T35n1733_017:0436b24": "門。此約普故。二有十種魔業者。前據魔體。",
    "T35n1733_017:0436b25": "今辨所因故云也。又此十業招感天魔。一",
    "T35n1733_017:0436b26": "既忘覺心所修善根唯感人天。豈非魔業。",
    "T35n1733_017:0436b27": "此是耶善根故。二求世報名惡施。業報差",
    "T35n1733_017:0436b28": "別經若有行布施。急性多瞋怒死作大力",
    "T35n1733_017:0436b29": "龍。三厭捨惡人。棄大悲故。四內有四門。一",
    "T35n1733_017:0436c01": "慳法。二呵法器令退學。三求利說。四非",
    "T35n1733_017:0436c02": "器說深。五不如聞行。六樂小乘。七心瞋",
    "T35n1733_017:0436c03": "口說。身惡眼視。八謗法輕人。九文詞世論。",
    "T35n1733_017:0436c04": "十捨危就安。十一慢法散動。剩一是增數",
    "T35n1733_017:0436c05": "十也。三有十種捨離魔業者。對障修治故",
    "T35n1733_017:0436c06": "云捨。一他力捨。二自力捨。三誠信力。四憶",
    "T35n1733_017:0436c07": "本力。五離放逸。六求本法。七樂深法。八歸",
    "T35n1733_017:0436c08": "佛。九念佛。菩提樹者以善根迴向。要於此",
    "T35n1733_017:0436c09": "樹成菩提故。十善根同性。又同一果也。四",
    "T35n1733_017:0436c10": "有十見佛者行障既離。佛境斯現故云見",
    "T35n1733_017:0436c11": "佛。十中各標名釋義。初一安住世間者。示",
    "T35n1733_017:0436c12": "於涅槃無著也。成正覺者。示於世間無著",
    "T35n1733_017:0436c13": "故名無著佛。又釋無著是不滯義。謂不滯",
    "T35n1733_017:0436c14": "體寂。現於世間示成正覺。此是總句。下九",
    "T35n1733_017:0436c15": "別顯。一由願力出現故。上云佛願力故皆悉",
    "T35n1733_017:0436c16": "見。二示往善業得此妙果。令他信知業",
    "T35n1733_017:0436c17": "不虛。又釋以勝福業感此相好之身。令物",
    "T35n1733_017:0436c18": "生信故。三淨識體住持善根順成正覺。又",
    "T35n1733_017:0436c19": "持淨土等。四雖現世間而常住涅槃故。前",
    "T35n1733_017:0436c20": "即持令順起。此即欲度常滅。無礙故也。問",
    "T35n1733_017:0436c21": "此豈成總句釋。若不爾何成正覺。五即是",
    "T35n1733_017:0436c22": "理法界故。遍一切有為行處。又此現覺之身",
    "T35n1733_017:0436c23": "即遍一切處故名法界佛。如結通處佛。如",
    "T35n1733_017:0436c24": "上即佛身充滿諸法界也。六佛雖普遍機",
    "T35n1733_017:0436c25": "感心中。方乃安住心即是佛。上云應受化",
    "T35n1733_017:0436c26": "器。悉充滿也。又是淨心緣起集成故云安住。",
    "T35n1733_017:0436c27": "七雖現心中常在深定。以於多處皆無著",
    "T35n1733_017:0436c28": "故。八體性不變故云決定。此通在纏等。由",
    "T35n1733_017:0436c29": "此等乃成正覺。不爾即非也。九如能化意",
    "T35n1733_017:0437a01": "普覆群機故。又如所化意皆普覆故。又如",
    "T35n1733_017:0437a02": "末尼珠。普覆應機無思念故。又釋如意是",
    "T35n1733_017:0437a03": "自在大用故。此中十佛六相總別等准之。又",
    "T35n1733_017:0437a04": "此十佛攝為五對。初二能所一對。謂初是所",
    "T35n1733_017:0437a05": "出後是能出。次二依正一對。謂初是正報。後",
    "T35n1733_017:0437a06": "持是依報。次二常遍一對。謂涅槃常恒法界",
    "T35n1733_017:0437a07": "普遍。次二現住一對。謂應現心中住定無",
    "T35n1733_017:0437a08": "著。後二體用一對。初體性不動。後用充法",
    "T35n1733_017:0437a09": "界。餘門如別說。又法集經云。菩薩入十種",
    "T35n1733_017:0437a10": "法能知諸佛。何等為十。所謂習氣佛。果報",
    "T35n1733_017:0437a11": "佛。三昧佛。願佛。心佛。實佛。同佛。化佛。供養",
    "T35n1733_017:0437a12": "佛。形像佛。乃至廣說。五有十種佛業者。前",
    "T35n1733_017:0437a13": "明所見佛體。今辨得佛之因。又此起行順",
    "T35n1733_017:0437a14": "佛故名佛業。各有標釋。初一總約化生。次",
    "T35n1733_017:0437a15": "二顯自利行。次二約別化生。一化悔纏者。",
    "T35n1733_017:0437a16": "二化凡小心。次二於惡時護法行。一正法",
    "T35n1733_017:0437a17": "難時。二魔事起時。八不取小果。九不斷本",
    "T35n1733_017:0437a18": "願。十成無礙行。於中七句。一求道不礙",
    "T35n1733_017:0437a19": "離。二於如來下無染不礙求。三令一切下",
    "T35n1733_017:0437a20": "嚴剎不礙空。四教化下化生不礙無。五諸",
    "T35n1733_017:0437a21": "通下具果不捨因。六示現下示圓不捨",
    "T35n1733_017:0437a22": "分。七現大下現寂不礙生。上五十句明離",
    "T35n1733_017:0437a23": "障成行竟。第二有十種慢業下五十明離",
    "T35n1733_017:0437a24": "障加持行。於中初二十內成離障行。後三十",
    "T35n1733_017:0437a25": "辨外加持行。前中初十舉障。後十現治。前",
    "T35n1733_017:0437a26": "中慢業者。執我自高[夌*欠]他為業。初輕人。",
    "T35n1733_017:0437a27": "次二慢法。四自舉。五妬他。六謗法。七自恃。",
    "T35n1733_017:0437a28": "八求師過。九不能問。十明慢障道。二有",
    "T35n1733_017:0437a29": "十種智業者顯對治行也。謂既識障惑不",
    "T35n1733_017:0437b01": "令增長。成情從理。敬重法行故名智業。",
    "T35n1733_017:0437b02": "初二信法念佛。次二近人樂法。次二敬他",
    "T35n1733_017:0437b03": "自淨。次二順理重行。後二成德滅惑。並此",
    "T35n1733_017:0437b04": "智之作用故名也。第二有十魔所攝持者下",
    "T35n1733_017:0437b05": "三十辨外加持行。初十明怨障加持。即所離",
    "T35n1733_017:0437b06": "障也。後二十明佛法加持。即能治行也。前中",
    "T35n1733_017:0437b07": "由內行乖理。外魔得便故名攝持。又行乖",
    "T35n1733_017:0437b08": "理即是魔攝。初二怠心捨法。次二起貪自",
    "T35n1733_017:0437b09": "度。次二捨願起斷。次二成小捨大。後二捨",
    "T35n1733_017:0437b10": "悲謗法。二有十佛攝持者既離魔攝。即佛",
    "T35n1733_017:0437b11": "加持遠耶入正。理宜故也。初二約心攝。次",
    "T35n1733_017:0437b12": "二約起行攝。次二約悲智攝。一悲。二智。次",
    "T35n1733_017:0437b13": "二約巧惠。一巧。二惠。後二約智斷。一斷。",
    "T35n1733_017:0437b14": "一智。並此佛力攝持令成此等行也。三有",
    "T35n1733_017:0437b15": "十種法攝持者。捨過從法故為攝持。初四",
    "T35n1733_017:0437b16": "即四法印法。次二十二緣生法。次二即三乘",
    "T35n1733_017:0437b17": "法。後二此淨法。一性淨。二斷淨。並由法力。",
    "T35n1733_017:0437b18": "成此等行故名攝持。上來總三百二十門",
    "T35n1733_017:0437b19": "明因圓究竟訖。",
    "T35n1733_017:0437b20": "第二住兜率有十事下一百九十門明果用",
    "T35n1733_017:0437b21": "圓滿行。此等多約八相現化。明於佛用者。",
    "T35n1733_017:0437b22": "以此亦通普賢等用。不向淨土實報處說",
    "T35n1733_017:0437b23": "也。又釋此唯菩薩作用故。唯示八相成佛",
    "T35n1733_017:0437b24": "非餘實成。又釋彼實成佛無成不成。不可說",
    "T35n1733_017:0437b25": "故。就八相說也。於中分六。初二十在天",
    "T35n1733_017:0437b26": "行。二從十種降神下二十明入胎住胎行。",
    "T35n1733_017:0437b27": "三從十種生下十明出胎行。四從十種大",
    "T35n1733_017:0437b28": "莊嚴下四十明在家同俗行。五有十種出",
    "T35n1733_017:0437b29": "家下六十辨出家期道行。六有十種覺如來",
    "T35n1733_017:0437c01": "力下四十明成佛果德行。初中前十在天行。",
    "T35n1733_017:0437c02": "後十現終行。前中一生菩薩在彼天時作何",
    "T35n1733_017:0437c03": "等事。謂作如此十種事業。一謂於彼化欲",
    "T35n1733_017:0437c04": "界天。二化色天。三化三千界生。四為十方",
    "T35n1733_017:0437c05": "同類說下生法。五授彼十方同處法化。六",
    "T35n1733_017:0437c06": "說法降魔。七眷屬樂聲化欲諸天。八詣佛",
    "T35n1733_017:0437c07": "聞法。九供養多佛。十多身益生。二命終示",
    "T35n1733_017:0437c08": "十事者。所作既了將欲下生現茲十明。大",
    "T35n1733_017:0437c09": "乘方便經下卷中。菩薩如其本願處兜率天",
    "T35n1733_017:0437c10": "宮。能得阿耨菩提轉于法輪非為不能。",
    "T35n1733_017:0437c11": "菩薩思惟。閻浮提人不能至此兜率天上",
    "T35n1733_017:0437c12": "聽受法教。兜率天人能下閻浮提聽法。是",
    "T35n1733_017:0437c13": "故菩薩捨兜率天於閻浮成佛。一輪光滅",
    "T35n1733_017:0437c14": "苦。覺彼令知。二毫光驚覺宿世有緣。三手",
    "T35n1733_017:0437c15": "光嚴界。併除非器。四膝光覺天。令辨供隨",
    "T35n1733_017:0437c16": "侍。五心光覺力士。六毛光覺助化。七堂光",
    "T35n1733_017:0437c17": "照處眷屬同生。八樓光照母胎內現閣。九",
    "T35n1733_017:0437c18": "足光延壽。十小相中光應現八相。餘結百",
    "T35n1733_017:0437c19": "萬等可知。第二有十事降神下二十。初十",
    "T35n1733_017:0437c20": "明入胎。後十明住胎。前中何故入胎。為十",
    "T35n1733_017:0437c21": "事故。一化小根。二攝眷屬。三念不亂。四",
    "T35n1733_017:0437c22": "現奇廣益。五稱物本願。謂彼應在胎中化",
    "T35n1733_017:0437c23": "故。六同人類故。七機宜見故。八同類共集。",
    "T35n1733_017:0437c24": "九定力現奇。十供佛聞法。問據此上文兜",
    "T35n1733_017:0437c25": "率命終即入胎等。何故梁攝論明化身二十",
    "T35n1733_017:0437c26": "年在中陰中。答真諦三藏金光明疏中釋云。",
    "T35n1733_017:0437c27": "有少乘別部師云。聽待父母受生竟故。",
    "T35n1733_017:0437c28": "二十年在中陰。今釋並是機感現形。所見各",
    "T35n1733_017:0437c29": "別故也。二有十微細趣者明胎中廣攝。幽",
    "T35n1733_017:0438a01": "密難知故名微細。初一現本因行。次八現",
    "T35n1733_017:0438a02": "八相。後一現神力。並在胎內同時齊現。第",
    "T35n1733_017:0438a03": "三有十生者。於右脇出時有此十種。一內",
    "T35n1733_017:0438a04": "離癡闇。二外放大光。三未來更無此最後",
    "T35n1733_017:0438a05": "邊。四稱理而生。五如幻似生。六頓現十方。",
    "T35n1733_017:0438a06": "七內智具。八外光用。九定慧滿。十震動益。第",
    "T35n1733_017:0438a07": "四有十大莊嚴下四十明在家行。初十明",
    "T35n1733_017:0438a08": "初生未行之前。大誓自嚴故也。一拔欲泥。二",
    "T35n1733_017:0438a09": "開慧眼。三得勝身。四摧憍慢。五接退屈。六",
    "T35n1733_017:0438a10": "令大益。七見佛力。八覺同行。九救疲頓。十",
    "T35n1733_017:0438a11": "蒙光觸。皆奮起大志用以自嚴。二有十事",
    "T35n1733_017:0438a12": "行。七步者創起遊行。顯自在之貌。初一示",
    "T35n1733_017:0438a13": "有俱生力故。二若在家有輪王七寶。出家",
    "T35n1733_017:0438a14": "七聖財寶。三滿他本願。四自現超過。五現",
    "T35n1733_017:0438a15": "大人行相。六履地現金。七加他與力。八同",
    "T35n1733_017:0438a16": "數相表。九示現自悟。十稱己最尊。後身菩",
    "T35n1733_017:0438a17": "薩為化眾生。同卅七數故不增減。三有十",
    "T35n1733_017:0438a18": "事現童子地者。幼稚無染現學攝生故也。",
    "T35n1733_017:0438a19": "初三符同世務。次二常無過失。次三色力",
    "T35n1733_017:0438a20": "救生。後二供佛受法。四有十事現處中",
    "T35n1733_017:0438a21": "宮者彩女圍遶顯行無染。一以同行在",
    "T35n1733_017:0438a22": "彩女中故如下文監惠女等。二以不同",
    "T35n1733_017:0438a23": "二乘捨欲之善故云欲明菩薩善也。如文",
    "T35n1733_017:0438a24": "殊在龍女宮坐夏等。三處彼能捨以化著",
    "T35n1733_017:0438a25": "樂。四順同濁世。五在欲而行禪等。六七應",
    "T35n1733_017:0438a26": "本期。謂受化在此故。八以世樂供佛。九",
    "T35n1733_017:0438a27": "現定力自在。十為守護法。上來在家行竟。",
    "T35n1733_017:0438a28": "第五有十事出家下六十門明捨家期道行。",
    "T35n1733_017:0438a29": "於中初明出家內。初二令厭捨染。次二顯",
    "T35n1733_017:0438b01": "勝令欣。次二令其捨惑。次二現於挺出自",
    "T35n1733_017:0438b02": "在之德。後二順果同因。二有十事現苦行",
    "T35n1733_017:0438b03": "者。明示同異道摧諸邪見。初一有小乘機",
    "T35n1733_017:0438b04": "眾生。謂菩薩生在王宮未經苦行練神。何",
    "T35n1733_017:0438b05": "能得道。故示化彼也。二外道耶見以自餓",
    "T35n1733_017:0438b06": "為道。菩薩示餓。六年而不得道。食乳糜後",
    "T35n1733_017:0438b07": "方覺菩提。是故破彼見邪。三化無業報邪",
    "T35n1733_017:0438b08": "見者。如大乘方便經第二卷中。佛於往昔迦",
    "T35n1733_017:0438b09": "葉佛時。為化外道五人令得無生忍故。",
    "T35n1733_017:0438b10": "須為五人罵迦葉佛言禿頭道人。何有禿",
    "T35n1733_017:0438b11": "人能得菩提。實以般若觀空而發此語。示",
    "T35n1733_017:0438b12": "現此業。得報不失。苦行六年令餘眾生信",
    "T35n1733_017:0438b13": "知。一生菩薩方便之業猶有此報。況我等耶。",
    "T35n1733_017:0438b14": "乃至廣說。四順五濁者。謂五濁眾生皆有",
    "T35n1733_017:0438b15": "重罪。憂惱覆心不得解脫。為除彼憂示",
    "T35n1733_017:0438b16": "此業報。令彼念言。菩薩謗佛尚得解脫。況",
    "T35n1733_017:0438b17": "我等耶。即當悔除。亦如彼經說。五策懈怠。",
    "T35n1733_017:0438b18": "六令求法。七令離我樂。八顯殊勝者示",
    "T35n1733_017:0438b19": "此苦行。非此正故對顯菩薩之勝行也。九",
    "T35n1733_017:0438b20": "策未來。十待根熟。三有十事詣道場者。",
    "T35n1733_017:0438b21": "明捨邪趣正。亦是因圓趣果。於中初二",
    "T35n1733_017:0438b22": "現處。次二現身。次二嚴處。次二見佛入",
    "T35n1733_017:0438b23": "定。後二愛供觀佛。並於趣向道場行路之",
    "T35n1733_017:0438b24": "時有此十事。四有十事坐道場者處此受",
    "T35n1733_017:0438b25": "道故。初四約處現相。次三約三業現相。",
    "T35n1733_017:0438b26": "後三成德相。一滿金剛喻定。二受古佛所",
    "T35n1733_017:0438b27": "坐。餘經受吉安草坐。三納所應化生。五",
    "T35n1733_017:0438b28": "有十種奇特者。大果將臨。奇相先現故名",
    "T35n1733_017:0438b29": "也。初二佛加讚。次二人物歸向。次二得定總",
    "T35n1733_017:0438c01": "持。次二通慧具。亦是上供諸佛。下識化器。",
    "T35n1733_017:0438c02": "後二明身業體用。一體二用。六有十種降",
    "T35n1733_017:0438c03": "魔者。彼對魔怨顯勝幢獨絕故云也。依",
    "T35n1733_017:0438c04": "方便經下卷。若非佛力召來。彼等惡魔莫得",
    "T35n1733_017:0438c05": "近佛。為欲界中此最尊勝。尊勝若降餘皆",
    "T35n1733_017:0438c06": "隨伏。波旬四兵滿三十六由旬。圍菩提樹",
    "T35n1733_017:0438c07": "欲作留難。菩薩住慈悲智慧。以手指地。一",
    "T35n1733_017:0438c08": "切散壞。八萬四千八部大眾發阿耨菩提心。",
    "T35n1733_017:0438c09": "廣如彼說。此化魔眷屬也。諸天本見魔王",
    "T35n1733_017:0438c10": "自在。將謂勝佛。為決彼疑故云降也。四",
    "T35n1733_017:0438c11": "示征以入道。五顯己德力。六起他信力。",
    "T35n1733_017:0438c12": "七八為未來軌則。謂修行之時未免魔障",
    "T35n1733_017:0438c13": "不宜放逸。九顯惑劣德勝故。十順惡世法",
    "T35n1733_017:0438c14": "故。第六有十種覺如來力下四十門明成佛",
    "T35n1733_017:0438c15": "攝化。於中初十成佛。次二十轉法輪。後十入",
    "T35n1733_017:0438c16": "涅槃。初中覺如來力者。前降魔當無間道斷",
    "T35n1733_017:0438c17": "障也。此當解脫道證果也。初中魔是惡緣。",
    "T35n1733_017:0438c18": "煩惱是惡因。此二是所離障也。究竟行是治",
    "T35n1733_017:0438c19": "道成也。次二得定自在。次二二德滿。一自",
    "T35n1733_017:0438c20": "德圓。二化德備。次三三業具。後二同諸佛。",
    "T35n1733_017:0438c21": "一三業同。二十力同。是故結名如來。不名",
    "T35n1733_017:0438c22": "菩薩也。二有十轉法輪者。大覺既圓機熟",
    "T35n1733_017:0438c23": "時至。理宜開甘露門授以正法。餘經此中",
    "T35n1733_017:0438c24": "有梵王請。於中初十明所轉法輪。後十顯",
    "T35n1733_017:0438c25": "能轉之因。就前中若小乘等法輪四諦下各",
    "T35n1733_017:0438c26": "有見智明覺等四行。今此十行以顯無盡。又",
    "T35n1733_017:0438c27": "彼四行既在諦下。今此亦在十諦之下。各",
    "T35n1733_017:0438c28": "有十行成百行法輪。並如前法輪章辨。於",
    "T35n1733_017:0438c29": "中初三可知。此等並是所轉之法非能轉",
    "T35n1733_017:0439a01": "者。具此等也。四順入佛果無礙之法。五悲",
    "T35n1733_017:0439a02": "心普覆法。六教法不虛。七顯宿因法。八顯",
    "T35n1733_017:0439a03": "教聲至一切處。九說盡一切時。十轉該一",
    "T35n1733_017:0439a04": "切法。三因十白淨法等者。顯能轉之因是",
    "T35n1733_017:0439a05": "佛無流清淨法界故云白淨。由此轉入眾",
    "T35n1733_017:0439a06": "生心中成聞熏種子也。出生無相者。依此",
    "T35n1733_017:0439a07": "種子出生無相聖智也。決定不虛者。更無",
    "T35n1733_017:0439a08": "異因故。攝論中。多聞熏習從最清淨法界",
    "T35n1733_017:0439a09": "等流生無流現了。是此義也。一由佛過去",
    "T35n1733_017:0439a10": "弘誓願力。令此法入眾生心中。出生無相。",
    "T35n1733_017:0439a11": "決定不虛。餘亦如是。二宿世大悲所任持",
    "T35n1733_017:0439a12": "故。三現在不捨眾生故。四稱根說法。五不",
    "T35n1733_017:0439a13": "差時故。六不令生厭。又非不足。七知三",
    "T35n1733_017:0439a14": "世智。後三殊勝三業。四有十義示現大涅",
    "T35n1733_017:0439a15": "槃者化緣既畢。息用歸真故名示現大般",
    "T35n1733_017:0439a16": "涅槃。初二顯有為失。次二顯涅槃德。五令",
    "T35n1733_017:0439a17": "求法身。六無常決定。七明愛必有離顯不",
    "T35n1733_017:0439a18": "自在。八總舉三界皆不堅牢。後二顯涅槃",
    "T35n1733_017:0439a19": "體相。一體二相。佛子一切如來下總結三世",
    "T35n1733_017:0439a20": "諸佛化儀齊等。上來一百九十句明第六究",
    "T35n1733_017:0439a21": "竟位中行法竟。上來總辨二千行門六位差",
    "T35n1733_017:0439a22": "別。明大門第五普賢說分竟。第六大段從",
    "T35n1733_017:0439a23": "佛子是為菩薩清淨下明結勸修學分。於中",
    "T35n1733_017:0439a24": "二。初結義勸修。二從佛子此經出生下結",
    "T35n1733_017:0439a25": "名勸學。前中亦二。先結義。後若有眾生下",
    "T35n1733_017:0439a26": "勸信修行。前中初總結。二引證。結中障盡名",
    "T35n1733_017:0439a27": "淨。德高曰勝。用廣稱大。理深為妙。此四之",
    "T35n1733_017:0439a28": "中淨勝是行。大妙為法。二諸佛所說下引證。",
    "T35n1733_017:0439a29": "謂如上所說並是三世諸佛所說。令有智等",
    "T35n1733_017:0439b01": "明說有益。二佛子若有下勸信修行中三。",
    "T35n1733_017:0439b02": "先標益。二何以下釋成。三佛子下結勸。第二",
    "T35n1733_017:0439b03": "佛子此經出生下結名勸學中亦二。先結",
    "T35n1733_017:0439b04": "名。二是故下勸持名中有十。一生諸行。二",
    "T35n1733_017:0439b05": "出妙德。三入深智。四攝法門。五離世間。六",
    "T35n1733_017:0439b06": "遠二乘。七顯不共。八普照法。九長善根。十",
    "T35n1733_017:0439b07": "度眾生。前中功德義花者。是功德妙行。間錯",
    "T35n1733_017:0439b08": "如花。以成嚴飾。如上功德花聚十行相似。",
    "T35n1733_017:0439b09": "花嚴之名依此而立。此十並是所詮之義。從",
    "T35n1733_017:0439b10": "義立名也。二勸持中先總勸。若菩薩下舉",
    "T35n1733_017:0439b11": "益勸持可知。上來結勸分竟。",
    "T35n1733_017:0439b12": "第七大段從說此出生下明表瑞證成分。於",
    "T35n1733_017:0439b13": "中二。先明說經表瑞。謂動地放光。二爾時",
    "T35n1733_017:0439b14": "下諸佛證成。於中四。一總讚善說。二佛子",
    "T35n1733_017:0439b15": "汝已下別歎說德。此中久已善學。中間決定",
    "T35n1733_017:0439b16": "證知。今時臨機快說。三我等下顯已同說。",
    "T35n1733_017:0439b17": "明現說不殊故。四是故下述已護持。令未",
    "T35n1733_017:0439b18": "來不斷故。上來表瑞證成分竟。第八大段",
    "T35n1733_017:0439b19": "從爾時普賢下明偈頌分。於中有二百三",
    "T35n1733_017:0439b20": "十一頌分四。初有一十六頌顯德廣難說。",
    "T35n1733_017:0439b21": "二從持眾生善根下一百三十三頌半明略",
    "T35n1733_017:0439b22": "示行德差別之相。三從常依如來下四十三",
    "T35n1733_017:0439b23": "頌正略頌前二千行相。四從菩薩修諸下三",
    "T35n1733_017:0439b24": "十八頌半頌前結勸修學文。就初十六頌中。",
    "T35n1733_017:0439b25": "各二頌為一結。則為八事。一歎供佛攝生",
    "T35n1733_017:0439b26": "行。二於上二事皆無染行。三摧魔滅惑行。",
    "T35n1733_017:0439b27": "四現化為物行。五救生求果行。六六度四等",
    "T35n1733_017:0439b28": "行。七捨自存他行。八總結廣多許說少分。",
    "T35n1733_017:0439b29": "第二持眾生下一百三十三頌半略示行德",
    "T35n1733_017:0439c01": "差別之相中。總分為二。初六十七頌明託",
    "T35n1733_017:0439c02": "事表法。顯行相殊勝。二從一身無邊際下六",
    "T35n1733_017:0439c03": "十六頌半明行用廣大。就前中有十五種",
    "T35n1733_017:0439c04": "行相。初八頌明法樹鳥獸行。二生死下四頌",
    "T35n1733_017:0439c05": "導迷治惑行。三菩薩為法王下四頌明法輪",
    "T35n1733_017:0439c06": "王行。四甚深智慧海下四頌明大海須彌行。",
    "T35n1733_017:0439c07": "五深心下四頌明金剛法雨行。六白淨下四",
    "T35n1733_017:0439c08": "頌半明法城金翅行。七淨戒下四頌明日月",
    "T35n1733_017:0439c09": "照臨行。八自在下四頌辨法王梵主行。九遠",
    "T35n1733_017:0439c10": "離下四頌離過成德行。十無量方便下四頌",
    "T35n1733_017:0439c11": "明四大珠寶行。十一菩薩功德下四頌明花",
    "T35n1733_017:0439c12": "香幢蓋行。十二菩薩無上下四頌明龍象希",
    "T35n1733_017:0439c13": "燈行。十三菩薩功德河下四頌明河船園",
    "T35n1733_017:0439c14": "藥行。十四菩薩等如來下六頌等同佛果行。",
    "T35n1733_017:0439c15": "十五菩薩悉成下四頌半明障盡德圓行勝",
    "T35n1733_017:0439c16": "行。略示結勸。令聽行相殊勝竟。第二一身",
    "T35n1733_017:0439c17": "無邊下六十六頌半明行用廣大中。分為十",
    "T35n1733_017:0439c18": "行。初六頌明三業深廣行。二菩薩現如是下",
    "T35n1733_017:0439c19": "五頌半明供佛受法定慧行。三示現種種下",
    "T35n1733_017:0439c20": "四頌明逆順行成德滿行。四或現聲聞下五",
    "T35n1733_017:0439c21": "頌半明隨類現身難思行。五或在天宮下八",
    "T35n1733_017:0439c22": "頌半明八相念劫法印行。六如是知眾生下",
    "T35n1733_017:0439c23": "七頌明了眾生根欲行。七菩薩一念中下七",
    "T35n1733_017:0439c24": "頌半明身心迅用甚深行。八猶如人夢下六",
    "T35n1733_017:0439c25": "頌半明智悲廣大玄絕行。九觀色如聚沫下",
    "T35n1733_017:0439c26": "十一頌明智德圓明照法行。十廣入甚深下",
    "T35n1733_017:0439c27": "五頌明結德殊勝無盡行德用。略示結所",
    "T35n1733_017:0439c28": "說。但以功成德立行該法界。其旨深奧。詎",
    "T35n1733_017:0439c29": "可言哉。聊舉一塵之說以擬玄趣也。三常",
    "T35n1733_017:0440a01": "依如來下四十三頌正頌前二千行法。於中",
    "T35n1733_017:0440a02": "頌前六位則為六段。初四頌前十信位中",
    "T35n1733_017:0440a03": "二百門行。二一切妙功下四頌前十住位中",
    "T35n1733_017:0440a04": "二百門行。三住持一切劫下六頌前十行位",
    "T35n1733_017:0440a05": "中三百門行。四金剛妙寶住下六頌前十迴",
    "T35n1733_017:0440a06": "向位中三百門行。五清淨身身業下十頌前",
    "T35n1733_017:0440a07": "十地位中五百門行。六觀察善逝智下十三",
    "T35n1733_017:0440a08": "頌前因圓果滿究竟位中五百門行。第四菩",
    "T35n1733_017:0440a09": "薩修諸行下三十八頌頌前結勸修學。中分",
    "T35n1733_017:0440a10": "三。初一頌總結所說。謂結前二千名舉",
    "T35n1733_017:0440a11": "小分。二無量劫下三十三頌半別結德用。三",
    "T35n1733_017:0440a12": "末四頌結廣勸修。就前別中二。先二十一",
    "T35n1733_017:0440a13": "頌半別結德用廣大。二淨身下十二頌結別",
    "T35n1733_017:0440a14": "行德殊勝。前中分五。初五頌半明於剎自",
    "T35n1733_017:0440a15": "在。二無量金剛山下六頌明三業自在。三過",
    "T35n1733_017:0440a16": "去一切劫下三頌明三世間自在。四深知下",
    "T35n1733_017:0440a17": "五頌明身智自在。五示現如是下二頌結自",
    "T35n1733_017:0440a18": "在無盡。二淨身下十二頌別結行德殊勝。中",
    "T35n1733_017:0440a19": "分三。初六頌半明輪王七寶宮殿器杖。二陀",
    "T35n1733_017:0440a20": "羅尼下三頌半明林泉遊觀飲食乘御。三此",
    "T35n1733_017:0440a21": "等下二頌結上諸行多劫修得。三末後四頌",
    "T35n1733_017:0440a22": "中。初二結德無盡。後二舉益勸修。離世間",
    "T35n1733_017:0440a23": "品竟。",
    "T35n1733_017:0440a24": "花嚴經探玄記卷第十七"
}