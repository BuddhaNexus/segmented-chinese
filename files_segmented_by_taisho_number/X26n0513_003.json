{
    "X26n0513_003:0170a14": "佛說仁王護國般若波羅蜜經疏卷下",
    "X26n0513_003:0170a15": "姚秦三藏法師鳩摩羅什　譯",
    "X26n0513_003:0170a16": "陳隋　天台　智者大師　疏",
    "X26n0513_003:0170a17": "閩建州後學沙門　道霈　合",
    "X26n0513_003:0170a18": "第三辨大眾得益。",
    "X26n0513_003:0170a19": "時諸大眾聞月光王歎十四王無量功德藏得大法",
    "X26n0513_003:0170a20": "利即於座中有十恒河沙天王十恒河沙梵王十洹",
    "X26n0513_003:0170a21": "河沙鬼神王乃至三趣得無生法忍八部阿須輪王",
    "X26n0513_003:0170a22": "現轉鬼身天上受道三生入正位者或四生五生乃",
    "X26n0513_003:0170a23": "至十生得入正位證聖人性得一切無量報。",
    "X26n0513_003:0170a24": "文三一天及三趣得益二八部得益三得道賖促",
    "X26n0513_003:0170b01": "初中言無生忍者通教三地已上別教初地已上",
    "X26n0513_003:0170b02": "圓教初住已上矣問云何惡道得無生忍答大經",
    "X26n0513_003:0170b03": "云一切眾生皆有佛性必當成佛今遇佛善知識",
    "X26n0513_003:0170b04": "故得道也又戒乘緩急前已具明以三品戒緩生",
    "X26n0513_003:0170b05": "惡道大乘急故以惡道身見佛聞法八部下二八",
    "X26n0513_003:0170b06": "部得益也三生入正位者下三得道賖促由根有",
    "X26n0513_003:0170b07": "利鈍悟有淺深也正位二義一人空別教十解圓",
    "X26n0513_003:0170b08": "十信得二法空別教初地圓教初住得聞法已後",
    "X26n0513_003:0170b09": "一生乃至十生得正位也例如法華中損生(云云)",
    "X26n0513_003:0170b10": "月光偈贊竟。",
    "X26n0513_003:0170b11": "大章第三如來述成文二初讚能說後讚所說",
    "X26n0513_003:0170b12": "初文二先正讚後述讚今初。",
    "X26n0513_003:0170b13": "佛告諸得道果實大眾善男子是月光王已於過去",
    "X26n0513_003:0170b14": "十千劫中龍光王佛法中為四住開士我為八住菩",
    "X26n0513_003:0170b15": "薩今於我前大師子吼。",
    "X26n0513_003:0170b16": "文二一告眾而告實得道果者以權行自知月光",
    "X26n0513_003:0170b17": "本迹實則不知故告之也善男子是月光下二發",
    "X26n0513_003:0170b18": "迹昔於龍光所為第四住炎慧開士我為第八等",
    "X26n0513_003:0170b19": "觀菩薩我今成佛則月光為法雲菩薩何以知然",
    "X26n0513_003:0170b20": "師子吼者名決定說若非十地不能堪也又淨名",
    "X26n0513_003:0170b21": "歎十地菩薩云能師子吼名聞十方也。",
    "X26n0513_003:0170b22": "二述讚。",
    "X26n0513_003:0170b23": "如是如是如汝所解得真義說不可思議不可度量",
    "X26n0513_003:0170b24": "惟佛與佛乃知斯事。",
    "X26n0513_003:0170c01": "先讚勝解王所說教稱所詮理教理相稱故再言",
    "X26n0513_003:0170c02": "如是自九地已下心口不能思不能議也次明解",
    "X26n0513_003:0170c03": "般若云唯佛與佛乃知斯事經有作以佛非也唯",
    "X26n0513_003:0170c04": "汝解此乃同佛地不為菩薩發問如是也。",
    "X26n0513_003:0170c05": "第二讚所說法文三初正讚二勸修後大眾供",
    "X26n0513_003:0170c06": "養初文三初釋不可思議次釋不可度量後釋",
    "X26n0513_003:0170c07": "唯佛乃知初更三一略說次假徵二藏後廣釋",
    "X26n0513_003:0170c08": "今初。",
    "X26n0513_003:0170c09": "善男子其所說十四般若波羅蜜三忍地地上中下",
    "X26n0513_003:0170c10": "三十忍一切行藏一切佛藏不可思議。",
    "X26n0513_003:0170c11": "文四一標數謂十四般若也三忍下二配位三忍",
    "X26n0513_003:0170c12": "謂伏忍三品十信十止十堅心也地地上中下三",
    "X26n0513_003:0170c13": "十忍者從初地至十地各有上中下十地成三十",
    "X26n0513_003:0170c14": "忍也一切行藏下三藏攝一切行藏謂十三忍一",
    "X26n0513_003:0170c15": "切佛藏即上品寂滅此二攝諸功德故名藏不可",
    "X26n0513_003:0170c16": "思議者四結不可思議也。",
    "X26n0513_003:0170c17": "二假徵二藏。",
    "X26n0513_003:0170c18": "何以故。",
    "X26n0513_003:0170c19": "即徵行佛二藏也。",
    "X26n0513_003:0170c20": "三依義廣釋文三初就佛明不可思議二合釋",
    "X26n0513_003:0170c21": "二藏明不可思議後雙結二藏明不可思議今",
    "X26n0513_003:0170c22": "初。",
    "X26n0513_003:0170c23": "一切諸佛是中生是中滅是中化無生無滅無化無",
    "X26n0513_003:0170c24": "自無他第一無二非化非不化非無無相無來去如",
    "X26n0513_003:0171a01": "虗空故。",
    "X26n0513_003:0171a02": "文二先就化身明無生滅二逐難重釋今初文二",
    "X26n0513_003:0171a03": "一立二蕩今初法身無相為物故形王宮生雙林",
    "X26n0513_003:0171a04": "滅以生滅化眾生也而無生下二蕩其用彌廣其",
    "X26n0513_003:0171a05": "體彌寂故無生滅化也無自他下逐難重釋先法",
    "X26n0513_003:0171a06": "後喻今初彼我兩亡故無自他境智俱絕故無二",
    "X26n0513_003:0171a07": "中道最上故第一即動是寂故非化即寂是動故",
    "X26n0513_003:0171a08": "非不化非無無相者釋其潛疑恐人聞無生死化",
    "X26n0513_003:0171a09": "等即謂無有出世無相之法故釋其疑云非無無",
    "X26n0513_003:0171a10": "相無去來等但求去來不可得故云無去來耳如",
    "X26n0513_003:0171a11": "虗空者二舉喻也。",
    "X26n0513_003:0171a12": "二合釋二藏明不可思議文二先釋後結釋中",
    "X26n0513_003:0171a13": "二初人法相對辨不思議後境智相對辨不思",
    "X26n0513_003:0171a14": "議初中更二一明人空二明法空今初。",
    "X26n0513_003:0171a15": "一切眾生無生滅無縛解非因非果非不因果煩惱",
    "X26n0513_003:0171a16": "我人知見受者我所者一切苦受行空故。",
    "X26n0513_003:0171a17": "文二初以三義辨眾生空後就眾名辨我人空今",
    "X26n0513_003:0171a18": "初也言三義者一無生滅二無縛解三非因果非",
    "X26n0513_003:0171a19": "不因果眾生義無所得離苦故無生無滅離集故",
    "X26n0513_003:0171a20": "無縛無脫離集則非因離苦則非果雖非因果而",
    "X26n0513_003:0171a21": "因果宛然故云非不因果又大品云色空受想行",
    "X26n0513_003:0171a22": "識空以五陰空故將何受生故無生既無生何有",
    "X26n0513_003:0171a23": "滅故無滅無縛無解者大論五十一云五眾無縛",
    "X26n0513_003:0171a24": "無脫若畢竟空無有作者誰縛誰解凡夫人法虗",
    "X26n0513_003:0171b01": "假不可得故非縛聖人畢竟不可得故非解乃至",
    "X26n0513_003:0171b02": "菩薩住是道中諸煩惱不牽墮凡夫中故言不縛",
    "X26n0513_003:0171b03": "不以諸無漏法破煩惱故言不解具如彼說衛世",
    "X26n0513_003:0171b04": "師計我為作者名因僧佉計我為受者名果今我",
    "X26n0513_003:0171b05": "既空故非因果真諦則無俗諦則有故言非不因",
    "X26n0513_003:0171b06": "果煩惱我人下二就我眾名以辨我人空文二一",
    "X26n0513_003:0171b07": "正明我空二明我所空今初有五一我二人三知",
    "X26n0513_003:0171b08": "者四見者五受者我所者下次明我所空一切苦",
    "X26n0513_003:0171b09": "受者苦受名苦苦樂受名壞苦捨受名行苦此三",
    "X26n0513_003:0171b10": "者皆有為行同是我所等法故言一切苦受行空",
    "X26n0513_003:0171b11": "故也。",
    "X26n0513_003:0171b12": "二明法空。",
    "X26n0513_003:0171b13": "一切法集幻化五陰無合無散法同法性寂然空故。",
    "X26n0513_003:0171b14": "一切法集者謂因緣共成此名假也幻化五陰者",
    "X26n0513_003:0171b15": "五陰無實此為法假也無合無散者此受假也因",
    "X26n0513_003:0171b16": "緣共生故無散因緣即空故無合也法同法性者",
    "X26n0513_003:0171b17": "一切諸法皆同真如之性以其本來寂然空故。",
    "X26n0513_003:0171b18": "二境智相對辨不思議二初辨境空後釋智空",
    "X26n0513_003:0171b19": "今初。",
    "X26n0513_003:0171b20": "法境界空空無相不轉不顛倒不順幻化無三寶無",
    "X26n0513_003:0171b21": "聖人六道如虗空故。",
    "X26n0513_003:0171b22": "文二先法後喻法中言法境界空者明總空謂一",
    "X26n0513_003:0171b23": "切法無不是空者空無相下二明別空文三初明",
    "X26n0513_003:0171b24": "法空言空者是空定無相者是無相定不轉者以",
    "X26n0513_003:0171c01": "苦集染法不可轉為無漏淨法又實相門中無相",
    "X26n0513_003:0171c02": "不相故云空無相相不能動故云不轉離惑故無",
    "X26n0513_003:0171c03": "顛倒離解故名不順知諸法空故名幻化無三寶",
    "X26n0513_003:0171c04": "者二雙顯人法二空無聖人六道者三明人空如",
    "X26n0513_003:0171c05": "虗空者二舉況也。",
    "X26n0513_003:0171c06": "二釋智空。",
    "X26n0513_003:0171c07": "般若無知無見不行不緣不因不受不得一切照相",
    "X26n0513_003:0171c08": "故行道相斯行道相如虗空故法相如是何可有心",
    "X26n0513_003:0171c09": "得無心得。",
    "X26n0513_003:0171c10": "文三法喻合今初知無故言無知見無故言無見",
    "X26n0513_003:0171c11": "不行生滅法不染無明緣又觀緣並寂故云不行",
    "X26n0513_003:0171c12": "不緣不從因生故云不因無法可受故云不受不",
    "X26n0513_003:0171c13": "得一切照相故者豈是無心不知無因不見但以",
    "X26n0513_003:0171c14": "理觀照不可得故也斯行道相下二舉況法相如",
    "X26n0513_003:0171c15": "是下三合心境俱空何可有心得心境俱假何可",
    "X26n0513_003:0171c16": "無心得。",
    "X26n0513_003:0171c17": "二結。",
    "X26n0513_003:0171c18": "是以般若功德不可眾生中行而行不可五陰法中",
    "X26n0513_003:0171c19": "行而行不可境中行而行不可解中行而行。",
    "X26n0513_003:0171c20": "上四義文即為四不可眾生中行結人空不可法",
    "X26n0513_003:0171c21": "中行結法空不可境中行結境空不可解中行結",
    "X26n0513_003:0171c22": "智空也。",
    "X26n0513_003:0171c23": "第三雙結二藏不可思議。",
    "X26n0513_003:0171c24": "是故般若不可思議而一切諸菩薩於中行故亦不",
    "X26n0513_003:0172a01": "可思議一切諸如來於幻化無住法中化亦不可思",
    "X26n0513_003:0172a02": "議。",
    "X26n0513_003:0172a03": "文二初依智總結而一切諸下二約人別結文二",
    "X26n0513_003:0172a04": "初明菩薩不行而行不思議一切諸如來下二明",
    "X26n0513_003:0172a05": "諸佛無化而化不思議。",
    "X26n0513_003:0172a06": "第二釋上不可度量。",
    "X26n0513_003:0172a07": "善男子此功德藏假使無量恒河沙第十二灌頂開",
    "X26n0513_003:0172a08": "士說是功德百千億分中如王所說如海一滴。",
    "X26n0513_003:0172a09": "十地菩薩所說如海一渧月光所說如大海又如",
    "X26n0513_003:0172a10": "王所說如海一渧十地所說如大海問何意王說",
    "X26n0513_003:0172a11": "勝菩薩答王本無地云何可知。",
    "X26n0513_003:0172a12": "第三釋上唯佛能知。",
    "X26n0513_003:0172a13": "我今略述分義功德有大利益一切眾生亦為過去",
    "X26n0513_003:0172a14": "來今無量諸如來之所述可三賢十聖讚歎無量是",
    "X26n0513_003:0172a15": "月光王分義功德。",
    "X26n0513_003:0172a16": "月光之德無量略述即盡故言分義。",
    "X26n0513_003:0172a17": "第二勸脩文三初正歎勸脩二徵後廣釋今初。",
    "X26n0513_003:0172a18": "善男子是十四法門三世一切眾生一切三乘一切",
    "X26n0513_003:0172a19": "諸佛之所脩習未來諸佛亦復如是若一切諸佛菩",
    "X26n0513_003:0172a20": "薩不由此門得薩婆若者無有是處。",
    "X26n0513_003:0172a21": "先明凡聖自脩也若一切下正勸脩也。",
    "X26n0513_003:0172a22": "二徵。",
    "X26n0513_003:0172a23": "何以故。",
    "X26n0513_003:0172a24": "三廣釋。",
    "X26n0513_003:0172b01": "一切諸佛及菩薩無異路故是故一切諸善男子若",
    "X26n0513_003:0172b02": "有人聞諸忍法門信忍止忍堅忍善覺忍離達忍明",
    "X26n0513_003:0172b03": "慧忍燄慧忍勝慧忍法現忍遠達忍等覺忍慧光忍",
    "X26n0513_003:0172b04": "灌頂忍圓覺忍者是人超過百劫千劫無量恒河沙",
    "X26n0513_003:0172b05": "生生苦難入此法門現身得報。",
    "X26n0513_003:0172b06": "文三一標正路前言門者以無滯故今言路者以",
    "X26n0513_003:0172b07": "能通故是故一切下二乘正路當依十四忍修學",
    "X26n0513_003:0172b08": "也是人超過下三舉果歎勝有二利益一離苦二",
    "X26n0513_003:0172b09": "得樂。",
    "X26n0513_003:0172b10": "第三大眾供養。",
    "X26n0513_003:0172b11": "時諸眾中十億同名虗空藏海菩薩歡喜法樂各各",
    "X26n0513_003:0172b12": "散華於虗空中變成無量華臺上有無量大眾說十",
    "X26n0513_003:0172b13": "四正行十八梵六欲天王亦散寶華各坐虗空臺上",
    "X26n0513_003:0172b14": "說十四正行受持讀誦解其理義無量諸鬼神現身",
    "X26n0513_003:0172b15": "脩行般若波羅蜜。",
    "X26n0513_003:0172b16": "文三先菩薩供養功德次天供養後鬼神脩行從",
    "X26n0513_003:0172b17": "勝至劣也上來答第一第二問自利利他行竟。",
    "X26n0513_003:0172b18": "大章第二答所化眾生之相文三一牒前問次",
    "X26n0513_003:0172b19": "正答後得益今初。",
    "X26n0513_003:0172b20": "佛告大王汝先言云何眾生相可化。",
    "X26n0513_003:0172b21": "重牒前問何相眾生可化也。",
    "X26n0513_003:0172b22": "二正答文二一略二廣今初。",
    "X26n0513_003:0172b23": "若以幻化身見幻化者是菩薩真行化眾生。",
    "X26n0513_003:0172b24": "能化所化皆因緣生故俱是幻化能如是者真是",
    "X26n0513_003:0172c01": "行化眾生淨名云譬如幻士為幻人說法也。",
    "X26n0513_003:0172c02": "二廣答文二初明所化如幻後明能化如幻初",
    "X26n0513_003:0172c03": "文二先釋後結初中六假為六別第一釋法假",
    "X26n0513_003:0172c04": "文二一正明法假二明凡聖境差初文更二一",
    "X26n0513_003:0172c05": "明本識能生色心。",
    "X26n0513_003:0172c06": "眾生識初一念識異木石生得善生得惡惡為無量",
    "X26n0513_003:0172c07": "惡識本善為無量善識本初一念金剛終一念於中",
    "X26n0513_003:0172c08": "生不可說不可說識成眾生色心。",
    "X26n0513_003:0172c09": "本識者即正因佛性不同木石非有非無不知不",
    "X26n0513_003:0172c10": "忘如水溼性火熱性黃石金性等但隨境界而有",
    "X26n0513_003:0172c11": "差殊得善境生善得惡境生惡乃至成地獄等身",
    "X26n0513_003:0172c12": "但最初一念乃至金剛於其中間生不可說善惡",
    "X26n0513_003:0172c13": "身心大經云如雪山藥唯是一味隨其流處有種",
    "X26n0513_003:0172c14": "種名其味真正停留在山藥菓叢林不能覆沒也",
    "X26n0513_003:0172c15": "問諸眾生等有本際不若言有者何故中阿含云",
    "X26n0513_003:0172c16": "眾生本際不可得者答略為二說一理中不可說",
    "X26n0513_003:0172c17": "煩惱與身有前後二事說即有一念識生之文。",
    "X26n0513_003:0172c18": "二明色心成陰界等文二初成五陰。",
    "X26n0513_003:0172c19": "眾生根本色名色葢心名識葢想葢受葢行葢葢者",
    "X26n0513_003:0172c20": "陰覆為用身名積聚。",
    "X26n0513_003:0172c21": "初一點赤白名色葢業行力故識托其中名識葢",
    "X26n0513_003:0172c22": "即是開心為四葢葢即陰也陰者陰覆為義葢亦",
    "X26n0513_003:0172c23": "如是身名積聚者三十六物共成此身也。",
    "X26n0513_003:0172c24": "二明成十二處。",
    "X26n0513_003:0173a01": "大王此一色法生無量色眼所得為色耳所得為聲",
    "X26n0513_003:0173a02": "鼻所得為香舌得為味身得為觸堅持名地水名潤",
    "X26n0513_003:0173a03": "火名熱輕動名風生五識處名根如是一色一心有",
    "X26n0513_003:0173a04": "不可思議色心。",
    "X26n0513_003:0173a05": "文三初明一色生無量色謂五塵四大等生五識",
    "X26n0513_003:0173a06": "處名根者二明能成五根謂四大所造能生五識",
    "X26n0513_003:0173a07": "故名為根也如是一色下三總結一色生五塵五",
    "X26n0513_003:0173a08": "根四大不明法入色也一心動十二入中能生意",
    "X26n0513_003:0173a09": "根於十八界中能生六識及與空界釋中略不說",
    "X26n0513_003:0173a10": "也。",
    "X26n0513_003:0173a11": "二明凡聖境差。",
    "X26n0513_003:0173a12": "大王凡夫六識麤故得假名青黃方圓等無量假色",
    "X26n0513_003:0173a13": "法聖人六識淨故得實法色香味觸一切實色法。",
    "X26n0513_003:0173a14": "文二先明凡境並假次明聖境真實初文可見聖",
    "X26n0513_003:0173a15": "人六識下次明聖境假名雖一見則不同凡夫妄",
    "X26n0513_003:0173a16": "見執著聖人滅無常色獲得常色別圓之意也。",
    "X26n0513_003:0173a17": "第二明受假。",
    "X26n0513_003:0173a18": "眾生者世諦之名也若有若無但生眾生憶念名為",
    "X26n0513_003:0173a19": "世諦世諦假誑幻化故有乃至六道幻化眾生見幻",
    "X26n0513_003:0173a20": "化幻化見幻化婆羅門剎利毗舍首陀神我等色心",
    "X26n0513_003:0173a21": "名為幻諦。",
    "X26n0513_003:0173a22": "文四一約二諦二明有無三約六道四約四姓今",
    "X26n0513_003:0173a23": "初也上明五陰是法假計有眾生即受假也世諦",
    "X26n0513_003:0173a24": "則有真諦則無也若有若無下二明有無外道以",
    "X26n0513_003:0173b01": "實有為有豁達為無此六十二見之本也但生眾",
    "X26n0513_003:0173b02": "生憶念下釋有所以凡夫妄計謂有受者聖人見",
    "X26n0513_003:0173b03": "受猶幻化此皆以聖對凡也乃至六道下三約六",
    "X26n0513_003:0173b04": "道明受假也幻化見幻化下四約四姓所言見者",
    "X26n0513_003:0173b05": "照真幻化人化實幻者真幻即別教人也此就能",
    "X26n0513_003:0173b06": "化所化明受假也。",
    "X26n0513_003:0173b07": "三釋名假文二一明佛前無名二明佛為立名",
    "X26n0513_003:0173b08": "今初。",
    "X26n0513_003:0173b09": "幻諦法無佛出世前無名字無義名幻法幻化無名",
    "X26n0513_003:0173b10": "字無體相無三界名字無善惡果報六道名字。",
    "X26n0513_003:0173b11": "文三一明無義名為佛未出世無大聖不說名是",
    "X26n0513_003:0173b12": "假也幻法幻化下二明無名體肇云名無得物之",
    "X26n0513_003:0173b13": "功物無當名之實也無三界下三明無三界六道",
    "X26n0513_003:0173b14": "也。",
    "X26n0513_003:0173b15": "二明佛為立名。",
    "X26n0513_003:0173b16": "大王是故佛佛出現於世為眾生故說作三界六道",
    "X26n0513_003:0173b17": "名字是名無量名字如空法四大法心法色法。",
    "X26n0513_003:0173b18": "文二一佛立名具知識假也是名無量下二結名",
    "X26n0513_003:0173b19": "非一也。",
    "X26n0513_003:0173b20": "四明相續。",
    "X26n0513_003:0173b21": "相續假法非一非異一亦不續異亦不續非一非異",
    "X26n0513_003:0173b22": "故名續諦。",
    "X26n0513_003:0173b23": "文三一標宗一亦不續下二釋一亦不續以其一",
    "X26n0513_003:0173b24": "故異亦不續以其別故非一非異下三順結此如",
    "X26n0513_003:0173c01": "芽莖不可言一異也。",
    "X26n0513_003:0173c02": "五釋相待假。",
    "X26n0513_003:0173c03": "相待假法一切名相待亦名不定相待如五色等法",
    "X26n0513_003:0173c04": "有無一切等法一切法皆緣成假成眾生。",
    "X26n0513_003:0173c05": "文中有二意一切相待是相避待中論云若法有",
    "X26n0513_003:0173c06": "待成是法還成待如五色等法即是相對待相對",
    "X26n0513_003:0173c07": "如眼見色耳聞聲等若長短相待者此是相形待",
    "X26n0513_003:0173c08": "也一切法皆緣成假五陰等法為緣假成眾生也。",
    "X26n0513_003:0173c09": "六釋因生假。",
    "X26n0513_003:0173c10": "俱時因果異時因果三世善惡。",
    "X26n0513_003:0173c11": "如五果三因是俱時因果過去二因現在五果是",
    "X26n0513_003:0173c12": "異時因果又緣見是俱時觀因是異時又梁椽成",
    "X26n0513_003:0173c13": "舍是俱時十二時為日是異時又燈及明是俱時",
    "X26n0513_003:0173c14": "闇與明是異時也。",
    "X26n0513_003:0173c15": "二結假文。",
    "X26n0513_003:0173c16": "一切幻化是幻諦眾生。",
    "X26n0513_003:0173c17": "即先結所化如幻也。",
    "X26n0513_003:0173c18": "第二明能化如幻。",
    "X26n0513_003:0173c19": "大王若菩薩如上所見眾生幻化皆已假誑如空中",
    "X26n0513_003:0173c20": "華十住菩薩諸佛五眼如幻諦而見菩薩化眾生為",
    "X26n0513_003:0173c21": "若此。",
    "X26n0513_003:0173c22": "以菩薩見眾生不實猶如病眼見空華眾生不知",
    "X26n0513_003:0173c23": "故為宣說皆是假菩薩之力用也。",
    "X26n0513_003:0173c24": "第三時眾得益。",
    "X26n0513_003:0174a01": "時諸有無量天子及諸大眾得伏忍者得空無生忍",
    "X26n0513_003:0174a02": "乃至一地十地不可說德行。",
    "X26n0513_003:0174a03": "文二一明得忍謂地前地上乃至一地下二明地",
    "X26n0513_003:0174a04": "上德行。",
    "X26n0513_003:0174a05": "佛說護國般若波羅蜜經二諦品第四",
    "X26n0513_003:0174a06": "上內護中文有三別今二諦品即是第三明二護",
    "X26n0513_003:0174a07": "所依言二諦者是佛教之大宗有實有幻有別入",
    "X26n0513_003:0174a08": "通圓入通別教圓入別圓教等七種廣如法華玄",
    "X26n0513_003:0174a09": "義(云云)但以凡夫見淺名俗聖人見深名真審實",
    "X26n0513_003:0174a10": "故名諦又上觀空品明實智方便智皆空而護諸",
    "X26n0513_003:0174a11": "未達事須行化化必有由所謂二諦故於此明也。",
    "X26n0513_003:0174a12": "品文二一問答二勸持初文三一明二諦不二",
    "X26n0513_003:0174a13": "二明說法不二三明法門不二初文二先問次",
    "X26n0513_003:0174a14": "答今初。",
    "X26n0513_003:0174a15": "爾時波斯匿王言第一義諦中有世諦否若言無者",
    "X26n0513_003:0174a16": "智不應二若言有者智不應一一二之義其事云何。",
    "X26n0513_003:0174a17": "問中有三初雙標爾時下將欲設難故作兩徵二",
    "X26n0513_003:0174a18": "若言無者下雙難有人云若言無者凡夫智不應",
    "X26n0513_003:0174a19": "有二謂真俗二諦也若言有者聖人智不應一一",
    "X26n0513_003:0174a20": "即第一義也今謂若言有者不應言有無皆空若",
    "X26n0513_003:0174a21": "言無者不應二見差別一二之義下三雙結也。",
    "X26n0513_003:0174a22": "二答文三一正答二引證三釋成今初。",
    "X26n0513_003:0174a23": "佛告大王汝於過去七佛已問一義二義汝今無聽",
    "X26n0513_003:0174a24": "我今無說無聽無說即為一義二義故諦聽諦聽善",
    "X26n0513_003:0174b01": "思念之如法脩行。",
    "X26n0513_003:0174b02": "文三初嘆月光往因可解汝今無聽下二正答聽",
    "X26n0513_003:0174b03": "說皆空即不二聽說宛然即不一故諦聽下三誡",
    "X26n0513_003:0174b04": "聽勸脩三慧也。",
    "X26n0513_003:0174b05": "第二引證。頌有八行半分為三別初三行正",
    "X26n0513_003:0174b06": "伸二諦次三行釋義正是答問後二行半結成",
    "X26n0513_003:0174b07": "上義今初。",
    "X26n0513_003:0174b08": "七佛偈如是。",
    "X26n0513_003:0174b09": "無相第一義無自無佗作因緣本自有無自無佗作",
    "X26n0513_003:0174b10": "法性本無性第一義空如諸有本有法三假集假有",
    "X26n0513_003:0174b11": "無無諦實無寂滅第一空諸法因緣有有無義如是。",
    "X26n0513_003:0174b12": "文三初一行明別教二諦上半明真諦即有空下",
    "X26n0513_003:0174b13": "半明俗諦即空有大論云十二因緣是誰所作佛",
    "X26n0513_003:0174b14": "言非佛非菩薩乃至非一切聖人作故云無自無",
    "X26n0513_003:0174b15": "佗作也法性本無性下二一行明通教二諦上半",
    "X26n0513_003:0174b16": "明真下半明俗三假者法受名也無無諦實無下",
    "X26n0513_003:0174b17": "三一行明圓教二諦無別俗是一無無別真是一",
    "X26n0513_003:0174b18": "無故云無無諦也上二句明真次句明俗下句總",
    "X26n0513_003:0174b19": "結。",
    "X26n0513_003:0174b20": "第二正答難明不一不二。",
    "X26n0513_003:0174b21": "有無本自二譬若牛二角照解見無二二諦常不即",
    "X26n0513_003:0174b22": "解心見不二求二不可得非謂二諦一非二何可得",
    "X26n0513_003:0174b23": "於解常自一於諦常自二通達此無二真入第一義。",
    "X26n0513_003:0174b24": "文三初一行智理相對遣一異上半明一二下半",
    "X26n0513_003:0174c01": "明不一不二(云云)解心是不二下二一行智理相",
    "X26n0513_003:0174c02": "對以遣執上半明解心求二不可得下半明遣著",
    "X26n0513_003:0174c03": "所謂解者見二諦皆空便著此空二尚叵得非二",
    "X26n0513_003:0174c04": "何可得也於解常自一下三一行理智相對讚入",
    "X26n0513_003:0174c05": "真義也。",
    "X26n0513_003:0174c06": "第三結成上義。",
    "X26n0513_003:0174c07": "世諦幻化起譬如虗空華如影三手無因緣故誑有",
    "X26n0513_003:0174c08": "幻化見幻化眾生名幻諦幻師見幻法諦實則皆無",
    "X26n0513_003:0174c09": "名為諸佛觀菩薩觀亦然。",
    "X26n0513_003:0174c10": "初一行明世諦有無三喻一舉空華二舉影三舉",
    "X26n0513_003:0174c11": "三手皆無實雖無實而不無也幻化見幻化下二",
    "X26n0513_003:0174c12": "一行明聖見有無也名為諸佛觀下半行三結正",
    "X26n0513_003:0174c13": "觀也。",
    "X26n0513_003:0174c14": "第三釋成文二先明二義後明一義今初。",
    "X26n0513_003:0174c15": "大王菩薩摩訶薩於一義中常照二諦化眾生。",
    "X26n0513_003:0174c16": "照俗化凡夫照真化二乘。",
    "X26n0513_003:0174c17": "二明一義文三初能所相對明一義。",
    "X26n0513_003:0174c18": "佛及眾生一而無二何以故以眾生空故得置菩提",
    "X26n0513_003:0174c19": "空以菩提空故得置眾生空。",
    "X26n0513_003:0174c20": "有三謂標徵釋今初標也何以故二徵也以眾生",
    "X26n0513_003:0174c21": "下釋也以眾生空得置菩提空釋佛能化也以菩",
    "X26n0513_003:0174c22": "提空故得置眾生空釋所化也又眾生空是人空",
    "X26n0513_003:0174c23": "菩提空是法空也。",
    "X26n0513_003:0174c24": "二境智相對明一義。",
    "X26n0513_003:0175a01": "以一切法空故空空何以故般若無相二諦虗空般",
    "X26n0513_003:0175a02": "若空於無明乃至薩婆若無自相無他相故五眼成",
    "X26n0513_003:0175a03": "就時見無所見行亦不受不行亦不受非行非不行",
    "X26n0513_003:0175a04": "亦不受乃至一切法亦不受。",
    "X26n0513_003:0175a05": "文三謂標徵釋也今初以一切法者謂境智二此",
    "X26n0513_003:0175a06": "皆空故言空空何以故者二徵也般若無相下釋",
    "X26n0513_003:0175a07": "中文二初正釋一義可解次般若空於無明下二",
    "X26n0513_003:0175a08": "逐難重釋何者一切空相事顯可知般若之空有",
    "X26n0513_003:0175a09": "何差別故今釋云從於無明至於佛果以明別也",
    "X26n0513_003:0175a10": "文二初約迷悟次位明空相可解二五眼成就時",
    "X26n0513_003:0175a11": "下約佛果顯空相文二初明無見而見肉天等四",
    "X26n0513_003:0175a12": "眼在佛名佛五眼也行亦不受下二明無行而行",
    "X26n0513_003:0175a13": "方離五非。",
    "X26n0513_003:0175a14": "第三染淨相對明一義。",
    "X26n0513_003:0175a15": "菩薩未成佛時以菩提為煩惱菩薩成佛時以煩惱",
    "X26n0513_003:0175a16": "為菩提何以故於第一義而不二故諸佛如來乃至",
    "X26n0513_003:0175a17": "一切法如故。",
    "X26n0513_003:0175a18": "文中三謂標徵釋初標可見何以故徵也於第一",
    "X26n0513_003:0175a19": "義而不二下三釋也生死菩提其如明暗雖二空",
    "X26n0513_003:0175a20": "不二也。",
    "X26n0513_003:0175a21": "第二明說法不二文二先問次答今初。",
    "X26n0513_003:0175a22": "白佛言云何十方諸如來一切菩薩不離文字而行",
    "X26n0513_003:0175a23": "諸法相。",
    "X26n0513_003:0175a24": "問意云若諸空如如即無文字何故聖人以此教",
    "X26n0513_003:0175b01": "化。",
    "X26n0513_003:0175b02": "二答文二一明說空二明脩空今初。",
    "X26n0513_003:0175b03": "大王法輪者法本如重誦如受記如不誦偈如無問",
    "X26n0513_003:0175b04": "而自說如戒經如譬喻如法界如本事如方廣如未",
    "X26n0513_003:0175b05": "曾有如論義如是名味句音聲果文字記句一切如",
    "X26n0513_003:0175b06": "若取文字者不行空也。",
    "X26n0513_003:0175b07": "文三一明名空言法輪者凡有二種一行二教法",
    "X26n0513_003:0175b08": "本者脩多羅經也重誦者祗夜經也受記者和伽",
    "X26n0513_003:0175b09": "那經也不誦偈者伽陀經也無問而自說者優陀",
    "X26n0513_003:0175b10": "那經也戒經者尼陀那經也譬喻者阿婆陀那經",
    "X26n0513_003:0175b11": "也法界者伊帝目多伽經也大經云戒經本事者",
    "X26n0513_003:0175b12": "闍多伽經也方廣者毗佛略經也未曾有者阿浮",
    "X26n0513_003:0175b13": "陀達摩經也論議者優婆提舍經也此十二皆空",
    "X26n0513_003:0175b14": "即如也是名味句下二明教空以此土音聲為佛",
    "X26n0513_003:0175b15": "事文字性離故皆如也若取文字者下三明不行",
    "X26n0513_003:0175b16": "空行空則非王觀也。",
    "X26n0513_003:0175b17": "第二明脩空文三初辨脩習。",
    "X26n0513_003:0175b18": "大王如如文字脩諸佛智母一切眾生性根本智母",
    "X26n0513_003:0175b19": "即為薩婆若體諸佛未成佛以當佛為智母未得為",
    "X26n0513_003:0175b20": "性已得薩婆若。",
    "X26n0513_003:0175b21": "文二初明因位因教生智教為智母又空如文字",
    "X26n0513_003:0175b22": "文字如空故云如如因此如如能生佛智故云智",
    "X26n0513_003:0175b23": "母也一切眾生下二明果位在眾生身為佛性在",
    "X26n0513_003:0175b24": "佛身名一切種智未成佛時當必得成當能成故",
    "X26n0513_003:0175c01": "名當為母未得道時名佛性已得道時名一切種",
    "X26n0513_003:0175c02": "智也。",
    "X26n0513_003:0175c03": "二逐難重釋。",
    "X26n0513_003:0175c04": "三乘般若不生不滅自性常住一切眾生以此為覺",
    "X26n0513_003:0175c05": "性故若菩薩無受無文字離文字非非文字脩無脩",
    "X26n0513_003:0175c06": "為脩為脩文字者得般若真性般若波羅蜜。",
    "X26n0513_003:0175c07": "謂前云佛智母又云性根本智母恐人難解故今",
    "X26n0513_003:0175c08": "重釋文二一理性釋二行性釋理即如如智母今",
    "X26n0513_003:0175c09": "初理性釋前根本智母也若菩薩無下二行性釋",
    "X26n0513_003:0175c10": "如如智母也若菩薩無文字而學無脩而脩即得",
    "X26n0513_003:0175c11": "真智般若也。",
    "X26n0513_003:0175c12": "三結脩成。",
    "X26n0513_003:0175c13": "大王若菩薩護佛護化眾生護十地行為若此。",
    "X26n0513_003:0175c14": "第三明法門不二先問後答今初。",
    "X26n0513_003:0175c15": "白佛言無量品眾生根亦無量行亦無量法門為一",
    "X26n0513_003:0175c16": "為二為無量耶。",
    "X26n0513_003:0175c17": "問中三初是問根也行亦無量二問行也法門為",
    "X26n0513_003:0175c18": "一下三問法門也又問意云眾生根性志懷不同",
    "X26n0513_003:0176a01": "所說觀門為一為二。",
    "X26n0513_003:0176a02": "二答文三一略答二廣答後結答。",
    "X26n0513_003:0176a03": "大王一切法觀門非一非二乃有無量一切法亦非",
    "X26n0513_003:0176a04": "有相非非無相。",
    "X26n0513_003:0176a05": "文二初明觀門後明所觀法今初文可解也乃有",
    "X26n0513_003:0176a06": "無下二明所觀法非有相相不實故非無相離空",
    "X26n0513_003:0176a07": "過故。",
    "X26n0513_003:0176a08": "二廣答。",
    "X26n0513_003:0176a09": "若菩薩見眾生見一見二即不見一不見二一二者",
    "X26n0513_003:0176a10": "第一義諦也大王若有若無者即世諦也以三諦攝",
    "X26n0513_003:0176a11": "一切法空諦色諦心諦故我說一切法不出三諦我",
    "X26n0513_003:0176a12": "人知見五受陰空乃至一切法空。",
    "X26n0513_003:0176a13": "文三初約二諦顯若菩薩觀眾生下二是俗諦不",
    "X26n0513_003:0176a14": "見一二是真諦即俗即空故言不二是第一義諦",
    "X26n0513_003:0176a15": "若有若無即諸見本名世諦也以三諦下二約三",
    "X26n0513_003:0176a16": "諦顯諸法有人言空即真也色即五根心即六識",
    "X26n0513_003:0176a17": "今云一切法者則理事俱該空則始從虗空乃至",
    "X26n0513_003:0176a18": "般若亦有真俗色則始從實色乃至真色亦有真",
    "X26n0513_003:0176a19": "俗心則始從生滅乃至無作亦有真俗攝法實廣",
    "X26n0513_003:0176a20": "也五種三諦如法華玄義說我人知見下三約三",
    "X26n0513_003:0176a21": "假顯法我人知見是名假五陰是受假一切法是",
    "X26n0513_003:0176a22": "法假也。",
    "X26n0513_003:0176a23": "三結答。",
    "X26n0513_003:0176a24": "眾生品品根行不同故非一非二法門。",
    "X26n0513_003:0176b01": "問答竟。",
    "X26n0513_003:0176b02": "大章第二勸持文二一歎教二舉名勸持今初。",
    "X26n0513_003:0176b03": "大王七佛說摩訶般若波羅蜜我今說般若波羅蜜",
    "X26n0513_003:0176b04": "無二無別汝等大眾受持讀誦解說是經功德有無",
    "X26n0513_003:0176b05": "量不可說不可說諸佛一一佛教化無量不可說眾",
    "X26n0513_003:0176b06": "生一一眾生皆得成佛是佛復教化無量不可說眾",
    "X26n0513_003:0176b07": "生皆得成佛是上三佛說般若波羅蜜經八萬億偈",
    "X26n0513_003:0176b08": "於一偈中復分為千分於一分中說一分句義不可",
    "X26n0513_003:0176b09": "窮盡況復於此經中起一念信是諸眾生超百劫千",
    "X26n0513_003:0176b10": "劫十地等功德何況受持讀誦解說者功德即十方",
    "X26n0513_003:0176b11": "諸佛等無有異當知是人即是如來得佛不久時諸",
    "X26n0513_003:0176b12": "大眾聞說是經十億人得三空忍百萬億人得大空",
    "X26n0513_003:0176b13": "忍十地性。",
    "X26n0513_003:0176b14": "文為五一明說同七佛可解汝等大眾下二舉益",
    "X26n0513_003:0176b15": "勸持也況復於此下第三明勝信能信此經成就",
    "X26n0513_003:0176b16": "三智即超通教十地功德何況受持下四明得入",
    "X26n0513_003:0176b17": "圓教初住成佛能百佛世界化眾生也時諸大眾",
    "X26n0513_003:0176b18": "下五明得益也。",
    "X26n0513_003:0176b19": "二舉名勸持。",
    "X26n0513_003:0176b20": "大王此經名為仁王問般若波羅蜜經汝等受持般",
    "X26n0513_003:0176b21": "若波羅蜜經是經復有無量功德名為護國土功德",
    "X26n0513_003:0176b22": "亦名一切國王法藥服行無不大用護舍宅功德亦",
    "X26n0513_003:0176b23": "護一切眾生身即此般若波羅蜜是護國土如城壍",
    "X26n0513_003:0176b24": "牆壁刀劒鉾楯汝應受持般若波羅蜜亦復如是。",
    "X26n0513_003:0176c01": "文二先舉名可解亦名一切下二明用可見。",
    "X26n0513_003:0176c02": "仁王護國般若波羅蜜經護國品第五",
    "X26n0513_003:0176c03": "正說有四初三品明內護竟今護國品是第二明",
    "X26n0513_003:0176c04": "外護也國土有二一世間二乘凡夫二出世間十",
    "X26n0513_003:0176c05": "信至十地賊有二一外劫盜等二內煩惱結使護",
    "X26n0513_003:0176c06": "亦有二一外即百步鬼神二內所謂智慧若內若",
    "X26n0513_003:0176c07": "外悉是諸佛菩薩神力能護人之國土故名護國",
    "X26n0513_003:0176c08": "品約觀觀生滅法護同居土觀無生滅法護有餘",
    "X26n0513_003:0176c09": "土觀無量法護果報土觀無作法護寂光土又百",
    "X26n0513_003:0176c10": "步鬼神護依報國脩行般若護正報國又鬼神護",
    "X26n0513_003:0176c11": "護命等。",
    "X26n0513_003:0176c12": "品文為三一誡聽勸持二廣釋三明眾得益今",
    "X26n0513_003:0176c13": "初。",
    "X26n0513_003:0176c14": "爾時佛告大王汝等善聽吾今正說護國土法用汝",
    "X26n0513_003:0176c15": "當受持般若波羅蜜。",
    "X26n0513_003:0176c16": "可解。",
    "X26n0513_003:0176c17": "二廣釋文三一廣釋護法二引古證今三結示",
    "X26n0513_003:0176c18": "勸持初文三一護國二護福三護難初文四一",
    "X26n0513_003:0176c19": "護時二護法三護體四顯所護難今初。",
    "X26n0513_003:0176c20": "當國土欲亂破壞劫燒賊來破國時。",
    "X26n0513_003:0176c21": "以無難時王心不怖有難方怖故明時也亦以實",
    "X26n0513_003:0176c22": "害為燒未必火灾之時。",
    "X26n0513_003:0176c23": "二明護法文三初明福田次明供養後明說時",
    "X26n0513_003:0176c24": "今初。",
    "X26n0513_003:0177a01": "當請百佛像百菩薩像百羅漢像百比丘眾四大眾",
    "X26n0513_003:0177a02": "七眾共聽請百法師講般若波羅蜜。",
    "X26n0513_003:0177a03": "文三一請賢聖以實身難見故置形像以表敬儀",
    "X26n0513_003:0177a04": "百比丘眾下二明聽眾天龍人鬼為四眾又當機",
    "X26n0513_003:0177a05": "結緣發起影響等四眾也七眾者出家五眾比丘",
    "X26n0513_003:0177a06": "比丘尼沙彌沙彌尼式叉摩那在家二眾清信士",
    "X26n0513_003:0177a07": "女也請百法師下三請師講說也。",
    "X26n0513_003:0177a08": "二明供養。",
    "X26n0513_003:0177a09": "百師子吼高座前然百燈燒百和香百種色華以用",
    "X26n0513_003:0177a10": "供養三寶三衣什物供養法師小飯中食亦復以時。",
    "X26n0513_003:0177a11": "文三一供養方法有三謂燈華香也三衣下二供",
    "X26n0513_003:0177a12": "養法師什物者三衣三鉢四坐具五剃刀六刀子",
    "X26n0513_003:0177a13": "七漉水囊八鉢袋九針筒十也小飯下三供養飯",
    "X26n0513_003:0177a14": "食也。",
    "X26n0513_003:0177a15": "三明說時。",
    "X26n0513_003:0177a16": "大王一日二時講經。",
    "X26n0513_003:0177a17": "第三明能護(即是護體也)。",
    "X26n0513_003:0177a18": "汝國土中有百部鬼神是一一部復有百部樂聞是",
    "X26n0513_003:0177a19": "經此諸鬼神護汝國土。",
    "X26n0513_003:0177a20": "外國有金眼仙人義經中說根本鬼神有十各開",
    "X26n0513_003:0177a21": "十為百一大神二童子神三母神四梵神五鴈頭",
    "X26n0513_003:0177a22": "神六龍神七脩羅八沙神九夜叉神十羅神也。",
    "X26n0513_003:0177a23": "第四明所護難。",
    "X26n0513_003:0177a24": "大王國土亂時先鬼神亂鬼神亂故萬民亂賊來劫",
    "X26n0513_003:0177b01": "國百姓亡喪君臣太子王子百官共生是非天地恠",
    "X26n0513_003:0177b02": "異二十八宿星道日月失時失度多有賊起大王若",
    "X26n0513_003:0177b03": "火難水難風難一切諸難亦應講此經法用如上說。",
    "X26n0513_003:0177b04": "文三一明鬼人難有八一鬼亂二民亂三賊來四",
    "X26n0513_003:0177b05": "百姓亡喪五君臣是非六天地恠異七星辰失度",
    "X26n0513_003:0177b06": "八日月失度二十八宿者大集攝受品云東方七",
    "X26n0513_003:0177b07": "星角亢底房星尾箕南方七宿井鬼柳星張翼軫",
    "X26n0513_003:0177b08": "西方七宿奎婁胃卯畢嘴參北方七宿斗牛女虗",
    "X26n0513_003:0177b09": "危室壁也大王若火難下二三灾難也一切諸難",
    "X26n0513_003:0177b10": "下三對難明護。",
    "X26n0513_003:0177b11": "二明護福。",
    "X26n0513_003:0177b12": "大王不但護國亦有護福求富貴官位七寶如意行",
    "X26n0513_003:0177b13": "來求男女求慧解名聞求六天果報人中九品果報",
    "X26n0513_003:0177b14": "亦講此經法用如上說。",
    "X26n0513_003:0177b15": "問富貴者應得辦百座貧賤者云何答若準此文",
    "X26n0513_003:0177b16": "即以講為正。",
    "X26n0513_003:0177b17": "三明護諸難。",
    "X26n0513_003:0177b18": "大王不但護福亦禳眾難若疾病苦難杻械枷鎻檢",
    "X26n0513_003:0177b19": "繫其身破四重罪作五逆因作八難罪行六道事一",
    "X26n0513_003:0177b20": "切無量苦難亦講此經法用如上說。",
    "X26n0513_003:0177b21": "四重者婬盜殺妄五逆者殺父殺母破僧殺阿羅",
    "X26n0513_003:0177b22": "漢出佛身血八難者一地獄二畜生三餓鬼四長",
    "X26n0513_003:0177b23": "壽天五邊地六諸根不具七邪見八不見佛。",
    "X26n0513_003:0177b24": "第二引古證今文二先引天證護國次引人證",
    "X26n0513_003:0177c01": "護身今初。",
    "X26n0513_003:0177c02": "大王昔日有王釋提桓因為頂生王來上天欲滅其",
    "X26n0513_003:0177c03": "國時帝釋天王即如七佛法用敷百高座請百法師",
    "X26n0513_003:0177c04": "講般若波羅蜜頂生即退如滅罪經中說。",
    "X26n0513_003:0177c05": "賢愚經云於過去世有大國王名善住時頂上歘",
    "X26n0513_003:0177c06": "生一胞其形如繭撤亦不痛後轉轉大便得童子",
    "X26n0513_003:0177c07": "甚為端正頭髮紺青身紫金色即召(相師占)有德必",
    "X26n0513_003:0177c08": "為聖王統領四域因立名字頂生年遂長大其德",
    "X26n0513_003:0177c09": "遂著父王既崩諸王臣等願付國位頂生答言吾",
    "X26n0513_003:0177c10": "有福應為王者要令四王乃帝釋來相迎爾乃登",
    "X26n0513_003:0177c11": "位立誓已竟四天王下各持寶瓶盛滿香水以灌",
    "X26n0513_003:0177c12": "其頂時天帝釋復持寶冠來與葢之於閻浮提五",
    "X26n0513_003:0177c13": "欲自恣經八萬四千歲時夜叉神從地涌出請遊",
    "X26n0513_003:0177c14": "東洲經八億歲復請西洲經十四億歲上四天王",
    "X26n0513_003:0177c15": "天經十四億歲意中復念昇忉利天五百仙人扶",
    "X26n0513_003:0177c16": "車共飛天上遙覩王城城有千二百門諸天怖畏",
    "X26n0513_003:0177c17": "悉閉諸門以著重關頂生兵眾直趣不礙吹貝扣",
    "X26n0513_003:0177c18": "彈千二百門一時自開帝釋尋出與共相見自請",
    "X26n0513_003:0177c19": "入宮與共分座天上受欲頂生復出吹貝扣彈惡",
    "X26n0513_003:0177c20": "心既發因而墮落後患惡病即便命終爾時帝釋",
    "X26n0513_003:0177c21": "者迦葉佛是也言頂生者今我身是也若依此經",
    "X26n0513_003:0177c22": "爾時天帝如七佛法敷百高座請百法師講誦此",
    "X26n0513_003:0177c23": "經頂生即退也。",
    "X26n0513_003:0177c24": "二引人王證護身文二一明難事二明能護難",
    "X26n0513_003:0178a01": "今初。",
    "X26n0513_003:0178a02": "大王昔有天羅國王有一太子欲登王位一名班足",
    "X26n0513_003:0178a03": "太子為外道羅陀師受教應取千王頭以祭家神自",
    "X26n0513_003:0178a04": "登其位已得九百九十九王少一王即北行萬里即",
    "X26n0513_003:0178a05": "得一王名普明王。",
    "X26n0513_003:0178a06": "賢愚經云昔波羅摩達王得四種兵入山遊獵逢",
    "X26n0513_003:0178a07": "牸師子與王從欲師子得胎日月滿足生一男兒",
    "X26n0513_003:0178a08": "遍身似人班足似母師子含子來歸王所王取為",
    "X26n0513_003:0178a09": "子立名班足是王常供一仙人恒奉淨食仙人一",
    "X26n0513_003:0178a10": "日不來王所即有天神化作仙人即入王宮求魚",
    "X26n0513_003:0178a11": "肉食舊仙凌辰依時還來王奉肉食仙人嗔恠因",
    "X26n0513_003:0178a12": "起誡誓令王後當十二年中恒食人肉仙人語竟",
    "X26n0513_003:0178a13": "還往山中是後厨監竟不辦順出外不見肉見死",
    "X26n0513_003:0178a14": "小兒急取其肉作食奉王王食甚美即問由來厨",
    "X26n0513_003:0178a15": "人具答王言自今以後當用此肉厨人常捕小兒",
    "X26n0513_003:0178a16": "殺以為食日日供王國人失兒處處趣覓乃見厨",
    "X26n0513_003:0178a17": "人捕佗小兒捉縛厨人國人告王王言我教國人",
    "X26n0513_003:0178a18": "皆言是大賊伺王池浴伏兵捉王王既被捉即告",
    "X26n0513_003:0178a19": "國人願見一恕後更不殺國人不許王即起願願",
    "X26n0513_003:0178a20": "我生來所脩諸善迴令今日返成羅剎飛行食人",
    "X26n0513_003:0178a21": "語已即隱空中唱言自今以後當食汝等所愛妻",
    "X26n0513_003:0178a22": "子人聞急走多有羅剎附著相從徒眾漸多所害",
    "X26n0513_003:0178a23": "轉廣後諸羅剎言我等為從今王敕令當為我等",
    "X26n0513_003:0178a24": "輩捉取千王設一大會班足言好一一往取已得",
    "X26n0513_003:0178b01": "九百九十九王唯少一王不得作會諸王各言我",
    "X26n0513_003:0178b02": "等今日無所歸告若當捕得須陀素王有大方便",
    "X26n0513_003:0178b03": "能救我今作是計已白班足言王欲作會須陀素",
    "X26n0513_003:0178b04": "王有大名德若得彼王來會當圓滿時羅剎王即",
    "X26n0513_003:0178b05": "急往取時須陀素王出城向園入池欲洗浴見乞",
    "X26n0513_003:0178b06": "人從王王言且待洗還施與王始入池羅剎王從",
    "X26n0513_003:0178b07": "空隱下捉須陀素而愁悲泣班足王言聞汝名德",
    "X26n0513_003:0178b08": "第一丈夫云何悲啼須陀王言我不愛身命朝出",
    "X26n0513_003:0178b09": "見乞許施值王得來不行以是悲耳願王放我七",
    "X26n0513_003:0178b10": "日布施道人班足許王還七日布施道人時婆羅",
    "X26n0513_003:0178b11": "門為王說偈同此經王聞歡喜即立太子代位相",
    "X26n0513_003:0178b12": "別就死班足王言汝今就死何以歡喜須陀答曰",
    "X26n0513_003:0178b13": "大王恩廣放我七日布施道人聞微玅法心自開",
    "X26n0513_003:0178b14": "解我願即滿班足問言汝聞何法須陀即為宣說",
    "X26n0513_003:0178b15": "妙法并更為說殺生罪報班足聞已即放須陀及",
    "X26n0513_003:0178b16": "諸王等各還本國時須陀王者今我身是班足王",
    "X26n0513_003:0178b17": "者殃掘摩羅是也。",
    "X26n0513_003:0178b18": "二明能護難文三一請脩福二聽許三正明護",
    "X26n0513_003:0178b19": "難今初。",
    "X26n0513_003:0178b20": "其普明王白班足王言願聽一日飯食沙門頂禮三",
    "X26n0513_003:0178b21": "寶。",
    "X26n0513_003:0178b22": "可解。",
    "X26n0513_003:0178b23": "二聽許。",
    "X26n0513_003:0178b24": "其班足王許之一日。",
    "X26n0513_003:0178c01": "三正明護難文二初長行依教請護二說偈加",
    "X26n0513_003:0178c02": "護今初。",
    "X26n0513_003:0178c03": "時普明王即依過去七佛法請百法師敷百高座一",
    "X26n0513_003:0178c04": "日二時講般若波羅蜜八千億偈竟。",
    "X26n0513_003:0178c05": "二說偈加護文二一說偈二護益初偈八行為",
    "X26n0513_003:0178c06": "四初說無常理。",
    "X26n0513_003:0178c07": "其第一法師為王即說偈言劫燒終訖乾坤洞然須",
    "X26n0513_003:0178c08": "彌巨海都為灰颺天龍福盡於中凋喪二儀尚殞國",
    "X26n0513_003:0178c09": "有何常。",
    "X26n0513_003:0178c10": "乾訓天天行健健不息也坤訓順也坤順四時二",
    "X26n0513_003:0178c11": "儀即天地也。",
    "X26n0513_003:0178c12": "二說苦理。",
    "X26n0513_003:0178c13": "生老病死輪轉無際事與願違憂悲為害欲深禍重",
    "X26n0513_003:0178c14": "瘡疣無外三界皆苦國有何賴。",
    "X26n0513_003:0178c15": "欲是集禍是苦苦集是瘡疣即是自身與心豈在",
    "X26n0513_003:0178c16": "外也。",
    "X26n0513_003:0178c17": "三說空理。",
    "X26n0513_003:0178c18": "有本自無因緣成諸盛者必衰實者必虗眾生蠢蠢",
    "X26n0513_003:0178c19": "都如幻居聲響俱空國土亦如。",
    "X26n0513_003:0178c20": "四說無我理。",
    "X26n0513_003:0178c21": "識神無形假乘四蛇無明保養以為樂車形無常主",
    "X26n0513_003:0178c22": "神無常家形神尚離豈有國耶。",
    "X26n0513_003:0178c23": "二明聞者護益。",
    "X26n0513_003:0178c24": "爾時法師說此偈已時普明王眷屬得法眼空王自",
    "X26n0513_003:0179a01": "證得虗空等定聞法悟解還至天羅國班足王所眾",
    "X26n0513_003:0179a02": "中即告九百九十九王言就命時到人人皆應誦過",
    "X26n0513_003:0179a03": "去七佛仁王問般若波羅蜜經中偈句時班足王問",
    "X26n0513_003:0179a04": "諸王言皆誦何法普明王即以上偈答王王聞是法",
    "X26n0513_003:0179a05": "得空三昧九百九十九王亦聞法已皆證三空門是",
    "X26n0513_003:0179a06": "時班足王極大歡喜告諸王言我為外道邪師所誤",
    "X26n0513_003:0179a07": "非君等過汝可還本國各各請法師講般若波羅蜜",
    "X26n0513_003:0179a08": "名味句時班足王以國付弟出家為道證無生法忍。",
    "X26n0513_003:0179a09": "文三初聞法益法眼空即是人空也虗空等定即",
    "X26n0513_003:0179a10": "法空也聞法悟解下二明王轉教時班足王問下",
    "X26n0513_003:0179a11": "三諸王悟道文二先明得道後明放捨初文二先",
    "X26n0513_003:0179a12": "明班足得道九百九十九下次諸王得道時班足",
    "X26n0513_003:0179a13": "王極大下二放捨諸王文三一放捨各各下二勸",
    "X26n0513_003:0179a14": "脩時班足王以下三入道也。",
    "X26n0513_003:0179a15": "第三結示勸持。",
    "X26n0513_003:0179a16": "如十王經中說五千國王常誦是經現世生報大王",
    "X26n0513_003:0179a17": "十六大國王脩護國之法應亦如是汝當受持天上",
    "X26n0513_003:0179a18": "人中六道眾生皆應受持七佛名味句未來世中有",
    "X26n0513_003:0179a19": "無量小國王欲讚國土亦復爾者應請法師說般若",
    "X26n0513_003:0179a20": "波羅蜜。",
    "X26n0513_003:0179a21": "文二初結示次大王下勸持三初勸月光天上人",
    "X26n0513_003:0179a22": "中下二勸六道也未來世中下三勸諸小王也。",
    "X26n0513_003:0179a23": "第三時眾得益。",
    "X26n0513_003:0179a24": "爾時釋迦牟尼佛說般若波羅蜜時眾中五百億人",
    "X26n0513_003:0179b01": "得入初地復有六欲諸天子八十萬人得性空地復",
    "X26n0513_003:0179b02": "有十八梵得無生忍得無生法樂忍復有先已學菩",
    "X26n0513_003:0179b03": "薩者證一地二地三地乃至十地復有八部阿須輪",
    "X26n0513_003:0179b04": "王得一三昧門得二三昧門得轉鬼身天上正受在",
    "X26n0513_003:0179b05": "此會者皆得自性信乃至無量空信吾今略說天等",
    "X26n0513_003:0179b06": "功德不可具盡。",
    "X26n0513_003:0179b07": "文二初六益二略結得入初地者即圓教十信初",
    "X26n0513_003:0179b08": "心地性空則十住一心三觀觀無明性空也無生",
    "X26n0513_003:0179b09": "法忍即十行也無生法樂忍十迴向也十三昧即",
    "X26n0513_003:0179b10": "十一切入也三三昧即真俗中三諦三昧也亦空",
    "X26n0513_003:0179b11": "無相等也自性信通教聲聞也無量空信通教支",
    "X26n0513_003:0179b12": "佛也吾今略說下第二略結也。",
    "X26n0513_003:0179b13": "仁王護國般若波羅蜜經散華品第六",
    "X26n0513_003:0179b14": "大章第三報恩供養故有散華品華表因散佛表",
    "X26n0513_003:0179b15": "行因至果也。",
    "X26n0513_003:0179b16": "品文三一散華供養二現通利益三歎教勸持",
    "X26n0513_003:0179b17": "初文三一聞經勸持二散華供養後諸王發願",
    "X26n0513_003:0179b18": "今初。",
    "X26n0513_003:0179b19": "爾時十六大國王聞佛說十萬億偈般若波羅蜜歡",
    "X26n0513_003:0179b20": "喜無量。",
    "X26n0513_003:0179b21": "文三初聞經人可解聞佛所說下二所聞法此經",
    "X26n0513_003:0179b22": "三處說偈不同一二諦品中說八百萬億偈二護",
    "X26n0513_003:0179b23": "國品末說八千億偈今散華品說十萬億偈初二",
    "X26n0513_003:0179b24": "諦品即合說三時教次護國品別引過去佛說今",
    "X26n0513_003:0179c01": "此品中明今佛說阿難觀機略結如此歡喜無量",
    "X26n0513_003:0179c02": "者三結歡喜也。",
    "X26n0513_003:0179c03": "二散華供養文三初行華二般若華三玅覺華",
    "X26n0513_003:0179c04": "此三表別教地位初行華表三賢位次般若華",
    "X26n0513_003:0179c05": "表十地位後妙覺華表佛地位今初。",
    "X26n0513_003:0179c06": "即散百萬億行華於虗空中變為一座十方諸佛共",
    "X26n0513_003:0179c07": "坐一座說般若波羅蜜無量大眾共坐一座持金羅",
    "X26n0513_003:0179c08": "華散釋迦牟尼佛上成萬輪華葢葢大眾上。",
    "X26n0513_003:0179c09": "文四一者王散華於虗空中下二華變為座十方",
    "X26n0513_003:0179c10": "諸佛下三化佛說法無量大眾下四化眾散華。",
    "X26n0513_003:0179c11": "第二散般若華。",
    "X26n0513_003:0179c12": "復散八萬四千般若波羅蜜華於虗空中變成白雲",
    "X26n0513_003:0179c13": "臺臺中光明王佛共無量大眾說般若波羅蜜臺中",
    "X26n0513_003:0179c14": "大眾持雷吼華散釋迦牟尼佛及諸大眾。",
    "X26n0513_003:0179c15": "文四初明散華於虗空中下二華變為臺臺中光",
    "X26n0513_003:0179c16": "明下三化佛說法臺中大眾下四化眾散華。",
    "X26n0513_003:0179c17": "第三散玅覺華。",
    "X26n0513_003:0179c18": "復散妙覺華於虗空中變作金剛城城中師子吼王",
    "X26n0513_003:0179c19": "佛共十方佛大菩薩論第一義諦時城中菩薩持光",
    "X26n0513_003:0179c20": "明華散釋迦牟尼佛上成一華臺臺中十方佛及諸",
    "X26n0513_003:0179c21": "天人散天華於釋迦牟尼佛上虗空中成紫雲葢覆",
    "X26n0513_003:0179c22": "三千大千世界葢中天人散恒河沙華如雲而下。",
    "X26n0513_003:0179c23": "文四一散華於虗空中下二華變為城城即涅槃",
    "X26n0513_003:0179c24": "也城中師子吼下三化佛說法即圓教中菩薩於",
    "X26n0513_003:0180a01": "別中說法也時城中菩薩下四化菩薩散華。",
    "X26n0513_003:0180a02": "第三諸王發願。",
    "X26n0513_003:0180a03": "時諸國王散華供養已願過去佛現在佛未來佛常",
    "X26n0513_003:0180a04": "說般若波羅蜜願一切受持者比丘比丘尼信男信",
    "X26n0513_003:0180a05": "女所求如意常行般若波羅蜜佛告大王如是如是",
    "X26n0513_003:0180a06": "如王所說般若波羅蜜應說應受是諸佛母諸菩薩",
    "X26n0513_003:0180a07": "母神通生處。",
    "X26n0513_003:0180a08": "文二先王發願可知佛告大王下二如來述成諸",
    "X26n0513_003:0180a09": "佛母即實相般若菩薩母即觀照般若神通即文",
    "X26n0513_003:0180a10": "字般若文字能發智慧智慧生即神通發也金剛",
    "X26n0513_003:0180a11": "云一切諸佛及諸佛法皆從般若經生也。",
    "X26n0513_003:0180a12": "第二佛現神變令眾得益文二先現變後得益",
    "X26n0513_003:0180a13": "今初。",
    "X26n0513_003:0180a14": "時佛為王現五不思議神變一華入無量華無量華",
    "X26n0513_003:0180a15": "入一華一佛土入無量佛土無量佛土入一佛土無",
    "X26n0513_003:0180a16": "量佛土入一毛孔土一毛孔土入無量毛孔土無量",
    "X26n0513_003:0180a17": "須彌無量大海入芥子中一佛身入無量眾生身無",
    "X26n0513_003:0180a18": "量眾生身入一佛身入六道身入地水火風身佛身",
    "X26n0513_003:0180a19": "不可思議眾生身不可思議世界不可思議。",
    "X26n0513_003:0180a20": "文三先標章舉數陰陽不測謂之神轉易常相謂",
    "X26n0513_003:0180a21": "之變心不能思口不能說佛之神力也一華入無",
    "X26n0513_003:0180a22": "量華下二別敘一華二佛土三須彌四佛身五入",
    "X26n0513_003:0180a23": "四大文相可見問山大芥小云何能入答有人言",
    "X26n0513_003:0180a24": "佛之神力故入又有人言山芥二如如故相入又",
    "X26n0513_003:0180b01": "有人言三界唯心心喻芥子山喻三界心能造界",
    "X26n0513_003:0180b02": "故名入有人云山芥皆無法無性故空空故相入",
    "X26n0513_003:0180b03": "今謂若以空釋一空一切空山乃芥俱空空故能",
    "X26n0513_003:0180b04": "相入一假一切假山芥俱假假故論相入一中一",
    "X26n0513_003:0180b05": "切中山芥俱中中故論相入空除見思即般若假",
    "X26n0513_003:0180b06": "除無知即解脫中除無明即法身即一而三即三",
    "X26n0513_003:0180b07": "而一如天三目不縱不橫名不思議佛身不可思",
    "X26n0513_003:0180b08": "議下三結讚。",
    "X26n0513_003:0180b09": "二時眾得益。",
    "X26n0513_003:0180b10": "佛現神足時十方諸天人得佛華三昧十恒河沙菩",
    "X26n0513_003:0180b11": "薩現身成佛三恒河沙八部王成菩薩道十千女人",
    "X26n0513_003:0180b12": "現身得神通三昧。",
    "X26n0513_003:0180b13": "文中四益一得佛華定即華藏法界定十恒河下",
    "X26n0513_003:0180b14": "二得成佛益也三恒河沙下三得成菩薩益也十",
    "X26n0513_003:0180b15": "千下四得神通三昧也。",
    "X26n0513_003:0180b16": "第三歎教勸脩。",
    "X26n0513_003:0180b17": "善男子是般若波羅蜜有三世利益過去已說現在",
    "X26n0513_003:0180b18": "今說未來當說諦聽諦聽善思念之如法脩行。",
    "X26n0513_003:0180b19": "仁王護國般若波羅蜜經受持品第七",
    "X26n0513_003:0180b20": "大章第四示弘經相貌言受持者大論云信力故",
    "X26n0513_003:0180b21": "聞而奉行為受念力故久久不失為持此品中正",
    "X26n0513_003:0180b22": "明十三法師受持般若又令他人受持故名受持",
    "X26n0513_003:0180b23": "品。",
    "X26n0513_003:0180b24": "品文三初問答須受持二勸諸王受持後時眾",
    "X26n0513_003:0180c01": "得益初文二一月光請二如來答今初。",
    "X26n0513_003:0180c02": "爾時日光王心念口言見釋迦牟尼佛現無量神力",
    "X26n0513_003:0180c03": "亦見千華臺上寶滿佛是一切佛化身主復見千華",
    "X26n0513_003:0180c04": "葉世界上佛其中諸佛各各說般若波羅蜜白佛言",
    "X26n0513_003:0180c05": "如是無量般若波羅蜜不可說不可解不可以識識",
    "X26n0513_003:0180c06": "云何諸善男子於此經中明了覺解如法為一切眾",
    "X26n0513_003:0180c07": "生開空法道。",
    "X26n0513_003:0180c08": "文二一疑念二正請疑念中三佛一見釋迦現身",
    "X26n0513_003:0180c09": "即法身二現寶滿即報身三見千華上佛即化身",
    "X26n0513_003:0180c10": "問何以知然答普賢觀云釋迦牟尼佛名毗盧遮",
    "X26n0513_003:0180c11": "那華嚴云亦名釋迦亦名舍那大經云我今此身",
    "X26n0513_003:0180c12": "即是法身盧舍那此云淨滿淨即寶也問梵網云",
    "X26n0513_003:0180c13": "舍那為本今何言釋迦為本答梵網明迹本此經",
    "X26n0513_003:0180c14": "明本迹本迹雖殊不思議一也問此經於法華寶",
    "X26n0513_003:0180c15": "塔品何異答有同有異同者同明釋迦為本異者",
    "X26n0513_003:0180c16": "此經帶方便法華正直捨方便也白佛言如是下",
    "X26n0513_003:0180c17": "第二正問文二先讚不可以口說智解識識此法",
    "X26n0513_003:0180c18": "門也云何諸下二請也空者即般若智慧也由此",
    "X26n0513_003:0180c19": "智慧能得神通變化一切眾生不知請佛開發也。",
    "X26n0513_003:0180c20": "二如來答。答意但以菩薩上求下化為言解",
    "X26n0513_003:0180c21": "說方得此道開空甚多略說三種若色即是空",
    "X26n0513_003:0180c22": "開一切智空即是色開道種智色空不二開一",
    "X26n0513_003:0180c23": "切種智色若不空則見思惑空若不色即無知",
    "X26n0513_003:0180c24": "惑不得中道則無明惑三皆是門如是三觀即",
    "X26n0513_003:0181a01": "三智開大略如是也文三初總標次別釋後總",
    "X26n0513_003:0181a02": "結今初。",
    "X26n0513_003:0181a03": "大牟尼言有脩行十三觀門諸善男子為大法王從",
    "X26n0513_003:0181a04": "習忍至金剛頂皆為法師依持建立汝等大眾應如",
    "X26n0513_003:0181a05": "佛供養而供養之應持百萬億天華天香而以奉上。",
    "X26n0513_003:0181a06": "文三一標文可見從習忍下二別敘依謂依止持",
    "X26n0513_003:0181a07": "謂攝持言此法師為眾生依止建立正法也汝等",
    "X26n0513_003:0181a08": "大眾下三勸供養。",
    "X26n0513_003:0181a09": "二別釋(十三法師即為爾別)今初第一習種性法師文為",
    "X26n0513_003:0181a10": "五別一標位二辨差三行業四舉劣明勝五入",
    "X26n0513_003:0181a11": "位時節今初。",
    "X26n0513_003:0181a12": "善男子其法師者是習種性菩薩。",
    "X26n0513_003:0181a13": "習種性標位也。",
    "X26n0513_003:0181a14": "二辨差。",
    "X26n0513_003:0181a15": "若在家婆蹉優婆蹉若出家比丘比丘尼。",
    "X26n0513_003:0181a16": "婆蹉即優婆塞也優婆蹉即優婆夷也。",
    "X26n0513_003:0181a17": "三明行業。",
    "X26n0513_003:0181a18": "脩行十善自觀己身地水火風空識分分不淨復觀",
    "X26n0513_003:0181a19": "十四根所謂五情五受男女意命等根有無量罪過",
    "X26n0513_003:0181a20": "故即發無上善根心常脩三界一切念念皆不淨故",
    "X26n0513_003:0181a21": "得不淨忍觀門住在佛家脩六和敬所謂三業同戒",
    "X26n0513_003:0181a22": "同見同學行八萬四千波羅蜜道。",
    "X26n0513_003:0181a23": "文三初脩十善行謂十善即十信心也自觀己身",
    "X26n0513_003:0181a24": "下二脩不淨行初觀六大次觀諸根後觀三界五",
    "X26n0513_003:0181b01": "情即五識五受即苦樂憂喜捨也住在佛家行六",
    "X26n0513_003:0181b02": "和敬也。",
    "X26n0513_003:0181b03": "四舉劣況勝文二先舉劣次況勝今初。",
    "X26n0513_003:0181b04": "善男子習忍以前行十善菩薩有退有進譬如輕毛",
    "X26n0513_003:0181b05": "隨風東西是諸菩薩亦復如是雖以十千劫行十正",
    "X26n0513_003:0181b06": "道發三菩提心乃當入習忍位亦常學三伏忍法而",
    "X26n0513_003:0181b07": "不可字名是不定人。",
    "X26n0513_003:0181b08": "文二先釋劣位法喻合可知雖以十千劫下二通",
    "X26n0513_003:0181b09": "伏難文二初徵伏難三伏忍法云何向言有退有",
    "X26n0513_003:0181b10": "進而不可名字下二釋通有三而不可名字故有",
    "X26n0513_003:0181b11": "退。",
    "X26n0513_003:0181b12": "二顯勝位。",
    "X26n0513_003:0181b13": "是定人者入生空位聖人性故必不起五逆六重二",
    "X26n0513_003:0181b14": "十八輕佛法經書作反逆罪言非佛說無有是處。",
    "X26n0513_003:0181b15": "文二初明得者謂十住菩薩初證生空理得聖人",
    "X26n0513_003:0181b16": "性故名為定異前十信不定以十信未解純脩假",
    "X26n0513_003:0181b17": "入空觀也必不起五逆下二明離過文四一不起",
    "X26n0513_003:0181b18": "五逆二不作大重三不作二十八輕四不謗佛法",
    "X26n0513_003:0181b19": "經典初文可見六重者如優婆塞戒經第四卷受",
    "X26n0513_003:0181b20": "戒品說一殺二盜三婬四妄語五沽酒六說出家",
    "X26n0513_003:0181b21": "在家四眾過失二十八輕者亦如優婆塞經說一",
    "X26n0513_003:0181b22": "不供養父母師長二專飲酒三不能瞻病苦四不",
    "X26n0513_003:0181b23": "能多少捨施五見四眾不起承迎禮拜六見四眾",
    "X26n0513_003:0181b24": "毀戒心生憍慢七每月不能受持八戒供養三寶",
    "X26n0513_003:0181c01": "八四十里中有講不聽九受招提僧臥具牀座十",
    "X26n0513_003:0181c02": "疑水有虫故飲十一險處獨行十二獨宿尼寺十",
    "X26n0513_003:0181c03": "三為財命打罵奴婢等十四以殘食施四眾十五",
    "X26n0513_003:0181c04": "畜猫狸十六畜象馬等一切畜生不作淨施未受",
    "X26n0513_003:0181c05": "戒者十七儲畜長衣鉢等十八為身田作十九市",
    "X26n0513_003:0181c06": "賣斗秤不平二十非時行欲二十一不輸王稅二",
    "X26n0513_003:0181c07": "十二犯國戒二十三得新菓菜不奉三寶二十四",
    "X26n0513_003:0181c08": "僧若不聽說法而輙自作二十五道路上在一切",
    "X26n0513_003:0181c09": "出家人前行二十六僧中時食偏為師長二十七",
    "X26n0513_003:0181c10": "養蠶二十八行逢病人不住瞻視付囑所在而便",
    "X26n0513_003:0181c11": "捨去佛法經書下四不謗佛法經典言非佛說也。",
    "X26n0513_003:0181c12": "五入位時節。",
    "X26n0513_003:0181c13": "能以一阿僧祇劫脩伏道忍行始得入僧伽臨位。",
    "X26n0513_003:0181c14": "日月歲數所不能知故云阿僧祇僧伽陀位此云",
    "X26n0513_003:0181c15": "離著也。",
    "X26n0513_003:0181c16": "第二明性種性法師。",
    "X26n0513_003:0181c17": "復次性種性行十慧觀滅十顛倒乃我人知見分分",
    "X26n0513_003:0181c18": "假偽但有名但有受但有法不可得無定相無自他",
    "X26n0513_003:0181c19": "相故脩護空觀亦常行百萬波羅蜜念念不去心以",
    "X26n0513_003:0181c20": "二阿僧祇劫行十正道法住波羅陀位。",
    "X26n0513_003:0181c21": "文三初標位初學名習習已成性故名性種性也",
    "X26n0513_003:0181c22": "行十慧觀下二辨差十慧觀者四念處四三善根",
    "X26n0513_003:0181c23": "七三世觀十如教化品中說滅十顛倒者四念除",
    "X26n0513_003:0181c24": "四倒三善除三毒三世觀除三世定執也我人知",
    "X26n0513_003:0182a01": "見是法上假立而非實也無定相者我法無定住",
    "X26n0513_003:0182a02": "處相無自他相者我自無體相上亦無也以二阿",
    "X26n0513_003:0182a03": "僧下三入位時節波羅陀位者此云守護十行菩",
    "X26n0513_003:0182a04": "薩其行堅牢不失自性以能從空入假不為假染",
    "X26n0513_003:0182a05": "能守自行故。",
    "X26n0513_003:0182a06": "第三明十回向菩薩。",
    "X26n0513_003:0182a07": "復次道種性住堅忍中觀一切法無生無住無滅所",
    "X26n0513_003:0182a08": "謂五受三界二諦無自他相如實性不可得故而常",
    "X26n0513_003:0182a09": "入第十第一義諦心心寂滅而受生三界何以故業",
    "X26n0513_003:0182a10": "習果報未壞盡故順道生復以三阿僧祇劫脩八萬",
    "X26n0513_003:0182a11": "億波羅蜜當得平等聖人地故住阿毗跋致正位。",
    "X26n0513_003:0182a12": "文三一標位以其脩中道正觀故云道種性也住",
    "X26n0513_003:0182a13": "堅忍中下二辨差文二先明觀差別觀受五陰得",
    "X26n0513_003:0182a14": "五分法身觀三界得三空觀二諦得無常無生二",
    "X26n0513_003:0182a15": "忍第十第一義諦即無生中道空也而受生三界",
    "X26n0513_003:0182a16": "下二受報殊勝文三初標可解何以故二徵己心",
    "X26n0513_003:0182a17": "寂滅云何受生也業習果報下三釋由未登初地",
    "X26n0513_003:0182a18": "不斷無明所薰見愛猶在故得生也復以三阿僧",
    "X26n0513_003:0182a19": "下三入位時節爾許時脩方得初地雙照二諦故",
    "X26n0513_003:0182a20": "云平等聖人也此地不退故云跋致正者即證初",
    "X26n0513_003:0182a21": "地此因中說果也。",
    "X26n0513_003:0182a22": "第四法師文五初標位。",
    "X26n0513_003:0182a23": "復次善覺摩訶薩。",
    "X26n0513_003:0182a24": "文可見。",
    "X26n0513_003:0182b01": "二辨脩行差別文二初明二智為相後顯二智",
    "X26n0513_003:0182b02": "同異初文二先標章次別釋今初。",
    "X26n0513_003:0182b03": "住平等忍脩行四攝念念不去心。",
    "X26n0513_003:0182b04": "平等忍者即標實智雙照有無而不染也四攝等",
    "X26n0513_003:0182b05": "標方便智也。",
    "X26n0513_003:0182b06": "二別釋文二先釋實相智後釋方便智今初。",
    "X26n0513_003:0182b07": "入無相捨滅三界貪煩惱於第一義諦而不二為法",
    "X26n0513_003:0182b08": "性無為緣理而滅一切相故為智緣滅無相無為住",
    "X26n0513_003:0182b09": "初忍時未來無量生死不由智緣而滅故非智緣滅",
    "X26n0513_003:0182b10": "無相無為無自佗相無無無相故。",
    "X26n0513_003:0182b11": "文三一總舉二別釋後明離相今初文可見於第",
    "X26n0513_003:0182b12": "一義諦下二別釋文三一法性無為亦名虗空無",
    "X26n0513_003:0182b13": "為緣理而滅下二擇滅無為佛真智滅一切結無",
    "X26n0513_003:0182b14": "相無為住初忍時下三非擇滅無為謂無相等法",
    "X26n0513_003:0182b15": "也無相無為下三明離有無二相。",
    "X26n0513_003:0182b16": "二顯方便智。",
    "X26n0513_003:0182b17": "無量方便皆現前觀實相方便者於第一義諦不沈",
    "X26n0513_003:0182b18": "不出不轉不顛倒遍學方便者非證非不證而一切",
    "X26n0513_003:0182b19": "學迴向方便者非住果非不住果而向薩婆若魔自",
    "X26n0513_003:0182b20": "在方便者於非道而行佛道四魔所不動一乘方便",
    "X26n0513_003:0182b21": "者於不二相通達眾生一切行故變化方便者以願",
    "X26n0513_003:0182b22": "力自在生一切淨佛國土。",
    "X26n0513_003:0182b23": "文二初標可解實相方便者下二釋有六種方便",
    "X26n0513_003:0182b24": "今初明實相方便次遍學方便次迴向方便次自",
    "X26n0513_003:0182c01": "在方便次一乘方便次變化方便(云云)。",
    "X26n0513_003:0182c02": "第二釋二智同異。",
    "X26n0513_003:0182c03": "如是善男子是初覺智於有無相而不二是實智照",
    "X26n0513_003:0182c04": "巧用不證不沈不出不到是方便觀譬如水之與波",
    "X26n0513_003:0182c05": "不一不異乃至一切行波羅蜜禪定陀羅尼不一不",
    "X26n0513_003:0182c06": "二故而一一行成就。",
    "X26n0513_003:0182c07": "文三初結上異相者先明實智相初覺中道故云",
    "X26n0513_003:0182c08": "初覺智也巧用不證下是方便智相也譬如下二",
    "X26n0513_003:0182c09": "舉喻顯非明不一不二而一一行成就者三明行",
    "X26n0513_003:0182c10": "成就以得即空即假即中一行無量行無量行一",
    "X26n0513_003:0182c11": "行故云成就也。",
    "X26n0513_003:0182c12": "第三明時節。",
    "X26n0513_003:0182c13": "以四阿僧祇劫行行故入此功德藏門。",
    "X26n0513_003:0182c14": "證初地施成就故云入功德藏門也。",
    "X26n0513_003:0182c15": "第四明生淨土。",
    "X26n0513_003:0182c16": "無三界業習生故畢故不造新以願力故變化生一",
    "X26n0513_003:0182c17": "切淨土。",
    "X26n0513_003:0182c18": "即方便有餘及實報等土也。",
    "X26n0513_003:0182c19": "第五登位。",
    "X26n0513_003:0182c20": "常脩捨觀故登鳩摩羅伽位以四大寶藏常授與人。",
    "X26n0513_003:0182c21": "以脩捨故得施度滿鳩摩羅伽此云勝怨以離三",
    "X26n0513_003:0182c22": "界及二乘恐也四寶藏者有人云三藏及雜藏也",
    "X26n0513_003:0182c23": "今但依勝鬘經一者無價藏菩薩乘也二者上價",
    "X26n0513_003:0182c24": "藏緣覺乘也三者中價藏聲聞乘也四者下價藏",
    "X26n0513_003:0183a01": "人天乘也又亦四攝為四藏也。",
    "X26n0513_003:0183a02": "第五法師。",
    "X26n0513_003:0183a03": "復次德慧菩薩以四無量心滅三有嗔等煩惱住中",
    "X26n0513_003:0183a04": "忍中行一切功德故以五阿僧祇劫行大慈觀心心",
    "X26n0513_003:0183a05": "常現在前入無相闍陀波羅化一切眾生。",
    "X26n0513_003:0183a06": "文三一標位者謂尸羅清淨與慧俱生住於三德",
    "X26n0513_003:0183a07": "故名德慧也以四無量心下二辨觀差別文三初",
    "X26n0513_003:0183a08": "顯地別行為欲對治嗔等煩惱故脩四等滅三有",
    "X26n0513_003:0183a09": "嗔下二明除障依薩婆多宗嗔惟欲界依成實宗",
    "X26n0513_003:0183a10": "嗔通三界依法華譬喻品中上亦有嗔也住中忍",
    "X26n0513_003:0183a11": "中下三位分齊順忍中品也以五阿僧下三入位",
    "X26n0513_003:0183a12": "時節闍陀波羅此云滿足亦名無畏尸羅圓滿故。",
    "X26n0513_003:0183a13": "第六法師。",
    "X26n0513_003:0183a14": "復次明慧道人常以無相忍中行三明觀知三世法",
    "X26n0513_003:0183a15": "無來無去無住處心心寂滅盡三界癡煩惱得三明",
    "X26n0513_003:0183a16": "一切功德觀故常以六阿僧祇劫集無量明波羅蜜",
    "X26n0513_003:0183a17": "故入伽羅陀位無相行受持一切法。",
    "X26n0513_003:0183a18": "文三初標位也得忍成就故名明慧常以無相下",
    "X26n0513_003:0183a19": "二辨觀文三一明地別行知三世空為三明觀也",
    "X26n0513_003:0183a20": "盡三界癡煩惱者二明除障也得三明下三明位",
    "X26n0513_003:0183a21": "滿足常以六阿僧下三明入位時節伽羅陀者此",
    "X26n0513_003:0183a22": "云度邊度度等邊也。",
    "X26n0513_003:0183a23": "第七法師。",
    "X26n0513_003:0183a24": "復次爾燄聖覺達菩薩脩行順法忍逆五見流集無",
    "X26n0513_003:0183b01": "量功德住須陀洹位常以天眼天耳宿命他心身通",
    "X26n0513_003:0183b02": "於念念中滅三界一切見亦以七阿僧祇劫行五神",
    "X26n0513_003:0183b03": "通恒河沙波羅蜜常不離心。",
    "X26n0513_003:0183b04": "文三一標言爾燄者此云智母謂此地中能生禪",
    "X26n0513_003:0183b05": "智故云智母也脩行順法忍下二明地別行文三",
    "X26n0513_003:0183b06": "一標住位言須陀洹者借小名大五見即五利便",
    "X26n0513_003:0183b07": "也常以天眼下二起通未具漏盡故但言五也於",
    "X26n0513_003:0183b08": "念念中下三滅障謂此位配初果故滅五見又亦",
    "X26n0513_003:0183b09": "是別入通意也亦以七阿下三入位時節。",
    "X26n0513_003:0183b10": "第八法師。",
    "X26n0513_003:0183b11": "復次勝達菩薩於順道忍以四無畏觀那由佗諦內",
    "X26n0513_003:0183b12": "道論外道論藥方工巧呪術故我見一切智人滅三",
    "X26n0513_003:0183b13": "界疑等煩惱故我相已盡知地地有所出故名出道",
    "X26n0513_003:0183b14": "有所不出故名障道逆三界疑脩集無量功德故即",
    "X26n0513_003:0183b15": "入斯陀含位復集行八阿僧祇劫中行諸陀羅尼門",
    "X26n0513_003:0183b16": "故常行無畏觀不去心。",
    "X26n0513_003:0183b17": "文三初標位深脩禪定故得神通達色心法故名",
    "X26n0513_003:0183b18": "勝達於順道忍下二明地中別行文三初明得無",
    "X26n0513_003:0183b19": "畏觀通達五相即一切智無畏滅三界疑等煩惱",
    "X26n0513_003:0183b20": "即漏盡無畏知地地有所出等即說盡苦道無畏",
    "X26n0513_003:0183b21": "有所不出等即說鄣道無畏也逆三界疑者二除",
    "X26n0513_003:0183b22": "障也脩習無量功德下三入位分齊亦是借小說",
    "X26n0513_003:0183b23": "大復集行入阿僧祇下三脩行分齊。",
    "X26n0513_003:0183b24": "第九法師。",
    "X26n0513_003:0183c01": "復次常現真實住順忍中作中道觀盡三界集因集",
    "X26n0513_003:0183c02": "業一切煩惱故觀非有非無一相無相而無二證阿",
    "X26n0513_003:0183c03": "那含位後是九阿僧祇劫習照明中道故樂力生一",
    "X26n0513_003:0183c04": "切佛國土。",
    "X26n0513_003:0183c05": "文三初標位中道真明般若實故常現真實住順",
    "X26n0513_003:0183c06": "忍中下二別行一切煩惱為集因苦等名集業此",
    "X26n0513_003:0183c07": "地中並盡也諸法本空故非有建立諸法故非無",
    "X26n0513_003:0183c08": "無有俱實故一相實相亦如故無相復於九阿僧",
    "X26n0513_003:0183c09": "下三入位時節樂力即願力也。",
    "X26n0513_003:0183c10": "第十法師。",
    "X26n0513_003:0183c11": "復次玄達菩薩十阿僧祇劫中脩無生法樂忍滅三",
    "X26n0513_003:0183c12": "界習因業果住後身中無量功德皆成就無生智盡",
    "X26n0513_003:0183c13": "智五分法身皆滿足住第十地阿羅漢梵天位常行",
    "X26n0513_003:0183c14": "三空門觀百千萬三昧具足弘化法藏。",
    "X26n0513_003:0183c15": "文三初標位玄遠也達通也此位得無生忍無功",
    "X26n0513_003:0183c16": "用心故云玄達也十阿僧下二入位時分滅三界",
    "X26n0513_003:0183c17": "習煩惱也住第十地者即十三法師下第十法師",
    "X26n0513_003:0183c18": "地非謂十地菩薩也常行三空門中三辨觀差別",
    "X26n0513_003:0183c19": "行三空觀弘佛三法藏故也。",
    "X26n0513_003:0183c20": "第十一法師。",
    "X26n0513_003:0183c21": "復次等覺者住無生忍中觀心心寂滅而無相相無",
    "X26n0513_003:0183c22": "身身無知知而用心乘於羣方之方惔怕住於無住",
    "X26n0513_003:0183c23": "方住在有常脩空處空常萬化雙照一切法故知是",
    "X26n0513_003:0183c24": "處非是處乃至一切智十力觀故而能摩訶羅伽位",
    "X26n0513_003:0184a01": "化一切國土眾生千阿僧祇劫行十力法心心相應",
    "X26n0513_003:0184a02": "常入見佛三昧。",
    "X26n0513_003:0184a03": "文三初標位此地中真俗雙照名等覺者亦非第",
    "X26n0513_003:0184a04": "十一地之等覺也住無生下二明觀差別文三一",
    "X26n0513_003:0184a05": "明有無觀又二先配位也觀心心下二正辨有無",
    "X26n0513_003:0184a06": "觀文三初別釋文二先明寂而常用心心寂滅者",
    "X26n0513_003:0184a07": "念念空也即明寂義雖無相而相雖無身而身雖",
    "X26n0513_003:0184a08": "無知而知此明用義而用心下二明用而常寂在",
    "X26n0513_003:0184a09": "有常脩空下二合釋有無在有脩空釋上用而常",
    "X26n0513_003:0184a10": "寂處空常萬化釋上寂而常用雙照一切法故者",
    "X26n0513_003:0184a11": "三雙結也知是處非是處下二明十力觀但明後",
    "X26n0513_003:0184a12": "一餘行略之而登摩訶羅伽位化一切國土眾生",
    "X26n0513_003:0184a13": "第三登位差別摩訶羅伽此云大得或云龍象等",
    "X26n0513_003:0184a14": "千阿僧下三明脩行時節。",
    "X26n0513_003:0184a15": "第十二法師。",
    "X26n0513_003:0184a16": "復次慧光神變者住上上無生忍滅心心相法眼見",
    "X26n0513_003:0184a17": "一切法三昧色空見以大願力常生一切淨土萬阿",
    "X26n0513_003:0184a18": "僧祇劫集無量佛光三昧而能現百萬恒河沙諸佛",
    "X26n0513_003:0184a19": "神力住婆伽梵位亦常入佛華三昧。",
    "X26n0513_003:0184a20": "文三初標位以此地菩薩得無礙智化諸眾生現",
    "X26n0513_003:0184a21": "諸神通名為慧光神變也住上上下二明觀差別",
    "X26n0513_003:0184a22": "文四今初配位滅心心相者二明滅心滅意等名",
    "X26n0513_003:0184a23": "滅心滅心數名滅相法眼見下三明見境法眼見",
    "X26n0513_003:0184a24": "一切法即別明三眼色空見即總明三眼者佛法",
    "X26n0513_003:0184b01": "慧也慧眼見色空法眼見色假佛眼見中道空假",
    "X26n0513_003:0184b02": "不二而二二而不二雙照即不二而二雙亡即二",
    "X26n0513_003:0184b03": "而不二舉三眼對色二境見之一字總明三見之",
    "X26n0513_003:0184b04": "差別也見色空即空諦見色假即有諦雙照即第",
    "X26n0513_003:0184b05": "一義諦此三約教有五一別入通以幻色為有見",
    "X26n0513_003:0184b06": "空為真非有非空為第一義二圓入通三諦同前",
    "X26n0513_003:0184b07": "加一切法趣三別教以幻有即空為俗不空為真",
    "X26n0513_003:0184b08": "不有不空為中道四圓入別中加一切法趣五圓",
    "X26n0513_003:0184b09": "教三諦皆云一切法趣也問菩薩地云何言佛眼",
    "X26n0513_003:0184b10": "答法華云開佛知見即別教初地圓教初住發三",
    "X26n0513_003:0184b11": "種智一正因理心發用中道觀開一切種智二了",
    "X26n0513_003:0184b12": "因智心發用即空觀開一切智三緣因善心發用",
    "X26n0513_003:0184b13": "即假觀開道種智初地尚得況九地耶此但分得",
    "X26n0513_003:0184b14": "非具得也以大願力下四生淨土萬阿僧下三明",
    "X26n0513_003:0184b15": "入位時節薄伽梵此云世尊非真佛世尊是補處",
    "X26n0513_003:0184b16": "世尊也。",
    "X26n0513_003:0184b17": "第十三法師文四一標位二明證時分三對位",
    "X26n0513_003:0184b18": "辨別四明入定位今初。",
    "X26n0513_003:0184b19": "復次觀佛菩薩。",
    "X26n0513_003:0184b20": "觀佛菩薩者若開玅覺此是等覺猶名菩薩來至",
    "X26n0513_003:0184b21": "此地保為究竟乃是未極更須觀察別佛猶有三",
    "X26n0513_003:0184b22": "十二品無明智去圓佛尚遠故云觀也通佛即有",
    "X26n0513_003:0184b23": "四十二品無明此更遠矣。",
    "X26n0513_003:0184b24": "二明證時分。",
    "X26n0513_003:0184c01": "住寂滅忍者從始發心至今經百萬阿僧祇劫脩百",
    "X26n0513_003:0184c02": "萬阿僧祇劫功德故證一切法解脫住金剛臺。",
    "X26n0513_003:0184c03": "文四一配位第五寂滅忍自有二別一下二上今",
    "X26n0513_003:0184c04": "第十地即是寂滅忍下品也從如發心下二經時",
    "X26n0513_003:0184c05": "多少謂從習種性至灌頂忍經百萬阿僧祇劫也",
    "X26n0513_003:0184c06": "脩百萬下三辨脩證證一切法下四明登位一切",
    "X26n0513_003:0184c07": "法解脫者真脫也金剛臺即金剛三昧。",
    "X26n0513_003:0184c08": "三對位辨別文五一伏斷差別。",
    "X26n0513_003:0184c09": "善男子從習忍至頂三昧皆名為伏一切煩惱而無",
    "X26n0513_003:0184c10": "相信滅一切煩惱生解脫智照第一義諦。",
    "X26n0513_003:0184c11": "從習至頂三昧先明伏忍也而無相信下明斷滅",
    "X26n0513_003:0184c12": "一切煩惱即大涅槃也生解脫即解脫智照即般",
    "X26n0513_003:0184c13": "若第一義即法身位。",
    "X26n0513_003:0184c14": "二信見異。",
    "X26n0513_003:0184c15": "不名為見所謂見者是薩婆若是故我從昔以來常",
    "X26n0513_003:0184c16": "說惟佛所知見覺頂三昧以下至於習忍所不知不",
    "X26n0513_003:0184c17": "見不覺。",
    "X26n0513_003:0184c18": "先明不見也所謂見者是薩婆若次明見也是故",
    "X26n0513_003:0184c19": "我從昔以來下引證也。",
    "X26n0513_003:0184c20": "三漸頓差別。",
    "X26n0513_003:0184c21": "惟佛頓解不名為信漸漸伏者。",
    "X26n0513_003:0184c22": "四常無常異。",
    "X26n0513_003:0184c23": "慧雖起滅以能無生無滅此心若滅則累無不滅無",
    "X26n0513_003:0184c24": "生無滅。",
    "X26n0513_003:0185a01": "無生則累無不遣無滅則德無不圓無生則斷德",
    "X26n0513_003:0185a02": "無滅則智德也。",
    "X26n0513_003:0185a03": "五等無等異。",
    "X26n0513_003:0185a04": "入理盡金剛三昧同真際等法性而未能等無等等",
    "X26n0513_003:0185a05": "譬如有人登大高臺下觀一切無不斯了住理盡三",
    "X26n0513_003:0185a06": "昧亦復如是。",
    "X26n0513_003:0185a07": "文中法喻合可解。",
    "X26n0513_003:0185a08": "四明入定位。",
    "X26n0513_003:0185a09": "常脩一切行滿功德藏入婆伽度位亦復常住佛慧",
    "X26n0513_003:0185a10": "三昧。",
    "X26n0513_003:0185a11": "此中一切行滿智慧滿名功德藏婆伽度位此云",
    "X26n0513_003:0185a12": "世尊亦復常住佛慧三昧者必應受脩義言亦復",
    "X26n0513_003:0185a13": "在別利物故云常住。",
    "X26n0513_003:0185a14": "第三結歎。",
    "X26n0513_003:0185a15": "善男子如是諸菩薩皆能一切十方諸如來國土中",
    "X26n0513_003:0185a16": "化眾生正說正義受持讀誦解達實相如我今日等",
    "X26n0513_003:0185a17": "無有異。",
    "X26n0513_003:0185a18": "明其施化與佛無異一問答須受持已竟。",
    "X26n0513_003:0185a19": "第二勸諸王受持文四一讚用勸持二讚名付",
    "X26n0513_003:0185a20": "勸持三釋勸所由四稱名付囑初文二一略歎",
    "X26n0513_003:0185a21": "二廣歎今初。",
    "X26n0513_003:0185a22": "佛告波斯匿王我當滅度後法滅盡時受持般若波",
    "X26n0513_003:0185a23": "羅蜜大作佛事一切國土安立萬姓快樂皆由此般",
    "X26n0513_003:0185a24": "若波羅蜜是故付囑諸國王不付囑比丘比丘尼清",
    "X26n0513_003:0185b01": "信男清信女何以故無王力故故不付囑汝當受持",
    "X26n0513_003:0185b02": "讀誦解其義理。",
    "X26n0513_003:0185b03": "文四一舉滅勸持一切國土下二明般若之力是",
    "X26n0513_003:0185b04": "故付囑下三釋付囑所以以無王威力故故不付",
    "X26n0513_003:0185b05": "囑也汝當受持下四別付月光也。",
    "X26n0513_003:0185b06": "二廣歎勸持文二初標除難福生二問答分別",
    "X26n0513_003:0185b07": "今初。",
    "X26n0513_003:0185b08": "大王吾今所化百億須彌百億日月一切須彌有四",
    "X26n0513_003:0185b09": "天下其南閻浮提有十六大國五百中國十千小國",
    "X26n0513_003:0185b10": "其國土中有七災難一切國王為是難故講讀般若",
    "X26n0513_003:0185b11": "波羅蜜七難即滅七福即生萬姓安樂帝王歡喜。",
    "X26n0513_003:0185b12": "文可解。",
    "X26n0513_003:0185b13": "二問答分別。",
    "X26n0513_003:0185b14": "云何為難日月失度時節反逆或赤日出黑日出二",
    "X26n0513_003:0185b15": "三四五日出或日蝕無光或日輪一重二三四五重",
    "X26n0513_003:0185b16": "輪現當變恠時讀說此經為一難也二十八宿失度",
    "X26n0513_003:0185b17": "金星彗星輪星鬼星火星水星風星刀星南斗北斗",
    "X26n0513_003:0185b18": "五鎮大星一切國主星三公星百官星如是等星各",
    "X26n0513_003:0185b19": "各變現亦講說此經為二難也大火燒國萬姓燒盡",
    "X26n0513_003:0185b20": "或鬼火龍火天火山神火人火樹木火賊火如是變",
    "X26n0513_003:0185b21": "恠亦讀說此經為三難也大水漂沒百姓時節反逆",
    "X26n0513_003:0185b22": "冬雨夏雪冬時雷電霹靂六月雨氷霜雹雨赤水黑",
    "X26n0513_003:0185b23": "水青水雨土山石山雨砂礫石江河逆流浮山流石",
    "X26n0513_003:0185b24": "如是變時亦讀說此經為四難也大風吹殺萬姓國",
    "X26n0513_003:0185c01": "土山河樹木一時滅沒非時大風黑風赤風青風天",
    "X26n0513_003:0185c02": "風地風火風如是變時亦讀說此經為五難也天地",
    "X26n0513_003:0185c03": "國土亢陽炎火洞然百艸亢旱五穀不登土地赫然",
    "X26n0513_003:0185c04": "萬姓滅盡如是變時亦讀說此經為六難也四方賊",
    "X26n0513_003:0185c05": "來侵國內外賊起火賊水賊風賊鬼賊百姓荒亂刀",
    "X26n0513_003:0185c06": "兵劫起如是恠時亦讀誦此經為七難也。",
    "X26n0513_003:0185c07": "先問可解日月失度下二答七難為七第一日月",
    "X26n0513_003:0185c08": "失度難謂時節變易多饑饉數量變易多刀兵色",
    "X26n0513_003:0185c09": "相變易多疫病也二十八下二星宿失度難也大",
    "X26n0513_003:0185c10": "火燒國下三災火難也大水漂沒下四雨水變易",
    "X26n0513_003:0185c11": "難也大風吹殺萬姓下五惡風難也天地國土下",
    "X26n0513_003:0185c12": "六亢陽難也四方賊來下七惡賊難也並如文可",
    "X26n0513_003:0185c13": "見。",
    "X26n0513_003:0185c14": "第二讚名勸持文二先讚名勝後勸供養今初。",
    "X26n0513_003:0185c15": "大王是般若波羅蜜是諸佛菩薩一切眾生心識之",
    "X26n0513_003:0185c16": "神本也一切國王之父母也亦名神符亦名辟鬼珠",
    "X26n0513_003:0185c17": "亦名如意珠亦名護國珠亦名天地鏡亦名龍寶神",
    "X26n0513_003:0185c18": "王。",
    "X26n0513_003:0185c19": "辨三般若心識之本即實相般若王之父母即觀",
    "X26n0513_003:0185c20": "照般若以能生王慧解心故下六名即文字般若",
    "X26n0513_003:0185c21": "也。",
    "X26n0513_003:0185c22": "二勸供養。",
    "X26n0513_003:0185c23": "佛告大王應作九色幡長九丈九色華高二丈千支",
    "X26n0513_003:0185c24": "燈高五丈九玉箱九玉巾亦作七寶案以經置上若",
    "X26n0513_003:0186a01": "王行時常施其前足一百步是經常放千光明令千",
    "X26n0513_003:0186a02": "里內七難不起罪過不生若王住時作七寶帳帳中",
    "X26n0513_003:0186a03": "七寶高座以經卷置上日日供養散華燒香如事父",
    "X26n0513_003:0186a04": "母如事帝釋。",
    "X26n0513_003:0186a05": "文二先示供養法後別明行住供養初中皆言九",
    "X26n0513_003:0186a06": "者九表眾生苦幡者標顯行得勝明九苦之內建",
    "X26n0513_003:0186a07": "解脫勝幡也九色華表九苦眾生行般若因也青",
    "X26n0513_003:0186a08": "黃赤白黑五塵華地水火風四大華也二丈表二",
    "X26n0513_003:0186a09": "諦千燈表十善功德各以般若展轉相資成千智",
    "X26n0513_003:0186a10": "慧高五丈明照五道也九玉箱表九苦居清淨為",
    "X26n0513_003:0186a11": "法器九玉巾表九苦居眾生得般若巾案者平喻",
    "X26n0513_003:0186a12": "實相般若以經置上者文字能令實理顯也七寶",
    "X26n0513_003:0186a13": "者表七方便人皆為人寶也若王行時下二別明",
    "X26n0513_003:0186a14": "行住供養先明行供養若王住時下是明住供養",
    "X26n0513_003:0186a15": "也。",
    "X26n0513_003:0186a16": "第三釋勸所由。",
    "X26n0513_003:0186a17": "大王我今五眼明見三世一切國王皆由過去侍五",
    "X26n0513_003:0186a18": "百佛得為帝王主是為一切聖人羅漢而為來生彼",
    "X26n0513_003:0186a19": "國作大利益若王福盡時一切聖人皆為捨去若一",
    "X26n0513_003:0186a20": "切聖人去時七難必起大王若未來世國王受持三",
    "X26n0513_003:0186a21": "寶者我使五大力菩薩往護其國一金剛吼菩薩手",
    "X26n0513_003:0186a22": "持千寶相輪往護彼國二龍王吼菩薩手持金輪燈",
    "X26n0513_003:0186a23": "往護彼國三無畏十力吼菩薩手持金剛杵往護彼",
    "X26n0513_003:0186a24": "國四雷電吼菩薩手持一寶羅網往護彼國五無量",
    "X26n0513_003:0186b01": "力吼菩薩手持五十劒輪往護彼國五大士五千大",
    "X26n0513_003:0186b02": "神王於汝國中大作利益當立像形而供養之。",
    "X26n0513_003:0186b03": "文二初明王福盡文可解大王若未來世下二明",
    "X26n0513_003:0186b04": "來世利益文三一舉數可解一金剛吼菩薩下二",
    "X26n0513_003:0186b05": "別釋可見是五大士下三結釋也。",
    "X26n0513_003:0186b06": "四稱名付囑。",
    "X26n0513_003:0186b07": "大王吾今三寶付囑汝等一切諸王憍薩羅國毗舍",
    "X26n0513_003:0186b08": "離國舍衛國摩竭提國波羅奈國迦夷羅衛國鳩尸",
    "X26n0513_003:0186b09": "那國鳩睒彌國鳩留國罽賓國伽羅乾國乾陀衛國",
    "X26n0513_003:0186b10": "沙陀國僧伽陀國揵拏掘闍國波提國如是一切國",
    "X26n0513_003:0186b11": "受持般若波羅蜜。",
    "X26n0513_003:0186b12": "文三初總明付囑可解憍薩羅國下二稱名如是",
    "X26n0513_003:0186b13": "一切下三結勸二勸諸王受持已竟。",
    "X26n0513_003:0186b14": "第三時眾得益文五一脩羅益。",
    "X26n0513_003:0186b15": "時諸大眾阿須輪王聞佛說未來世七可畏身毛為",
    "X26n0513_003:0186b16": "豎呼聲大叫而言願不生彼國。",
    "X26n0513_003:0186b17": "二人王益。",
    "X26n0513_003:0186b18": "時十六大國王即以國事付弟出家脩道觀四大四",
    "X26n0513_003:0186b19": "色勝出相四大四色不用識空入行相三十忍初地",
    "X26n0513_003:0186b20": "相第一義諦九地相是為大王捨凡夫身入六住身",
    "X26n0513_003:0186b21": "捨七報身入八法身證一切行般若波羅密。",
    "X26n0513_003:0186b22": "益中初明八勝處地水火風能造四大青黃赤白",
    "X26n0513_003:0186b23": "所造出離貪欲故名勝出四大下次明十一切處",
    "X26n0513_003:0186b24": "地水火風青黃赤白空處識處所緣覺廣無處不",
    "X26n0513_003:0186c01": "入故也三十忍是初地方便名初地相第一義諦",
    "X26n0513_003:0186c02": "即初地初地是九地相故攝論頌云如竹破初節",
    "X26n0513_003:0186c03": "餘節速能破得初地真智諸地疾當成捨凡身得",
    "X26n0513_003:0186c04": "六住身捨七地分段報身得八地變易法身故智",
    "X26n0513_003:0186c05": "論云七捨生身肉身此通教益也。",
    "X26n0513_003:0186c06": "三天益。",
    "X26n0513_003:0186c07": "十八梵天阿須輪王得三乘觀同無生境復散華供",
    "X26n0513_003:0186c08": "養空華法性華聖人華順華無生華法樂華金剛華",
    "X26n0513_003:0186c09": "緣觀中道華三十七品華而散佛上及九百億大菩",
    "X26n0513_003:0186c10": "薩眾。",
    "X26n0513_003:0186c11": "脩羅及天皆同益也空華表人空法性華表法空",
    "X26n0513_003:0186c12": "此顯伏忍聖人華表信忍順華表順忍無生華表",
    "X26n0513_003:0186c13": "無生忍四辨自在說法即法樂華下品寂滅忍也",
    "X26n0513_003:0186c14": "金剛三昧能斷結使即上品寂滅忍。",
    "X26n0513_003:0186c15": "四大眾益。",
    "X26n0513_003:0186c16": "其餘一切眾證道迹果散心空華心樹華六波羅蜜",
    "X26n0513_003:0186c17": "華玅覺華而散佛上及一切眾。",
    "X26n0513_003:0186c18": "心空華者定於三學之中名為心學心樹華者觀",
    "X26n0513_003:0186c19": "十二因緣生也六度華者十地行也妙覺華果行",
    "X26n0513_003:0186c20": "也。",
    "X26n0513_003:0186c21": "五菩薩益。",
    "X26n0513_003:0186c22": "十千菩薩念來世眾生即證妙覺三昧圓明三昧金",
    "X26n0513_003:0186c23": "剛三昧世諦三昧真諦三昧第一義諦三昧此三諦",
    "X26n0513_003:0186c24": "三昧是一切三昧王三昧亦得無量三昧七財三昧",
    "X26n0513_003:0187a01": "二十五有三昧一切行三昧復有十億菩薩登金剛",
    "X26n0513_003:0187a02": "頂現成正覺。",
    "X26n0513_003:0187a03": "文二先明十千益可解次復有十億下明成佛益",
    "X26n0513_003:0187a04": "此中成別教佛也大科正說分已竟。",
    "X26n0513_003:0187a05": "仁王護國般若波羅蜜經囑累品第八",
    "X26n0513_003:0187a06": "大章第三流通分囑謂付囑累謂憑累將此法付",
    "X26n0513_003:0187a07": "囑國王憑其宣演故云囑累品又付國王若有災",
    "X26n0513_003:0187a08": "難憑此救度故云囑累又付囑此經令累代流行",
    "X26n0513_003:0187a09": "故名囑累品問何不如大品付囑聲聞法華付囑",
    "X26n0513_003:0187a10": "菩薩而乃付囑國王耶答此佛隨病設藥以王國",
    "X26n0513_003:0187a11": "有災厄弘宣得益故付囑又百事大供養深廣自",
    "X26n0513_003:0187a12": "非王力誰所能辦故付囑也又王若不信法即不",
    "X26n0513_003:0187a13": "行行法在王故付之也。",
    "X26n0513_003:0187a14": "品文二先付囑誡勅後依教奉持初更二先略",
    "X26n0513_003:0187a15": "二廣今初。",
    "X26n0513_003:0187a16": "佛告波斯匿王我誡勅汝。",
    "X26n0513_003:0187a17": "誡謂誡勸勅謂教勅。",
    "X26n0513_003:0187a18": "二廣文二初明付囑二明誡勅初更二先付時",
    "X26n0513_003:0187a19": "後正明付人法今初。",
    "X26n0513_003:0187a20": "吾滅度後八十年八百年八千年中無佛無法無僧",
    "X26n0513_003:0187a21": "無信男信女時。",
    "X26n0513_003:0187a22": "八十年者佛去百年內五人住持一迦葉二阿難",
    "X26n0513_003:0187a23": "三末田地三人見佛在世相次住持經六十年法",
    "X26n0513_003:0187a24": "行不滅次商那和脩優婆毱多此二人不見佛相",
    "X26n0513_003:0187b01": "次住持經四十年威儀法滅故於此時言無佛法",
    "X26n0513_003:0187b02": "僧也言八百年者正法年內二十師住持佛法並",
    "X26n0513_003:0187b03": "是聖人法不滅第六百年馬鳴菩薩第七百年龍",
    "X26n0513_003:0187b04": "樹皆是菩薩法亦不滅八百年中邪宗極盛故於",
    "X26n0513_003:0187b05": "此時付囑國王提婆菩薩聲王鼓申法是也八千",
    "X26n0513_003:0187b06": "年者像法盡末法時眾生信邪故法滅。",
    "X26n0513_003:0187b07": "二明付人法。",
    "X26n0513_003:0187b08": "此經三寶付囑諸國王四部弟子受持讀誦解義為",
    "X26n0513_003:0187b09": "三界眾生開空慧道脩七賢行十善行化一切眾生。",
    "X26n0513_003:0187b10": "文二初付法可解為三界眾生下二付人也今教",
    "X26n0513_003:0187b11": "三行一空行二七賢行三十善行空即聖行七賢",
    "X26n0513_003:0187b12": "即七方便十善即凡行從深至淺也。",
    "X26n0513_003:0187b13": "第二誡勅文七一誡諸滅法過二誡壞四眾行",
    "X26n0513_003:0187b14": "三誡禁不依法四誡自毀五誡使役六誡自咎",
    "X26n0513_003:0187b15": "七誡謬信今第一誡諸滅法過文三初明滅法",
    "X26n0513_003:0187b16": "人次辨滅法過後結成過今初。",
    "X26n0513_003:0187b17": "後五濁世比丘比丘尼四部弟子天龍八部一切神",
    "X26n0513_003:0187b18": "王國王大臣太子王子自恃高貴滅破吾法。",
    "X26n0513_003:0187b19": "文二先明滅法時即五濁也一命濁二劫濁三煩",
    "X26n0513_003:0187b20": "惱濁四見濁五眾生濁文殊問經云十歲眾生乃",
    "X26n0513_003:0187b21": "至千歲有短長為命濁饑饉疫病刀兵為劫濁多",
    "X26n0513_003:0187b22": "有貪嗔癡名煩惱濁邪見戒取見取邊見為見濁",
    "X26n0513_003:0187b23": "不孝不義譏師長等是眾生濁比丘下二滅法人",
    "X26n0513_003:0187b24": "也。",
    "X26n0513_003:0187c01": "二辨滅法過。",
    "X26n0513_003:0187c02": "明作制法制我弟子比丘比丘尼不聽出家行道亦",
    "X26n0513_003:0187c03": "復不聽造作佛像形佛塔形立統官制眾安籍記僧",
    "X26n0513_003:0187c04": "比丘地立白衣高座兵奴為比丘受別請法知識比",
    "X26n0513_003:0187c05": "丘共為一心親善比丘為作齋會求福如外道法都",
    "X26n0513_003:0187c06": "非吾法。",
    "X26n0513_003:0187c07": "文中先明制四正後明立四邪制四正者一不聽",
    "X26n0513_003:0187c08": "出家二不聽行道三不聽造像四不聽造塔立四",
    "X26n0513_003:0187c09": "邪者一立統制眾二比丘地立白衣高座三兵奴",
    "X26n0513_003:0187c10": "為比丘四受別請也。",
    "X26n0513_003:0187c11": "三結成過。",
    "X26n0513_003:0187c12": "當知爾時正法將滅不久。",
    "X26n0513_003:0187c13": "二誡壞四眾行。",
    "X26n0513_003:0187c14": "大王壞亂吾道是汝等作自恃威力制我四部弟子",
    "X26n0513_003:0187c15": "百姓疾病無不苦難是破國因緣說五濁罪過窮劫",
    "X26n0513_003:0187c16": "不盡。",
    "X26n0513_003:0187c17": "為王不行正法則佛道壞也。",
    "X26n0513_003:0187c18": "三誡禁不依法。",
    "X26n0513_003:0187c19": "大王法末世時有諸比丘四部弟子國王多作非法",
    "X26n0513_003:0187c20": "之行橫與佛法眾僧作大非法作諸罪過非法非律",
    "X26n0513_003:0187c21": "繫縛比丘如獄囚法當爾之時法滅不久。",
    "X26n0513_003:0187c22": "四誡自毀文三初自段二起惡後招報今初。",
    "X26n0513_003:0187c23": "大王我滅度後未來世中四部弟子諸小國王太子",
    "X26n0513_003:0187c24": "王子乃是住持護三寶者轉更滅破三寶如師子身",
    "X26n0513_003:0188a01": "中虫自食師子非外道也。",
    "X26n0513_003:0188a02": "文二先法後喻今初文可見如師子下二明喻也",
    "X26n0513_003:0188a03": "此喻如蓮華面經佛告阿難譬如師子命終身死",
    "X26n0513_003:0188a04": "若空若地若水若陸所有眾生不敢食肉惟師子",
    "X26n0513_003:0188a05": "身生諸虫還自食師子之肉阿難我佛法中非餘",
    "X26n0513_003:0188a06": "破壞是比丘破我三大阿僧祇法彼經但喻出家",
    "X26n0513_003:0188a07": "此經通喻道俗。",
    "X26n0513_003:0188a08": "二起惡。",
    "X26n0513_003:0188a09": "多壞我佛法得大罪過正教衰薄民無正行以漸為",
    "X26n0513_003:0188a10": "惡其壽日減至於百歲。",
    "X26n0513_003:0188a11": "三招報。",
    "X26n0513_003:0188a12": "人壞佛教無復孝子六親不和天神不祐疾疫惡鬼",
    "X26n0513_003:0188a13": "日來侵害災恠首尾連禍縱橫死入地獄餓鬼畜生",
    "X26n0513_003:0188a14": "若出為人兵奴果報如影如響如人夜書火滅字存",
    "X26n0513_003:0188a15": "三界果報亦復如是。",
    "X26n0513_003:0188a16": "文中法喻合可見六親謂父母兄弟夫妻喻有三",
    "X26n0513_003:0188a17": "初二喻現報後一喻生報後報也。",
    "X26n0513_003:0188a18": "五誡使役。",
    "X26n0513_003:0188a19": "大王未來世中一切國王太子王子四部弟子橫與",
    "X26n0513_003:0188a20": "佛弟子書記制戒如白衣法如兵奴法若我弟子比",
    "X26n0513_003:0188a21": "丘比丘尼立籍為官所使都非我弟子是兵奴法立",
    "X26n0513_003:0188a22": "統官攝僧典主僧籍大小僧統共相攝縛如獄囚法",
    "X26n0513_003:0188a23": "兵奴之法當爾之時佛法不久。",
    "X26n0513_003:0188a24": "六誡自咎。",
    "X26n0513_003:0188b01": "大王未來世中諸小國王四部弟子自作此罪破國",
    "X26n0513_003:0188b02": "因緣身自受之非佛法僧。",
    "X26n0513_003:0188b03": "七誡謬信。",
    "X26n0513_003:0188b04": "大王未來世中流通此經七佛法器十方諸佛常所",
    "X26n0513_003:0188b05": "行道諸惡比丘多求名利於國王太子王子前自說",
    "X26n0513_003:0188b06": "破佛法因緣破國因緣其王不別信聽此語橫作法",
    "X26n0513_003:0188b07": "制不依佛戒是為破佛破國因緣當爾之時正法不",
    "X26n0513_003:0188b08": "久。",
    "X26n0513_003:0188b09": "文中為四初示善不壞正教曰流開空法道曰通",
    "X26n0513_003:0188b10": "能盛福智曰器也諸惡比丘下二示惡也其王不",
    "X26n0513_003:0188b11": "別下三謬信也是為破佛下四示過。",
    "X26n0513_003:0188b12": "第二大眾奉持文二先奉持次奉行今初。",
    "X26n0513_003:0188b13": "爾時十六大國王聞佛七誡所說未來世事悲啼涕",
    "X26n0513_003:0188b14": "出聲動三千日月五星二十八宿失光不現時諸王",
    "X26n0513_003:0188b15": "等各各至心受持佛語不制四部弟子出家當如佛",
    "X26n0513_003:0188b16": "教爾時大眾十八梵天王六欲諸天子歎言當爾之",
    "X26n0513_003:0188b17": "時世間空虗是無佛世。",
    "X26n0513_003:0188b18": "文二先傷感二嗟歎初文二先正明傷感時諸國",
    "X26n0513_003:0188b19": "王下二受持也爾時大眾下二嗟歎傷此時也。",
    "X26n0513_003:0188b20": "二奉行。",
    "X26n0513_003:0188b21": "爾時無量大眾中百億菩薩彌勒師子月等百億舍",
    "X26n0513_003:0188b22": "利弗須菩提等五百億十八梵六欲諸天三界六道",
    "X26n0513_003:0188b23": "阿須輪王聞佛說護佛因緣護國因緣歡喜無量為",
    "X26n0513_003:0188b24": "佛作禮受持般若波羅蜜。",
    "X26n0513_003:0188c01": "文五先列大眾聞佛所說下二明聞佛法義歡喜",
    "X26n0513_003:0188c02": "無量者三明歡喜也為佛作禮者四禮佛也受持",
    "X26n0513_003:0188c03": "般若波羅蜜者五奉行也。",
    "X26n0513_003:0188c04": "仁王護國般若波羅蜜經疏卷下(終)",
    "X26n0513_003:0188c05": "性漖海極督刻",
    "X26n0513_003:0188c06": "興課較對",
    "X26n0513_003:0188c07": "興理錄藁"
}