{
    "T01n0087_001:0910c25": "No. 87 [No. 26(202), Nos. 88, 89]",
    "T01n0087_001:0910c26": "佛說齋經",
    "T01n0087_001:0910c28": "吳月氏國居士支謙譯",
    "T01n0087_001:0910c29": "聞如是：一時，佛在舍衛城東丞相家殿。丞相",
    "T01n0087_001:0911a01": "母名維耶，早起沐浴著綵衣，與諸子婦俱出，",
    "T01n0087_001:0911a02": "稽首佛足，一面坐。佛問維耶：「沐浴何早？」對曰：",
    "T01n0087_001:0911a03": "「欲與諸婦俱受齋戒。」佛言：「齋有三輩，樂何等",
    "T01n0087_001:0911a04": "齋？」維耶長跪言：「願聞何謂三齋。」佛言：「一為牧",
    "T01n0087_001:0911a05": "牛齋，二為尼犍齋，三為佛法齋。牧牛齋者，",
    "T01n0087_001:0911a06": "如牧牛人求善水草飲飼其牛，暮歸思念何",
    "T01n0087_001:0911a07": "野有豐饒，須天明當復往。若族姓男女已受",
    "T01n0087_001:0911a08": "齋戒，意在家居利欲產業，及念美飲食育養",
    "T01n0087_001:0911a09": "身者，是為如彼牧牛人意，不得大福、非大明。",
    "T01n0087_001:0911a10": "「尼犍齋者，當月十五日齋之時，伏地受齋",
    "T01n0087_001:0911a11": "戒，為十由延內諸神拜言：『我今日齋，不敢為",
    "T01n0087_001:0911a12": "惡；不名有家，彼我無親，妻子奴婢非是我有，",
    "T01n0087_001:0911a13": "我非其主。』然其學，貴文賤質無有正心，至到",
    "T01n0087_001:0911a14": "明日相，名有如故。事齋如彼者，不得大福、非",
    "T01n0087_001:0911a15": "大明。「佛法齋者，道弟子月六齋之日受八戒。",
    "T01n0087_001:0911a16": "何謂八？",
    "T01n0087_001:0911a17": "「第一戒者，盡一日一夜持，心如真人，無",
    "T01n0087_001:0911a18": "有殺意、慈念眾生，不得賊害蠕動之類，不加",
    "T01n0087_001:0911a19": "刀杖，念欲安利莫復為殺，如清淨戒以一心",
    "T01n0087_001:0911a20": "習。",
    "T01n0087_001:0911a21": "「第二戒者，盡一日一夜持，心如真人，無貪取",
    "T01n0087_001:0911a22": "意、思念布施，當歡喜與、自手與、潔淨與、恭敬",
    "T01n0087_001:0911a23": "與、不望與，却慳貪意，如清淨戒以一心習。",
    "T01n0087_001:0911a24": "「第三戒者，一日一夜持，心如真人，無婬意、不",
    "T01n0087_001:0911a25": "念房室，修治梵行，不為邪欲、心不貪色，如清",
    "T01n0087_001:0911a26": "淨戒以一心習。",
    "T01n0087_001:0911a27": "「第四戒者，一日一夜持，心如真人，無妄語意，",
    "T01n0087_001:0911a28": "思念至誠、安定徐言，不為偽詐、心口相應，如",
    "T01n0087_001:0911a29": "清淨戒以一心習。",
    "T01n0087_001:0911b01": "「第五戒者，一日一夜持，心如真人，不飲酒、不",
    "T01n0087_001:0911b02": "醉、不迷亂、不失志，去放逸意，如清淨戒以一",
    "T01n0087_001:0911b03": "心習。",
    "T01n0087_001:0911b04": "「第六戒者，一日一夜持，心如真人，無求安意，",
    "T01n0087_001:0911b05": "不著華香、不傅脂粉、不為歌舞倡樂，如清淨",
    "T01n0087_001:0911b06": "戒以一心習。",
    "T01n0087_001:0911b07": "「第七戒者，一日一夜持，心如真人，無求安意，",
    "T01n0087_001:0911b08": "不臥好床，卑床草席，捐除睡臥，思念經道，如",
    "T01n0087_001:0911b09": "清淨戒以一心習。",
    "T01n0087_001:0911b10": "「第八戒者，一日一夜持，心如真人，奉法時食，",
    "T01n0087_001:0911b11": "食少節身，過日中後不復食，如清淨戒以一",
    "T01n0087_001:0911b12": "心習。」",
    "T01n0087_001:0911b13": "佛告維耶：「受齋之日當習五念。何謂五？",
    "T01n0087_001:0911b14": "「一當念佛。佛為如來，為至真，為等正覺，為明",
    "T01n0087_001:0911b15": "行足，為善逝、世間父、無上士、經法御、天人師，",
    "T01n0087_001:0911b16": "號曰佛。是念佛者，愚癡惡意怒習悉除，善心",
    "T01n0087_001:0911b17": "自生思樂佛業。譬如以麻油澡豆沐頭，垢濁",
    "T01n0087_001:0911b18": "得除。齋念佛者，其淨如是，眾人見之莫不",
    "T01n0087_001:0911b19": "好信。",
    "T01n0087_001:0911b20": "「二當念法。佛所說法三十七品，具足不毀思",
    "T01n0087_001:0911b21": "念勿忘，當知此法為世間明。是念法者，愚癡",
    "T01n0087_001:0911b22": "惡意怒習悉除，善心自生用樂法業。譬如以",
    "T01n0087_001:0911b23": "麻油澡豆浴身，垢濁得除。齋念法者，其淨如",
    "T01n0087_001:0911b24": "是，眾人見之莫不好信。",
    "T01n0087_001:0911b25": "「三當念眾。恭敬親附依受慧教，佛弟子眾，有",
    "T01n0087_001:0911b26": "得溝港受、溝港證者，有得頻來受、頻來證者，",
    "T01n0087_001:0911b27": "有得不還受、不還證者，有得應真受、應真證",
    "T01n0087_001:0911b28": "者，是為四雙之八輩丈夫，皆為戒成、定成、慧",
    "T01n0087_001:0911b29": "成、解成、度知見成，為聖德、為行具，當為叉手",
    "T01n0087_001:0911c01": "天上天下尊者福田。是念眾，愚癡惡意怒習",
    "T01n0087_001:0911c02": "悉除，喜心自生樂眾之業。譬如以淳灰浣衣，",
    "T01n0087_001:0911c03": "垢污得除。齋念眾者，其德如是，眾人見之莫",
    "T01n0087_001:0911c04": "不好信。",
    "T01n0087_001:0911c05": "「四者念戒。身受佛戒一心奉持，不虧不犯、不",
    "T01n0087_001:0911c06": "動不忘、善立慎護、為慧者舉、後無所悔、不以",
    "T01n0087_001:0911c07": "有望、能等教人。是念戒者，愚癡惡意怒習悉",
    "T01n0087_001:0911c08": "除，喜心自生樂戒統業。如鏡之磨，垢除盛明。",
    "T01n0087_001:0911c09": "齋念戒者，其淨如是，眾人見之莫不好信。「五",
    "T01n0087_001:0911c10": "當念天。第一四天王，第二忉利天，鹽天，兜",
    "T01n0087_001:0911c11": "術天，不憍樂天，化應聲天，當自念：『我以有信、",
    "T01n0087_001:0911c12": "有戒、有聞、有施、有智，至身死時精神上天，願",
    "T01n0087_001:0911c13": "不失信、戒、聞、施、智。』是念天者，愚癡惡意怒習",
    "T01n0087_001:0911c14": "悉除，喜心自生樂天統業。譬如寶珠，常治清",
    "T01n0087_001:0911c15": "明。齋念天者，其淨如是。「奉持八戒，習五思念，",
    "T01n0087_001:0911c16": "為佛法齋，與天參德，滅惡興善，後生天上，終",
    "T01n0087_001:0911c17": "得泥洹。是以智者自力行，出心作福。",
    "T01n0087_001:0911c18": "「如是，維耶！齋之福祐明譽廣遠，譬是天下十",
    "T01n0087_001:0911c19": "六大國，是十六國滿中眾寶不可稱數，不如",
    "T01n0087_001:0911c20": "一日受佛法齋。如比其福者，則十六國為一",
    "T01n0087_001:0911c21": "豆耳。天上廣遠不可稱說，當今人間五十歲，",
    "T01n0087_001:0911c22": "為第一天上一日一夜，第一四天上壽五百",
    "T01n0087_001:0911c23": "歲，彼當人間九百萬歲。佛法齋者，得生此天",
    "T01n0087_001:0911c24": "上。人間百歲為忉利天上一日一夜，忉利天",
    "T01n0087_001:0911c25": "壽千歲，當人間三千六百萬歲。人間二百歲",
    "T01n0087_001:0911c26": "為鹽天上一日一夜，鹽天壽二千歲，當人間",
    "T01n0087_001:0911c27": "一億五千二百萬歲。人間四百歲為兜術天",
    "T01n0087_001:0911c28": "上一日一夜，兜術天壽四千歲，當人間六億",
    "T01n0087_001:0911c29": "八百萬歲。人間八百歲為不驕樂天上一日",
    "T01n0087_001:0912a01": "一夜，不驕樂天壽八千歲，當人間二十三億",
    "T01n0087_001:0912a02": "四千萬歲。人間千六百歲為化應聲天上一",
    "T01n0087_001:0912a03": "日一夜，化應聲天壽萬六千歲，當人間九十",
    "T01n0087_001:0912a04": "二億一千六百萬歲。若人有信、有戒、有聞、有",
    "T01n0087_001:0912a05": "施、有智奉佛法齋，當命盡時，其人精神，皆生",
    "T01n0087_001:0912a06": "此六天上，安隱快樂。猗善眾多我少說耳，凡",
    "T01n0087_001:0912a07": "人行善，魂神上天受福無量。」維耶聞佛語，歡",
    "T01n0087_001:0912a08": "喜言：「善哉善哉！世尊！齋之福德甚快無量，願",
    "T01n0087_001:0912a09": "受佛戒。從今已後月月六齋，竭力作福至",
    "T01n0087_001:0912a10": "死。」佛說經已，皆歡喜受教。",
    "T01n0087_001:0912a11": "佛說齋經"
}