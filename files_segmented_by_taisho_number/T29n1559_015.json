{
    "T29n1559_015:0259c19": "2阿毘達磨俱舍釋論卷第十五",
    "T29n1559_015:0259c21": "婆藪盤豆造",
    "T29n1559_015:0259c22": "陳天竺三藏真諦譯",
    "T29n1559_015:0259c23": "中分別惑品之二",
    "T29n1559_015:0259c24": "說世義已，由相應故來。今應思此義：是類已",
    "T29n1559_015:0259c25": "滅，眾生於中得相離不？復次眾生於此類處",
    "T29n1559_015:0259c26": "已得相離，此類為已滅不？於中若已相離，",
    "T29n1559_015:0259c27": "此類於此人必定已滅。若類已滅，於中眾生",
    "T29n1559_015:0259c28": "或已相離或未相離。譬如，偈曰：滅苦下惑",
    "T29n1559_015:0259c29": "中，由餘遍行應，於前類已滅，餘同境惑應。",
    "T29n1559_015:0260a01": "釋曰：苦智已生集智未生，見苦所滅類聚皆",
    "T29n1559_015:0260a02": "已滅盡。由見集諦所滅緣彼為境，餘遍行惑",
    "T29n1559_015:0260a03": "於彼相應，於脩道所滅類聚中有九品惑。於",
    "T29n1559_015:0260a04": "先已滅品中，由餘惑緣彼為境，於彼相應，",
    "T29n1559_015:0260a05": "此義應知。於何類中幾惑能緣彼類生？若句",
    "T29n1559_015:0260a06": "句答此問，應說無數法，是故先舊師造略集",
    "T29n1559_015:0260a07": "毘婆沙。彼云：云何由少功力，我等應度最大",
    "T29n1559_015:0260a08": "問流。若略說，有十六種法，謂欲色無色界相",
    "T29n1559_015:0260a09": "應各有五品，及無流心；亦有十六同此類。於",
    "T29n1559_015:0260a10": "中何法為何心境界？若人已了知如此，於中",
    "T29n1559_015:0260a11": "如此多惑緣彼得生，此義方可思量。此中偈",
    "T29n1559_015:0260a12": "曰：見苦集修滅，是欲相應法，自界三一色，無",
    "T29n1559_015:0260a13": "垢識境界。釋曰：此法是自界法，有三部故說",
    "T29n1559_015:0260a14": "自界三。此法一部是色界法，故說一色。於欲",
    "T29n1559_015:0260a15": "界相應行法，見苦集所滅及修道所滅，皆是",
    "T29n1559_015:0260a16": "五識境。於自界有三識，謂是前三色界心一，",
    "T29n1559_015:0260a17": "謂修道所滅及無流心。偈曰：自界下界三，上",
    "T29n1559_015:0260a18": "一淨識境。釋曰：於色界相應行，如前三部法，",
    "T29n1559_015:0260a19": "是八心所緣境，謂自界心三如前，下界心三",
    "T29n1559_015:0260a20": "亦如前，上界心一謂修道所滅心及無流心。",
    "T29n1559_015:0260a21": "偈曰：無色三界三，無流識境界。釋曰：於無色",
    "T29n1559_015:0260a22": "界相應行三部法，是十心所緣境，謂三界心",
    "T29n1559_015:0260a23": "各三如前，無流心一。說三界見苦集所滅及",
    "T29n1559_015:0260a24": "修道所滅已。偈曰：見滅道所滅，一切自長",
    "T29n1559_015:0260a25": "境。釋曰：見滅道所滅法中，是自心謂見滅道",
    "T29n1559_015:0260a26": "所滅心，此心為長應知。彼法是此心境。云何",
    "T29n1559_015:0260a27": "如此？欲界相應見滅所滅法，唯六識境界，",
    "T29n1559_015:0260a28": "謂前所說五識及自長識。見道所滅法亦爾，",
    "T29n1559_015:0260a29": "謂前所說五識及自長識。如此色無色界見",
    "T29n1559_015:0260b01": "滅道所滅法，是見滅道所滅自長識境界故，",
    "T29n1559_015:0260b02": "是故為九識及十一識境。說三界五部法已。",
    "T29n1559_015:0260b03": "偈曰：無流三界後，三無流心境。釋曰：若無流",
    "T29n1559_015:0260b04": "法為十心境界，謂三界後三部心，即見滅道",
    "T29n1559_015:0260b05": "修所滅心及無流心。復次為攝此義故，造一",
    "T29n1559_015:0260b06": "偈半：",
    "T29n1559_015:0260b07": "「見苦集修滅，　　於三界無流，",
    "T29n1559_015:0260b08": "五八及十識，　　十識所緣境，",
    "T29n1559_015:0260b09": "見滅道所滅，　　一切自長境。」",
    "T29n1559_015:0260b10": "已解安立如此十六心。於十六境隨眠正事，",
    "T29n1559_015:0260b11": "於中云何思量？我等為安立此義，故顯唯方。",
    "T29n1559_015:0260b12": "於緣樂根為境識中，幾隨眠惑依彼得生？若",
    "T29n1559_015:0260b13": "有如此問來，應自思量。樂根有七種，於欲界",
    "T29n1559_015:0260b14": "中唯有修道所滅，於色界五部及無流。此樂",
    "T29n1559_015:0260b15": "根若略說，是十二心境界：欲界四心，除見滅",
    "T29n1559_015:0260b16": "所滅心；色界心有五；無色有二心，謂見道修",
    "T29n1559_015:0260b17": "道所滅心及無流心。如此十二識能緣樂根",
    "T29n1559_015:0260b18": "為境。於中如理，欲界部惑、色界部惑緣有為",
    "T29n1559_015:0260b19": "境，無色界二部，并遍行諸惑，於中隨眠生。",
    "T29n1559_015:0260b20": "應知如此。於緣能緣樂根為境心中，幾隨眠",
    "T29n1559_015:0260b21": "惑依彼得生？所說能緣樂根為境。十二識復",
    "T29n1559_015:0260b22": "為何識境界？即是前所說十二識類。復次無",
    "T29n1559_015:0260b23": "色界有二部，謂見苦集所滅心，是十四心應",
    "T29n1559_015:0260b24": "知緣能緣受識為境，此中更增無色界見苦",
    "T29n1559_015:0260b25": "集所滅心。欲界有四心，緣有為境。色界有五",
    "T29n1559_015:0260b26": "心，緣有為境。依此十四心，隨眠惑得生。此義",
    "T29n1559_015:0260b27": "應知，由此方所餘亦應知。若由此惑心則有",
    "T29n1559_015:0260b28": "縛，此諸惑於此心中皆隨眠不？得隨眠，若惑",
    "T29n1559_015:0260b29": "與心相應不滅，及能緣彼為境亦不滅。有不",
    "T29n1559_015:0260c01": "能隨眠，若惑與心相應已滅。若作如此義，偈",
    "T29n1559_015:0260c02": "曰：有縛心二種，染無染由眠。釋曰：若心有染",
    "T29n1559_015:0260c03": "污，由惑能隨眠，是故心有縛。及由與心相應，",
    "T29n1559_015:0260c04": "緣彼為境，惑由不能隨眠，惑與彼相應未滅，",
    "T29n1559_015:0260c05": "互相應故。若無染污心，但由能隨眠惑及能",
    "T29n1559_015:0260c06": "緣彼為境，惑不滅為縛。復次十種惑，生起云",
    "T29n1559_015:0260c07": "何？從初者，由癡相應故，迷闇於諦境。彼人不",
    "T29n1559_015:0260c08": "樂觀苦苦相，於彼人不顯現，乃至道亦爾。是",
    "T29n1559_015:0260c09": "故偈曰：從癡疑。釋曰：若人已癡，聞二義起",
    "T29n1559_015:0260c10": "疑惑，謂此為是苦、此為非苦，乃至道亦爾。偈",
    "T29n1559_015:0260c11": "曰：邪見。釋曰：從疑惑起邪見。若人有疑心，",
    "T29n1559_015:0260c12": "由邪聞邪思故，決定邪智起，乃至撥無苦等。",
    "T29n1559_015:0260c13": "偈曰：從身見。釋曰：彼說從邪見身見生，由苦",
    "T29n1559_015:0260c14": "除五陰，由我我所執故。偈曰：邊見。釋曰：從",
    "T29n1559_015:0260c15": "身見邊見生，由執我斷常二邊故。偈曰：從此",
    "T29n1559_015:0260c16": "戒執取。釋曰：從邊見戒執取見生。何以故？若",
    "T29n1559_015:0260c17": "人隨執一邊，由此邊計執清淨故。偈曰：次見",
    "T29n1559_015:0260c18": "取。釋曰：從戒執取見見取生。何以故？若由此",
    "T29n1559_015:0260c19": "法計執清淨，必執此法為最勝。於下執勝為",
    "T29n1559_015:0260c20": "見取故，偈曰：自見，欲慢。釋曰：於自見愛著",
    "T29n1559_015:0260c21": "心起故、由自見高心起故，是故從自見欲起",
    "T29n1559_015:0260c22": "慢起。偈曰：於他見瞋起。釋曰：若人愛著自",
    "T29n1559_015:0260c23": "見，於他見能對治自見，則起瞋恚。有餘師說：",
    "T29n1559_015:0260c24": "於自見已取已捨中起瞋恚。偈曰：如次第。釋",
    "T29n1559_015:0260c25": "曰：見諦所滅欲等諸惑，緣依自相續見起故，",
    "T29n1559_015:0260c26": "生起次第如此。若惑欲生起，必由三因緣得",
    "T29n1559_015:0260c27": "起。能起因緣者，偈曰：從未滅隨眠，及對根現",
    "T29n1559_015:0260c28": "塵，由不正思惟，惑起。釋曰：惑者，譬如欲隨眠，",
    "T29n1559_015:0260c29": "此未滅未永離，欲惑相應，塵對根顯現。於中",
    "T29n1559_015:0261a01": "起不正思惟，由具三故欲惑得起。此三次第，",
    "T29n1559_015:0261a02": "謂因、緣、加行力。偈曰：具因緣。釋曰：若餘惑有",
    "T29n1559_015:0261a03": "具因生，應知亦如此。彼說有時由塵力惑亦",
    "T29n1559_015:0261a04": "生，起不由因力，譬如退法阿羅漢。是隨眠惑",
    "T29n1559_015:0261a05": "於，經中世尊說為三流，謂欲流、有流、無明流。",
    "T29n1559_015:0261a06": "或說為四暴河，謂欲暴河、有暴河、見暴河、無",
    "T29n1559_015:0261a07": "明暴河。或說為四繫，即是四河。或說為四取，",
    "T29n1559_015:0261a08": "謂欲取、見取、戒執取、我言取。於中偈曰：欲界",
    "T29n1559_015:0261a09": "共倒起，煩惱名欲流，離癡。釋曰：除無明，所餘",
    "T29n1559_015:0261a10": "欲界行惑共諸倒起惑，應知名欲流。有四十",
    "T29n1559_015:0261a11": "一物：三十一隨眠惑，除五種無明并十倒起惑，",
    "T29n1559_015:0261a12": "此但惑非隨眠。偈曰：唯隨眠，色無色有流。",
    "T29n1559_015:0261a13": "釋曰：除無明言流，一切色無色界行隨眠惑，",
    "T29n1559_015:0261a14": "除無明名有流。有五十二物：色界惑二十六，",
    "T29n1559_015:0261a15": "除五部無明，無色界亦爾。於上界為不有疲",
    "T29n1559_015:0261a16": "弱、掉起二種倒起惑邪。如《分別道理論》說：何",
    "T29n1559_015:0261a17": "者為有流？除無明，是所餘諸惑，與色無色界",
    "T29n1559_015:0261a18": "相應，謂結縛隨眠。小惑倒起惑，此中云何不",
    "T29n1559_015:0261a19": "攝？罽賓國師云：由不自在故。復有何因緣，色",
    "T29n1559_015:0261a20": "無色界合說一有流？偈曰：無記內門起，依寂",
    "T29n1559_015:0261a21": "靜地生，故合一。釋曰：是二界惑同無記性，依",
    "T29n1559_015:0261a22": "內門起、依定地生，由此三法等，是故合立為",
    "T29n1559_015:0261a23": "一。由此因立有欲義，更由此因立有流義。今",
    "T29n1559_015:0261a24": "三界無明立為無明流，此義自成。有十五物，",
    "T29n1559_015:0261a25": "云何別立此無明為流？一切流，偈曰：為根，立",
    "T29n1559_015:0261a26": "無明別流。釋曰：一切流無明為根，是故別立",
    "T29n1559_015:0261a27": "無明為流。如說流，應知餘亦爾。偈曰：暴河繫",
    "T29n1559_015:0261a28": "亦爾，別立見明故。釋曰：是所說欲流，即是欲",
    "T29n1559_015:0261a29": "暴河及欲繫。是所說有流，即是有暴河及有",
    "T29n1559_015:0261b01": "繫，除諸見。彼言由了別故，於暴河及繫立見",
    "T29n1559_015:0261b02": "為別品。偈曰：非於流無伴，由非順流故。釋",
    "T29n1559_015:0261b03": "曰：能令流，故名流。流等名後當釋。彼說若見",
    "T29n1559_015:0261b04": "獨無伴，不隨順流，由明了故，是故於流不立",
    "T29n1559_015:0261b05": "為別品，合立為流品。是欲暴河，有二十九物，",
    "T29n1559_015:0261b06": "謂欲瞋慢有十五，疑有四，并十倒起惑有。暴",
    "T29n1559_015:0261b07": "河有二十八物，謂欲慢有二十，疑八。見暴河",
    "T29n1559_015:0261b08": "有三十六物，無明暴河有十五物。如暴河，應",
    "T29n1559_015:0261b09": "知繫亦爾。偈曰：如所說共癡，有二分見故名",
    "T29n1559_015:0261b10": "取。釋曰：是欲繫共無明立為欲取，有三十四",
    "T29n1559_015:0261b11": "物，謂欲瞋慢無明有二十，疑有四，并十倒起",
    "T29n1559_015:0261b12": "惑。是有繫共無明立為我言取，有三十八物，",
    "T29n1559_015:0261b13": "謂欲慢無明有三十，疑有八。是見繫，除戒執",
    "T29n1559_015:0261b14": "取，立為見取，有三十物。是戒執取有六物。云",
    "T29n1559_015:0261b15": "何從諸見中離戒執取立為別取？由對治聖",
    "T29n1559_015:0261b16": "道故、由欺誑二部故。在家部由此惑遭誑，計",
    "T29n1559_015:0261b17": "執自餓為天道故。出家部由捨離可愛塵，修",
    "T29n1559_015:0261b18": "習苦澁為道，計應得解脫故。欲取及見取者，",
    "T29n1559_015:0261b19": "是在家出家二部鬪諍因故，故立為二取。在",
    "T29n1559_015:0261b20": "家由取五塵故，與在家起鬪諍。出家由取諸",
    "T29n1559_015:0261b21": "見各不同故，與出家起鬪諍。此二部取定及",
    "T29n1559_015:0261b22": "定果，為解脫道及解脫果故，故立二界惑為",
    "T29n1559_015:0261b23": "我言取。云何合無明說取，不別為取？由能取",
    "T29n1559_015:0261b24": "生死故立為取。偈曰：由無明，非能取故合。",
    "T29n1559_015:0261b25": "釋曰：無明以不了為相故、昧鈍故，故不能取，",
    "T29n1559_015:0261b26": "是故共惑合為取。於經中，佛世尊說：何者為",
    "T29n1559_015:0261b27": "欲繫？廣說如經。乃至於欲塵，眾生欲染污、欲",
    "T29n1559_015:0261b28": "求、欲愛、欲喜、欲欲、欲亂、欲著、欲遍著、欲樂、欲定、",
    "T29n1559_015:0261b29": "欲貪，此欲變異眾生心住，說此名欲繫。乃至",
    "T29n1559_015:0261c01": "有繫等亦如此。於餘經中說：愛欲亦名取。是",
    "T29n1559_015:0261c02": "故知欲等取。於欲等中唯愛欲為取，此義已",
    "T29n1559_015:0261c03": "說。於經中，唯隨眠惑說名流、暴河、繫、取。復次",
    "T29n1559_015:0261c04": "隨眠名有何義？乃至取名有何義？偈曰：微細",
    "T29n1559_015:0261c05": "隨逐故、二種隨眠故、非功用恒故，故說彼隨",
    "T29n1559_015:0261c06": "眠。釋曰：此中微細者，行相最細故，故非他可",
    "T29n1559_015:0261c07": "知。隨逐者，由至得恒有故。二種隨眠者，隨流",
    "T29n1559_015:0261c08": "行眾生相續中能作二種縛，謂境界縛、相應",
    "T29n1559_015:0261c09": "縛。非功用恒故者，若不作功用為生，彼若作",
    "T29n1559_015:0261c10": "對治為遮，彼數數現前故。由此三義故，說彼",
    "T29n1559_015:0261c11": "惑名隨眠。偈曰：令住及令流，能牽及能合，能",
    "T29n1559_015:0261c12": "取故說彼，名流暴河等。釋曰：令住不護中，從",
    "T29n1559_015:0261c13": "六門漏能流生死從有頂至阿毘指，故名流。",
    "T29n1559_015:0261c14": "能牽引眾生令入苦海，故名瀑河。能合眾生",
    "T29n1559_015:0261c15": "令不離苦，故名繫。因此眾生取欲等及生生",
    "T29n1559_015:0261c16": "具，故說名取。又若如此解，是為最勝。由彼故",
    "T29n1559_015:0261c17": "相續於六塵中流，故說彼名流。如經言：長老！",
    "T29n1559_015:0261c18": "譬如船，由大功用牽引逆流；若捨功用，此船隨",
    "T29n1559_015:0261c19": "流而去則無復難。諸惑亦爾。由隨經文句，應",
    "T29n1559_015:0261c20": "知流義過量猛疾，故說此惑名暴河。何以故？",
    "T29n1559_015:0261c21": "由此惑眾生漂逝唯得隨順，不可違逆故。若",
    "T29n1559_015:0261c22": "非過量行名繫，能令與種種苦和合故、或數",
    "T29n1559_015:0261c23": "數相應故、能取欲等故、取所生故能生取故，",
    "T29n1559_015:0261c24": "故名為取。由如此義，故說彼名流乃至名取。",
    "T29n1559_015:0261c25": "偈曰：由結等差別，復說彼五種。釋曰：是隨眠",
    "T29n1559_015:0261c26": "惑，由結、縛、隨眠、染污、倒起差別，更說五種。此",
    "T29n1559_015:0261c27": "中結有九種，謂隨順結、違逆結、慢結、無明結、",
    "T29n1559_015:0261c28": "見結、取結、疑結、嫉姤結、慳悋結。此中隨順結",
    "T29n1559_015:0261c29": "者謂三界欲，所餘諸結應如理思。見結者謂",
    "T29n1559_015:0262a01": "三見，取結者謂二見，是故說此言。為有此義",
    "T29n1559_015:0262a02": "不？與見相應法中，但由隨順結相應，不由見",
    "T29n1559_015:0262a03": "結，於中見結隨眠非非隨眠。說有，集智已生",
    "T29n1559_015:0262a04": "滅智未生，於見滅道所滅法中，與見取戒執",
    "T29n1559_015:0262a05": "取相應。何以故？彼法與隨順結相應，與見結",
    "T29n1559_015:0262a06": "不相應，遍行已滅故，非遍行以彼為境界故，",
    "T29n1559_015:0262a07": "相應見結無有故。見隨眠於彼隨眠，謂二取",
    "T29n1559_015:0262a08": "見，但由相應故。復有何因，於結中合三見立",
    "T29n1559_015:0262a09": "為別見結？復以二見別立為取結？偈曰：物取",
    "T29n1559_015:0262a10": "平等故，立見為別結。釋曰：三見唯十八物，",
    "T29n1559_015:0262a11": "二取亦唯十八物，是故彼言，由物等故離",
    "T29n1559_015:0262a12": "見立為二結。此二見以能取為性，所餘不爾，",
    "T29n1559_015:0262a13": "但是所取，由能取所取差別故立為二結。云",
    "T29n1559_015:0262a14": "何嫉姤、慳悋於諸結中立為二結，不立餘倒",
    "T29n1559_015:0262a15": "起？偈曰：由一向不善，由二自在故，於中惑姤",
    "T29n1559_015:0262a16": "悋，別立為二結。釋曰：無餘倒起惑如此種",
    "T29n1559_015:0262a17": "性，若二在於此處，此處則一向不善。此二又",
    "T29n1559_015:0262a18": "自在起，不隨屬他。若人執唯八是倒起，於",
    "T29n1559_015:0262a19": "此人可有如此答。若人立十為倒起，於此人",
    "T29n1559_015:0262a20": "忿恨及覆藏亦有此二種性。是故此救不成",
    "T29n1559_015:0262a21": "救難。偈曰：無貴重富財，因故遍相故，能損二",
    "T29n1559_015:0262a22": "部故，別立姤悋結。釋曰：有餘師說，於倒起",
    "T29n1559_015:0262a23": "中妬悋有三重失，由嫉妬得輕賤報，由慳悋",
    "T29n1559_015:0262a24": "得貧窮報。如偈言：",
    "T29n1559_015:0262a25": "「無貴重乏財，　　非自親所敬。」",
    "T29n1559_015:0262a26": "由憂喜相起故，能顯示諸惑相。由嫉姤能損",
    "T29n1559_015:0262a27": "他部，由慳悋能損自部，他得利益事不能忍",
    "T29n1559_015:0262a28": "故，自不能為他作利益事故，是故立姤悋為",
    "T29n1559_015:0262a29": "二結。復有餘處，佛世尊說結。偈曰：五種下分",
    "T29n1559_015:0262b01": "結。釋曰：何者為五？謂身見、戒執取、疑、貪欲、瞋",
    "T29n1559_015:0262b02": "恚。云何說彼為下分結？於下分好故。下分者，",
    "T29n1559_015:0262b03": "謂欲界，此五惑於欲界隨順事故好。云何為",
    "T29n1559_015:0262b04": "好？偈曰：由二不過欲，由三更還下。釋曰：由貪",
    "T29n1559_015:0262b05": "欲、瞋恚，眾生不能出離欲界。由身見等三，若",
    "T29n1559_015:0262b06": "已出離，更還欲界，譬如守門及尋叛。復由三",
    "T29n1559_015:0262b07": "不得過下分眾生，所謂凡夫眾生。由二不得",
    "T29n1559_015:0262b08": "過下分界，所謂欲界。故說此五為下分結。若",
    "T29n1559_015:0262b09": "須陀洹人，由三結滅盡故，六煩惱已滅。何因",
    "T29n1559_015:0262b10": "除三見，但說滅三結？謂身見、戒執取、疑，若欲",
    "T29n1559_015:0262b11": "說應說一切。今何為？偈曰：由執門根三。釋",
    "T29n1559_015:0262b12": "曰：諸惑有三類，謂一種、二種、四種，一切惑門",
    "T29n1559_015:0262b13": "此三能執。復次邊見由身見生，見取由戒執",
    "T29n1559_015:0262b14": "取生，邪見由疑惑生，是故彼為能執根。有餘",
    "T29n1559_015:0262b15": "師說，偈曰：不欲去亂道，疑道是三事，是障解",
    "T29n1559_015:0262b16": "脫行，故說滅三結。釋曰：若人欲行於餘處，有",
    "T29n1559_015:0262b17": "三種障：一不欲去；二迷亂路，由取異路故；三",
    "T29n1559_015:0262b18": "於路心有疑。若人欲行求解脫，即有如此三",
    "T29n1559_015:0262b19": "障。此中由身見，於解脫生怖畏心，故不欲去。",
    "T29n1559_015:0262b20": "由戒執取，捨聖道取餘道，故於道心迷亂。由",
    "T29n1559_015:0262b21": "疑惑，於世出世道起二道心，故不得進。由滅三",
    "T29n1559_015:0262b22": "解脫行障故，得進至解脫道成須陀洹。佛世",
    "T29n1559_015:0262b23": "尊為顯須陀洹德，故說滅三結。如世尊已說",
    "T29n1559_015:0262b24": "五種下分結，復如此說。偈曰：上分結有五。釋",
    "T29n1559_015:0262b25": "曰：復有五結於上分好。云何為五？偈曰：二色",
    "T29n1559_015:0262b26": "非色欲，掉起慢無明。釋曰：應知此五是隨順",
    "T29n1559_015:0262b27": "上分結，謂色界欲、無色界欲、掉起、慢、無明。由",
    "T29n1559_015:0262b28": "未滅此五，不能得出離上界，故說此五。於上",
    "T29n1559_015:0262b29": "界好分別結義已。何者為縛？縛有三：一欲縛，",
    "T29n1559_015:0262c01": "謂一切欲；二瞋縛；三無明縛，謂一切無明。云",
    "T29n1559_015:0262c02": "何說此三名縛？偈曰：因受說三縛。釋曰：由隨",
    "T29n1559_015:0262c03": "屬三受，故說三縛。何以故？於樂受欲縛隨眠，",
    "T29n1559_015:0262c04": "由緣緣及由相應故；於苦受瞋，於不苦不樂",
    "T29n1559_015:0262c05": "受無明隨眠。欲瞋不爾。復次以自相續為境",
    "T29n1559_015:0262c06": "界故，定如此。隨眠義於前已釋，小分惑今當",
    "T29n1559_015:0262c07": "說。是大分惑，應說名煩惱，能染污心故；小",
    "T29n1559_015:0262c08": "分惑亦爾。何者為小分惑？偈曰：餘染污心法，",
    "T29n1559_015:0262c09": "說名為行陰，於煩惱小分，說彼非煩惱。釋曰：",
    "T29n1559_015:0262c10": "有染污餘法異大煩惱，是行陰所攝，是心相",
    "T29n1559_015:0262c11": "應法，說名小分惑，非是大惑。是彼於麁類中",
    "T29n1559_015:0262c12": "所說。此中倒起，煩惱垢所攝，我今當說。何法",
    "T29n1559_015:0262c13": "為倒起？煩惱亦名倒起，由經中說；欲欲倒起",
    "T29n1559_015:0262c14": "所變心，於《分別道理論》說。偈曰：無羞及無慚，",
    "T29n1559_015:0262c15": "姤悋及掉起，憂悔疲弱睡，倒起惑有八，及",
    "T29n1559_015:0262c16": "忿覆。釋曰：若隨毘婆沙道理說，有十種倒起，",
    "T29n1559_015:0262c17": "八如前，并忿恨及覆藏為十。此中無羞，無慚，",
    "T29n1559_015:0262c18": "於前已釋。於他圓德心不安喜，名嫉姤。與法",
    "T29n1559_015:0262c19": "財施聰解相違心執，名慳悋。心散不靜，名掉",
    "T29n1559_015:0262c20": "起。憂悔疲弱於前已釋。於持身無能、心細昧，",
    "T29n1559_015:0262c21": "名睡。安立彼必有染污，憂悔亦爾，除瞋恚及",
    "T29n1559_015:0262c22": "逼惱。於眾生非眾生心逆，名忿恨。隱祕可訶，",
    "T29n1559_015:0262c23": "名覆藏。是十種倒起惑。偈曰：欲生，無羞、掉起、",
    "T29n1559_015:0262c24": "悋。釋曰：此三小分惑，是貪欲等流。偈曰：於",
    "T29n1559_015:0262c25": "覆諍。釋曰：有餘師說，覆藏是愛欲等流。有",
    "T29n1559_015:0262c26": "餘師說，是無明等流。有餘師說，是欲癡等流。",
    "T29n1559_015:0262c27": "次第已知。未知，偈曰：癡生，疲弱、睡、無慚。釋",
    "T29n1559_015:0262c28": "曰：此三小惑是無明等流。偈曰：憂悔從疑生。",
    "T29n1559_015:0262c29": "釋曰：若人於義不了故疑，必生憂悔心。偈曰：",
    "T29n1559_015:0263a01": "忿、姤瞋恚流。釋曰：此二小惑從瞋恚生。如",
    "T29n1559_015:0263a02": "此十種，由大惑流，故說名小惑。偈曰：復餘六",
    "T29n1559_015:0263a03": "惑垢。釋曰：復有六種小惑，說名惑垢，謂，偈曰：",
    "T29n1559_015:0263a04": "誑諂醉如前，不捨及結過，逼惱。釋曰：此中於",
    "T29n1559_015:0263a05": "他假偽，名誑心。邪曲，名諂曲。此惑不能如實",
    "T29n1559_015:0263a06": "顯自意，作方便為避不分明信受，於前已釋。",
    "T29n1559_015:0263a07": "醉亦如前釋。堅執有何類說名不捨？由此惑",
    "T29n1559_015:0263a08": "如實所教不受正教，數思忿心所緣事名結",
    "T29n1559_015:0263a09": "過。損辱他意，名逼惱。由此惑故，行打罵等事",
    "T29n1559_015:0263a10": "困苦於他。此六種惑垢中，偈曰：從欲生誑、醉。",
    "T29n1559_015:0263a11": "釋曰：此二小惑，由自愛故欺誑，及不計他故，",
    "T29n1559_015:0263a12": "是欲等流垢。偈曰：瞋恚生結過及逼惱。釋",
    "T29n1559_015:0263a13": "曰：此二小惑，於他損心所生故，故是瞋恚等",
    "T29n1559_015:0263a14": "流垢。偈曰：從見取不捨，從見諂曲生。釋曰：",
    "T29n1559_015:0263a15": "若人於戒執取起見取，此人有二僻執，如理",
    "T29n1559_015:0263a16": "教捨。由此二見不能捨此僻執故，是二見等",
    "T29n1559_015:0263a17": "流垢。如偈言：",
    "T29n1559_015:0263a18": "「何法名邪曲？　　謂邪見等見。」",
    "T29n1559_015:0263a19": "是故諂曲是諸見等流垢。於中何惑何道所",
    "T29n1559_015:0263a20": "滅？前所說十倒起惑，偈曰：此中無差慚，疲",
    "T29n1559_015:0263a21": "弱睡掉起，有二。釋曰：是五法有二種，或見諦",
    "T29n1559_015:0263a22": "所滅、或修道所滅，與二部惑相應故。此惑隨",
    "T29n1559_015:0263a23": "與見諦所滅相應，即由見此諦滅。偈曰：餘修",
    "T29n1559_015:0263a24": "滅。釋曰：餘倒起惑異此五，必定修道所滅，謂",
    "T29n1559_015:0263a25": "嫉姤、慳悋、憂悔、忿恨、覆藏。偈曰：及自在惑",
    "T29n1559_015:0263a26": "垢。釋曰：此五小分惑，唯與無明相應，故如",
    "T29n1559_015:0263a27": "嫉姤等五小分惑修道所滅。自在惑垢亦",
    "T29n1559_015:0263a28": "爾。是六種惑垢，由自在故，修道所滅，如前所",
    "T29n1559_015:0263a29": "說。一切小惑，偈曰：於欲惡。釋曰：若在欲界，",
    "T29n1559_015:0263b01": "皆悉是惡。偈曰：三二。釋曰：疲弱、掉起、睡，或",
    "T29n1559_015:0263b02": "惡或無記。偈曰：上界彼無記。釋曰：從欲界上，",
    "T29n1559_015:0263b03": "隨所有小分惑，皆是無記。於中幾惑於何界",
    "T29n1559_015:0263b04": "有？應知，偈曰：誑諂從欲界、初定。釋曰：此二",
    "T29n1559_015:0263b05": "惑於欲界及初定有。云何知於梵處有欺誑？",
    "T29n1559_015:0263b06": "偈曰：梵誑故。釋曰：於色界大梵王，由不如顯",
    "T29n1559_015:0263b07": "示自體故，欺誑淨命阿輸實，於前已說。諂曲",
    "T29n1559_015:0263b08": "由義相應，今更說。於中亦說有諂曲，由相應",
    "T29n1559_015:0263b09": "至故。偈曰：疲、掉、醉三界。釋曰：此三小惑，於三",
    "T29n1559_015:0263b10": "界皆有。偈曰：餘惑唯欲界。釋曰：於十六中",
    "T29n1559_015:0263b11": "除五惑，所餘十一小惑但行於欲界。說惑及",
    "T29n1559_015:0263b12": "小惑已。於中幾惑依意識地起、幾惑依六識",
    "T29n1559_015:0263b13": "地起？若略說，偈曰：見滅及慢睡，依意識地",
    "T29n1559_015:0263b14": "生。釋曰：一切見諦所滅惑皆依意地起，慢睡",
    "T29n1559_015:0263b15": "亦爾。若此二，修道所滅。何以故？此具起於心",
    "T29n1559_015:0263b16": "地。偈曰：自在小分惑。釋曰：隨有小分惑自在",
    "T29n1559_015:0263b17": "起，若是修道所滅，應知亦依心地起。偈曰：餘",
    "T29n1559_015:0263b18": "依六識起。釋曰：所餘大惑及小惑，應知依六",
    "T29n1559_015:0263b19": "識地起。何者為餘？修道所滅欲瞋、無明及餘",
    "T29n1559_015:0263b20": "小分惑，與欲等相應。又無羞、無慚、疲弱、掉起，",
    "T29n1559_015:0263b21": "及餘於惑大地所說，是前所說。樂受等五根，",
    "T29n1559_015:0263b22": "於中與何根有何惑及小惑相應？偈曰：欲與",
    "T29n1559_015:0263b23": "喜、樂應。釋曰：如理應知，欲與樂、喜二根相應。",
    "T29n1559_015:0263b24": "偈曰：瞋與憂、苦應。釋曰：瞋與苦、憂二根相應。",
    "T29n1559_015:0263b25": "何以故？此二惑由歡喜憂惱相起故、由六識",
    "T29n1559_015:0263b26": "為地故。偈曰：無明一切應。釋曰：無明與一切",
    "T29n1559_015:0263b27": "惑相應故，是故與五根相應。偈曰：邪見憂、喜",
    "T29n1559_015:0263b28": "應。釋曰：邪見依心地起故，是故與憂、喜相",
    "T29n1559_015:0263b29": "應。如次第，於有福行、無福行人，偈曰：疑憂應。",
    "T29n1559_015:0263c01": "釋曰：若人有疑心求得決知，是故由疑生憂。",
    "T29n1559_015:0263c02": "偈曰：餘惑與喜應。釋曰：所餘諸惑與喜相應。",
    "T29n1559_015:0263c03": "何者為餘？謂四見、慢，由歡喜相故。如此分判",
    "T29n1559_015:0263c04": "已。諸惑與何界相應？偈曰：欲生。釋曰：於欲",
    "T29n1559_015:0263c05": "界生諸惑，應如此判。說決定相應惑已，通相",
    "T29n1559_015:0263c06": "應今當說。偈曰：一切與捨應。釋曰：一切隨眠",
    "T29n1559_015:0263c07": "惑與捨根相應。相續斷時，彼說諸惑必定依",
    "T29n1559_015:0263c08": "捨受起。若爾，上地惑云何判？偈曰：隨自自如",
    "T29n1559_015:0263c09": "地，上地惑相應。釋曰：上地諸惑與自受根相",
    "T29n1559_015:0263c10": "應，若於彼地隨根量多少如於彼地。若惑依",
    "T29n1559_015:0263c11": "四識地起，如理應知，與四識地受相應。說隨",
    "T29n1559_015:0263c12": "眠惑與根相應已，小惑相應今當說。偈曰：憂",
    "T29n1559_015:0263c13": "根應憂悔，嫉姤忿逼惱，結過不捨耶。釋曰：",
    "T29n1559_015:0263c14": "如此等惑與憂根相應，緣憂惱相起故、依意",
    "T29n1559_015:0263c15": "地起故。偈曰：慳悋翻此義。釋曰：此惑與喜根",
    "T29n1559_015:0263c16": "相應，由是貪愛等類故、緣歡喜相生故。偈曰：",
    "T29n1559_015:0263c17": "欺誑及諂曲，覆藏睡三種。釋曰：此四惑與喜、",
    "T29n1559_015:0263c18": "憂二根相應。何以故？有時心歡喜欺誑他，有",
    "T29n1559_015:0263c19": "時憂惱心，乃至睡亦爾。偈曰：醉喜樂。釋曰：",
    "T29n1559_015:0263c20": "若醉在第三定，與樂根相應。若在下地，與喜",
    "T29n1559_015:0263c21": "根相應。若在上地，與捨根相應。何以故？偈曰：",
    "T29n1559_015:0263c22": "捨遍。釋曰：一切小分惑與捨受相應。何以故？",
    "T29n1559_015:0263c23": "捨根無遮處，譬如無明。偈曰：餘四五根應。釋",
    "T29n1559_015:0263c24": "曰：無羞、無慚、疲弱、掉起，此四惑與五根相應，",
    "T29n1559_015:0263c25": "屬惡大地故、屬惑大地故。經中所說五蓋，謂",
    "T29n1559_015:0263c26": "貪欲、瞋恚、睡弱、掉悔、疑。於此中為並取三界",
    "T29n1559_015:0263c27": "所攝睡弱掉悔疑、為但取欲界所攝？是無雜",
    "T29n1559_015:0263c28": "圓滿惡聚是五蓋，由經中說彼一向惡故。偈",
    "T29n1559_015:0263c29": "曰：欲界中五蓋。釋曰：於餘界不立五蓋，故",
    "T29n1559_015:0264a01": "唯欲界中有五蓋。復有何因，立睡、弱二小惑",
    "T29n1559_015:0264a02": "為一蓋？合掉悔亦爾。偈曰：一對治食事，合二",
    "T29n1559_015:0264a03": "一。釋曰：此二雙同一對治故、同食故、同一事",
    "T29n1559_015:0264a04": "故，故合為一。經中說：睡弱一食一非食。何法",
    "T29n1559_015:0264a05": "是睡弱蓋食？有五種法，謂惓、不安、頻申、不節",
    "T29n1559_015:0264a06": "食、心沈下。何法非睡弱蓋食？謂光明想。彼事",
    "T29n1559_015:0264a07": "亦一，謂此二小惑能令心沈下。掉悔二小惑",
    "T29n1559_015:0264a08": "亦說同一食同一非食。何法是掉悔蓋食？有",
    "T29n1559_015:0264a09": "四法，親屬覺、國土覺、不死覺、數憶昔所更",
    "T29n1559_015:0264a10": "事，謂遊戲安樂給侍。何法非掉悔蓋食？謂",
    "T29n1559_015:0264a11": "奢摩他。此二亦同一事。何以故？此二同能令",
    "T29n1559_015:0264a12": "心不寂靜，是故同一對治食事故合二立一",
    "T29n1559_015:0264a13": "蓋。若一切惑皆是蓋，云何唯說五為蓋？偈",
    "T29n1559_015:0264a14": "曰：能破法聚起，疑故。釋曰：由貪欲、瞋恚蓋，",
    "T29n1559_015:0264a15": "戒法聚破壞。由睡弱蓋，慧法聚破壞。由掉悔",
    "T29n1559_015:0264a16": "蓋，定法聚破壞。若定慧無則於四諦起疑惑",
    "T29n1559_015:0264a17": "心故，解脫、解脫知見破壞。由此義故，說五為",
    "T29n1559_015:0264a18": "蓋。於此執中與定法聚相違，掉悔蓋應在慧",
    "T29n1559_015:0264a19": "障前。是故餘師說：如其次第能破定聚及慧",
    "T29n1559_015:0264a20": "聚。何以故？經中說：若人修行定觀，怖畏睡弱；",
    "T29n1559_015:0264a21": "若人修行簡擇法，怖畏掉悔。有餘師釋蓋義",
    "T29n1559_015:0264a22": "有異。云何釋？若人在六識行位，於可愛可憎",
    "T29n1559_015:0264a23": "相塵中，由執相故，若在住位，是貪欲、瞋恚以",
    "T29n1559_015:0264a24": "彼為先因故起障。初正欲入定相心、次若已",
    "T29n1559_015:0264a25": "入定，不如理修奢摩他毘鉢舍那故，起睡弱、",
    "T29n1559_015:0264a26": "掉悔、疑，如次第障奢摩他毘鉢舍那，故解脫、",
    "T29n1559_015:0264a27": "解脫知見不得成。是故說五為蓋。今應思此",
    "T29n1559_015:0264a28": "義，是遍行不同分界惑，見滅道所滅，緣有流",
    "T29n1559_015:0264a29": "法為境，諸惑是時若觀察彼境，是時彼不滅。",
    "T29n1559_015:0264b01": "是彼滅時，彼境不可觀察。由此義，彼云何可",
    "T29n1559_015:0264b02": "滅？非必定，唯由了別境界，諸惑得滅。何為？由",
    "T29n1559_015:0264b03": "四種因，諸惑得滅。何者為四？若約見諦所滅",
    "T29n1559_015:0264b04": "惑，由三因。偈曰：由了別彼境，能緣境滅故，",
    "T29n1559_015:0264b05": "境界惑滅故。釋曰：此中由了別彼境者，謂見",
    "T29n1559_015:0264b06": "苦集所滅惑，能緣自地起，及緣無流法為境。",
    "T29n1559_015:0264b07": "能緣境滅故者，謂遍行不同分界惑。何以故？",
    "T29n1559_015:0264b08": "遍行同分界惑是彼境。若所緣為境，惑滅能",
    "T29n1559_015:0264b09": "緣亦同滅，境界惑滅故。彼滅者謂見滅。道所",
    "T29n1559_015:0264b10": "滅惑，緣有流境起。何以故？緣無流境起惑是",
    "T29n1559_015:0264b11": "彼境界，此惑若滅，彼亦同滅。修道所滅惑，云",
    "T29n1559_015:0264b12": "何得滅？偈曰：對治起故盡。釋曰：此惑品若是",
    "T29n1559_015:0264b13": "對治道起，此惑即滅。何惑是所對治？何道是",
    "T29n1559_015:0264b14": "能對治？最上上品惑是所對治，最下下品道",
    "T29n1559_015:0264b15": "是能對治。此義後當廣說。此對治有幾種？偈",
    "T29n1559_015:0264b16": "曰：滅持能遠離，厭惡對治四，說次異。釋曰：",
    "T29n1559_015:0264b17": "一滅對治，謂無間道。二持對治，謂次此後道，",
    "T29n1559_015:0264b18": "由此道能持前道所得滅。三遠離對治，謂解",
    "T29n1559_015:0264b19": "脫道後所有諸道，能令已斷滅惑至得遠相",
    "T29n1559_015:0264b20": "離故。有餘師說：此即是解脫，此道能令惑至",
    "T29n1559_015:0264b21": "得最遠相離。四厭惡對治，謂由此道觀察諸",
    "T29n1559_015:0264b22": "界所有過患，於中起厭離心。復次四對治應",
    "T29n1559_015:0264b23": "如此次第。一厭惡對治，謂緣苦集所修方便",
    "T29n1559_015:0264b24": "道。二滅對治，即是前無間道。三持對治，即是",
    "T29n1559_015:0264b25": "解脫道。四遠離對治，謂勝德道。若惑正滅，何",
    "T29n1559_015:0264b26": "處可滅？偈曰：應除惑於自境界。釋曰：何以",
    "T29n1559_015:0264b27": "故？諸惑若正滅，不可令與相續相離相應，處",
    "T29n1559_015:0264b28": "不可知故。可令與境界相離，由此惑不能更",
    "T29n1559_015:0264b29": "緣境生。若爾，未來煩惱可令與境相離。若已",
    "T29n1559_015:0264c01": "過去，云何可令與境相離？若汝言由了別境",
    "T29n1559_015:0264c02": "界，此惑可令相離。此義不必可定，是故應說",
    "T29n1559_015:0264c03": "此義。有幾量應說此惑已滅？若惑依自相續",
    "T29n1559_015:0264c04": "生，由至得斷絕。若惑依他相續生，一切色及",
    "T29n1559_015:0264c05": "一切無染污法能緣彼等為境，自相續惑滅",
    "T29n1559_015:0264c06": "故，說彼永所遠離。若爾，遠義有幾種？偈曰：相",
    "T29n1559_015:0264c07": "異對治故，各處別時故，四大戒處所，世二如",
    "T29n1559_015:0264c08": "遠義。釋曰：相遠者，譬如四大，由相不同故，",
    "T29n1559_015:0264c09": "雖共生說互相遠。對治遠者，譬如戒於破戒，",
    "T29n1559_015:0264c10": "破戒於戒亦爾。處遠者，最相去遠法，由處各",
    "T29n1559_015:0264c11": "別故說名遠，譬如東西海。時遠者，譬如說過",
    "T29n1559_015:0264c12": "去未來為遠。此二於何世遠？於現世。若無間",
    "T29n1559_015:0264c13": "已滅及向生，於現世云何遠？由世別異故遠，",
    "T29n1559_015:0264c14": "不由久已滅及久方生。若爾，亦應立現世為",
    "T29n1559_015:0264c15": "遠。不爾，由約功能故說遠。若爾，無為近義云",
    "T29n1559_015:0264c16": "何成？於一切世中有至得故。若爾，於過去未",
    "T29n1559_015:0264c17": "來亦應如此，虛空復云何？若爾，過去未來更",
    "T29n1559_015:0264c18": "互遠，現世所隔故，現世於二近故成近，無為",
    "T29n1559_015:0264c19": "法無隔故近。若爾，過去未來於現世近故，應",
    "T29n1559_015:0264c20": "具二義。若作此執，是義可然。於法自體相未",
    "T29n1559_015:0264c21": "來世遠，未得至故；過去已謝滅故遠。由急恒",
    "T29n1559_015:0264c22": "修故，進勝道諸惑滅，亦漸漸轉勝，為不爾？無",
    "T29n1559_015:0264c23": "如此。何以故？偈曰：諸惑同一滅。釋曰：彼惑",
    "T29n1559_015:0264c24": "若應滅，此道若是彼滅道，由此道彼則同一",
    "T29n1559_015:0264c25": "滅。偈曰：重得彼永離。釋曰：有幾時中重得說",
    "T29n1559_015:0264c26": "於六時？何者為六？偈曰：對治生、得果、練根六",
    "T29n1559_015:0264c27": "時中。釋曰：對治生者，此義中謂解脫道。得果",
    "T29n1559_015:0264c28": "者，謂四沙門果。練根者，謂修增勝根道。於此",
    "T29n1559_015:0264c29": "六時中，數得諸惑永離。此得應如理知。有餘",
    "T29n1559_015:0265a01": "人於六時得有餘人，乃至二時得此永離，於",
    "T29n1559_015:0265a02": "別別位中得永斷智名。永斷有二種，一智永",
    "T29n1559_015:0265a03": "斷、二滅永斷。智永斷謂無流智，滅永斷唯",
    "T29n1559_015:0265a04": "滅，合此名永斷智，於果說因故。為一切滅悉",
    "T29n1559_015:0265a05": "是永斷智不？說云何為？偈曰：永斷九。釋曰：",
    "T29n1559_015:0265a06": "云何九？此中偈曰：欲界、初二部惑滅一。釋",
    "T29n1559_015:0265a07": "曰：於欲界中初二部惑滅離，謂見苦集諦所",
    "T29n1559_015:0265a08": "滅惑為一永斷智。偈曰：後二滅離二。釋曰：",
    "T29n1559_015:0265a09": "於欲界見滅所滅惑滅離為二，見道所滅惑",
    "T29n1559_015:0265a10": "滅離為三。如欲界相應見諦所滅惑，有三永",
    "T29n1559_015:0265a11": "斷智。偈曰：上三亦爾。釋曰：色無色界相應見",
    "T29n1559_015:0265a12": "諦所滅惑滅離，立三永斷智亦如此。見苦集",
    "T29n1559_015:0265a13": "所滅惑滅離為一，見滅所滅惑滅離為二，見",
    "T29n1559_015:0265a14": "道所滅惑滅離為三。如此三界見諦所滅惑",
    "T29n1559_015:0265a15": "滅離，成六永斷智。偈曰：所餘下分色，一切惑",
    "T29n1559_015:0265a16": "滅盡，更三永斷智。釋曰：下分惑滅離為一，色",
    "T29n1559_015:0265a17": "流滅離為二，謂色欲永斷；一切流滅離為三，",
    "T29n1559_015:0265a18": "謂一切結滅盡永斷。云何色無色界修道所",
    "T29n1559_015:0265a19": "滅惑滅離立為別永斷智，見諦所滅不爾？修",
    "T29n1559_015:0265a20": "道所滅惑對治不同故。如此九永斷智，於前，",
    "T29n1559_015:0265a21": "偈曰：六忍果。釋曰：見諦所滅惑滅離為性，",
    "T29n1559_015:0265a22": "是八忍果。偈曰：餘智果。釋曰：下分惑滅離",
    "T29n1559_015:0265a23": "等三永斷智，是修道果，故說名智果。若爾，云",
    "T29n1559_015:0265a24": "何說為忍果？由忍是智伴類故，是故約忍說",
    "T29n1559_015:0265a25": "智事，譬如於王伴類說王事。復次與智同果",
    "T29n1559_015:0265a26": "故。偈曰：非至果一切，本定五或八。釋曰：",
    "T29n1559_015:0265a27": "若約毘婆沙意判，一切九品永斷智是非至",
    "T29n1559_015:0265a28": "定果。何以故？依此地能滅三界見修所滅二",
    "T29n1559_015:0265a29": "部惑故。若論根本定果有五，謂色無色界相",
    "T29n1559_015:0265b01": "應惑滅離為性，一切欲界惑滅離是非至定",
    "T29n1559_015:0265b02": "果故。大德瞿沙意云：八永斷智是根本定果。",
    "T29n1559_015:0265b03": "何以故？此師意明，已離欲人若入四諦觀，一",
    "T29n1559_015:0265b04": "切欲界見諦惑滅離，是見道果。依此定成因，",
    "T29n1559_015:0265b05": "此定得無流相離果故，此永斷智屬此地果。",
    "T29n1559_015:0265b06": "下分惑滅離但是非至定果，中間定應知如",
    "T29n1559_015:0265b07": "定。若約無色定，偈曰：無色定果一。釋曰：空",
    "T29n1559_015:0265b08": "遍入道果，是一永斷智，謂離欲色界永斷智。",
    "T29n1559_015:0265b09": "偈曰：本三無色一。釋曰：根本三無色定，唯",
    "T29n1559_015:0265b10": "一永斷智為果，謂一切結滅盡為果。偈曰：聖",
    "T29n1559_015:0265b11": "道果一切。釋曰：九永斷智皆是聖道果。偈曰：",
    "T29n1559_015:0265b12": "世道二。釋曰：若約世道論，下分惑及色界惑",
    "T29n1559_015:0265b13": "滅離，此二永斷智但是世道果。偈曰：類爾。",
    "T29n1559_015:0265b14": "釋曰：類智果亦有二，謂最後二。偈曰：法智",
    "T29n1559_015:0265b15": "三。釋曰：法智由通能對治三界修道所滅惑",
    "T29n1559_015:0265b16": "故，以最後三永斷智為果。偈曰：二類，六五永",
    "T29n1559_015:0265b17": "斷智。釋曰：法智類道以六永斷智為果，謂法",
    "T29n1559_015:0265b18": "忍法智果類智類道以五為果，謂類忍類智",
    "T29n1559_015:0265b19": "果。由說類故，通攝忍及智。云何不立一滅離",
    "T29n1559_015:0265b20": "為永斷智？由安立忍果為滅故。是故偈曰：得",
    "T29n1559_015:0265b21": "無流離故、損有頂分故、拔除二因故，斷智。釋",
    "T29n1559_015:0265b22": "曰：若於滅中具有三因，可說為永斷智。凡夫",
    "T29n1559_015:0265b23": "無有由無流得滅離，亦無損有頂分，是故凡",
    "T29n1559_015:0265b24": "夫所得滅不名永斷智。若聖人有忍果滅，",
    "T29n1559_015:0265b25": "於此滅中乃至在苦類忍有無流永離至得，",
    "T29n1559_015:0265b26": "未有損有頂分。於苦類智具有此二義，無拔",
    "T29n1559_015:0265b27": "除二因義，見集所滅遍行因未滅故，於餘法",
    "T29n1559_015:0265b28": "類智中具有三義，是故於此位中所有滅",
    "T29n1559_015:0265b29": "離得永斷智名。此滅是智果，由前三因及第",
    "T29n1559_015:0265c01": "四因，說名永斷智。偈曰：過界故。釋曰：若人",
    "T29n1559_015:0265c02": "出離界，由離欲一切界故，得二結相離，彼說",
    "T29n1559_015:0265c03": "是第五因。若於中與能緣彼為境別惑相離，",
    "T29n1559_015:0265c04": "此義可然。此出離界不異拔除二因故，是故",
    "T29n1559_015:0265c05": "不須立出離界義為第五因。何人得幾永斷",
    "T29n1559_015:0265c06": "智相應？偈曰：無與一至五，在見位相應。釋",
    "T29n1559_015:0265c07": "曰：凡夫人與永斷智無相應。若聖人在見諦",
    "T29n1559_015:0265c08": "道中，乃至在集法忍，亦不與此相應。於集法",
    "T29n1559_015:0265c09": "智與一相應，於集類智與二相應，於滅法智",
    "T29n1559_015:0265c10": "與三相應，於滅類智與四相應，於道法智與",
    "T29n1559_015:0265c11": "五相應，於道類忍亦與五相應，未離見位故。",
    "T29n1559_015:0265c12": "偈曰：住修復與六，乃至與一二。釋曰：若聖",
    "T29n1559_015:0265c13": "人在修位中，謂道類智等與六相應，乃至未",
    "T29n1559_015:0265c14": "離欲欲界及已退，次從此位若至離欲欲界",
    "T29n1559_015:0265c15": "位，或前或後，與一下分惑滅離永斷智相應。",
    "T29n1559_015:0265c16": "若至阿羅漢果，更與一相應，謂一切結永斷",
    "T29n1559_015:0265c17": "智相應。若退由色界上心惑，但與一下分惑",
    "T29n1559_015:0265c18": "永斷智相應。若至離欲色界位，與二相應，謂",
    "T29n1559_015:0265c19": "與下分惑及色界惑永斷智相應。若退，由無色",
    "T29n1559_015:0265c20": "界上心惑，亦但與此二相應。何因唯阿那",
    "T29n1559_015:0265c21": "含及阿羅漢安立與一一永斷智相應，不立",
    "T29n1559_015:0265c22": "與多相應？由此義。偈曰：算彼由離界，及至沙",
    "T29n1559_015:0265c23": "門果。釋曰：由二種因計算，永斷智安立為一。",
    "T29n1559_015:0265c24": "何者為二？由離欲諸界及得沙門果此二位",
    "T29n1559_015:0265c25": "中具有二因，是故合一切滅離立為一一永",
    "T29n1559_015:0265c26": "斷智。復次何人捨幾永斷智及得亦爾？偈曰：",
    "T29n1559_015:0265c27": "有人捨一二五六，無得五。釋曰：捨一者，若從",
    "T29n1559_015:0265c28": "阿羅漢果退，及從離欲欲界退。捨二者，阿那",
    "T29n1559_015:0265c29": "含人離欲色界已，後退離欲欲界。捨五者，若",
    "T29n1559_015:0266a01": "人先已離欲欲界，後在道類智位。何以故？此",
    "T29n1559_015:0266a02": "人得下分惑滅離時捨前五永斷智。捨六者，",
    "T29n1559_015:0266a03": "若人次第修，由離欲欲界，如捨得亦爾。有人",
    "T29n1559_015:0266a04": "得一，若人得未曾得。有得二，若人退無色界",
    "T29n1559_015:0266a05": "離欲。有得六，若人退阿那含果。無退六還得",
    "T29n1559_015:0266a06": "五。論永斷智竟。",
    "T29n1559_015:0266a07": "阿毘達磨俱舍釋論卷第十五"
}