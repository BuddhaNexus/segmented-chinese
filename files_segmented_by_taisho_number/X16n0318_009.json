{
    "X16n0318_009:0921a04": "大佛頂如來密因脩證了義諸菩薩萬行首楞嚴經",
    "X16n0318_009:0921a05": "卷第九",
    "X16n0318_009:0921a06": "阿難。世間一切所脩心人。不假禪那。無有智慧。但能",
    "X16n0318_009:0921a07": "執身。不行婬欲。若行若坐。想念俱無。愛染不生。無留",
    "X16n0318_009:0921a08": "欲界。是人應念身為梵侶。如是一類。名梵眾天。欲習",
    "X16n0318_009:0921a09": "既除。離欲心現。於諸律儀。愛樂隨順。是人應時能行",
    "X16n0318_009:0921a10": "梵德。如是一類。名梵輔天。身心妙圓。威儀不缺。清淨",
    "X16n0318_009:0921a11": "禁戒。加以明悟。是人應時能統梵眾。為大梵王。如是",
    "X16n0318_009:0921a12": "一類。名大梵天。阿難。此三勝流。一切苦惱所不能逼。",
    "X16n0318_009:0921a13": "雖非正修真三摩地。清淨心中。諸漏不動。名為初禪。",
    "X16n0318_009:0921a14": "阿難。其次梵天。統攝梵人。圓滿梵行。澄心不動。寂湛",
    "X16n0318_009:0921a15": "生光。如是一類。名少光天。光光相然。照耀無盡。映十",
    "X16n0318_009:0921a16": "方界。徧成瑠璃。如是一類。名無量光天。吸持圓光。成",
    "X16n0318_009:0921a17": "就教體。發化清淨。應用無盡。如是一類。名光音天。阿",
    "X16n0318_009:0921a18": "難。此三勝流。一切憂懸所不能逼。雖非正修真三摩",
    "X16n0318_009:0921a19": "地。清淨心中。麤漏已伏。名為二禪。阿難。如是天人。圓",
    "X16n0318_009:0921a20": "光成音。披音露妙。發成精行。通寂滅樂。如是一類。名",
    "X16n0318_009:0921a21": "少淨天。淨空現前。引發無際。身心輕安。成寂滅樂。如",
    "X16n0318_009:0921a22": "是一類。名無量淨天。世界身心。一切圓淨。淨德成就。",
    "X16n0318_009:0921a23": "勝託現前。歸寂滅樂。如是一類。名徧淨天。阿難。此三",
    "X16n0318_009:0921a24": "勝流。具大隨順。身心安隱。得無量樂。雖非正得真三",
    "X16n0318_009:0921b01": "摩地。安隱心中。歡喜畢具。名為三禪。阿難。復次天人",
    "X16n0318_009:0921b02": "不逼身心。苦因已盡。樂非常住。久必壞生。苦樂二心。",
    "X16n0318_009:0921b03": "俱時頓捨。麤重相滅。淨福性生。如是一類。名福生天。",
    "X16n0318_009:0921b04": "捨心圓融。勝解清淨。福無遮中。得妙隨順。窮未來際。",
    "X16n0318_009:0921b05": "如是一類。名福愛天。阿難。從是天中。有二歧路。若於",
    "X16n0318_009:0921b06": "先心無量淨光福德圓明。修證而住。如是一類。名廣",
    "X16n0318_009:0921b07": "果天。若於先心雙厭苦樂。精研捨心。相續不斷。圓窮",
    "X16n0318_009:0921b08": "捨道。身心俱滅。心慮灰凝。經五百劫。是人既以生滅",
    "X16n0318_009:0921b09": "為因。不能發明不生滅性。初半劫滅。後半劫生。如是",
    "X16n0318_009:0921b10": "一類。名無想天。阿難。此四勝流。一切世間諸苦樂境。",
    "X16n0318_009:0921b11": "所不能動。雖非無為真不動地。有所得心。功用純熟。",
    "X16n0318_009:0921b12": "名為四禪。",
    "X16n0318_009:0921b13": "通曰。前六欲天。形雖出動。已離人仙二趣。心迹尚",
    "X16n0318_009:0921b14": "交。欲念未至全無。不可語於梵也。若修梵行者。但",
    "X16n0318_009:0921b15": "知持戒。修十善道。不知禪那。無有智慧。故於諸禁",
    "X16n0318_009:0921b16": "戒。唯婬難斷。茲力能斷婬。無留欲界。是為梵眾。心",
    "X16n0318_009:0921b17": "既離欲。戒為真戒。於諸律儀。愛樂隨順。是為梵輔。",
    "X16n0318_009:0921b18": "清淨禁戒。加以明悟。謂悟欲即是性。戒無所戒。是",
    "X16n0318_009:0921b19": "名大梵。戒定相應。得定其戒。已離欲界八苦。苦惱",
    "X16n0318_009:0921b20": "麤相。所不能逼。名離生喜樂地。總屬初禪。自此以",
    "X16n0318_009:0921b21": "上。無有言語。但以定心發光。光有勝劣。分其高下。",
    "X16n0318_009:0921b22": "少光其光尚劣。迭發多光。則光無量。猶未至成音",
    "X16n0318_009:0921b23": "也。至成就教體。令人觀光知修梵德。隨機受益。應",
    "X16n0318_009:0921b24": "用無盡。則圓光成音矣。此定生時。與喜俱發。名喜",
    "X16n0318_009:0921c01": "俱禪。微細憂懸。所不能逼。名定生喜樂地。總屬二",
    "X16n0318_009:0921c02": "禪。自此以上。離前喜動而生淨樂。是樂非境。乃出",
    "X16n0318_009:0921c03": "乎淨性。興寂滅為樂相似。始而曰通。其淨猶劣。既",
    "X16n0318_009:0921c04": "而曰成。則身心輕安。協乎妙性。猶未至於徧也。唯",
    "X16n0318_009:0921c05": "世界身心。一切圓淨。此勝託現前。託於勝境。非真",
    "X16n0318_009:0921c06": "寂滅現前也。但隨順淨性。歸寂滅樂。此定功德。與",
    "X16n0318_009:0921c07": "徧身樂俱發。名樂俱禪。雖離前喜動。而歡樂畢具。",
    "X16n0318_009:0921c08": "名離喜妙樂地。總屬三禪。喜動乃逼苦之因。離喜",
    "X16n0318_009:0921c09": "則苦因已盡。而得無量樂。是樂有為所致。樂久必",
    "X16n0318_009:0921c10": "壞。壞亦成苦。故苦樂俱捨。則麤重相滅。捨念清淨。",
    "X16n0318_009:0921c11": "則淨福性生。淨德致福。三災不及。是名福生。苦樂",
    "X16n0318_009:0921c12": "二忘。捨無所捨。但愛樂隨順無遮福性。是名福愛。",
    "X16n0318_009:0921c13": "均名捨俱禪。從是有二歧路。若於先無量光無量",
    "X16n0318_009:0921c14": "淨福德圓明。不帶異執。無生滅心。則直趨廣果。謂",
    "X16n0318_009:0921c15": "淨福廣大所感果也。若先心雙厭苦樂。專研捨心。",
    "X16n0318_009:0921c16": "先捨麤心。入於微心。復捨微心。入微微心。從微微",
    "X16n0318_009:0921c17": "心。相續無間。以至心想一切皆捨。心慮灰凝。此妄",
    "X16n0318_009:0921c18": "想相也。是名無想定。乃從迂僻生無想天。是人不",
    "X16n0318_009:0921c19": "了妄性體空。即妄即真。厭此生滅。求不生滅。以至",
    "X16n0318_009:0921c20": "身心俱滅。非真不生滅性也。如來氷魚耳。初生此",
    "X16n0318_009:0921c21": "天。未全無想。經半劫始無。及報將習。後半劫有想",
    "X16n0318_009:0921c22": "而心相見。故曰初半劫滅。後半劫生。中間四百九",
    "X16n0318_009:0921c23": "十九劫。一向無想。乃定力所持。一切苦樂所不能",
    "X16n0318_009:0921c24": "動。總為四禪。在初禪二禪。曰非正修真三摩地。在",
    "X16n0318_009:0922a01": "三禪。曰非正得真三摩地。至四禪。則曰非無為真",
    "X16n0318_009:0922a02": "不動地。初禪修戒。二禪修定。從清淨梵行中修。雖",
    "X16n0318_009:0922a03": "不至為鬼神邪定。然非從真三摩地發心。此有為",
    "X16n0318_009:0922a04": "無為所由辨也。三禪有所得矣。得之而樂矣。有得",
    "X16n0318_009:0922a05": "有樂。即非真三摩地。此有得無得所由分也。至四",
    "X16n0318_009:0922a06": "禪有所得心幾於捨盡。可以謂之無為矣。然由功",
    "X16n0318_009:0922a07": "用純熟所致。非真不動地也。若真不動地。眾苦所",
    "X16n0318_009:0922a08": "不到。到且不能。而孰其動之。今以世間諸苦樂境",
    "X16n0318_009:0922a09": "所不能動。便以為三摩地。是三摩地可脩而至也。",
    "X16n0318_009:0922a10": "可脩而至者。非真三摩地也。故真三摩地。非具般",
    "X16n0318_009:0922a11": "若智慧。莫能知之。今四禪脩心。不假禪那。無有智",
    "X16n0318_009:0922a12": "慧。於真三摩地。有所不知也。真淨和尚示眾云。是",
    "X16n0318_009:0922a13": "日已過。命亦隨滅。如少水魚。斯亦何樂。唯二乘禪",
    "X16n0318_009:0922a14": "定寂滅為樂。是為真樂。學般若菩薩法喜禪悅為",
    "X16n0318_009:0922a15": "樂。是為真樂。三世諸佛。慈悲喜捨四無量心為樂。",
    "X16n0318_009:0922a16": "是為真樂。石霜普會云。休去歇去。冷湫湫地去。是",
    "X16n0318_009:0922a17": "為二乘寂滅之樂。雲門云。一切智通無障礙。拈起",
    "X16n0318_009:0922a18": "扇子云。釋迦老子來也。是為法喜禪悅之樂。德山",
    "X16n0318_009:0922a19": "棒。臨濟喝。是三世諸佛慈悲喜捨之樂。除此三種",
    "X16n0318_009:0922a20": "樂外。不為樂也。且道歸宗一眾。在三種內三種外。",
    "X16n0318_009:0922a21": "良久云。今日莊主設饡飯。俵嚫錢。參退。僧堂內普",
    "X16n0318_009:0922a22": "請喫茶去。喝一喝。又鵝湖大義禪師。憲宗詔入內",
    "X16n0318_009:0922a23": "殿論義。有法師問欲界無禪。禪居色界。此土憑何",
    "X16n0318_009:0922a24": "而立。義曰。法師祗知欲界無禪。不知禪界無欲。曰",
    "X16n0318_009:0922b01": "如何是禪。義以手點空。法師無對。帝曰。法師講無",
    "X16n0318_009:0922b02": "窮經論。祗這一點。尚不奈何。故真三摩地。誠不易",
    "X16n0318_009:0922b03": "知。知之而三界俱超。何論四禪哉。",
    "X16n0318_009:0922b04": "阿難。此中復有五不還天。於下界中。九品習氣。俱時",
    "X16n0318_009:0922b05": "滅盡。苦樂雙亡。下無卜居。故於捨心眾同分中。安立",
    "X16n0318_009:0922b06": "居處。阿難。苦樂兩滅。鬬心不交。如是一類。名無煩天。",
    "X16n0318_009:0922b07": "機括獨行。研交無地。如是一類。名無熱天。十方世界。",
    "X16n0318_009:0922b08": "妙見圓澄。更無塵象一切沉垢。如是一類。名善見天。",
    "X16n0318_009:0922b09": "精見現前。陶鑄無礙。如是一類。名善現天。究竟羣幾。",
    "X16n0318_009:0922b10": "窮色性性。入無邊際。如是一類。名色究竟天。阿難。此",
    "X16n0318_009:0922b11": "不還天。彼諸四禪四位天王。獨有欽聞。不能知見。如",
    "X16n0318_009:0922b12": "今世間曠野深山聖道場地。皆阿羅漢所住持故。世",
    "X16n0318_009:0922b13": "間麤人所不能見。阿難。是十八天。獨行無交。未盡形",
    "X16n0318_009:0922b14": "累。自此已還。名為色界。",
    "X16n0318_009:0922b15": "通曰。五不還者。不復於欲界受生。即斯陀含名為",
    "X16n0318_009:0922b16": "不來而實無不來者也。三果能斷九品習氣。種子",
    "X16n0318_009:0922b17": "與現行俱滅。於欲界無受生業。故曰下無卜居。此",
    "X16n0318_009:0922b18": "五天即四禪捨念清淨。更入微細立名耳。前於苦",
    "X16n0318_009:0922b19": "樂有捨有厭。則心與境鬬。不能無煩。盛熱則謂之",
    "X16n0318_009:0922b20": "煩。今苦樂兩滅。無與鬬者。故名無煩。心雖不交。交",
    "X16n0318_009:0922b21": "地猶在。未為拔根也。今心機無對。能滅緣影。併生",
    "X16n0318_009:0922b22": "煩之熱而無之矣。故名無熱。此無煩無熱。但除外",
    "X16n0318_009:0922b23": "麤。未顯淨妙。今妙見圓澄。外不依塵象生。內不依",
    "X16n0318_009:0922b24": "沉垢生。照十方世界。如淨瑠璃。是名善見。精見在",
    "X16n0318_009:0922c01": "我。能陶鑄妙色而無礙。十方世界。從我發化。是名",
    "X16n0318_009:0922c02": "善現。幾者動之微也。一微空故眾微空。眾微空故",
    "X16n0318_009:0922c03": "一微空。於此窮色性性。色性空。空性覺。覺則所謂",
    "X16n0318_009:0922c04": "色性性也。空生大覺中。如海一漚發。不獨究竟色",
    "X16n0318_009:0922c05": "性。而且究竟性之所自來。色於究竟盡矣。楞伽云。",
    "X16n0318_009:0922c06": "住色究竟天。離諸過失處。於彼成正覺。有味哉其",
    "X16n0318_009:0922c07": "言之也。所謂正覺者。不住於色。不住於空。唯色究",
    "X16n0318_009:0922c08": "竟天。前此之色既盡。後此之空未來。於此可證無",
    "X16n0318_009:0922c09": "上正等正覺也。彌勒曰。色界十八處。初禪三天。由",
    "X16n0318_009:0922c10": "[而/火]中上品熏修初靜慮故。二禪三天。由[而/火]中上品",
    "X16n0318_009:0922c11": "熏修第二靜慮故。三禪三天。由[而/火]中上品熏修第",
    "X16n0318_009:0922c12": "三靜慮故。四禪四天。由[而/火]中上品熏修第四靜慮",
    "X16n0318_009:0922c13": "故。復有諸聖住。心不共五淨居地。由[而/火]中上上極",
    "X16n0318_009:0922c14": "品熏修第四靜慮故。此不還天何為四禪以下不",
    "X16n0318_009:0922c15": "能知見。下天修有漏凡定。此天修無漏聖業。聖凡",
    "X16n0318_009:0922c16": "之隔。故不能見。雲居膺結菴於三峰。經旬不赴堂。",
    "X16n0318_009:0922c17": "洞山問子近日何不赴齋。膺曰。每日自有天神送",
    "X16n0318_009:0922c18": "食。山曰。我將謂汝是箇人。猶作這箇見解在。汝晚",
    "X16n0318_009:0922c19": "間來。膺晚至。山召膺闍黎。膺應諾。山曰。不思善。不",
    "X16n0318_009:0922c20": "思惡。是甚麼。膺回菴。寂然宴坐。天神自此竟尋覓",
    "X16n0318_009:0922c21": "不見。如是三日乃絕。又神僧法本。嘗至襄州禪院。",
    "X16n0318_009:0922c22": "與一僧同過夏。本嘗言曰。貧道於相州西山中住",
    "X16n0318_009:0922c23": "持竹林寺。寺前有一石柱。他日有暇。必請相訪。其",
    "X16n0318_009:0922c24": "僧追念此言。因往彼尋覓。至山下村中寄宿。問其",
    "X16n0318_009:0923a01": "村僧曰。此去竹林寺近遠。僧乃遙指孤峯之側曰。",
    "X16n0318_009:0923a02": "彼處是也。古老相傳。昔聖賢所居之地。今但名存",
    "X16n0318_009:0923a03": "耳。僧疑之。詰朝往至竹叢中果有石柱。當法本臨",
    "X16n0318_009:0923a04": "別云。但扣其柱。即見其人。乃以小枝擊柱數聲。忽",
    "X16n0318_009:0923a05": "風雲四起。咫尺莫窺。俄然耳目豁開。樓臺對聳。身",
    "X16n0318_009:0923a06": "在三門之下逡巡。法本自內而出。見之甚喜。問南",
    "X16n0318_009:0923a07": "中舊事。乃引其僧度重門。升祕殿。參其尊宿。尊宿",
    "X16n0318_009:0923a08": "問其故。本曰。早年襄州同過夏。期此相訪。尊宿曰。",
    "X16n0318_009:0923a09": "可飯後請出。在此無座位。食畢。本送至三門相別。",
    "X16n0318_009:0923a10": "既而天地昏暗。莫知所進。此身宛在石柱之側。然",
    "X16n0318_009:0923a11": "則聖道場地。皆阿羅漢所住持故。非世人所可窺",
    "X16n0318_009:0923a12": "測。又何疑於五不還天哉。雖不可見。猶有色質。故",
    "X16n0318_009:0923a13": "總名色界。",
    "X16n0318_009:0923a14": "復次阿難。從是有頂色邊際中。其間復有二種歧路。",
    "X16n0318_009:0923a15": "若於捨心發明智慧。慧光圓通。便出塵界。成阿羅漢。",
    "X16n0318_009:0923a16": "入菩薩乘。如是一類。名為迴心大阿羅漢。若在捨心。",
    "X16n0318_009:0923a17": "捨厭成就。覺身為礙。銷礙入空。如是一類。名為空處。",
    "X16n0318_009:0923a18": "諸礙既銷。無礙無滅。其中唯留阿賴耶識。全於末那",
    "X16n0318_009:0923a19": "半分微細。如是一類。名為識處。空色既亡。識心都滅。",
    "X16n0318_009:0923a20": "十方寂然。迥無攸往。如是一類。名無所有處。識性不",
    "X16n0318_009:0923a21": "動。以滅窮研。於無盡中。發宣盡性。如存不存。若盡非",
    "X16n0318_009:0923a22": "盡。如是一類。名為非想非非想處。此等窮空。不盡空",
    "X16n0318_009:0923a23": "理。從不還天。聖道窮者。如是一類。名不迴心鈍阿羅",
    "X16n0318_009:0923a24": "漢。若從無想諸外道天。窮空不歸。迷漏無聞。便入輪",
    "X16n0318_009:0923b01": "轉。阿難。是諸天上。各各天人。則是凡夫業果酬答。答",
    "X16n0318_009:0923b02": "盡入輪。彼之天王。即是菩薩。遊三摩提。漸次增進。迴",
    "X16n0318_009:0923b03": "向聖倫所修行路。阿難。是四空天。身心滅盡。定性現",
    "X16n0318_009:0923b04": "前。無業果色。從此逮終。名無色界。此皆不了妙覺明",
    "X16n0318_009:0923b05": "心。積妄發生。妄有三界。中間妄隨七趣沉溺。補特伽",
    "X16n0318_009:0923b06": "羅。(此云數取趣)各從其類。",
    "X16n0318_009:0923b07": "通曰。四無色天。定性聲聞所居。若迴心者。迴智向",
    "X16n0318_009:0923b08": "悲。濟生利物。不住小果。入菩薩乘。名大阿羅漢。其",
    "X16n0318_009:0923b09": "鈍根者。不能發明智慧。復由定心忻上厭下。厭色",
    "X16n0318_009:0923b10": "依空。入空無邊處。身礙既銷。不依於色矣。無礙之",
    "X16n0318_009:0923b11": "無亦滅。又空無所空矣。身根六識。俱已泯絕。唯留",
    "X16n0318_009:0923b12": "八識全分。七識半分耳。末那七識。原無定位。外緣",
    "X16n0318_009:0923b13": "色空。則依六識。名麤。內緣八識。但內執。無外緣。名",
    "X16n0318_009:0923b14": "細。此厭空依識。名識無邊處。進之識心全半都滅。",
    "X16n0318_009:0923b15": "非真能滅也。但以識心湛不搖處。迥無攸往。便以",
    "X16n0318_009:0923b16": "為本無所有。真性本來無一物。而此識心都滅。亦",
    "X16n0318_009:0923b17": "略相似。然此以生滅為因地心。生滅之心未滅。如",
    "X16n0318_009:0923b18": "急流水。望如恬靜。故不可語於真性無所有處也。",
    "X16n0318_009:0923b19": "識心既滅。識性不動。又復窮研。使不動者亦滅。夫",
    "X16n0318_009:0923b20": "不動周圓。本如來藏妙真如性。本自不生。本自無",
    "X16n0318_009:0923b21": "盡。強於無盡中發宣盡性。其所謂盡者。亦依識滅",
    "X16n0318_009:0923b22": "之而見其盡耳。而性何嘗盡也。故於識性不動。以",
    "X16n0318_009:0923b23": "為存。則非無想。而心慮灰凝。又似不存。則非想也。",
    "X16n0318_009:0923b24": "以為盡則非想。而細微流注不息。又似非盡。則非",
    "X16n0318_009:0923c01": "非想也。此非想非非想。半依不生不滅。半依生滅。",
    "X16n0318_009:0923c02": "正是識陰區宇。為識所覆。但於念想間揣摩。非真",
    "X16n0318_009:0923c03": "能見性者也。生此天者。八萬劫無想。劫滿則復有",
    "X16n0318_009:0923c04": "想。此等窮空。不盡真空妙理。不悟空生於大覺故",
    "X16n0318_009:0923c05": "也。雖從五不還天聖道而窮。不明真性性覺真空",
    "X16n0318_009:0923c06": "性空真覺之旨。不入菩薩乘。終名不迴心鈍阿羅",
    "X16n0318_009:0923c07": "漢。此根雖鈍。尚有迴心之期。豈若外道從無想天",
    "X16n0318_009:0923c08": "迷有為漏。自謂無漏。報盡便入輪轉哉。即四空天",
    "X16n0318_009:0923c09": "不免輪轉。而欲界色界。俱是業果酬答。答盡入輪。",
    "X16n0318_009:0923c10": "又何疑也。唯諸天王。乃是諸地菩薩分身應化。遊",
    "X16n0318_009:0923c11": "戲於三摩提之外。權示漸次。迴向聖倫。亦漸增漸",
    "X16n0318_009:0923c12": "進修行之路也。是四空天。身心滅盡。定性現前。雖",
    "X16n0318_009:0923c13": "無業果色。猶有定果色存。從此逮終。並定果色而",
    "X16n0318_009:0923c14": "無之。非了悟妙覺明心。超出三界。不足以語此。不",
    "X16n0318_009:0923c15": "能了此。不超三界。妄隨七趣。展轉沉溺。皆由積妄",
    "X16n0318_009:0923c16": "所致。欲界妄見欲。色界妄見淨。無色界妄見空。妄",
    "X16n0318_009:0923c17": "有三界。各躭其趣。補特伽羅。能取當來諸趣。即中",
    "X16n0318_009:0923c18": "有也。涅槃云。中有五陰。非肉眼所見。天眼所見。妄",
    "X16n0318_009:0923c19": "從其類。故逐輪轉。總之識神未化乃至於此。若能",
    "X16n0318_009:0923c20": "轉識成智。自無此累。昔地藏問脩山主甚處來。修",
    "X16n0318_009:0923c21": "云。南方來。藏云。南方近日佛法如何。修云。商量浩",
    "X16n0318_009:0923c22": "浩地。藏云。爭如我這裡種田博飯喫。修云。爭奈三",
    "X16n0318_009:0923c23": "界何。藏云。你喚甚麼作三界。天童頌云。宗設般般",
    "X16n0318_009:0923c24": "盡強為。流傳口耳便支離。種田博飯家常事。不是",
    "X16n0318_009:0924a01": "飽參人不知。參飽明知無所求。子房終不貴封侯。",
    "X16n0318_009:0924a02": "忘機歸去同魚鳥。濯足滄浪煙水秋。又翠巖真示",
    "X16n0318_009:0924a03": "眾云。不見一法。是大過患。山河大地。日月星辰。色",
    "X16n0318_009:0924a04": "空明暗。不是一法。拈起拄杖云。凡夫見拄杖。喚作",
    "X16n0318_009:0924a05": "拄杖。聲聞人見拄杖。認得頑空。撥無拄杖。菩薩人",
    "X16n0318_009:0924a06": "見拄杖。幾曾挂著齒牙。飢來喫飯。困來打睡。寒來",
    "X16n0318_009:0924a07": "向火。熱則取涼。不見道一切智智清淨。恁麼說話。",
    "X16n0318_009:0924a08": "笑破土地鼻孔。此正與種田博飯喫一般清味。是",
    "X16n0318_009:0924a09": "超出三界底樣子。",
    "X16n0318_009:0924a10": "復次阿難。是三界中。復有四種阿脩羅類。若於鬼道。",
    "X16n0318_009:0924a11": "以護法力。乘通入空。此阿修羅。從卵而生。鬼趣所攝。",
    "X16n0318_009:0924a12": "若於天中降德貶墜。其所卜居。鄰於日月。此阿修羅。",
    "X16n0318_009:0924a13": "從胎而出。人趣所攝。有修羅王。執持世界。力洞無畏。",
    "X16n0318_009:0924a14": "能與梵王及天帝釋四天爭權。此阿修羅。因變化有。",
    "X16n0318_009:0924a15": "天趣所攝。阿難。別有一分下劣脩羅。生大海心。沉水",
    "X16n0318_009:0924a16": "穴口。旦遊虗空。暮歸水宿。此阿修羅。因濕氣有。畜生",
    "X16n0318_009:0924a17": "趣攝。",
    "X16n0318_009:0924a18": "通曰。阿修羅福力等天。而無天行。故云非天。十地",
    "X16n0318_009:0924a19": "經曰。阿修羅有五類。一極弱者。住人間山林。西方",
    "X16n0318_009:0924a20": "山大深窟。有非天之宮。二妙高山北。大海之下。二",
    "X16n0318_009:0924a21": "萬一千由旬。有羅睺之宮。手能掩日月者也。三又",
    "X16n0318_009:0924a22": "下二萬一千由旬。有勇健之宮。此嗔不飲酒者也。",
    "X16n0318_009:0924a23": "四又下二萬一千由旬。有華鬘之宮。此女極美而",
    "X16n0318_009:0924a24": "男惡者也。五又下二萬一千由旬。有毗摩質多羅",
    "X16n0318_009:0924b01": "之宮。此云淨心。能波海出聲。帝釋之姻家也。長阿",
    "X16n0318_009:0924b02": "含云。修羅一日一夜。三次受苦。苦具自來。入其宮",
    "X16n0318_009:0924b03": "中。是知此趣。一分善報。謂之人天。若論受苦。實在",
    "X16n0318_009:0924b04": "人趣之下。故正法念經。唯以鬼畜二種收之。此經",
    "X16n0318_009:0924b05": "以胎卵濕化及天人鬼畜四種。曲盡修羅之情狀。",
    "X16n0318_009:0924b06": "大略與十地經符。青林虔禪師上堂。祖師門下。鳥",
    "X16n0318_009:0924b07": "道玄微。功窮皆轉。不窮難明。汝等諸人。直須離心",
    "X16n0318_009:0924b08": "意識參。出凡聖路學。方可保任。若不如是。非吾子",
    "X16n0318_009:0924b09": "息。僧問久負不逢時如何。曰古皇尺一寸。問請師",
    "X16n0318_009:0924b10": "答話。曰修羅掌於日月。又僧問佛海禪師。即心即",
    "X16n0318_009:0924b11": "佛時如何。曰頂分丫角。曰非心非佛時如何。曰耳",
    "X16n0318_009:0924b12": "墜金環。曰不是心。不是佛。不是物。又作麼生。師曰。",
    "X16n0318_009:0924b13": "禿頂修羅舞柘枝。恁般說話。非出凡聖路學。離心",
    "X16n0318_009:0924b14": "意識參。固莫測其涯涘。",
    "X16n0318_009:0924b15": "阿難。如是地獄餓鬼畜生。人及神仙。天洎修羅。精研",
    "X16n0318_009:0924b16": "七趣。皆是昏沉諸有為相。妄想受生。妄想隨業。於妙",
    "X16n0318_009:0924b17": "圓明無作本心皆如空華。元無所著。但一虗妄。更無",
    "X16n0318_009:0924b18": "根緒。阿難。此等眾生。不識本心。受此輪迴。經無量劫。",
    "X16n0318_009:0924b19": "不得真淨。皆由隨順殺盜婬故。反此三種。又則出生",
    "X16n0318_009:0924b20": "無殺盜婬。有名鬼倫。無名天趣。有無相傾。起輪迴性。",
    "X16n0318_009:0924b21": "若得妙發三摩提者。則妙常寂。有無二無。無二亦滅。",
    "X16n0318_009:0924b22": "尚無不殺不偷不淫。云何更隨殺盜婬事。阿難。不斷",
    "X16n0318_009:0924b23": "三業。各各有私。因各各私。眾私同分。非無定處。自妄",
    "X16n0318_009:0924b24": "發生。生妄無因。無可尋究。汝勗脩行。欲得菩提。要除",
    "X16n0318_009:0924c01": "三惑。不盡三惑。縱得神通。皆是世間有為功用。習氣",
    "X16n0318_009:0924c02": "不滅。落於魔道。雖欲除妄。倍加虗偽。如來說為可哀",
    "X16n0318_009:0924c03": "憐者。汝妄自造。非菩提咎。作是說者。名為正說。若他",
    "X16n0318_009:0924c04": "說者。即魔王說。",
    "X16n0318_009:0924c05": "通曰。前阿難問妙心徧圓。云何復有地獄餓鬼畜",
    "X16n0318_009:0924c06": "生修羅人天等道。為有定處。為復自然彼彼發業。",
    "X16n0318_009:0924c07": "各各私受。為復本來自有。為是眾生妄習生起。故",
    "X16n0318_009:0924c08": "此總答七趣昏沉。皆有為相。於妙圓明無作本心。",
    "X16n0318_009:0924c09": "元無所有。如空中華。於太虗空有何干涉。非本來",
    "X16n0318_009:0924c10": "自有也。但由妄想受生。妄想隨業。所謂妄習生起",
    "X16n0318_009:0924c11": "者是也。既有妄習。即有妄果。彼彼發業。各各私受。",
    "X16n0318_009:0924c12": "則非無定處也。自妄發生。惑為妄因。妄為業因。非",
    "X16n0318_009:0924c13": "為自然也。生妄無因。無可尋究。本自常寂也。由殺",
    "X16n0318_009:0924c14": "盜婬三為根本。隨順殺盜婬業。是妄見有。有必淪",
    "X16n0318_009:0924c15": "墮四惡趣。而鬼倫其最下者也。不隨順三者而力",
    "X16n0318_009:0924c16": "反之。是妄見無。無必出生三善趣。而天趣其最上",
    "X16n0318_009:0924c17": "者也。善惡雖殊途。而有無相傾。故三界輪迴。無有",
    "X16n0318_009:0924c18": "休息。皆人為所致。非菩提咎。若得妙發三摩提者。",
    "X16n0318_009:0924c19": "識自本心。得其真淨。謂之曰妙。不離三界。頓超三",
    "X16n0318_009:0924c20": "界。彼於寂常正定之中。無有無二相可得。已除俗",
    "X16n0318_009:0924c21": "諦之妄。無二之無亦滅。復除涅槃之真。根本無明。",
    "X16n0318_009:0924c22": "銷鎔淨盡。惑從何起。妄從何生。尚無於善。況隨於",
    "X16n0318_009:0924c23": "惡。此猶眼本無翳。而空華無自有也。三惑諸經多",
    "X16n0318_009:0924c24": "指見思惑。塵沙惑。無明惑。見思亦名通惑。三乘共",
    "X16n0318_009:0925a01": "斷故也。塵沙名別惑。菩薩所斷。無明乃業識之種",
    "X16n0318_009:0925a02": "子。唯大乘菩薩方斷此惑。不除揑目。雖欲除華。倍",
    "X16n0318_009:0925a03": "加虗偽。縱得神通。亦落魔道。魔道不除殺盜婬而",
    "X16n0318_009:0925a04": "修邪定者也。故欲得無上菩提者。應除三惑。蕩滌",
    "X16n0318_009:0925a05": "習氣。三惑既無。安有三界。若不知此說者。謂菩提",
    "X16n0318_009:0925a06": "本空。安事除惑。即魔說也。有一俗士問西堂藏禪",
    "X16n0318_009:0925a07": "師云。有天堂地獄否。藏云有。云有佛法僧寶否。藏",
    "X16n0318_009:0925a08": "云有。更有多問。盡答言有。士云。和尚恁麼道。莫錯",
    "X16n0318_009:0925a09": "否。藏云。汝曾見尊宿來耶。云某甲曾參徑山和尚",
    "X16n0318_009:0925a10": "來。藏云。徑山向汝作麼生道。云他道一切總無。藏",
    "X16n0318_009:0925a11": "云。汝有妻否。云有。藏云。徑山和尚有妻否。云無。藏",
    "X16n0318_009:0925a12": "云。徑山和尚道無即得。此於尋常語中。指出頓超",
    "X16n0318_009:0925a13": "三界消息。妙矣。又僧問洞山詮禪師。清淨行者。不",
    "X16n0318_009:0925a14": "上天堂。破戒比丘。不入地獄時如何。詮曰。度盡無",
    "X16n0318_009:0925a15": "遺影。還他越涅槃。丹霞頌云。相好巍巍大丈夫。一",
    "X16n0318_009:0925a16": "生無智恰如愚。從來佛祖猶難望。地獄天堂豈可",
    "X16n0318_009:0925a17": "拘。此可為妙發三摩提者證明。",
    "X16n0318_009:0925a18": "即時如來將罷法座。於師子牀。攬七寶几。迴紫金山。",
    "X16n0318_009:0925a19": "再來凭倚。普告大眾。及阿難言。汝等有學緣覺聲聞。",
    "X16n0318_009:0925a20": "今日迴心趣大菩提無上妙覺。我今已說真修行法。",
    "X16n0318_009:0925a21": "汝猶未識脩奢摩他(此云止)毗婆舍那(此云觀)微細魔事。",
    "X16n0318_009:0925a22": "魔境現前。汝不能識。洗心非正。落於邪見。或汝陰魔。",
    "X16n0318_009:0925a23": "或復天魔。或著鬼神。或遭魑魅。心中不明。認賊為子。",
    "X16n0318_009:0925a24": "又復於中得少為足。如第四禪無聞比丘。妄言證聖。",
    "X16n0318_009:0925b01": "天報已畢。衰相現前。謗阿羅漢身遭後有。墮阿鼻獄。",
    "X16n0318_009:0925b02": "汝應諦聽。吾今為汝子細分別。阿難起立。並其會中",
    "X16n0318_009:0925b03": "同有學者。歡喜頂禮。伏聽慈誨。佛告阿難。及諸大眾。",
    "X16n0318_009:0925b04": "汝等當知有漏世界十二類生。本覺妙明。覺圓心體。",
    "X16n0318_009:0925b05": "與十方佛。無二無別。由汝妄想。迷理為咎。癡愛發生。",
    "X16n0318_009:0925b06": "生發徧迷。故有空性。化迷不息。有世界生。則此十方",
    "X16n0318_009:0925b07": "微塵國土非無漏者。皆是迷頑妄想安立。當知虗空",
    "X16n0318_009:0925b08": "生汝心內。猶如片雲點太清裏。況諸世界在虗空耶。",
    "X16n0318_009:0925b09": "汝等一人發真歸元。此十方空。皆悉銷殞。云何空中",
    "X16n0318_009:0925b10": "所有國土而不振裂。汝輩修禪。飾三摩地。十方菩薩",
    "X16n0318_009:0925b11": "及諸無漏大阿羅漢。心精通[泳-永+曶]。當處湛然。一切魔王。",
    "X16n0318_009:0925b12": "及與鬼神諸凡夫天。見其宮殿無故崩裂。大地振坼。",
    "X16n0318_009:0925b13": "水陸飛騰。無不驚慴。凡夫昏昧。不覺遷訛。彼等咸得",
    "X16n0318_009:0925b14": "五種神通。唯除漏盡。戀此塵勞。如何令汝摧裂其處。",
    "X16n0318_009:0925b15": "是故鬼神及諸天魔魍魎妖精。於三昧時。僉來惱汝。",
    "X16n0318_009:0925b16": "然彼諸魔。雖有大怒。彼塵勞內。汝妙覺中。如風吹光。",
    "X16n0318_009:0925b17": "如刀斷水。了不相觸。汝如沸湯。彼如堅氷。暖氣漸鄰。",
    "X16n0318_009:0925b18": "不日銷殞。徒恃神力。但為其客。成就破亂。由汝心中",
    "X16n0318_009:0925b19": "五陰主人。主人若迷。客得其便。當處禪那。覺悟無惑。",
    "X16n0318_009:0925b20": "則彼魔事。無奈汝何。陰銷入明。則彼羣邪。咸受幽氣。",
    "X16n0318_009:0925b21": "明能破暗。近自銷殞。如何敢留擾亂禪定。若不明悟。",
    "X16n0318_009:0925b22": "被陰所迷。則汝阿難。必為魔子。成就魔人。如摩登伽。",
    "X16n0318_009:0925b23": "殊為眇劣。彼唯呪汝。破佛律儀。八萬行中。祗毀一戒。",
    "X16n0318_009:0925b24": "心清淨故。尚未淪溺。此乃隳汝寶覺全身。如宰臣家。",
    "X16n0318_009:0925c01": "忽逢籍沒。宛轉零落。無可哀救。",
    "X16n0318_009:0925c02": "通曰。魔即魔羅。此云殺者。亦云奪者。能殺慧命奪",
    "X16n0318_009:0925c03": "善法故。大約五種。曰五陰魔。煩惱魔。生死魔。天魔。",
    "X16n0318_009:0925c04": "鬼魔。合之唯陰魔天魔而已。陰魔即生死煩惱依",
    "X16n0318_009:0925c05": "五陰而起者也。天魔因修邪定。好害正道者也。又",
    "X16n0318_009:0925c06": "無聞比丘。得少為足。謗佛。妄說阿羅漢不受後有。",
    "X16n0318_009:0925c07": "是邪見魔。即陰魔而天魔者也。以謗法故。即墮阿",
    "X16n0318_009:0925c08": "鼻獄。一人發真歸元。十方世界銷殞。一切魔王。諸",
    "X16n0318_009:0925c09": "凡夫天。見其宮殿崩裂。水陸驚慴。便來惱亂禪定。",
    "X16n0318_009:0925c10": "此天魔之為害也淺。彼恃神力。猶為客也。其主在",
    "X16n0318_009:0925c11": "我。故以妙覺而破塵勞。如以湯銷氷。而以明破幽",
    "X16n0318_009:0925c12": "也。主人若迷。客得其便。毀我律儀。隳我寶覺。如宰",
    "X16n0318_009:0925c13": "臣籍沒。而宛轉零落也。此陰魔之為害也深。成就",
    "X16n0318_009:0925c14": "破亂。全歸主人。故修禪定。必須明悟。不為五陰所",
    "X16n0318_009:0925c15": "迷。乃第一義。陰者識情蓋覆。如浮雲然。明者當陽",
    "X16n0318_009:0925c16": "顯露。如太虗然。陰銷入明。即還本覺。故本覺妙明。",
    "X16n0318_009:0925c17": "與十方佛。無二無別。但由癡愛妄想。隨迷轉變。有",
    "X16n0318_009:0925c18": "世界生。有世界。即有色陰。戀此塵勞。即有受想行",
    "X16n0318_009:0925c19": "識陰。吾欲破陰而出。還吾覺圓心體。期於漏盡。彼",
    "X16n0318_009:0925c20": "有漏者。戀著不捨。恃其通力。故來相惱。若毀戒破",
    "X16n0318_009:0925c21": "律。與之和同。雖得五通。必為魔子。於此覺破。是謂",
    "X16n0318_009:0925c22": "寶覺。此覺即是成佛種子。仗此寶覺。入乎正定。以",
    "X16n0318_009:0925c23": "證法身。十方菩薩及諸無漏大阿羅漢。心精脗合。",
    "X16n0318_009:0925c24": "常處寂然。寂照含虗空。即虗空且無之矣。又況依",
    "X16n0318_009:0926a01": "空而立諸有漏國土哉。華嚴座主問長沙岑。虗空",
    "X16n0318_009:0926a02": "為是定有。為是定無。沙曰。言有亦得。言無亦得。虗",
    "X16n0318_009:0926a03": "空有時。但有假有。虗空無時。但無假無。曰如和尚",
    "X16n0318_009:0926a04": "所說有何教文。沙曰。大德豈不聞首楞嚴云。十方",
    "X16n0318_009:0926a05": "虗空生汝心內。猶如片雲點太清裏。豈不是虗空",
    "X16n0318_009:0926a06": "生時。但生假名。又云汝等一人發真歸元。十方虗",
    "X16n0318_009:0926a07": "空悉皆銷殞。是不是虗空滅時。但滅假名。所以老",
    "X16n0318_009:0926a08": "僧道。有是假有。無是假無。長沙洞徹本覺妙明。故",
    "X16n0318_009:0926a09": "觀虗空起滅。亦乃是幻。何況其餘。有朋彥上座。博",
    "X16n0318_009:0926a10": "學強記。來訪報恩明禪師。敵論宗乘。明曰。言多去",
    "X16n0318_009:0926a11": "道轉遠。今有事借問。祗如從上諸聖。及諸先德。還",
    "X16n0318_009:0926a12": "有不悟者也無。彥曰。若是諸聖先德。豈有不悟者",
    "X16n0318_009:0926a13": "哉。明曰。一人發真歸元。十方虗空悉皆銷殞。今天",
    "X16n0318_009:0926a14": "台山嶷然。如何得銷殞去。彥不知所措。即此一大",
    "X16n0318_009:0926a15": "疑團。不能銷殞。奈何輕言破陰哉。",
    "X16n0318_009:0926a16": "阿難。當知汝坐道場。銷落諸念。其念若盡。則諸離念",
    "X16n0318_009:0926a17": "一切精明。動靜不移。憶忘如一。當住此處。入三摩地。",
    "X16n0318_009:0926a18": "如明目人。處大幽暗。精性妙淨。心未發光。此則名為",
    "X16n0318_009:0926a19": "色陰區宇。若目明朗。十方洞開。無復幽黯。名色陰盡。",
    "X16n0318_009:0926a20": "是人則能超越劫濁。觀其所由。堅固妄想以為其本。",
    "X16n0318_009:0926a21": "阿難。當在此中。精研妙明。四大不織。少選之間。身能",
    "X16n0318_009:0926a22": "出礙。此名精明流溢前境。斯但功力暫得如是。非為",
    "X16n0318_009:0926a23": "聖證。不作聖心。名善境界。若作聖解即受羣邪。阿難。",
    "X16n0318_009:0926a24": "復以此心精研妙明。其身內徹。是人忽然於其身內。",
    "X16n0318_009:0926b01": "拾出蟯蛔。身相宛然。亦無傷毀。此名精明流溢形體。",
    "X16n0318_009:0926b02": "斯但精行。暫得如是。非為聖證。不作聖心。名善境界。",
    "X16n0318_009:0926b03": "若作聖解。即受羣邪。又以此心內外精研。其時魂魄",
    "X16n0318_009:0926b04": "意志精神。除執受身。餘皆涉入。互為賓主。忽於空中",
    "X16n0318_009:0926b05": "聞說法聲。或聞十方同敷密義。此名精魄遞相離合。",
    "X16n0318_009:0926b06": "成就善種。暫得如是非為聖證。不作聖心。名善境界。",
    "X16n0318_009:0926b07": "若作聖解。即受羣邪。又以此心澄露皎徹。內光發明。",
    "X16n0318_009:0926b08": "十方徧作閻浮檀色。一切種類。化為如來。於時忽見",
    "X16n0318_009:0926b09": "毗盧遮那。(身土相稱)踞天光臺。千佛圍繞。百億國土。及與",
    "X16n0318_009:0926b10": "蓮華。俱時出現。此名心魂靈悟所染。心光研明。照諸",
    "X16n0318_009:0926b11": "世界。暫得如是。非為聖證。不作聖心。名善境界。若作",
    "X16n0318_009:0926b12": "聖解。即受羣邪。又以此心精研妙明。觀察不停。抑按",
    "X16n0318_009:0926b13": "降伏。制止超越。於時忽然十方虗空。成七寶色。或百",
    "X16n0318_009:0926b14": "寶色。同時徧滿。不相留礙。青黃赤白。各各純現。此名",
    "X16n0318_009:0926b15": "抑按功力逾分。暫得如是。非為聖證。不作聖心。名善",
    "X16n0318_009:0926b16": "境界。若作聖解。即受羣邪。又以此心研究澄徹。精光",
    "X16n0318_009:0926b17": "不亂。忽於夜半在暗室內。見種種物。不殊白晝。而暗",
    "X16n0318_009:0926b18": "室物亦不除滅。此名心細密澄其見。所視洞幽。暫得",
    "X16n0318_009:0926b19": "如是。非為聖證。不作聖心。名善境界。若作聖解。即受",
    "X16n0318_009:0926b20": "羣邪。又以此心圓入虗融。四體忽然同於草木。火燒",
    "X16n0318_009:0926b21": "刀斫。曾無所覺。又則火光不能燒爇。縱割其肉。猶如",
    "X16n0318_009:0926b22": "削木。此名塵併。排四大性。一向入純。暫得如是。非為",
    "X16n0318_009:0926b23": "聖證。不作聖心。名善境界。若作聖解。即受羣邪。又以",
    "X16n0318_009:0926b24": "此心成就清淨。淨心功極。忽見大地十方山河皆成",
    "X16n0318_009:0926c01": "佛國。具足七寶。光明徧滿。又見恒沙諸佛如來。徧滿",
    "X16n0318_009:0926c02": "空界。樓殿華麗。下見地獄。上觀天宮。得無障礙。此名",
    "X16n0318_009:0926c03": "欣厭凝想日深。想久化成。非為聖證。不作聖心。名善",
    "X16n0318_009:0926c04": "境界。若作聖解。即受羣邪。又以此心研究深遠。忽於",
    "X16n0318_009:0926c05": "中夜。遙見遠方市井街巷親族眷屬。或聞其語。此名",
    "X16n0318_009:0926c06": "迫心。逼極飛出。故多隔見。非為聖證。不作聖心。名善",
    "X16n0318_009:0926c07": "境界。若作聖解。即受羣邪。又以此心研究精極。見善",
    "X16n0318_009:0926c08": "知識形體變移。少選無端。種種遷改。此名邪心。含受",
    "X16n0318_009:0926c09": "魑魅。或遭天魔。入其心腹。無端說法。通達妙義。非為",
    "X16n0318_009:0926c10": "聖證。不作聖心。魔事銷歇。若作聖解。即受羣邪。阿難。",
    "X16n0318_009:0926c11": "如是十種禪那現境。皆是色陰用心交互。故現斯事。",
    "X16n0318_009:0926c12": "眾生頑迷。不自忖量。逢此因緣。迷不自識。謂言登聖。",
    "X16n0318_009:0926c13": "大妄語成。墮無間獄。汝等當依如來滅後。於末法中。",
    "X16n0318_009:0926c14": "宣示斯義。無令天魔得其方便。保持覆護。成無上道。",
    "X16n0318_009:0926c15": "通曰。禪那即止觀法門。銷落諸念。以湛旋其虗妄",
    "X16n0318_009:0926c16": "滅生。止也。其念已盡。離念猶存。一切精明。觀也。止",
    "X16n0318_009:0926c17": "觀不二。必以動靜不移。憶忘如一。不昏不散者。為",
    "X16n0318_009:0926c18": "正念。從此而入。乃得真三摩提。若靜有而動無。憶",
    "X16n0318_009:0926c19": "存而忘亡。此屬凝想光景。非為正定。初入止觀。色",
    "X16n0318_009:0926c20": "陰未破。如明目人。處大幽暗。未能發光。為色所局。",
    "X16n0318_009:0926c21": "是名色陰區宇。色陰既破。如目明朗。十方洞開。觀",
    "X16n0318_009:0926c22": "力圓照。不為前境所礙。如是則能超越劫濁。由色",
    "X16n0318_009:0926c23": "與見交織。故成劫濁。今見不為色法所迷。故能超",
    "X16n0318_009:0926c24": "也。是色陰胡為乎來哉。由堅固妄想以為其本。本",
    "X16n0318_009:0927a01": "於父母與己三者妄想交結而成。成此堅固四大",
    "X16n0318_009:0927a02": "色身。堅相為地。潤濕為水。煖觸為火。動搖為風。由",
    "X16n0318_009:0927a03": "此四纏而成六根。六湛圓明。蔽覆真性。故謂之陰",
    "X16n0318_009:0927a04": "也。今入禪那。精研妙明。離於前塵。身境俱空。四大",
    "X16n0318_009:0927a05": "不織。性與色離。始則精明流溢。身能出礙。外忘其",
    "X16n0318_009:0927a06": "境也。既而其身內徹。拾出蟯蛔。內忘其身也。既而",
    "X16n0318_009:0927a07": "精魄遞相離合。內身外身。互為賓主。能於空中聞",
    "X16n0318_009:0927a08": "說法要。則幾遺其形也。既而內光發明。見佛境界。",
    "X16n0318_009:0927a09": "靈悟所染。暫得如是。而不可為常也。若念佛三昧。",
    "X16n0318_009:0927a10": "見淨土境。心境相應。名為正相。不在此例。既而抑",
    "X16n0318_009:0927a11": "按逾分。見多寶色。抑極則光生。亦十想觀所成也。",
    "X16n0318_009:0927a12": "既而密澄其見。覩暗中物。前所見者幻境。此所見",
    "X16n0318_009:0927a13": "者實境。非養盛心細者不能。既而四體虗融。同於",
    "X16n0318_009:0927a14": "草木。火燒刀斫。曾無所覺。非純覺遺身者不能。既",
    "X16n0318_009:0927a15": "而觀照之極。成就清淨。忽見十方佛土。天堂地獄。",
    "X16n0318_009:0927a16": "皆無障礙。幾於得天眼通矣。既而抑按之極。不但",
    "X16n0318_009:0927a17": "見暗室中物。而遠方市井。亦莫不見。不但聞空中",
    "X16n0318_009:0927a18": "法聲。而親族眷屬之語。亦莫不聞。幾於得天耳通",
    "X16n0318_009:0927a19": "矣。至研究精極。內外涉入。互為賓主。精神魂慮。忽",
    "X16n0318_009:0927a20": "忘所歸。由是魔得其便。入其心腹。乃令形體變移。",
    "X16n0318_009:0927a21": "種種遷改。無端說法。通達妙義。彼豈不以為能破",
    "X16n0318_009:0927a22": "色陰。不復為色法所拘攣乎。而不知為魔之所著",
    "X16n0318_009:0927a23": "也。此十者。皆由精研妙明。用禪那心。與堅固妄想",
    "X16n0318_009:0927a24": "交戰。色未能即空。空未能即色。互為勝負不得渾",
    "X16n0318_009:0927b01": "融。此色陰之魔。所得乘間而入也。眾生頑迷。不自",
    "X16n0318_009:0927b02": "忖量平日之見地。與佛何似。平日之功行。與佛何",
    "X16n0318_009:0927b03": "似。偶見此境。便為聖證。非聖謂聖。非證謂證。內迷",
    "X16n0318_009:0927b04": "於陰魔。而外感於天魔。大妄語成。墮無間獄。良可",
    "X16n0318_009:0927b05": "哀憫。故世尊欲宣示末法中。保護眾生。成無上道",
    "X16n0318_009:0927b06": "也。若功力既到。能破色陰。雖現如上事。不作聖心",
    "X16n0318_009:0927b07": "解者。宗門中亦多有之。如鵞湖智孚禪師。一日不",
    "X16n0318_009:0927b08": "赴堂。侍者來請赴堂。孚曰。我今日在莊喫油糍飽。",
    "X16n0318_009:0927b09": "者曰。和尚不曾出入。孚曰。你但去問取莊主。者方",
    "X16n0318_009:0927b10": "出門。忽見莊主來謝和尚到莊喫油糍。此非身能",
    "X16n0318_009:0927b11": "出礙者乎。瑞巖禪師。一日有媼來作禮。巖曰。汝速",
    "X16n0318_009:0927b12": "歸救取數千物命。媼回舍。見兒婦拾田螺歸。遂放",
    "X16n0318_009:0927b13": "之。又祖照禪師。於定中所見數十里內之事。而人",
    "X16n0318_009:0927b14": "未甞有知之者。後以莊僧聞過故出揚於外。照慮",
    "X16n0318_009:0927b15": "惑眾。即入圓寂。此皆能之而不以為聖證者也。",
    "X16n0318_009:0927b16": "阿難。彼善男子修三摩提。奢摩他中。色陰盡者。見諸",
    "X16n0318_009:0927b17": "佛心。如明鏡中顯現其像。若有所得。而未能用。猶如",
    "X16n0318_009:0927b18": "魘人。手足宛然。見聞不惑。心觸客邪。而不能動。此則",
    "X16n0318_009:0927b19": "名為受陰區宇。若魘咎歇。其心離身返觀其面。去住",
    "X16n0318_009:0927b20": "自由。無復留礙。名受陰盡。是人則能超越見濁。觀其",
    "X16n0318_009:0927b21": "所由。虗明妄想以為其本。阿難。彼善男子。當在此中。",
    "X16n0318_009:0927b22": "得大光耀。其心發明內抑過分。忽於其處發無窮悲。",
    "X16n0318_009:0927b23": "如是乃至觀見蚊蝱。猶如赤子。心生憐愍。不覺流淚。",
    "X16n0318_009:0927b24": "此名功用抑摧過越。悟則無咎。非為聖證。覺了不迷。",
    "X16n0318_009:0927c01": "久自銷歇。若作聖解。則有悲魔入其心腑。見人則悲。",
    "X16n0318_009:0927c02": "啼泣無限。失於正受。當從淪墜。阿難。又彼定中諸善",
    "X16n0318_009:0927c03": "男子。見色陰銷。受陰明白。勝相現前。感激過分。忽於",
    "X16n0318_009:0927c04": "其中生無限勇。其心猛利。志齊諸佛。謂三僧祇。一念",
    "X16n0318_009:0927c05": "能越。此名功用陵率過越。悟則無咎。非為聖證。覺了",
    "X16n0318_009:0927c06": "不迷。久自銷歇。若作聖解。則有狂魔入其心腑。見人",
    "X16n0318_009:0927c07": "則誇。我慢無比。其心乃至上不見佛。下不見人。失於",
    "X16n0318_009:0927c08": "正受。當從淪墜。又彼定中諸善男子。見色陰銷。受陰",
    "X16n0318_009:0927c09": "明白。前無新證。歸失故居。智力衰微。入中隳地。迥無",
    "X16n0318_009:0927c10": "所見。心中忽然生大枯渴。於一切時。沉憶不散。將此",
    "X16n0318_009:0927c11": "以為勤精進相。此名脩心無慧自失。悟則無咎。非為",
    "X16n0318_009:0927c12": "聖證。若作聖解。則有憶魔入其心腑。旦夕撮心懸在",
    "X16n0318_009:0927c13": "一處。失於正受。當從淪墜。又彼定中諸善男子。見色",
    "X16n0318_009:0927c14": "陰銷。受陰明白。慧力過定。失於猛利。以諸勝性。懷於",
    "X16n0318_009:0927c15": "心中。自心已疑是盧舍那。(此云淨滿)得少為足。此名用心",
    "X16n0318_009:0927c16": "忘失恒審。溺於知見。悟則無咎。非為聖證。若作聖解。",
    "X16n0318_009:0927c17": "則有下劣易知足魔入其心腑。見人自言我得無上",
    "X16n0318_009:0927c18": "第一義諦。失於正受。當從淪墜。又彼定中諸善男子。",
    "X16n0318_009:0927c19": "見色陰銷。受陰明白。新證未獲。故心已亡。歷覽二際。",
    "X16n0318_009:0927c20": "自生艱險。於心忽然生無盡憂。如坐鐵牀。如飲毒藥。",
    "X16n0318_009:0927c21": "心不欲活。常求於人令害其命早取解脫。此名修行",
    "X16n0318_009:0927c22": "失於方便。悟則無咎。非為聖證。若作聖解。則有一分",
    "X16n0318_009:0927c23": "常憂愁魔入其心腑。手執刀劍。自割其肉。欣其捨壽。",
    "X16n0318_009:0927c24": "或常憂愁。走入山林。不耐見人。失於正受。當從淪墜。",
    "X16n0318_009:0928a01": "又彼定中諸善男子。見色陰銷。受陰明白。處清淨中。",
    "X16n0318_009:0928a02": "心安隱後。忽然自有無限喜生。心中歡悅。不能自止。",
    "X16n0318_009:0928a03": "此名輕安無慧自禁。悟則無咎。非為聖證。若作聖解。",
    "X16n0318_009:0928a04": "則有一分好喜樂魔入其心腑。見人則笑。於衢路旁。",
    "X16n0318_009:0928a05": "自歌自舞。自謂已得無礙解脫。失於正受。當從淪墜。",
    "X16n0318_009:0928a06": "又彼定中諸善男子。見色陰銷。受陰明白。自謂已足。",
    "X16n0318_009:0928a07": "忽有無端大我慢起。如是乃至慢與過慢。及慢過慢。",
    "X16n0318_009:0928a08": "或增上慢。或卑劣慢。一時俱發。心中尚輕十方如來。",
    "X16n0318_009:0928a09": "何況下位聲聞緣覺。此名見勝無慧自救。悟則無咎。",
    "X16n0318_009:0928a10": "非為聖證。若作聖解。則有一分大我慢魔。入其心腑。",
    "X16n0318_009:0928a11": "不禮塔廟。摧毀經像。謂檀越言。此是金銅。或是土木。",
    "X16n0318_009:0928a12": "經是樹葉。或是[疊*毛]華。肉身真常。不自恭敬。却崇土木。",
    "X16n0318_009:0928a13": "實為顛倒。其深信者。從其毀碎。埋棄地中。疑悞眾生。",
    "X16n0318_009:0928a14": "入無間獄。失於正受。當從淪墜。又彼定中諸善男子。",
    "X16n0318_009:0928a15": "見色陰銷。受陰明白。於精明中。圓悟精理。得大隨順。",
    "X16n0318_009:0928a16": "其心忽生無量輕安。已言成聖。得大自在。此名因慧",
    "X16n0318_009:0928a17": "獲諸輕清。悟則無咎。非為聖證。若作聖解。則有一分",
    "X16n0318_009:0928a18": "好輕清魔。入其心腑。自謂滿足。更不求進。此等多作",
    "X16n0318_009:0928a19": "無聞比丘。疑誤眾生。墮阿鼻獄。失於正受。當從淪墜。",
    "X16n0318_009:0928a20": "又彼定中諸善男子。見色陰銷。受陰明白。於明悟中。",
    "X16n0318_009:0928a21": "得虗明性。其中忽然歸向永滅。撥無因果。一向入空。",
    "X16n0318_009:0928a22": "空心現前。乃至心生長斷滅解。悟則無咎。非為聖證。",
    "X16n0318_009:0928a23": "若作聖解。則有空魔入其心腑。乃謗持戒名為小乘。",
    "X16n0318_009:0928a24": "菩薩悟空。有何持犯。其人常於信心檀越。飲酒噉肉。",
    "X16n0318_009:0928b01": "廣行婬穢。因魔力故。攝其前人。不生疑謗。鬼心久入。",
    "X16n0318_009:0928b02": "或食屎尿。與酒肉等。一種俱空。破佛律儀。誤入人罪。",
    "X16n0318_009:0928b03": "失於正受。當從淪墜。又彼定中諸善男子。見色陰銷。",
    "X16n0318_009:0928b04": "受陰明白。味其虗明。深入心骨。其心忽有無限愛生。",
    "X16n0318_009:0928b05": "愛極發狂。便為貪欲。此名定境安順入心。無慧自持。",
    "X16n0318_009:0928b06": "誤入諸欲。悟則無咎。非為聖證。若作聖解。則有欲魔",
    "X16n0318_009:0928b07": "入其心腑。一向說欲為菩提道。化諸白衣。平等行欲。",
    "X16n0318_009:0928b08": "其行婬者。名持法子。神鬼力故。於末世中。攝其凡愚。",
    "X16n0318_009:0928b09": "其數至百。如是乃至一百二百。或五六百。多滿千萬。",
    "X16n0318_009:0928b10": "魔心生厭。離其身體。威德既無。陷於王難。疑誤眾生。",
    "X16n0318_009:0928b11": "入無間獄。失於正受。當從淪墜阿難。如是十種禪那",
    "X16n0318_009:0928b12": "現境。皆是受陰用心交互。故現斯事。眾生頑迷。不自",
    "X16n0318_009:0928b13": "忖量。逢此因緣。迷不自識。謂言登聖。大妄語成。墮無",
    "X16n0318_009:0928b14": "間獄。汝等亦當將如來語。於我滅後。傳示末法。徧令",
    "X16n0318_009:0928b15": "眾生開悟斯義。無令天魔得其方便。保持覆護。成無",
    "X16n0318_009:0928b16": "上道。",
    "X16n0318_009:0928b17": "通曰。色陰未銷。則心著於色。見諸異境。魔猶未入",
    "X16n0318_009:0928b18": "於心也。色陰滅而受陰存。受陰蓋指前五識虗能",
    "X16n0318_009:0928b19": "受明能領納。如明鏡中顯現其像。虗明體段。應是",
    "X16n0318_009:0928b20": "佛心。而何以為妄想耶。但生一執著。欲證為實得。",
    "X16n0318_009:0928b21": "便是受陰所覆。而不得謂之正受矣。故受陰未破。",
    "X16n0318_009:0928b22": "則不離五根。如心觸客邪。為魘所縛。雖有虗明而",
    "X16n0318_009:0928b23": "不得用。受陰既破。則明不依根。如魘咎既歇。其心",
    "X16n0318_009:0928b24": "去住自由。而能返觀其面。虗明得用。即超見濁。見",
    "X16n0318_009:0928c01": "大攬受諸境。交織而成濁。今者虗明無復留礙。是",
    "X16n0318_009:0928c02": "先拔其見矣。見根既拔。孰有為見所受者而為之",
    "X16n0318_009:0928c03": "濁乎。色陰未銷。心未發光。色陰既盡。得大光耀。即",
    "X16n0318_009:0928c04": "是虗明妄想。有正悟者。視此虗明亦屬境耳。唯精",
    "X16n0318_009:0928c05": "研妙明。內抑過分。則忘我之極。視物皆我。故視蚊",
    "X16n0318_009:0928c06": "蝱如赤子而悲心生。虗明現前。感激過分。故謂諸",
    "X16n0318_009:0928c07": "佛可齊而勇心生。定強智微。則新故之間。杳無所",
    "X16n0318_009:0928c08": "依。故沉憶不散。心懸一處。而自以為精進。慧力過",
    "X16n0318_009:0928c09": "定。則自疑是佛。易生止足。故溺於知見。自謂已得",
    "X16n0318_009:0928c10": "光明徧照。不但諸佛可齊已也。進退失據。自生艱",
    "X16n0318_009:0928c11": "險。謂吾有大患。為有此身。常求害命。早取解脫。不",
    "X16n0318_009:0928c12": "但沉憶不散已也。處清淨中。心安穩後。無復艱險",
    "X16n0318_009:0928c13": "之憂。則有無限喜生。喜得無礙解脫。而歌舞失度。",
    "X16n0318_009:0928c14": "由無慧以自禁也。喜極自足。則大我慢生。慢有七",
    "X16n0318_009:0928c15": "種。所謂慢。過慢。慢過慢。增上慢。下劣慢。我慢。邪慢。",
    "X16n0318_009:0928c16": "慢不敬也。過慢。謂已過彼而慢之。慢過慢。兼二慢。",
    "X16n0318_009:0928c17": "既不敬。又作意凌之也。增上。謂己增上故。卑劣慢。",
    "X16n0318_009:0928c18": "慢尊勝者故。我慢。計蘊有我。以我慢故。邪慢。慢正",
    "X16n0318_009:0928c19": "故。以於定中緣持正法。故不言邪慢。增上未得謂",
    "X16n0318_009:0928c20": "得。卑劣以劣自矜。所以慢尊勝也。若有慧力。圓悟",
    "X16n0318_009:0928c21": "精理。色銷明圓。得大輕安。輕安在七覺支中。其體",
    "X16n0318_009:0928c22": "屬定。定若兼慧。正道可通。但以此自足。更不求進。",
    "X16n0318_009:0928c23": "坐在輕清窟中。故為無聞比丘也。若捨念清淨。一",
    "X16n0318_009:0928c24": "向入空。生斷滅解。撥無因果。乃謗持戒為小乘果。",
    "X16n0318_009:0929a01": "菩薩悟空。則無持犯。因而破毀律儀。雖彼自以為",
    "X16n0318_009:0929a02": "超脫。而不知為魔所使也。受陰虗明。不貪其味。則",
    "X16n0318_009:0929a03": "愛欲不生。唯愛極發狂。誤入諸欲。則煩惱與欲。二",
    "X16n0318_009:0929a04": "境俱發。天台云。生來欲色。抑制可停。今所發者。其",
    "X16n0318_009:0929a05": "惑熾盛。若見外境。心狂眼暗。如睡師子。觸之哮吼。",
    "X16n0318_009:0929a06": "若不識者。則能牽人作大重罪。一念之愛。流毒至",
    "X16n0318_009:0929a07": "此。由挾持定境。其發最猛利。而其害最大也。如是",
    "X16n0318_009:0929a08": "十種。皆由得虗明性。用禪那心。與虗明妄想。交為",
    "X16n0318_009:0929a09": "勝負。故各有所著。若悲狂憶慢憂愁行婬。明是著",
    "X16n0318_009:0929a10": "魔。大般若經曰。魔能入一切眾生心。令歸依魔黨。",
    "X16n0318_009:0929a11": "如膠如漆。斷手截臂。不以為難。魔力所攝固如此",
    "X16n0318_009:0929a12": "至安穩輕安空心現前自信是佛。何為失於正受。",
    "X16n0318_009:0929a13": "蓋正受者未甞不虗。未甞不明。終不作虗明解。法",
    "X16n0318_009:0929a14": "華經曰。深著虗妄法。堅受不可捨。乃謗持戒等。故",
    "X16n0318_009:0929a15": "但存佛見於胸中。即是魔也。降魔藏見北宗秀。秀",
    "X16n0318_009:0929a16": "問汝名降魔。此無山精木怪。汝翻作魔耶。曰有佛",
    "X16n0318_009:0929a17": "有魔。秀曰。汝若是魔。必住不思議境界。曰。是佛亦",
    "X16n0318_009:0929a18": "空。何境界之有。又祇林和尚。每叱文殊普賢為精",
    "X16n0318_009:0929a19": "魅。手持木劍。自謂降魔。纔見僧來參。便說魔來也。",
    "X16n0318_009:0929a20": "魔來也。以劍亂揮。歸方丈。如是十年。後置劍無言。",
    "X16n0318_009:0929a21": "僧問十二年前。為甚麼降魔。曰賊不打貧兒家。曰",
    "X16n0318_009:0929a22": "十二年後。為甚麼不降魔。曰賊不打貧兒家。故始",
    "X16n0318_009:0929a23": "以降降魔。既以不降降魔。若二降魔者。真不作聖",
    "X16n0318_009:0929a24": "心解者也。唯不作聖心解。故非魔作。臨濟至初祖",
    "X16n0318_009:0929b01": "塔。院主云。先禮佛先禮祖。濟云。佛祖俱不禮。院主",
    "X16n0318_009:0929b02": "云。佛祖與你有甚冤家。濟拂袖便出。茲非不禮塔",
    "X16n0318_009:0929b03": "廟者乎。丹霞於慧林寺。遇天大寒。取木佛燒火向。",
    "X16n0318_009:0929b04": "院主訶云。何得燒我木佛。霞以杖子撥灰曰。吾燒",
    "X16n0318_009:0929b05": "取舍利。主云。木佛何有舍利。霞云。既無舍利。更取",
    "X16n0318_009:0929b06": "兩尊燒。主自後鬚眉墮落。投子拈曰。不會為客。煩",
    "X16n0318_009:0929b07": "勞主人。頌曰。古巖苔閉冷侵扉。飛者驚危走者迷。",
    "X16n0318_009:0929b08": "夜深寒爇汀州火。失曉漁翁輙自疑。茲非摧毀經",
    "X16n0318_009:0929b09": "像者乎。正為兩院主有佛祖魔。有經像魔。橫於胸",
    "X16n0318_009:0929b10": "次。臨濟丹霞。用出格手段拔之。竟不覺悟。大人境",
    "X16n0318_009:0929b11": "界。非庸眾所知。信哉。",
    "X16n0318_009:0929b12": "阿難。彼善男子。修三摩提。受陰盡者。雖未漏盡。心離",
    "X16n0318_009:0929b13": "其形。如鳥出籠。已能成就。從是凡身。上歷菩薩六十",
    "X16n0318_009:0929b14": "聖位。得意生身。隨往無礙。譬如有人。熟寐寱言。是人",
    "X16n0318_009:0929b15": "雖則無別所知。其言已成音韻倫次。令不寐者。咸悟",
    "X16n0318_009:0929b16": "其語。此則名為想陰區宇。若動念盡。浮想銷除。於覺",
    "X16n0318_009:0929b17": "明心。如去塵垢。一倫生死。首尾圓照。名想陰盡。是人",
    "X16n0318_009:0929b18": "則能超煩惱濁。觀其所由。融通妄想以為其本。阿難。",
    "X16n0318_009:0929b19": "彼善男子受陰虗妙。不遭邪慮。圓定發明。三摩地中。",
    "X16n0318_009:0929b20": "心愛圓明。銳其精思。貪求善巧。爾時天魔候得其便。",
    "X16n0318_009:0929b21": "飛精附人。口說經法。其人不覺是其魔著。自言謂得",
    "X16n0318_009:0929b22": "無上涅槃。來彼求巧善男子處。敷座說法。其形斯須",
    "X16n0318_009:0929b23": "或作比丘。令彼人見。或為帝釋。或為婦女。或比丘尼。",
    "X16n0318_009:0929b24": "或寢暗室。身有光明。是人愚迷。惑為菩薩。信其教化",
    "X16n0318_009:0929c01": "搖蕩其心。破佛律儀。潛行貪欲。口中好言災祥變異。",
    "X16n0318_009:0929c02": "或言如來某處出世。或言劫火。或說刀兵。恐怖於人。",
    "X16n0318_009:0929c03": "令其家資無故耗散。此名怪鬼年老成魔。惱亂是人。",
    "X16n0318_009:0929c04": "厭足心生。去彼人體。弟子與師。俱陷王難。汝當先覺。",
    "X16n0318_009:0929c05": "不入輪迴。迷惑不知。墮無間獄。阿難。又善男子受陰",
    "X16n0318_009:0929c06": "虗妙。不遭邪慮。圓定發明。三摩地中。心愛遊蕩。飛其",
    "X16n0318_009:0929c07": "精思。貪求經歷。爾時天魔候得其便。飛精附人。口說",
    "X16n0318_009:0929c08": "經法。其人亦不覺知魔著。亦言自得無上涅槃。來彼",
    "X16n0318_009:0929c09": "求遊善男子處。敷座說法。自形無變。其聽法者。忽自",
    "X16n0318_009:0929c10": "見身坐寶蓮華。全體化成紫金光聚。一眾聽人。各各",
    "X16n0318_009:0929c11": "如是。得未曾有。是人愚迷。惑為菩薩。婬逸其心。破佛",
    "X16n0318_009:0929c12": "律儀。潛行貪欲。口中好言諸佛應世。某處某人。當是",
    "X16n0318_009:0929c13": "某佛化身來此。某人即是某菩薩等。來化人間。其人",
    "X16n0318_009:0929c14": "見故。心生傾渴。邪見密興。種智銷滅。此名魃鬼。年老",
    "X16n0318_009:0929c15": "成魔。惱亂是人。厭足心生。去彼人體。弟子與師。俱陷",
    "X16n0318_009:0929c16": "王難。汝當先覺。不入輪迴。迷惑不知。墮無間獄。又善",
    "X16n0318_009:0929c17": "男子受陰虗妙。不遭邪慮。圓定發明。三摩地中。心愛",
    "X16n0318_009:0929c18": "綿[泳-永+曶]。澄其精思。貪求契合。爾時天魔候得其便。飛精",
    "X16n0318_009:0929c19": "附人。口說經法。其人實不覺知魔著。亦言自得無上",
    "X16n0318_009:0929c20": "涅槃。來彼求合善男子處。敷座說法。其形及彼聽法",
    "X16n0318_009:0929c21": "之人。外無遷變。令其聽者。未聞法前。心自開悟。念念",
    "X16n0318_009:0929c22": "移易。或得宿命。或得他心。或見地獄。或知人間好惡",
    "X16n0318_009:0929c23": "諸事。或口說偈。或自誦經。各各歡娛。得未曾有。是人",
    "X16n0318_009:0929c24": "愚迷。惑為菩薩。綿愛其心。破佛律儀。潛行貪欲。口中",
    "X16n0318_009:0930a01": "好言佛有大小。某佛先佛。某佛後佛。其中亦有真佛",
    "X16n0318_009:0930a02": "假佛。男佛女佛。菩薩亦然。其人見故。洗滌本心。易入",
    "X16n0318_009:0930a03": "邪悟。此名魅鬼。年老成魔。惱亂是人。厭足心生。去彼",
    "X16n0318_009:0930a04": "人體。弟子與師。俱陷王難。汝當先覺。不入輪迴。迷惑",
    "X16n0318_009:0930a05": "不知。墮無間獄。又善男子受陰虗妙。不遭邪魔。圓定",
    "X16n0318_009:0930a06": "發明。三摩地中。心愛根本。窮覽物化。性之終始。精爽",
    "X16n0318_009:0930a07": "其心。貪求辨析。爾時天魔候得其便。飛精附人。口說",
    "X16n0318_009:0930a08": "經法。其人先不覺知魔著。亦言自得無上涅槃。來彼",
    "X16n0318_009:0930a09": "求元善男子處。敷座說法。身有威神。摧伏求者。令其",
    "X16n0318_009:0930a10": "座下。雖未聞法。自然心伏。是諸人等。將佛涅槃菩提",
    "X16n0318_009:0930a11": "法身。即是現前我肉身上。父父子子。遞代相生。即是",
    "X16n0318_009:0930a12": "法身常住不絕。都指現在即為佛國。無別淨居及金",
    "X16n0318_009:0930a13": "色相。其人信受。亡失先心。身命歸依。得未曾有。是等",
    "X16n0318_009:0930a14": "愚迷。惑為菩薩。推究其心。破佛律儀。潛行貪欲。口中",
    "X16n0318_009:0930a15": "好言眼耳鼻舌。皆為淨土。男女二根。即是菩提涅槃",
    "X16n0318_009:0930a16": "真處。彼無知者。信是穢言。此名蠱毒魘勝惡鬼。年老",
    "X16n0318_009:0930a17": "成魔。惱亂是人。厭足心生去彼人體。弟子與師。俱陷",
    "X16n0318_009:0930a18": "王難。汝當先覺。不入輪迴。迷惑不知。墮無間獄。又善",
    "X16n0318_009:0930a19": "男子受陰虗妙。不遭邪慮。圓定發明。三摩地中。心愛",
    "X16n0318_009:0930a20": "懸應。周流精研。貪求冥感。爾時天魔候得其便。飛精",
    "X16n0318_009:0930a21": "附人。口說經法。其人元不覺知魔著。亦言自得無上",
    "X16n0318_009:0930a22": "涅槃。來彼求應善男子處。敷座說法。能令聽眾。暫見",
    "X16n0318_009:0930a23": "其身。如百千歲。心生愛染。不能捨離。身為奴僕。四事",
    "X16n0318_009:0930a24": "供養。不覺疲勞。各各令其座下人心。知是先師本善",
    "X16n0318_009:0930b01": "知識。別生法愛。黏如膠漆。得未曾有。是人愚迷。惑為",
    "X16n0318_009:0930b02": "菩薩。親近其心。破佛律儀。潛行貪欲。口中好言我於",
    "X16n0318_009:0930b03": "前世於某生中。先度某人。當時是我妻妾兄弟。今來",
    "X16n0318_009:0930b04": "相度。與汝相隨歸某世界。供養某佛。或言別有大光",
    "X16n0318_009:0930b05": "明天。佛於中住。一切如來所休居地。彼無知者。信是",
    "X16n0318_009:0930b06": "虗誑。遺失本心。此名癘鬼。年老成魔。惱亂是人。厭足",
    "X16n0318_009:0930b07": "心生去彼人體。弟子與師。俱陷王難。汝當先覺。不入",
    "X16n0318_009:0930b08": "輪迴。迷惑不知。墮無間獄。又善男子受陰虗妙。不遭",
    "X16n0318_009:0930b09": "邪慮。圓定發明三摩地中。心愛深入。尅己辛勤。樂處",
    "X16n0318_009:0930b10": "陰寂。貪求靜謐。爾時天魔候得其便。飛精附人。口說",
    "X16n0318_009:0930b11": "經法。其人本不覺知魔著。亦言自得無上涅槃。來彼",
    "X16n0318_009:0930b12": "求陰善男子處。敷座說法。令其聽人。各知本業。或於",
    "X16n0318_009:0930b13": "其處語一人言。汝今未死。已作畜生。敕使一人於後",
    "X16n0318_009:0930b14": "蹋尾。頓令其人起不能得。於是一眾傾心欽伏。有人",
    "X16n0318_009:0930b15": "起心。已知其肇。佛律儀外。重加精苦。誹謗比丘。罵詈",
    "X16n0318_009:0930b16": "徒眾。訐露人事。不避譏嫌。口中好言未然禍福。及至",
    "X16n0318_009:0930b17": "其時。毫髮無失。此大力鬼。年老成魔。惱亂是人。厭足",
    "X16n0318_009:0930b18": "心生去彼人體。弟子與師。俱陷王難。汝當先覺。不入",
    "X16n0318_009:0930b19": "輪迴。迷惑不知。墮無間獄。又善男子受陰虗妙。不遭",
    "X16n0318_009:0930b20": "邪慮。圓定發明三摩地中。心愛知見。勤苦研尋。貪求",
    "X16n0318_009:0930b21": "宿命。爾時天魔候得其便。飛精附人。口說經法。其人",
    "X16n0318_009:0930b22": "殊不覺知魔著。亦言自得無上涅槃。來彼求知善男",
    "X16n0318_009:0930b23": "子處。敷座說法。是人無端於說法處。得大寶珠。其魔",
    "X16n0318_009:0930b24": "或時化為畜生。口銜其珠。及雜珍寶。簡冊符牘。諸奇",
    "X16n0318_009:0930c01": "異物。先授彼人。後著其體。或誘聽人。藏於地下有明",
    "X16n0318_009:0930c02": "月珠。照耀其處。是諸聽者得未曾有。多食藥草。不[(歹*又)/食]",
    "X16n0318_009:0930c03": "嘉饌。或時日[(歹*又)/食]一麻一麥。其形肥充。魔力持故。誹謗",
    "X16n0318_009:0930c04": "比丘。罵詈徒眾。不避譏嫌。口中好言他方寶藏。十方",
    "X16n0318_009:0930c05": "聖賢潛匿之處。隨其後者。往往見有奇異之人。此名",
    "X16n0318_009:0930c06": "山林土地城隍川嶽鬼神。年老成魔。或有宣淫。破佛",
    "X16n0318_009:0930c07": "戒律。與承事者。潛行五欲。或有精進。純食草木。無定",
    "X16n0318_009:0930c08": "行事。惱亂是人。厭足心生。去彼人體。弟子與師。多陷",
    "X16n0318_009:0930c09": "王難。汝當先覺。不入輪迴。迷惑不知。墮無間獄。又善",
    "X16n0318_009:0930c10": "男子受陰虗妙。不遭邪慮。圓定發明。三摩地中心愛",
    "X16n0318_009:0930c11": "神通。種種變化。研究化元。貪取神力。爾時天魔候得",
    "X16n0318_009:0930c12": "其便。飛精附人。口說經法。其人誠不覺知魔著。亦言",
    "X16n0318_009:0930c13": "自得無上涅槃。來彼求通善男子處。敷座說法。是人",
    "X16n0318_009:0930c14": "或復手執火光。手撮其光。分於所聽四眾頭上。是諸",
    "X16n0318_009:0930c15": "聽人。頂上火光。皆長數尺。亦無熱性。曾不焚燒。或水",
    "X16n0318_009:0930c16": "上行。如履平地。或於空中。安坐不動。或入瓶內。或處",
    "X16n0318_009:0930c17": "囊中。越牖透垣。曾無障礙。唯於刀兵。不得自在。自言",
    "X16n0318_009:0930c18": "是佛。身著白衣。受比丘禮。誹謗禪律。罵詈徒眾。訐露",
    "X16n0318_009:0930c19": "人事。不避譏嫌。口中常說神通自在。或復令人傍見",
    "X16n0318_009:0930c20": "佛土。鬼力惑人。非有真實。讚歎行婬不毀麤行。將諸",
    "X16n0318_009:0930c21": "猥媟以為傳法。此名天地大力山精海精風精河精",
    "X16n0318_009:0930c22": "土精。一切草木積劫精魅。或復龍魅。或壽終仙。再活",
    "X16n0318_009:0930c23": "為魅。或仙期終。計年應死。其形不化。他怪所附年老",
    "X16n0318_009:0930c24": "成魔。惱亂是人。厭足心生。去彼人體。弟子與師多陷",
    "X16n0318_009:0931a01": "王難。汝當先覺。不入輪迴。迷惑不知。墮無間獄。又善",
    "X16n0318_009:0931a02": "男子受陰虗妙。不遭邪慮。圓定發明。三摩地中。心愛",
    "X16n0318_009:0931a03": "入滅。研究化性。貪求深空。爾時天魔候得其便。飛精",
    "X16n0318_009:0931a04": "附人。口說經法。其人終不覺知魔著。亦言自得無上",
    "X16n0318_009:0931a05": "涅槃。來彼求空善男子處。敷座說法。於大眾內。其形",
    "X16n0318_009:0931a06": "忽空。眾無所見。還從虗空突然而出。存沒自在。或現",
    "X16n0318_009:0931a07": "其身。洞如琉璃。或垂手足。作旃檀氣。或大小便。如厚",
    "X16n0318_009:0931a08": "石蜜。誹毀戒律。輕賤出家。口中常說無因無果。一死",
    "X16n0318_009:0931a09": "永滅。無復後身。及諸凡聖。雖得空寂。潛行貪欲。受其",
    "X16n0318_009:0931a10": "欲者。亦得空心。撥無因果。此名日月薄蝕精氣。金玉",
    "X16n0318_009:0931a11": "芝草。麟鳳龜鶴。經千萬年。不死為靈。出生國土年老",
    "X16n0318_009:0931a12": "成魔。惱亂是人。厭足心生。去彼人體。弟子與師。多陷",
    "X16n0318_009:0931a13": "王難。汝當先覺。不入輪迴。迷惑不知。墮無間獄。又善",
    "X16n0318_009:0931a14": "男子受陰虗妙。不遭邪慮。圓定發明。三摩地中。心愛",
    "X16n0318_009:0931a15": "長壽。辛苦研幾。貪求永歲。棄分段生。頓希變易。細相",
    "X16n0318_009:0931a16": "常住。爾時天魔候得其便。飛精附人。口說經法。其人",
    "X16n0318_009:0931a17": "竟不覺知魔著。亦言自得無上涅槃。來彼求生善男",
    "X16n0318_009:0931a18": "子處。敷座說法。好言他方往還無滯。或經萬里。瞬息",
    "X16n0318_009:0931a19": "再來。皆於彼方取得其物。或於一處。在一宅中。數步",
    "X16n0318_009:0931a20": "之間。令其從東詣至西壁。是人急行累年不到。因此",
    "X16n0318_009:0931a21": "心信。疑佛現前。口中常說十方眾生。皆是吾子。我生",
    "X16n0318_009:0931a22": "諸佛。我出世界。我是元佛。出世自然。不因修得。此名",
    "X16n0318_009:0931a23": "住世自在天魔。使其眷屬如遮文茶。(噉精氣鬼)及四天王",
    "X16n0318_009:0931a24": "毗舍童子。(即毗舍遮隷四天王)未發心者。利其虗明。食彼精氣。",
    "X16n0318_009:0931b01": "或不因師。其修行人。親自觀見稱執金剛與汝長命。",
    "X16n0318_009:0931b02": "現美女身。盛行貪欲。未逾年歲。肝腦枯竭。口兼獨言。",
    "X16n0318_009:0931b03": "聽若妖魅。前人未詳。多陷王難。未及遇刑。先已乾死。",
    "X16n0318_009:0931b04": "惱亂彼人。以至殂殞。汝當先覺。不入輪迴。迷惑不知。",
    "X16n0318_009:0931b05": "墮無間獄。阿難。當知是十種魔。於末世時。在我法中。",
    "X16n0318_009:0931b06": "出家修道。或附人體。或自現形。皆言已成正徧知覺。",
    "X16n0318_009:0931b07": "讚歎婬欲。破佛律儀。先惡魔師。與魔弟子。婬婬相傳。",
    "X16n0318_009:0931b08": "如是邪精魅其心腑。近則九生。多逾百世令真修行。",
    "X16n0318_009:0931b09": "總為魔眷。命終之後。必為魔民。失正徧知。墮無間獄。",
    "X16n0318_009:0931b10": "汝今未須先取寂滅。縱得無學。留願入彼末法之中。",
    "X16n0318_009:0931b11": "起大慈悲。救度正心深信眾生。令不著魔。得正知見。",
    "X16n0318_009:0931b12": "我今度汝已出生死。汝遵佛語。名報佛恩。阿難。如是",
    "X16n0318_009:0931b13": "十種禪那現境。皆是想陰用心交互。故現斯事。眾生",
    "X16n0318_009:0931b14": "頑迷。不自忖量。逢此因緣。迷不自識。謂言登聖。大妄",
    "X16n0318_009:0931b15": "語成。墮無間獄。汝等必須將如來語。於我滅後。傳示",
    "X16n0318_009:0931b16": "末法。徧令眾生開悟斯義。無令天魔得其方便。保持",
    "X16n0318_009:0931b17": "覆護。成無上道。",
    "X16n0318_009:0931b18": "通曰。受陰既盡。想陰未除。何得成就六十聖位。謂",
    "X16n0318_009:0931b19": "五根既拔。心已離形。從是凡身。上歷菩提。始之以",
    "X16n0318_009:0931b20": "三增進。繼之以五十五位真菩提路。終之以等妙",
    "X16n0318_009:0931b21": "二覺。共成六十聖位。曰聖者。所以別於凡也。未脫",
    "X16n0318_009:0931b22": "根塵。為根塵所礙。如鳥在籠。既根塵銷落。寄根明",
    "X16n0318_009:0931b23": "發。如鳥出籠。得意生身。自初地至十地。有三種意",
    "X16n0318_009:0931b24": "生身。一入三昧樂意生身。謂心寂不動。即相似初",
    "X16n0318_009:0931c01": "信至七信入空位也。二覺法自性意生身。謂普入",
    "X16n0318_009:0931c02": "佛剎。以法為自性。即相似八信出假位也。三種類",
    "X16n0318_009:0931c03": "俱生無作意生身。謂了佛所證法。即九信十信修",
    "X16n0318_009:0931c04": "中位也。此意生身。乃初入三昧樂意生身耳。然想",
    "X16n0318_009:0931c05": "陰未破。即前如幽室見。如人寱語。已成音韻倫次。",
    "X16n0318_009:0931c06": "謂由是上歷六十聖位。決定成就。令想盡不寐者。",
    "X16n0318_009:0931c07": "咸悟其語。是名想陰區宇。若浮想銷除。如夢既覺。",
    "X16n0318_009:0931c08": "不復為想所覆。於覺明本體。毫無纖塵。則一倫生",
    "X16n0318_009:0931c09": "死。首尾圓照。生死與涅槃無異相。故曰一倫生死。",
    "X16n0318_009:0931c10": "其生也為首。其滅也為尾。不見生相。不見滅相。故",
    "X16n0318_009:0931c11": "曰首尾圓照。如明鏡垢除。不亂光輝。名想陰盡。一",
    "X16n0318_009:0931c12": "切煩惱。因想念有。唯念盡想亡。生滅心滅。煩惱從",
    "X16n0318_009:0931c13": "何而起。故能超煩惱濁也。想所由生。以融通妄想",
    "X16n0318_009:0931c14": "為之本。想能融變。使心隨境。使境隨心。若動念盡",
    "X16n0318_009:0931c15": "則心境俱亡。故能破融通妄想也。味著虗明之體。",
    "X16n0318_009:0931c16": "則魔入其心。今不躭著虗明。似有融通之妙。故曰",
    "X16n0318_009:0931c17": "受陰虗妙。不遭邪慮。然三摩地中。融通之意未化。",
    "X16n0318_009:0931c18": "則魔又乘其融通而惑之矣。故心愛圓明。貪求善",
    "X16n0318_009:0931c19": "巧。則貪習怪鬼年老成魔者附人。說自化善巧等",
    "X16n0318_009:0931c20": "法以惑之。心愛遊蕩。貪求經歷。則婬習魃鬼年老",
    "X16n0318_009:0931c21": "成魔者附人。說他化邪見等法以惑之。心愛綿[泳-永+曶]。",
    "X16n0318_009:0931c22": "貪求契合。則詐習魅鬼年老成魔者附人。說開悟",
    "X16n0318_009:0931c23": "他心宿命等法以惑之。心愛根本。貪求辨析。則冤",
    "X16n0318_009:0931c24": "習蠱毒及誑習魘勝惡鬼年老成魔者附人。說現",
    "X16n0318_009:0932a01": "前是佛等法以惑之。心愛懸應。貪求冥感。則瞋習",
    "X16n0318_009:0932a02": "癘鬼年老成魔者附人。說冥感度人等法以惑之。",
    "X16n0318_009:0932a03": "心愛深入。樂處陰寂。則慢習大力鬼年老成魔者",
    "X16n0318_009:0932a04": "附人。說未來因果等法以惑之。心愛知見。貪求宿",
    "X16n0318_009:0932a05": "命。則見習山林土地城隍川嶽等鬼年老成魔者",
    "X16n0318_009:0932a06": "附人。說珠寶奇異等法以惑之。心愛神通。研究化",
    "X16n0318_009:0932a07": "元。則訟習依人之鬼。一切山河草木積劫精魅。及",
    "X16n0318_009:0932a08": "壽終仙為怪所附。年老成魔者附人。說撮光履水",
    "X16n0318_009:0932a09": "透垣入瓶神通等法以惑之。心愛入滅。貪求深空。",
    "X16n0318_009:0932a10": "則枉習休徵之類。日月精氣。金玉芝草。麟鳳龜鶴。",
    "X16n0318_009:0932a11": "不死為靈。年老成魔者附人。說無因果。出入虗空",
    "X16n0318_009:0932a12": "等法以惑之。心愛長壽。貪求永歲。欲棄分段而求",
    "X16n0318_009:0932a13": "變易。細相常住。乃斷見思惑而生法性土者。非世",
    "X16n0318_009:0932a14": "間之魔可得而惑也。於是住世自在天魔。居欲界",
    "X16n0318_009:0932a15": "第六天者。使其眷屬毗舍遮等。惱亂是人。毗舍遮",
    "X16n0318_009:0932a16": "中。已發心者。則護持正法。其未發心者。則噉人精",
    "X16n0318_009:0932a17": "氣至現美女身。令人肝腦枯竭。亦太磣矣。此所謂",
    "X16n0318_009:0932a18": "道愈高則魔愈盛。防範不可不嚴也。夫圓明善巧。",
    "X16n0318_009:0932a19": "遊歷佛土。綿密契證。辨析根元。冥感懸應。深入寂",
    "X16n0318_009:0932a20": "靜。知通宿命。神通無礙。入滅盡定。永劫不毀。皆真",
    "X16n0318_009:0932a21": "修行分內之事。於此精研。亦不為過。但始之以愛。",
    "X16n0318_009:0932a22": "繼之以貪。則心有所著。有著便是欲。故魔得乘其",
    "X16n0318_009:0932a23": "愛。遂其貪。引之以淫欲。至破律儀而不顧也。魔亦",
    "X16n0318_009:0932a24": "究心涅槃。唯不能斷婬。故入鬼神邪定。而以害正",
    "X16n0318_009:0932b01": "為事。害正使歸其黨。不欲使正道成也。正道若成。",
    "X16n0318_009:0932b02": "意想俱滅。彼魔宮盡為摧裂。安得不百計相撓哉。",
    "X16n0318_009:0932b03": "阿難於選擇圓通之後。願度末劫一切眾生。深慮",
    "X16n0318_009:0932b04": "邪師說法如恒河沙。請問安立道場。遠諸魔事。於",
    "X16n0318_009:0932b05": "菩提心得無退屈。世尊至是盡數魔事而告之。令",
    "X16n0318_009:0932b06": "其留願於彼末法之中。起大慈悲。救度眾生。令不",
    "X16n0318_009:0932b07": "著魔。得正知覺。拳拳以婬婬相傳為戒。誠懼婬機",
    "X16n0318_009:0932b08": "之難斷也。如摩登伽殊為眇劣。梵天神呪。亦未為",
    "X16n0318_009:0932b09": "奇。尚能破佛律儀。為毀一戒。何況飛精附人。現種",
    "X16n0318_009:0932b10": "種神變。有不為其所惑者乎。大都魔具五通而止。",
    "X16n0318_009:0932b11": "眩之以五通。而要歸於讚婬。伎倆止此矣。若破想",
    "X16n0318_009:0932b12": "陰。證漏盡通。內無其應。外無能為。魔且不能正眼",
    "X16n0318_009:0932b13": "而覰。敢為煩亂耶。天衣懷示眾云。二千年前。大覺",
    "X16n0318_009:0932b14": "世尊。欲將諸聖眾。往第六天上。說大集經。敕他方",
    "X16n0318_009:0932b15": "此土。人間天上。一切獰惡鬼神。悉皆集會。受佛付",
    "X16n0318_009:0932b16": "囑。擁護正法。設有不赴者。四天門王。飛熱鐵輪。追",
    "X16n0318_009:0932b17": "之令集。既集會已。無有不順佛敕者。各發宏誓。擁",
    "X16n0318_009:0932b18": "護正法。唯有一魔王謂世尊曰。瞿曇。我待一切眾",
    "X16n0318_009:0932b19": "生成佛盡。眾生界空。無有眾生名字。我乃發菩提",
    "X16n0318_009:0932b20": "心。臨危不變。真大丈夫。諸仁者。作麼生著得一轉",
    "X16n0318_009:0932b21": "語。與黃面瞿曇出氣。尋常神通妙用。智慧辨才。到",
    "X16n0318_009:0932b22": "此總使不著。盡閻浮大地人。無不愛佛。到這裡。何",
    "X16n0318_009:0932b23": "者是佛。何者是魔。還有人辨得麼。良久云。欲識魔",
    "X16n0318_009:0932b24": "麼。開眼見明。欲識佛麼。合眼見暗。魔之與佛。以拄",
    "X16n0318_009:0932c01": "杖一時穿却鼻孔。妙喜為代一轉語云。幾乎錯喚",
    "X16n0318_009:0932c02": "你作魔王。此語有兩負門。若人指點得出。許你具",
    "X16n0318_009:0932c03": "衲僧眼。五臺山祕魔巖和尚。常持一木叉。每見僧",
    "X16n0318_009:0932c04": "來禮拜。即叉却頸曰。那箇魔魅教汝出家。那箇魔",
    "X16n0318_009:0932c05": "魅教汝行脚。道得也叉下死。道不得也叉下死。速",
    "X16n0318_009:0932c06": "道速道。學徒鮮有對者。法眼代云。乞命。法燈代云。",
    "X16n0318_009:0932c07": "但引頸示之。玄覺代云。老兒家放下叉子得也。霍",
    "X16n0318_009:0932c08": "山通和尚訪之。纔見。不禮拜。便攛入懷裡。巖拊通",
    "X16n0318_009:0932c09": "背三下。通起拍手曰。師兄三千里外賺我來。三千",
    "X16n0318_009:0932c10": "里外賺我來。便迴。此諸尊宿播弄神通。直使魔等",
    "X16n0318_009:0932c11": "覰不著。溈山一日問仰山。涅槃經四十卷。多少是",
    "X16n0318_009:0932c12": "佛說。多少是魔說。仰曰。總是魔說。溈曰。已後無人",
    "X16n0318_009:0932c13": "奈子何。仰曰。慧寂即一期之事行履在甚麼處。溈",
    "X16n0318_009:0932c14": "曰。祗貴子眼正。不說子行履。故能具仰山擇法眼。",
    "X16n0318_009:0932c15": "則無虞魔事矣。"
}