{
    "X73n1452_010:0227b01": "紫栢老人集卷之十",
    "X73n1452_010:0227b02": "明　憨山德清　閱",
    "X73n1452_010:0227b03": "法語",
    "X73n1452_010:0227b04": "示元復",
    "X73n1452_010:0227b05": "復述姚少師在崇國寺。自題其像曰。看破芭蕉拄杖",
    "X73n1452_010:0227b06": "子。等閒徹骨露風流。有時搖動龜毛拂。直得虗空笑",
    "X73n1452_010:0227b07": "點頭。師說芭蕉拄杖子。身之謂也。我若看破。則心無",
    "X73n1452_010:0227b08": "累。心無累則明。明則性可見矣。凡見性之人。龜毛可",
    "X73n1452_010:0227b09": "以為拂。拂可以為天地。卷舒太虗。屈伸萬象。在我而",
    "X73n1452_010:0227b10": "不在造物也。此姚自贊也。紫栢則不然。芭蕉杖子即",
    "X73n1452_010:0227b11": "龜毛。生殺縱橫氣意豪。是聖是凡魂膽落。薰風吹落",
    "X73n1452_010:0227b12": "樹頭桃。師問復。姚。老子有何長處。紫栢有何短處。若",
    "X73n1452_010:0227b13": "長短辨不出。便是眼中無珠漢。雖然。紫栢只知天經",
    "X73n1452_010:0227b14": "地義。禮也。姚老子若跳得這禮字圈櫃出。饒他三十",
    "X73n1452_010:0227b15": "棒。如跳不出。三十棒。一棒也不饒。紫栢左右視曰。姚",
    "X73n1452_010:0227b16": "老子何在。復目睜。師曰。不在者且放過他。在者代受",
    "X73n1452_010:0227b17": "棒始得。",
    "X73n1452_010:0227b18": "復問。人之性在母腹中時有乎。抑在母既生之後。一",
    "X73n1452_010:0227b19": "落地時方有乎。師問你說性有邊際否。性有古今否。",
    "X73n1452_010:0227b20": "復曰。性無邊際。無古今。師曰。性既無邊際古今。豈可",
    "X73n1452_010:0227b21": "以母之腹中。立有性不有性論。與既生之後。有性不",
    "X73n1452_010:0227b22": "有性論。棱嚴曰。清淨本然。云何忽生山河大地。此滿",
    "X73n1452_010:0227b23": "慈問如來之詞也。夫清淨本然猶水也。山河大地猶",
    "X73n1452_010:0227b24": "氷也。水則融通。氷則窒礙。疑窒礙不是融通。謂氷即",
    "X73n1452_010:0227c01": "水可乎。然離水無氷。謂氷非水可乎。復問所謂忽生",
    "X73n1452_010:0227c02": "者。果何旨耶。師曰。忽則非有心所及。必欲窮忽所以",
    "X73n1452_010:0227c03": "然之說。則忽似可以有心所測也。雖然。以佛性無常。",
    "X73n1452_010:0227c04": "水可以成氷。以諸法外真常而不能自建。故知氷可",
    "X73n1452_010:0227c05": "復水也。又有我而昧者。外無我而靈者。則有我而昧",
    "X73n1452_010:0227c06": "者。不可得也。聖人知其如此。先會物歸己。然後開物",
    "X73n1452_010:0227c07": "成務。無往而不達也。夫何故。良以外己無物。外物無",
    "X73n1452_010:0227c08": "己。外己無物。則開物成務之物。未嘗非己也。外物無",
    "X73n1452_010:0227c09": "己。則物不待會而已全矣。然此理知而不能行。則多",
    "X73n1452_010:0227c10": "生染習終不能消。行而不能證。則固有之靈。亦終不",
    "X73n1452_010:0227c11": "能全復。證而不能忘。則稱性之用。終不現前。故曰。有",
    "X73n1452_010:0227c12": "大機。必有大用。",
    "X73n1452_010:0227c13": "水寒極則成氷。寒過則氷還復水。性變而為情。情盛",
    "X73n1452_010:0227c14": "則陰極。凡一切染習種子。皆屬陰也。照性成修。則染",
    "X73n1452_010:0227c15": "習勢也。漸自損減。淨種功能亦漸增益。轉依有六。惟",
    "X73n1452_010:0227c16": "損力益能。轉是初心者。日用逆順關頭之利器也。然",
    "X73n1452_010:0227c17": "非慚媿。助其勝解。則餘轉便不能入矣。",
    "X73n1452_010:0227c18": "師問復曰。汝身之可把捉者。皮肉筋骨而已。濕煖動",
    "X73n1452_010:0227c19": "者。皆不可把捉也。可把捉者。謂地大。不可把捉者。或",
    "X73n1452_010:0227c20": "謂水。或謂火。或謂風。總名四大。有本四大。有末四大。",
    "X73n1452_010:0227c21": "本四大。汝尋常所履之地。所飲之水。所食熱物。所能",
    "X73n1452_010:0227c22": "鼓萬物者是也。末四大。汝身皮肉筋骨。與濕煖動是",
    "X73n1452_010:0227c23": "也。然末不離本。始假借本而有身。有身如不假本而",
    "X73n1452_010:0227c24": "資之。身必敗壞。此理甚明。但眾人封於情計。不能以",
    "X73n1452_010:0228a01": "理折情。所以執身之習。不易消耳。聖人以心用身。眾",
    "X73n1452_010:0228a02": "人以身累心。以心用身者。如口吐沫。一吐不知有幾",
    "X73n1452_010:0228a03": "千沫星。如周顛仙。以一身而化多身也。以身累心者。",
    "X73n1452_010:0228a04": "計可把捉皮肉筋骨。為我之身。而不知終非我有也。",
    "X73n1452_010:0228a05": "此身始本不為我有。終亦不為我有。則中閒所有者。",
    "X73n1452_010:0228a06": "又豈我之有耶。聖人當有此身之時。即不有其有。故",
    "X73n1452_010:0228a07": "至於將死之時。地還地。水還水。火還火。風還風。即以",
    "X73n1452_010:0228a08": "其所借者。交還之。何怖懼之有。死惟其不怖懼。則一",
    "X73n1452_010:0228a09": "點靈明。凝定如泰山。何得昏亂。以故死累於其所借",
    "X73n1452_010:0228a10": "者。而不累於其所未亂者。況有此一點靈明在。自然",
    "X73n1452_010:0228a11": "死者不死。而復借本地大。與本水火風大為身。死而",
    "X73n1452_010:0228a12": "復生。生而復死。更歷千萬世而機不息也。此說雖是。",
    "X73n1452_010:0228a13": "然未知六塵緣影為心所以然之故。本末四大。縱件",
    "X73n1452_010:0228a14": "數借還。似亦了了。觀其會物歸己。則終成兩橛。如能",
    "X73n1452_010:0228a15": "究徹緣影之心。則靈明始凝。又靈明凝定。亦有淺深。",
    "X73n1452_010:0228a16": "如斷見思惑。得羅漢果。斷塵沙惑。得菩薩果。斷根本",
    "X73n1452_010:0228a17": "無明盡者。始得佛果。故曰。心數理妙。孔老未知也。",
    "X73n1452_010:0228a18": "墨香庵常言",
    "X73n1452_010:0228a19": "乳參水則漓。醪參水則薄。去古遠而人心澆。故以不",
    "X73n1452_010:0228a20": "恠者為恠。謂恠者常也。有法古之風者見之。則以捏",
    "X73n1452_010:0228a21": "恠目之宜然也。",
    "X73n1452_010:0228a22": "或曰。民性多暴。聖人道之以其仁。民性多逆。聖人道",
    "X73n1452_010:0228a23": "之以其義。民性多縱。聖人道之以其禮。民性多愚。聖",
    "X73n1452_010:0228a24": "人道之以其智。民性多妄。聖人道之以其信。殊不知",
    "X73n1452_010:0228b01": "民性非暴。可以道之於仁。民性非逆。可以道之於義。",
    "X73n1452_010:0228b02": "民性非縱。可以道之於禮。民性非愚。可以道之於智。",
    "X73n1452_010:0228b03": "民性非妄。可以道之於信。若然者。暴而道之以仁。逆",
    "X73n1452_010:0228b04": "而道之以義。縱而道之以禮。愚而道之以智。妄而道",
    "X73n1452_010:0228b05": "之以信。皆治之也。非道之也。治之如鯀治水。道之如",
    "X73n1452_010:0228b06": "禹道水。故逆其性者。功弗置。順其性者。續乃成。若性",
    "X73n1452_010:0228b07": "本暴而道之以仁。吾知聖人復生。其道難行矣。大都",
    "X73n1452_010:0228b08": "習可以治。性可以道。故暴者習也。非性也。",
    "X73n1452_010:0228b09": "披林逐虎兕。入水嬰蛟龍。世以之為勇。非勇也。能以",
    "X73n1452_010:0228b10": "至公之理。折隱私之情。勝而弗敗者。是為勇也。",
    "X73n1452_010:0228b11": "或曰。今道有赤子。將為牛馬所踐。見之者。無問賢不",
    "X73n1452_010:0228b12": "肖。必惕惕然。皆欲驅牛馬以活之也。至夫國有弱君。",
    "X73n1452_010:0228b13": "室有色婦。而謀其國欲其室者。惟恨其君與夫。不罹",
    "X73n1452_010:0228b14": "赤子之禍也。噫。是復何心哉。即欲活之之心耳。微涉",
    "X73n1452_010:0228b15": "可欲。瞥然失照。一至此乎。故曰。不見可欲。使心不亂。",
    "X73n1452_010:0228b16": "夫技與道。同出而異名耳。故善於道者。技亦道也。不",
    "X73n1452_010:0228b17": "善於道者。道亦技也。若然者。道與技果一乎哉。果異",
    "X73n1452_010:0228b18": "乎哉。",
    "X73n1452_010:0228b19": "夫煩惱之與菩提。濁波之與清水。空之與色。屈之與",
    "X73n1452_010:0228b20": "信。果一物乎。兩物乎。忽而弗觀。則三惑浩然。反而推",
    "X73n1452_010:0228b21": "之。則三德宛爾。此非勞形役骨而可入。貴乎於妄心",
    "X73n1452_010:0228b22": "忽生時。窮其所自。或牽於聲耶。或牽於色耶。逆耶順",
    "X73n1452_010:0228b23": "耶。生耶死耶。隨心生處。即而體之。極而窮之。生於自",
    "X73n1452_010:0228b24": "乎。生於他乎。兩者合而生乎。綿然無閒。堅然痛究。至",
    "X73n1452_010:0228c01": "於智力無所加功。情根無地可植。越著精彩。如饑狗",
    "X73n1452_010:0228c02": "之嚙枯骨。細嚼則無味。舍之則無聊。嚙之。嚙之。又嚙",
    "X73n1452_010:0228c03": "之。忽而精力之與枯骨。能所命斷。始不疑空不異色。",
    "X73n1452_010:0228c04": "屈不異信。煩惱不異菩提。眾生不異諸佛矣。噫。能[拚-ㄙ+ㄊ]",
    "X73n1452_010:0228c05": "命者。可以殺人。能割情者。可以入道。雖聖人復生。不",
    "X73n1452_010:0228c06": "易吾言矣。",
    "X73n1452_010:0228c07": "夫心術無常。顧其所馮如何耳。故馮於十惡。則泥犁",
    "X73n1452_010:0228c08": "見焉。馮於慳貪。則餓鬼見焉。馮於愚癡。則畜生見焉。",
    "X73n1452_010:0228c09": "馮於五戒。則見之人。馮於十善。則見之天。馮於四諦。",
    "X73n1452_010:0228c10": "則聲聞道成。馮於十二因緣。則緣覺果就。馮於六度。",
    "X73n1452_010:0228c11": "則菩薩慈弘。馮於最上乘。則佛果圓滿。至於馮於六",
    "X73n1452_010:0228c12": "經。則謂之儒。馮於百家。則謂之百氏。若韓非馮於刑",
    "X73n1452_010:0228c13": "名。孫武馮於兵。較之畜生之與餓鬼。餓鬼之與地獄。",
    "X73n1452_010:0228c14": "三者推其所馮。雖皆不善。此果報非因心也。噫。人為",
    "X73n1452_010:0228c15": "萬物之靈。如所馮果善。則克聖奚難哉。而韓非孫武。",
    "X73n1452_010:0228c16": "既為人矣。不幸而所馮不善。導天下以殺戮。則其泥",
    "X73n1452_010:0228c17": "犁以為園觀。長劫遊戲。吾知其不免乎。或曰。刑名以",
    "X73n1452_010:0228c18": "救德教之不備。兵乃戮寡而救多。皆仁術也。子何俱",
    "X73n1452_010:0228c19": "非之。對曰。考之出世之典。徵之治世之經。未有不聞",
    "X73n1452_010:0228c20": "大道。而善用者也。如善用之。自非聖人莫能焉。",
    "X73n1452_010:0228c21": "夫廓然無朕。奚吉奚凶。陰陽既不可以籠罩。禍福豈",
    "X73n1452_010:0228c22": "可以雌雄之哉。噫。介爾有知。萬物生焉。是以觀爻象",
    "X73n1452_010:0228c23": "可以推休咎。聽音聲可以定吉凶也。若然者。一心不",
    "X73n1452_010:0228c24": "生。則三藏六經。惡能筌蹄之乎。",
    "X73n1452_010:0229a01": "夫深山重淵。蛟龍虎兕之所恃也。多財高位。富姓貴",
    "X73n1452_010:0229a02": "耀之所恃也。然蛟龍虎兕。富姓貴耀。皆不能免其患",
    "X73n1452_010:0229a03": "者。以恃賈之耳。雖然外天下者。則不可悅以富貴。外",
    "X73n1452_010:0229a04": "富貴者。則不可辱以貧賤也。噫。恃潔而高世。賈患而",
    "X73n1452_010:0229a05": "傷生者。名乎非名乎。若然者。則蛟龍虎兕不為暴。富",
    "X73n1452_010:0229a06": "姓貴耀不為貪。而至暴至貪者。非外天下忘富貴者",
    "X73n1452_010:0229a07": "乎。",
    "X73n1452_010:0229a08": "夫榮之賈辱。利之賈盜。人皆易知也。而名之招忌。德",
    "X73n1452_010:0229a09": "之招謗。道之招毀。知而未真乎。果真知乎。非真蹈其",
    "X73n1452_010:0229a10": "閫者。豈易知哉。",
    "X73n1452_010:0229a11": "天下皆慕富貴。而厭貧賤。皆惡饑寒。而好飽煖。殊不",
    "X73n1452_010:0229a12": "知非貧賤饑寒為之地。則富貴飽煖何自而來哉。",
    "X73n1452_010:0229a13": "夫旱極則水至。澇極則旱來。是以聖人履霜而知氷。",
    "X73n1452_010:0229a14": "驗來而知往也。若然者。未至其極。猶可備之。既至其",
    "X73n1452_010:0229a15": "極。極則不返。備之何益。",
    "X73n1452_010:0229a16": "凡為之於未有。一為而萬成。萬成而一不損。損則萬",
    "X73n1452_010:0229a17": "亦何益。以其不損。謂之益矣。",
    "X73n1452_010:0229a18": "夫招生死者身也。招好惡者心也。生死之與好惡。聖",
    "X73n1452_010:0229a19": "人痛患之。以其患之。患無所患也。眾人不患之。故患",
    "X73n1452_010:0229a20": "患之耳。今有人於此。雖未能即去其招。知招為患之",
    "X73n1452_010:0229a21": "媒。以其知之。媒日疎矣。於是知疎媒者。雖未齊聖。聖",
    "X73n1452_010:0229a22": "由是始也。",
    "X73n1452_010:0229a23": "夫惺之與夢。晝之與夢。天乎人乎。在天則謂之晝夜。",
    "X73n1452_010:0229a24": "在人則謂之惺夢。故知此者。天亦可也。人亦可也。若",
    "X73n1452_010:0229b01": "然者。天之與人。在我而不在造物明矣。",
    "X73n1452_010:0229b02": "吾甞思天之上。更有何物。思地之下。載我者誰乎。思",
    "X73n1452_010:0229b03": "之。思之。又思之。思不及處。則不可以口門吐矣。又豈",
    "X73n1452_010:0229b04": "可以言語形狀之哉。雖然真悲者無聲。真親者無情。",
    "X73n1452_010:0229b05": "故聲容情生。則天地大而我細矣。",
    "X73n1452_010:0229b06": "夫榮者夢辱。富者夢盜。饑者夢食。渴者夢飲。勇者夢",
    "X73n1452_010:0229b07": "怯。怯者夢勇。南人夢舟。北人夢馬。天機深者夢山水",
    "X73n1452_010:0229b08": "雲物。以其所嗜不同。故夢之各別耳。是以至人達此。",
    "X73n1452_010:0229b09": "知天地可以反復。山海可以移易。死生可以遊戲。故",
    "X73n1452_010:0229b10": "曰悟唯識者。可以紹佛祖之位。",
    "X73n1452_010:0229b11": "或問余曰。布袋和尚何笑之多哉。曰怕人恠耳。問者",
    "X73n1452_010:0229b12": "聞余言。以為紿而不信。是不知圖大事者。慮必遠。行",
    "X73n1452_010:0229b13": "遠道者。輜必重。布袋和尚。與雙林傅大士。皆彌勒化",
    "X73n1452_010:0229b14": "身也。此老為當來之佛。任釋迦之東宮。事非細矣。若",
    "X73n1452_010:0229b15": "不深思遠謀。則臨時悔無及也。問者曰。吾聞子之言。",
    "X73n1452_010:0229b16": "若深告我者也。苦僕根鈍識昏。卒未能領略。乞詳而",
    "X73n1452_010:0229b17": "示之。予復謂之曰。子知之乎。傅大士制藏輪。布袋和",
    "X73n1452_010:0229b18": "尚以笑面對人。盖慮娑婆化周。龍華將始。若不預培",
    "X73n1452_010:0229b19": "眾生般若之因。結天下歡喜之緣。則臨成佛時。機感",
    "X73n1452_010:0229b20": "愚癡。眾生多瞋。愚癡則聞法無益。多瞋。則行慈不普。",
    "X73n1452_010:0229b21": "兩者聖人之重責。重責不慮。成佛何為乎。且眾生以",
    "X73n1452_010:0229b22": "十分言之。識字者寡。而不識字者多。順之則喜。逆之",
    "X73n1452_010:0229b23": "則瞋。故寄廣長舌於輪藏。結歡喜緣於笑面也。若然",
    "X73n1452_010:0229b24": "者。六根皆眼。逆順皆春。故以眼見輪藏者。耳聞輪藏",
    "X73n1452_010:0229c01": "者。手摸輪藏者。身觸輪藏者。意緣輪藏者。若口贊。若",
    "X73n1452_010:0229c02": "口毀。皆於輪藏培般若因。此既培之。彼則成之。故布",
    "X73n1452_010:0229c03": "袋之笑。乃英雄之賣憨也。傅大士之制輪藏。乃豪傑",
    "X73n1452_010:0229c04": "之網羅也。余故曰。圖大事者謀必遠。涉遠道者輜必",
    "X73n1452_010:0229c05": "重。問者感泣而謝焉。",
    "X73n1452_010:0229c06": "凡善笑者必善哭。善走者必善蹶。是以飛廉惡來。皆",
    "X73n1452_010:0229c07": "不得其死。韓娥秦青。世皆以能謳聞。若然者。則布袋",
    "X73n1452_010:0229c08": "和尚之笑非笑也。屈原之愁非愁也。予以是知彌勒",
    "X73n1452_010:0229c09": "以笑說法。三閭大夫以愁得道也。至於仲由結纓而",
    "X73n1452_010:0229c10": "死。死非真死。飛廉之與惡來。非真死可乎。",
    "X73n1452_010:0229c11": "窓前有松。天上有月。風搖窓影。不知者。夜見之疑以",
    "X73n1452_010:0229c12": "為鬼。怖而失聲。求救旁人。人曉之曰。非鬼也。月上窓",
    "X73n1452_010:0229c13": "明。風搖松影耳。何故妄怖。怖者雖聞其言。終疑著鬼。",
    "X73n1452_010:0229c14": "至於黎明日上。躬自騐之。不覺失笑。始悟非鬼也。嗚",
    "X73n1452_010:0229c15": "呼。窓閒之影。夜見之即疑為鬼。晝見之則不以為鬼。",
    "X73n1452_010:0229c16": "影非有二。見者一人。何自起自倒若是乎。夫十方依",
    "X73n1452_010:0229c17": "正三世。猶窓閒之影耳。凡夫見之以為有。二乘見之",
    "X73n1452_010:0229c18": "以為空。菩薩見之以為心。故曰。若人識得心。大地無",
    "X73n1452_010:0229c19": "寸土。",
    "X73n1452_010:0229c20": "吾少時。但知人有過。不知己有過。既長。雖知人有過。",
    "X73n1452_010:0229c21": "亦知己有過矣。久之。但知己有過。不知人有過矣。",
    "X73n1452_010:0229c22": "水不自清。人清之也。人不清之。水自清也。譬夫心不",
    "X73n1452_010:0229c23": "自明。人明之也。人不明之。心自明也。噫。雖不自明。謂",
    "X73n1452_010:0229c24": "之無明可乎。",
    "X73n1452_010:0230a01": "心有四德。常樂我淨是也。常則無生滅。樂則無好惡。",
    "X73n1452_010:0230a02": "我則無主宰。淨則染不得。故得常者。天地毀而不老。",
    "X73n1452_010:0230a03": "得樂者。眾苦交而超然。得我者。造萬有而無心。得淨",
    "X73n1452_010:0230a04": "者。處五濁而清泠。雖然四者。即心之有乎。離心之有",
    "X73n1452_010:0230a05": "乎。離即之有乎。三者辨。則四德可言也。",
    "X73n1452_010:0230a06": "一日忽覺身心超然。從夕至旦。此樂不失。偶觸逆境。",
    "X73n1452_010:0230a07": "便不超然也。病在覺故。如樂不覺。則苦亦不覺矣。噫。",
    "X73n1452_010:0230a08": "覺之為害也若是。況不覺乎。",
    "X73n1452_010:0230a09": "夫饑而得食。渴而得飲。貧而得富。富而得官。此四者。",
    "X73n1452_010:0230a10": "其始得之也。喜不可以言語形容焉。況愚而得智。智",
    "X73n1452_010:0230a11": "而得忘。忘而得心。其樂豈可以言語形容之哉。",
    "X73n1452_010:0230a12": "夫人而無仰食者。非奴則婢也。故家有十人仰食者。",
    "X73n1452_010:0230a13": "其相必不寒。家有百人仰食者。其相必殊眾。至千人",
    "X73n1452_010:0230a14": "仰食。萬人仰食者。猶星中之月也。其光明碩大可知",
    "X73n1452_010:0230a15": "矣。於戲。凡人仰之而食者。財有餘故耳。殊不知富有",
    "X73n1452_010:0230a16": "法財。能博濟萬古之蒼生者。則其光明之普。又非星",
    "X73n1452_010:0230a17": "中之月可並矣。由此觀之。世財可以資生。不能資無",
    "X73n1452_010:0230a18": "生。生則有死。死則有盡。無生則無死。無死則無盡。若",
    "X73n1452_010:0230a19": "然者。資生之德有盡。資無生之恩。寧有盡哉。故仰食",
    "X73n1452_010:0230a20": "於人者。以自不能資生故也。自既不能資生。豈能資",
    "X73n1452_010:0230a21": "人之生乎。如牛馬不能自生。必資於人然後可生也。",
    "X73n1452_010:0230a22": "故無人仰食者。謂之奴婢。乃貴之也。非賤之也。故古",
    "X73n1452_010:0230a23": "人罵義學之徒。謂之奴兒婢子。良有以焉。",
    "X73n1452_010:0230a24": "或曰。人有聖賢之異。道無聖賢之異。我則曰。人無聖",
    "X73n1452_010:0230b01": "賢之異。道有聖賢之異。故曰。一切聖賢。皆以無為法",
    "X73n1452_010:0230b02": "而有差別也。",
    "X73n1452_010:0230b03": "或曰。道者。說也。路也。殊不知有說則有聲。有路則可",
    "X73n1452_010:0230b04": "行。有聲非道。可行非到。非道非到。道非道也。",
    "X73n1452_010:0230b05": "或者愛畫花而不愛生花。有笑之者曰。愛假而不愛",
    "X73n1452_010:0230b06": "真。愚矣乎。其人曰。生花造化所化。畫花吾心所畫。造",
    "X73n1452_010:0230b07": "物乃吾心中之影。子以影生者為真。吾以心生者不",
    "X73n1452_010:0230b08": "為假。吾非乎。子非乎。必有知者。然後可辨也。",
    "X73n1452_010:0230b09": "或者犯淫病而不能治。至於病篤欲死。良醫拱手焉。",
    "X73n1452_010:0230b10": "吾因問病者曰。淫從何生。答曰。淫從心生。吾再問曰。",
    "X73n1452_010:0230b11": "心從何生。曰不知。吾曰。心尚不知。將何生淫。淫尚不",
    "X73n1452_010:0230b12": "生。將何生病。病者悶然而不應。自夕至旦。疑而不解。",
    "X73n1452_010:0230b13": "疑重則淫輕。淫輕則病減。忽然悟心無生。所謂淫與",
    "X73n1452_010:0230b14": "病者。龜之毛。兔之角也。惡可實哉。",
    "X73n1452_010:0230b15": "或者參究趙州庭前栢樹子話頭有年矣。亦甞自謂",
    "X73n1452_010:0230b16": "有所悟。一日叩之。子參庭前栢樹子話。既無義路。則",
    "X73n1452_010:0230b17": "汝謂之無義路。又何從而得也耶。",
    "X73n1452_010:0230b18": "吾甞於喜怒哀樂四者之閒。尋其頭目。果是何物。而",
    "X73n1452_010:0230b19": "能喜能怒能哀能樂乎。又正喜時則怒安在。正怒時",
    "X73n1452_010:0230b20": "則喜安在。正哀時則樂安在。正樂時則哀安在。朝尋",
    "X73n1452_010:0230b21": "之。暮尋之。日尋之。月尋之。年尋之。積年尋之。一旦得",
    "X73n1452_010:0230b22": "其頭面。始知喜時非人。怒時非人。哀時非人。樂時非",
    "X73n1452_010:0230b23": "人。皆我也。我喜我怒我哀我樂。我自尋之。俱非人也。",
    "X73n1452_010:0230b24": "雖然乃已發之伎倆耳。如未發之時。則四者頭面又",
    "X73n1452_010:0230c01": "安在哉。知此則可與言喜怒哀樂也。又知喜怒哀樂",
    "X73n1452_010:0230c02": "者。始可與言未發也。噫。未發果可言乎。果不可言乎。",
    "X73n1452_010:0230c03": "然而善言之者。以不言言之。言之不言。奚不可哉。",
    "X73n1452_010:0230c04": "聲之與色。果障道乎。果不障道乎。說者以為聰明鑿。",
    "X73n1452_010:0230c05": "而真知喪矣。殊不知風鳴萬松。月照千峰。聲乎色乎。",
    "X73n1452_010:0230c06": "障道乎。不障道乎。此既不障。則艶姬清唱。豈獨障道",
    "X73n1452_010:0230c07": "哉。若然者。聲色惡能障道。人自障耳。人障道而反誣",
    "X73n1452_010:0230c08": "聲色。何異張翁吃酒李翁醉也。",
    "X73n1452_010:0230c09": "龍之喜淵。虎之喜林。雖水陸不同。然皆喜其可庇形",
    "X73n1452_010:0230c10": "也。殊不知龍無欲。虎無毒。雖陸蟠晝出。其誰害之。人",
    "X73n1452_010:0230c11": "所以室之者。以龍頷有夜光之珠。虎能食人故也。",
    "X73n1452_010:0230c12": "或者以為天之高。自高也。地之厚自厚也。日之明。自",
    "X73n1452_010:0230c13": "明也。月之圓。自圓也。燈之光。自光也。殊不知離吾心",
    "X73n1452_010:0230c14": "則天失其高明。而地失其博厚矣。若然者。日之明。月",
    "X73n1452_010:0230c15": "之圓。燈之光。皆吾心之彩也。噫。人能知此。可與言天",
    "X73n1452_010:0230c16": "地之道乎。",
    "X73n1452_010:0230c17": "平受為苦樂之因。苦樂為平受之果。三受互藉。無有",
    "X73n1452_010:0230c18": "暫停。如汲井輪。循環無始。忽憎忽愛。忽愛忽憎。憎愛",
    "X73n1452_010:0230c19": "忽窮。現平受容。忽攖逆順。受容隨失。失成愛憎。是以",
    "X73n1452_010:0230c20": "無受之明。如雲籠月。光不能顯。受盡雲空。本月昭然。",
    "X73n1452_010:0230c21": "此受不可以無功而遣。不可以有功而驅。無功則受",
    "X73n1452_010:0230c22": "豈自空。有功則反資受地。反復推循。理無所出。若然",
    "X73n1452_010:0230c23": "者。則受終不可空耶。受不可空。則眾生絕成佛之梯。",
    "X73n1452_010:0230c24": "諸佛塞度生之路。聖凡兩病。學佛何益。",
    "X73n1452_010:0231a01": "天道憫疎略。人道貴周密。疎略者。於人則不競。於時",
    "X73n1452_010:0231a02": "則失利。周密者。於人則善競。於時則多利。競而多利",
    "X73n1452_010:0231a03": "者。雖取勝於目前。未必有益於身後也。不競而失利",
    "X73n1452_010:0231a04": "者。雖負敗於目前。未必無益於身後也。且人不勝天。",
    "X73n1452_010:0231a05": "敗豈有常哉。",
    "X73n1452_010:0231a06": "毛道凡夫。初無見諦。於諸逆順憎愛無常。或我之所",
    "X73n1452_010:0231a07": "憎。人之所愛。或我之所愛。人之所憎。皆妄也。然而離",
    "X73n1452_010:0231a08": "妄求真。離波求水。未之有焉。故曰。迷悟真妄。如臂屈",
    "X73n1452_010:0231a09": "伸。本無背面。若悟者。妄即真也。迷者真即妄也。所以",
    "X73n1452_010:0231a10": "能屈能伸者。臂也。能真能妄者。心也。故知臂者不可",
    "X73n1452_010:0231a11": "以屈伸惑之。了心者。不可以迷悟拘之。",
    "X73n1452_010:0231a12": "於諸欲境。觀若險崖。則染因為淨之資矣。於諸勝境。",
    "X73n1452_010:0231a13": "不生欣仰。則淨因為染之隙矣。故曰。境無染淨。惟精",
    "X73n1452_010:0231a14": "進者。則觸途成觀也。",
    "X73n1452_010:0231a15": "地非水無以浮。水非地無以載。靜推兩者之功。卒不",
    "X73n1452_010:0231a16": "能折衷。能折衷者。可以為師矣。",
    "X73n1452_010:0231a17": "天下皆知富貴之與貧賤。有而不無者也。昨天堂之",
    "X73n1452_010:0231a18": "與地獄。或者決以為無。殊不知富貴貧賤。既有而不",
    "X73n1452_010:0231a19": "無。奚獨天堂地獄。無而不有也哉。",
    "X73n1452_010:0231a20": "吾賦性剛褊。人少有逆之。則勃然不悅。然而事過即",
    "X73n1452_010:0231a21": "忘之矣。噫。吾雖忘之。受吾觸者。安能忘之哉。若然者。",
    "X73n1452_010:0231a22": "我忘而人不忘。未忘也。須人我俱忘。始忘也。",
    "X73n1452_010:0231a23": "夫見後而不見先者。未可與語春也。見下而不見上",
    "X73n1452_010:0231a24": "者。未可與語主也。故牛馬知牧而不知主。魚鳥知春",
    "X73n1452_010:0231b01": "而不知冬。殊不知非冬奚春。非主奚牧。皆不思耳。故",
    "X73n1452_010:0231b02": "思之思之。鬼神將通之。況主與冬哉。噫。人而不思。則",
    "X73n1452_010:0231b03": "去牛馬不遠矣。",
    "X73n1452_010:0231b04": "夫萬物皆心也。以未悟本心。故物能障我。如悟本心。",
    "X73n1452_010:0231b05": "我能轉物矣。是以聖人促萬劫為一瞬。延一刻為千",
    "X73n1452_010:0231b06": "古。散一物為萬物。如片月在天。影臨萬水也。卷萬物",
    "X73n1452_010:0231b07": "為一物。如影散百川。一月所攝也。此非神力為之。吾",
    "X73n1452_010:0231b08": "性分如是耳。",
    "X73n1452_010:0231b09": "不吃糖者不知甜。不吃醋者不知酸。甜酸尚爾。況大",
    "X73n1452_010:0231b10": "道乎。",
    "X73n1452_010:0231b11": "夫一心不生。萬法無咎。人物交輳。本來廓如也。若然",
    "X73n1452_010:0231b12": "者。羣芳非色。滂沛非聲明矣。故曰。哀樂相生。正明目",
    "X73n1452_010:0231b13": "而視之。不可得而見也。傾耳而聽之。不可得而聞也。",
    "X73n1452_010:0231b14": "忍字為義。以刀刺心。則使識字曉義者。知觸事之際。",
    "X73n1452_010:0231b15": "念不可輕起也。如念起不當乎理。即拔慧刀以刺之。",
    "X73n1452_010:0231b16": "乃惡念消而善心長矣。善湻而化之。則幾乎道矣。忍",
    "X73n1452_010:0231b17": "也如是。可不儆哉。",
    "X73n1452_010:0231b18": "吾問王子曰。仲由聞過則喜。令名無窮。奚哉。曰惟心",
    "X73n1452_010:0231b19": "虗者。能受善故。天地雖大。虗能包之。虗則久長。令名",
    "X73n1452_010:0231b20": "之無窮宜矣。",
    "X73n1452_010:0231b21": "善惡無常。愛憎無住。故眾人可以希賢。賢人可以希",
    "X73n1452_010:0231b22": "聖。喜可以為怒。怒可以為喜。如四者有常。則聖人設",
    "X73n1452_010:0231b23": "教。益天下之愚矣。",
    "X73n1452_010:0231b24": "羅籠五臟者。形骸也。主宰一身者。自心也。形骸可見。",
    "X73n1452_010:0231c01": "而五臟可知。唯自心。非但人莫能知。即自知自心。猶",
    "X73n1452_010:0231c02": "己眼觀己眼也。故介然有知。物即生心。今有人於此。",
    "X73n1452_010:0231c03": "召羣愚而為叛。其討叛者。不以誠而以詐。豈唯叛不",
    "X73n1452_010:0231c04": "可討。使天下失信。自此始矣。",
    "X73n1452_010:0231c05": "我未甞見有大無明人。如有之。千尺層氷。一朝燸動。",
    "X73n1452_010:0231c06": "即汪洋莫測也。",
    "X73n1452_010:0231c07": "若人以為骨賤氣昏。於大道不敢企焉。殊不知鱗虫",
    "X73n1452_010:0231c08": "可以為龍。羽虫可以為鳳。善惡無常。清濁無主。勤勤",
    "X73n1452_010:0231c09": "於善而不息。則近性。近則順。順則化。化則虗。虗則靈。",
    "X73n1452_010:0231c10": "然虗而靈者。即心而求耶。外心而求耶。即心而求。則",
    "X73n1452_010:0231c11": "把柄在我。不屬造物明矣。若然者。骨之貴賤。氣之清",
    "X73n1452_010:0231c12": "濁。豈有常哉。顧其所習如何耳。故曰。性相近也。習相",
    "X73n1452_010:0231c13": "遠也。必以骨賤氣昏。而不能聖。此自棄之徒也。既自",
    "X73n1452_010:0231c14": "棄矣。雖終年日月。與聖人為侶。亦不能熏之矣。況下",
    "X73n1452_010:0231c15": "焉者乎。",
    "X73n1452_010:0231c16": "人為萬物之靈。雖五尺童子。亦能習而言之。及徵其",
    "X73n1452_010:0231c17": "所謂靈者何物。雖大儒老衲。未始不罔錯者也。故曰。",
    "X73n1452_010:0231c18": "事事尋常總不差。相逢舉著便淆訛。且道病根在恁",
    "X73n1452_010:0231c19": "麼處。參三十年來為汝說破。",
    "X73n1452_010:0231c20": "天生日月。不為穿窬而張明。地闕江湖。不為車馬而",
    "X73n1452_010:0231c21": "設險。然行者之惡險。盜者之惡明。不啻吳越之讐也。",
    "X73n1452_010:0231c22": "惟天廢日月。地塞江湖。則兩者無憾矣。噫。天廢日月。",
    "X73n1452_010:0231c23": "則羣生失明。地塞江湖。則萬物焦心。故天不為盜者",
    "X73n1452_010:0231c24": "之惡明而廢日月。地不為行者之惡險而塞江湖。仲",
    "X73n1452_010:0232a01": "尼不為桓魋之疾賢而避是非也。",
    "X73n1452_010:0232a02": "或曰。子之道不能行。因毀者之多耳。曰吾道之不能",
    "X73n1452_010:0232a03": "行。非毀者之過也。過在吾修道之弗誠耳。誠則感物",
    "X73n1452_010:0232a04": "必弘矣。雖然昔人有聞乞肉聲而悟道。覩桃花而識",
    "X73n1452_010:0232a05": "心。豈既死之豬。無知之木。賢於吾者耶。",
    "X73n1452_010:0232a06": "介然有知。召毀之始。廓然無我。縱毀誰知。無知而知。",
    "X73n1452_010:0232a07": "不昧是非。此可毀乎。不可毀乎。",
    "X73n1452_010:0232a08": "或曰。牛頭融公未見四祖時。則百鳥銜花。天人獻供。",
    "X73n1452_010:0232a09": "既見之後。花鳥不來。天人絕響。何哉。曰鬼神敬德而",
    "X73n1452_010:0232a10": "不知道。知道則孰非聖人。何花鳥天人之別哉。",
    "X73n1452_010:0232a11": "夫天理之與人欲。微塵之與大地。果一乎哉。果二乎",
    "X73n1452_010:0232a12": "哉。一之則眾人皆聖人也。不一。則是聖人設教為無",
    "X73n1452_010:0232a13": "益也。故知氷即水者。氷非有也。知水即氷者。水非有",
    "X73n1452_010:0232a14": "也。水非有則理不礙事。氷非有則事不礙理。事不礙",
    "X73n1452_010:0232a15": "理。則行彌十界而常寂。理不礙事。則知周萬物而不",
    "X73n1452_010:0232a16": "勞。不勞則教無不施。常寂則道無不一。道無不一。如",
    "X73n1452_010:0232a17": "花在春。教無不施。如春在花。果一乎哉。果二乎哉。",
    "X73n1452_010:0232a18": "或曰。惠迪吉。從逆凶。有是乎哉。噫。無是則日月可以",
    "X73n1452_010:0232a19": "使之墜。江海可以使之枯矣。今日月在天。江海固然。",
    "X73n1452_010:0232a20": "有是乎哉。無是乎哉。",
    "X73n1452_010:0232a21": "昔有指鹿為馬。證龜成鼈者。天下不平之。今則指鹿",
    "X73n1452_010:0232a22": "為麟。證龜為龍。天下皆然之。哀哉。",
    "X73n1452_010:0232a23": "夫風之驅雲。水之轉石。何無心而有力焉。情之昏性。",
    "X73n1452_010:0232a24": "習之惑知。亦若莫之為而為之。其有心也耶。無心也",
    "X73n1452_010:0232b01": "耶。何力捍而莫能制乎。",
    "X73n1452_010:0232b02": "陽燧取火。方諸取水。故向月則水注。向日則火然。夫",
    "X73n1452_010:0232b03": "水之與火。果生於日月乎。果生於諸燧乎。果生於盤",
    "X73n1452_010:0232b04": "艾乎。若生於日月。則非諸燧水何不注。火何不然。若",
    "X73n1452_010:0232b05": "生於諸燧。未向日月時。亦何不注不然耶。知此則可",
    "X73n1452_010:0232b06": "與語神化矣。",
    "X73n1452_010:0232b07": "有形而最大者。莫過乎天地。無形而最大者。莫過乎",
    "X73n1452_010:0232b08": "太虗。包諸有無而最大者。莫過乎自心。自心如鏡之",
    "X73n1452_010:0232b09": "光。兩者光中之影也。故見光者。則影無留礙。執影者。",
    "X73n1452_010:0232b10": "則本光常失。本光常失。則光用不顯。光用不顯。則影",
    "X73n1452_010:0232b11": "執不消。安有即影見光者。與之言自心之光乎。",
    "X73n1452_010:0232b12": "夫形者。心之影。影者。形之影。今有人於此。圖影欲真。",
    "X73n1452_010:0232b13": "殊不知縱真。影也。生形者。豈可以筆墨圖之哉。",
    "X73n1452_010:0232b14": "或曰。何物非心哉。但因分別而心成物耳。直不分別。",
    "X73n1452_010:0232b15": "物物皆心也。故馬顧影而不驚。狐見侶而不疑。初無",
    "X73n1452_010:0232b16": "二見故也。",
    "X73n1452_010:0232b17": "火可見。此相火。非性火。若性火則周徧而不可見。故",
    "X73n1452_010:0232b18": "凡薪傳則見。不傳則不見者。相火非性火也。乃若云。",
    "X73n1452_010:0232b19": "水性濕。火性熱。此則又以性喻義耳。",
    "X73n1452_010:0232b20": "以世眼觀人。不足盡人。何以故。地獄眾生。見丈六金",
    "X73n1452_010:0232b21": "身。如黑象腿。佛尚如此。況其他乎。",
    "X73n1452_010:0232b22": "有我。則我在天地中。無我。則天地在我中。",
    "X73n1452_010:0232b23": "如現前各人之身。畢竟因何而有。究其所歸。父母情",
    "X73n1452_010:0232b24": "未動。赤白決不流。身何所有。父母既情動。四大隨感",
    "X73n1452_010:0232c01": "生。精華非形質。似形而非形。非形任運長。所以有此",
    "X73n1452_010:0232c02": "身。由是而觀。以父母情動為因。赤白二交而為緣。窮",
    "X73n1452_010:0232c03": "身之因與緣。不過如此。乃心之因。則在我而不在父",
    "X73n1452_010:0232c04": "母。父母雖交會。我若無憎愛。想豈無故投。以是而推",
    "X73n1452_010:0232c05": "之。因境生心。則境為生心之因。感受氣分亦緣也。",
    "X73n1452_010:0232c06": "心力無狀。取功名而試之。此試之有也。次忘身心而",
    "X73n1452_010:0232c07": "試之。此試之無也。有無俱試而弗醉。始能妙萬物而",
    "X73n1452_010:0232c08": "神矣。故曰。能豪傑而未聖賢者。執有心堅。事所以遂",
    "X73n1452_010:0232c09": "也。惟豪傑而能聖賢者。有無之主也。噫。有之主。尚難",
    "X73n1452_010:0232c10": "立。況無之主乎。昔人有言曰。有無二法。攝盡一切法。",
    "X73n1452_010:0232c11": "非獨立於有無之初。而用有無者。惡能吐此與。",
    "X73n1452_010:0232c12": "淨瓶數枝花。無生殘紅墮。水面點胭脂。亦是春深路。",
    "X73n1452_010:0232c13": "惟心之外。別無一法。離心有法。無有是處。若知此者。",
    "X73n1452_010:0232c14": "長於金屋。死於泥塗。籧篨為棺。何異驪山。驪山秦椁。",
    "X73n1452_010:0232c15": "鑿石千仞。骨隣下天。可謂深藏。藏深宂深。盜得致富。",
    "X73n1452_010:0232c16": "由是觀之。泥塗秦槨。孰我孰若。是以達人。未死忘生。",
    "X73n1452_010:0232c17": "未生忘死。空中種樹。春豈有邊。花開結果。實占大地。",
    "X73n1452_010:0232c18": "無生若可知。為有知。知無生無知。知無生有知。則生",
    "X73n1452_010:0232c19": "已有生。安知無生哉。無知知無生。既曰無知。誰知無",
    "X73n1452_010:0232c20": "生。若知無生。還同有知。",
    "X73n1452_010:0232c21": "生無所立。謂之行尸。死有所負。謂之債鬼。",
    "X73n1452_010:0232c22": "地大四塵成。水大三塵。火大二塵。風大一塵。故塵多",
    "X73n1452_010:0232c23": "者質重。質重者力微。唯心無一塵。故力不可思議。塵",
    "X73n1452_010:0232c24": "謂色香味觸也。",
    "X73n1452_010:0233a01": "一身之親。莫親於皮。是故以針刺皮。悽然覺痛難禁",
    "X73n1452_010:0233a02": "焉。然皮之親。不若肉之親。肉之親。不若骨之親。骨之",
    "X73n1452_010:0233a03": "親。不若髓之親。髓之親。不若心之親。故曰。心生則種",
    "X73n1452_010:0233a04": "種法生。今天下不唯不以親者為親。反以不親者為",
    "X73n1452_010:0233a05": "親。是以親親者。終不親矣。嗚呼。心作天堂。心作地獄。",
    "X73n1452_010:0233a06": "心作聖人。心作眾人。至於大之天地。廣之萬物。皆心",
    "X73n1452_010:0233a07": "之造作。而世之號稱聰明有識者。若問其身與心之",
    "X73n1452_010:0233a08": "所從來。皆莫知何說也。此而不悲。更復何悲。",
    "X73n1452_010:0233a09": "夫喜怒無常。其猶板築。而人情膠執。妄結悲歡。是以",
    "X73n1452_010:0233a10": "讐如吳越。愛如妻子。一言相合。即割封成好。一事相",
    "X73n1452_010:0233a11": "乖。即背恩忘義。悠悠古今。率惑於茲。惟有道者。知喜",
    "X73n1452_010:0233a12": "可使怒。怒可使喜。二俱無常。視同鏡像。故好惡交前。",
    "X73n1452_010:0233a13": "而心常閒也。",
    "X73n1452_010:0233a14": "一念不生。孤明圓照。六塵葑蔀。本妙失真。是以情波",
    "X73n1452_010:0233a15": "浩瀚。業火焦然。三界朽居。并遭焚溺。唯徹見自心者。",
    "X73n1452_010:0233a16": "知念不單生。必籍塵起。塵難獨立。必憑念彰。反復推",
    "X73n1452_010:0233a17": "尋。當處寂滅。故神珠在掌。光非外來。悟物除真。而不",
    "X73n1452_010:0233a18": "作用想也。",
    "X73n1452_010:0233a19": "四十八願。彌陀如來因中為法藏比丘時。對世自在",
    "X73n1452_010:0233a20": "王佛。所發之願也。若以眾生有思惟心測度之。即一",
    "X73n1452_010:0233a21": "願尚難擔荷。況四十八願哉。殊不知於理推之。虗空",
    "X73n1452_010:0233a22": "之無際。天地之高厚。萬物之廣多。聖乎凡乎。有知乎。",
    "X73n1452_010:0233a23": "無知乎。皆不越我自心者也。故曰。空生大覺中。如海",
    "X73n1452_010:0233a24": "一漚發。有漏微塵國。皆依空所生。漚滅空本無。況復",
    "X73n1452_010:0233b01": "諸三有。以此觀之。則法藏所發之願。如來印證之辭。",
    "X73n1452_010:0233b02": "證之於理。即之於事。皎如日星。夫復何疑。又眾生習",
    "X73n1452_010:0233b03": "俗庸鄙。識不高明。橫計六尺之軀為身。方寸之心為",
    "X73n1452_010:0233b04": "心。無論貴賤賢愚。榮榮辱辱。順順逆逆。窮神殫慮。嚴",
    "X73n1452_010:0233b05": "飾萬態。自生至死。無須臾之休歇者。特未能窺破此",
    "X73n1452_010:0233b06": "身此心耳。是以大覺聖人。愍而哀之。發廣大之願。昭",
    "X73n1452_010:0233b07": "廓心境。使一切眾生。豁清慧目。獲無身之身。無心之",
    "X73n1452_010:0233b08": "心。無身則大患永息。無心則勞勤頓空。故曰。大患莫",
    "X73n1452_010:0233b09": "若於有身。勞勤莫先於有智也。然則無身之身。形充",
    "X73n1452_010:0233b10": "八極。無心之心。照窮萬有。人為萬物之靈。於此大身",
    "X73n1452_010:0233b11": "廣心。冥然不悟。局於臭軀殻上。墮於妄想夢中。毫不",
    "X73n1452_010:0233b12": "自覺。反乃驚怪於法藏比丘者。果靈乎哉。",
    "X73n1452_010:0233b13": "達觀未見樹而夢藤。莊周自知人而化蝶。然藤無知。",
    "X73n1452_010:0233b14": "而蝶有知。無知則無情。有知則有識。無情必無感。有",
    "X73n1452_010:0233b15": "識必有因。無感而入夢。有識而相緣。一以此夢。一以",
    "X73n1452_010:0233b16": "彼夢。夢雖無別。夢源匪同。惟知源者。可詳夢也。",
    "X73n1452_010:0233b17": "夫道之在人。如空在谷。谷也者。千呼則千應。萬呼則",
    "X73n1452_010:0233b18": "萬響。以其空在故也。人為萬物靈。以惡言觸之。即勃",
    "X73n1452_010:0233b19": "然而怒。以美言獎之。則春然而喜。千觸則千怒。萬獎",
    "X73n1452_010:0233b20": "則萬喜。今觸則今怒。古獎則古喜。由是而觀。則千呼",
    "X73n1452_010:0233b21": "千應。萬呼萬響者。豈谷能然哉。空能應也。知此則怒",
    "X73n1452_010:0233b22": "怒喜喜。今今古古。非有妙喜怒今古。而喜怒今古不",
    "X73n1452_010:0233b23": "能累者存。則觸之將至。應有窮焉。",
    "X73n1452_010:0233b24": "墨光亭常言",
    "X73n1452_010:0233c01": "宴坐靜堂。胸次寂寥。若可以喻太虗。忽聞聲響。即瞥",
    "X73n1452_010:0233c02": "然心生。便覺方寸稍窒。而太虗之度。不復有矣。是以",
    "X73n1452_010:0233c03": "靜中所得。難以應世。應世則失。故曰不可以靜中求。",
    "X73n1452_010:0233c04": "亦不可以動中求。超然動靜之外。而不廢其用可也。",
    "X73n1452_010:0233c05": "又曰。動用於一虗之中。寂寥於萬化之域。雖然會得。",
    "X73n1452_010:0233c06": "做不到者。未易及此。",
    "X73n1452_010:0233c07": "好生惡死。人物皆然。以知覺齊故也。夫知覺齊終當",
    "X73n1452_010:0233c08": "得聖。故曰。有心者。皆可成聖。戒殺非怖罪也。特不敢",
    "X73n1452_010:0233c09": "食聖人肉耳。使虎狼知此。寧再害物。人為最靈。嗜殺",
    "X73n1452_010:0233c10": "不止。是人不如虎狼也。",
    "X73n1452_010:0233c11": "明可以破暗乎。暗可以蔽明乎。明能破暗。明即自破。",
    "X73n1452_010:0233c12": "暗能蔽明。暗即自蔽。何哉。明非暗則功不留。暗非明",
    "X73n1452_010:0233c13": "則勢不立。故曰。明中有暗。不與暗相遇。暗中有明。不",
    "X73n1452_010:0233c14": "與明相睹。",
    "X73n1452_010:0233c15": "念果有生乎。念果無生乎。有生。則生不生生。無生則",
    "X73n1452_010:0233c16": "無生不生。若然者。則介然一念。乃無生之梯乎。",
    "X73n1452_010:0233c17": "大凡逆境。生則不過毀謗罵詈。死則不過相殺相戮。",
    "X73n1452_010:0233c18": "能觀身非有。觀心如幻。則罵詈殺戮。何損何加。故曰。",
    "X73n1452_010:0233c19": "若真修道人。不見世閒過。",
    "X73n1452_010:0233c20": "一心不生。萬法無咎。此三祖之言也。脫白驅烏。率能",
    "X73n1452_010:0233c21": "道之。然一心不生。雖龐眉老宿。或不易到。況其下者",
    "X73n1452_010:0233c22": "乎。",
    "X73n1452_010:0233c23": "紫栢先生未能醒夢一如。故開眼即醒。合眼即夢。醒",
    "X73n1452_010:0233c24": "夢交馳。初無暫息。有時即夢。推醒中之境。有時即醒。",
    "X73n1452_010:0234a01": "推夢中之境。醒夢雖殊。然境不越乎逆順。推來推去。",
    "X73n1452_010:0234a02": "日久歲深。忽然醒夢皆空。而能醒能夢者。乃憨笑而",
    "X73n1452_010:0234a03": "嘲紫栢先生曰。汝開眼時推尋我。合眼時推尋我。推",
    "X73n1452_010:0234a04": "尋得我。如老鼠入牛角相似。我今跳出醒夢圈匱。汝",
    "X73n1452_010:0234a05": "再能奈我乎。紫栢先生震怒喝曰。直饒汝躲根在醒",
    "X73n1452_010:0234a06": "夢之表。亦是夢中誇夢也。於是渠不答而遁去。且道",
    "X73n1452_010:0234a07": "渠遁向何處去。古德有曰。蝦跳不出斗。",
    "X73n1452_010:0234a08": "夫已過之事。猶醒中之夢也。果且有乎哉。果且無乎",
    "X73n1452_010:0234a09": "哉。有則雖造物之妙。莫能使之即呈焉。無則猶計之。",
    "X73n1452_010:0234a10": "若不能忘耳。故至愚之人。不忘昨毆也。惟有道者能",
    "X73n1452_010:0234a11": "忘之。",
    "X73n1452_010:0234a12": "大黃之與人參。藥中之春秋。雖販夫竈婦無不曉然",
    "X73n1452_010:0234a13": "也。如病犯在食。大黃雖暴。必甘服之者。以其暴能泄",
    "X73n1452_010:0234a14": "積也。今有人於此。以暴言危計。種種加陷於我。我能",
    "X73n1452_010:0234a15": "春然受之。褊習之積。日消而不自知。若然者。則大黃",
    "X73n1452_010:0234a16": "未必非人參之地也。",
    "X73n1452_010:0234a17": "以思為眼。見身始終。",
    "X73n1452_010:0234a18": "聞為思之始。思為聞之終。思為修之始。修為思之終。",
    "X73n1452_010:0234a19": "修為證之始。證為修之終。證為度之始。度為證之終。",
    "X73n1452_010:0234a20": "如環輪相轉。願王無盡。如大白牛牽最上乘車。運豈",
    "X73n1452_010:0234a21": "有終哉。",
    "X73n1452_010:0234a22": "尚色者不知有利。尚利者不知有名。尚名者不知有",
    "X73n1452_010:0234a23": "身。尚身者不知有心。尚心者不知有性。尚性者不知",
    "X73n1452_010:0234a24": "無性之性。由是言之。蛇而龍。凡而聖。尚而已矣。是以",
    "X73n1452_010:0234b01": "尚尚者。可以情通。可以理執。惟無所尚者。謂之滿覺。",
    "X73n1452_010:0234b02": "既滿既覺。尚何加哉。故曰。如來藏中不許有識。有識",
    "X73n1452_010:0234b03": "則藏破。破則漏。或漏於小。或漏於外。乃至漏於地獄",
    "X73n1452_010:0234b04": "等。皆從識始。",
    "X73n1452_010:0234b05": "合眼即夢。夢而求醒。以謂已醒。一切人境靡不現前。",
    "X73n1452_010:0234b06": "殊不知謂醒之醒。猶在夢中。忽然大醒。方知夢中之",
    "X73n1452_010:0234b07": "醒。初非真醒。若然者。夢由心有。無心無夢。醒由夢有。",
    "X73n1452_010:0234b08": "無夢無醒。予是以知介爾有知。無心而不境。廓然無",
    "X73n1452_010:0234b09": "思。無境而非心。夢兮醒兮。心兮境兮。如水洗水。如金",
    "X73n1452_010:0234b10": "博金。厭夢而求醒。痛醒而求空。此所謂把髻投衙。誰",
    "X73n1452_010:0234b11": "為訟主。",
    "X73n1452_010:0234b12": "智進全名。餘度皆字。先以定動。後以智拔。良以煩惱",
    "X73n1452_010:0234b13": "山堅。非定力不足以搖撼之。無明根深。非智光不足",
    "X73n1452_010:0234b14": "以照其無本。徹其無體。",
    "X73n1452_010:0234b15": "周處志在斬蛟。則不見水可溺。李廣志在射虎。則不",
    "X73n1452_010:0234b16": "見石可堅。商丘開信利而不疑害。則出入於火。而不",
    "X73n1452_010:0234b17": "見火可燒。與夫從高而墜。亦不見高可危。予是以知",
    "X73n1452_010:0234b18": "水本不溺。石本不堅。火本不燒。高本不危。而或者畏",
    "X73n1452_010:0234b19": "溺而不敢入。畏堅而不敢射。畏熱而不敢近。畏危而",
    "X73n1452_010:0234b20": "不敢墜者。皆自溺自堅自燒自危也。嘻。知此則能出",
    "X73n1452_010:0234b21": "入於死生吉凶之域。而無害矣。",
    "X73n1452_010:0234b22": "凡菩薩欲成佛者。必以四弘誓為椎論。舍是而修。則",
    "X73n1452_010:0234b23": "小道矣。或者疑之曰。煩惱斷不斷。在我而已。至於眾",
    "X73n1452_010:0234b24": "生無邊。法門無量。力有強弱。證有愚智。曷能槩盡之",
    "X73n1452_010:0234c01": "歟。殊不知人但無恒心耳。心果能恒。則劫石可磨。滄",
    "X73n1452_010:0234c02": "海可竭。況其他哉。且煩惱未斷。則慧風不大。多聞弗",
    "X73n1452_010:0234c03": "逮。則法雷不遠。故易之恒。雷風恒。盖非雷無以驚昏",
    "X73n1452_010:0234c04": "蟄。非風無以鼓萬物。夫昏蟄既醒。復能鼓之。非恒而",
    "X73n1452_010:0234c05": "何。不恒者。巫醫尚不可作。能與有為乎。",
    "X73n1452_010:0234c06": "莊周以為魚之大。莫過乎鯤鯨。鳥之大莫過乎鵬。人",
    "X73n1452_010:0234c07": "之巨莫過乎龍伯國氏。此三者。天下有情之至大者",
    "X73n1452_010:0234c08": "也。殊不知應持菩薩。以不見佛頂致疑。由十方上窮",
    "X73n1452_010:0234c09": "三十二恒河沙。而佛頂不見如故。若然者。則周所謂",
    "X73n1452_010:0234c10": "鯤鵬龍伯氏。不異焦螟螻蟻矣。而或者。又以吾言弘",
    "X73n1452_010:0234c11": "濶勝大而弗信。今請實之。夫小大生乎有待。有待生",
    "X73n1452_010:0234c12": "於有心。如一心不生。物我兩化。覓無待尚不可得。況",
    "X73n1452_010:0234c13": "有待哉。",
    "X73n1452_010:0234c14": "人因口腹以錢為網。窮舌根之味。結報復之怨。故楚",
    "X73n1452_010:0234c15": "子將死。猶貪熊蹯。竟不遑食而被弑。噫。子父尚然。況",
    "X73n1452_010:0234c16": "受噉者乎。",
    "X73n1452_010:0234c17": "人心無常。猶若水耳。方圓隨器。初無定體。遇可欲境。",
    "X73n1452_010:0234c18": "心則成貪。遇不可欲境。心則成瞋。遇可欲不可欲境。",
    "X73n1452_010:0234c19": "猶豫不決。心則成癡。故方癡時則貪瞋無地。方瞋時",
    "X73n1452_010:0234c20": "則癡貪無源。若境不觸心。心不染境。則所謂貪瞋癡",
    "X73n1452_010:0234c21": "三者。會而為常光矣。雖然會不徒耳。苟未了心境皆",
    "X73n1452_010:0234c22": "心。如眼不見眼。手不捉手。會豈易易哉。",
    "X73n1452_010:0234c23": "匹夫匹婦。不達死生幽明之故。凡有所感憤。以為一",
    "X73n1452_010:0234c24": "死。永不復生。往往甘非命死者。豈少哉。殊不知死果",
    "X73n1452_010:0235a01": "不復生。則聖賢勞勤以為善。反不若匹夫匹婦之智",
    "X73n1452_010:0235a02": "矣。聖賢以知生必有死。不為生累。死必有生。不為死",
    "X73n1452_010:0235a03": "愚。所以為善而無倦焉。如果死不復生。則桀紂所為",
    "X73n1452_010:0235a04": "之惡。孰代其償責歟。夫以是知堯舜為善必不謬。桀",
    "X73n1452_010:0235a05": "紂為惡必大愚。由是而觀。匹夫匹婦有所不堪。甘心",
    "X73n1452_010:0235a06": "而死者。乃桀紂之餘氣也。",
    "X73n1452_010:0235a07": "有問皮毬子曰。色即空乎。皮毬子曰。子喚何物為色。",
    "X73n1452_010:0235a08": "大之天地耶。小之萬物耶。若以天地為色。則天地外",
    "X73n1452_010:0235a09": "徧計依他而不有。若以萬物為色。外天地則萬物復",
    "X73n1452_010:0235a10": "何可得耶。夫徧計者。謂於無色處橫計有色。色計空",
    "X73n1452_010:0235a11": "消。則橫計色影。殊不知外色無空。計色之計既消。復",
    "X73n1452_010:0235a12": "計色影。與計色之計。何異哉。大都眾生不明自心。心",
    "X73n1452_010:0235a13": "外見法。或起色見。或起空見。空色無常。隨計所見。譬",
    "X73n1452_010:0235a14": "如氷水本非兩物。忽然為氷。忽然為水。眾人於無常",
    "X73n1452_010:0235a15": "忽然之中。計氷為質礙。計水為融通。計質礙者。固迷",
    "X73n1452_010:0235a16": "其本矣。計融通者。亦迷其末矣。盖融通無性。待質礙",
    "X73n1452_010:0235a17": "而有號。質礙亦無性。待融通而立名。夫名者。賓也。非",
    "X73n1452_010:0235a18": "寔也。今天下宗賓而失寔。以離色求空為拙。即色明",
    "X73n1452_010:0235a19": "空為巧。拙拙巧巧。情計橫生。窩巢萬種。見聞棲泊。如",
    "X73n1452_010:0235a20": "綿著棘。如膠投漆。自無始以來。至於即今。不以超情",
    "X73n1452_010:0235a21": "求入。惟任情問道。道變為情。故曰。空色如子。情為其",
    "X73n1452_010:0235a22": "母。又曰。情為化母。又曰。情為有無母。子以情問。吾以",
    "X73n1452_010:0235a23": "情答。盖因情酬情。情在子而不在我矣。子若忘情。始",
    "X73n1452_010:0235a24": "知我不以情答子也。子未忘情。我雖超情應子。子亦",
    "X73n1452_010:0235b01": "謂情。子若知此。則即色即空之旨。亦在子而不在我",
    "X73n1452_010:0235b02": "矣。",
    "X73n1452_010:0235b03": "皮毬子曰。至顯而不可見者。情也。故深情厚貌之人。",
    "X73n1452_010:0235b04": "父子不相測。至隱而不難見者。性也。故見性之人。聖",
    "X73n1452_010:0235b05": "人眾人。無相疑也。今天下恣情而忽性。父生子而疑",
    "X73n1452_010:0235b06": "於子。子生於父而疑父。盖恣情則習相遠也。如伏羲",
    "X73n1452_010:0235b07": "氏生千古之上。而文王仲尼生千古之下。仲尼不疑",
    "X73n1452_010:0235b08": "周公。文王不疑伏羲。盖不忽性。則性相近也。故曰。凡",
    "X73n1452_010:0235b09": "百眾人。以交神之道見之。則於開物成務之際。不生",
    "X73n1452_010:0235b10": "心而仁普。不裁制而義當。不威儀而禮明。不變通而",
    "X73n1452_010:0235b11": "智不惑。不盟約而信不爽。此無他。盖率性而然也。",
    "X73n1452_010:0235b12": "應物而物不能搖。謂之寂。不搖者。本無生謂之滅。無",
    "X73n1452_010:0235b13": "生而應物。應物而不搖。謂之寂滅。",
    "X73n1452_010:0235b14": "夫但能周一身者。妄知也。徧能周萬有者。真知也。妄",
    "X73n1452_010:0235b15": "知外真知。則如波離水也。真知外妄知。如水不即波",
    "X73n1452_010:0235b16": "也。然知有真妄。又何哉。盖知本無真妄。以眾人自真",
    "X73n1452_010:0235b17": "自妄耳。如天機深者。知妄知不離真知而有。則妄自",
    "X73n1452_010:0235b18": "窮矣。妄既窮。則真之待安能獨立耶。噫。真妄情枯。本",
    "X73n1452_010:0235b19": "知昭然於日用之閒。辟如春著花容。不取則艶然在",
    "X73n1452_010:0235b20": "目。設生心取之。而花神逝矣。故曰。不離當處常湛然。",
    "X73n1452_010:0235b21": "覓即知君不可見。以此觀之。則本知充然常在。以眾",
    "X73n1452_010:0235b22": "人心粗而不精。故日用昧之耳。棱嚴曰。心精遺聞。聞",
    "X73n1452_010:0235b23": "遺則所謂聲塵者。皆會本妙矣。故曰。一切浮塵及器",
    "X73n1452_010:0235b24": "世閒諸變化相。如湯消氷。應念化成無上知覺。夫佛",
    "X73n1452_010:0235c01": "語本平常。辟如地堅水濕。火暖風動。義本如是。豈待",
    "X73n1452_010:0235c02": "刳去本妙之心思。方始洞然哉。雖然如庸常魔。入其",
    "X73n1452_010:0235c03": "心肺。至於世智辨聰者。雖於佛語平常。亦不易入也。",
    "X73n1452_010:0235c04": "蓮密瓣鎻蓬。蓬鎻子。子鎻密。三鎻而斯藏。苟無斯藏。",
    "X73n1452_010:0235c05": "則生生無盡者。幾乎息矣。故能知此。則無盡者皆在",
    "X73n1452_010:0235c06": "握矣。既皆在握。則聖聖凡凡。愚愚智智。或生或殺。柄",
    "X73n1452_010:0235c07": "不在人。人安能見。豈惟人不見。自亦難見。如密知密。",
    "X73n1452_010:0235c08": "密則不密矣。故曰。鬼神可以知者。念後之事也。",
    "X73n1452_010:0235c09": "常則安。異則駭。駭則疑。疑則無主。無主則為變化所",
    "X73n1452_010:0235c10": "眩矣。剛柔所搖矣。故常也者。破疑之利器也。",
    "X73n1452_010:0235c11": "鳥之所以能飛。魚之所以能躍。人皆見之。而眼之所",
    "X73n1452_010:0235c12": "以能見。耳之所以能聞。人皆莫能自覺。是以終身而",
    "X73n1452_010:0235c13": "見。終身而聞。終不能知聞見者。是何物焉。悲夫。",
    "X73n1452_010:0235c14": "蓬蓬而鳴者。孰不知其風焉。潺湲而流者。孰不知其",
    "X73n1452_010:0235c15": "水焉。而忽卷屋拔茅。漂州蕩縣。則不知其所以致之",
    "X73n1452_010:0235c16": "端也。能知其端。雖復旋嵐偃岳。稽天浸地。未始驚也。",
    "X73n1452_010:0235c17": "夫羞惡之心。無恥之習。猶吳越耳。吳強則併越。越強",
    "X73n1452_010:0235c18": "則併吳。此自然之勢也。如學者見理未定。操志非堅。",
    "X73n1452_010:0235c19": "凡卒然臨事之際。不覺不知。習乘理隙。一鼓而下。理",
    "X73n1452_010:0235c20": "君敗績矣。",
    "X73n1452_010:0235c21": "老氏曰。上士聞道。勤而行之。中士聞道。若存若亡。下",
    "X73n1452_010:0235c22": "士聞道。大笑之。不笑不足以為道。予則曰。上士聞道",
    "X73n1452_010:0235c23": "大笑之。不笑不足以為道。中士聞道勤而行之。下士",
    "X73n1452_010:0235c24": "聞道若存若亡。或者以老為是。以予為非。非唯不得",
    "X73n1452_010:0236a01": "予心。且不知老矣。",
    "X73n1452_010:0236a02": "亮公過江止何園寺。顏延之。張緒。眷德留連。每嘆曰。",
    "X73n1452_010:0236a03": "安汰吐珠玉於前。斌亮振金聲於後。清言妙緒。將絕",
    "X73n1452_010:0236a04": "復興。嗚呼。良馬微伯樂。則終困於鹽車。至人微識者。",
    "X73n1452_010:0236a05": "則沒世而不聞。浩然滄海。豈唯一珠。隤然泰山。寧無",
    "X73n1452_010:0236a06": "異木。我大覺聖人。統九有而為君。宅大千以為國。智",
    "X73n1452_010:0236a07": "山崇峻。教海汪洋之中。則異木神珠。斷不可以車載",
    "X73n1452_010:0236a08": "斗量。能知其數也。但智者見之謂之智。仁者見之謂",
    "X73n1452_010:0236a09": "之仁耳。",
    "X73n1452_010:0236a10": "自心清曠。止水澄空。不可以喻其至也。得其至。則餘",
    "X73n1452_010:0236a11": "欲自忘矣。及一微涉動。則吉凶不召而集。吉凶既集。",
    "X73n1452_010:0236a12": "利害盈前。而患得患失之心。浮沉於寸虗之館。所謂",
    "X73n1452_010:0236a13": "清曠自心。早埋沒矣。自心埋沒。則萬事無主。唯見可",
    "X73n1452_010:0236a14": "欲者。即欣然而欲得。見不可欲者。則刺然而弗快。心",
    "X73n1452_010:0236a15": "光既蔽。羣暗雲生矣。",
    "X73n1452_010:0236a16": "我聞善用其心者。五逆十惡。皆菩提之康莊也。而不",
    "X73n1452_010:0236a17": "善用其心者。三學六度。皆般若之仇讐也。由是觀之。",
    "X73n1452_010:0236a18": "青山白雲。未必為幽閒。紫陌紅塵。未必為喧擾。顧其",
    "X73n1452_010:0236a19": "人遇之如何耳。故曰。我自調心。非干汝事。",
    "X73n1452_010:0236a20": "公孫大娘之舞劍也。不知劍之舞我手也。我手之舞",
    "X73n1452_010:0236a21": "劍也。劍兮手兮。相忘而相用。雖有聖智。莫可測識。況",
    "X73n1452_010:0236a22": "物我未忘者。安能知此乎。故曰。技無大小。能入神者。",
    "X73n1452_010:0236a23": "乃與造化同功也。由是觀之。大之天地。小之萬物。物",
    "X73n1452_010:0236a24": "物皆手。手手皆劍矣。敵何自而入焉。知此者。可與言",
    "X73n1452_010:0236b01": "觸事而真。體之即神與。",
    "X73n1452_010:0236b02": "道不在心。欲不在物。心生則道失。物棄欲自存。是以",
    "X73n1452_010:0236b03": "建心求道者傷。刳物制欲者狂。譬之自刎而求生。耽",
    "X73n1452_010:0236b04": "形而逃影。吾知穉子見之。必哀其傷。而笑其狂矣。今",
    "X73n1452_010:0236b05": "天下方將以傷狂為指南。道烏乎明。欲烏乎止。",
    "X73n1452_010:0236b07": "紫栢老人集卷之十"
}