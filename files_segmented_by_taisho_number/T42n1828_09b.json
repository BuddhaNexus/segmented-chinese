{
    "T42n1828_09b:0515c08": "folio_9b 瑜伽師地論卷第九之下",
    "T42n1828_09b:0515c10": "釋遁倫集撰",
    "T42n1828_09b:0515c11": "論本卷第三十七",
    "T42n1828_09b:0515c12": "威力品(九下)威力品",
    "T42n1828_09b:0515c13": "前明真實即證之境。既有所證。不可虛然。須",
    "T42n1828_09b:0515c14": "乃成熟有情現大神變令生信心令得聖果。若",
    "T42n1828_09b:0515c15": "諸菩薩自利利他現大神通修行正行求當證",
    "T42n1828_09b:0515c16": "果。若諸牟尼辨自佛事起大悲心運拔有情",
    "T42n1828_09b:0515c17": "現斯威力。故名威力品。於真實義品後明也。",
    "T42n1828_09b:0515c18": "又遠師云。何故次明者。由依實義妙用自在。",
    "T42n1828_09b:0515c19": "故次明矣。五品七法中前三已說。次明第四。",
    "T42n1828_09b:0515c20": "舊地持但云力品。文中先問後答。答中有三。",
    "T42n1828_09b:0515c21": "初略辨二種。次廣明五種。後將示現攝入三",
    "T42n1828_09b:0515c22": "種神通。初中三。聖威力即是六通。前五即共",
    "T42n1828_09b:0515c23": "異生外道。第六唯聖。能具得六名聖威力。準",
    "T42n1828_09b:0515c24": "智論文。菩薩雖有習氣而正使盡名漏盡。即",
    "T42n1828_09b:0515c25": "是隨分得漏盡通。二明法威力。地持但有列",
    "T42n1828_09b:0515c26": "名。無此中法者乃至般若等文流在於下。三",
    "T42n1828_09b:0515c27": "明俱生威力中景云。若順小乘解。由先別修",
    "T42n1828_09b:0515c28": "福德資糧。得自性念生智等眾多功德。與身",
    "T42n1828_09b:0515c29": "俱生。自能憶識過去等事名俱生力。此即六",
    "T42n1828_09b:0516a01": "通之外有俱生力故。下廣解五種中釋俱生",
    "T42n1828_09b:0516a02": "力。謂性能憶念諸本生事。為利有情長時大",
    "T42n1828_09b:0516a03": "苦悉能堪忍。又生都史多天。乃至大涅槃時",
    "T42n1828_09b:0516a04": "地動星落。如是事是俱生威力。非神通力。亦",
    "T42n1828_09b:0516a05": "可菩薩先集資糧所感報身眼能遠見耳能遠",
    "T42n1828_09b:0516a06": "聞。即是法華六根清淨。乃至能知宿住等事。",
    "T42n1828_09b:0516a07": "名俱生力。基云。諸佛唯成就方便善不成就",
    "T42n1828_09b:0516a08": "生得善。生得善唯有漏故。菩薩通有二種。今",
    "T42n1828_09b:0516a09": "言俱生威力者即方便善。先世曾習今與身",
    "T42n1828_09b:0516a10": "俱生故名俱生威力。非號生得善也。就廣明",
    "T42n1828_09b:0516a11": "中。初開五章後次第釋。前中若舊論云。即前",
    "T42n1828_09b:0516a12": "三威力八種分別有五種。基云此非也。是所",
    "T42n1828_09b:0516a13": "品類何故名八種分別。此中神通威力前明",
    "T42n1828_09b:0516a14": "聖威力。二法威力。三俱生威力。此之三種對",
    "T42n1828_09b:0516a15": "彼二乘有共不共。復成二種。足前為五。釋中",
    "T42n1828_09b:0516a16": "文分為四。合後二故。初解神通威力。先開六",
    "T42n1828_09b:0516a17": "章。後徵別釋。將欲釋文。先辨通義以四門。一",
    "T42n1828_09b:0516a18": "辯體。且約十智。於通體者。天眼耳通。若異生",
    "T42n1828_09b:0516a19": "二乘地前地上菩薩所得唯世俗智。諸佛所",
    "T42n1828_09b:0516a20": "得是七智性。謂法類智苦集道盡無生智。以",
    "T42n1828_09b:0516a21": "此二通緣欲界色聲是法智。緣上色聲是類",
    "T42n1828_09b:0516a22": "智。若緣有漏色聲是苦集智。若緣無漏色聲",
    "T42n1828_09b:0516a23": "是道智。盡煩惱身中得名盡智。以業煩惱習",
    "T42n1828_09b:0516a24": "等畢竟不生身中得故亦名無生智。唯除世",
    "T42n1828_09b:0516a25": "俗智他心及滅智。神境智通宿住通他心通",
    "T42n1828_09b:0516a26": "異生二乘地前菩薩所得一向是世俗智。十",
    "T42n1828_09b:0516a27": "地菩薩所得神境智通是五智性。謂世俗智",
    "T42n1828_09b:0516a28": "法智類智苦智集智。十地所得知心差別通",
    "T42n1828_09b:0516a29": "為七智。前五加他心智及道智。十地菩薩所",
    "T42n1828_09b:0516b01": "得宿住通為六智性。知下二界過去之事是法",
    "T42n1828_09b:0516b02": "類二智。知有漏故後是苦集二智。又世俗智",
    "T42n1828_09b:0516b03": "亦知過去。緣於過去曾所行道。後是道智。",
    "T42n1828_09b:0516b04": "故下解宿住通云。又由隨念宿住智故憶念本",
    "T42n1828_09b:0516b05": "生。為諸有情開示先世種種品類第一希有菩",
    "T42n1828_09b:0516b06": "薩所行難行苦行。令於佛所生淨信故。又法",
    "T42n1828_09b:0516b07": "華云。汝等所行是菩薩道。將知宿住通亦緣",
    "T42n1828_09b:0516b08": "道諦。故有道智。知曾證滅亦有滅智。唯除世",
    "T42n1828_09b:0516b09": "俗智他心智盡無生智。若是諸佛所得具八",
    "T42n1828_09b:0516b10": "智性。但除世俗智及他心智。漏盡通二乘所",
    "T42n1828_09b:0516b11": "得若緣漏盡名漏盡通。即六智性。謂法類世",
    "T42n1828_09b:0516b12": "俗滅盡無生智。除三諦智及他心智。若在漏",
    "T42n1828_09b:0516b13": "盡身中所得名漏盡通。即十智性。十地菩薩",
    "T42n1828_09b:0516b14": "隨分得漏盡通亦六智性。諸佛所得漏盡通",
    "T42n1828_09b:0516b15": "若緣漏盡為五智。若在漏盡身得為九智性。",
    "T42n1828_09b:0516b16": "除世俗智。二辨得名。神境通從境體及義為",
    "T42n1828_09b:0516b17": "名。隨念宿住智作證通從體義為名。天眼耳",
    "T42n1828_09b:0516b18": "智作證通即從所依體義為名。今天眼通亦",
    "T42n1828_09b:0516b19": "名見生死智通者。即從境體及義為名。知",
    "T42n1828_09b:0516b20": "心差別智作證通即從功能境體及義為名。",
    "T42n1828_09b:0516b21": "漏盡智作證通從境體及義為名。三明所治",
    "T42n1828_09b:0516b22": "障。前之五通具有性事二障。性者謂欲界等",
    "T42n1828_09b:0516b23": "下地煩惱及隨煩惱障上定地五通體性不得",
    "T42n1828_09b:0516b24": "成就名為性障。雖除性障成就五通。仍有通",
    "T42n1828_09b:0516b25": "擁本中無知不能現用名為事障。事障即是",
    "T42n1828_09b:0516b26": "所知障。異熟生類收除此事障通用方成。",
    "T42n1828_09b:0516b27": "漏盡通但有性障。性障若除即得漏盡。二",
    "T42n1828_09b:0516b28": "乘之人具斷二障而起於通。異生外道及地",
    "T42n1828_09b:0516b29": "前菩薩伏性事障得起五通。十地菩薩但伏",
    "T42n1828_09b:0516c01": "性障斷於事障即得起通。以彼事即所知障",
    "T42n1828_09b:0516c02": "攝證真如理斷所知障即起通用。性障即是",
    "T42n1828_09b:0516c03": "修斷煩惱。七地以來上中二品麁惑雖伏細",
    "T42n1828_09b:0516c04": "惑猶暫得行。八地以上細者方伏金剛頓斷。",
    "T42n1828_09b:0516c05": "故知十地菩薩五通性障但伏不斷。諸佛六",
    "T42n1828_09b:0516c06": "通任運起用更不除障。以於金剛心已頓斷",
    "T42n1828_09b:0516c07": "六通一切障。四明三度五通之內。若據菩",
    "T42n1828_09b:0516c08": "薩。似無他度。以色界他心智知無色界心故。",
    "T42n1828_09b:0516c09": "但有根度人度。以共相形。人有勝劣根有上",
    "T42n1828_09b:0516c10": "下故。二乘之人具有三度。如上三十三卷說。",
    "T42n1828_09b:0516c11": "色聲之事應有人度根度。下根不知上根境",
    "T42n1828_09b:0516c12": "界。下人不知上人境界。問如小乘無漏他心",
    "T42n1828_09b:0516c13": "通要作道下四行方能知他無漏心。今大乘",
    "T42n1828_09b:0516c14": "宗其義云何。三藏云。失作道下四行為方",
    "T42n1828_09b:0516c15": "便。後起無漏。不須作行能知彼心。知他有漏",
    "T42n1828_09b:0516c16": "心時亦先作苦集八行方得知。又無漏心知",
    "T42n1828_09b:0516c17": "有漏心。如佛他心通體是無漏。通知一切漏",
    "T42n1828_09b:0516c18": "無漏心。就別釋中。初解神智通文分為三。初",
    "T42n1828_09b:0516c19": "開二章。一能變二能化。第二別解。第三總明",
    "T42n1828_09b:0516c20": "二業。依質轉換名之為變。無中忽現名之為",
    "T42n1828_09b:0516c21": "化。等宗中判變者通。化心非通但是通果。",
    "T42n1828_09b:0516c22": "今大乘判化是通果。亦是通攝。又小乘判神",
    "T42n1828_09b:0516c23": "通是善。化心無記。大乘不然。化心通善及與",
    "T42n1828_09b:0516c24": "無記。若為利他化是善。汎爾起化但是無記。",
    "T42n1828_09b:0516c25": "諸佛變化一切是善。基云。此神境智通是所",
    "T42n1828_09b:0516c26": "化境。云何此中言能變神境智通以能變化",
    "T42n1828_09b:0516c27": "作此境。故境從見說名為能變。又雖舉所變。",
    "T42n1828_09b:0516c28": "意明神通故名能變。能變屬智也。舉所變言",
    "T42n1828_09b:0516c29": "能變之用也。別解中先解能變後解能化。前",
    "T42n1828_09b:0517a01": "變中初問次解後結。解中初開十八變。二依",
    "T42n1828_09b:0517a02": "名釋之。言祖父者。如毘婆沙說。劫初時人其",
    "T42n1828_09b:0517a03": "性淳直後漸澆薄。遂有一人先作盜業初生",
    "T42n1828_09b:0517a04": "鬼道。由先生故故名祖父。次後生者。從初得",
    "T42n1828_09b:0517a05": "名皆名祖父。轉變中。云若於其地起水勝解",
    "T42n1828_09b:0517a06": "即令成水如實非餘等者。景云。問本是其地。",
    "T42n1828_09b:0517a07": "云何能變令成於水。答曰。若隨法相道理。其",
    "T42n1828_09b:0517a08": "地各從一切眾生地種子生。雖同一處隨種",
    "T42n1828_09b:0517a09": "各別。並是有漏。即於此處諸佛見地。地是無",
    "T42n1828_09b:0517a10": "漏。自從諸佛無漏種生。欲令眾生得水用。即",
    "T42n1828_09b:0517a11": "以妙觀智擊圓鏡智。令地不起令水種生水。",
    "T42n1828_09b:0517a12": "水是無漏。以此為緣能令眾生地滅水生。故",
    "T42n1828_09b:0517a13": "名為變。故攝論云。由觀行人識為增上緣。餘",
    "T42n1828_09b:0517a14": "人識變地成水等。亦可此據唯識理門。一切",
    "T42n1828_09b:0517a15": "法但唯有識。雖後變改種種諸色。非色似色",
    "T42n1828_09b:0517a16": "但識量。以彼能熏唯心非色但有心種。復識",
    "T42n1828_09b:0517a17": "種生起識時變起似色。菩薩旋知此道理。故",
    "T42n1828_09b:0517a18": "能變地令成水等皆無障礙。亦如須彌芥子",
    "T42n1828_09b:0517a19": "亦唯識量無別實色定實大小。菩薩體之。欲",
    "T42n1828_09b:0517a20": "令眾生生信心故。故現須彌入芥子中。論理",
    "T42n1828_09b:0517a21": "無實小包於大。問曰。同地等行菩薩二俱現",
    "T42n1828_09b:0517a22": "通。一欲變地成水。一欲變地成火。為各成不。",
    "T42n1828_09b:0517a23": "答依下決擇分說。若二菩薩力等所變皆不",
    "T42n1828_09b:0517a24": "得成。其中若一菩薩專火想。若一菩薩不專",
    "T42n1828_09b:0517a25": "想水而別思惟我令變地為水救眾生等。爾",
    "T42n1828_09b:0517a26": "時二人變火即成水事不成。將知一切所作",
    "T42n1828_09b:0517a27": "心一方成。即是經云。制心一處無事不辦。又",
    "T42n1828_09b:0517a28": "問。諸佛身中生死之法惡色染種一切皆無。",
    "T42n1828_09b:0517a29": "云何能變起惡色。解云。佛身雖無三界染種。",
    "T42n1828_09b:0517b01": "欲令愛恚好惡色眾生故。變好為惡。其事云",
    "T42n1828_09b:0517b02": "何。以隨悲願心上即有影像好惡相現。似有",
    "T42n1828_09b:0517b03": "好實。實是無漏。由此為緣令彼眾生好色",
    "T42n1828_09b:0517b04": "滅惡生。泰云。言於俱非有情起好惡色勝解",
    "T42n1828_09b:0517b05": "等者。有一眾生色非好惡名俱非。菩薩緣彼",
    "T42n1828_09b:0517b06": "作好惡色解。即便如實好惡色相現。或翻此",
    "T42n1828_09b:0517b07": "也。如他佛雖有神通不可轉五塵等令成真",
    "T42n1828_09b:0517b08": "根能見色等。似彼五根非實五根。其地水等",
    "T42n1828_09b:0517b09": "雖是外處體各有異。如何變水成火。只可水",
    "T42n1828_09b:0517b10": "質滅火質別生。於中堪為變用。其以佛威力",
    "T42n1828_09b:0517b11": "故令火中亦有溫性。而以溫性即為火體。",
    "T42n1828_09b:0517b12": "若改性者轉無情成有情。即眾生界有增失。",
    "T42n1828_09b:0517b13": "故不可轉性也。此中文轉得五塵。論云色香",
    "T42n1828_09b:0517b14": "味觸當知亦爾者。故知通五塵為其實用。下",
    "T42n1828_09b:0517b15": "至決擇當自解釋。第七八二變合釋云能卷",
    "T42n1828_09b:0517b16": "一切雪山王等如一極微。令如一切雪山王",
    "T42n1828_09b:0517b17": "等名卷舒者。測云。此當維摩經以一芥子納",
    "T42n1828_09b:0517b18": "於須彌。西國兩釋。一云。約唯識釋同前景解。",
    "T42n1828_09b:0517b19": "二云。約因緣道理。諸有為法離言說非定大",
    "T42n1828_09b:0517b20": "小。更互相望非一非異。由此道理互相容受",
    "T42n1828_09b:0517b21": "亦無有妨。故決擇云。約色法有三種不相離。",
    "T42n1828_09b:0517b22": "如彼廣說。其薩婆多等唯立和合不相離不",
    "T42n1828_09b:0517b23": "許餘二。以彼宗中不許四大互相涉入。今依",
    "T42n1828_09b:0517b24": "大乘具明三也。且約同所不相離說。如一眼",
    "T42n1828_09b:0517b25": "極微處有七極微同處。謂眼身根能造地大",
    "T42n1828_09b:0517b26": "四塵更相涉入同在一處。猶如一室眾多燈",
    "T42n1828_09b:0517b27": "光更相涉入不相妨礙。是故依神變力能令",
    "T42n1828_09b:0517b28": "極微納於雪山。今問此論文相卷大如小舒",
    "T42n1828_09b:0517b29": "小如大。而彼經說芥子納須彌者。非卷大舒",
    "T42n1828_09b:0517c01": "小而相容受。經論似違。如何會。解云意無相",
    "T42n1828_09b:0517c02": "違。謂小能含大小亦如大。大入於小大亦如",
    "T42n1828_09b:0517c03": "小。故此論中說名卷舒。但以芥子能納須彌",
    "T42n1828_09b:0517c04": "而不捨芥子小相。須彌入於芥子而不壞須",
    "T42n1828_09b:0517c05": "彌大相。故彼經中不言卷舒。故不相違。其義",
    "T42n1828_09b:0517c06": "一也。眾像入身中。云令諸大眾各各自知入",
    "T42n1828_09b:0517c07": "其身中者。令他各各自知入其諸佛菩薩己",
    "T42n1828_09b:0517c08": "身之內。同類往趣中。梵光益天者。基云。以在",
    "T42n1828_09b:0517c09": "大梵天光故名梵光天。云何名益。今云在大",
    "T42n1828_09b:0517c10": "梵前而作饒益故云梵光益天。亦名梵前益",
    "T42n1828_09b:0517c11": "天。測云。依華嚴等說。初禪等各有四天。何故",
    "T42n1828_09b:0517c12": "與此論不同者。彼處就人有差別故分為四",
    "T42n1828_09b:0517c13": "天。餘諸經說皆說三者。約住處為三。故不相",
    "T42n1828_09b:0517c14": "違。解神通中。云究竟菩薩一生所繫或最後",
    "T42n1828_09b:0517c15": "有所神通者。基云。謂住覩史多天唯有此彼",
    "T42n1828_09b:0517c16": "彼生盡此一生名一生補處。或最後身者。謂",
    "T42n1828_09b:0517c17": "已生欲界即此身成道。此身為生死身最後",
    "T42n1828_09b:0517c18": "有故名最後身。又因即解坐道場菩薩。謂坐",
    "T42n1828_09b:0517c19": "菩提樹下未得成道以來名道場。前有三。下",
    "T42n1828_09b:0517c20": "結無數及解變義。要依有自性物轉其形質",
    "T42n1828_09b:0517c21": "名。若由定力於無物處忽然現物是化非變。",
    "T42n1828_09b:0517c22": "若爾放光云何名變。此亦是變。謂於自身先",
    "T42n1828_09b:0517c23": "有小光。變令便大滿十方界。或變短光令其",
    "T42n1828_09b:0517c24": "長遠之處行。次解能化文分有三。初問次解",
    "T42n1828_09b:0517c25": "後結。解中有二。初解化義。二開三章解釋。於",
    "T42n1828_09b:0517c26": "中先問三章。次牒解釋後。初云或化為身",
    "T42n1828_09b:0517c27": "及化為境或化為語者。依舊地持脫無化境。",
    "T42n1828_09b:0517c28": "下解方有。就牒釋中分二。初解身境。後化語。",
    "T42n1828_09b:0517c29": "前中有三。初牒次解後結。解中有二。初略解。",
    "T42n1828_09b:0518a01": "後重辨。前中先解化身。似自身或不似為二",
    "T42n1828_09b:0518a02": "化。似他身或不似為二化。此四種化與根相",
    "T42n1828_09b:0518a03": "似根所依處扶根四塵。有釋。良以小乘於上",
    "T42n1828_09b:0518a04": "地變不能現化故有十四化。今依大乘菩薩",
    "T42n1828_09b:0518a05": "神通以自在故依四定一一皆能作五地化。",
    "T42n1828_09b:0518a06": "故有二十化。或詳此論。四無色中亦有化心。",
    "T42n1828_09b:0518a07": "故過二十數。次明化境。遠公云。化境有二。一",
    "T42n1828_09b:0518a08": "化作自他一切境界。二化作他地一切境界。",
    "T42n1828_09b:0518a09": "總而言之。與常受用財物相似故云相似。異",
    "T42n1828_09b:0518a10": "於常用故云若異。重辨中先解化身。言若所",
    "T42n1828_09b:0518a11": "化身與菩薩身極相似者名所化身與自相等",
    "T42n1828_09b:0518a12": "者。以菩薩自起化故故化佛菩薩極相似。各",
    "T42n1828_09b:0518a13": "自相似。不爾非似。或有諸佛菩薩雖滅度後",
    "T42n1828_09b:0518a14": "由住持力而隨轉者。如須扇多佛出現成道",
    "T42n1828_09b:0518a15": "已不久即滅。而更留一化身一劫度人。又如",
    "T42n1828_09b:0518a16": "釋迦留影在月支國石室也。或有繫作利益",
    "T42n1828_09b:0518a17": "他事便息者。如化作一比丘乞食事訖即滅",
    "T42n1828_09b:0518a18": "等。基云。而故隨轉者。如釋迦佛雖滅度由住",
    "T42n1828_09b:0518a19": "持力令法至今隨轉。化事便息者。如須扇多",
    "T42n1828_09b:0518a20": "成道已即般涅槃法亦隨滅。無住持力後不",
    "T42n1828_09b:0518a21": "流布。故化事便息。下重辨化境。第二解化語",
    "T42n1828_09b:0518a22": "中。初開七句。二次第解。遠法師云。化語要有",
    "T42n1828_09b:0518a23": "二。一內即化有情聲。二外化草木等聲。內又",
    "T42n1828_09b:0518a24": "有四。一化似自聲。二不相似。三化他人聲。四",
    "T42n1828_09b:0518a25": "不似他聲。隨相有七即同此論七句。無依者。",
    "T42n1828_09b:0518a26": "測云。不依名利心說。上來解神境通。初開二",
    "T42n1828_09b:0518a27": "章二別解竟。自下第三總明二種二事業。一",
    "T42n1828_09b:0518a28": "者引入聖教與出世益。二者惠施利樂與世",
    "T42n1828_09b:0518a29": "間樂。次解隨念宿住智通中。初辨憶念境事。",
    "T42n1828_09b:0518b01": "二又由宿住智憶念本生為諸有情下明其業",
    "T42n1828_09b:0518b02": "用。前中有三。初牒問。第二解釋。第三結。解",
    "T42n1828_09b:0518b03": "釋中。初廣明隨念境事。二以要言之下總明",
    "T42n1828_09b:0518b04": "所知過去無礙。前中有三。初知過去多身久",
    "T42n1828_09b:0518b05": "遠之事。二者知此身前滅之事。三者憶劫遠",
    "T42n1828_09b:0518b06": "近前。前中又三。初有二句明佛菩薩以宿住",
    "T42n1828_09b:0518b07": "智能知自他曾所經事。二又能令他得宿住",
    "T42n1828_09b:0518b08": "智能知自他曾經事。三如是有情後令他得",
    "T42n1828_09b:0518b09": "宿住智已下明展轉相教皆得宿住智能知自",
    "T42n1828_09b:0518b10": "他。測云。隨念宿住通中。如下行品有八種言",
    "T42n1828_09b:0518b11": "說句及隨言說句六種略行。廣如下文說。地",
    "T42n1828_09b:0518b12": "經大分同此。問前人既不修定。云何能令知。",
    "T42n1828_09b:0518b13": "三藏解云。若自力知必須依定。若由佛菩薩",
    "T42n1828_09b:0518b14": "加被故知。即不依定能知一切。泰云。如是展",
    "T42n1828_09b:0518b15": "轉令憶宿命皆如自己於現法中等者。而說",
    "T42n1828_09b:0518b16": "二釋。一云。上文云。如菩薩令他第一人憶宿",
    "T42n1828_09b:0518b17": "命事。第一人由菩薩力能令第二人憶宿住",
    "T42n1828_09b:0518b18": "事。如是展轉不限多人憶宿住。本分照了。皆",
    "T42n1828_09b:0518b19": "如菩薩自己於現法中所見諸事分明了了。",
    "T42n1828_09b:0518b20": "第二釋云。如是展轉令他憶宿住。皆如菩薩",
    "T42n1828_09b:0518b21": "自己憶宿事也。於現法中已下明菩薩於現",
    "T42n1828_09b:0518b22": "法中先所造作諸微細事以為方便。若多若",
    "T42n1828_09b:0518b23": "少以為方便。乃無始皆無妄失。又能隨念無",
    "T42n1828_09b:0518b24": "間剎那次第所作無間斷故者。景云。此從老",
    "T42n1828_09b:0518b25": "時向前逆尋。若色若心念念無間次第皆知。",
    "T42n1828_09b:0518b26": "亦可能知過去劫數念念剎那。此佛菩薩一",
    "T42n1828_09b:0518b27": "念之智能知此世他世無量剎那。不同二乘",
    "T42n1828_09b:0518b28": "逆尋此身剎那不知前生而便命終。泰基同",
    "T42n1828_09b:0518b29": "釋也。天眼耳通中文分為三。初明天耳通。二",
    "T42n1828_09b:0518c01": "明天眼通。三辨二通作業。天耳通中所列所",
    "T42n1828_09b:0518c02": "聞六對之聲。後次第解。聞天聲中。若不作意",
    "T42n1828_09b:0518c03": "但聞此一欲色界聲。若其作意即知多界。此",
    "T42n1828_09b:0518c04": "據七地已還有功用位作此分判。若入八地",
    "T42n1828_09b:0518c05": "已去及佛於一切時不待作意明知多界所有",
    "T42n1828_09b:0518c06": "音聲。達羅弭荼種種明呪者。景云。南天竺",
    "T42n1828_09b:0518c07": "東南海渚上有一師子國名達羅弭荼。此間",
    "T42n1828_09b:0518c08": "無相當語飜之。故存梵語。泰云語此是呪名。",
    "T42n1828_09b:0518c09": "此方無名可翻者。基云。謂僧佉羅國即師子",
    "T42n1828_09b:0518c10": "國。有呪號達羅弭荼。即呪中之大呪。恒有",
    "T42n1828_09b:0518c11": "神驗。今初舉之。測云。舊論云陀彌國語。舊釋",
    "T42n1828_09b:0518c12": "云是鬼國。所發語言不可解了。今三藏云。是",
    "T42n1828_09b:0518c13": "師子國人語。無有上下次第文章。出語音誦",
    "T42n1828_09b:0518c14": "呪令人不解。又解。是南天竺本造仙人名。今",
    "T42n1828_09b:0518c15": "現成國。皆從仙人立名。即是長年婆羅門是",
    "T42n1828_09b:0518c16": "彼國人也。見死生智通中。云見於後除生已",
    "T42n1828_09b:0518c17": "增長至差別而轉者。一解。此生已後後身初",
    "T42n1828_09b:0518c18": "起見生色。又見次念後增長色等。故名後際",
    "T42n1828_09b:0518c19": "生已增長諸根成就等。亦可因天眼通見於",
    "T42n1828_09b:0518c20": "眾生現在死生色已。後入意地知未來生增",
    "T42n1828_09b:0518c21": "長色等。名知後際。問天眼能見極微色不。",
    "T42n1828_09b:0518c22": "若不能見。云何此云見微細色。若能見者。大",
    "T42n1828_09b:0518c23": "乘宗中無細隣虛。唯假分折說有極略極逈",
    "T42n1828_09b:0518c24": "色等。答但於形段色中有最小者天眼能見名",
    "T42n1828_09b:0518c25": "微細色。非見極微名見極細。以色生時隨其",
    "T42n1828_09b:0518c26": "大小一物頓生非假積聚。知心差別通中。初",
    "T42n1828_09b:0518c27": "明知心差別。後辨作業。前中即知六對心。一",
    "T42n1828_09b:0518c28": "知有纏離纏心。現起煩惱名纏。二知隨縛隨",
    "T42n1828_09b:0518c29": "眠名離心。泰云。西方有二釋。一云。相縛名隨",
    "T42n1828_09b:0519a01": "縛。麁重縛名隨眠。二云。隨煩惱種子名隨縛。",
    "T42n1828_09b:0519a02": "根本煩惱種子名隨眠煩惱心。三知有染無",
    "T42n1828_09b:0519a03": "染邪正願心。四知劣中勝品三界心。五知",
    "T42n1828_09b:0519a04": "三受相應心。六能以一他心智知有情五對",
    "T42n1828_09b:0519a05": "心。謂如是所有者初對心。如是體性者第二",
    "T42n1828_09b:0519a06": "對。如是品類者是第三對。如是行相是第四",
    "T42n1828_09b:0519a07": "對。如是分齊是第五對。又知多有情上五對",
    "T42n1828_09b:0519a08": "心。又佛菩薩下第二辯利他作業。若依景釋。",
    "T42n1828_09b:0519a09": "此即第七知有情根欲性等。並前為知七對",
    "T42n1828_09b:0519a10": "心。問如唯識論云。諸知他心為知他心為知",
    "T42n1828_09b:0519a11": "自心。若知他心唯識道理云何成耶。若知自",
    "T42n1828_09b:0519a12": "心云何得名他心智耶。答曰。一切行者但見",
    "T42n1828_09b:0519a13": "自心。唯佛世尊如實知也。西國二解。一云。凡",
    "T42n1828_09b:0519a14": "夫二乘及諸菩薩他心智通緣他心時。相分",
    "T42n1828_09b:0519a15": "影像似彼本質。以有分別見不明了不多稱",
    "T42n1828_09b:0519a16": "質。佛他心智雖有影像極稱本質名了了知。",
    "T42n1828_09b:0519a17": "故名諸佛如實能知。二云。十地已還分別未",
    "T42n1828_09b:0519a18": "盡。但見影像見不了了。佛離分別見心外境。",
    "T42n1828_09b:0519a19": "故見他心如實知也。如彼六識緣彼根塵但",
    "T42n1828_09b:0519a20": "緣影像。賴耶即緣根塵本質。又他心通智論",
    "T42n1828_09b:0519a21": "中說。凡夫能知一切天下眾生心。諸梵王能",
    "T42n1828_09b:0519a22": "知小千世界。聲聞知二千。緣覺知三千。此論",
    "T42n1828_09b:0519a23": "中云諸佛菩薩知無量無邊世界有情心法",
    "T42n1828_09b:0519a24": "者。雖同無量非無多少。言種種界行者。三藏",
    "T42n1828_09b:0519a25": "云。界者性也。即是種子也。漏盡通中先明智",
    "T42n1828_09b:0519a26": "境後辨業用。前中有三。初有三句了知四諦。",
    "T42n1828_09b:0519a27": "初云了知煩惱盡得者。景云。此知所盡漏即",
    "T42n1828_09b:0519a28": "緣苦集。基云。了知漏盡得即無漏得。得漏盡",
    "T42n1828_09b:0519a29": "之得也。二又知漏盡已得未得者。此緣滅諦。",
    "T42n1828_09b:0519b01": "三又知方便者是道諦。非方便者是苦集。即",
    "T42n1828_09b:0519b02": "八邪也。第二云如實了知於漏盡有增上慢",
    "T42n1828_09b:0519b03": "離增上慢者。景云。此緣假人及以四諦。測云。",
    "T42n1828_09b:0519b04": "謂凡夫前三果有增上慢。第四果無增上慢。",
    "T42n1828_09b:0519b05": "佛菩薩了知有慢。第三又諸菩薩已下明緣四",
    "T42n1828_09b:0519b06": "諦而不作證故行有漏而不染。辨業用中二",
    "T42n1828_09b:0519b07": "緣四諦。此又即說漏盡知通於十方不唯緣",
    "T42n1828_09b:0519b08": "滅。如苦集智緣所盡漏他心智。即緣他心漏",
    "T42n1828_09b:0519b09": "盡等盡。道智即緣漏盡方便。不餘法智類智",
    "T42n1828_09b:0519b10": "世俗智滅智盡無生正緣無為漏盡之法。第",
    "T42n1828_09b:0519b11": "二解法威力中。先問次解後結。解中先總明",
    "T42n1828_09b:0519b12": "施等六度各有四相。第二別解六度度列四",
    "T42n1828_09b:0519b13": "相。前中先舉六度。二明施等一一略有四相。",
    "T42n1828_09b:0519b14": "一所對治相即是六欲。二資糧成就相者。資",
    "T42n1828_09b:0519b15": "糧即是得菩提成就。即是四攝之生今趣佛",
    "T42n1828_09b:0519b16": "果。三饒益自他相者得現近益。四與當來果",
    "T42n1828_09b:0519b17": "相者。謂遠與當來菩提果相。近得當來人天",
    "T42n1828_09b:0519b18": "果相。第二別解中布施有四相。舊地持論筆",
    "T42n1828_09b:0519b19": "受人錯。於第二相中但明是菩提資糧。即彼",
    "T42n1828_09b:0519b20": "布施攝令他成熟緣入第三相中。故彼論云。",
    "T42n1828_09b:0519b21": "一者布施對治慳貪。二者成菩提具。三者以",
    "T42n1828_09b:0519b22": "施攝取成就眾生欲施善心清淨心施施已不",
    "T42n1828_09b:0519b23": "悔。三時歡喜以自饒益是名自攝。彼諸眾生",
    "T42n1828_09b:0519b24": "飢渴寒熱疾病所須眾難恐怖悉令遠離。以",
    "T42n1828_09b:0519b25": "此饒益是名攝他。四者以是因緣在在所生",
    "T42n1828_09b:0519b26": "得大財富得大種姓得大眷屬。乘前錯故後",
    "T42n1828_09b:0519b27": "之五度皆亦參差。今時整頓。忍度第四相中。",
    "T42n1828_09b:0519b28": "云無多怨敵。謂無怨憎會。無多離隔。謂無愛",
    "T42n1828_09b:0519b29": "別離。無多憂苦。謂無因怨會親離所生憂苦。",
    "T42n1828_09b:0519c01": "舊論云。現無別離亦無憂苦。憂苦唯於別離",
    "T42n1828_09b:0519c02": "生故。合為二怨會親離。今分為三。定四相第",
    "T42n1828_09b:0519c03": "一相中。云能斷煩惱言語尋伺音樂色想等",
    "T42n1828_09b:0519c04": "隨煩惱者。謂初定斷欲界煩惱。第二離尋伺",
    "T42n1828_09b:0519c05": "語言。第三離喜。第四斷樂。空處斷色想等隨",
    "T42n1828_09b:0519c06": "煩惱。般若中通以四攝事行。施中言能作布",
    "T42n1828_09b:0519c07": "施攝事成就有情中。四度中以同事成就有",
    "T42n1828_09b:0519c08": "情。即六度攝四攝也。何故布施中不言勸有",
    "T42n1828_09b:0519c09": "情行施。已同之名為同事。亦名利行等。基",
    "T42n1828_09b:0519c10": "云。今且約隨增故記唯有此。非約定實義。",
    "T42n1828_09b:0519c11": "其實義者何妨一一中得有利行等。第三解",
    "T42n1828_09b:0519c12": "俱生威力。三藏云。隨小相說自性念生智及",
    "T42n1828_09b:0519c13": "俱生力體。八相成道亦由此智。於中問解結。",
    "T42n1828_09b:0519c14": "解中有三。初明憶念本生。二明八相成道。三",
    "T42n1828_09b:0519c15": "辨差別。前中有三。初憶念本生。二不由下堪",
    "T42n1828_09b:0519c16": "忍大苦。三欣樂下明其大悲。八相之中基云。",
    "T42n1828_09b:0519c17": "舊說一住覩史多天。二示入母胎。三住母胎。",
    "T42n1828_09b:0519c18": "四出胎。五出家。六成道。七轉法輪。八般涅",
    "T42n1828_09b:0519c19": "槃。若依舊地持無出家般涅槃相。今此論舊",
    "T42n1828_09b:0519c20": "解無出家一相有餘七相。依文自取。又若解",
    "T42n1828_09b:0519c21": "以神變為一即無出家。此中今具八相也。若",
    "T42n1828_09b:0519c22": "以別說八相者。住天非典下身生不取。一處",
    "T42n1828_09b:0519c23": "中有即下生是。二入胎。三住胎。四出胎。五",
    "T42n1828_09b:0519c24": "出家。六成道。七轉法輪。八入般涅槃。今此",
    "T42n1828_09b:0519c25": "無出家也。不取愛欲以為八相中故。景",
    "T42n1828_09b:0519c26": "云。且依文勢以辨七相。初上生覩史壽無中",
    "T42n1828_09b:0519c27": "夭相。二下生相。三入住出胎無顛倒相。四初",
    "T42n1828_09b:0519c28": "生相。五成道相。六轉法輪相。七般涅槃相。言",
    "T42n1828_09b:0519c29": "有三事勝一天壽量者。基云。謂彼天壽不依",
    "T42n1828_09b:0520a01": "數量。有中夭故。今明菩薩盡天壽量。四千歲",
    "T42n1828_09b:0520a02": "故。次上論云盡覩史多天壽量而住。有云生",
    "T42n1828_09b:0520a03": "彼諸天皆盡壽量四千歲者不然。一文妨二",
    "T42n1828_09b:0520a04": "理妨。言文妨者。論云三事映彼諸天第一天",
    "T42n1828_09b:0520a05": "壽量者。彼天皆盡壽辨即不映奪彼天壽量。",
    "T42n1828_09b:0520a06": "此文相違故為文妨。言義妨者。經言菩薩下",
    "T42n1828_09b:0520a07": "生彼天皆隨下生贍部有今眾生方生彼者。",
    "T42n1828_09b:0520a08": "菩薩下時未滿四千歲。應不隨生。若不隨生",
    "T42n1828_09b:0520a09": "彼經相違。若言相隨下生便是中夭。此乃第",
    "T42n1828_09b:0520a10": "二理妨故義不成。又何緣彼天而不中夭。言",
    "T42n1828_09b:0520a11": "證菩提已乃至無不覺了者。景云。四蘊生滅",
    "T42n1828_09b:0520a12": "微細能知。況於色法。泰云。菩薩正智與菩薩",
    "T42n1828_09b:0520a13": "身常俱行。基云。謂世尊常觀己身受想尋思",
    "T42n1828_09b:0520a14": "全無異念。常觀無常生住異等與此念俱。故",
    "T42n1828_09b:0520a15": "魔不得其便。如舊地持云。觀諸眾生生住異",
    "T42n1828_09b:0520a16": "等。今云觀自身。觀自身故魔不得便。豈以觀",
    "T42n1828_09b:0520a17": "他而不得便。又或此中亦是觀諸眾生。起愍",
    "T42n1828_09b:0520a18": "念故運心廣故魔不得便。食所食時有粒皆",
    "T42n1828_09b:0520a19": "碎無口不彈者。言佛食時飯粒皆碎無口不",
    "T42n1828_09b:0520a20": "彈盡也。下辨差別。謂即是自性念生智及異",
    "T42n1828_09b:0520a21": "熟勢力。非神通力也。第四解共不共二門。言",
    "T42n1828_09b:0520a22": "聲聞但以二千世界及有情界為神通境乃至",
    "T42n1828_09b:0520a23": "是故最極唯以一界為神境者。景泰同述兩",
    "T42n1828_09b:0520a24": "釋。一云。何以故獨覺俱以三千為神境。故下",
    "T42n1828_09b:0520a25": "釋唯為自身而修正行故但一三千為境。菩",
    "T42n1828_09b:0520a26": "薩利故三千。二云。何以故聲聞以二千器世",
    "T42n1828_09b:0520a27": "界及眾生為神通境。獨覺但以三千器世界為",
    "T42n1828_09b:0520a28": "神境。不說有情世界。故下釋云。獨覺唯為",
    "T42n1828_09b:0520a29": "調伏一身故唯以一器世界為境聲聞菩薩有",
    "T42n1828_09b:0520b01": "利他說法。度人道故以器世界及眾生世界",
    "T42n1828_09b:0520b02": "為神通境。問若聲聞中但知二千世界。何故",
    "T42n1828_09b:0520b03": "維摩經云阿那律觀三千大千世界如觀掌中",
    "T42n1828_09b:0520b04": "阿摩勒果。答曰。總列聲聞根劣云如一千。於",
    "T42n1828_09b:0520b05": "中別修功力大者能知三千。龍猛亦云。大阿",
    "T42n1828_09b:0520b06": "羅漢亦能知三千。大段第三將三示現攝入",
    "T42n1828_09b:0520b07": "三種神通威力。一者神境神變所攝。亦名神",
    "T42n1828_09b:0520b08": "通示現亦名初神通輪。即是身業。二者記說",
    "T42n1828_09b:0520b09": "神變所攝。亦名他心示現亦名記心輪。即是",
    "T42n1828_09b:0520b10": "意業。三者教誡神變所攝。亦名漏盡示現亦",
    "T42n1828_09b:0520b11": "名說法輪。即是語業。當知此三如其所應攝",
    "T42n1828_09b:0520b12": "入三神通威力。如文可知。",
    "T42n1828_09b:0520b13": "成熟品(九下)成熟品",
    "T42n1828_09b:0520b14": "前既證真實現有威力者。謂六通等。既現六",
    "T42n1828_09b:0520b15": "通欲何所作。不過二意。一成就有情利他之",
    "T42n1828_09b:0520b16": "意也。成就佛法自利之意。佛雖自他利德",
    "T42n1828_09b:0520b17": "具眾生界無盡。故須以此二意。故威力品後",
    "T42n1828_09b:0520b18": "略明成就品。即五品中第四品。七法中第五",
    "T42n1828_09b:0520b19": "第六法也。文中有三。初開六門。二依門辨。三",
    "T42n1828_09b:0520b20": "逐難重釋。前中一即法爾無漏種子已久熏",
    "T42n1828_09b:0520b21": "發堪生初地故名自性。二成就自性之人及",
    "T42n1828_09b:0520b22": "種人。應以三乘人天善法而成就之名所",
    "T42n1828_09b:0520b23": "成就。三所成就中後約諸根等有六差別。",
    "T42n1828_09b:0520b24": "四能成就人有二十七種自利利他方便。五",
    "T42n1828_09b:0520b25": "約六位菩薩名能成就。六所成就中已多",
    "T42n1828_09b:0520b26": "修習堪即入聖名已成就。測云。初之一種若",
    "T42n1828_09b:0520b27": "對第四方便是所成就。若對自成佛法及利",
    "T42n1828_09b:0520b28": "他二果即是能成就。如品末說。又對第五能",
    "T42n1828_09b:0520b29": "成就故第二名所成就。第三差別即第一",
    "T42n1828_09b:0520c01": "自性上六種差別。第四方便能成就第一自",
    "T42n1828_09b:0520c02": "性因緣。以要言之。第二是所為人。第六所",
    "T42n1828_09b:0520c03": "為人已成就相。餘之四種是能成就人。初",
    "T42n1828_09b:0520c04": "是自性。第三是差別。由此自性及差別必須",
    "T42n1828_09b:0520c05": "方便。故明成就方便。欲顯位地故明能成",
    "T42n1828_09b:0520c06": "就人。依門辨中解成就自性。云謂四善法",
    "T42n1828_09b:0520c07": "種子者。即是法爾無漏種子。及數修習諸善",
    "T42n1828_09b:0520c08": "法故者。即經地前順解脫決擇分等諸善法",
    "T42n1828_09b:0520c09": "故。獲得乃至正加行滿者。由久修習有漏加",
    "T42n1828_09b:0520c10": "行感勝身口極善調順有堪任故。故依此身",
    "T42n1828_09b:0520c11": "心能入初地順斷二障。安住於此乃至二障",
    "T42n1828_09b:0520c12": "斷者。基云。謂此在決擇分中菩薩以說無間",
    "T42n1828_09b:0520c13": "能證二障斷故。若在以前即不能如此。又若",
    "T42n1828_09b:0520c14": "地上亦得正加行即地上菩薩加行智能順二",
    "T42n1828_09b:0520c15": "障斷者。謂如初地能順二地障斷淨增上身",
    "T42n1828_09b:0520c16": "心。何故不得。故知亦得在地上。取前解無妨。",
    "T42n1828_09b:0520c17": "下舉三喻。景云。癰痤熱喻二障可斷。次瓦",
    "T42n1828_09b:0520c18": "器熟喻道可修。眾果熟喻菩提可證。下總合",
    "T42n1828_09b:0520c19": "三喻。所成中景云。初三乘人即合不定種姓",
    "T42n1828_09b:0520c20": "及無種姓即有五人。測云。有人依涅槃經說",
    "T42n1828_09b:0520c21": "一切眾生皆有佛性等文證。謗新翻經論非",
    "T42n1828_09b:0520c22": "是正說。此即不可。所以者何。舊善戒經及地",
    "T42n1828_09b:0520c23": "持論皆同說無種姓人可以人天而成熟之。",
    "T42n1828_09b:0520c24": "又舊大莊嚴論第一云。次分別無姓位偈曰。",
    "T42n1828_09b:0520c25": "一向行惡行。普斷諸白法。無有解脫分。少善",
    "T42n1828_09b:0520c26": "亦無因。釋曰。無般涅槃法者。是無姓位。此略",
    "T42n1828_09b:0520c27": "有二種。一者時邊般涅槃法。二者畢竟無般",
    "T42n1828_09b:0520c28": "涅槃法。時邊般涅槃法者。有四種人。一者一",
    "T42n1828_09b:0520c29": "向行惡行。二者普斷諸善法。三者無解脫分",
    "T42n1828_09b:0521a01": "善根。四者善不具足。畢竟無涅槃法者。無因",
    "T42n1828_09b:0521a02": "故彼無般涅槃性。此謂但求生死不樂涅槃",
    "T42n1828_09b:0521a03": "人。如此等文皆同此論說無種姓。何獨謗新",
    "T42n1828_09b:0521a04": "翻耶。但楞伽說闡提有二。一者斷善。二者菩",
    "T42n1828_09b:0521a05": "薩。斷善闡提值善知識即得成佛。菩薩闡提",
    "T42n1828_09b:0521a06": "畢竟不取無上菩提。西方解云。欲顯菩薩畢",
    "T42n1828_09b:0521a07": "竟不入大涅槃果。希前相故。且舉斷善闡提",
    "T42n1828_09b:0521a08": "影略。而不說無涅槃。補特伽羅。成就差別",
    "T42n1828_09b:0521a09": "中初舉數列名。後依章別釋。初釋諸根成",
    "T42n1828_09b:0521a10": "就。此據種姓所依人天之身能生眾行名身",
    "T42n1828_09b:0521a11": "為根。亦可所依身中偏舉內六入根。故云諸",
    "T42n1828_09b:0521a12": "根壽量具足等。八異熟如前自他利品廣說。",
    "T42n1828_09b:0521a13": "二釋善根成就。謂即前姓習二種種姓成",
    "T42n1828_09b:0521a14": "就能生眾行名善根成就。即是依信就善",
    "T42n1828_09b:0521a15": "根性離諸惡。三釋智慧成就。謂即前善根中",
    "T42n1828_09b:0521a16": "偏舉智慧。由依智慧解脫煩惱。言能解善說",
    "T42n1828_09b:0521a17": "惡說者。是其聞慧。下文有兩師別配。景云。能",
    "T42n1828_09b:0521a18": "正通達者是思慧。俱生妙慧者是修慧。測云。",
    "T42n1828_09b:0521a19": "能受能持者是思慧。能正通達者是修慧。即",
    "T42n1828_09b:0521a20": "此修慧任運淳熟故名俱生慧。此中用八勝",
    "T42n1828_09b:0521a21": "身離三塗報。由有善根離惡業障。智慧能離",
    "T42n1828_09b:0521a22": "煩惱。後釋三品成熟。即前三種約位分別。有",
    "T42n1828_09b:0521a23": "上中下故開為三也。成就方便中分之為三。",
    "T42n1828_09b:0521a24": "初舉數列名。二依章別釋。三將因對釋成方",
    "T42n1828_09b:0521a25": "便。二十七中初之十種是其自利。次有六種",
    "T42n1828_09b:0521a26": "是其利他。次有六種重明自利。末後五種重",
    "T42n1828_09b:0521a27": "辨利他。就前十中以為五對。初二過現為對。",
    "T42n1828_09b:0521a28": "界是過去。現緣是現在。次二信樂為對。趣入",
    "T42n1828_09b:0521a29": "是信。攝樂是其樂欲。次二初非初對。次二遠",
    "T42n1828_09b:0521b01": "近為對。後二從意起行為對。次利他即為三",
    "T42n1828_09b:0521b02": "對。初二財法攝受。次二現通說法對。次二說",
    "T42n1828_09b:0521b03": "法隱顯為對。次六重明自利三品。加行為初",
    "T42n1828_09b:0521b04": "三。三慧為後三。次五重明利他。前二剛軟相",
    "T42n1828_09b:0521b05": "對。後三自他俱非相對。依章釋中。言法毘奈",
    "T42n1828_09b:0521b06": "耶者。景云。毘奈耶即律藏。法是餘二藏。亦可",
    "T42n1828_09b:0521b07": "法者是道諦。毘奈耶者是滅諦。初發處者。基",
    "T42n1828_09b:0521b08": "云。謂初發心人於彼初發心人處而成就之",
    "T42n1828_09b:0521b09": "名成就方便。遠近等者。測云。十信已前名",
    "T42n1828_09b:0521b10": "遠。近即翻上。加行者。為欲獲得初地已上諸",
    "T42n1828_09b:0521b11": "勝義利。遂怖惡道及惡名稱。二種怖畏在地",
    "T42n1828_09b:0521b12": "前。以未離惡道怖故。言若無堪能為說正法",
    "T42n1828_09b:0521b13": "伴助令彼發生正行者。謂彼所化若無堪能",
    "T42n1828_09b:0521b14": "起於正行。菩薩伴助與共同行。復為說法令",
    "T42n1828_09b:0521b15": "發起行。親教師是闍梨。軌範師是和上。降伏",
    "T42n1828_09b:0521b16": "者乃至不起毀犯故者。基云。此中意深防自",
    "T42n1828_09b:0521b17": "過。方能見他下中上犯戒時。起諫誨起訶罰",
    "T42n1828_09b:0521b18": "起驅擯。如其次第。當處見下中二品犯戒起",
    "T42n1828_09b:0521b19": "諫誨訶罰時者前。被諫誨等人及彼時餘類",
    "T42n1828_09b:0521b20": "同學人皆得利益安樂。以止彼過故是利益。",
    "T42n1828_09b:0521b21": "以還攝受故是安樂。若驅擯一種現逐却已",
    "T42n1828_09b:0521b22": "還復攝令彼及餘人皆利益安樂。以止惡攝",
    "T42n1828_09b:0521b23": "受故。若逐却已不重攝受。但令餘人見彼造",
    "T42n1828_09b:0521b24": "過被逐。後自防護不起犯戒而得利益安樂。",
    "T42n1828_09b:0521b25": "若所擯者不得利益及與安樂。是此中意。上",
    "T42n1828_09b:0521b26": "品中有可攝受者義非一切。上品犯皆可攝",
    "T42n1828_09b:0521b27": "受。如造五逆等不可攝受者。以菩薩為義一",
    "T42n1828_09b:0521b28": "切皆攝。有師釋云。擯中有二。一重攝受。俱",
    "T42n1828_09b:0521b29": "謂家被擯等。二不重攝。謂滅擯等。有釋。此言",
    "T42n1828_09b:0521c01": "驅擯但滅擯。於中有重攝受者。謂學悔人。不",
    "T42n1828_09b:0521c02": "重攝受者。不學悔人也。今勘第四十卷。訶責",
    "T42n1828_09b:0521c03": "治罰驅擯各有三品。其驅擯中若有下中品",
    "T42n1828_09b:0521c04": "過摧時驅擯後還攝受。有上品過盡壽擯",
    "T42n1828_09b:0521c05": "不還攝。此明菩薩戒法故。何最約聲聞",
    "T42n1828_09b:0521c06": "戒法以釋義耶。自成就者躬往。請他成",
    "T42n1828_09b:0521c07": "就者令他度之。俱成就者共為導引。能成",
    "T42n1828_09b:0521c08": "就人中云六地者即是師位。攝十二住以之",
    "T42n1828_09b:0521c09": "為六。下四十九卷有文。此中宜列其名不出",
    "T42n1828_09b:0521c10": "位地。故四十九云。初一勝解行地即是地前",
    "T42n1828_09b:0521c11": "四十心位。若性種姓在十信前是所成就不",
    "T42n1828_09b:0521c12": "入師位。習種姓者僧祇位與解行位其體是",
    "T42n1828_09b:0521c13": "一。是故地前但有一也。二者淨勝意樂地在",
    "T42n1828_09b:0521c14": "初地。初得無分別智名勝意樂。三者行正行",
    "T42n1828_09b:0521c15": "地。謂從二地終於七地。二地持戒。三地修定。",
    "T42n1828_09b:0521c16": "四五六地修慧。第七地中修於無相有功用",
    "T42n1828_09b:0521c17": "行。是故皆名行正行地。四者墮決定地。謂第",
    "T42n1828_09b:0521c18": "八地。五者決定行正行地。謂第九地。六者究",
    "T42n1828_09b:0521c19": "竟地。即第十地。舊地持錯。初舉數中有六地。",
    "T42n1828_09b:0521c20": "及至列名但有其五。第四第五同名決定。執",
    "T42n1828_09b:0521c21": "筆人錯解遂合為一。以文少故。前代大德遂",
    "T42n1828_09b:0521c22": "向下故。住無種姓人於往善趣而成熟之為初",
    "T42n1828_09b:0521c23": "人。即云文中先列後五人。却列初一人。今翻",
    "T42n1828_09b:0521c24": "譯整頓二決定異具云有六。故知昔論及人",
    "T42n1828_09b:0521c25": "俱錯。所墮。住無種姓補特伽羅已下明有姓",
    "T42n1828_09b:0521c26": "無姓進退差別可知。基云。此中勝解行。如攝",
    "T42n1828_09b:0521c27": "論即第一僧祇菩薩以於四真諦理起決定勝",
    "T42n1828_09b:0521c28": "解故。以此文證決擇分善是第一僧祇。是勝",
    "T42n1828_09b:0521c29": "解行位故。測云。住無種姓有數退等者。退下",
    "T42n1828_09b:0522a01": "惡趣故安住種姓則無數退。已成就人相中",
    "T42n1828_09b:0522a02": "明三乘人即為三段。聲聞人中景云。三品",
    "T42n1828_09b:0522a03": "俱在見道已前方便地中。望入聖道及以盡",
    "T42n1828_09b:0522a04": "漏有其遲速。一者已修解脫分善乃至煖等。",
    "T42n1828_09b:0522a05": "仍於惡趣未得不生。即於現身未能入聖得",
    "T42n1828_09b:0522a06": "果盡漏。第二人者住方便中已免惡趣。現",
    "T42n1828_09b:0522a07": "得入聖得沙門果。更受生死未能盡漏。第",
    "T42n1828_09b:0522a08": "三人者住方便中現能入聖得果盡漏。是現",
    "T42n1828_09b:0522a09": "般人。基云。此中下品準猶墮惡趣。即中下",
    "T42n1828_09b:0522a10": "忍以前。中品則於現身得證果不墮惡趣。即",
    "T42n1828_09b:0522a11": "增上忍以去人。若以前人無惡趣業不墮惡",
    "T42n1828_09b:0522a12": "趣即於現身得果者。亦是此中收。此中亦",
    "T42n1828_09b:0522a13": "約七生人得為論。故云非於現法得般涅槃。",
    "T42n1828_09b:0522a14": "若約增上四生乃至六十劫為有修習者。即於",
    "T42n1828_09b:0522a15": "現身亦入涅槃。不作此論。若異此者第三人",
    "T42n1828_09b:0522a16": "攝。第三人皆有為餘人應準知。此初人若準",
    "T42n1828_09b:0522a17": "初下品菩薩即合見道已前皆是。今准文義",
    "T42n1828_09b:0522a18": "皆不然。故別說。測云。舊人判云。下品人者在",
    "T42n1828_09b:0522a19": "四善根位。中品人者在有學位。三藏云。下品",
    "T42n1828_09b:0522a20": "人者於三生中第一生中種解脫分善。第二",
    "T42n1828_09b:0522a21": "生中生在煖頂二位。即此位墮於惡趣。不得",
    "T42n1828_09b:0522a22": "此身證沙門果亦不得涅槃。第二中品人在",
    "T42n1828_09b:0522a23": "增上忍已去乃至那含。即是第二生也。此人",
    "T42n1828_09b:0522a24": "現身雖證沙門果。要須經生故不得涅槃。第",
    "T42n1828_09b:0522a25": "三上品人者是六十劫中修行成果。此是波",
    "T42n1828_09b:0522a26": "羅蜜多聲聞利根。於一生亦證預流果乃至",
    "T42n1828_09b:0522a27": "入涅槃。如舍利子等。獨覺中言亦爾者。三藏",
    "T42n1828_09b:0522a28": "云。有三品。亦有四生亦有百劫得解脫者。亦",
    "T42n1828_09b:0522a29": "如聲聞說故云也。景云。初下品人已修解脫",
    "T42n1828_09b:0522b01": "分等未免惡趣。於現身中未能入聖得果盡",
    "T42n1828_09b:0522b02": "漏。復逕多時修習入聖。在無佛世得阿羅",
    "T42n1828_09b:0522b03": "漢。第二人住方便道已得惡趣非擇滅。即於",
    "T42n1828_09b:0522b04": "現身入聖得果未能盡漏。入聖已作七生人",
    "T42n1828_09b:0522b05": "等復受生死。於最後身在無佛世得阿羅漢。",
    "T42n1828_09b:0522b06": "此前二人是其部行與聲聞同。如此文中推。",
    "T42n1828_09b:0522b07": "同聲聞中。婆沙亦云。眾出者如聲聞。第三上",
    "T42n1828_09b:0522b08": "品是百劫。顯百劫滿已於最後身出無佛世。",
    "T42n1828_09b:0522b09": "依第四定起不淨觀乃至盡漏。基云。其獨覺",
    "T42n1828_09b:0522b10": "中必取那含果。或已百劫修習滿訖起三十",
    "T42n1828_09b:0522b11": "六心取獨覺果等。菩薩中文分三。初約位分",
    "T42n1828_09b:0522b12": "三品。二約八義釋三品差別。三今於此中下",
    "T42n1828_09b:0522b13": "解熾然等義。前中景云。住勝解行地名下品",
    "T42n1828_09b:0522b14": "者。四十心位是習種姓與解行住體一不殊。",
    "T42n1828_09b:0522b15": "性種即在十信已前非已成熟。故此不論。淨",
    "T42n1828_09b:0522b16": "勝意樂地名中品者。舉始括後。故略不言二",
    "T42n1828_09b:0522b17": "地至七地行正行地。住墮決定到究竟地名",
    "T42n1828_09b:0522b18": "上品者。此舉初後括其間。故略不明九地決",
    "T42n1828_09b:0522b19": "定行正行地。基云。菩薩下品其實已離惡趣",
    "T42n1828_09b:0522b20": "業不受惡趣生。然為利益有情時故往彼生。",
    "T42n1828_09b:0522b21": "因即起染受彼報趣。故初劫時有生惡趣。如",
    "T42n1828_09b:0522b22": "金翅鳥入海喰龍。食龍既訖上飛空裏。因取",
    "T42n1828_09b:0522b23": "龍故脚下有泥。其實無意本在取龍。取龍之",
    "T42n1828_09b:0522b24": "時因遂泥污。菩薩亦然。因利有情遂被染繫。",
    "T42n1828_09b:0522b25": "故初劫時有生惡趣。若爾。如所引經若有成",
    "T42n1828_09b:0522b26": "世間增上品正見頌云何通。義曰。彼約不以",
    "T42n1828_09b:0522b27": "正見為緣生惡趣。何妨地前有起惡趣業而",
    "T42n1828_09b:0522b28": "生惡趣。測云。下品中不說種姓地者。以後攝",
    "T42n1828_09b:0522b29": "前故。次約八義分別人相。相者。一欲。二加",
    "T42n1828_09b:0522c01": "行。三惡趣。四僧祇。五熾然。六無動。七極善",
    "T42n1828_09b:0522c02": "清淨。八覺品善法。此八人種要攝為四。初欲",
    "T42n1828_09b:0522c03": "及加行品數分別。惡趣一種離未離分別。僧",
    "T42n1828_09b:0522c04": "祇一種多少分別。熾然等四成不成分別。下",
    "T42n1828_09b:0522c05": "解前熾然等義四。釋曰義熾然。三義釋無",
    "T42n1828_09b:0522c06": "動。一義釋清淨。自下第三逐難重解。於中文",
    "T42n1828_09b:0522c07": "二。初釋成就方便品數不同。二明修習成",
    "T42n1828_09b:0522c08": "就差別之意。前品數者。前明成就方便有二",
    "T42n1828_09b:0522c09": "十七種。於中前五唯是下品。餘二十二麁有",
    "T42n1828_09b:0522c10": "三品。次分九品。後就差別有無量品。第二辨",
    "T42n1828_09b:0522c11": "修意中。初為成就自佛法故修習成就六",
    "T42n1828_09b:0522c12": "種差別。二為令他得出離修集六種成就差",
    "T42n1828_09b:0522c13": "別。",
    "T42n1828_09b:0522c14": "瑜伽論記卷第九之下終"
}