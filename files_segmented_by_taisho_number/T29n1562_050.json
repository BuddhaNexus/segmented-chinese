{
    "T29n1562_050:0620c23": "阿毘達磨順正理論卷第五十",
    "T29n1562_050:0620c25": "尊者眾賢造",
    "T29n1562_050:0620c26": "三藏法師玄奘奉　詔譯",
    "T29n1562_050:0620c27": "6 六辯隨眠品第五之六",
    "T29n1562_050:0620c28": "因辯隨眠不善無記傍論已了。今應思擇，何",
    "T29n1562_050:0620c29": "等隨眠於何事繫。何名為事？事雖非一，而於",
    "T29n1562_050:0621a01": "此中辯所繫事。此復有二。其二者何？謂就",
    "T29n1562_050:0621a02": "依緣及部類辯。就依緣者，謂眼識俱所有隨",
    "T29n1562_050:0621a03": "眠，唯於色處為所緣繫；於自相應諸心心所，",
    "T29n1562_050:0621a04": "意處法處為相應繫。如是乃至若身識俱所",
    "T29n1562_050:0621a05": "有隨眠，唯於觸處為所緣繫；於自相應諸",
    "T29n1562_050:0621a06": "心心所，意處法處為相應繫。若意識俱所有",
    "T29n1562_050:0621a07": "隨眠，於十二處為所緣繫；於自相應諸心心",
    "T29n1562_050:0621a08": "所，意處法處為相應繫。就部類者，謂見苦斷",
    "T29n1562_050:0621a09": "遍行隨眠，於五部法為所緣繫，於自相應諸",
    "T29n1562_050:0621a10": "心心所為相應繫。見苦所斷非遍隨眠，唯於",
    "T29n1562_050:0621a11": "自部為所緣繫，於自相應諸心心所為相應",
    "T29n1562_050:0621a12": "繫。如是一切，隨應當說。就三世辯，何等有情",
    "T29n1562_050:0621a13": "有何隨眠能繫何事？頌曰：",
    "T29n1562_050:0621a14": "若於此事中，　　未斷貪瞋慢，",
    "T29n1562_050:0621a15": "過現若已起，　　未來意遍行，",
    "T29n1562_050:0621a16": "五可生自世，　　不生亦遍行，",
    "T29n1562_050:0621a17": "餘過未遍行，　　現正緣能繫。",
    "T29n1562_050:0621a18": "論曰：若有情類於此事中隨眠隨增，名繫此",
    "T29n1562_050:0621a19": "事。夫為能繫必是未斷，故初未斷如應遍流。",
    "T29n1562_050:0621a20": "且諸隨眠總有二種，一者自相，謂貪瞋慢；二",
    "T29n1562_050:0621a21": "者共相，謂見疑癡。貪瞋慢三是自相惑，如前",
    "T29n1562_050:0621a22": "已辯，諸聖教中處處見有分明文證。且如經",
    "T29n1562_050:0621a23": "言，告衣袋母：汝眼於色若不見時，彼色為緣",
    "T29n1562_050:0621a24": "起欲貪不？不爾。大德！乃至廣說。又契經說，佛",
    "T29n1562_050:0621a25": "告大母：汝意云何，諸所有色，非汝眼見、非",
    "T29n1562_050:0621a26": "汝曾見、非汝當見、非希求見，汝為因此起欲",
    "T29n1562_050:0621a27": "起貪、起親起愛、起阿賴耶、起尼延底、起耽著不？",
    "T29n1562_050:0621a28": "不爾。大德！乃至廣說。故此事中有貪瞋慢於",
    "T29n1562_050:0621a29": "過去世已生未斷，現在已生能繫此事，以貪",
    "T29n1562_050:0621b01": "瞋慢是自相惑，非諸有情定遍起故。豈不已",
    "T29n1562_050:0621b02": "斷繫義便無，既說繫言已顯未斷，何緣說此",
    "T29n1562_050:0621b03": "被未斷繫，復說過去已生未斷，此未斷言",
    "T29n1562_050:0621b04": "應成無用。無無用過，此未斷言顯有品別漸",
    "T29n1562_050:0621b05": "次斷故。即於此論次下文中，亦說未來意",
    "T29n1562_050:0621b06": "遍行等，謂彼貪等九品不同，修道斷時九品",
    "T29n1562_050:0621b07": "別斷，有緣此事，上品隨眠已起已滅已得永",
    "T29n1562_050:0621b08": "斷。彼於此事尚有未來餘品隨眠未起未滅，",
    "T29n1562_050:0621b09": "未得永斷猶能為繫，是故本論於此義中，雖",
    "T29n1562_050:0621b10": "說未來愛等所繫，而於過去說未斷言，故未",
    "T29n1562_050:0621b11": "斷言深成有用。然過去世此品隨眠得永斷",
    "T29n1562_050:0621b12": "時未來亦斷，容有餘品未來隨眠能繫此事",
    "T29n1562_050:0621b13": "未得永斷，以未來世意識相應貪瞋慢三遍",
    "T29n1562_050:0621b14": "緣三世，雖於此事或生不生，但未斷時皆名",
    "T29n1562_050:0621b15": "能繫。未來五識相應貪瞋，若未斷可生，唯繫",
    "T29n1562_050:0621b16": "未來世。由此已顯五識相應可生隨眠。若至",
    "T29n1562_050:0621b17": "過去唯繫過去，至現亦爾。義准若與意識相",
    "T29n1562_050:0621b18": "應可生隨眠，若至過現未斷，容繫非自世法。",
    "T29n1562_050:0621b19": "非唯意識相應隨眠若在未來能縛三世，諸",
    "T29n1562_050:0621b20": "與五識相應隨眠，若定不生，亦縛三世。謂",
    "T29n1562_050:0621b21": "彼境界或在未來、或在現在、或在過去，彼雖",
    "T29n1562_050:0621b22": "已得畢竟不生，而未斷時性能繫縛。所餘一",
    "T29n1562_050:0621b23": "切見疑無明，去來未斷，遍縛三世，由此三種",
    "T29n1562_050:0621b24": "是共相惑，一切有情俱遍縛故。若現在世正",
    "T29n1562_050:0621b25": "緣境時，隨其所應，能縛此事。以何為證，知貪",
    "T29n1562_050:0621b26": "等惑緣過去等三世境生，即於其中能為繫",
    "T29n1562_050:0621b27": "縛？由聖教證，故契經言：欲貪處法總有三種，",
    "T29n1562_050:0621b28": "一者過去欲貪處法、二者未來欲貪處法、三",
    "T29n1562_050:0621b29": "者現在欲貪處法。若緣過去欲貪處法生於",
    "T29n1562_050:0621c01": "欲貪，此欲貪生當言於彼過去諸法繫非離",
    "T29n1562_050:0621c02": "繫，乃至廣說。又契經言：若於過去未來現",
    "T29n1562_050:0621c03": "在所見色中起愛起恚，應知於此非色繫眼、",
    "T29n1562_050:0621c04": "非眼繫色，此中欲貪是真能繫。如是等類聖",
    "T29n1562_050:0621c05": "教非一。今應思擇過去未來為實有無，方可",
    "T29n1562_050:0621c06": "辯繫。然於過未實有無中，自古諸師懷朋黨",
    "T29n1562_050:0621c07": "執，互相彈斥競興論道，俱申教理成立己宗。",
    "T29n1562_050:0621c08": "處處傳聞如斯諍論，實有論者廣引理教，種",
    "T29n1562_050:0621c09": "種方便破無立有；實無論者廣引理教，種種",
    "T29n1562_050:0621c10": "方便破有立無。由是俱生大過失聚。故我今",
    "T29n1562_050:0621c11": "者發大正勤，如理思惟，立去來世異於現在，",
    "T29n1562_050:0621c12": "非畢竟無。謂立去來非如現有，亦非如彼馬",
    "T29n1562_050:0621c13": "角等無，而立去來體具是有。唯此符會對",
    "T29n1562_050:0621c14": "法正宗。於此先應辯諸有相，以此有相蘊在",
    "T29n1562_050:0621c15": "心中，方可了知去來定有。由所辯相顯了易",
    "T29n1562_050:0621c16": "知，令固執者亦能契實。此中一類作如是言：",
    "T29n1562_050:0621c17": "已生未滅是為有相。彼說不然，已生未滅即",
    "T29n1562_050:0621c18": "是現在差別名故。若說現世為有相者，義准",
    "T29n1562_050:0621c19": "己說去來是無。理於此中復應徵責，何緣",
    "T29n1562_050:0621c20": "有相唯現非餘？故彼所辯非真有相。我於此",
    "T29n1562_050:0621c21": "中作如是說：為境生覺是真有相，此總有",
    "T29n1562_050:0621c22": "二，一者實有、二者假有，以依世俗及勝義諦",
    "T29n1562_050:0621c23": "而安立故。若無所待於中生覺，是實有相，如",
    "T29n1562_050:0621c24": "色受等。若有所待於中生覺，是假有相，如瓶",
    "T29n1562_050:0621c25": "軍等。有餘於此更立第三，謂相待有，如此彼",
    "T29n1562_050:0621c26": "岸。此即攝在前二有中，名雖有殊，所目無異。",
    "T29n1562_050:0621c27": "又彼所執違越契經，契經唯言有二有故。實",
    "T29n1562_050:0621c28": "有復二。其二者何？一唯有體、二有作用。此",
    "T29n1562_050:0621c29": "有作用復有二種，一有功能、二功能闕。由此",
    "T29n1562_050:0622a01": "已釋唯有體者。假有亦二。其二者何？一者依",
    "T29n1562_050:0622a02": "實、二者依假。此二如次如瓶如軍。諸聖教",
    "T29n1562_050:0622a03": "中總集一切說有言教，略有四種：一實物有、",
    "T29n1562_050:0622a04": "二緣合有、三成就有、四因性有。如契經說：有",
    "T29n1562_050:0622a05": "色無常，我於其中等隨知見。又如經說：世間",
    "T29n1562_050:0622a06": "所無，我知我見無有是處。如是等文說實物",
    "T29n1562_050:0622a07": "有。如契經說：要由有樹方得有影。汝等苾",
    "T29n1562_050:0622a08": "芻若有和合，更無有師與我等者。如是等文",
    "T29n1562_050:0622a09": "說緣合有。如契經說：有隨俱行善根未斷。又",
    "T29n1562_050:0622a10": "如經言：有內眼結。又如經說：彼二無煖。又如",
    "T29n1562_050:0622a11": "經說：非有愛者名有眼人。如是等文說成就",
    "T29n1562_050:0622a12": "有。如契經說：此有彼有，此無彼無。如是等文",
    "T29n1562_050:0622a13": "說因性有。如契經說：無有淤泥如諸欲者，設",
    "T29n1562_050:0622a14": "欲施設終無理趣。如是等教說畢竟無。非",
    "T29n1562_050:0622a15": "諸唯執有現世者，能具正辯聖教有言；如",
    "T29n1562_050:0622a16": "斯理趣後當具顯，是謂我宗所辯有相。譬喻",
    "T29n1562_050:0622a17": "論者作如是言：此亦未為真實有相，許非有",
    "T29n1562_050:0622a18": "亦能為境生覺故。謂必應許非有亦能為境",
    "T29n1562_050:0622a19": "生覺，旋火輪我二覺生時境非有故。又有遍",
    "T29n1562_050:0622a20": "處等勝解作意故，若一切覺皆有所緣，是則",
    "T29n1562_050:0622a21": "應無勝解作意。又幻網中說，緣非有見故。又",
    "T29n1562_050:0622a22": "契經說，知非有故。如契經言：於無欲欲，則",
    "T29n1562_050:0622a23": "能如實了知為無。又諸世間夢中瞖目多月",
    "T29n1562_050:0622a24": "識等，境非有故。又於非有了知為無，此覺以",
    "T29n1562_050:0622a25": "何為所緣境？又若緣聲先非有者，此能緣覺",
    "T29n1562_050:0622a26": "為何所緣？是故應知有及非有二種皆能為",
    "T29n1562_050:0622a27": "境生覺，故此所說非真有相。對法諸師作如",
    "T29n1562_050:0622a28": "是說：無無境覺，二緣定故，以契經中說六種",
    "T29n1562_050:0622a29": "覺，皆決定有所依所緣。謂眼覺生依眼緣色，",
    "T29n1562_050:0622b01": "至意覺生依意緣法，無第七覺離境而生，可",
    "T29n1562_050:0622b02": "執彼為緣無境覺。若許有覺離境而生，亦應",
    "T29n1562_050:0622b03": "許有離所依覺，則應生盲等有眼等，覺生差",
    "T29n1562_050:0622b04": "別因緣不可得故。又非無法可說名為是六",
    "T29n1562_050:0622b05": "境中隨一所攝，故執有覺緣無而生，違理背",
    "T29n1562_050:0622b06": "教極為踈野。有餘於此作是難言：若見少分",
    "T29n1562_050:0622b07": "有所緣覺，謂一切覺皆有所緣。既見少分緣",
    "T29n1562_050:0622b08": "去來覺，應眼等覺亦緣去來。若不許然，亦不",
    "T29n1562_050:0622b09": "應許以見少分有所緣覺。謂一切覺皆有所",
    "T29n1562_050:0622b10": "緣，是故不應立斯比量，或立便有不定過失，",
    "T29n1562_050:0622b11": "故無境覺實有極成。此但有言都無理趣，要",
    "T29n1562_050:0622b12": "由有境為別所緣，覺方有殊，如眼等覺。謂如",
    "T29n1562_050:0622b13": "現在差別境中眼等覺生，而非一切皆以一",
    "T29n1562_050:0622b14": "切現在為境。如是於有差別境中一切覺生，",
    "T29n1562_050:0622b15": "而非一切皆以一切有法為境。又見少分有",
    "T29n1562_050:0622b16": "所緣覺，彼此極成，以此例餘皆應有境，可無",
    "T29n1562_050:0622b17": "過失。不見少分無所緣覺彼此極成，如何能",
    "T29n1562_050:0622b18": "證有覺無境可無過失。然譬喻者先作是言：",
    "T29n1562_050:0622b19": "有非有皆能為境生覺者，此不應理，覺對所",
    "T29n1562_050:0622b20": "覺，要有所覺，覺方成故。謂能得境方立覺名，",
    "T29n1562_050:0622b21": "所得若無，誰之能得？又能了境是識自性，所",
    "T29n1562_050:0622b22": "識若無，識何所了？故彼所許無所緣識，應不",
    "T29n1562_050:0622b23": "名識，無所了故。夫言非有，謂體都無，無必越",
    "T29n1562_050:0622b24": "於自相共相，何名所覺或所識耶？若謂即無",
    "T29n1562_050:0622b25": "是所覺識，不爾，覺識必有境故。謂諸所有心",
    "T29n1562_050:0622b26": "心所法，唯以自相共相為境，非都無法為境",
    "T29n1562_050:0622b27": "而生，辯涅槃中已略顯示。又執有覺緣無境",
    "T29n1562_050:0622b28": "生，此覺應是狂亂性故。謂執有覺無境論者，",
    "T29n1562_050:0622b29": "彼所執有緣無境覺，此覺定應狂亂為性。如",
    "T29n1562_050:0622c01": "世尊說：世間所無，我若觀之，我應狂亂。非薄",
    "T29n1562_050:0622c02": "伽梵有狂亂理，故知定無緣無境覺，理不應",
    "T29n1562_050:0622c03": "說容有少分可生心處非佛所緣。又必定無",
    "T29n1562_050:0622c04": "緣無境覺，說無不可知及不可得故。如契經",
    "T29n1562_050:0622c05": "說：前際不可知。又契經言：作者不可得。此意",
    "T29n1562_050:0622c06": "顯覺必定有境，以彼無故不可知得。若許有",
    "T29n1562_050:0622c07": "覺緣無境生，前際應可知，作者應可得，無所",
    "T29n1562_050:0622c08": "有中無障礙故。亦不可說於非有中少分是",
    "T29n1562_050:0622c09": "境、少分非境，以此非有與彼非有不可說言",
    "T29n1562_050:0622c10": "有勝劣故。又說定無，知見無故，如契經說：世",
    "T29n1562_050:0622c11": "間所無，我知我見，無有是處。經主釋此契經",
    "T29n1562_050:0622c12": "義言：意說他人懷增上慢，亦於非有現相謂",
    "T29n1562_050:0622c13": "有，我唯於有方觀為有。若異此者，則一切覺",
    "T29n1562_050:0622c14": "皆有所緣，何緣於境得有猶豫、或有差別？如",
    "T29n1562_050:0622c15": "是解釋但率己情，非於非有有所現相，如何",
    "T29n1562_050:0622c16": "可說增上慢人亦於非有現相觀有。若於非",
    "T29n1562_050:0622c17": "有可得現相，於第十三處應現相，可得如是",
    "T29n1562_050:0622c18": "所說非有之相，超十二種所知聚故。定無有",
    "T29n1562_050:0622c19": "能觀彼相者，理趣闕故。經意不然，理實應言",
    "T29n1562_050:0622c20": "增上慢者，亦於未現相謂已現相。我唯於現",
    "T29n1562_050:0622c21": "相觀為現相，理應容有顛倒境智，必無有智",
    "T29n1562_050:0622c22": "無境而生，故一切覺皆緣有境。由此於境得",
    "T29n1562_050:0622c23": "有猶豫，謂我於此所見境中，為是正知、為是",
    "T29n1562_050:0622c24": "顛倒？即由此故差別理成，同有相中見有別",
    "T29n1562_050:0622c25": "故。非無與有少有相同，如何於中得有差別？",
    "T29n1562_050:0622c26": "唯於有法有差別故，但於有境覺有差別，故",
    "T29n1562_050:0622c27": "唯有境覺有差別理成，非於有無可辯差別。",
    "T29n1562_050:0622c28": "經主於此重決斷言理必應然，以薄伽梵於",
    "T29n1562_050:0622c29": "餘處說：善來苾芻！汝等若能為我弟子，無諂",
    "T29n1562_050:0623a01": "無誑、有信有勤，我旦教汝令暮獲勝，我暮教",
    "T29n1562_050:0623a02": "汝令旦獲勝，便知薩是薩、非薩是非薩。彼謂",
    "T29n1562_050:0623a03": "此顯知有無義，由不詳審故作是言。此中薩",
    "T29n1562_050:0623a04": "聲正顯妙義，非薩聲顯非妙義故。謂有世間",
    "T29n1562_050:0623a05": "由邪教力，令其弟子起顛倒解，非妙謂妙、妙",
    "T29n1562_050:0623a06": "謂非妙。佛則不然，由正教力，令諸弟子解無",
    "T29n1562_050:0623a07": "顛倒，於妙不妙能如實知。如是名為此中經",
    "T29n1562_050:0623a08": "意，理必應爾。故次復言：有上是有上，無上是",
    "T29n1562_050:0623a09": "無上。勿有謂上知薩非薩言，正顯弟子知有",
    "T29n1562_050:0623a10": "非有義，故次後復說知有上無上，為令解上",
    "T29n1562_050:0623a11": "知薩非薩言，正顯弟子知妙非妙義。言妙非",
    "T29n1562_050:0623a12": "妙者，是無失有失，有失是有上、無失是無上，",
    "T29n1562_050:0623a13": "故有上無上顯妙非妙義。或為顯此妙非妙",
    "T29n1562_050:0623a14": "中有勝有劣，故復為說有上無上令其了知。",
    "T29n1562_050:0623a15": "若作如斯釋經義者，顯佛說法有大義利。謂",
    "T29n1562_050:0623a16": "令弟子於諸法中了妙非妙勝劣差別，能於",
    "T29n1562_050:0623a17": "諸法發大正勤，有斷有修逮殊勝法；非唯令",
    "T29n1562_050:0623a18": "知有及非有，可名說法有大義利。又此經文",
    "T29n1562_050:0623a19": "前後所說，無不皆與我釋相符。謂此經中前",
    "T29n1562_050:0623a20": "作是說，若有諸法令諸有情，能證不能證彼",
    "T29n1562_050:0623a21": "彼勝解迹。如來於中得無所畏，能正了知如",
    "T29n1562_050:0623a22": "是諸法。云何於此能正了知？謂正了知如是",
    "T29n1562_050:0623a23": "諸法，此於彼彼勝解迹中，有能作證、有不能",
    "T29n1562_050:0623a24": "者，於正了知得無畏者，以善通達諸法性故。",
    "T29n1562_050:0623a25": "此中意顯佛知諸法，此是能障礙、此是出離",
    "T29n1562_050:0623a26": "道，於如是法無倒了知。經次復言：若有於",
    "T29n1562_050:0623a27": "我正師子吼，有惑有疑，善來苾芻，乃至廣",
    "T29n1562_050:0623a28": "說。於此經後復作是言：苾芻當知，此是定道、",
    "T29n1562_050:0623a29": "此非定道，乃至廣說。是故經主所釋經義，極",
    "T29n1562_050:0623b01": "為迷謬意趣麁淺，於緣無識為證不成。故說",
    "T29n1562_050:0623b02": "定無，知見無故，無緣無覺，其理極成。又彼所",
    "T29n1562_050:0623b03": "言自相違害，謂說有覺非有為境。若覺有境，",
    "T29n1562_050:0623b04": "則不應言此境非有。若境非有，則不應言此",
    "T29n1562_050:0623b05": "覺有境，以非有者是都無故。若謂此覺境體",
    "T29n1562_050:0623b06": "都無，則應直言此覺無境。何所怯怖懷諂詐",
    "T29n1562_050:0623b07": "心，矯說有覺非有為境？是故定無緣非有覺。",
    "T29n1562_050:0623b08": "又彼所說旋火輪我，二覺生時境非有者，亦",
    "T29n1562_050:0623b09": "不應理，許二覺生，如人等覺亦有境故。謂如",
    "T29n1562_050:0623b10": "世間於遠闇處，見杌色已便起人覺，作如是",
    "T29n1562_050:0623b11": "說：我今見人。非所見人少有實體，非所起",
    "T29n1562_050:0623b12": "覺緣無境生，即以杌色為所緣故。若不爾者，",
    "T29n1562_050:0623b13": "何不亦於無杌等處起此人覺？旋火輪覺，理",
    "T29n1562_050:0623b14": "亦應然。謂輪覺生非全無境，即火㷮色速於",
    "T29n1562_050:0623b15": "餘方周旋而生，為此覺境。然火㷮色體實非",
    "T29n1562_050:0623b16": "輪，而覺生時謂為輪者，是覺於境行相顛倒，",
    "T29n1562_050:0623b17": "非此輪覺緣無境生。我覺亦應准此而釋，謂",
    "T29n1562_050:0623b18": "此我覺即緣色等蘊為境故，唯有行相非我",
    "T29n1562_050:0623b19": "謂我顛倒而生，非謂所緣亦有顛倒。故契經",
    "T29n1562_050:0623b20": "說：苾芻當知，世間沙門婆羅門等，諸有執我",
    "T29n1562_050:0623b21": "等，隨觀見一切，唯於五取蘊起。理必緣蘊而",
    "T29n1562_050:0623b22": "起我見，以於諸蘊如實見時，一切我見皆永",
    "T29n1562_050:0623b23": "斷故。勝解作意准此應知。謂瑜伽師見少相",
    "T29n1562_050:0623b24": "已，自勝解力於所見中起廣行相生如是覺，",
    "T29n1562_050:0623b25": "此覺即緣諸蘊為境。住空閑者作如是言：如",
    "T29n1562_050:0623b26": "是相生是勝定果。謂勝定力於定位中，引廣",
    "T29n1562_050:0623b27": "相生如所變化。又彼所言幻網中說緣非有",
    "T29n1562_050:0623b28": "見，理亦不然，即彼經中說緣有故。謂彼經說：",
    "T29n1562_050:0623b29": "見幻事者，雖所執無，非無幻相。若不許爾，幻",
    "T29n1562_050:0623c01": "相應無。幻相是何？謂幻術果。如神通者所化",
    "T29n1562_050:0623c02": "作色，如是幻相有實顯形，從幻術生能為見",
    "T29n1562_050:0623c03": "境，所執實事是畢竟無，故彼經中說為非",
    "T29n1562_050:0623c04": "有。由諸幻事有相無實，能惑亂他名能亂眼。",
    "T29n1562_050:0623c05": "又引經說知非有故，如契經言：於無欲欲，則",
    "T29n1562_050:0623c06": "能如實了知無者。此亦不然，知對治故。又約",
    "T29n1562_050:0623c07": "斷滅說為無故，謂彼永斷說為彼無，非此無",
    "T29n1562_050:0623c08": "言顯無體性。又說世間夢中瞖目多月識等",
    "T29n1562_050:0623c09": "境非有者，理亦不然，且夢中識緣非有境非",
    "T29n1562_050:0623c10": "極成故，謂由將睡計度思惟、或正睡時天神",
    "T29n1562_050:0623c11": "加被、或由身內諸界互違，故睡位中於過",
    "T29n1562_050:0623c12": "去境起追念覺說之為夢。過去非有，理不極",
    "T29n1562_050:0623c13": "成，如何引證有緣無覺？夢所見境皆所曾更，",
    "T29n1562_050:0623c14": "然所曾更非唯所見，如菩薩夢是所曾聞，而",
    "T29n1562_050:0623c15": "有夢中見兔角者，曾於異處見兔見角，令於",
    "T29n1562_050:0623c16": "夢中由心惛倒，謂於一處和合追憶。或大海",
    "T29n1562_050:0623c17": "中有此形獸，曾見聞故今夢追憶。所餘夢境",
    "T29n1562_050:0623c18": "准此應思，故夢不能證緣無覺。依瞖目識，境",
    "T29n1562_050:0623c19": "亦非無，謂此識生亦緣形顯，由根有瞖取境",
    "T29n1562_050:0623c20": "不明，故於境中起顛倒解，行相雖倒境實非",
    "T29n1562_050:0623c21": "無。以瞖目人要有色處，見種種相非色全無，",
    "T29n1562_050:0623c22": "異此則應無色處見。緣多月識，境亦非無，謂",
    "T29n1562_050:0623c23": "眼識生但見一月，由根變異發識不明，迷亂",
    "T29n1562_050:0623c24": "覺生謂有多月，非謂此覺緣非有生，即以月",
    "T29n1562_050:0623c25": "輪為所緣境。若不爾者，無處應見。既無月處",
    "T29n1562_050:0623c26": "此識不生，故此即緣月輪為境。然夢等識緣",
    "T29n1562_050:0623c27": "有境生，行相分明有差別故，如覺等位緣青",
    "T29n1562_050:0623c28": "等心。寧引證成有緣無識，言於非有了知為",
    "T29n1562_050:0623c29": "無？此覺以何為所緣者？此緣遮有能詮而",
    "T29n1562_050:0624a01": "生，非即以無為所緣境。謂遮於有能詮名言，",
    "T29n1562_050:0624a02": "即是說無能詮差別，故於非有能詮名言。若",
    "T29n1562_050:0624a03": "了覺生便作無解，是故此覺非緣無生。豈不",
    "T29n1562_050:0624a04": "說無能詮是有，如何了覺撥彼為無？非了覺",
    "T29n1562_050:0624a05": "生撥名言體，但能了彼所詮為無，謂了覺生",
    "T29n1562_050:0624a06": "緣遮有境，不以非有為境而生。何等名為能",
    "T29n1562_050:0624a07": "遮有境？謂於非有所起能詮。此覺既緣能詮",
    "T29n1562_050:0624a08": "為境，不應執此緣無境生，理必應爾。如世間",
    "T29n1562_050:0624a09": "說非婆羅門及無常等，雖遮餘有而體非無。",
    "T29n1562_050:0624a10": "此中智生，緣遮梵志及常等性能詮所詮，即",
    "T29n1562_050:0624a11": "此能詮能遮梵志及常等性，於自所詮剎帝",
    "T29n1562_050:0624a12": "利身諸行等轉。然諸所有遮詮名言，或有有",
    "T29n1562_050:0624a13": "所詮、有無所詮者。有所詮者，如非梵志無常",
    "T29n1562_050:0624a14": "等言。無所詮者，如說非有無物等言。因有所",
    "T29n1562_050:0624a15": "詮而生智者，此智初起但緣能詮便能了知",
    "T29n1562_050:0624a16": "所遮非有。後起亦有能緣所詮，知彼體中所",
    "T29n1562_050:0624a17": "遮非有。因無所詮而生智者，初起後起但緣",
    "T29n1562_050:0624a18": "能詮，於中了知所遮非有。然非有等能詮名",
    "T29n1562_050:0624a19": "言，都無所詮亦無有失，以非有等都無體故。",
    "T29n1562_050:0624a20": "若都無體亦是所詮，則應世間無無義語。有",
    "T29n1562_050:0624a21": "作是說：一切名言皆有所詮，名能詮故。若爾，",
    "T29n1562_050:0624a22": "非有、無物等言，及第二頭、第三手等，能表無",
    "T29n1562_050:0624a23": "法所有名言，何為所詮而言皆有？以緣此想",
    "T29n1562_050:0624a24": "為此所詮，若無所詮有能詮者，應無所覺有",
    "T29n1562_050:0624a25": "能覺生。此既不然，彼云何爾？此例非等，以覺",
    "T29n1562_050:0624a26": "生時要託所緣，如羸憑杖。諸心心所法爾生",
    "T29n1562_050:0624a27": "時，必託四緣，非如色等。諸能詮起非託所詮，",
    "T29n1562_050:0624a28": "由因剎那等起力發，隨自心想所欲而生，非",
    "T29n1562_050:0624a29": "要憑託所詮方起，故經說有無義言聲。心",
    "T29n1562_050:0624b01": "心所法起必託境，故經說彼名有所緣。非有",
    "T29n1562_050:0624b02": "不應說名為有，了達無我正覺生時，此覺即",
    "T29n1562_050:0624b03": "緣諸法為境。如契經說：當於爾時，以慧正觀",
    "T29n1562_050:0624b04": "諸法無我。經主敘彼所設難言：若有緣聲先",
    "T29n1562_050:0624b05": "非有者，此能緣識為何所緣？若謂即緣彼聲",
    "T29n1562_050:0624b06": "為境，求聲無者應更發聲。若謂聲無住未來",
    "T29n1562_050:0624b07": "位，未來實有如何謂無？若謂去來無現世",
    "T29n1562_050:0624b08": "者，此亦非理，其體一故。若有少分體差別者，",
    "T29n1562_050:0624b09": "本無今有，其理自成。故識通緣有非有者，此",
    "T29n1562_050:0624b10": "亦非理，前於思擇涅槃體中已辯釋故。彼於",
    "T29n1562_050:0624b11": "彼處已作是言：如說有聲，有先非有、有後非",
    "T29n1562_050:0624b12": "有？乃至廣說。我先已釋，為於畢竟非有物",
    "T29n1562_050:0624b13": "上說此有言、為此有言即於有上遮餘而立？",
    "T29n1562_050:0624b14": "若別有物居聲先後，可遮聲故，說非有言。謂",
    "T29n1562_050:0624b15": "彼物中此聲非有，諸互非有定依有說。若於",
    "T29n1562_050:0624b16": "畢竟非有物中而說有言，何不違理？既爾，經",
    "T29n1562_050:0624b17": "主不應復言：若謂即緣彼聲為境，乘斯展轉",
    "T29n1562_050:0624b18": "起多釋難。准先所釋有非有言，此中緣聲先",
    "T29n1562_050:0624b19": "非有識，緣聲依處非即緣聲。謂但緣聲所依",
    "T29n1562_050:0624b20": "眾具，未發聲位為聲非有。如於非有了知為",
    "T29n1562_050:0624b21": "無，即緣有法遮餘而起。此亦應爾，寧為別",
    "T29n1562_050:0624b22": "釋？設許即緣彼聲為境，所設過難理亦不成，",
    "T29n1562_050:0624b23": "以許去來雖體是有，而與現在有義不同，然",
    "T29n1562_050:0624b24": "不即成本無今有，作用與體非一異故。如是",
    "T29n1562_050:0624b25": "等義後當廣辯。又如何知聲先非有？以未生",
    "T29n1562_050:0624b26": "故。此亦同疑，謂於此中正共思擇，聲未生位",
    "T29n1562_050:0624b27": "為有為無，故問寧知聲先非有？如何但答以",
    "T29n1562_050:0624b28": "聲未生？未生與先義無別故。既未生故不",
    "T29n1562_050:0624b29": "能為因，證聲未生都無有體；如何可以聲未",
    "T29n1562_050:0624c01": "生無，證能緣識以無為境？又後當辯，一切識",
    "T29n1562_050:0624c02": "生無不皆緣有法為境。且無非有為所緣覺，",
    "T29n1562_050:0624c03": "由前決擇，其理極成。此覺既無，我先所說為",
    "T29n1562_050:0624c04": "境生覺，有相理成。若有諸師以此有相摽",
    "T29n1562_050:0624c05": "於心首，應固立宗過去未來決定是有，以能",
    "T29n1562_050:0624c06": "為境生諸覺故。復應思擇如上所言，實有假",
    "T29n1562_050:0624c07": "有俱能生覺。既緣過未亦有覺生，過去未",
    "T29n1562_050:0624c08": "來為實為假？有說唯假。彼說不然，假法所依",
    "T29n1562_050:0624c09": "去來無故。若謂現在是彼所依，理亦不然，不",
    "T29n1562_050:0624c10": "相待故。謂不待現，亦有能緣去來為境，諸智",
    "T29n1562_050:0624c11": "轉故。先作是說，若有所待於中覺生，是假有",
    "T29n1562_050:0624c12": "相。又世現見諸假所依若都盡時，假不轉故。",
    "T29n1562_050:0624c13": "謂世現見補特伽羅瓶衣車等諸假有法，所",
    "T29n1562_050:0624c14": "依盡時，彼則不轉。然見現在諸法盡時，過去",
    "T29n1562_050:0624c15": "未來猶可施設，故彼所救理定不然。又假所",
    "T29n1562_050:0624c16": "依與能依假，現見展轉不相違故。諸有為法",
    "T29n1562_050:0624c17": "行於世時，過去未來與現不並，如何依現假",
    "T29n1562_050:0624c18": "立去來？是故去來非唯假有。又未曾見前後",
    "T29n1562_050:0624c19": "位中轉假為實，實為假故。若執未來唯是",
    "T29n1562_050:0624c20": "假有，應許現在亦假非實。或許現在是實有",
    "T29n1562_050:0624c21": "故，應許過去亦實非假。如是彼言極違理故，",
    "T29n1562_050:0624c22": "宜速捨棄不應固執。又假定非聖道境故，謂",
    "T29n1562_050:0624c23": "非假有補特伽羅瓶衣等事是聖道境，然諸聖",
    "T29n1562_050:0624c24": "道亦以去來諸有為法為所緣境。若異此者，",
    "T29n1562_050:0624c25": "過去未來諸有為法，則不應為現觀忍智之",
    "T29n1562_050:0624c26": "所了知。又現觀時，若不許以去來受等為其",
    "T29n1562_050:0624c27": "所緣，則自身中受等諸法，畢竟不為現觀所",
    "T29n1562_050:0624c28": "緣，彼執不能緣過未故，無二受等俱現行故，",
    "T29n1562_050:0624c29": "是則聖道於諸有為，不能遍知便違經說：若",
    "T29n1562_050:0625a01": "於一法未達未知，我說不能作苦邊際。是故",
    "T29n1562_050:0625a02": "聖道必緣去來，如就應知證去來世。非唯",
    "T29n1562_050:0625a03": "假有可成所知，如是就餘應斷應證及應",
    "T29n1562_050:0625a04": "修等差別法門，隨其所應皆證過未非唯假",
    "T29n1562_050:0625a05": "有義可得成，假法定非所斷等故。又假與",
    "T29n1562_050:0625a06": "實不可定言是一是異，如世伊字三點所",
    "T29n1562_050:0625a07": "成一異難說。去來今世前後位殊，如何可言",
    "T29n1562_050:0625a08": "去來二世體唯是假依現在立？是故彼論與",
    "T29n1562_050:0625a09": "理相違，不順聖言無可收採。即說定有過",
    "T29n1562_050:0625a10": "去未來，云何應知彼定有相？如對法者所說",
    "T29n1562_050:0625a11": "應知。對法諸師如何說有？由有因果染離染",
    "T29n1562_050:0625a12": "事，自性非虛說為實有，非如現在得實有名。",
    "T29n1562_050:0625a13": "謂彼去來非如馬角及空花等，是畢竟無；非",
    "T29n1562_050:0625a14": "如瓶衣軍林車室數取趣等，唯是假有；非如",
    "T29n1562_050:0625a15": "現在是實有性。所以者何？非如馬角及空花",
    "T29n1562_050:0625a16": "等諸畢竟無，瓶衣軍林車室等假可得名有",
    "T29n1562_050:0625a17": "因果等性，又非已滅及未已生可得說言同",
    "T29n1562_050:0625a18": "現實有。以如是理蘊在心中，應固立宗去來",
    "T29n1562_050:0625a19": "定有。諸有為法歷三世時，體相無差，有性寧",
    "T29n1562_050:0625a20": "別？豈不現見有法同時，體相無差而有性別，",
    "T29n1562_050:0625a21": "如地界等內外性殊，受等自他樂等性別，此",
    "T29n1562_050:0625a22": "性與有理定無差，性既有殊有必有別。由是",
    "T29n1562_050:0625a23": "地等體相雖同，而可說為內外性別。受等領",
    "T29n1562_050:0625a24": "等體相雖同，而可說為樂等性別。又如眼等",
    "T29n1562_050:0625a25": "在一相續清淨所造色體相同，而於其中有",
    "T29n1562_050:0625a26": "性類別，以見聞等功能別故，非於此中功能",
    "T29n1562_050:0625a27": "異有，可有性等功能差別。然見等功能即眼",
    "T29n1562_050:0625a28": "等有，由功能別故有性定別。故知諸法有同",
    "T29n1562_050:0625a29": "一時，體相無差，有性類別。既現見有法體同",
    "T29n1562_050:0625b01": "時，體相無差，有性類別，故知諸法歷三世時，",
    "T29n1562_050:0625b02": "體相無差，有性類別。如是善立對法義宗。經",
    "T29n1562_050:0625b03": "主於中朋附上座所立宗趣，作是詰言：過去",
    "T29n1562_050:0625b04": "未來若俱是有，如何可說是去來性？此詰於",
    "T29n1562_050:0625b05": "義都不相關。同實有中許有種種有性差別，",
    "T29n1562_050:0625b06": "理極成故。三世有論亦可詰言：過去未來若",
    "T29n1562_050:0625b07": "俱非有，如何可說此去此來？說常有宗依有",
    "T29n1562_050:0625b08": "體法，由自性異因緣不同，容可立有性類差",
    "T29n1562_050:0625b09": "別。說去來世無體論者，去來世體既決定無，",
    "T29n1562_050:0625b10": "自性因緣不可說異，如何分判去來世別？如",
    "T29n1562_050:0625b11": "彼唯託實無體中，矯立言詞，尚能說有去來",
    "T29n1562_050:0625b12": "世異；況此憑託實有體中，以正道理，不能說",
    "T29n1562_050:0625b13": "有去來世別？",
    "T29n1562_050:0625b14": "說一切有部順正理論卷第五十"
}