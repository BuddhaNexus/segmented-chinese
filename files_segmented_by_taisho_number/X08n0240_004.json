{
    "X08n0240_004:0506a01": "大方廣佛華嚴經綱要卷第四",
    "X08n0240_004:0506a02": "于闐國三藏沙門實叉難陀　譯經",
    "X08n0240_004:0506a03": "清涼山大華嚴寺沙門澄觀　疏義",
    "X08n0240_004:0506a04": "明匡山法雲寺憨山沙門德清提挈",
    "X08n0240_004:0506a05": "世主妙嚴品第一之四",
    "X08n0240_004:0506a06": "復次普光燄藏主火神得悉除一切世間闇解脫門。",
    "X08n0240_004:0506a07": "普集光幢主火神得能息一切眾生諸惑漂流熱惱",
    "X08n0240_004:0506a08": "苦解脫門。大光徧照主火神得無動福力大悲藏解",
    "X08n0240_004:0506a09": "脫門。眾妙宮殿主火神得觀如來神通力示現無邊",
    "X08n0240_004:0506a10": "際解脫門。無盡光髻主火神得光明照耀無邊虗空",
    "X08n0240_004:0506a11": "界解脫門。種種燄眼主火神得種種福莊嚴寂靜光",
    "X08n0240_004:0506a12": "解脫門。十方宮殿如須彌山主火神得能滅一切世",
    "X08n0240_004:0506a13": "間諸趣熾然苦解脫門。威光自在主火神得自在開",
    "X08n0240_004:0506a14": "悟一切世間解脫門。光照十方主火神得永破一切",
    "X08n0240_004:0506a15": "愚癡執著見解脫門。雷音電光主火神得成就一切",
    "X08n0240_004:0506a16": "願力大震吼解脫門。爾時普光燄藏主火神承佛威",
    "X08n0240_004:0506a17": "力。普觀一切主火神眾。而說頌言。",
    "X08n0240_004:0506a18": "　汝觀如來精進力　　廣大億劫不思議",
    "X08n0240_004:0506a19": "　為利眾生現世間　　所有闇障皆令滅",
    "X08n0240_004:0506a20": "　眾生愚癡起諸見　　煩惱如流及火然",
    "X08n0240_004:0506a21": "　導師方便悉滅除　　普集光幢於此悟",
    "X08n0240_004:0506a22": "　福德如空無有盡　　求其邊際不可得",
    "X08n0240_004:0506a23": "　此佛大悲無動力　　光照悟入心生喜",
    "X08n0240_004:0506a24": "　我觀如來之所行　　經於劫海無邊際",
    "X08n0240_004:0506b01": "　如是示現神通力　　眾妙宮神所了知",
    "X08n0240_004:0506b02": "　億劫修成不可思　　求其邊際莫能知",
    "X08n0240_004:0506b03": "　演法實相令歡喜　　無盡光神所觀見",
    "X08n0240_004:0506b04": "　十方所有廣大眾　　一切現前瞻仰佛",
    "X08n0240_004:0506b05": "　寂靜光明照世間　　此妙燄神所能了",
    "X08n0240_004:0506b06": "　牟尼出現諸世間　　坐於一切宮殿中",
    "X08n0240_004:0506b07": "　普雨無邊廣大法　　此十方神之境界",
    "X08n0240_004:0506b08": "　諸佛智慧最甚深　　於法自在現世間",
    "X08n0240_004:0506b09": "　能悉闡明真實理　　威光悟此心欣慶",
    "X08n0240_004:0506b10": "　諸見愚癡為闇蓋　　眾生迷惑常流轉",
    "X08n0240_004:0506b11": "　佛為開闡妙法門　　光照方神能悟入",
    "X08n0240_004:0506b12": "　願門廣大不思議　　力度修治已清淨",
    "X08n0240_004:0506b13": "　如昔願心皆出現　　此震音神之所了",
    "X08n0240_004:0506b14": "復次普興雲幢主水神得平等利益一切眾生慈解",
    "X08n0240_004:0506b15": "脫門。海潮雲音主水神得無邊法莊嚴解脫門。妙色",
    "X08n0240_004:0506b16": "輪髻主水神得觀所應化方便普攝解脫門。善巧漩",
    "X08n0240_004:0506b17": "澓主水神得普演諸佛甚深境界解脫門。離垢香積",
    "X08n0240_004:0506b18": "主水神得普現清淨大光明解脫門。福橋光音主水",
    "X08n0240_004:0506b19": "神得清淨法界無相無性解脫門。知足自在主水神",
    "X08n0240_004:0506b20": "得無盡大悲海解脫門。淨喜善音主水神得於菩薩",
    "X08n0240_004:0506b21": "眾會道場中為大歡喜藏解脫門。普現威光主水神",
    "X08n0240_004:0506b22": "得以無礙廣大福德力普出現解脫門。吼聲徧海主",
    "X08n0240_004:0506b23": "水神得觀察一切眾生發起如虗空調伏方便解脫",
    "X08n0240_004:0506b24": "門。爾時普興雲幢主水神承佛威力。普觀一切主水",
    "X08n0240_004:0506c01": "神眾。而說頌言。",
    "X08n0240_004:0506c02": "　清淨慈門剎塵數　　共生如來一妙相",
    "X08n0240_004:0506c03": "　一一諸相莫不然　　是故見者無厭足",
    "X08n0240_004:0506c04": "　世尊往昔修行時　　普詣一切如來所",
    "X08n0240_004:0506c05": "　種種修治無懈倦　　如是方便雲音入",
    "X08n0240_004:0506c06": "　佛於一切十方中　　寂然不動無來去",
    "X08n0240_004:0506c07": "　應化眾生悉令見　　此是髻輪之所知",
    "X08n0240_004:0506c08": "　如來境界無邊量　　一切眾生不能了",
    "X08n0240_004:0506c09": "　妙音演說徧十方　　此善漩神所行處",
    "X08n0240_004:0506c10": "　世尊光明無有盡　　充徧法界不思議",
    "X08n0240_004:0506c11": "　說法教化度眾生　　此淨香神所觀見",
    "X08n0240_004:0506c12": "　如來清淨等虗空　　無相無形徧十方",
    "X08n0240_004:0506c13": "　而令眾會靡不見　　此福光神善觀察",
    "X08n0240_004:0506c14": "　佛昔修習大悲門　　其心廣徧等眾生",
    "X08n0240_004:0506c15": "　是故如雲現於世　　此解脫門知足了",
    "X08n0240_004:0506c16": "　十方所有諸國土　　悉見如來坐於座",
    "X08n0240_004:0506c17": "　朗然開悟大菩提　　如是喜音之所入",
    "X08n0240_004:0506c18": "　如來所行無罣礙　　徧往十方一切剎",
    "X08n0240_004:0506c19": "　處處示現大神通　　普現威光已能悟",
    "X08n0240_004:0506c20": "　修習無邊方便行　　等眾生界悉充滿",
    "X08n0240_004:0506c21": "　神通妙用靡暫停　　吼聲徧海斯能入",
    "X08n0240_004:0506c22": "復次出現寶光主海神得以等心施一切眾生福德",
    "X08n0240_004:0506c23": "海眾寶莊嚴身解脫門。不可壞金剛幢主海神。得巧",
    "X08n0240_004:0506c24": "方便守護一切眾生善根解脫門。不雜塵垢主海神",
    "X08n0240_004:0507a01": "得能竭一切眾生煩惱海解脫門。恒住波浪主海神",
    "X08n0240_004:0507a02": "得令一切眾生離惡道解脫門。吉祥寶月主海神得",
    "X08n0240_004:0507a03": "普滅大癡闇解脫門。妙華龍髻主海神得滅一切諸",
    "X08n0240_004:0507a04": "趣苦與安樂解脫門。普持光味主海神得淨治一切",
    "X08n0240_004:0507a05": "眾生諸見愚癡性解脫門。寶燄華光主海神得出生",
    "X08n0240_004:0507a06": "一切寶種性菩提心解脫門。金剛妙髻主海神得不",
    "X08n0240_004:0507a07": "動心功德海解脫門。海潮雷音主海神得普入法界",
    "X08n0240_004:0507a08": "三昧門解脫門。爾時出現寶光主海神承佛威力。普",
    "X08n0240_004:0507a09": "觀一切主海神眾。而說頌言。",
    "X08n0240_004:0507a10": "　不可思議大劫海　　供養一切諸如來",
    "X08n0240_004:0507a11": "　普以功德施羣生　　是故端嚴最無比",
    "X08n0240_004:0507a12": "　一切世間皆出現　　眾生根欲靡不知",
    "X08n0240_004:0507a13": "　普為弘宣大法海　　此是堅幢所欣悟",
    "X08n0240_004:0507a14": "　一切世間眾導師　　法雲大雨不可測",
    "X08n0240_004:0507a15": "　消竭無窮諸苦海　　此離垢塵入此門",
    "X08n0240_004:0507a16": "　一切眾生煩惱覆　　流轉諸趣受眾苦",
    "X08n0240_004:0507a17": "　為其開示如來境　　普水宮神入此門",
    "X08n0240_004:0507a18": "　佛於難思劫海中　　修行諸行無有盡",
    "X08n0240_004:0507a19": "　永截眾生癡惑網　　寶月於此能明入",
    "X08n0240_004:0507a20": "　佛見眾生常恐怖　　流轉生死大海中",
    "X08n0240_004:0507a21": "　示彼如來無上道　　龍髻悟解生欣悅",
    "X08n0240_004:0507a22": "　諸佛境界不思議　　法界虗空平等相",
    "X08n0240_004:0507a23": "　能淨眾生癡惑網　　如是持味能宣說",
    "X08n0240_004:0507a24": "　佛眼清淨不思議　　一切境界悉該覽",
    "X08n0240_004:0507b01": "　普示眾生諸妙道　　此是華光心所悟",
    "X08n0240_004:0507b02": "　魔軍廣大無央數　　一剎那中悉摧滅",
    "X08n0240_004:0507b03": "　心無傾動難測量　　金剛妙髻之方便",
    "X08n0240_004:0507b04": "　普於十方演妙音　　其音法界靡不周",
    "X08n0240_004:0507b05": "　此是如來三昧境　　海潮音神所行處",
    "X08n0240_004:0507b06": "復次普發迅流主河神得普雨無邊法雨解脫門。普",
    "X08n0240_004:0507b07": "潔泉澗主河神得普現一切眾生前令永離煩惱解",
    "X08n0240_004:0507b08": "脫門。離塵淨眼主河神得以大悲方便普滌一切眾",
    "X08n0240_004:0507b09": "生諸惑塵垢解脫門。十方徧吼主河神得恒出饒益",
    "X08n0240_004:0507b10": "眾生音解脫門。普救護眾生主河神得於一切含識",
    "X08n0240_004:0507b11": "中恒起無惱害慈解脫門。無熱淨光主河神得普示",
    "X08n0240_004:0507b12": "一切清涼善根解脫門。普生歡喜主河神得修行具",
    "X08n0240_004:0507b13": "足施令一切眾生永離慳著解脫門。廣德勝幢主河",
    "X08n0240_004:0507b14": "神得作一切歡喜福田解脫門。光照普世主河神得",
    "X08n0240_004:0507b15": "能令一切眾生雜染者清淨瞋毒者歡喜解脫門。海",
    "X08n0240_004:0507b16": "德光明主河神得能令一切眾生入解脫海恒受具",
    "X08n0240_004:0507b17": "足樂解脫門。爾時普發迅流主河神承佛威力。普觀",
    "X08n0240_004:0507b18": "一切主河神眾。而說頌言。",
    "X08n0240_004:0507b19": "　如來往昔為眾生　　修治法海無邊行",
    "X08n0240_004:0507b20": "　譬如霈澤清炎暑　　普滅眾生煩惱熱",
    "X08n0240_004:0507b21": "　佛昔難宣無量劫　　以願光明淨世間",
    "X08n0240_004:0507b22": "　諸根熟者令悟道　　此普潔神心所悟",
    "X08n0240_004:0507b23": "　大悲方便等眾生　　悉現其前常化誘",
    "X08n0240_004:0507b24": "　普使淨治煩惱垢　　淨眼見此深歡悅",
    "X08n0240_004:0507c01": "　佛演妙音普使聞　　眾生愛樂心歡喜",
    "X08n0240_004:0507c02": "　悉使滌除無量苦　　此徧吼神之解脫",
    "X08n0240_004:0507c03": "　佛昔修習菩提行　　為利眾生無量劫",
    "X08n0240_004:0507c04": "　是故光明徧世間　　護神憶念生歡喜",
    "X08n0240_004:0507c05": "　佛昔修行為眾生　　種種方便令成熟",
    "X08n0240_004:0507c06": "　普淨福海除眾苦　　無熱見此心欣慶",
    "X08n0240_004:0507c07": "　施門廣大無窮盡　　一切眾生咸利益",
    "X08n0240_004:0507c08": "　能令見者無慳著　　此普喜神之所悟",
    "X08n0240_004:0507c09": "　佛昔修行實方便　　成就無邊功德海",
    "X08n0240_004:0507c10": "　能令見者靡不欣　　此勝幢神心悟悅",
    "X08n0240_004:0507c11": "　眾生有垢咸淨治　　一切怨害等生慈",
    "X08n0240_004:0507c12": "　故得光照滿虗空　　普世河神見歡喜",
    "X08n0240_004:0507c13": "　佛是福田功德海　　能令一切離諸惡",
    "X08n0240_004:0507c14": "　乃至成就大菩提　　此海光神之解脫",
    "X08n0240_004:0507c15": "復次柔軟勝味主稼神得與一切眾生法滋味。令成",
    "X08n0240_004:0507c16": "就佛身解脫門。時華淨光主稼神得能令一切眾生",
    "X08n0240_004:0507c17": "受廣大喜樂解脫門。色力勇徤主稼神得以一切圓",
    "X08n0240_004:0507c18": "滿法門淨諸境界解脫門。增益精氣主稼神得見佛",
    "X08n0240_004:0507c19": "大悲無量神通變化力解脫門。普生根果主稼神得",
    "X08n0240_004:0507c20": "普現佛福田。令下種無失壞解脫門。妙嚴環髻主稼",
    "X08n0240_004:0507c21": "神得普發眾生淨信華解脫門。潤澤淨華主稼神得",
    "X08n0240_004:0507c22": "大慈愍濟諸眾生令增長福德海解脫門。成就妙香",
    "X08n0240_004:0507c23": "主稼神得廣開示一切行法解脫門。見者愛樂主稼",
    "X08n0240_004:0507c24": "神得能令法界一切眾生捨離懈怠憂惱等諸惡普",
    "X08n0240_004:0508a01": "清淨解脫門。離垢光明主稼神得觀察一切眾生善",
    "X08n0240_004:0508a02": "根隨應說法。令眾會歡喜滿足解脫門。爾時柔軟勝",
    "X08n0240_004:0508a03": "味主稼神承佛威力。普觀一切主稼神眾。而說頌言。",
    "X08n0240_004:0508a04": "　如來無上功德海　　普現明燈照世間",
    "X08n0240_004:0508a05": "　一切如來咸救護　　悉與安樂無遺者",
    "X08n0240_004:0508a06": "　世尊功德無有邊　　眾生聞者不唐捐",
    "X08n0240_004:0508a07": "　悉使離苦常歡喜　　此是時華之所入",
    "X08n0240_004:0508a08": "　善逝諸力皆圓滿　　功德莊嚴現世間",
    "X08n0240_004:0508a09": "　一切眾生悉調伏　　此法勇力能明證",
    "X08n0240_004:0508a10": "　佛昔修治大悲海　　其心念念等世間",
    "X08n0240_004:0508a11": "　是故神通無有邊　　增益精氣能觀見",
    "X08n0240_004:0508a12": "　佛徧世間常現前　　一切方便無空過",
    "X08n0240_004:0508a13": "　悉淨眾生諸惑惱　　此普生神之解脫",
    "X08n0240_004:0508a14": "　佛是世間大智海　　放淨光明無不徧",
    "X08n0240_004:0508a15": "　廣大信解悉從生　　如是嚴髻能明入",
    "X08n0240_004:0508a16": "　如來觀世起慈心　　為利眾生而出現",
    "X08n0240_004:0508a17": "　示彼恬怡最勝道　　此淨華神之解脫",
    "X08n0240_004:0508a18": "　善逝所修清淨行　　菩提樹下具宣說",
    "X08n0240_004:0508a19": "　如是教化滿十方　　此妙香神能聽受",
    "X08n0240_004:0508a20": "　佛於一切諸世間　　悉使離憂生大喜",
    "X08n0240_004:0508a21": "　所有根欲皆治淨　　可愛樂神斯悟入",
    "X08n0240_004:0508a22": "　如來出現於世間　　普觀眾生心所樂",
    "X08n0240_004:0508a23": "　種種方便而成熟　　此淨光神解脫門",
    "X08n0240_004:0508a24": "復次吉祥主藥神得普觀一切眾生心而勤攝取解",
    "X08n0240_004:0508b01": "脫門。旃檀林主藥神得以光明攝眾生俾見者無空",
    "X08n0240_004:0508b02": "過解脫門。離塵光明主藥神得能以淨方便滅一切",
    "X08n0240_004:0508b03": "眾生煩惱解脫門。名稱普聞主藥神得能以大名稱",
    "X08n0240_004:0508b04": "增長無邊善根海解脫門。毛孔現光主藥神得大悲",
    "X08n0240_004:0508b05": "幢速赴一切病境界解脫門。破闇清淨主藥神得療",
    "X08n0240_004:0508b06": "治一切盲冥眾生令智眼清淨解脫門。普發吼聲主",
    "X08n0240_004:0508b07": "藥神得能演佛音說諸法差別義解脫門。蔽日光幢",
    "X08n0240_004:0508b08": "主藥神得能作一切眾生善知識令見者咸生善根",
    "X08n0240_004:0508b09": "解脫門。明見十方主藥神得清淨大悲藏能以方便",
    "X08n0240_004:0508b10": "令生信解解脫門。普發威光主藥神得方便令念佛",
    "X08n0240_004:0508b11": "滅一切眾生病解脫門。爾時吉祥主藥神承佛威力。",
    "X08n0240_004:0508b12": "普觀一切主藥神眾。而說頌言。",
    "X08n0240_004:0508b13": "　如來智慧不思議　　悉知一切眾生心",
    "X08n0240_004:0508b14": "　能以種種方便力　　滅彼羣迷無量苦",
    "X08n0240_004:0508b15": "　大雄善巧難測量　　凡有所作無空過",
    "X08n0240_004:0508b16": "　必使眾生諸苦滅　　旃檀林神能悟此",
    "X08n0240_004:0508b17": "　汝觀諸佛法如是　　往昔勤修無量劫",
    "X08n0240_004:0508b18": "　而於諸有無所著　　此離塵光所入門",
    "X08n0240_004:0508b19": "　佛百千劫難可遇　　若有得見及聞名",
    "X08n0240_004:0508b20": "　悉令獲益無空過　　此普稱神之所了",
    "X08n0240_004:0508b21": "　如來一一毛孔中　　悉放光明滅眾患",
    "X08n0240_004:0508b22": "　世間煩惱皆令盡　　此現光神所入門",
    "X08n0240_004:0508b23": "　一切眾生癡所盲　　惑業眾苦無量別",
    "X08n0240_004:0508b24": "　佛悉蠲除開智照　　如是破闇能觀見",
    "X08n0240_004:0508c01": "　如來一音無限量　　能開一切法門海",
    "X08n0240_004:0508c02": "　眾生聽者悉了知　　此是大音之解脫",
    "X08n0240_004:0508c03": "　汝觀佛智難思議　　普現諸趣救羣生",
    "X08n0240_004:0508c04": "　能令見者皆從化　　此蔽日幢深悟了",
    "X08n0240_004:0508c05": "　如來大悲方便海　　為利世間而出現",
    "X08n0240_004:0508c06": "　廣開正道示眾生　　此見方神能了達",
    "X08n0240_004:0508c07": "　如來普放大光明　　一切十方無不照",
    "X08n0240_004:0508c08": "　令隨念佛生功德　　此發威光解脫門",
    "X08n0240_004:0508c09": "復次布華如雲主林神得廣大無邊智海藏解脫門。",
    "X08n0240_004:0508c10": "擢幹舒光主林神得廣大修治善清淨解脫門。生芽",
    "X08n0240_004:0508c11": "發曜主林神得增長種種淨信芽解脫門。吉祥淨葉",
    "X08n0240_004:0508c12": "主林神得一切清淨功德莊嚴聚解脫門。垂布燄藏",
    "X08n0240_004:0508c13": "主林神得普門清淨慧恒周覽法界解脫門。妙莊嚴",
    "X08n0240_004:0508c14": "光主林神得普知一切眾生行海而興布法雲解脫",
    "X08n0240_004:0508c15": "門。可意雷聲主林神得忍受一切不可意聲演清淨",
    "X08n0240_004:0508c16": "音解脫門。香光普徧主林神得十方普現昔所修治",
    "X08n0240_004:0508c17": "廣大行境界解脫門。妙光迴曜主林神得以一切功",
    "X08n0240_004:0508c18": "德法饒益世間解脫門。華果光味主林神得能令一",
    "X08n0240_004:0508c19": "切見佛出興常敬念不忘莊嚴功德藏解脫門。爾時",
    "X08n0240_004:0508c20": "布華如雲主林神承佛威力。普觀一切主林神眾。而",
    "X08n0240_004:0508c21": "說頌言。",
    "X08n0240_004:0508c22": "　佛昔修集菩提行　　福德智慧悉成滿",
    "X08n0240_004:0508c23": "　一切諸力皆具足　　放大光明出世間",
    "X08n0240_004:0508c24": "　悲門無量等眾生　　如來往昔普淨治",
    "X08n0240_004:0509a01": "　是故於世能為益　　此擢幹神之所了",
    "X08n0240_004:0509a02": "　若有眾生一見佛　　必使入於深信海",
    "X08n0240_004:0509a03": "　普示一切如來道　　此妙芽神之解脫",
    "X08n0240_004:0509a04": "　一毛所集諸功德　　劫海宣揚不可盡",
    "X08n0240_004:0509a05": "　諸佛方便難思議　　淨葉能明此深義",
    "X08n0240_004:0509a06": "　我念如來於往昔　　供養剎塵無量佛",
    "X08n0240_004:0509a07": "　一一佛所智漸明　　此燄藏神之所了",
    "X08n0240_004:0509a08": "　一切眾生諸行海　　世尊一念悉了知",
    "X08n0240_004:0509a09": "　如是廣大無礙智　　妙莊嚴神能悟入",
    "X08n0240_004:0509a10": "　恒演如來寂妙音　　普生無等大歡喜",
    "X08n0240_004:0509a11": "　隨其解欲皆令悟　　此是雷音所行法",
    "X08n0240_004:0509a12": "　如來示現大神通　　十方國土皆周徧",
    "X08n0240_004:0509a13": "　佛昔修行悉令見　　此普香光所入門",
    "X08n0240_004:0509a14": "　眾生譣詖不修德　　迷惑沉流生死中",
    "X08n0240_004:0509a15": "　為彼闡明眾智道　　此妙光神之所見",
    "X08n0240_004:0509a16": "　佛為業障諸眾生　　經於億劫時乃現",
    "X08n0240_004:0509a17": "　其餘念念常令見　　此味光神所觀察",
    "X08n0240_004:0509a18": "復次寶峰開華主山神得入大寂定光明解脫門。華",
    "X08n0240_004:0509a19": "林妙髻主山神得修集慈善根成熟不可思議數眾",
    "X08n0240_004:0509a20": "生解脫門。高幢普照主山神得觀察一切眾生心所",
    "X08n0240_004:0509a21": "樂嚴淨諸根解脫門。離塵寶髻主山神得無邊劫海",
    "X08n0240_004:0509a22": "勤精進無厭怠解脫門。光照十方主山神得以無邊",
    "X08n0240_004:0509a23": "功德光普覺悟解脫門。大力光明主山神得能自成",
    "X08n0240_004:0509a24": "熟復令眾生捨離愚迷行解脫門。威光普勝主山神",
    "X08n0240_004:0509b01": "得拔一切苦使無有餘解脫門。微密光輪主山神得",
    "X08n0240_004:0509b02": "演教法光明顯示一切如來功德解脫門。普眼現見",
    "X08n0240_004:0509b03": "主山神得令一切眾生乃至於夢中增長善根解脫",
    "X08n0240_004:0509b04": "門金剛堅固眼主山神得出現無邊大義海解脫門。",
    "X08n0240_004:0509b05": "爾時開華帀地主山神承佛威力。普觀一切主山神",
    "X08n0240_004:0509b06": "眾。而說頌言。",
    "X08n0240_004:0509b07": "　往修勝行無有邊　　今獲神通亦無量",
    "X08n0240_004:0509b08": "　法門廣闢如塵數　　悉使眾生深悟喜",
    "X08n0240_004:0509b09": "　眾相嚴身徧世間　　毛孔光明悉清淨",
    "X08n0240_004:0509b10": "　大慈方便示一切　　華林妙髻悟此門",
    "X08n0240_004:0509b11": "　佛身普現無有邊　　十方世界皆充滿",
    "X08n0240_004:0509b12": "　諸根嚴淨見者喜　　此法高幢能悟入",
    "X08n0240_004:0509b13": "　歷劫勤修無懈倦　　不染世法如虗空",
    "X08n0240_004:0509b14": "　種種方便化羣生　　悟此法門名寶髻",
    "X08n0240_004:0509b15": "　眾生盲闇入險道　　佛哀愍彼舒光照",
    "X08n0240_004:0509b16": "　普使世間從睡覺　　威光悟此心生喜",
    "X08n0240_004:0509b17": "　昔在諸有廣修行　　供養剎塵無數佛",
    "X08n0240_004:0509b18": "　令眾生見發大願　　此地大力能明入",
    "X08n0240_004:0509b19": "　見諸眾生流轉苦　　一切業障恒纏覆",
    "X08n0240_004:0509b20": "　以智慧光悉滅除　　此普勝神之解脫",
    "X08n0240_004:0509b21": "　一一毛孔出妙音　　隨眾生心讚諸佛",
    "X08n0240_004:0509b22": "　悉徧十方無量劫　　此是光輪所入門",
    "X08n0240_004:0509b23": "　佛徧十方普現前　　種種方便說妙法",
    "X08n0240_004:0509b24": "　廣益眾生諸行海　　此現見神之所悟",
    "X08n0240_004:0509c01": "　法門如海無邊量　　一音為說悉令解",
    "X08n0240_004:0509c02": "　一切劫中演不窮　　入此方便金剛目",
    "X08n0240_004:0509c03": "復次普德淨華主地神得以慈悲心念念普觀一切",
    "X08n0240_004:0509c04": "眾生解脫門。堅福莊嚴主地神得普現一切眾生福",
    "X08n0240_004:0509c05": "德力解脫門。妙華嚴樹主地神得普入諸法出生一",
    "X08n0240_004:0509c06": "切佛剎莊嚴解脫門。普散眾寶主地神得修習種種",
    "X08n0240_004:0509c07": "諸三昧令眾生除障垢解脫門。淨目觀時主地神得",
    "X08n0240_004:0509c08": "令一切眾生常遊戲快樂解脫門。金色妙眼主地神",
    "X08n0240_004:0509c09": "得示現一切清淨身調伏眾生解脫門。香毛發光主",
    "X08n0240_004:0509c10": "地神得了知一切佛功德海大威力解脫門。寂音悅",
    "X08n0240_004:0509c11": "意主地神得普攝持一切眾生言音海解脫門。妙華",
    "X08n0240_004:0509c12": "旋髻主地神得充滿佛剎離垢性解脫門。金剛普持",
    "X08n0240_004:0509c13": "主地神得一切佛法輪所攝持普出現解脫門。爾時",
    "X08n0240_004:0509c14": "普德淨華主地神承佛威力。普觀一切主地神眾。而",
    "X08n0240_004:0509c15": "說頌言。",
    "X08n0240_004:0509c16": "　如來往昔念念中　　大慈悲門不可說",
    "X08n0240_004:0509c17": "　如是修行無有已　　故得堅牢不壞身",
    "X08n0240_004:0509c18": "　三世眾生及菩薩　　所有一切眾福聚",
    "X08n0240_004:0509c19": "　悉現如來毛孔中　　福嚴見已生歡喜",
    "X08n0240_004:0509c20": "　廣大寂靜三摩地　　不生不滅無來去",
    "X08n0240_004:0509c21": "　嚴淨國土示眾生　　此樹華神之解脫",
    "X08n0240_004:0509c22": "　佛於往昔修諸行　　為令眾生消重障",
    "X08n0240_004:0509c23": "　普散眾寶主地神　　見此解脫生歡喜",
    "X08n0240_004:0509c24": "　如來境界無邊際　　念念普現於世間",
    "X08n0240_004:0510a01": "　淨目觀時主地神　　見佛所行心慶悅",
    "X08n0240_004:0510a02": "　妙音無限不思議　　普為眾生滅煩惱",
    "X08n0240_004:0510a03": "　金色眼神能了悟　　見佛無邊勝功德",
    "X08n0240_004:0510a04": "　一切色形皆化現　　十方法界悉充滿",
    "X08n0240_004:0510a05": "　香毛發光常見佛　　如是普化諸眾生",
    "X08n0240_004:0510a06": "　妙音普徧於十方　　無量劫中為眾說",
    "X08n0240_004:0510a07": "　悅意地神心了達　　從佛得聞深敬喜",
    "X08n0240_004:0510a08": "　佛毛孔出香燄雲　　隨眾生心徧世間",
    "X08n0240_004:0510a09": "　一切見者皆成熟　　此是華旋所觀處",
    "X08n0240_004:0510a10": "　堅固難壞如金剛　　不可傾動踰須彌",
    "X08n0240_004:0510a11": "　佛身如是處世間　　普持得見生歡喜",
    "X08n0240_004:0510a12": "復次寶峰光曜主城神得方便利益眾生解脫門。妙",
    "X08n0240_004:0510a13": "嚴宮殿主城神得知眾生根教化成熟解脫門。清淨",
    "X08n0240_004:0510a14": "喜寶主城神得常歡喜令一切眾生受諸福德解脫",
    "X08n0240_004:0510a15": "門。離憂清淨主城神得救諸怖畏大悲藏解脫門。華",
    "X08n0240_004:0510a16": "燈燄眼主城神得普明了大智慧解脫門。燄幢明現",
    "X08n0240_004:0510a17": "主城神得普方便示現解脫門。盛福威光主城神得",
    "X08n0240_004:0510a18": "普觀察一切眾生令修廣大福德海解脫門。淨光明",
    "X08n0240_004:0510a19": "身主城神得開悟一切愚闇眾生解脫門。香髻莊嚴",
    "X08n0240_004:0510a20": "主城神得觀如來自在力普徧世間調伏眾生解脫",
    "X08n0240_004:0510a21": "門。寶峰光目主城神得能以大光明破一切眾生障",
    "X08n0240_004:0510a22": "礙山解脫門。爾時寶峰光曜主城神承佛威力。普觀",
    "X08n0240_004:0510a23": "一切主城神眾。而說頌言。",
    "X08n0240_004:0510a24": "　導師如是不思議　　光明徧照於十方",
    "X08n0240_004:0510b01": "　眾生現前悉見佛　　教化成熟無央數",
    "X08n0240_004:0510b02": "　諸眾生根各差別　　佛悉了知無有餘",
    "X08n0240_004:0510b03": "　妙嚴宮殿主城神　　入此法門心慶悅",
    "X08n0240_004:0510b04": "　如來無量劫修行　　護持往昔諸佛法",
    "X08n0240_004:0510b05": "　意常承奉生歡喜　　妙寶城神悟此門",
    "X08n0240_004:0510b06": "　如來悉已能除遣　　一切眾生諸恐怖",
    "X08n0240_004:0510b07": "　而恒於此起慈悲　　此離憂神心悟喜",
    "X08n0240_004:0510b08": "　佛智廣大無有邊　　譬如虗空不可量",
    "X08n0240_004:0510b09": "　華目城神斯悟悅　　能學如來之妙慧",
    "X08n0240_004:0510b10": "　如來色相等眾生　　隨其樂欲皆令見",
    "X08n0240_004:0510b11": "　燄幢明現心能悟　　習此方便生歡喜",
    "X08n0240_004:0510b12": "　如來往修眾福海　　清淨廣大無邊際",
    "X08n0240_004:0510b13": "　福德幢光於此門　　觀察了悟心欣慶",
    "X08n0240_004:0510b14": "　眾生愚迷諸有中　　如世生盲卒無覩",
    "X08n0240_004:0510b15": "　佛為利益興於世　　清淨光神入此門",
    "X08n0240_004:0510b16": "　如來自在無有邊　　如雲普徧於世間",
    "X08n0240_004:0510b17": "　乃至現夢令調伏　　此是香幢所觀見",
    "X08n0240_004:0510b18": "　眾生癡闇如盲瞽　　種種障蓋所纏覆",
    "X08n0240_004:0510b19": "　佛光照徹普令開　　如是寶峰之所入",
    "X08n0240_004:0510b20": "復次淨莊嚴幢道場神得出現供養佛廣大莊嚴具",
    "X08n0240_004:0510b21": "誓願力解脫門。須彌寶光道場神得現一切眾生前",
    "X08n0240_004:0510b22": "成就廣大菩提行解脫門。雷音幢相道場神得隨一",
    "X08n0240_004:0510b23": "切眾生心所樂令見佛於夢中為說法解脫門。雨華",
    "X08n0240_004:0510b24": "妙眼道場神得能雨一切難捨眾寶莊嚴具解脫門。",
    "X08n0240_004:0510c01": "清淨燄形道場神得能現妙莊嚴道場廣化眾生令",
    "X08n0240_004:0510c02": "成熟解脫門。華瓔垂髻道場神得隨根說法令生正",
    "X08n0240_004:0510c03": "念解脫門。雨寶莊嚴道場神得能以辯才普雨無邊",
    "X08n0240_004:0510c04": "歡喜法解脫門。勇猛香眼道場神得廣稱讚諸佛功",
    "X08n0240_004:0510c05": "德解脫門。金剛彩雲道場神得示現無邊色相樹莊",
    "X08n0240_004:0510c06": "嚴道場解脫門。蓮華光明道場神得菩提樹下寂然",
    "X08n0240_004:0510c07": "不動而充徧十方解脫門。妙光照曜道場神得顯示",
    "X08n0240_004:0510c08": "如來種種力解脫門。爾時淨莊嚴幢道場神承佛威",
    "X08n0240_004:0510c09": "力。普觀一切道場神眾。而說頌言。",
    "X08n0240_004:0510c10": "　我念如來往昔時　　於無量劫所修行",
    "X08n0240_004:0510c11": "　諸佛出興咸供養　　故獲如空大功德",
    "X08n0240_004:0510c12": "　佛昔修行無盡施　　無量剎土微塵等",
    "X08n0240_004:0510c13": "　須彌光照菩提神　　憶念善逝心欣慶",
    "X08n0240_004:0510c14": "　如來色相無有窮　　變化周流一切剎",
    "X08n0240_004:0510c15": "　乃至夢中常示現　　雷幢見此生歡喜",
    "X08n0240_004:0510c16": "　昔行捨行無量劫　　能捨難捨眼如海",
    "X08n0240_004:0510c17": "　如是捨行為眾生　　此妙眼神能悟悅",
    "X08n0240_004:0510c18": "　無邊色相寶燄雲　　現菩提場徧世間",
    "X08n0240_004:0510c19": "　燄形清淨道場神　　見佛自在生歡喜",
    "X08n0240_004:0510c20": "　眾生行海無有邊　　佛普彌綸雨法雨",
    "X08n0240_004:0510c21": "　隨其根解除疑惑　　華瓔悟此心歡喜",
    "X08n0240_004:0510c22": "　無量法門差別義　　辯才大海皆能入",
    "X08n0240_004:0510c23": "　雨寶嚴具道場神　　於心念念恒如是",
    "X08n0240_004:0510c24": "　於不可說一切土　　盡世言辭稱讚佛",
    "X08n0240_004:0511a01": "　故獲名譽大功德　　此勇眼神能憶念",
    "X08n0240_004:0511a02": "　種種色相無邊樹　　普現菩提樹王下",
    "X08n0240_004:0511a03": "　金剛彩雲悟此門　　恒觀道樹生歡喜",
    "X08n0240_004:0511a04": "　十方邊際不可得　　佛坐道場智亦然",
    "X08n0240_004:0511a05": "　蓮華步光淨信心　　入此解脫深生喜",
    "X08n0240_004:0511a06": "　道場一切出妙音　　讚佛難思清淨力",
    "X08n0240_004:0511a07": "　及以成就諸因行　　此妙光神能聽受",
    "X08n0240_004:0511a08": "復次寶印手足行神得普雨眾寶生廣大歡喜解脫",
    "X08n0240_004:0511a09": "門。蓮華光足行神得示現佛身坐一切光色蓮華座",
    "X08n0240_004:0511a10": "令見者歡喜解脫門。最勝華髻足行神得一一心念",
    "X08n0240_004:0511a11": "中建立一切如來眾會道場解脫門。攝諸善見足行",
    "X08n0240_004:0511a12": "神得舉足發步悉調伏無邊眾生解脫門。妙寶星幢",
    "X08n0240_004:0511a13": "足行神得念念中化現種種蓮華網光明普雨眾寶",
    "X08n0240_004:0511a14": "出妙音聲解脫門。樂吐妙音足行神得出生無邊歡",
    "X08n0240_004:0511a15": "喜海解脫門。旃檀樹光足行神得以香風普覺一切",
    "X08n0240_004:0511a16": "道場眾會解脫門。蓮華光明足行神得一切毛孔放",
    "X08n0240_004:0511a17": "光明演微妙法音解脫門。微妙光明足行神得其身",
    "X08n0240_004:0511a18": "徧出種種光明網普照曜解脫門。積集妙華足行神",
    "X08n0240_004:0511a19": "得開悟一切眾生令生善根海解脫門。爾時寶印手",
    "X08n0240_004:0511a20": "足行神承佛威力。普觀一切足行神眾。而說頌言。",
    "X08n0240_004:0511a21": "　佛昔修行無量劫　　供養一切諸如來",
    "X08n0240_004:0511a22": "　心恒慶悅不疲厭　　喜門深大猶如海",
    "X08n0240_004:0511a23": "　念念神通不可量　　化現蓮華種種香",
    "X08n0240_004:0511a24": "　佛坐其上普遊往　　紅色光神皆覩見",
    "X08n0240_004:0511b01": "　諸佛如來法如是　　廣大眾會徧十方",
    "X08n0240_004:0511b02": "　普現神通不可議　　最勝華神悉明矚",
    "X08n0240_004:0511b03": "　十方國土一切處　　於中舉足若下足",
    "X08n0240_004:0511b04": "　悉能成就諸羣生　　此善見神心悟喜",
    "X08n0240_004:0511b05": "　如眾生數普現身　　此一一身充法界",
    "X08n0240_004:0511b06": "　悉放淨光雨眾寶　　如是解脫星幢入",
    "X08n0240_004:0511b07": "　如來境界無邊際　　普雨法雨皆充滿",
    "X08n0240_004:0511b08": "　眾會覩佛生歡喜　　此妙音聲之所見",
    "X08n0240_004:0511b09": "　佛音聲量等虗空　　一切音聲悉在中",
    "X08n0240_004:0511b10": "　調伏眾生靡不徧　　如是旃檀能聽受",
    "X08n0240_004:0511b11": "　一切毛孔出化音　　闡揚三世諸佛名",
    "X08n0240_004:0511b12": "　聞此音者皆歡喜　　蓮華光神如是見",
    "X08n0240_004:0511b13": "　佛身變現不思議　　步步色相猶如海",
    "X08n0240_004:0511b14": "　隨眾生心悉令見　　此妙光明之所得",
    "X08n0240_004:0511b15": "　十方普現大神通　　一切眾生悉開悟",
    "X08n0240_004:0511b16": "　眾妙華神於此法　　見已心生大歡喜",
    "X08n0240_004:0511b17": "復次淨喜境界身眾神得憶佛往昔誓願海解脫門。",
    "X08n0240_004:0511b18": "光照十方身眾神得光明普照無邊世界解脫門。海",
    "X08n0240_004:0511b19": "音調伏身眾神得大音普覺一切眾生令歡喜調伏",
    "X08n0240_004:0511b20": "解脫門。淨華嚴髻身眾神得身如虗空周徧住解脫",
    "X08n0240_004:0511b21": "門。無量威儀身眾神得示一切眾生諸佛境界解脫",
    "X08n0240_004:0511b22": "門。最勝光嚴身眾神得令一切饑乏眾生色力滿足",
    "X08n0240_004:0511b23": "解脫門。淨光香雲身眾神得除一切眾生煩惱垢解",
    "X08n0240_004:0511b24": "脫門。守護攝持身眾神得轉一切眾生愚癡魔業解",
    "X08n0240_004:0511c01": "脫門。普現攝化身眾神得普於一切世主宮殿中顯",
    "X08n0240_004:0511c02": "示莊嚴相解脫門。不動光明身眾神得普攝一切眾",
    "X08n0240_004:0511c03": "生皆令生清淨善根解脫門。爾時淨喜境界身眾神",
    "X08n0240_004:0511c04": "承佛威力。普觀一切身眾神眾。而說頌言。",
    "X08n0240_004:0511c05": "　我憶須彌塵劫前　　有佛妙光出興世",
    "X08n0240_004:0511c06": "　世尊於彼如來所　　發心供養一切佛",
    "X08n0240_004:0511c07": "　如來身放大光明　　其光法界靡不充",
    "X08n0240_004:0511c08": "　眾生遇者心調伏　　此照方神之所見",
    "X08n0240_004:0511c09": "　如來聲震十方國　　一切言音悉圓滿",
    "X08n0240_004:0511c10": "　普覺羣生無有餘　　調伏聞此心歡慶",
    "X08n0240_004:0511c11": "　佛身清淨恒寂滅　　普現眾色無諸相",
    "X08n0240_004:0511c12": "　如是徧住於世間　　此淨華神之所入",
    "X08n0240_004:0511c13": "　導師如是不思議　　隨眾生心悉令見",
    "X08n0240_004:0511c14": "　或坐或行或時住　　無量威儀所悟門",
    "X08n0240_004:0511c15": "　佛百千劫難逢遇　　出興利益能自在",
    "X08n0240_004:0511c16": "　令世悉離貧窮苦　　最勝光嚴入斯處",
    "X08n0240_004:0511c17": "　如來一一齒相間　　普放香燈光燄雲",
    "X08n0240_004:0511c18": "　滅除一切眾生惑　　離垢雲神如是見",
    "X08n0240_004:0511c19": "　眾生染惑為重障　　隨逐魔徑常流轉",
    "X08n0240_004:0511c20": "　如來開示解脫道　　守護執持能悟入",
    "X08n0240_004:0511c21": "　我觀如來自在力　　光布法界悉充滿",
    "X08n0240_004:0511c22": "　處王宮殿化眾生　　此普現神之境界",
    "X08n0240_004:0511c23": "　眾生迷妄具眾苦　　佛在其中常救護",
    "X08n0240_004:0511c24": "　皆令滅惑生喜心　　不動光神所觀見",
    "X08n0240_004:0512a01": "復次妙色那羅延執金剛神得見如來示現無邊色",
    "X08n0240_004:0512a02": "相身解脫門。日輪速疾幢執金剛神得佛身一一毛",
    "X08n0240_004:0512a03": "如日輪現種種光明雲解脫門。須彌華光執金剛神",
    "X08n0240_004:0512a04": "得化現無量身大神變解脫門。清淨雲音執金剛神",
    "X08n0240_004:0512a05": "得無邊隨類音解脫門。妙臂天主執金剛神得現為",
    "X08n0240_004:0512a06": "一切世間主開悟眾生解脫門。可愛樂光明執金剛",
    "X08n0240_004:0512a07": "神得普開示一切佛法差別門咸盡無遺解脫門。大",
    "X08n0240_004:0512a08": "樹雷音執金剛神得以可愛樂莊嚴具攝一切樹神",
    "X08n0240_004:0512a09": "解脫門。師子王光明執金剛神得如來廣大福莊嚴",
    "X08n0240_004:0512a10": "聚皆具足明了解脫門。密燄吉祥目執金剛神得普",
    "X08n0240_004:0512a11": "觀察險惡眾生心為現威嚴身解脫門。蓮華摩尼髻",
    "X08n0240_004:0512a12": "執金剛神得普雨一切菩薩莊嚴具摩尼髻解脫門。",
    "X08n0240_004:0512a13": "爾時妙色那羅延執金剛神承佛威力。普觀一切執",
    "X08n0240_004:0512a14": "金剛神眾。而說頌言。",
    "X08n0240_004:0512a15": "　汝應觀法王　　法王法如是　　色相無有邊",
    "X08n0240_004:0512a16": "　普現於世間　　佛身一一毛　　光網不思議",
    "X08n0240_004:0512a17": "　譬如淨日輪　　普照十方國　　如來神通力",
    "X08n0240_004:0512a18": "　法界悉周徧　　一切眾生前　　示現無盡身",
    "X08n0240_004:0512a19": "　如來說法音　　十方莫不聞　　隨諸眾生類",
    "X08n0240_004:0512a20": "　悉令心滿足　　眾見牟尼尊　　處世宮殿中",
    "X08n0240_004:0512a21": "　普為諸羣生　　闡揚於大法　　法海漩澓處",
    "X08n0240_004:0512a22": "　一切差別義　　種種方便門　　演說無窮盡",
    "X08n0240_004:0512a23": "　無邊大方便　　普應十方國　　遇佛淨光明",
    "X08n0240_004:0512a24": "　悉見如來身　　供養於諸佛　　億剎微塵數",
    "X08n0240_004:0512b01": "　功德如虗空　　一切所瞻仰　　神通力平等",
    "X08n0240_004:0512b02": "　一切剎皆現　　安坐妙道場　　普現眾生前",
    "X08n0240_004:0512b03": "　燄雲普照明　　種種光圓滿　　法界無不及",
    "X08n0240_004:0512b04": "　示佛所行處",
    "X08n0240_004:0512b05": "次下普光燄藏主火神至妙色那羅延執金剛神。",
    "X08n0240_004:0512b06": "後同生眾歎德。",
    "X08n0240_004:0512b08": "大方廣佛華嚴經綱要卷第四"
}