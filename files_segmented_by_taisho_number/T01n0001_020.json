{
    "T01n0001_020:0129a27": "佛說長阿含經卷第二十",
    "T01n0001_020:0129a29": "後秦弘始年佛陀耶舍共竺佛念譯",
    "T01n0001_020:0129b01": "第四分世記經阿須倫品第六",
    "T01n0001_020:0129b02": "佛告比丘：「須彌山北大海水底有羅呵阿須",
    "T01n0001_020:0129b03": "倫城，縱廣八萬由旬，其城七重，七重欄楯、七",
    "T01n0001_020:0129b04": "重羅網、七重行樹，周匝校飾，以七寶成，城",
    "T01n0001_020:0129b05": "高三千由旬，廣二千由旬。其城門高一千由",
    "T01n0001_020:0129b06": "旬，廣千由旬，金城銀門，銀城金門，乃至無數",
    "T01n0001_020:0129b07": "眾鳥相和而鳴，亦復如是。其阿須倫王所治",
    "T01n0001_020:0129b08": "小城，當大城中，名輪輸摩跋吒，縱廣六萬",
    "T01n0001_020:0129b09": "由旬，其城七重，七重欄楯、七重羅網、七重行",
    "T01n0001_020:0129b10": "樹，周匝校飾，七寶所成，城高三千由旬，廣",
    "T01n0001_020:0129b11": "二千由旬。其城門高二千由旬，廣千由旬，金",
    "T01n0001_020:0129b12": "城銀門，銀城金門，乃至無數眾鳥相和而鳴，",
    "T01n0001_020:0129b13": "亦復如是。「於其城內別立議堂，名曰七",
    "T01n0001_020:0129b14": "尸利沙，堂牆七重，七重欄楯、七重羅網、七重",
    "T01n0001_020:0129b15": "行樹，周匝校飾，七寶所成，議堂下基純以",
    "T01n0001_020:0129b16": "車璩，其柱樑純以七寶，其堂中柱圍千由",
    "T01n0001_020:0129b17": "旬，高萬由旬，當此柱下有正法座，縱廣七",
    "T01n0001_020:0129b18": "百由旬，彫文刻鏤，七寶所成。堂有四戶，周",
    "T01n0001_020:0129b19": "匝欄楯，階亭七重，七重欄楯、七重羅網、七重",
    "T01n0001_020:0129b20": "行樹，周匝校飾，七寶所成，乃至眾鳥相和而",
    "T01n0001_020:0129b21": "鳴，亦復如是。其議堂北有阿須倫宮殿，縱",
    "T01n0001_020:0129b22": "廣萬由旬，宮牆七重，七重欄楯、七重羅網、七",
    "T01n0001_020:0129b23": "重行樹，周匝校飾，以七寶成，乃至無數眾",
    "T01n0001_020:0129b24": "鳥相和悲鳴，亦復如是。其議堂東有一園",
    "T01n0001_020:0129b25": "林，名曰娑羅，縱廣萬由旬，園牆七重，七重欄",
    "T01n0001_020:0129b26": "楯、七重羅網、七重行樹，周匝校飾，以七寶",
    "T01n0001_020:0129b27": "成，乃至無數眾鳥相和悲鳴，亦復如是。其議",
    "T01n0001_020:0129b28": "堂南有一園林，名曰極妙，縱廣萬由旬，如",
    "T01n0001_020:0129b29": "娑羅園。其議堂西有一園林，名曰睒摩，縱",
    "T01n0001_020:0129c01": "廣萬由旬，亦如娑羅園林。其議堂北有一園",
    "T01n0001_020:0129c02": "林，名曰樂林，縱廣萬由旬，亦如娑羅園林。",
    "T01n0001_020:0129c03": "「娑羅、極妙二園中間生晝度樹，下圍七由旬，",
    "T01n0001_020:0129c04": "高百由旬，枝葉四布五十由旬。樹牆七重，七",
    "T01n0001_020:0129c05": "重欄楯、七重羅網、七重行樹，周匝校飾，以七",
    "T01n0001_020:0129c06": "寶成，乃至無數眾鳥相和而鳴，亦復如是。",
    "T01n0001_020:0129c07": "又其睒摩、樂林二園中間有跋難陀池，其水",
    "T01n0001_020:0129c08": "清涼，無有垢穢。寶塹七重，周匝砌廁，七重欄",
    "T01n0001_020:0129c09": "楯、七重羅網、七重行樹，周匝校飾，七寶所成。",
    "T01n0001_020:0129c10": "於其池中生四種華，華葉縱廣一由旬，香",
    "T01n0001_020:0129c11": "氣流布亦一由旬，根如車轂，其汁流出，色白",
    "T01n0001_020:0129c12": "如乳，味甘如蜜，無數眾鳥相和而鳴。又其池",
    "T01n0001_020:0129c13": "邊有七重階亭，門牆七重，七重欄楯、七重羅",
    "T01n0001_020:0129c14": "網、七重行樹，周匝校飾，七寶所成，乃至無數",
    "T01n0001_020:0129c15": "眾鳥相和悲鳴，亦復如是。「其阿須倫王臣下",
    "T01n0001_020:0129c16": "宮殿，有縱廣萬由旬者，有九千、八千，極小",
    "T01n0001_020:0129c17": "宮殿至千由旬，宮牆七重，七重欄楯、七重羅",
    "T01n0001_020:0129c18": "網、七重行樹，周匝校飾，以七寶成，乃至無",
    "T01n0001_020:0129c19": "數眾鳥相和而鳴，亦復如是。其小阿須倫宮",
    "T01n0001_020:0129c20": "殿有縱廣千由旬、九百、八百，極小宮殿至百",
    "T01n0001_020:0129c21": "由旬，皆宮牆七重，七重欄楯、七重羅網、七重行",
    "T01n0001_020:0129c22": "樹，周匝校飾，七寶所成，乃至無數眾鳥相和",
    "T01n0001_020:0129c23": "悲鳴，亦復如是。「其議堂北有七寶階道入",
    "T01n0001_020:0129c24": "於宮中，復有階道趣娑羅園，復有階道趣",
    "T01n0001_020:0129c25": "極妙園，復有階道趣睒摩園，復有階道趣",
    "T01n0001_020:0129c26": "樂林園，復有階道趣晝度樹，復有階道趣",
    "T01n0001_020:0129c27": "跋難陀池，復有階道趣大臣宮殿，復有",
    "T01n0001_020:0129c28": "階道趣小阿須倫宮殿。若阿須倫王欲詣",
    "T01n0001_020:0129c29": "娑羅園遊觀時，即念毗摩質多阿須倫王，",
    "T01n0001_020:0130a01": "毗摩質多阿須倫王復自念言：『羅呵阿須倫",
    "T01n0001_020:0130a02": "王念我。』即自莊嚴駕乘寶車，無數大眾侍從",
    "T01n0001_020:0130a03": "圍遶，詣羅呵阿須倫王前，於一面立。時，阿",
    "T01n0001_020:0130a04": "須倫王復念波羅呵阿須倫王，波羅呵阿",
    "T01n0001_020:0130a05": "須倫王復自念言：『王今念我。』即自莊嚴駕",
    "T01n0001_020:0130a06": "乘寶車，無數大眾侍從圍遶，詣羅呵王前，",
    "T01n0001_020:0130a07": "於一面立。「時，阿須倫王復念睒摩羅阿須倫",
    "T01n0001_020:0130a08": "王，睒摩羅阿須倫王復自念言：『今王念我。』",
    "T01n0001_020:0130a09": "即自莊嚴駕乘寶車，無數大眾侍從圍遶，詣",
    "T01n0001_020:0130a10": "羅呵王前，於一面立。時，王復念大臣阿須",
    "T01n0001_020:0130a11": "倫，大臣阿須倫復自念言：『今王念我。』即自莊",
    "T01n0001_020:0130a12": "嚴駕乘寶車，無數大眾侍從圍遶，詣羅呵王",
    "T01n0001_020:0130a13": "前，於一面立。時，王復念小阿須倫，小阿須",
    "T01n0001_020:0130a14": "倫復自念言：『今王念我。』即自莊嚴，與諸大",
    "T01n0001_020:0130a15": "眾詣羅呵王前，於一面立。「時，羅呵王身著",
    "T01n0001_020:0130a16": "寶衣，駕乘寶車，與無數大眾前後圍遶，詣",
    "T01n0001_020:0130a17": "娑羅林中，有自然風，吹門自開；有自然風，",
    "T01n0001_020:0130a18": "吹地令淨；有自然風，吹花散地，花至於",
    "T01n0001_020:0130a19": "膝。時，羅呵王入此園已，共相娛樂，一日、二日，",
    "T01n0001_020:0130a20": "乃至七日，娛樂訖已，便還本宮。其後遊觀極",
    "T01n0001_020:0130a21": "妙園林、睒摩園林、樂園林，亦復如是。時，羅呵",
    "T01n0001_020:0130a22": "王常有五大阿須倫侍衛左右：一名提持，",
    "T01n0001_020:0130a23": "二名雄力，三名武夷，四名頭首，五名摧伏。",
    "T01n0001_020:0130a24": "此五大阿須倫常侍衛左右。其羅呵王宮殿",
    "T01n0001_020:0130a25": "在大海水下，海水在上，四風所持：一名住",
    "T01n0001_020:0130a26": "風，二名持風，三名不動，四者堅固。持大",
    "T01n0001_020:0130a27": "海水，懸處虛空，猶如浮雲，去阿須倫宮一",
    "T01n0001_020:0130a28": "萬由旬終不墮落。阿須倫王福報、功德、威神",
    "T01n0001_020:0130a29": "如是。」",
    "T01n0001_020:0130b01": "佛說長阿含第四分世記經四天王品第七",
    "T01n0001_020:0130b02": "佛告比丘：「須彌山王東千由旬提頭賴吒天",
    "T01n0001_020:0130b03": "王城，名賢上，縱廣六千由旬，其城七重，七重",
    "T01n0001_020:0130b04": "欄楯、七重羅網、七重行樹，周匝校飾，以七",
    "T01n0001_020:0130b05": "寶成，乃至無數眾鳥相和而鳴，亦復如是。",
    "T01n0001_020:0130b06": "須彌山南千由旬有毗樓勒天王城，名善",
    "T01n0001_020:0130b07": "見，縱廣六千由旬，其城七重，七重欄楯、七重",
    "T01n0001_020:0130b08": "羅網、七重行樹，周匝校飾，以七寶成，乃至",
    "T01n0001_020:0130b09": "無數眾鳥相和而鳴，亦復如是。須彌山西千",
    "T01n0001_020:0130b10": "由旬有毗樓婆叉天王城，名周羅善見，縱",
    "T01n0001_020:0130b11": "廣六千由旬，其城七重，七重欄楯、七重羅網、",
    "T01n0001_020:0130b12": "七重行樹，周匝校飾，以七寶成，乃至無數",
    "T01n0001_020:0130b13": "眾鳥相和而鳴，亦復如是。須彌山北千由旬",
    "T01n0001_020:0130b14": "有毗沙門天王，王有三城：一名可畏，二名",
    "T01n0001_020:0130b15": "天敬，三名眾歸。各各縱廣六千由旬，其城七",
    "T01n0001_020:0130b16": "重，七重欄楯、七重羅網、七重行樹，周匝校飾，",
    "T01n0001_020:0130b17": "以七寶成，乃至無數眾鳥相和而鳴，亦復",
    "T01n0001_020:0130b18": "如是。「眾歸城北有園林，名伽毗延頭，縱廣",
    "T01n0001_020:0130b19": "四千由旬，園牆七重，七重欄楯、七重羅網、七",
    "T01n0001_020:0130b20": "重行樹，周匝校飾，以七寶成，乃至無數眾",
    "T01n0001_020:0130b21": "鳥相和而鳴，亦復如是。園城中間有池名",
    "T01n0001_020:0130b22": "那隣尼，縱廣四十由旬，其水清澄，無有垢",
    "T01n0001_020:0130b23": "穢，以七寶塹廁砌其邊，七重欄楯、七重羅",
    "T01n0001_020:0130b24": "網、七重行樹，周匝校飾，七寶所成，中生蓮",
    "T01n0001_020:0130b25": "花，青、黃、赤、白、雜色，光照半由旬，其香芬薰聞",
    "T01n0001_020:0130b26": "半由旬，又其花根大如車轂，其汁流出，色白",
    "T01n0001_020:0130b27": "如乳，味甘如蜜，乃至無數眾鳥相和悲鳴，亦",
    "T01n0001_020:0130b28": "復如是。「除日月宮殿，諸四天王宮殿縱廣四",
    "T01n0001_020:0130b29": "十由旬，宮牆七重，七重欄楯、七重羅網、七重",
    "T01n0001_020:0130c01": "行樹，周匝校飾，以七寶成，乃至無數眾鳥",
    "T01n0001_020:0130c02": "相和而鳴，亦復如是。其諸宮殿有四十由旬、",
    "T01n0001_020:0130c03": "二十由旬，極小縱廣五由旬。從眾歸城有寶",
    "T01n0001_020:0130c04": "階道至賢上城，復有階道至善見城，復有",
    "T01n0001_020:0130c05": "階道至周羅善見城，復有階道至可畏城、",
    "T01n0001_020:0130c06": "天敬城，復有階道至伽毗延頭園，復有階",
    "T01n0001_020:0130c07": "道至那隣尼池，復有階道至四天王大臣",
    "T01n0001_020:0130c08": "宮殿。「若毘沙門天王欲詣伽毘延頭園遊",
    "T01n0001_020:0130c09": "觀時，即念提頭賴天王，提頭賴天王復自",
    "T01n0001_020:0130c10": "念言：『今毘沙門王念我。』即自莊嚴駕乘寶",
    "T01n0001_020:0130c11": "車，與無數乾沓和神前後圍遶，詣毘沙門",
    "T01n0001_020:0130c12": "天王前，於一面立。時，毘沙門王復念毘樓勒",
    "T01n0001_020:0130c13": "天王，毘樓勒天王復自念言：『今毘沙門王念",
    "T01n0001_020:0130c14": "我。』即自莊嚴駕乘寶車，與無數究槃荼神",
    "T01n0001_020:0130c15": "前後圍遶，詣毘沙門天王前，於一面立。毘",
    "T01n0001_020:0130c16": "沙門王復念毘樓婆叉，毘樓婆叉復自念言：",
    "T01n0001_020:0130c17": "『今毘沙門王念我。』即自莊嚴駕乘寶車，無",
    "T01n0001_020:0130c18": "數龍神前後圍遶，詣毘沙門王前，於一面",
    "T01n0001_020:0130c19": "立。毘沙門王復念四天王大臣，四天王大臣",
    "T01n0001_020:0130c20": "復自念言：『今毘沙門王念我。』即自莊嚴駕乘",
    "T01n0001_020:0130c21": "寶車，無數諸天前後導從，詣毘沙門天王前，",
    "T01n0001_020:0130c22": "於一面立。「時，毘沙門天王即自莊嚴，著寶飾",
    "T01n0001_020:0130c23": "衣，駕乘寶車，與無數百千天神詣伽毘延",
    "T01n0001_020:0130c24": "頭園。有自然風，吹門自開；有自然風，吹地",
    "T01n0001_020:0130c25": "令淨；有自然風，吹花散地，花至於膝。時，王",
    "T01n0001_020:0130c26": "在園共相娛樂，一日、二日，乃至七日，遊觀訖",
    "T01n0001_020:0130c27": "已，還歸本宮。毘沙門王常有五大鬼神侍",
    "T01n0001_020:0130c28": "衛左右：一名般闍樓，二名檀陀羅，三名醯摩",
    "T01n0001_020:0130c29": "跋陀，四名提偈羅，五名修逸路摩。此五鬼",
    "T01n0001_020:0131a01": "神常隨侍衛。毘沙門王福報、功德、威神如",
    "T01n0001_020:0131a02": "是。」",
    "T01n0001_020:0131a03": "佛說長阿含第四分世記經忉利天品第八",
    "T01n0001_020:0131a04": "佛告比丘：「須彌山王頂上有三十三天城，縱",
    "T01n0001_020:0131a05": "廣八萬由旬，其城七重，七重欄楯、七重羅網、",
    "T01n0001_020:0131a06": "七重行樹，周匝校飾，以七寶成，城高百由旬，",
    "T01n0001_020:0131a07": "上廣六十由旬。城門高六十由旬，廣三十由",
    "T01n0001_020:0131a08": "旬，相去五百由旬有一門，其一一門有五百",
    "T01n0001_020:0131a09": "鬼神守侍衛護三十三天，金城銀門，銀城",
    "T01n0001_020:0131a10": "金門，乃至無數眾鳥相和悲鳴，亦復如是。其",
    "T01n0001_020:0131a11": "大城內復有小城，縱廣六萬由旬，其城七重，",
    "T01n0001_020:0131a12": "七重欄楯、七重羅網、七重行樹，周匝校飾，以",
    "T01n0001_020:0131a13": "七寶成，城高百由旬，廣六十由旬，城門相",
    "T01n0001_020:0131a14": "去五百由旬，高六十由旬，廣三十由旬，一一",
    "T01n0001_020:0131a15": "城門有五百鬼神侍衛門側，守護三十三",
    "T01n0001_020:0131a16": "天。金城銀門，銀城金門，水精城琉璃門，琉璃",
    "T01n0001_020:0131a17": "城水精門，赤珠城馬瑙門，馬瑙城赤珠門，車",
    "T01n0001_020:0131a18": "璩城眾寶門。「其欄楯者，金欄銀桄，銀欄金",
    "T01n0001_020:0131a19": "桄，水精欄琉璃桄，琉璃欄水精桄，赤珠欄馬",
    "T01n0001_020:0131a20": "瑙桄，馬瑙欄赤珠桄，車璩欄眾寶桄。其欄楯",
    "T01n0001_020:0131a21": "上有寶羅網，其金羅網下懸銀鈴，其銀羅網",
    "T01n0001_020:0131a22": "下懸金鈴，琉璃羅網懸水精鈴，水精羅網懸",
    "T01n0001_020:0131a23": "琉璃鈴，赤珠羅網懸馬瑙鈴，馬瑙羅網懸",
    "T01n0001_020:0131a24": "赤珠鈴，車璩羅網懸眾寶鈴。其金樹者金根",
    "T01n0001_020:0131a25": "金枝銀葉花實，其銀樹者銀根銀枝金葉花",
    "T01n0001_020:0131a26": "實，其水精樹水精根枝琉璃花葉，其琉璃樹",
    "T01n0001_020:0131a27": "琉璃根枝水精花葉，其赤珠樹赤珠根枝馬",
    "T01n0001_020:0131a28": "瑙花葉，馬瑙樹者馬瑙根枝赤珠花葉，車璩",
    "T01n0001_020:0131a29": "樹者車璩根枝眾寶花葉。「其七重城，城有四",
    "T01n0001_020:0131b01": "門，門有欄楯，七重城上皆有樓閣臺觀周",
    "T01n0001_020:0131b02": "匝圍遶，有園林浴池，生眾寶花，雜色參間，",
    "T01n0001_020:0131b03": "寶樹行列，華果繁茂，香風四起，悅可人心，",
    "T01n0001_020:0131b04": "鳧雁、鴛鴦、異類奇鳥，無數千種，相和而鳴。其",
    "T01n0001_020:0131b05": "小城外中間有伊羅鉢龍宮，縱廣六千由旬，",
    "T01n0001_020:0131b06": "宮牆七重，七重欄楯、七重羅網、七重行樹，周",
    "T01n0001_020:0131b07": "匝校飾，以七寶成，乃至無數眾鳥相和悲",
    "T01n0001_020:0131b08": "鳴，亦復如是。「其善見城內有善法堂，縱廣",
    "T01n0001_020:0131b09": "百由旬，七重欄楯、七重羅網、七重行樹，周匝",
    "T01n0001_020:0131b10": "校飾，以七寶成。其堂下基純以真金，上覆",
    "T01n0001_020:0131b11": "琉璃，其堂中柱圍十由旬，高百由旬，當其",
    "T01n0001_020:0131b12": "柱下敷天帝御座，縱廣一由旬，雜色間廁，",
    "T01n0001_020:0131b13": "以七寶成，其座柔軟，軟若天衣，夾座兩邊",
    "T01n0001_020:0131b14": "左右十六座。「堂有四門，周匝欄楯，以七寶",
    "T01n0001_020:0131b15": "成，其堂階道縱廣五百由旬，門郭七重，七重",
    "T01n0001_020:0131b16": "欄楯、七重羅網、七重行樹，周匝校飾，以七",
    "T01n0001_020:0131b17": "寶成，乃至無數眾鳥相和而鳴，亦復如是。",
    "T01n0001_020:0131b18": "善見堂北有帝釋宮殿，縱廣千由旬，宮牆七",
    "T01n0001_020:0131b19": "重，七重欄楯、七重羅網、七重行樹，周匝校飾，",
    "T01n0001_020:0131b20": "以七寶成，乃至無數眾鳥相和悲鳴，亦復",
    "T01n0001_020:0131b21": "如是。善見堂東有園林，名曰麤澁，縱廣千",
    "T01n0001_020:0131b22": "由旬，園牆七重，七重欄楯、七重羅網、七重行",
    "T01n0001_020:0131b23": "樹，周匝校飾以七寶成，乃至無數眾鳥相",
    "T01n0001_020:0131b24": "和而鳴，亦復如是。麤澁園中有二石垛，天",
    "T01n0001_020:0131b25": "金校飾，一名賢，二名善賢，縱廣各五十由",
    "T01n0001_020:0131b26": "旬，其石柔軟，軟若天衣。「善見宮南有園林，",
    "T01n0001_020:0131b27": "名曰畫樂，縱廣千由旬，園牆七重，七重欄楯、",
    "T01n0001_020:0131b28": "七重羅網、七重行樹，周匝校飾，以七寶成，",
    "T01n0001_020:0131b29": "乃至無數眾鳥相和而鳴，亦復如是。其園內",
    "T01n0001_020:0131c01": "有二石垛，七寶所成，一名晝，二名善晝，",
    "T01n0001_020:0131c02": "各縱廣五十由旬，其垛柔軟，軟若天衣。善見",
    "T01n0001_020:0131c03": "堂西有園林，名雜，縱廣千由旬，園牆七重，",
    "T01n0001_020:0131c04": "七重欄楯、七重羅網、七重行樹，周匝校飾，七",
    "T01n0001_020:0131c05": "寶所成，乃至無數眾鳥相和而鳴，亦復如是。",
    "T01n0001_020:0131c06": "其園中有二石垛，一名善見，二名順善見，",
    "T01n0001_020:0131c07": "天金校飾，七寶所成，各縱廣五十由旬，其垛",
    "T01n0001_020:0131c08": "柔軟，軟若天衣。善見堂北有園林，名曰大",
    "T01n0001_020:0131c09": "喜，縱廣千由旬，園牆七重，七重欄楯、七重羅",
    "T01n0001_020:0131c10": "網、七重行樹，周匝校飾，以七寶成，乃至無",
    "T01n0001_020:0131c11": "數眾鳥相和而鳴，亦復如是。其園中有二石",
    "T01n0001_020:0131c12": "垛，一名喜，二名大喜，車璩校飾，縱廣五十",
    "T01n0001_020:0131c13": "由旬，其垛柔軟，軟若天衣。「其麤澁園、畵樂園",
    "T01n0001_020:0131c14": "中間有難陀池，縱廣百由旬，其水清澄，無",
    "T01n0001_020:0131c15": "有垢穢，七重寶塹周匝砌廁，欄楯七重、七重",
    "T01n0001_020:0131c16": "羅網、七重行樹，周匝校飾，以七寶成。其池",
    "T01n0001_020:0131c17": "四面有四梯陛，周匝欄楯間以七寶，乃至",
    "T01n0001_020:0131c18": "無數眾鳥相和而鳴，亦復如是。又其池中生",
    "T01n0001_020:0131c19": "四種花，青、黃、赤、白、紅縹雜色間廁，其一花葉",
    "T01n0001_020:0131c20": "蔭一由旬，香氣芬熏聞一由旬，根如車",
    "T01n0001_020:0131c21": "轂，其汁流出，色白如乳，味甘如蜜。其池四",
    "T01n0001_020:0131c22": "面復有園林。其雜園林、大喜園林二園中間",
    "T01n0001_020:0131c23": "有樹名晝度，圍七由旬，高百由旬，枝葉四布",
    "T01n0001_020:0131c24": "五十由旬。樹外空亭縱廣五百由旬，宮牆七",
    "T01n0001_020:0131c25": "重，七重欄楯、七重羅網、七重行樹，周匝校飾，",
    "T01n0001_020:0131c26": "以七寶成，乃至無數眾鳥相和而鳴，亦復",
    "T01n0001_020:0131c27": "如是。「其餘忉利天宮殿縱廣千由旬，宮牆七",
    "T01n0001_020:0131c28": "重，七重欄楯、七重羅網、七重行樹，周匝校飾，",
    "T01n0001_020:0131c29": "以七寶成，乃至無數眾鳥相和而鳴，亦復",
    "T01n0001_020:0132a01": "如是。其諸宮殿有縱廣九百、八百，極小百",
    "T01n0001_020:0132a02": "由旬，宮牆七重，七重欄楯、七重羅網、七重行",
    "T01n0001_020:0132a03": "樹，周匝校飾，乃至無數眾鳥相和而鳴，亦",
    "T01n0001_020:0132a04": "復如是。諸小天宮縱廣百由旬，有九十、八",
    "T01n0001_020:0132a05": "十，極小至十二由旬，宮牆七重，七重欄楯、七",
    "T01n0001_020:0132a06": "重羅網、七重行樹，周匝圍遶，以七寶成，乃至",
    "T01n0001_020:0132a07": "無數眾鳥相和而鳴，亦復如是。「善見堂北有",
    "T01n0001_020:0132a08": "二階道至帝釋宮殿，善見堂東有二階道",
    "T01n0001_020:0132a09": "至麤澁園，復有階道至畵樂園觀，復有階",
    "T01n0001_020:0132a10": "道至雜園中，復有階道至大喜園，復有階",
    "T01n0001_020:0132a11": "道至大喜池，復有階道至晝度樹，復有階",
    "T01n0001_020:0132a12": "道至三十三天宮，復有階道至諸天宮，復",
    "T01n0001_020:0132a13": "有階道至伊羅鉢龍王宮。若天帝釋欲麤",
    "T01n0001_020:0132a14": "澁園中遊觀時，即念三十三天臣，三十三天",
    "T01n0001_020:0132a15": "臣即自念言：『今帝釋念我。』即自莊嚴駕乘",
    "T01n0001_020:0132a16": "寶車，與無數眾前後圍遶至帝釋前，於一",
    "T01n0001_020:0132a17": "面立。帝釋復念其餘諸天，諸天念言：『今帝",
    "T01n0001_020:0132a18": "釋念我。』即自莊嚴，與諸天眾相隨至帝釋",
    "T01n0001_020:0132a19": "前，於一面立。帝釋復念伊羅鉢龍王，伊羅",
    "T01n0001_020:0132a20": "鉢龍王復自念言：『今帝釋念我。』龍王即自",
    "T01n0001_020:0132a21": "變身出三十三頭，一一頭有六牙，一一牙有",
    "T01n0001_020:0132a22": "七浴池，一、一浴池有七大蓮華，一一蓮花",
    "T01n0001_020:0132a23": "有一百葉，一一花葉有七玉女，鼓樂絃歌，",
    "T01n0001_020:0132a24": "抃舞其上。時，彼龍王作此化已，詣帝釋前，",
    "T01n0001_020:0132a25": "於一面立。「時，釋提桓因著眾寶飾，瓔珞其",
    "T01n0001_020:0132a26": "身，坐伊羅鉢龍王第一頂上，其次兩邊各有",
    "T01n0001_020:0132a27": "十六天王，在龍頂上次第而坐。時，天帝釋",
    "T01n0001_020:0132a28": "與無數諸天眷屬圍遶詣麤澁園。有自然",
    "T01n0001_020:0132a29": "風，吹門自開；有自然風，吹地令淨；有自",
    "T01n0001_020:0132b01": "然風，吹花散地，眾花積聚，花至于膝。時，天",
    "T01n0001_020:0132b02": "帝釋於賢、善賢二石垛上隨意而坐，三十三",
    "T01n0001_020:0132b03": "王各次第坐，復有諸天不得侍從見彼園",
    "T01n0001_020:0132b04": "觀，不得入園五欲娛樂。所以者何？斯由本",
    "T01n0001_020:0132b05": "行功德不同。復有諸天得見園林而不得",
    "T01n0001_020:0132b06": "入，不得五欲共相娛樂。所以者何？斯由本",
    "T01n0001_020:0132b07": "行功德不同。復有諸天得見、得入，不得五",
    "T01n0001_020:0132b08": "欲共相娛樂。所以者何？斯由本行功德不同。",
    "T01n0001_020:0132b09": "復有諸天得入、得見，五欲娛樂。所以者何？",
    "T01n0001_020:0132b10": "斯由本行功德同故。「遊戲園中，五欲自娛，",
    "T01n0001_020:0132b11": "一日、二日，至於七日，相娛樂已，各自還宮。彼",
    "T01n0001_020:0132b12": "天帝釋遊觀畵樂園、雜園、大喜園時，亦復如",
    "T01n0001_020:0132b13": "是。何故名之為麤澁園？入此園時，身體麤",
    "T01n0001_020:0132b14": "澁。何故名為畵樂園？入此園時，身體自然",
    "T01n0001_020:0132b15": "有種種畵色以為娛樂。何故名為雜園？常",
    "T01n0001_020:0132b16": "以月八日、十四日、十五日，除阿須倫女，放諸婇",
    "T01n0001_020:0132b17": "女與諸天子雜錯遊戲，是故名為雜園。何",
    "T01n0001_020:0132b18": "故名為大喜園？入此園時，娛樂歡樂，故名",
    "T01n0001_020:0132b19": "大喜。何故名為善法堂？於此堂上思惟妙",
    "T01n0001_020:0132b20": "法，受清淨樂，故名善法堂。何故名為晝度",
    "T01n0001_020:0132b21": "樹？此樹有神，名曰漫陀，常作伎樂以自娛",
    "T01n0001_020:0132b22": "樂，故名晝度。又彼大樹枝條四布，花葉繁茂",
    "T01n0001_020:0132b23": "如大寶雲，故名晝度。「釋提桓因左右常有",
    "T01n0001_020:0132b24": "十大天子隨從侍衛。何等為十？一者名因",
    "T01n0001_020:0132b25": "陀羅，二名瞿夷，三名毘樓，四名毘樓婆提，",
    "T01n0001_020:0132b26": "五名陀羅，六名婆羅，七名耆婆，八名靈醯",
    "T01n0001_020:0132b27": "嵬，九名物羅，十名難頭。釋提桓因有大神",
    "T01n0001_020:0132b28": "力，威德如是。閻浮提人所貴水花：優鉢羅",
    "T01n0001_020:0132b29": "花、鉢頭摩花、拘物頭花、分陀利花、須乾頭花，",
    "T01n0001_020:0132c01": "柔軟香潔。其陸生花：解脫花、薝蔔花、婆羅陀",
    "T01n0001_020:0132c02": "花、須曼周那花、婆師花、童女花。拘耶尼、欝單",
    "T01n0001_020:0132c03": "曰、弗于逮、龍宮、金翅鳥宮水陸諸花，亦復",
    "T01n0001_020:0132c04": "如是。阿須倫宮水中生花：優鉢羅花、鉢頭",
    "T01n0001_020:0132c05": "摩花、拘物頭花、分陀利花，柔軟香潔。陸生花：",
    "T01n0001_020:0132c06": "殊好花、頻浮花、大頻浮花、伽伽利花、大伽伽",
    "T01n0001_020:0132c07": "利花、曼陀羅花、大曼陀羅花。四天王、三十三天、",
    "T01n0001_020:0132c08": "焰摩天、兜率天、化自在天、他化自在天所貴",
    "T01n0001_020:0132c09": "水陸諸花，亦復如是。「天有十法，何等為十？一",
    "T01n0001_020:0132c10": "者飛去無限數。二者飛來無限數。三者去無",
    "T01n0001_020:0132c11": "碍。四者來無碍。五者天身無有皮膚、骨體、筋",
    "T01n0001_020:0132c12": "脉、血肉。六者身無不淨大小便利。七者身無",
    "T01n0001_020:0132c13": "疲極。八者天女不產。九者天目不眴。十者",
    "T01n0001_020:0132c14": "身隨意色，好青則青，好黃則黃，赤、白眾色，",
    "T01n0001_020:0132c15": "隨意而現。此是諸天十法。人有七色。云何",
    "T01n0001_020:0132c16": "為七？有人金色，有人火色，有人青色，有人",
    "T01n0001_020:0132c17": "黃色，有人赤色，有人黑色，有人魔色。諸天、",
    "T01n0001_020:0132c18": "阿須倫有七色，亦復如是。「諸比丘！螢火之",
    "T01n0001_020:0132c19": "明不如燈燭，燈燭之明不如炬火，炬火之",
    "T01n0001_020:0132c20": "明不如積火，積火之明不如四天王宮殿、",
    "T01n0001_020:0132c21": "城墎、瓔珞、衣服、身色光明，四天王宮殿、城墎、",
    "T01n0001_020:0132c22": "瓔珞、衣服、身色光明不如三十三天光明，三",
    "T01n0001_020:0132c23": "十三天光明不如焰摩天光明，焰摩天光明",
    "T01n0001_020:0132c24": "不如兜率天光明，兜率天光明不如化自",
    "T01n0001_020:0132c25": "在天光明，化自在天光明不如他化自在天",
    "T01n0001_020:0132c26": "光明，他化自在天光明不如梵迦夷天宮殿、",
    "T01n0001_020:0132c27": "衣服身色光明，梵迦夷天宮殿、衣服、身色光",
    "T01n0001_020:0132c28": "明不如光念天光明，光念天光明不如",
    "T01n0001_020:0132c29": "遍淨天光明，遍淨天光明不如果實天光",
    "T01n0001_020:0133a01": "明，果實天光明不如無想天光明，無想天",
    "T01n0001_020:0133a02": "光明不如無造天，無造天光明不如無",
    "T01n0001_020:0133a03": "熱天，無熱天光明不如善見天，善見天",
    "T01n0001_020:0133a04": "光明不如大善天，大善天光明不如",
    "T01n0001_020:0133a05": "色究竟天，色究竟天光明不如地自在",
    "T01n0001_020:0133a06": "天，地自在天光明不如佛光明。從螢火",
    "T01n0001_020:0133a07": "光至佛光明，合集爾所光明，不如苦諦光",
    "T01n0001_020:0133a08": "明，集諦、滅諦、道諦光明。是故，諸比丘！欲求光",
    "T01n0001_020:0133a09": "明者，當求苦諦、集諦、滅諦、道諦光明，當",
    "T01n0001_020:0133a10": "作是修行。「閻浮提人身長三肘半，衣長七",
    "T01n0001_020:0133a11": "肘，廣三肘半；瞿耶尼、弗于逮人身亦三肘半，",
    "T01n0001_020:0133a12": "衣長七肘，廣三肘半；欝單曰人身長七肘，衣",
    "T01n0001_020:0133a13": "長十四肘，廣七肘，衣重一兩；阿須倫身長一",
    "T01n0001_020:0133a14": "由旬，衣長二由旬，廣一由旬，衣重六銖；四天",
    "T01n0001_020:0133a15": "王身長半由旬，衣長一由旬，廣半由旬，衣重",
    "T01n0001_020:0133a16": "半兩；忉利天身長一由旬，衣長二由旬，廣一",
    "T01n0001_020:0133a17": "由旬，衣重六銖；焰摩天身長二由旬，衣長四",
    "T01n0001_020:0133a18": "由旬，廣二由旬，衣重三銖；兜率天身長四由",
    "T01n0001_020:0133a19": "旬，衣長八由旬，廣四由旬，衣重一銖半；化自",
    "T01n0001_020:0133a20": "在天身長八由旬，衣長十六由旬，廣八由旬，",
    "T01n0001_020:0133a21": "衣重一銖；他化自在天身長十六由旬，衣長",
    "T01n0001_020:0133a22": "三十二由旬，廣十六由旬，衣重半銖。自上諸",
    "T01n0001_020:0133a23": "天，各隨其身而著衣服。「閻浮提人壽命百",
    "T01n0001_020:0133a24": "歲，少出多減。拘耶尼人壽命二百歲，少出",
    "T01n0001_020:0133a25": "多減。弗于逮人壽三百歲，少出多減。欝單",
    "T01n0001_020:0133a26": "曰人盡壽千歲，無有增減。餓鬼壽七萬歲，",
    "T01n0001_020:0133a27": "少出多減。龍、金翅鳥壽一劫，或有減者。阿",
    "T01n0001_020:0133a28": "須倫壽天千歲，少出多減。四天王壽天五百",
    "T01n0001_020:0133a29": "歲，少出多減。忉利天壽天千歲，少出多減。",
    "T01n0001_020:0133b01": "焰摩天壽天二千歲，少出多減。兜率天壽天",
    "T01n0001_020:0133b02": "四千歲，少出多減。化自在天壽天八千歲，少",
    "T01n0001_020:0133b03": "出多減。他化自在天壽天萬六千歲，少出多",
    "T01n0001_020:0133b04": "減。梵迦夷天壽命一劫，或有減者。光音天壽",
    "T01n0001_020:0133b05": "命二劫，或有減者。遍淨天壽命三劫，或有減",
    "T01n0001_020:0133b06": "者。果實天壽命四劫，或有減者。無想天壽命",
    "T01n0001_020:0133b07": "五百劫，或有減者。無造天壽命千劫，或有減",
    "T01n0001_020:0133b08": "者。無熱天壽命二千劫，或有減者。善見天壽",
    "T01n0001_020:0133b09": "命三千劫，或有減者。大善見天壽命四千劫，",
    "T01n0001_020:0133b10": "或有減者。色究竟天壽命五千劫，或有減者。",
    "T01n0001_020:0133b11": "空處天壽命萬劫，或有減者。識處天壽命二",
    "T01n0001_020:0133b12": "萬一千劫，或有減者。不用處天壽命四萬二",
    "T01n0001_020:0133b13": "千劫，或有減者。有想無想天壽命八萬四千",
    "T01n0001_020:0133b14": "劫，或有減者。齊此為眾生，齊此為壽命，",
    "T01n0001_020:0133b15": "齊此為世界，齊此名為生、老、病、死往來所",
    "T01n0001_020:0133b16": "趣，界、入聚也。」",
    "T01n0001_020:0133b17": "佛告比丘：「一切眾生以四食存。何謂為四？",
    "T01n0001_020:0133b18": "摶、細滑食為第一，觸食為第二，念食為第",
    "T01n0001_020:0133b19": "三，識食為第四。彼彼眾生所食不同。閻浮",
    "T01n0001_020:0133b20": "提人種種飯、麨麵、魚肉以為摶食，衣服、洗",
    "T01n0001_020:0133b21": "浴為細滑食。拘耶尼、弗于逮人亦食種種飯",
    "T01n0001_020:0133b22": "麨麵、魚肉以為摶食，衣服、洗浴為細滑食。",
    "T01n0001_020:0133b23": "欝單曰人唯食自然粳米，天味具足以為",
    "T01n0001_020:0133b24": "摶食，衣服、洗浴為細滑食。龍、金翅鳥食黿",
    "T01n0001_020:0133b25": "鼉、魚鱉以為摶食，洗浴、衣服為細滑食。阿",
    "T01n0001_020:0133b26": "須倫食淨摶食以為摶食，洗浴、衣服為細",
    "T01n0001_020:0133b27": "滑食。四天王、忉利天、焰摩天、兜率天、化自在天、",
    "T01n0001_020:0133b28": "他化自在天食淨摶食以為摶食，洗浴、衣",
    "T01n0001_020:0133b29": "服為細滑食。自上諸天以禪定喜樂為食。",
    "T01n0001_020:0133c01": "何等眾生觸食？卵生眾生觸食。何等眾生念",
    "T01n0001_020:0133c02": "食？有眾生因念食得存，諸根增長，壽命",
    "T01n0001_020:0133c03": "不絕，是為念食。何等識食？地獄眾生及無",
    "T01n0001_020:0133c04": "色天，是名識食。「閻浮提人以金銀、珍寶、穀",
    "T01n0001_020:0133c05": "帛、奴僕治生販賣以自生活。拘耶尼人以牛",
    "T01n0001_020:0133c06": "羊、珠寶市易生活。弗于逮人以穀帛、珠璣",
    "T01n0001_020:0133c07": "市易自活。欝單曰人無有市易治生自活。",
    "T01n0001_020:0133c08": "閻浮提人有婚姻往來、男娶女嫁。拘耶尼",
    "T01n0001_020:0133c09": "人、弗于逮人亦有婚姻、男娶女嫁。欝單曰",
    "T01n0001_020:0133c10": "人無有婚姻、男女嫁娶。龍、金翅鳥、阿須倫",
    "T01n0001_020:0133c11": "亦有婚姻、男女嫁娶。四天王、忉利天，乃至他",
    "T01n0001_020:0133c12": "化自在天亦有婚姻、男娶女嫁。自上諸天無",
    "T01n0001_020:0133c13": "復男女。閻浮提人男女交會，身身相觸以成",
    "T01n0001_020:0133c14": "陰陽。拘耶尼、弗于逮、欝單曰人亦身身相觸",
    "T01n0001_020:0133c15": "以成陰陽。龍、金翅鳥亦身身相觸以成陰陽。",
    "T01n0001_020:0133c16": "阿須倫身身相近，以氣成陰陽。四天王、忉利",
    "T01n0001_020:0133c17": "天亦復如是。焰摩天相近以成陰陽。兜率天",
    "T01n0001_020:0133c18": "執手成陰陽。化自在天熟視成陰陽。他化",
    "T01n0001_020:0133c19": "自在天暫視成陰陽。自上諸天無復婬欲。「若",
    "T01n0001_020:0133c20": "有眾生身行惡，口言惡，意念惡，身壞命終，",
    "T01n0001_020:0133c21": "此後識滅，泥梨初識生，因識有名色，因名",
    "T01n0001_020:0133c22": "色有六入。或有眾生身行惡，口言惡，意念",
    "T01n0001_020:0133c23": "惡，身壞命終，墮畜生中，此後識滅，畜生初識",
    "T01n0001_020:0133c24": "生，因識有名色，因名色有六入。或有眾",
    "T01n0001_020:0133c25": "生身行惡，口言惡，意念惡，身壞命終，墮餓",
    "T01n0001_020:0133c26": "鬼中，此後識滅，餓鬼初識生，因識有名色，",
    "T01n0001_020:0133c27": "因名色有六入。或有眾生身行善，口言善，",
    "T01n0001_020:0133c28": "意念善，身壞命終，得生人中，此後識滅，人",
    "T01n0001_020:0133c29": "中初識生，因識有名色，因名色有六入。",
    "T01n0001_020:0134a01": "「或有眾生身行善，口言善，意念善，身壞命",
    "T01n0001_020:0134a02": "終，生四天王，此後識滅，四天王識初生，",
    "T01n0001_020:0134a03": "因識有名色，因名色有六入。彼天初生，如",
    "T01n0001_020:0134a04": "此人間一、二歲兒，自然化現，在天膝上坐，彼",
    "T01n0001_020:0134a05": "天即言：『此是我子。』由行報故，自然智生，即自",
    "T01n0001_020:0134a06": "念言：『我由何行，今生此間？』即復自念：『我昔",
    "T01n0001_020:0134a07": "於人間身行善，口言善，意念善，由此行故，",
    "T01n0001_020:0134a08": "今得生天。我設於此命終，復生人間者，當",
    "T01n0001_020:0134a09": "淨身、口、意，倍復精勤，修諸善行。』兒生未久",
    "T01n0001_020:0134a10": "便自覺飢，當其兒前有自然寶器，盛天百",
    "T01n0001_020:0134a11": "味自然淨食，若福多者飯色為白，其福中者",
    "T01n0001_020:0134a12": "飯色為青，其福下者飯色為赤。彼兒以手",
    "T01n0001_020:0134a13": "探飯著口中，食自然消化，如酥投火。彼",
    "T01n0001_020:0134a14": "兒食訖，方自覺渴，有自然寶器盛甘露漿，",
    "T01n0001_020:0134a15": "其福多者漿色為白，其福中者漿色為青，其",
    "T01n0001_020:0134a16": "福下者漿色為赤。其兒取彼漿飲，漿自消",
    "T01n0001_020:0134a17": "化，如酥投火。「彼兒飲食已訖，身體長大，與",
    "T01n0001_020:0134a18": "餘天等，即入浴池沐浴澡洗，以自娛樂。自",
    "T01n0001_020:0134a19": "娛樂已，還出浴池，詣香樹下，香樹曲躬，手",
    "T01n0001_020:0134a20": "取眾香，以自塗身。復詣劫貝衣樹，樹為曲",
    "T01n0001_020:0134a21": "躬，取種種衣，著其身上。復詣莊嚴樹，樹為",
    "T01n0001_020:0134a22": "曲躬，取種種莊嚴，以自嚴身。復詣鬘樹，樹",
    "T01n0001_020:0134a23": "為曲躬，取鬘貫首。復詣器樹，樹為曲躬，",
    "T01n0001_020:0134a24": "即取寶器。復詣果樹，樹為曲躬，取自然果，",
    "T01n0001_020:0134a25": "或食或含，或漉汁而飲。復詣樂器樹，樹為曲",
    "T01n0001_020:0134a26": "躬，取天樂器，以清妙聲和絃而歌，向諸",
    "T01n0001_020:0134a27": "園林。彼見無數天女鼓樂絃歌，語笑相向，",
    "T01n0001_020:0134a28": "其天遊觀，遂生染著，視東忘西，視西忘東，",
    "T01n0001_020:0134a29": "其初生時，知自念言：『我由何行，今得生此？』",
    "T01n0001_020:0134b01": "當其遊處觀時，盡忘此念。於是便有婇女",
    "T01n0001_020:0134b02": "侍從。「若有眾生身行善，口言善，意念善，身",
    "T01n0001_020:0134b03": "壞命終，生忉利天，此後識滅，彼初識生，因",
    "T01n0001_020:0134b04": "識有名色，因名色有六入。彼天初生，如閻",
    "T01n0001_020:0134b05": "浮提二、三歲兒，自然化現，在天膝上，彼天即",
    "T01n0001_020:0134b06": "言：『此是我男，此是我女。』亦復如是。或有眾",
    "T01n0001_020:0134b07": "生身、口、意善，身壞命終，生焰摩天，其天初生，",
    "T01n0001_020:0134b08": "如閻浮提三、四歲兒。或有眾生身、口、意善，",
    "T01n0001_020:0134b09": "身壞命終，生兜率天，其天初生，如此世間四、",
    "T01n0001_020:0134b10": "五歲兒。或有眾生身、口、意善，身壞命終，生",
    "T01n0001_020:0134b11": "化自在天，其天初生，如此世間五、六歲兒。或",
    "T01n0001_020:0134b12": "有眾生身、口、意善，身壞命終，生他化自在",
    "T01n0001_020:0134b13": "天，其天初生，如此世間六、七歲兒，亦復如",
    "T01n0001_020:0134b14": "是。」佛告比丘：「半月三齋。云何為三？月八日",
    "T01n0001_020:0134b15": "齋、十四日齋、十五日齋，是為三齋。何故於",
    "T01n0001_020:0134b16": "月八日齋？常以月八日，四天王告使者言：",
    "T01n0001_020:0134b17": "『汝等案行世間，觀視萬民，知有孝順父",
    "T01n0001_020:0134b18": "母，敬順沙門、婆羅門，宗事長老，齋戒布施，",
    "T01n0001_020:0134b19": "濟諸窮乏者不？』爾時，使者聞王教已，遍案",
    "T01n0001_020:0134b20": "行天下，知有孝順父母，宗事沙門、婆羅門，",
    "T01n0001_020:0134b21": "恭順長老，持戒守齋，布施窮乏者，具觀察",
    "T01n0001_020:0134b22": "已，見諸世間不孝父母，不敬師長，不修",
    "T01n0001_020:0134b23": "齋戒，不濟窮乏者，還白王言：『天王！世間",
    "T01n0001_020:0134b24": "孝順父母，敬事師長，淨修齋戒，施諸窮乏",
    "T01n0001_020:0134b25": "者，甚少！甚少！』爾時，四天王聞已，愁憂不悅，答",
    "T01n0001_020:0134b26": "言：『咄此為哉！世人多惡，不孝父母，不事師",
    "T01n0001_020:0134b27": "長，不修齋戒，不施窮乏，減損諸天眾，增",
    "T01n0001_020:0134b28": "益阿須倫眾。』若使者見世間有孝順父母，",
    "T01n0001_020:0134b29": "敬事師長，勤修齋戒，布施貧乏者，則還白",
    "T01n0001_020:0134c01": "天王言：『世間有人孝順父母，敬事師長，勤",
    "T01n0001_020:0134c02": "修齋戒，施諸窮乏者。』四天王聞已，即大歡",
    "T01n0001_020:0134c03": "喜，唱言：『善哉！我聞善言，世間乃能有孝順",
    "T01n0001_020:0134c04": "父母，敬事師長，勤修齋戒，布施貧乏，增益",
    "T01n0001_020:0134c05": "諸天眾，減損阿須倫眾。』「何故於十四日齋？",
    "T01n0001_020:0134c06": "十四日齋時，四天王告太子言：『汝當案行",
    "T01n0001_020:0134c07": "天下，觀察萬民，知有孝順父母，敬事師",
    "T01n0001_020:0134c08": "長，勤修齋戒，布施貧乏者不？』太子受王",
    "T01n0001_020:0134c09": "教已，即案行天下，觀察萬民，知有孝順",
    "T01n0001_020:0134c10": "父母，宗事師長，勤修齋戒，布施貧乏者，",
    "T01n0001_020:0134c11": "具觀察已，見諸世間有不孝順父母，不",
    "T01n0001_020:0134c12": "敬師長，不修齋戒，不施貧乏者，還白王",
    "T01n0001_020:0134c13": "言：『天王！世間孝順父母，敬順師長，淨修齋",
    "T01n0001_020:0134c14": "戒，濟諸貧乏者，甚少！甚少！』四天王聞已，愁",
    "T01n0001_020:0134c15": "憂不悅言：『咄此為哉！世人多惡，不孝父母，",
    "T01n0001_020:0134c16": "不事師長，不修齋戒，不濟窮乏，減損諸",
    "T01n0001_020:0134c17": "天眾，增益阿須倫眾。』太子若見世間有孝",
    "T01n0001_020:0134c18": "順父母，敬事師長，勤修齋戒，布施貧乏者，",
    "T01n0001_020:0134c19": "即還白王言：『天王！世間有人孝順父母，",
    "T01n0001_020:0134c20": "敬順師長，勤修齋戒，施諸貧乏者。』四天",
    "T01n0001_020:0134c21": "王聞已，即大歡喜，唱言：『善哉！我聞善言，世間",
    "T01n0001_020:0134c22": "能有孝事父母，宗敬師長，勤修齋戒，布施",
    "T01n0001_020:0134c23": "貧乏，增益諸天眾，減損阿須倫眾。』是故十",
    "T01n0001_020:0134c24": "四日齋。「何故於十五日齋？十五日齋時，四",
    "T01n0001_020:0134c25": "天王躬身自下，案行天下，觀察萬民，世間",
    "T01n0001_020:0134c26": "寧有孝順父母，敬事師長，勤修齋戒，布",
    "T01n0001_020:0134c27": "施貧乏者不？見世間人多不孝父母，不",
    "T01n0001_020:0134c28": "事師長，不勤齋戒，不施貧乏。時，四天王",
    "T01n0001_020:0134c29": "詣善法殿，白帝釋言：『大王！當知世間眾生",
    "T01n0001_020:0135a01": "多不孝父母，不敬師長，不修齋戒，不施",
    "T01n0001_020:0135a02": "貧乏。』帝釋及忉利諸天聞已，愁憂不悅言：『咄",
    "T01n0001_020:0135a03": "此為哉！世人多惡，不孝父母，不敬師長，不",
    "T01n0001_020:0135a04": "修齋戒，不施窮乏，減損諸天眾，增益阿須",
    "T01n0001_020:0135a05": "倫眾。』四天王若見世間有孝順父母，敬事",
    "T01n0001_020:0135a06": "師長，勤修齋戒，布施貧乏者，還詣善法",
    "T01n0001_020:0135a07": "堂，白帝釋言：『世人有孝順父母，敬事師",
    "T01n0001_020:0135a08": "長，勤修齋戒，布施貧乏者。』帝釋及忉利",
    "T01n0001_020:0135a09": "諸天聞是語已，皆大歡喜，唱言：『善哉！世間",
    "T01n0001_020:0135a10": "乃有孝順父母，敬事師長，勤修齋戒，布施",
    "T01n0001_020:0135a11": "貧乏者，增益諸天眾，減損阿須倫眾。』是",
    "T01n0001_020:0135a12": "故十五日齋戒。是故有三齋。爾時，帝釋欲",
    "T01n0001_020:0135a13": "使諸天倍生歡喜，即說偈言：",
    "T01n0001_020:0135a14": "「『常以月八日，　　十四十五日，",
    "T01n0001_020:0135a15": "　　受化修齋戒，　　其人與我同。』」",
    "T01n0001_020:0135a16": "佛告比丘：「帝釋說此偈，非為善受，非為",
    "T01n0001_020:0135a17": "善說，我所不可。所以者何？彼天帝釋婬、怒、癡",
    "T01n0001_020:0135a18": "未盡，未脫生、老、病、死、憂、悲、苦惱。我說其人",
    "T01n0001_020:0135a19": "未離苦本。若我比丘漏盡阿羅漢，所作已",
    "T01n0001_020:0135a20": "辦，捨於重擔，自獲己利，盡諸有結，平等解",
    "T01n0001_020:0135a21": "脫。如此比丘應說此偈：",
    "T01n0001_020:0135a22": "「『常以月八日，　　十四十五日，",
    "T01n0001_020:0135a23": "　　受化修齋戒，　　其人與我同。』」",
    "T01n0001_020:0135a24": "佛告比丘：「彼比丘說此偈者，乃名善受，乃",
    "T01n0001_020:0135a25": "名善說，我所印可。所以者何？彼比丘婬、怒、",
    "T01n0001_020:0135a26": "癡盡已，脫生、老、病、死、憂、悲、苦惱，我說其人離",
    "T01n0001_020:0135a27": "於苦本。」佛告比丘：「一切人民所居舍宅，皆",
    "T01n0001_020:0135a28": "有鬼神，無有空者。一切街巷四衢道中，屠",
    "T01n0001_020:0135a29": "兒市肆及丘塚間，皆有鬼神，無有空者。凡",
    "T01n0001_020:0135b01": "諸鬼神皆隨所依，即以為名，依人名人，",
    "T01n0001_020:0135b02": "依村名村，依城名城，依國名國，依土名",
    "T01n0001_020:0135b03": "土，依山名山，依河名河。」佛告比丘：「一切",
    "T01n0001_020:0135b04": "樹木極小如車軸者，皆有鬼神依止，無有",
    "T01n0001_020:0135b05": "空者。一切男子、女人初始生時，皆有鬼神隨",
    "T01n0001_020:0135b06": "逐擁護；若其死時，彼守護鬼攝其精氣，其人",
    "T01n0001_020:0135b07": "則死。」",
    "T01n0001_020:0135b08": "佛告比丘：「設有外道梵志問言：『諸賢！若一",
    "T01n0001_020:0135b09": "切男女初始生時，皆有鬼神隨逐守護；其",
    "T01n0001_020:0135b10": "欲死時，彼守護鬼神攝其精氣，其人則死",
    "T01n0001_020:0135b11": "者。今人何故有為鬼神所觸嬈者？有不",
    "T01n0001_020:0135b12": "為鬼神所觸嬈者？』設有此問，汝等應答",
    "T01n0001_020:0135b13": "彼言：『世人為非法行，邪見顛倒，作十惡業，",
    "T01n0001_020:0135b14": "如是人輩，若百若千，乃至有一神護耳。譬",
    "T01n0001_020:0135b15": "如群牛、群羊，若百若千，一人守牧，彼亦如",
    "T01n0001_020:0135b16": "是，為非法行，邪見顛倒，作十惡業，如是人",
    "T01n0001_020:0135b17": "輩，若百若千，乃有一神護耳。若有人修行",
    "T01n0001_020:0135b18": "善法，見正信行，具十善業，如是一人有百",
    "T01n0001_020:0135b19": "千神護。譬如國王、國王大臣、有百千人衛",
    "T01n0001_020:0135b20": "護一人。彼亦如是，修行善法，具十善業，如",
    "T01n0001_020:0135b21": "是一人有百千神護。以是緣故，世人有為",
    "T01n0001_020:0135b22": "鬼神所觸嬈者，有不為鬼神所觸嬈者。』」",
    "T01n0001_020:0135b23": "佛告比丘：「閻浮提人有三事勝拘耶尼人。",
    "T01n0001_020:0135b24": "何等為三？一者勇猛強記，能造業行。二者勇",
    "T01n0001_020:0135b25": "猛強記，勤修梵行。三者勇猛強記，佛出其土。",
    "T01n0001_020:0135b26": "以此三事勝拘耶尼。拘耶尼人有三事",
    "T01n0001_020:0135b27": "勝閻浮提。何等為三？一者多牛，二者多羊，",
    "T01n0001_020:0135b28": "三者多珠玉。以此三事勝閻浮提。閻浮提",
    "T01n0001_020:0135b29": "有三事勝弗于逮。何等為三？一者勇猛強",
    "T01n0001_020:0135c01": "記，能造業行。二者勇猛強記，能修梵行。三者",
    "T01n0001_020:0135c02": "勇猛強記，佛出其土。以此三事勝弗于逮。",
    "T01n0001_020:0135c03": "弗于逮有三事勝閻浮提，何等為三？一者",
    "T01n0001_020:0135c04": "其土極廣，二者其土極大，三者其土極妙。以",
    "T01n0001_020:0135c05": "此三事勝閻浮提。「閻浮提有三事勝欝單",
    "T01n0001_020:0135c06": "曰。何等為三？一者勇猛強記，能造業行。二",
    "T01n0001_020:0135c07": "者勇猛強記，能修梵行。三者勇猛強記，佛出",
    "T01n0001_020:0135c08": "其土。以此三事勝欝單曰。欝單曰復有",
    "T01n0001_020:0135c09": "三事勝閻浮提。何等為三？一者無所繫屬，",
    "T01n0001_020:0135c10": "二者無有我，三者壽定千歲。以此三事",
    "T01n0001_020:0135c11": "勝閻浮提。閻浮提人亦以上三事勝餓鬼",
    "T01n0001_020:0135c12": "趣。餓鬼趣有三事勝閻浮提。何等為三？一",
    "T01n0001_020:0135c13": "者長壽，二者身大，三者他作自受。以此三",
    "T01n0001_020:0135c14": "事勝閻浮提。閻浮提人亦以上三事勝龍、",
    "T01n0001_020:0135c15": "金翅鳥。龍、金翅鳥復有三事勝閻浮提。何",
    "T01n0001_020:0135c16": "等為三？一者長壽，二者身大，三者宮殿。以",
    "T01n0001_020:0135c17": "此三事勝閻浮提。「閻浮提以上三事勝阿",
    "T01n0001_020:0135c18": "須倫。阿須倫復有三事勝閻浮提。何等為",
    "T01n0001_020:0135c19": "三？一者宮殿高廣，二者宮殿莊嚴，三者宮殿",
    "T01n0001_020:0135c20": "清淨。以此三事勝閻浮提。閻浮提人以此",
    "T01n0001_020:0135c21": "三事勝四天王。四天王復有三事勝閻浮",
    "T01n0001_020:0135c22": "提。何等為三？一者長壽，二者端正，三者多",
    "T01n0001_020:0135c23": "樂。以此三事勝閻浮提。閻浮提人亦以上",
    "T01n0001_020:0135c24": "三事勝忉利天、焰摩天、兜率天、化自在天、",
    "T01n0001_020:0135c25": "他化自在天。此諸天復有三事勝閻浮提。",
    "T01n0001_020:0135c26": "何等為三？一者長壽，二者端正，三者多樂。」",
    "T01n0001_020:0135c27": "佛告比丘：「欲界眾生有十二種。何等為十",
    "T01n0001_020:0135c28": "二？一者地獄，二者畜生，三者餓鬼，四者人，",
    "T01n0001_020:0135c29": "五者阿須倫，六者四天王，七者忉利天，八者",
    "T01n0001_020:0136a01": "焰摩天，九者兜率天，十者化自在天，十一者",
    "T01n0001_020:0136a02": "他化自在天，十二者魔天。色界眾生有二十",
    "T01n0001_020:0136a03": "二種：一者梵身天，二者梵輔天，三者梵眾天，",
    "T01n0001_020:0136a04": "四者大梵天，五者光天，六者少光天，七者無",
    "T01n0001_020:0136a05": "量光天，八者光音天，九者淨天，十者少淨天，",
    "T01n0001_020:0136a06": "十一者無量淨天，十二者遍淨天，十三者嚴",
    "T01n0001_020:0136a07": "飾天，十四者小嚴飾天，十五者無量嚴飾天，",
    "T01n0001_020:0136a08": "十六者嚴飾果實天，十七者無想天，十八者",
    "T01n0001_020:0136a09": "無造天，十九者無熱天，二十者善見天，二十",
    "T01n0001_020:0136a10": "一者大善見天，二十二者阿迦尼吒天。無色",
    "T01n0001_020:0136a11": "界眾生有四種。何等為四？一者空智天，二",
    "T01n0001_020:0136a12": "者識智天，三者無所有智天，四者有想無想",
    "T01n0001_020:0136a13": "智天。」",
    "T01n0001_020:0136a14": "佛告比丘：「有四大天神。何等為四？一者地",
    "T01n0001_020:0136a15": "神，二者水神，三者風神，四者火神。昔者，地神",
    "T01n0001_020:0136a16": "生惡見言：『地中無水、火、風。』時，我知此地神",
    "T01n0001_020:0136a17": "所念，即往語言：『汝當生念言：「地中無水、火、",
    "T01n0001_020:0136a18": "風。」耶？』地神報言：『地中實無水、火、風也。』我時",
    "T01n0001_020:0136a19": "語言：『汝勿生此念，謂地中無水、火、風。所以",
    "T01n0001_020:0136a20": "者何？地中有水、火、風，但地大多故，地大得",
    "T01n0001_020:0136a21": "名。』」佛告比丘：「我時為彼地神次第說法，除",
    "T01n0001_020:0136a22": "其惡見，示教利喜，施論、戒論、生天之論，欲為",
    "T01n0001_020:0136a23": "不淨，上漏為患，出要為上；敷演開示，清淨",
    "T01n0001_020:0136a24": "梵行。我時知其心淨，柔軟歡喜，無有陰蓋，",
    "T01n0001_020:0136a25": "易可開化，如諸佛常法，說苦聖諦、苦集諦、",
    "T01n0001_020:0136a26": "苦滅諦、苦出要諦，演布開示。爾時，地神即於",
    "T01n0001_020:0136a27": "座上遠塵離垢，得法眼淨。譬如淨潔白衣，",
    "T01n0001_020:0136a28": "易為受色。彼亦如是，信心清淨，遂得",
    "T01n0001_020:0136a29": "法眼，無有狐疑，見法決定，不墮惡趣，不",
    "T01n0001_020:0136b01": "向餘道，成就無畏，而白我言：『我今歸依佛，",
    "T01n0001_020:0136b02": "歸依法，歸依僧，盡形壽不殺、不盜、不婬、",
    "T01n0001_020:0136b03": "不欺、不飲酒，聽我於正法中為優婆夷。』」佛",
    "T01n0001_020:0136b04": "告比丘：「昔者，水神生惡見言：『水中無地、火、",
    "T01n0001_020:0136b05": "風。』時，地神知彼水神心生此見，往語水神",
    "T01n0001_020:0136b06": "言：『汝實起此見，言：「水中無地、火、風。」耶？』答曰：",
    "T01n0001_020:0136b07": "『實爾。』地神語言：『汝勿起此見，謂水中無地、",
    "T01n0001_020:0136b08": "火、風。所以者何？水中有地、火、風，但水大多",
    "T01n0001_020:0136b09": "故，水大得名。』時，地神即為說法，除其惡見，",
    "T01n0001_020:0136b10": "示教利喜，施論、戒論、生天之論，欲為不淨，上",
    "T01n0001_020:0136b11": "漏為患，出要為上；敷演開示，清淨梵行。時，",
    "T01n0001_020:0136b12": "地神知彼水神其心柔軟，歡喜信解，淨無陰",
    "T01n0001_020:0136b13": "蓋，易可開化，如諸佛常法，說苦聖諦、苦集",
    "T01n0001_020:0136b14": "諦、苦滅諦、苦出要諦，演布開示。時，彼水神即",
    "T01n0001_020:0136b15": "遠塵離垢，得法眼淨。猶如淨潔白衣，易為",
    "T01n0001_020:0136b16": "受色。彼亦如是，信心清淨，得法眼淨，無有",
    "T01n0001_020:0136b17": "狐疑，決定得果，不墮惡趣，不向餘道，成",
    "T01n0001_020:0136b18": "就無畏，白地神言：『我今歸依佛，歸依法，",
    "T01n0001_020:0136b19": "歸依僧，盡形壽不殺、不盜、不婬、不欺、不飲酒，",
    "T01n0001_020:0136b20": "聽我於正法中為優婆夷。』」佛告比丘：「昔者，",
    "T01n0001_020:0136b21": "火神生惡見言：『火中無地、水、風。』時，地神、水",
    "T01n0001_020:0136b22": "神知彼火神心生此見，共語火神言：『汝實",
    "T01n0001_020:0136b23": "起此見耶？』答曰：『實爾。』二神語言：『汝勿起此",
    "T01n0001_020:0136b24": "見。所以者何？火中有地、水、風，但火大多故，火",
    "T01n0001_020:0136b25": "大得名耳。』時，二神即為說法，除其惡見，示",
    "T01n0001_020:0136b26": "教利喜，施論、戒論、生天之論，欲為不淨，上漏",
    "T01n0001_020:0136b27": "為患，出要為上；敷演開示，清淨梵行。二神",
    "T01n0001_020:0136b28": "知彼火神其心柔軟，歡喜信解，淨無陰蓋，易",
    "T01n0001_020:0136b29": "可開化，如諸佛常法，說苦聖諦、苦集諦、苦",
    "T01n0001_020:0136c01": "滅諦、苦出要諦，演布開示。時，彼火神即遠塵",
    "T01n0001_020:0136c02": "離垢，得法眼淨。猶如淨潔白衣，易為受色。",
    "T01n0001_020:0136c03": "彼亦如是，信心清淨，遂得法眼，無有狐疑，",
    "T01n0001_020:0136c04": "決定得果，不墮惡趣，不向餘道，成就無",
    "T01n0001_020:0136c05": "畏，白二神言：『我今歸依佛、法、聖眾，盡形壽",
    "T01n0001_020:0136c06": "不殺、不盜、不婬、不欺、不飲酒，聽我於正法中",
    "T01n0001_020:0136c07": "為優婆夷。』」佛告比丘：「昔者，風神生惡見言：",
    "T01n0001_020:0136c08": "『風中無地、水、火。』地、水、火神知彼風神生此",
    "T01n0001_020:0136c09": "惡見，往語之言：『汝實起此見耶？』答曰：『實爾。』",
    "T01n0001_020:0136c10": "三神語言：『汝勿起此見。所以者何？風中有",
    "T01n0001_020:0136c11": "地、水、火，但風大多故，風大得名耳。』時，三神即",
    "T01n0001_020:0136c12": "為說法，除其惡見，示教利喜，施論、戒論、生天",
    "T01n0001_020:0136c13": "之論，欲為不淨，上漏為患，出要為上；敷演",
    "T01n0001_020:0136c14": "開示，清淨梵行。三神知彼風神其心柔軟，歡",
    "T01n0001_020:0136c15": "喜信解，淨無陰蓋，易可開化，如諸佛常法，",
    "T01n0001_020:0136c16": "說苦聖諦、苦集、苦滅、苦出要諦，演布開示。",
    "T01n0001_020:0136c17": "時，彼風神即遠塵離垢，得法眼淨。譬如淨潔",
    "T01n0001_020:0136c18": "白衣，易為受色。彼亦如是，信心清淨，逮得",
    "T01n0001_020:0136c19": "法眼，無有狐疑，決定得果，不墮惡趣，不",
    "T01n0001_020:0136c20": "向餘道，成就無畏，白三神言：『我今歸依佛、",
    "T01n0001_020:0136c21": "法、聖眾，盡形壽不殺、不盜、不婬、不欺、不飲",
    "T01n0001_020:0136c22": "酒，願聽我於正法中為優婆夷，慈心一切，",
    "T01n0001_020:0136c23": "不嬈眾生。』」佛告比丘：「雲有四種。云何為四？",
    "T01n0001_020:0136c24": "一者白色，二者黑色，三者赤色。四者紅色。其",
    "T01n0001_020:0136c25": "白色者地大偏多，其黑色者水大偏多，其赤",
    "T01n0001_020:0136c26": "色者火大偏多，其紅色者風大偏多。其雲去",
    "T01n0001_020:0136c27": "地或十里、二十里、三十里，至四十四千里，",
    "T01n0001_020:0136c28": "除劫初後時雲上至光音天。電有四種。云",
    "T01n0001_020:0136c29": "何為四？東方電名身光，南方電名難毀，西",
    "T01n0001_020:0137a01": "方電名流炎，北方電名定明。以何緣故，",
    "T01n0001_020:0137a02": "虛空雲中有此電光？有時身光與難毀相",
    "T01n0001_020:0137a03": "觸，有時身光與流炎相觸，有時身光與定",
    "T01n0001_020:0137a04": "明相觸，有時難毀與流炎相觸，有時難毀",
    "T01n0001_020:0137a05": "與定明相觸，有時流炎與定明相觸。以是",
    "T01n0001_020:0137a06": "緣故，虛空雲中有電光起。復有何緣，虛",
    "T01n0001_020:0137a07": "空雲有雷聲起？虛空中有時地大與水",
    "T01n0001_020:0137a08": "大相觸，有時地大與火大相觸，有時地大",
    "T01n0001_020:0137a09": "與風大相觸，有時水大與火大相觸，有",
    "T01n0001_020:0137a10": "時水大與風大相觸。以是緣故，虛空雲中",
    "T01n0001_020:0137a11": "有雷聲起。「相師占雨有五因緣不可定",
    "T01n0001_020:0137a12": "知，使占者迷惑。云何為五？一者雲有雷電，",
    "T01n0001_020:0137a13": "占謂當雨，以火大多故，燒雲不雨，是為",
    "T01n0001_020:0137a14": "占師初迷惑緣。二者雲有雷電，占謂當雨，",
    "T01n0001_020:0137a15": "有大風起，吹雲四散，入諸山間，以此緣故，",
    "T01n0001_020:0137a16": "相師迷惑。三者雲有雷電，占謂當雨，時，大",
    "T01n0001_020:0137a17": "阿須倫接攬浮雲，置大海中，以此因緣，",
    "T01n0001_020:0137a18": "相師迷惑。四者雲有雷電，占謂當雨，而雲",
    "T01n0001_020:0137a19": "師、雨師放逸婬亂，竟不降雨，以此因緣，相",
    "T01n0001_020:0137a20": "師迷惑。五者雲有雷電，占謂當雨，而世間",
    "T01n0001_020:0137a21": "眾庶非法放逸，行不淨行，慳貪嫉妬，所見",
    "T01n0001_020:0137a22": "顛倒，故使天不降雨，以此因緣，相師迷惑。",
    "T01n0001_020:0137a23": "是為五因緣，相師占雨不可定知。」",
    "T01n0001_020:0137a24": "佛說長阿含經卷第二十"
}