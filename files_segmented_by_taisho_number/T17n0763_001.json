{
    "T17n0763_001:0654a02": "No. 763 [No. 762]",
    "T17n0763_001:0654a03": "佛說法乘義決定經卷上",
    "T17n0763_001:0654a05": "西天三藏明因妙善普濟法師",
    "T17n0763_001:0654a06": "金總持等奉　詔譯",
    "T17n0763_001:0654a07": "如是我聞：一時薄伽梵在舍衛國祇園精舍，",
    "T17n0763_001:0654a08": "與大比丘眾千二百五十人俱。時有一比丘，",
    "T17n0763_001:0654a09": "名曰甚深勇猛，美妙音聲，善問法要，初、中、",
    "T17n0763_001:0654a10": "後善，利益自他，能修梵行，清淨圓滿，敬禮合",
    "T17n0763_001:0654a11": "掌，前白佛言：「世尊！如來往昔鹿野苑中，所說",
    "T17n0763_001:0654a12": "法乘決定之義，是事云何？唯願世尊！敷演分",
    "T17n0763_001:0654a13": "明，開示眾生，皆令悟入！」世尊歎言：「善哉比",
    "T17n0763_001:0654a14": "丘！汝如是問甚深法要，最勝利益不可思議，",
    "T17n0763_001:0654a15": "汝應諦聽，善思念之！吾當為汝分別解說。「我",
    "T17n0763_001:0654a16": "於爾時，說四諦法，義無窮盡。所謂五蘊、五取",
    "T17n0763_001:0654a17": "蘊、十二處、十八界、十二緣生支、四聖諦法、",
    "T17n0763_001:0654a18": "二十二根、五三摩地、四禪天定、四無色定、",
    "T17n0763_001:0654a19": "四三摩地、四念處、四正勤、五根、五力、七",
    "T17n0763_001:0654a20": "覺支、八聖道、十六心念、聲聞四果、如來十",
    "T17n0763_001:0654a21": "力、四無所畏、四無礙辯、十八不共法、三十二",
    "T17n0763_001:0654a22": "大丈夫相、八十種隨形相好。」佛言：「比丘！如",
    "T17n0763_001:0654a23": "上所說，是名法乘決定之義。」比丘復白佛言：",
    "T17n0763_001:0654a24": "「世尊！云何五蘊？」世尊答言：「所謂色蘊、受蘊、想",
    "T17n0763_001:0654a25": "蘊、行蘊、識蘊。比丘！是名五蘊。」「云何五取蘊？」佛",
    "T17n0763_001:0654a26": "言：「所謂色取蘊、受取蘊、想取蘊、行取蘊、識取",
    "T17n0763_001:0654a27": "蘊。比丘！是名五取蘊。」「云何十二處？」佛言：「所",
    "T17n0763_001:0654a28": "謂眼為內處、色為外處；耳為內處、聲為外",
    "T17n0763_001:0654a29": "處；鼻為內處、香為外處；舌為內處、味為外",
    "T17n0763_001:0654b01": "處；身為內處、觸為外處；意為內處、法為外",
    "T17n0763_001:0654b02": "處。比丘！是名十二處。」「云何十八界？」佛言：「所",
    "T17n0763_001:0654b03": "謂眼界、色界、眼識界；耳界、聲界、耳識界；鼻界、",
    "T17n0763_001:0654b04": "香界、鼻識界；舌界、味界、舌識界；身界、觸界、身",
    "T17n0763_001:0654b05": "識界；意界、法界、意識界。比丘！是名十八界。」「云",
    "T17n0763_001:0654b06": "何十二緣生支？」佛言：「所謂無明緣行；行緣識；",
    "T17n0763_001:0654b07": "識緣名色；名色緣六入；六入緣觸；觸緣受；受",
    "T17n0763_001:0654b08": "緣愛；愛緣取；取緣有；有緣生；生緣老盡、憂悲、",
    "T17n0763_001:0654b09": "苦惱。無明滅則行滅；行滅則識滅；識滅則名",
    "T17n0763_001:0654b10": "色滅；名色滅則六入滅；六入滅則觸滅；觸滅",
    "T17n0763_001:0654b11": "則受滅；受滅則愛滅；愛滅則取滅；取滅則有",
    "T17n0763_001:0654b12": "滅；有滅則生滅；生滅則老盡、憂悲、苦惱滅。",
    "T17n0763_001:0654b13": "比丘！是名十二緣生支。」比丘復白佛言：「世尊！",
    "T17n0763_001:0654b14": "云何名無明？」世尊答言：「所謂癡惑暗蔽，無",
    "T17n0763_001:0654b15": "他明慧故。前際無智、後際無智、現在際無智；",
    "T17n0763_001:0654b16": "內無智、外無智、內外無智；業無智、果無智、業",
    "T17n0763_001:0654b17": "果無智；善作業無智、惡作業無智；因無智、",
    "T17n0763_001:0654b18": "果無智、因果法無智；緣無智、緣生無智、緣生",
    "T17n0763_001:0654b19": "法無智；無佛智、無法智、無僧智；苦無智、集無",
    "T17n0763_001:0654b20": "智、滅無智、道無智；有恥無智、無恥無智、有恥",
    "T17n0763_001:0654b21": "無恥無智、有恥無恥法無智，乃至愛支有",
    "T17n0763_001:0654b22": "恥無恥法無智；世無智、出世無智、世出世法",
    "T17n0763_001:0654b23": "無智；依止無智、非依止無智、依止非依止法",
    "T17n0763_001:0654b24": "無智；有為無智、無為無智、有為無為法無智；",
    "T17n0763_001:0654b25": "過去無智、現在無智、未來無智、過去現在未來",
    "T17n0763_001:0654b26": "法無智。比丘！是名無明。」「云何無明緣行？」佛",
    "T17n0763_001:0654b27": "言：「所謂身行、語行、意行。是名無明緣行。」「云",
    "T17n0763_001:0654b28": "何身行？」「動轉所作，身為濟渡，任持諸法，為依",
    "T17n0763_001:0654b29": "止處。是名身行。」「云何語行？」「能詮能顯分別校",
    "T17n0763_001:0654c01": "量諸法實性。是名語行。」「云何意行？」「心所愛樂、",
    "T17n0763_001:0654c02": "心所思惟、心所攝受、心所依止。是名意行。」「云",
    "T17n0763_001:0654c03": "何行緣識？」佛言：「所謂眼識、耳識、鼻識、舌識、身",
    "T17n0763_001:0654c04": "識、意識。比丘！是名行緣識。」「云何識緣名色？」",
    "T17n0763_001:0654c05": "佛言：「名謂非色四蘊：受、想、行、識。色謂形質，",
    "T17n0763_001:0654c06": "體即四大。是名識緣名色。」「云何四大？」佛言：",
    "T17n0763_001:0654c07": "「所謂地大、水大、火大、風大。」「云何四大體相差",
    "T17n0763_001:0654c08": "別？」「所謂地以堅硬為性，水以濕潤為性，火",
    "T17n0763_001:0654c09": "以溫熱為性，風以輕動為性。比丘！是名四",
    "T17n0763_001:0654c10": "大體相差別。」「云何名色緣六入？」佛言：「所謂",
    "T17n0763_001:0654c11": "眼入處、耳入處、鼻入處、舌入處、身入處、意入",
    "T17n0763_001:0654c12": "處。比丘！是名名色緣六入。」「云何六入緣觸？」",
    "T17n0763_001:0654c13": "佛言：「所謂眼觸、耳觸、鼻觸、舌觸、身觸、意觸。比",
    "T17n0763_001:0654c14": "丘！是名六入緣觸。」「云何觸緣受？」佛言：「所謂",
    "T17n0763_001:0654c15": "眼觸生受，謂生苦受、樂受、非苦非樂受。耳、鼻、",
    "T17n0763_001:0654c16": "舌、身、意生受，亦復如是。比丘！是名觸緣受。」比",
    "T17n0763_001:0654c17": "丘復白佛言：「世尊！云何受緣愛？」佛言：「所謂色",
    "T17n0763_001:0654c18": "愛、聲愛、香愛、味愛、觸愛、法愛。」「云何色愛？」「所謂",
    "T17n0763_001:0654c19": "一切有色，可愛可樂，深心戀著，無有厭離。",
    "T17n0763_001:0654c20": "是名色愛。聲、香、味、觸、法愛，亦復如是。比丘！",
    "T17n0763_001:0654c21": "是名受緣愛。」「云何愛緣取？」佛言：「所謂欲取、見",
    "T17n0763_001:0654c22": "取、戒禁取、我語取。比丘！是名愛緣取。」「云何",
    "T17n0763_001:0654c23": "取緣有？」佛言：「所謂欲有、色有、無色有。」「云何欲",
    "T17n0763_001:0654c24": "有？」「謂欲界五趣及四王天、忉利天、焰摩天、",
    "T17n0763_001:0654c25": "兜率天、化樂天、他化自在天。是名欲有。」「云何",
    "T17n0763_001:0654c26": "色有？」佛言：「所謂梵眾天、梵輔天、大梵天、少",
    "T17n0763_001:0654c27": "光天、無量光天、極光天、少淨天、無量淨天、",
    "T17n0763_001:0654c28": "極遍淨天、無雲天、福生天、廣果天、無煩天、",
    "T17n0763_001:0654c29": "無熱天、善現天、善見天、色究竟天。比丘！是",
    "T17n0763_001:0655a01": "名色有。」「云何無色有？」佛言：「所謂空無邊處、識",
    "T17n0763_001:0655a02": "無邊處、無所有處、非想非非想處。是名無色",
    "T17n0763_001:0655a03": "有。比丘！如是三種，是謂取緣有。」「云何有緣",
    "T17n0763_001:0655a04": "生？」佛言：「所謂一切眾生，以愛、取為緣，潤生五",
    "T17n0763_001:0655a05": "蘊，住世動作，隨順流轉，種種差別，所與及取，",
    "T17n0763_001:0655a06": "皆從蘊起，身之所生，以命為本。比丘！是名有",
    "T17n0763_001:0655a07": "緣生。」「云何生緣老、盡？」佛言：「所謂四大遷變，諸",
    "T17n0763_001:0655a08": "根衰朽，身體羸弱，動輒疲苶，博識多知，智已",
    "T17n0763_001:0655a09": "昧劣。一切眾生，身識欲離，諸根欲滅，性境冥",
    "T17n0763_001:0655a10": "昧，無所覺知。比丘！是名生緣老、盡。」比丘復白",
    "T17n0763_001:0655a11": "佛言：「世尊！云何四聖諦法？」佛言：「所謂苦聖諦",
    "T17n0763_001:0655a12": "法、集聖諦法、真聖諦法、道聖諦法。」「云何苦聖",
    "T17n0763_001:0655a13": "諦法？」「所謂：生苦、老苦、病苦、壞苦、愛別離苦、",
    "T17n0763_001:0655a14": "冤憎會苦、求不得苦、五盛陰苦。比丘！是名苦",
    "T17n0763_001:0655a15": "聖諦法。」「云何苦集諦法？」佛言：「所謂眾生愛著",
    "T17n0763_001:0655a16": "世間一切有及有具，隨順貪欲。比丘！是名苦",
    "T17n0763_001:0655a17": "集諦法。」「云何苦真諦法？」佛言：「所謂以智慧",
    "T17n0763_001:0655a18": "刀，斷除愛著世間一切有及有具，隨順貪欲",
    "T17n0763_001:0655a19": "永盡無餘，入勝義諦，證寂滅理。是名苦真諦",
    "T17n0763_001:0655a20": "法。」「云何苦道諦法？」佛言：「所謂八聖道支：正見、",
    "T17n0763_001:0655a21": "正思惟、正語、正業、正命、正念、正定、正精進。是",
    "T17n0763_001:0655a22": "名苦道諦法。」「云何二十二根？」佛言：「所謂眼等",
    "T17n0763_001:0655a23": "五根，謂眼、耳、鼻、舌、身；信等五根，謂信、進、念、定、",
    "T17n0763_001:0655a24": "慧；五受根，謂苦、樂、憂、喜、捨；三無漏根，謂未知",
    "T17n0763_001:0655a25": "當知根、已知根、具知根；及意、命、男、女。比丘！",
    "T17n0763_001:0655a26": "是名二十二根。」「云何五三摩地？」佛言：「所謂",
    "T17n0763_001:0655a27": "身支五體，可喜可樂，無毀無損，深生戀著，於",
    "T17n0763_001:0655a28": "一切身，皆生愛樂。由如是心，隨順染欲，種種",
    "T17n0763_001:0655a29": "愛著，不了虛幻，妄執為實。是故應當如實觀",
    "T17n0763_001:0655b01": "察，如是五體，皆從四大緣會而生，一心思惟，",
    "T17n0763_001:0655b02": "安住悟入妙三摩地，名身定智。譬如山上散",
    "T17n0763_001:0655b03": "水於下，流布四方，如是散已，不見其水，地",
    "T17n0763_001:0655b04": "復乾涸。時有天人，空中告言：『汝若須水，我",
    "T17n0763_001:0655b05": "有天水大泉，自然湧出，潔淨清涼，甚可愛樂，",
    "T17n0763_001:0655b06": "濟渡潤益，無有窮盡。』身生定智，利益無窮，亦",
    "T17n0763_001:0655b07": "復如是！」復告比丘：「當審思惟、觀察籌量，此",
    "T17n0763_001:0655b08": "身不實，勿應愛著。譬如優曇鉢羅華、鉢頭摩",
    "T17n0763_001:0655b09": "華、俱勿陀華、奔茶利迦華，如是青、黃、赤、白四",
    "T17n0763_001:0655b10": "種蓮華，眾色殊好，甚可愛樂，皆生於水而",
    "T17n0763_001:0655b11": "壞於水；此身變異，虛幻不實，亦復如是！」復",
    "T17n0763_001:0655b12": "告比丘：「身語意業，圓滿清淨，獲得勝解，如實",
    "T17n0763_001:0655b13": "安住三摩地門，以清淨心，觀一切身，皆非堅",
    "T17n0763_001:0655b14": "固。譬如長者及長者子，以眾珍寶、新淨妙",
    "T17n0763_001:0655b15": "衣，嚴飾其身，色相雖好，體非堅固；能以清淨",
    "T17n0763_001:0655b16": "身語意業，而為莊嚴，是名堅固。」復告比丘：「如",
    "T17n0763_001:0655b17": "是觀察，善思念之！此身五體，有為無常，應行",
    "T17n0763_001:0655b18": "住坐臥四威儀中，繫念思惟，清淨定智，堅",
    "T17n0763_001:0655b19": "固攝受。比丘！是名五三摩地。」比丘復白佛言：",
    "T17n0763_001:0655b20": "「世尊！云何四禪定地？」佛言：「所謂離生喜樂地，",
    "T17n0763_001:0655b21": "離諸欲染一切煩惱故；定生喜樂地，已離尋",
    "T17n0763_001:0655b22": "伺降伏障染故；離喜妙樂地，安住方便作利",
    "T17n0763_001:0655b23": "樂行故；捨念清淨地，苦樂已離，善惡心伏，非",
    "T17n0763_001:0655b24": "苦非樂，念已離故，方便修習，圓滿清淨。比丘！",
    "T17n0763_001:0655b25": "是名四禪定地。」「云何四無色定？」佛言：「所謂",
    "T17n0763_001:0655b26": "空無邊處定，一切色想俱已遠離，平等持",
    "T17n0763_001:0655b27": "心，如實安住故；識無邊處定，內識無邊，如實",
    "T17n0763_001:0655b28": "安住故；無所有處定，於一切法，皆無所有故；",
    "T17n0763_001:0655b29": "非想非非想處定，麁想非有，細想非無故。",
    "T17n0763_001:0655c01": "比丘！是名四無色定。」爾時比丘復白佛言：",
    "T17n0763_001:0655c02": "「世尊！云何名為四無量心？」佛言：「所謂慈無",
    "T17n0763_001:0655c03": "量心、悲無量心、喜無量心、捨無量心。」「云何名",
    "T17n0763_001:0655c04": "為慈無量心？」「謂一切時處，慈心隨順、利益眾",
    "T17n0763_001:0655c05": "生，不損害他，離諸冤結，以廣大心等示眾",
    "T17n0763_001:0655c06": "生，愍念救護猶如赤子，於冤親所而無差別，",
    "T17n0763_001:0655c07": "令斷纏蓋，皆得解脫。如是名為慈無量心。悲",
    "T17n0763_001:0655c08": "心隨順、喜心隨順、捨心隨順，亦復如是。比",
    "T17n0763_001:0655c09": "丘！如是名為四無量心。「復有四種苦、樂，皆",
    "T17n0763_001:0655c10": "應了知。所謂了知眾苦、了知有苦、了知眾樂、",
    "T17n0763_001:0655c11": "了知有樂。」「云何名為了知眾苦？謂觀一種補",
    "T17n0763_001:0655c12": "特伽羅——所著者貪、所著者瞋、所著者癡——於",
    "T17n0763_001:0655c13": "貪不怖，因貪故生苦憂悲隨順；於瞋不怖，因",
    "T17n0763_001:0655c14": "瞋故生苦憂悲隨順；於癡不怖，因癡故生",
    "T17n0763_001:0655c15": "苦憂悲隨順，皆悉了知。於出世間五種善根，",
    "T17n0763_001:0655c16": "精勤修習，所謂信根、進根、念根、定根、慧根，次",
    "T17n0763_001:0655c17": "第獲得三摩地門，名曰漏盡比丘。此則名",
    "T17n0763_001:0655c18": "為了知眾苦。「云何名為了知有苦？謂觀一種",
    "T17n0763_001:0655c19": "補特伽羅，少貪、少瞋、少癡，雖少分貪不懼",
    "T17n0763_001:0655c20": "貪過，故生苦憂悲隨順；雖少分瞋不懼瞋",
    "T17n0763_001:0655c21": "過，故生苦憂悲隨順；雖少分癡不懼癡過，故",
    "T17n0763_001:0655c22": "生苦憂悲隨順，皆悉了知。於出世間五種",
    "T17n0763_001:0655c23": "善根，精勤修習，次第獲得三摩地門，名曰漏",
    "T17n0763_001:0655c24": "盡比丘。此則名為了知有苦。「云何名為了知",
    "T17n0763_001:0655c25": "眾樂？所謂一種補特伽羅，皆悉了達此貪、瞋、",
    "T17n0763_001:0655c26": "癡三不善根為生苦本，能永除斷，於出世間",
    "T17n0763_001:0655c27": "信等五種無漏善根，精勤修習，次第獲得",
    "T17n0763_001:0655c28": "三摩地門，名曰漏盡比丘。此則名為了知眾",
    "T17n0763_001:0655c29": "樂。了知有樂，精勤修習，次第獲得三摩地",
    "T17n0763_001:0656a01": "門，亦如上說。比丘！如是四種苦樂，皆應了",
    "T17n0763_001:0656a02": "知。」比丘復白佛言：「世尊！云何名為四三摩",
    "T17n0763_001:0656a03": "地？」佛言：「所謂信解受持，如法修行，能斷貪",
    "T17n0763_001:0656a04": "欲故；信解受持，如法修行，通達一切諸妙法",
    "T17n0763_001:0656a05": "門故；信解受持，如法修行，獲得一切甚深智",
    "T17n0763_001:0656a06": "見故；信解受持，如法修行，獲得一切清淨妙",
    "T17n0763_001:0656a07": "慧故。」「云何能斷貪欲？」佛言：「比丘！汝等應當於",
    "T17n0763_001:0656a08": "顯露處，或林間、或樹下、或空寂處，常坐不臥，",
    "T17n0763_001:0656a09": "安住禪定；應觀此身，三十六物和合而成，",
    "T17n0763_001:0656a10": "體非清淨，虛幻不實，不應妄生愛念戀著，",
    "T17n0763_001:0656a11": "如是思惟，深生厭離。比丘！如是名為能斷貪",
    "T17n0763_001:0656a12": "欲。」「云何三十六物？」佛言：「所謂外相十二：髮、毛、",
    "T17n0763_001:0656a13": "爪、齒、眵、淚、耵聹、涕、唾、垢汗、大小便溺。中相十",
    "T17n0763_001:0656a14": "二：皮、膚、血、肉、筋、脈、骨、髓、肪、膏、腦、膜。內相十",
    "T17n0763_001:0656a15": "二：脾、腎、心、肺、肝、膽、臟、胃、赤白二痰、生熟二",
    "T17n0763_001:0656a16": "臟。比丘！是名三十六物。」復告比丘：「又諸世",
    "T17n0763_001:0656a17": "間，地中所生，百穀苗稼，須假耕種，亦非清",
    "T17n0763_001:0656a18": "淨自然而生。是故汝應於顯露處，或林樹下，",
    "T17n0763_001:0656a19": "一心安住，如實觀察，此身不淨，虛假浮脆；",
    "T17n0763_001:0656a20": "眼耳等處，常行垢濁，而不堅固，極可厭離。",
    "T17n0763_001:0656a21": "如是安住三摩地門，信解受持，如法修行，",
    "T17n0763_001:0656a22": "永斷貪欲。」「云何通達一切諸妙法門？」佛言：「比",
    "T17n0763_001:0656a23": "丘！汝等應當於顯露處，或林樹下、或空寂",
    "T17n0763_001:0656a24": "處，常坐不臥，修習禪定，護念憐愍一切眾生，",
    "T17n0763_001:0656a25": "而為引導，皆令了悟。一切有為，虛幻不實，譬",
    "T17n0763_001:0656a26": "如優曇鉢羅華，顏色殊好，既開敷已，非能",
    "T17n0763_001:0656a27": "堅固；此身非堅，亦復如是。是故汝應於顯露",
    "T17n0763_001:0656a28": "處，或林樹下、寂靜之處，安住禪定，觀一切",
    "T17n0763_001:0656a29": "身，有為不實，如夢如幻，方便開示、引導眾",
    "T17n0763_001:0656b01": "生，皆令信受、愛樂禪定。比丘！是名於三摩",
    "T17n0763_001:0656b02": "地信解受持，如法修行，通達一切諸妙法門。」",
    "T17n0763_001:0656b03": "「云何獲得一切甚深智見？」佛言比丘：「安住禪",
    "T17n0763_001:0656b04": "定，悟此甚深微妙法已，深心愛樂，決定堅固，",
    "T17n0763_001:0656b05": "晝夜繫念，精進無懈，智光遍照，無明暗蔽，永",
    "T17n0763_001:0656b06": "盡無餘。譬如虛空密雲暗蔽，於日中時，雲忽",
    "T17n0763_001:0656b07": "退散得見日光，普照一切無有障礙；三摩地",
    "T17n0763_001:0656b08": "門一切智光，除其煩惱、無明暗蔽，亦復如是。",
    "T17n0763_001:0656b09": "是故汝應善思念之，如實安住，晝夜無懈，",
    "T17n0763_001:0656b10": "於一切智，堅固攝受。比丘！是名於三摩地門",
    "T17n0763_001:0656b11": "信解受持，如法修行，獲得一切甚深智見。」「云",
    "T17n0763_001:0656b12": "何獲得一切清淨妙慧？」佛言比丘：「汝等應當",
    "T17n0763_001:0656b13": "於顯露處，或林樹下、或空寂處，常坐不臥，",
    "T17n0763_001:0656b14": "正念安住三摩地門，苦受、樂受、憂受、喜受及",
    "T17n0763_001:0656b15": "與捨受，皆已離故，勝定熏修，圓滿清淨，則",
    "T17n0763_001:0656b16": "為安住四三摩地，悉能了知四種信解，攝受",
    "T17n0763_001:0656b17": "通達，作大導師。若攝受者、若通達者，則為",
    "T17n0763_001:0656b18": "安住善平等地，觀察度量，一切智智，如是如",
    "T17n0763_001:0656b19": "是！」復告比丘：「汝應於顯露處，或林樹下、或空",
    "T17n0763_001:0656b20": "寂處，苦已離故、樂已離故、憂已離故、喜已",
    "T17n0763_001:0656b21": "離故、捨已離故，勝定解脫，圓滿清淨，如",
    "T17n0763_001:0656b22": "實安住四三摩地。比丘！是名於三摩地門信",
    "T17n0763_001:0656b23": "解受持，如法修行，獲得一切清淨妙慧。比丘！",
    "T17n0763_001:0656b24": "如是名為四三摩地。」",
    "T17n0763_001:0656b25": "佛說法乘義決定經卷上"
}