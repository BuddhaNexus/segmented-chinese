{
    "T09n0278_045:0682b02": "大方廣佛華嚴經卷第四十五",
    "T09n0278_045:0682b04": "東晉天竺三藏佛馱跋陀羅譯",
    "T09n0278_045:0682b05": "入法界品第三十四之二",
    "T09n0278_045:0682b06": "◎爾時，壞散一切眾魔智幢王菩薩承佛神",
    "T09n0278_045:0682b07": "力，觀察十方，以偈頌曰：",
    "T09n0278_045:0682b08": "「大智無礙身，　　非身難思議，",
    "T09n0278_045:0682b09": "　如來淨法身，　　一切莫能測。",
    "T09n0278_045:0682b10": "　不思議行業，　　起此清淨身，",
    "T09n0278_045:0682b11": "　無量妙莊嚴，　　不染於三界。",
    "T09n0278_045:0682b12": "　普明照一切，　　清淨諸法界，",
    "T09n0278_045:0682b13": "　開發菩提門，　　出生深定智。",
    "T09n0278_045:0682b14": "　永離諸垢染，　　除滅一切障，",
    "T09n0278_045:0682b15": "　世間明淨日，　　普放慧光明。",
    "T09n0278_045:0682b16": "　永絕生死流，　　悉令三界淨，",
    "T09n0278_045:0682b17": "　具足菩薩德，　　成就佛菩提。",
    "T09n0278_045:0682b18": "　顯現無量色，　　於彼無所染，",
    "T09n0278_045:0682b19": "　所可現眾色，　　一切莫能思。",
    "T09n0278_045:0682b20": "　人王勝智慧，　　能於念念中，",
    "T09n0278_045:0682b21": "　具無量菩提，　　一切莫能知，",
    "T09n0278_045:0682b22": "　具足無盡智，　　一切莫能壞，",
    "T09n0278_045:0682b23": "　彼於一念中，　　明達三世佛。",
    "T09n0278_045:0682b24": "　分別一切業，　　正念思菩提，",
    "T09n0278_045:0682b25": "　於思而非思，　　思法寂滅故，",
    "T09n0278_045:0682b26": "　甚深不可說，　　遠離語言道，",
    "T09n0278_045:0682b27": "　如來從此起，　　佛業難思議。」",
    "T09n0278_045:0682b28": "爾時，明淨願智幢王菩薩承佛神力，觀察十",
    "T09n0278_045:0682b29": "方，以偈頌曰：",
    "T09n0278_045:0682c01": "「離癡清淨念，　　聞持一切法，",
    "T09n0278_045:0682c02": "　深慧能分別，　　諸佛無盡海。",
    "T09n0278_045:0682c03": "　菩薩決定心，　　修習菩薩行，",
    "T09n0278_045:0682c04": "　出生甚深智，　　除滅諸疑惑。",
    "T09n0278_045:0682c05": "　其心無疲厭，　　遠離於懈怠，",
    "T09n0278_045:0682c06": "　常勤修精進，　　究竟諸佛法。",
    "T09n0278_045:0682c07": "　具足信智慧，　　安住不可動，",
    "T09n0278_045:0682c08": "　常樂甚深智，　　觀察無所著。",
    "T09n0278_045:0682c09": "　無量無邊劫，　　積集諸功德，",
    "T09n0278_045:0682c10": "　專心常迴向，　　諸佛甚深法。",
    "T09n0278_045:0682c11": "　雖在生死中，　　其心無染著，",
    "T09n0278_045:0682c12": "　安住諸佛法，　　常樂如來行。",
    "T09n0278_045:0682c13": "　世間諸所有，　　陰界等諸法，",
    "T09n0278_045:0682c14": "　無畏悉除斷，　　安住佛正法。",
    "T09n0278_045:0682c15": "　世間顛倒惑，　　生死輪常轉，",
    "T09n0278_045:0682c16": "　修習無礙行，　　實利益眾生。",
    "T09n0278_045:0682c17": "　菩薩行難稱，　　一切莫能知，",
    "T09n0278_045:0682c18": "　除滅一切苦，　　安樂諸群生。",
    "T09n0278_045:0682c19": "　善覺菩提智，　　普照諸世間，",
    "T09n0278_045:0682c20": "　除滅愚癡闇，　　度脫一切眾。」",
    "T09n0278_045:0682c21": "爾時，壞散一切障智慧勢王菩薩承佛神力，",
    "T09n0278_045:0682c22": "觀察十方，以偈頌曰：",
    "T09n0278_045:0682c23": "「無量無數劫，　　佛音難得聞，",
    "T09n0278_045:0682c24": "　何況親奉覲，　　除滅諸疑惑。",
    "T09n0278_045:0682c25": "　如來世間燈，　　究竟一切法，",
    "T09n0278_045:0682c26": "　無上勝福田，　　令眾悉清淨。",
    "T09n0278_045:0682c27": "　如來妙色身，　　一切莫能思，",
    "T09n0278_045:0682c28": "　無量劫諦觀，　　其心無厭足。",
    "T09n0278_045:0682c29": "　佛子善觀察，　　如來妙色身，",
    "T09n0278_045:0683a01": "　除滅一切障，　　究竟成菩提。",
    "T09n0278_045:0683a02": "　如來妙色身，　　出生淨妙音，",
    "T09n0278_045:0683a03": "　無礙諸辯才，　　廣開菩提門。",
    "T09n0278_045:0683a04": "　普照一切眾，　　無量難思議，",
    "T09n0278_045:0683a05": "　建立大乘智，　　授以菩提記。",
    "T09n0278_045:0683a06": "　功德圓滿日，　　出興照世間，",
    "T09n0278_045:0683a07": "　長養一切世，　　無量功德身。",
    "T09n0278_045:0683a08": "　若有值如來，　　遠離諸惡道，",
    "T09n0278_045:0683a09": "　除滅一切苦，　　具足智慧身。",
    "T09n0278_045:0683a10": "　若有見如來，　　能發無量心，",
    "T09n0278_045:0683a11": "　長養無數智，　　值遇諸導師。",
    "T09n0278_045:0683a12": "　若有見如來，　　得定菩提心，",
    "T09n0278_045:0683a13": "　能自決定知，　　我必成菩提。」",
    "T09n0278_045:0683a14": "爾時，分別法界智通王菩薩承佛神力，觀察",
    "T09n0278_045:0683a15": "十方，以偈頌曰：",
    "T09n0278_045:0683a16": "「菩薩見如來，　　無量淨功德，",
    "T09n0278_045:0683a17": "　皆悉善迴向，　　究竟一切智。",
    "T09n0278_045:0683a18": "　饒益眾生故，　　如來出世間，",
    "T09n0278_045:0683a19": "　具足大悲心，　　為世轉法輪。",
    "T09n0278_045:0683a20": "　一切無能報，　　大仙普慈恩，",
    "T09n0278_045:0683a21": "　不可思議劫，　　代眾受苦故。",
    "T09n0278_045:0683a22": "　無量億劫中，　　受諸地獄苦，",
    "T09n0278_045:0683a23": "　不捨一切眾，　　悉令得見佛。",
    "T09n0278_045:0683a24": "　普能代眾生，　　具受無量苦，",
    "T09n0278_045:0683a25": "　其心無疲倦，　　為度一切故。",
    "T09n0278_045:0683a26": "　一切諸世間，　　所有惡道苦，",
    "T09n0278_045:0683a27": "　如來常處中，　　悉令聞正法。",
    "T09n0278_045:0683a28": "　一一地獄住，　　不可思議劫，",
    "T09n0278_045:0683a29": "　具受無量苦，　　終不離諸佛。",
    "T09n0278_045:0683b01": "　所以無量劫，　　常在三惡道，",
    "T09n0278_045:0683b02": "　欲令諸群生，　　長養智慧故。",
    "T09n0278_045:0683b03": "　眾生見如來，　　除滅諸苦惱，",
    "T09n0278_045:0683b04": "　安立於大智，　　一切佛境界。",
    "T09n0278_045:0683b05": "　若有見佛者，　　除滅一切障，",
    "T09n0278_045:0683b06": "　長養功德藏，　　究竟成菩提。",
    "T09n0278_045:0683b07": "　如來能除滅，　　世間諸疑惑，",
    "T09n0278_045:0683b08": "　隨其所應化，　　悉滿彼大願。」◎",
    "T09n0278_045:0683b09": "◎爾時，普賢菩薩觀察一切大眾，欲重開發，",
    "T09n0278_045:0683b10": "顯現照明；以法界等方便，廣說師子奮迅三",
    "T09n0278_045:0683b11": "昧；法界等、虛空界等、三世等、一切眾生界",
    "T09n0278_045:0683b12": "等、一切劫等、一切業性等、眾生希望等、眾生",
    "T09n0278_045:0683b13": "欲等、法光明等、隨時教化等、一切眾生根等，",
    "T09n0278_045:0683b14": "為諸菩薩十種廣說師子奮迅三昧。「何等為",
    "T09n0278_045:0683b15": "十？所謂：廣說一切法界中，一切佛剎微塵等",
    "T09n0278_045:0683b16": "佛，次第興世，演說正法；廣說虛空界等，一切",
    "T09n0278_045:0683b17": "佛剎中，盡未來劫一切諸佛所說；廣說一",
    "T09n0278_045:0683b18": "切佛剎中，一切如來現成正覺；廣說虛空界",
    "T09n0278_045:0683b19": "等，一切佛剎中，佛坐道場，眷屬圍遶，菩薩大",
    "T09n0278_045:0683b20": "眾，皆悉往詣；廣說一念中，三世一切佛出變",
    "T09n0278_045:0683b21": "化身，充滿一切法界；廣說一身充滿一切",
    "T09n0278_045:0683b22": "世界海、一切佛剎海，平等照持；廣說一一境",
    "T09n0278_045:0683b23": "界中，顯現三世一切諸佛自在功德地；廣說",
    "T09n0278_045:0683b24": "一一微塵中，顯現三世一切佛剎微塵等，佛",
    "T09n0278_045:0683b25": "自在神力；廣說一一毛孔，出三世一切佛大",
    "T09n0278_045:0683b26": "願海音，開發化導，盡未來劫一切菩薩；廣",
    "T09n0278_045:0683b27": "說處法界等師子之座，大眾圍遶，莊嚴道",
    "T09n0278_045:0683b28": "場，各隨其處，轉妙法輪，盡未來劫，未曾斷",
    "T09n0278_045:0683b29": "絕。佛子！此師子奮迅三昧，有如是等不可",
    "T09n0278_045:0683c01": "說佛剎微塵等廣說，唯是如來智慧境界。」爾",
    "T09n0278_045:0683c02": "時，普賢菩薩摩訶薩欲重明師子奮迅三昧，",
    "T09n0278_045:0683c03": "承佛神力觀察如來；觀察大眾；觀察如來",
    "T09n0278_045:0683c04": "不可思議境界；觀察諸佛三昧；觀察不可思",
    "T09n0278_045:0683c05": "議世界；觀察不可思議智慧；觀察一切法，皆",
    "T09n0278_045:0683c06": "悉如幻；觀察不可思議諸佛平等；觀察無量",
    "T09n0278_045:0683c07": "無邊，一切音聲語言道故；以偈頌曰：",
    "T09n0278_045:0683c08": "「一一毛孔中，　　普現最勝海，",
    "T09n0278_045:0683c09": "　佛處如來座，　　菩薩眾圍遶。",
    "T09n0278_045:0683c10": "　一一毛孔中，　　無量諸佛海，",
    "T09n0278_045:0683c11": "　道場處華座，　　轉淨妙法輪。",
    "T09n0278_045:0683c12": "　一一毛孔中，　　一切剎塵等，",
    "T09n0278_045:0683c13": "　最勝跏趺坐，　　演說普賢行。",
    "T09n0278_045:0683c14": "　最勝坐一剎，　　充滿十方界，",
    "T09n0278_045:0683c15": "　無盡菩薩雲，　　來詣於佛所。",
    "T09n0278_045:0683c16": "　無量億佛剎，　　塵數菩薩集，",
    "T09n0278_045:0683c17": "　圍遶於如來，　　為說諸法界。",
    "T09n0278_045:0683c18": "　顯現諸佛剎，　　入法界智海，",
    "T09n0278_045:0683c19": "　安住普賢行，　　滿足諸佛行。",
    "T09n0278_045:0683c20": "　安住於如來，　　一切諸世界，",
    "T09n0278_045:0683c21": "　深入菩薩行，　　樂聞勝法雲。",
    "T09n0278_045:0683c22": "　一一剎無量，　　億劫修諸行，",
    "T09n0278_045:0683c23": "　修習彼行已，　　究竟深法海，",
    "T09n0278_045:0683c24": "　滿足大願海，　　安住如來地。",
    "T09n0278_045:0683c25": "　出生最勝法，　　具足普賢行，",
    "T09n0278_045:0683c26": "　成就功德海，　　得無量自在，",
    "T09n0278_045:0683c27": "　如來身雲覆，　　一切諸佛剎，",
    "T09n0278_045:0683c28": "　普雨甘露法，　　令眾住佛道。」",
    "T09n0278_045:0683c29": "爾時，世尊欲令諸菩薩安住師子奮迅三",
    "T09n0278_045:0684a01": "昧故，放眉間白毫相光，名普照三世法界",
    "T09n0278_045:0684a02": "門；不可說世界微塵等光明，以為眷屬，普照",
    "T09n0278_045:0684a03": "十方一切世界海。時，祇洹林菩薩大眾，普雲",
    "T09n0278_045:0684a04": "集者，悉見一切法界、虛空界等一切佛剎種",
    "T09n0278_045:0684a05": "種色、種種清淨、種種安住、種種形；如是等",
    "T09n0278_045:0684a06": "一切世界諸大菩薩，現坐道場，菩薩圍遶，諸",
    "T09n0278_045:0684a07": "天供養，成等正覺。或見於不可說佛剎微塵",
    "T09n0278_045:0684a08": "等，諸眷屬中，出妙音聲，充滿法界，轉淨法",
    "T09n0278_045:0684a09": "輪；或見在天宮殿，在龍宮殿，夜叉、乾闥婆、",
    "T09n0278_045:0684a10": "阿修羅、迦樓羅、緊那羅、摩睺羅伽，及人、非人",
    "T09n0278_045:0684a11": "等諸宮殿中；或見在人聚落城邑，大王京都，",
    "T09n0278_045:0684a12": "現種種身、種種姓名、種種色、種種圓光、種",
    "T09n0278_045:0684a13": "種光網、種種辯、種種眷屬、種種持、種種教",
    "T09n0278_045:0684a14": "持、種種音聲，而為說法。如此間，如來為諸",
    "T09n0278_045:0684a15": "菩薩現甚深三昧神力變化；一切法界、虛空",
    "T09n0278_045:0684a16": "界等，十方一切世界海中，現國土身及眾生",
    "T09n0278_045:0684a17": "身，諸業所起；乃至一毛孔中，一切悉現，亦復",
    "T09n0278_045:0684a18": "如是；而不壞三世，不壞眾生；普照一切",
    "T09n0278_045:0684a19": "諸眾生心，色身清淨，隨所應化；普現一切眾",
    "T09n0278_045:0684a20": "生類前，開示一切諸佛妙法；調伏眾生，顯",
    "T09n0278_045:0684a21": "現如來自在神力。其有眾生見聞念知如",
    "T09n0278_045:0684a22": "來自在神通力者，皆佛宿世善知識也；皆悉",
    "T09n0278_045:0684a23": "修習四攝善根，一向專求無上菩提，攝諸",
    "T09n0278_045:0684a24": "善根，成就方便，逮得如來不可思議自在三",
    "T09n0278_045:0684a25": "昧，悉與法界、虛空界等；或得法身；或得色",
    "T09n0278_045:0684a26": "身；或得菩薩具足諸行；或得清淨諸波羅",
    "T09n0278_045:0684a27": "蜜；或得菩薩圓滿淨行；或得菩薩諸地；或",
    "T09n0278_045:0684a28": "得菩提自在；或得如來不壞三昧；或得如",
    "T09n0278_045:0684a29": "來諸行智力；或得如來無礙辯才。此諸菩薩",
    "T09n0278_045:0684b01": "得如是等十不可說佛剎微塵等諸妙功德，",
    "T09n0278_045:0684b02": "所謂：種種道、種種門、種種入、種種度、種種方",
    "T09n0278_045:0684b03": "便、種種至、種種方、種種光明、種種功德、種",
    "T09n0278_045:0684b04": "種功德具、種種自在。深入菩薩諸三昧海，所",
    "T09n0278_045:0684b05": "謂：普莊嚴法界菩薩三昧；普照三世無礙三",
    "T09n0278_045:0684b06": "昧；不壞法界智三昧；隨時深入如來境界三",
    "T09n0278_045:0684b07": "昧；普照虛空三昧；行如來力三昧；如來無畏",
    "T09n0278_045:0684b08": "莊嚴師子奮迅三昧；一切法界方便藏三昧；",
    "T09n0278_045:0684b09": "無礙法界淨月三昧；清淨莊嚴法雲三昧；除",
    "T09n0278_045:0684b10": "滅癡障法王幢三昧；一一境界中，悉見一切",
    "T09n0278_045:0684b11": "佛海三昧；一切世間不可壞身清淨光明智",
    "T09n0278_045:0684b12": "幢三昧；深入佛身無壞三昧；隨順一切世藏",
    "T09n0278_045:0684b13": "三昧；諸法無迹無依三昧；圓滿普照寂滅三",
    "T09n0278_045:0684b14": "昧；無所有，善化、普化，遍照三昧；攝持一切佛",
    "T09n0278_045:0684b15": "剎三昧；莊嚴一切佛剎，現成菩提三昧；行一",
    "T09n0278_045:0684b16": "切王法三昧；行一切眾生境界無礙三昧；生",
    "T09n0278_045:0684b17": "一切諸佛三昧；究竟一切佛德海三昧；一一",
    "T09n0278_045:0684b18": "境界，出生盡未來際功德三昧；解了一切如",
    "T09n0278_045:0684b19": "來本生海三昧；護持盡未來際，一切如來種",
    "T09n0278_045:0684b20": "性三昧；令現在十方一切佛剎海悉淨三昧；",
    "T09n0278_045:0684b21": "於一念中，普照一切佛住三昧；遠離障礙，深",
    "T09n0278_045:0684b22": "入一切境界三昧；令一切剎，入一佛剎三昧；",
    "T09n0278_045:0684b23": "出一切佛化身三昧；決定智慧金剛王，入一",
    "T09n0278_045:0684b24": "切根海三昧；住持一切佛身，皆一身藏，無差",
    "T09n0278_045:0684b25": "別三昧；於一念中，住一切佛法界，方便無盡",
    "T09n0278_045:0684b26": "三昧；於一切法界佛剎中，示現涅槃三昧；住",
    "T09n0278_045:0684b27": "無上地三昧；令一切世界眾生，悉見其身無",
    "T09n0278_045:0684b28": "別異三昧；一切佛智現前三昧；知一切法實",
    "T09n0278_045:0684b29": "相三昧；於一念中，具分別知三世三昧；於一",
    "T09n0278_045:0684c01": "念中，知一切法界藏三昧；皆隨順知如來智",
    "T09n0278_045:0684c02": "師子行三昧；於一切境界，慧眼圓滿三昧；十",
    "T09n0278_045:0684c03": "力境界等三昧；於一切境界，以平等眼示現",
    "T09n0278_045:0684c04": "三昧；出生一切妙色，眾生見無厭足三昧；無",
    "T09n0278_045:0684c05": "動藏三昧；一法攝一切法三昧；一言普說一",
    "T09n0278_045:0684c06": "切音聲三昧；一切佛無二法三昧；離三世三",
    "T09n0278_045:0684c07": "昧；分別一切劫不壞智三昧；微細方便十力",
    "T09n0278_045:0684c08": "內三昧；一切劫出生菩薩行無斷三昧；一切",
    "T09n0278_045:0684c09": "十方普雲現前三昧；菩提自在，法界無礙三",
    "T09n0278_045:0684c10": "昧；分別一切覺正希望安隱幢三昧；一切莊",
    "T09n0278_045:0684c11": "嚴，莊嚴虛空三昧；於念念中，出生化雲三昧；",
    "T09n0278_045:0684c12": "離垢如空，如來月光三昧；一切佛持如空三",
    "T09n0278_045:0684c13": "昧；一切法莊嚴，法光三昧；開一切法義燈三",
    "T09n0278_045:0684c14": "昧；十力圓滿光三昧；三世一切佛幢三昧；一",
    "T09n0278_045:0684c15": "切佛同一藏三昧；於念念中，發起究竟一切",
    "T09n0278_045:0684c16": "事三昧；無盡功德藏三昧；示現無量無邊諸",
    "T09n0278_045:0684c17": "佛境界三昧；住一切法，金剛師子座三昧；出",
    "T09n0278_045:0684c18": "生顯現一切如來變化，無不知見三昧；一切",
    "T09n0278_045:0684c19": "念如來日三昧；一日悉覺三世三昧；自然寂",
    "T09n0278_045:0684c20": "靜解脫三昧；見一切佛三昧；鉢曇摩華莊嚴，",
    "T09n0278_045:0684c21": "一切法界決定智三昧；一切法無著，虛空淨",
    "T09n0278_045:0684c22": "眼三昧；一方攝十方海三昧；深入無底法界",
    "T09n0278_045:0684c23": "三昧；一切法海三昧；放一切光寂靜身三昧；",
    "T09n0278_045:0684c24": "一念出生一切通明願三昧；一切時，一切處，",
    "T09n0278_045:0684c25": "成菩提三昧；一切法界入一莊嚴三昧；一切",
    "T09n0278_045:0684c26": "佛住持三昧；一切眾生勝地智明三昧；一",
    "T09n0278_045:0684c27": "念中，一身充滿法界三昧；一身中，顯現清淨法",
    "T09n0278_045:0684c28": "界三昧；普門入法界，顯現大莊嚴三昧；一切",
    "T09n0278_045:0684c29": "佛法圓滿，輪智住持三昧；一切法方便，一方",
    "T09n0278_045:0685a01": "便莊嚴三昧；因陀羅網攝眾生界，諸願精進",
    "T09n0278_045:0685a02": "住持三昧；分別一切世界輪三昧；蓮華妙",
    "T09n0278_045:0685a03": "德自在三昧；分別一切眾生身三昧；對現一",
    "T09n0278_045:0685a04": "切眾生身三昧；分別一切音聲海三昧；了知",
    "T09n0278_045:0685a05": "一切眾生地三昧；不可壞大悲藏三昧；一切",
    "T09n0278_045:0685a06": "佛入如來際三昧；修習一切佛法門三昧；觀",
    "T09n0278_045:0685a07": "察師子奮迅菩薩三昧。如是等不可說佛剎",
    "T09n0278_045:0685a08": "微塵等三昧門，入如來海，入一切佛自在三",
    "T09n0278_045:0685a09": "昧；於念念中，充滿法界。彼諸菩薩，一一皆",
    "T09n0278_045:0685a10": "有妙師子座，悉與十佛世界等，現大自在",
    "T09n0278_045:0685a11": "甚深智慧，悉得諸地明淨智慧；普觀一切，",
    "T09n0278_045:0685a12": "從智性生，專求一切智，具足成就，離癡慧",
    "T09n0278_045:0685a13": "眼。悉為眾生作調御師；修行諸佛平等正",
    "T09n0278_045:0685a14": "法，決定了知一切境界，分別了知一切世",
    "T09n0278_045:0685a15": "界，樂寂滅法，遠離世間，常好閑靜；遊諸佛",
    "T09n0278_045:0685a16": "剎，無所染著；於一切法，心無所依；安住",
    "T09n0278_045:0685a17": "莊嚴妙法宮殿，教化成熟一切眾生。為一",
    "T09n0278_045:0685a18": "切眾生，顯現佛剎，具足成就無上智門；順",
    "T09n0278_045:0685a19": "離欲際，得智慧身，消竭一切諸有為海；為",
    "T09n0278_045:0685a20": "一切眾生，顯真實際，法海慧光，具足圓滿，皆",
    "T09n0278_045:0685a21": "悉安住堅固三昧。以大悲心，常念眾生；解",
    "T09n0278_045:0685a22": "一切眾生皆悉如夢；一切如來悉如電光；一",
    "T09n0278_045:0685a23": "切言音皆悉如響；了一切法皆悉如化。滿",
    "T09n0278_045:0685a24": "足諸願，具菩薩行，普智圓滿，方便清淨，心",
    "T09n0278_045:0685a25": "樂寂靜，成滿一切諸陀羅尼智慧境界；具",
    "T09n0278_045:0685a26": "足十力，遠離恐怖，安住法界，具淨法眼；得",
    "T09n0278_045:0685a27": "一切法無所有門，修行無量智慧大海，究竟",
    "T09n0278_045:0685a28": "到於智慧彼岸，悉得般若波羅蜜力，成就",
    "T09n0278_045:0685a29": "神通波羅蜜，度眾生海；於三昧波羅蜜，悉",
    "T09n0278_045:0685b01": "得自在。善知一切智無錯謬，巧妙方便，開",
    "T09n0278_045:0685b02": "示法藏；具足辯才，成就大願；具足諸力，法",
    "T09n0278_045:0685b03": "雲無盡。於大眾中，能師子吼，而無所畏；常",
    "T09n0278_045:0685b04": "求正法，心無所著。以淨慧眼，滅除癡闇；智",
    "T09n0278_045:0685b05": "月圓滿，照世生滅，成就智慧，放大光明；照",
    "T09n0278_045:0685b06": "一切諦，善巧方便。智慧功德金剛之山，超出",
    "T09n0278_045:0685b07": "三世一切法王，覺無所畏智功德幢；滅諸魔",
    "T09n0278_045:0685b08": "幢，建立精進圓滿智幢；具足成就無上之",
    "T09n0278_045:0685b09": "身，得一切法無礙智慧；覺了無盡智真實",
    "T09n0278_045:0685b10": "際，安住真際，修行決定無相三昧。巧方便",
    "T09n0278_045:0685b11": "生諸菩薩行，無二智慧，諦見境界世間諸",
    "T09n0278_045:0685b12": "趣，普照佛剎，無所染著；於一切法除滅",
    "T09n0278_045:0685b13": "癡闇，究竟智慧，皆悉圓滿，放淨法光，照十",
    "T09n0278_045:0685b14": "方界。為一切眾生，作不虛福田；若見聞者，",
    "T09n0278_045:0685b15": "所願成滿；為一切世間，功德須彌，遠離恐",
    "T09n0278_045:0685b16": "怖，伏諸外道。以微妙音，遍一切剎；常見諸",
    "T09n0278_045:0685b17": "佛，心無厭足，成就如來自在法身，隨其所",
    "T09n0278_045:0685b18": "應而化度之；能以一身，滿一切剎；以少方",
    "T09n0278_045:0685b19": "便，具足清淨自在神力，普遊十方無所障",
    "T09n0278_045:0685b20": "礙，智慧圓滿，遍照法界。為一切眾耀明淨",
    "T09n0278_045:0685b21": "日，隨其所應，讚歎功德；了一切眾生諸根",
    "T09n0278_045:0685b22": "希望；於一切法，得無諍境界；分別了知諸",
    "T09n0278_045:0685b23": "法自性，大小相攝。決了如來甚深之地，說",
    "T09n0278_045:0685b24": "句、味身，諸法深義，無有窮盡；於一言中，普",
    "T09n0278_045:0685b25": "說一切修多羅海，究竟一切諸陀羅尼；廣智",
    "T09n0278_045:0685b26": "慧身，究竟無量劫陀羅尼。於一念中，決定",
    "T09n0278_045:0685b27": "了知不可說劫；於一念中，了達三世法陀",
    "T09n0278_045:0685b28": "羅尼，普照無量諸佛法海。為一切眾生，起",
    "T09n0278_045:0685b29": "淨智慧，轉正法輪，無能壞者；成就如來智",
    "T09n0278_045:0685c01": "慧境界，常入善現三昧正受，遠離障礙，深",
    "T09n0278_045:0685c02": "入諸法。於一切法，得勝智自在，清淨莊嚴",
    "T09n0278_045:0685c03": "一切境界；深入十方甚深法界，攝取十方一",
    "T09n0278_045:0685c04": "切法界。於一一微塵中，現成正覺；於無色",
    "T09n0278_045:0685c05": "性，現一切色；能以一方，攝一切方。彼諸菩",
    "T09n0278_045:0685c06": "薩具足成滿如是等無量功德智慧之藏，",
    "T09n0278_045:0685c07": "常為一切諸佛讚歎；以句、味身，說其功德，",
    "T09n0278_045:0685c08": "不能窮盡，皆悉雲集於祇洹林。爾時，彼諸",
    "T09n0278_045:0685c09": "菩薩深入如來功德大海。入已，於菩薩身",
    "T09n0278_045:0685c10": "中、及樓閣中，莊嚴具中、師子座中、以樂法",
    "T09n0278_045:0685c11": "力故；不可思議力故；於念念中，各放無量",
    "T09n0278_045:0685c12": "光明雲，普照法界，覺悟眾生。所謂：出一切",
    "T09n0278_045:0685c13": "寶香光明雲，讚歎三世諸佛功德，微妙音聲，",
    "T09n0278_045:0685c14": "充滿十方；出一切眾生雲，境界光明，說一切",
    "T09n0278_045:0685c15": "眾生清淨業報，微妙音聲，充滿十方；出一切",
    "T09n0278_045:0685c16": "菩薩願行莊嚴光雲，說一切菩薩願行功德；",
    "T09n0278_045:0685c17": "出一切佛變化身雲，一切如來微妙音聲，充",
    "T09n0278_045:0685c18": "滿十方；出一切菩薩身雲，相好莊嚴，於一切",
    "T09n0278_045:0685c19": "佛剎，以微妙音，讚歎諸佛，充滿十方；出三",
    "T09n0278_045:0685c20": "世佛莊嚴道場雲，現一切佛成等正覺，充滿",
    "T09n0278_045:0685c21": "十方；於一切境界中，出龍王雲，雨一切香，",
    "T09n0278_045:0685c22": "充滿十方；出一切佛身雲，歎普賢行，充滿",
    "T09n0278_045:0685c23": "十方；出一切佛剎淨光明雲，一切如來轉法",
    "T09n0278_045:0685c24": "輪音，充滿十方。時，諸菩薩威神力故，此法力",
    "T09n0278_045:0685c25": "故，出如是等不可說佛剎微塵等雲。爾時，文",
    "T09n0278_045:0685c26": "殊師利菩薩摩訶薩承佛神力，觀察十方，",
    "T09n0278_045:0685c27": "欲讚歎祇洹林中無量莊嚴，以偈頌曰：",
    "T09n0278_045:0685c28": "「觀察祇洹中，　　如來自在力，",
    "T09n0278_045:0685c29": "　一切境界出，　　無量功德雲。",
    "T09n0278_045:0686a01": "　無量淨妙色，　　種種而莊嚴，",
    "T09n0278_045:0686a02": "　皆悉普照現，　　十方諸佛剎。",
    "T09n0278_045:0686a03": "　佛子身毛孔，　　出佛音聲雲，",
    "T09n0278_045:0686a04": "　種種寶莊嚴，　　充滿十方剎。",
    "T09n0278_045:0686a05": "　其身如梵王，　　威儀常安靜，",
    "T09n0278_045:0686a06": "　遍遊十方剎，　　演出妙音聲。",
    "T09n0278_045:0686a07": "　如來毛孔出，　　不可思議身，",
    "T09n0278_045:0686a08": "　皆悉如普賢，　　眾妙相莊嚴。",
    "T09n0278_045:0686a09": "　菩薩普成就，　　三世功德海，",
    "T09n0278_045:0686a10": "　充滿於虛空，　　出生莊嚴雲。",
    "T09n0278_045:0686a11": "　於此祇洹中，　　演出妙音聲，",
    "T09n0278_045:0686a12": "　普說一切眾，　　善淨業果報。",
    "T09n0278_045:0686a13": "　一一境界中，　　悉現佛剎海，",
    "T09n0278_045:0686a14": "　三世諸如來，　　無量自在力。",
    "T09n0278_045:0686a15": "　如來毛孔中，　　一切諸世界，",
    "T09n0278_045:0686a16": "　微塵等佛剎，　　皆悉分別現。",
    "T09n0278_045:0686a17": "　一切境界中，　　出生諸佛雲，",
    "T09n0278_045:0686a18": "　無量善方便，　　度脫一切眾。",
    "T09n0278_045:0686a19": "　華雲香焰雲，　　清淨摩尼寶，",
    "T09n0278_045:0686a20": "　種種莊嚴雲，　　充滿於十方。",
    "T09n0278_045:0686a21": "　三世一切佛，　　莊嚴妙道場，",
    "T09n0278_045:0686a22": "　於此祇洹林，　　一切悉顯現，",
    "T09n0278_045:0686a23": "　普賢等佛子，　　無量種莊嚴。",
    "T09n0278_045:0686a24": "　眾生等劫中，　　所修嚴淨剎，",
    "T09n0278_045:0686a25": "　如是諸世界，　　悉現祇洹林。」",
    "T09n0278_045:0686a26": "時，彼一切諸菩薩眾，以如來三昧照故，一一",
    "T09n0278_045:0686a27": "皆得不可說佛剎微塵等大悲法門，饒益安",
    "T09n0278_045:0686a28": "樂，攝取眾生。彼諸菩薩於一一毛孔，各出",
    "T09n0278_045:0686a29": "不可說佛剎微塵等光明；一一光明端，各出",
    "T09n0278_045:0686b01": "不可說佛剎微塵等菩薩。其身尊重，於諸世",
    "T09n0278_045:0686b02": "間，最為殊勝；隨其所應，皆悉顯現，充滿法",
    "T09n0278_045:0686b03": "界；教化眾生，未度者度，未脫者脫；現不可說",
    "T09n0278_045:0686b04": "佛剎微塵等諸天宮殿，無常死相，一切諸法，皆",
    "T09n0278_045:0686b05": "悉如夢；讚歎道場，說一切菩薩諸大願門。",
    "T09n0278_045:0686b06": "或於一切世界，示現受生，為一切眾生，廣現",
    "T09n0278_045:0686b07": "檀波羅蜜門；或現一切諸佛，圓滿淨戒功德，",
    "T09n0278_045:0686b08": "尸羅波羅蜜門；或現斷一切肢節，羼提波羅",
    "T09n0278_045:0686b09": "蜜門；或現勤修精進，毘梨耶波羅蜜門；或現",
    "T09n0278_045:0686b10": "一切菩薩禪定三昧，相續解脫法門。如來圓滿",
    "T09n0278_045:0686b11": "智慧光明，專求一切佛法，為一一句身、味身",
    "T09n0278_045:0686b12": "義故，能捨無量無數之身；詣諸佛所，問無",
    "T09n0278_045:0686b13": "量法門，善知時會，隨其所應而為現法。令",
    "T09n0278_045:0686b14": "一切眾生住一切智，逮得方便智光海門，悉",
    "T09n0278_045:0686b15": "能供養諸佛菩薩；降伏眾魔，制諸外道，悉",
    "T09n0278_045:0686b16": "能顯現菩薩力門；知一切技術明淨智地，",
    "T09n0278_045:0686b17": "欲令眾生得勝妙法，悉能了知眾生諸根，",
    "T09n0278_045:0686b18": "煩惱習氣，種種業報及智慧地。以如是等",
    "T09n0278_045:0686b19": "不可說佛剎微塵等法門，教化眾生：或現天",
    "T09n0278_045:0686b20": "宮，或現龍宮，夜叉、乾闥婆、阿脩羅、迦樓羅、緊",
    "T09n0278_045:0686b21": "那羅、摩睺羅伽等宮，或現梵宮，或現人宮，",
    "T09n0278_045:0686b22": "或現閻羅王宮，或現地獄、餓鬼、畜生處，大悲",
    "T09n0278_045:0686b23": "智慧，及諸大願，不可沮壞，攝取眾生，不",
    "T09n0278_045:0686b24": "捨方便；或以名號教化，或以憶念教化，",
    "T09n0278_045:0686b25": "或以音聲教化，或以圓滿光明教化；或以",
    "T09n0278_045:0686b26": "光明網教化，隨其所應，悉現其前，現處處",
    "T09n0278_045:0686b27": "莊嚴，不離佛所，不離樓閣座，而普現十",
    "T09n0278_045:0686b28": "方。或放化身雲；或現無二身，遊行十方，教",
    "T09n0278_045:0686b29": "化眾生；或現聲聞色像；或現梵天色像；或",
    "T09n0278_045:0686c01": "現一切苦行色像；或現良醫色像；或現商",
    "T09n0278_045:0686c02": "人色像；或現正命色像；或現妓人色像；",
    "T09n0278_045:0686c03": "或現天色像；或現一切技術色像；或現一",
    "T09n0278_045:0686c04": "切城邑、聚落、京都色像；隨其所應，往詣其",
    "T09n0278_045:0686c05": "所。或現種種色身音聲，教化眾生；或現諸",
    "T09n0278_045:0686c06": "語言法，種種威儀、種種菩薩行、種種巧術，一",
    "T09n0278_045:0686c07": "切智明；為世間燈，普照眾生業報莊嚴，分",
    "T09n0278_045:0686c08": "別諸方，悉行圓滿菩薩諸行，悉現一切城邑、",
    "T09n0278_045:0686c09": "聚落、京都，化度眾生。爾時，文殊師利童子",
    "T09n0278_045:0686c10": "從善安住樓閣出，與一切同行諸菩薩俱；",
    "T09n0278_045:0686c11": "金剛力士，常隨侍衛。本願足天；樂聞法地",
    "T09n0278_045:0686c12": "天；常習大悲泉池方天；除滅愚癡夜天；出生",
    "T09n0278_045:0686c13": "佛晝日天；莊嚴正法界虛空河天；度眾生生",
    "T09n0278_045:0686c14": "死海天；長養一切善根薩婆若山天；莊嚴一",
    "T09n0278_045:0686c15": "切眾生身，滿足諸願，供養一切佛身天，守護",
    "T09n0278_045:0686c16": "一切眾生城天。守護一切眾生夜叉王；令一",
    "T09n0278_045:0686c17": "切眾生歡喜乾闥婆王；除滅一切餓鬼趣鳩",
    "T09n0278_045:0686c18": "槃荼王；於生死海，拔濟眾生迦樓羅王；正求",
    "T09n0278_045:0686c19": "薩婆若阿脩羅王；見佛歡喜無厭足摩睺羅",
    "T09n0278_045:0686c20": "伽王；常厭生死諸天王；常敬禮佛諸梵天王",
    "T09n0278_045:0686c21": "等；俱詣佛所，頭面禮足，設諸供養已，辭",
    "T09n0278_045:0686c22": "遊南方。爾時，尊者舍利弗承佛神力，見文",
    "T09n0278_045:0686c23": "殊師利童子，以菩薩莊嚴而自莊嚴，出祇",
    "T09n0278_045:0686c24": "洹林，遊行南方。見已，作如是念：「我今當與",
    "T09n0278_045:0686c25": "文殊師利菩薩俱行。」爾時，尊者舍利弗與六",
    "T09n0278_045:0686c26": "千比丘，眷屬圍遶，從自房出，來詣佛所，禮",
    "T09n0278_045:0686c27": "足辭退，向文殊師利。此六千比丘是舍利弗",
    "T09n0278_045:0686c28": "共行弟子，皆新出家，其名曰：海智比丘、大善",
    "T09n0278_045:0686c29": "調伏比丘、功德光比丘、大童子比丘、電光",
    "T09n0278_045:0687a01": "興比丘、清淨行比丘、天妙德比丘、因陀羅",
    "T09n0278_045:0687a02": "慧比丘、梵天比丘、寂靜慧比丘；如是等六千",
    "T09n0278_045:0687a03": "比丘，已曾供養過去諸佛；於諸佛所，種",
    "T09n0278_045:0687a04": "諸善根，性樂清淨，信心明徹，行諸大願，觀",
    "T09n0278_045:0687a05": "佛境界，了法實相，饒益眾生，常樂專求諸",
    "T09n0278_045:0687a06": "佛功德；此等比丘，皆是文殊師利之所化度。",
    "T09n0278_045:0687a07": "爾時，尊者舍利弗觀察大眾，告海智比丘",
    "T09n0278_045:0687a08": "言：「汝可觀察文殊師利菩薩清淨之身，相好",
    "T09n0278_045:0687a09": "莊嚴，一切天人，莫能思議，光明圓滿，令無",
    "T09n0278_045:0687a10": "量眾生，發歡喜心，放大莊嚴妙光明網，除",
    "T09n0278_045:0687a11": "滅眾生無量苦惱。觀其眷屬，成就善根；觀",
    "T09n0278_045:0687a12": "其遊步，威儀庠序，所遊行處，自然平正，十方",
    "T09n0278_045:0687a13": "無礙；觀其功德所行道路，其傍悉有眾妙寶",
    "T09n0278_045:0687a14": "藏，自然發出；觀其供養過去諸佛，善根依果，",
    "T09n0278_045:0687a15": "從眾林樹出莊嚴藏；觀彼一切諸天大王，",
    "T09n0278_045:0687a16": "恭敬禮拜，供養雲雨。海智！汝觀文殊師利、一",
    "T09n0278_045:0687a17": "切如來，眉間毫相，放無量光，說諸佛法，悉",
    "T09n0278_045:0687a18": "入其頂。」爾時，尊者舍利弗，為諸比丘讚說",
    "T09n0278_045:0687a19": "文殊師利無量功德，諸大莊嚴。彼諸比丘聞",
    "T09n0278_045:0687a20": "讚歎已，皆悉歡喜；其心清淨，離諸垢穢，身體",
    "T09n0278_045:0687a21": "柔軟，調伏諸根；遠離障礙；現見諸佛，正求",
    "T09n0278_045:0687a22": "菩提，逮得菩薩清淨諸根；具菩薩力，長養",
    "T09n0278_045:0687a23": "大悲，入諸波羅蜜，發弘誓願，悉見十方諸",
    "T09n0278_045:0687a24": "如來海。時，諸比丘白尊者舍利弗言：「唯然。大",
    "T09n0278_045:0687a25": "師！願俱往詣文殊師利。」爾時，尊者舍利弗，",
    "T09n0278_045:0687a26": "與諸比丘往詣其所；到已，謂文殊師利：「此",
    "T09n0278_045:0687a27": "諸比丘，皆新出家，欲見仁者。」爾時，文殊師",
    "T09n0278_045:0687a28": "利童子即為顯現菩薩自在，如象王迴顧",
    "T09n0278_045:0687a29": "視比丘。時，諸比丘頭面禮足，却住一面，合掌",
    "T09n0278_045:0687b01": "而立，作如是念：「我等以此禮拜功德，知法",
    "T09n0278_045:0687b02": "實相，如和上舍利弗、釋迦牟尼世尊；得清",
    "T09n0278_045:0687b03": "淨身，相好音聲，神力自在，如文殊師利。」爾時，",
    "T09n0278_045:0687b04": "文殊師利告諸比丘：「汝等當知，若善男子、",
    "T09n0278_045:0687b05": "善女人，成就十種大心，則得佛地，況菩薩",
    "T09n0278_045:0687b06": "地；何等為十？所謂：發廣大心，長養一切善",
    "T09n0278_045:0687b07": "根，究竟不退，心無厭足；見一切佛，恭敬供",
    "T09n0278_045:0687b08": "養，心無厭足；正求一切佛法，心無厭足；遍",
    "T09n0278_045:0687b09": "行菩薩諸波羅蜜，心無厭足；具足一切菩薩",
    "T09n0278_045:0687b10": "三昧，心無厭足；於一切三世流轉，心無厭",
    "T09n0278_045:0687b11": "足；嚴淨佛剎，充滿十方，心無厭足；教化成",
    "T09n0278_045:0687b12": "熟一切眾生，心無厭足；於一切剎、一切劫",
    "T09n0278_045:0687b13": "中，行菩薩行，心無厭足；發廣大心，修習一",
    "T09n0278_045:0687b14": "切佛剎微塵等諸波羅蜜，度脫一切眾生，具",
    "T09n0278_045:0687b15": "佛十力，心無厭足。若善男子、善女人，成就",
    "T09n0278_045:0687b16": "如是十種大法，則能長養一切善根，離生",
    "T09n0278_045:0687b17": "死趣一切世間性，超出聲聞、緣覺之地；生如",
    "T09n0278_045:0687b18": "來家，具足成就菩薩大願，行菩薩行，住菩",
    "T09n0278_045:0687b19": "薩地，成就如來功德之力，降伏眾魔，制諸",
    "T09n0278_045:0687b20": "外道。」彼諸比丘聞此法已，皆得無礙淨眼",
    "T09n0278_045:0687b21": "三昧；悉見十方一切如來，及其眷屬，無量眾",
    "T09n0278_045:0687b22": "生；亦見種種世界形類，眾寶宮殿及諸微塵；",
    "T09n0278_045:0687b23": "乃至如來十眼境界，皆悉覩見。彼諸如來，以",
    "T09n0278_045:0687b24": "種種句身、味身，種種辯才，微妙音聲，所說法",
    "T09n0278_045:0687b25": "海，皆悉聞知。彼世界中一切眾生，心念諸根，",
    "T09n0278_045:0687b26": "皆悉了知；知彼眾生，過去、未來，諸趣受生；又",
    "T09n0278_045:0687b27": "能知彼過去、未來，各十劫事；知彼如來十種",
    "T09n0278_045:0687b28": "本生、十種成就菩提自在、十種轉法輪、十種",
    "T09n0278_045:0687b29": "神力、十種教誡、十種說法、十種辯才。得此",
    "T09n0278_045:0687c01": "三昧時，具足成就十種實際菩提之心；一",
    "T09n0278_045:0687c02": "萬三昧，一萬淨波羅蜜，得大智慧圓滿光明，",
    "T09n0278_045:0687c03": "菩薩十明，住菩提心。爾時，文殊師利菩薩勸",
    "T09n0278_045:0687c04": "諸比丘，修普賢行，住普賢行。彼諸比丘，出",
    "T09n0278_045:0687c05": "生大願海；生大願海已，身心清淨，得不死",
    "T09n0278_045:0687c06": "通明；得是明已，不離此處，出生一切如來",
    "T09n0278_045:0687c07": "法身，充滿十方，具足一切佛法。爾時，文殊",
    "T09n0278_045:0687c08": "師利菩薩建立彼諸比丘菩提心已，與其",
    "T09n0278_045:0687c09": "眷屬，漸遊南方。至覺城東，住莊嚴幢娑羅",
    "T09n0278_045:0687c10": "林中，大塔廟處，過去諸佛所遊止處；亦是過",
    "T09n0278_045:0687c11": "去諸佛為菩薩時，修苦行處。此處常為一",
    "T09n0278_045:0687c12": "切天、龍、夜叉、乾闥婆、阿脩羅、人非人等之所",
    "T09n0278_045:0687c13": "供養。時，文殊師利即於此處，說普照一切法",
    "T09n0278_045:0687c14": "界修多羅，有百萬億修多羅，以為眷屬；說",
    "T09n0278_045:0687c15": "此法時，於大海中，有無量千億龍王與眷",
    "T09n0278_045:0687c16": "屬俱，來詣文殊師利。聞此法已，厭離龍趣，",
    "T09n0278_045:0687c17": "正求佛道；捨龍身已，生天人中；一萬龍王，",
    "T09n0278_045:0687c18": "於阿耨多羅三藐三菩提，得不退轉。時，覺城",
    "T09n0278_045:0687c19": "人聞文殊師利在莊嚴幢娑羅林中，大塔廟",
    "T09n0278_045:0687c20": "處；聞已，優婆塞、優婆夷、童男、童女，皆悉往",
    "T09n0278_045:0687c21": "詣文殊師利。時，有優婆塞，名曰大智，與千",
    "T09n0278_045:0687c22": "優婆塞眷屬俱，其名曰：須達多優婆塞、婆",
    "T09n0278_045:0687c23": "須達多優婆塞、功德光優婆塞、名稱德優婆",
    "T09n0278_045:0687c24": "塞、寂靜德優婆塞、歡喜德優婆塞、善慧優婆",
    "T09n0278_045:0687c25": "塞、大慧優婆塞、賢優婆塞、賢妙德優婆塞；如",
    "T09n0278_045:0687c26": "是等千優婆塞俱，頭面禮足，退坐一面。復有",
    "T09n0278_045:0687c27": "五百優婆夷，其名曰：大慧光優婆夷、善光優",
    "T09n0278_045:0687c28": "婆夷、善身優婆夷、可樂身優婆夷、跋陀羅優",
    "T09n0278_045:0687c29": "婆夷、賢德優婆夷、賢光優婆夷、光明幢優婆",
    "T09n0278_045:0688a01": "夷、妙德光優婆夷、善眼優婆夷；如是等五百",
    "T09n0278_045:0688a02": "優婆夷俱，頭面禮足，退坐一面。復有五百童",
    "T09n0278_045:0688a03": "子，其名曰：善財童子、善行童子、善戒童子、",
    "T09n0278_045:0688a04": "善威儀童子、善精進童子、善心童子、善慧童",
    "T09n0278_045:0688a05": "子、善覺童子、善眼童子、善臂童子、善光勝童",
    "T09n0278_045:0688a06": "子；如是等五百童子俱，頭面禮足，退坐一面。",
    "T09n0278_045:0688a07": "復有五百童女，其名曰：善行童女、跋陀羅",
    "T09n0278_045:0688a08": "童女、悅樂顏童女、堅固慧童女、妙功德童女、",
    "T09n0278_045:0688a09": "勝體童女、梵天與童女、功德光童女、善光",
    "T09n0278_045:0688a10": "明童女；如是等五百童女俱，頭面禮足，退坐",
    "T09n0278_045:0688a11": "一面。爾時，文殊師利知覺城大眾集已，隨",
    "T09n0278_045:0688a12": "其所應，以大慈力，令彼清涼；大悲現前，將",
    "T09n0278_045:0688a13": "為說法；甚深智慧，分別其心，以大辯力而",
    "T09n0278_045:0688a14": "為說法。觀察善財童子，以何因緣，名曰善",
    "T09n0278_045:0688a15": "財：此童子者，初受胎時，於其宅內，有七大",
    "T09n0278_045:0688a16": "寶藏；其藏普出七寶樓閣，自然周備，金、銀、",
    "T09n0278_045:0688a17": "瑠璃、玻瓈、真珠、硨磲、碼碯，從此七寶，生七",
    "T09n0278_045:0688a18": "種芽。時，此童子處胎十月，出生端正，肢體具",
    "T09n0278_045:0688a19": "足；其七種寶芽，高二尋，廣七尋。又其家內，",
    "T09n0278_045:0688a20": "自然具有五百寶器，盛滿眾寶：金器盛銀；",
    "T09n0278_045:0688a21": "銀器盛金；金剛器盛眾香；眾香器盛寶衣；",
    "T09n0278_045:0688a22": "玉石器盛上味饌；摩尼器盛雜寶；種種寶",
    "T09n0278_045:0688a23": "器盛酥油蜜，及以醍醐資生之具。瑠璃器",
    "T09n0278_045:0688a24": "盛眾寶；玻瓈器盛硨磲；硨磲器盛玻瓈；碼",
    "T09n0278_045:0688a25": "碯器盛赤珠；赤珠器盛碼碯；火珠器盛淨",
    "T09n0278_045:0688a26": "水珠；淨水珠器盛火珠；如是等五百寶器，",
    "T09n0278_045:0688a27": "自然行列。又雨眾寶，滿諸庫藏。以此事故，",
    "T09n0278_045:0688a28": "婆羅門中，善明相師，字曰善財。此童子者，",
    "T09n0278_045:0688a29": "已曾供養過去諸佛，深種善根，常樂清淨；",
    "T09n0278_045:0688b01": "近善知識，身、口、意淨；修菩薩道，求一切智；",
    "T09n0278_045:0688b02": "修諸佛法，心淨如空，具菩薩行。爾時，文殊",
    "T09n0278_045:0688b03": "師利菩薩如象王迴，觀察善財而告之",
    "T09n0278_045:0688b04": "曰：「吾當為汝說微妙法。」即為分別諸佛正",
    "T09n0278_045:0688b05": "法；分別諸佛次興世法；淨眷屬法；轉梵輪",
    "T09n0278_045:0688b06": "法；諸佛色身相好，清淨莊嚴之法；一切諸佛",
    "T09n0278_045:0688b07": "具法身法；諸佛音聲妙莊嚴法；說一切如來",
    "T09n0278_045:0688b08": "平等正法。爾時，文殊師利知善財等一切大",
    "T09n0278_045:0688b09": "眾，聞說此法，皆大歡喜，發菩提心；顯明過",
    "T09n0278_045:0688b10": "去諸善根已，不捨本座；如應化度覺城眾",
    "T09n0278_045:0688b11": "生已，遊行南方。爾時，善財童子從文殊師",
    "T09n0278_045:0688b12": "利，聞佛如是諸妙功德，專求菩提，隨從文",
    "T09n0278_045:0688b13": "殊師利，以偈頌曰：",
    "T09n0278_045:0688b14": "「三有為城郭，　　高慢為園牆，",
    "T09n0278_045:0688b15": "　諸趣為却敵，　　染愛為深塹，",
    "T09n0278_045:0688b16": "　愚癡闇覆蔽，　　三毒常熾然。",
    "T09n0278_045:0688b17": "　惡魔為君王，　　童蒙依止住，",
    "T09n0278_045:0688b18": "　貪愛所纏縛，　　諂曲壞正行，",
    "T09n0278_045:0688b19": "　疑惑障慧眼，　　流轉諸邪道，",
    "T09n0278_045:0688b20": "　慳嫉所繫縛，　　趣向餓鬼難，",
    "T09n0278_045:0688b21": "　生老病死逼，　　愚癡轉趣輪。",
    "T09n0278_045:0688b22": "　圓滿無上悲，　　清淨智慧日，",
    "T09n0278_045:0688b23": "　消竭煩惱海，　　願顧少觀察。",
    "T09n0278_045:0688b24": "　圓滿無上慈，　　慧光安眾生，",
    "T09n0278_045:0688b25": "　一切無不曜，　　月王願照我。",
    "T09n0278_045:0688b26": "　一切法界王，　　淨法為四兵，",
    "T09n0278_045:0688b27": "　常轉正法輪，　　願化我妙法。",
    "T09n0278_045:0688b28": "　具足菩提願，　　積集功德藏，",
    "T09n0278_045:0688b29": "　饒益一切眾，　　大師願度我。",
    "T09n0278_045:0688c01": "　忍鎧莊嚴身，　　執持智慧劍，",
    "T09n0278_045:0688c02": "　於魔嶮惡道，　　濟我免眾難。",
    "T09n0278_045:0688c03": "　住法須彌頂，　　妙定天女侍，",
    "T09n0278_045:0688c04": "　降伏阿脩羅，　　帝釋觀察我。",
    "T09n0278_045:0688c05": "　具足離垢力，　　分別一切有，",
    "T09n0278_045:0688c06": "　世間明淨燈，　　願示我正趣。",
    "T09n0278_045:0688c07": "　遠離諸惡道，　　悉令善趣淨，",
    "T09n0278_045:0688c08": "　開我解脫門，　　超出諸世難。",
    "T09n0278_045:0688c09": "　著常樂我淨，　　迷惑於生死，",
    "T09n0278_045:0688c10": "　清淨智慧眼，　　願開解脫門。",
    "T09n0278_045:0688c11": "　遠離諸顛倒，　　無畏知正道，",
    "T09n0278_045:0688c12": "　了達諸正趣，　　示現我菩提。",
    "T09n0278_045:0688c13": "　安住正見地，　　諸佛功德樹，",
    "T09n0278_045:0688c14": "　常雨正覺華，　　願示我菩提。",
    "T09n0278_045:0688c15": "　世間明淨日，　　三世諸如來，",
    "T09n0278_045:0688c16": "　如法而來去，　　願令我悉見。",
    "T09n0278_045:0688c17": "　分別一切業，　　深知諸法性，",
    "T09n0278_045:0688c18": "　決定智慧乘，　　示我摩訶衍。",
    "T09n0278_045:0688c19": "　諸願輪成滿，　　大悲不可盡，",
    "T09n0278_045:0688c20": "　淨妙德莊嚴，　　安我菩提乘。",
    "T09n0278_045:0688c21": "　具足淨法界，　　大慈為觀察，",
    "T09n0278_045:0688c22": "　功德華莊嚴，　　賜我第一乘。",
    "T09n0278_045:0688c23": "　安住梵行座，　　三昧女朝侍，",
    "T09n0278_045:0688c24": "　微妙法音樂，　　示我法王道。",
    "T09n0278_045:0688c25": "　無盡四攝藏，　　功德莊嚴智，",
    "T09n0278_045:0688c26": "　光明照一切，　　願速示勝道。",
    "T09n0278_045:0688c27": "　施惠圓滿光，　　栴檀戒塗身，",
    "T09n0278_045:0688c28": "　忍辱大莊嚴，　　願速示正道。",
    "T09n0278_045:0688c29": "　深入諸禪定，　　教化群生類，",
    "T09n0278_045:0689a01": "　具足方便乘，　　安我勝法乘。",
    "T09n0278_045:0689a02": "　諸願圓滿輪，　　永絕生死輪，",
    "T09n0278_045:0689a03": "　具足持智力，　　安我妙法乘。",
    "T09n0278_045:0689a04": "　一切悉殊妙，　　大悲觀眾生，",
    "T09n0278_045:0689a05": "　究竟勝妙行，　　安我實智乘。",
    "T09n0278_045:0689a06": "　安住金剛慧，　　究竟一切智，",
    "T09n0278_045:0689a07": "　除滅諸障礙，　　安我賢聖乘。",
    "T09n0278_045:0689a08": "　慈悲甚彌廣，　　安樂諸群生，",
    "T09n0278_045:0689a09": "　法界等淨眼，　　安我無上乘。",
    "T09n0278_045:0689a10": "　除滅眾苦陰，　　諸業煩惱輪，",
    "T09n0278_045:0689a11": "　降伏一切魔，　　安我正法乘。",
    "T09n0278_045:0689a12": "　智慧照十方，　　莊嚴諸法界，",
    "T09n0278_045:0689a13": "　滿足眾生願，　　安我勝妙乘。",
    "T09n0278_045:0689a14": "　心淨如虛空，　　除滅邪見愛，",
    "T09n0278_045:0689a15": "　饒益一切眾，　　安我勝法乘。",
    "T09n0278_045:0689a16": "　安住如風輪，　　普持一切剎，",
    "T09n0278_045:0689a17": "　令眾住定地，　　安我殊勝乘。",
    "T09n0278_045:0689a18": "　安住如大地，　　具足大悲力，",
    "T09n0278_045:0689a19": "　智慧益眾生，　　安我最勝乘。",
    "T09n0278_045:0689a20": "　四攝光圓滿，　　饒益群生類，",
    "T09n0278_045:0689a21": "　總持清淨光，　　示我明淨日。",
    "T09n0278_045:0689a22": "　開發淨慧眼，　　莊嚴妙智王，",
    "T09n0278_045:0689a23": "　冠以無上冠，　　法王慈顧我。」◎",
    "T09n0278_045:0689a24": "大方廣佛華嚴經卷第四十五"
}