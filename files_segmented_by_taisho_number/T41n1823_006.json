{
    "T41n1823_006:0853a02": "俱舍論頌疏論本第六",
    "T41n1823_006:0853a04": "從此大文第三。明因緣。於中有二。一明六",
    "T41n1823_006:0853a05": "因。二明四緣。就正明六因中。復分為三。",
    "T41n1823_006:0853a06": "一正明因體。二明因得果。三明法從因生。",
    "T41n1823_006:0853a07": "就初正明因體中。文分三段。一總標名。二",
    "T41n1823_006:0853a08": "別顯體。三三世分別。且初總標名者。論云。",
    "T41n1823_006:0853a09": "如是已說不相應行。前言生相生所生法。",
    "T41n1823_006:0853a10": "非離所餘因緣和合。此中何法。說為因緣",
    "T41n1823_006:0853a11": "(此總。問也)。且因六種(總答)。何等為六(別問)。頌曰。",
    "T41n1823_006:0853a12": "　能作及俱有　　同類與相應",
    "T41n1823_006:0853a13": "　遍行并異熟　　許因唯六種",
    "T41n1823_006:0853a14": "釋曰。上三句頌。標六因名。第四一句。結歸",
    "T41n1823_006:0853a15": "本宗。一能作因。二俱有因。三同類因。四相應",
    "T41n1823_006:0853a16": "因。五遍行因。六異熟因。此如後釋。經部等",
    "T41n1823_006:0853a17": "宗。不許六因。無經說故。許有四緣。有經",
    "T41n1823_006:0853a18": "說故。然有部宗中。迦多演尼子。大阿羅漢。",
    "T41n1823_006:0853a19": "靜室思惟。言有六因經。是諸天傳來非餘",
    "T41n1823_006:0853a20": "部許故論云。對法諸師。許因唯有如是六",
    "T41n1823_006:0853a21": "種。",
    "T41n1823_006:0853a22": "從此第二。別顯體者。六因不同。文即為六。",
    "T41n1823_006:0853a23": "且初第一能作因者。頌曰。",
    "T41n1823_006:0853a24": "　除自餘能作",
    "T41n1823_006:0853a25": "釋曰。除自者。唯有為法也。謂有為法生。除",
    "T41n1823_006:0853a26": "其自體。自體非因。故須除也。餘能作者。正",
    "T41n1823_006:0853a27": "明因體。有為法生時。除自體外餘一切法",
    "T41n1823_006:0853a28": "皆不為障。名能作因。故頌餘字通一切法。",
    "T41n1823_006:0853a29": "謂有為無為皆能作因體也。故論云。一切有",
    "T41n1823_006:0853b01": "為。唯除自體。以一切法。為能作因。由彼生",
    "T41n1823_006:0853b02": "時。無障住。故解云。以不障義。釋能作因。故",
    "T41n1823_006:0853b03": "知能作因。寬通一切法。增上果狹唯有為法",
    "T41n1823_006:0853b04": "也。因能作果。名能作因。能作即因。持業釋",
    "T41n1823_006:0853b05": "也。問若據此義。餘五種因。亦名能作因。皆",
    "T41n1823_006:0853b06": "能作果故。何故此因獨名能作。答論云。雖",
    "T41n1823_006:0853b07": "餘因性亦能作因。然能作因更無別稱。如色",
    "T41n1823_006:0853b08": "處等。總即別名。解云。所餘五因。皆有別名。",
    "T41n1823_006:0853b09": "唯能作因未有別名。謂餘五因所簡別故。",
    "T41n1823_006:0853b10": "此能作因雖標總稱。即受別名也。",
    "T41n1823_006:0853b11": "從此第二。明俱有因。文分兩段。一正明俱",
    "T41n1823_006:0853b12": "有因。二明心隨轉。且初正明俱有者。論云。",
    "T41n1823_006:0853b13": "如是已說能作因相。第二俱有因相。云何。",
    "T41n1823_006:0853b14": "頌曰。",
    "T41n1823_006:0853b15": "　俱有互為果　　如大相所相",
    "T41n1823_006:0853b16": "　心於心隨轉",
    "T41n1823_006:0853b17": "釋曰。俱有者。俱時而有也。互為果者。釋俱",
    "T41n1823_006:0853b18": "有因也。論云。若法更互。為士用果。彼法更",
    "T41n1823_006:0853b19": "互為俱有因。解云。俱有作用。俱有即因名",
    "T41n1823_006:0853b20": "俱有因。持業釋也。若果與因俱名為俱有。",
    "T41n1823_006:0853b21": "俱有之因。依主釋也　如大相所相心於心",
    "T41n1823_006:0853b22": "隨轉者。指體也。此有三類。如大者。謂四大",
    "T41n1823_006:0853b23": "種。第一類也。此四大種。造果之時。互相假",
    "T41n1823_006:0853b24": "籍生所造色。故互相望為俱有因　相與",
    "T41n1823_006:0853b25": "所相者。第二類也。相者四法相也。此四法",
    "T41n1823_006:0853b26": "相。與所相法。更互為果。謂此能相相所相",
    "T41n1823_006:0853b27": "故。復因所相能相轉故。故互為果。名俱有",
    "T41n1823_006:0853b28": "因　心於心隨轉者。第三類也。謂心王與心",
    "T41n1823_006:0853b29": "隨轉法。亦更互為果。論云。是則俱有因。由",
    "T41n1823_006:0853c01": "互為果。遍攝有為法。如其所應。解云。結上",
    "T41n1823_006:0853c02": "三類也。如其所應者。謂有為法中有五。一",
    "T41n1823_006:0853c03": "四大互相望。二相所相相望。三四相自互相",
    "T41n1823_006:0853c04": "望。四心與心隨轉相望。五隨轉自互相望",
    "T41n1823_006:0853c05": "　皆俱有因故。言如其所應也。又論云。法與",
    "T41n1823_006:0853c06": "隨相非互為果。然法與隨相為俱有因。",
    "T41n1823_006:0853c07": "非隨相於法此中應辨。解云。此文是論主",
    "T41n1823_006:0853c08": "出有宗以互為果。釋俱有因有過也。法",
    "T41n1823_006:0853c09": "者。所相法也。隨相者。小四相也。法不因小",
    "T41n1823_006:0853c10": "相相。法非小相果。小相因法轉。小相是法",
    "T41n1823_006:0853c11": "果故。言法與隨相。非互為果。然法與隨",
    "T41n1823_006:0853c12": "相為俱有因者。以隨相因法轉故也。法",
    "T41n1823_006:0853c13": "與隨相為俱有因。非隨相於法者。以隨相",
    "T41n1823_006:0853c14": "不相所相法故。隨相望法非俱有因。既法",
    "T41n1823_006:0853c15": "與隨相。非互為果。而名俱有因。如何今以",
    "T41n1823_006:0853c16": "互為果義。釋俱有因。此中應辨者。勸釋通",
    "T41n1823_006:0853c17": "也。",
    "T41n1823_006:0853c18": "從此第二。明隨轉。於中有二。一明隨轉",
    "T41n1823_006:0853c19": "體。二明隨轉義。且初明隨轉體者。論云。何",
    "T41n1823_006:0853c20": "等名為心隨轉法。頌曰。",
    "T41n1823_006:0853c21": "　心所二律儀　　彼及心諸相",
    "T41n1823_006:0853c22": "　是心隨轉法",
    "T41n1823_006:0853c23": "釋曰。前兩句辨體。第三句結成。言心所者。",
    "T41n1823_006:0853c24": "謂四十六心所是也。言二律儀者謂靜慮無",
    "T41n1823_006:0853c25": "漏。二種律儀　此二律儀。入定則有。出定",
    "T41n1823_006:0853c26": "則無。名心隨轉。彼及心諸相者。彼謂彼前心",
    "T41n1823_006:0853c27": "所。及二律儀。及心者謂心王也。取彼法上生",
    "T41n1823_006:0853c28": "等四相。及心王上生等四相。名為諸相。故",
    "T41n1823_006:0853c29": "諸相字通彼及心王上相也。此等諸法名心",
    "T41n1823_006:0854a01": "隨轉如上三類。一心所。二定道律儀。三諸",
    "T41n1823_006:0854a02": "相　是隨轉法也。",
    "T41n1823_006:0854a03": "從此第二。釋隨轉義。論云。如何此法名心",
    "T41n1823_006:0854a04": "隨轉。頌曰。",
    "T41n1823_006:0854a05": "　由時果善等",
    "T41n1823_006:0854a06": "釋曰。由時者。時有四種。一生。二住。三滅。四",
    "T41n1823_006:0854a07": "墮一世　生在未來。住滅現在。若未來法。",
    "T41n1823_006:0854a08": "未至生相。及過去法。三相不攝故。生住滅",
    "T41n1823_006:0854a09": "外別說墮一世。此四相不同。總是時攝",
    "T41n1823_006:0854a10": "　謂前隨轉。與此心王。同一生。同一住。同一",
    "T41n1823_006:0854a11": "滅。同墮一世。故名隨轉。由果等者。果謂一",
    "T41n1823_006:0854a12": "果。等取一異熟及一等流。謂前隨轉與心同",
    "T41n1823_006:0854a13": "得一果。同感一異熟。同得一等流。名心隨",
    "T41n1823_006:0854a14": "轉。此一果言意取士用及離繫果。故異熟等",
    "T41n1823_006:0854a15": "流外。別說一果也。然士用果。總有四種。一",
    "T41n1823_006:0854a16": "俱生士用。此復有二。一俱有相應因。展轉士",
    "T41n1823_006:0854a17": "用果。二及餘同時。造作得者。二無間士用。此",
    "T41n1823_006:0854a18": "復有二。一等無間緣。所引起者。二及餘隣",
    "T41n1823_006:0854a19": "次。造作得者。三隔越士用果。此復有二。一",
    "T41n1823_006:0854a20": "異熟果。二如農夫春種秋收。隔越士用果。四",
    "T41n1823_006:0854a21": "不生士用果。謂是擇滅。體不生也　此一果",
    "T41n1823_006:0854a22": "言。於俱生士用中。唯取同時造作得者。於",
    "T41n1823_006:0854a23": "無間中。除同性法無間。以同性無間等流",
    "T41n1823_006:0854a24": "攝故。取餘異熟性無間果也。於隔越",
    "T41n1823_006:0854a25": "中。除異熟果。以三果中異熟攝故。取餘隔",
    "T41n1823_006:0854a26": "越。遠士用果。及取第四不生士用。故一果",
    "T41n1823_006:0854a27": "言。唯攝士用及離繫果。由善等者。等取不",
    "T41n1823_006:0854a28": "善無記。謂此隨轉與心。同善不善。及無記",
    "T41n1823_006:0854a29": "性。名心隨轉　論云應知此中前一後一。",
    "T41n1823_006:0854b01": "顯俱顯共。其義不同。解云。前時言一。顯",
    "T41n1823_006:0854b02": "俱一時也。後果言一。顯共一果也　由此",
    "T41n1823_006:0854b03": "十因。名心隨轉。謂時四種。果等三種。善等",
    "T41n1823_006:0854b04": "三種。是十因也。論云。此中心王極少。由與",
    "T41n1823_006:0854b05": "五十八法。為俱有因。謂十大地法。彼四十本",
    "T41n1823_006:0854b06": "相。心八本相。隨相。名五十八法。五十八中。",
    "T41n1823_006:0854b07": "除心四隨相。餘五十四。為心俱有因。解云。",
    "T41n1823_006:0854b08": "五十八者。謂受等十大地法。此十法上。各有",
    "T41n1823_006:0854b09": "四大相。成四十。足前成五十。心王上四。本",
    "T41n1823_006:0854b10": "相四。隨相為八。足前成五十八也　心王",
    "T41n1823_006:0854b11": "與此五十八法。為俱有因。五十八法。為士",
    "T41n1823_006:0854b12": "用果。此五十八中。除心王上四小相。餘五",
    "T41n1823_006:0854b13": "十四法。與心王為俱有因。心王為士用果。",
    "T41n1823_006:0854b14": "謂心不由隨相相。然隨相依心而得轉故。",
    "T41n1823_006:0854b15": "隨相望心但為果不為因也　有八對法",
    "T41n1823_006:0854b16": "是俱有法非俱有因。故論云。諸由俱有因",
    "T41n1823_006:0854b17": "故。成因彼必俱有。或有俱有非由俱有因",
    "T41n1823_006:0854b18": "故成因(此標也)。謂諸隨相。各於本法(此第一對謂小相。",
    "T41n1823_006:0854b19": "不相本法。雖與本法。俱有非俱有因也)。此諸隨相。各互相望(解云。",
    "T41n1823_006:0854b20": "此第二對。謂隨相。唯相本相。非互相生。展轉相望。不同一果等。故雖俱有。非俱有因也)。隨心",
    "T41n1823_006:0854b21": "轉法。隨相於心(解云。是第三對。隨心轉法上。四小相望心王。非一果等。非俱",
    "T41n1823_006:0854b22": "有因也)。此諸隨相。展轉相對(是第四對。隨心轉法上。隨相自互相望。",
    "T41n1823_006:0854b23": "非互為果。理非因也)。一切俱生。有對造色。展轉相對。",
    "T41n1823_006:0854b24": "(解云。是第五對。如色聲等。是有對造色也。雖然俱有。非同一果等。非俱有因耳也)。少分俱",
    "T41n1823_006:0854b25": "生。無對造色。展轉相對(解云。是第六對無對色者。謂別解脫戒無",
    "T41n1823_006:0854b26": "表也。七支無表。雖俱時有。由展轉相望。非一果等。非俱有因也。簡定　道二無對色。言少分也)。",
    "T41n1823_006:0854b27": "一切俱生造色大種。展轉相對(解云。是第七對。造色者所",
    "T41n1823_006:0854c01": "造也。大種者能造也。能造所造　展轉相望。非一果等。非俱有因。也)。一切俱生。",
    "T41n1823_006:0854c02": "得與所得。展轉相對(解云。是第八對。然法俱得。與所得法。雖俱時有。",
    "T41n1823_006:0854c03": "此得或前。或後。或俱生。故以不定故。非俱有因也)。",
    "T41n1823_006:0854c04": "從此第三。明同類因。論云。如是已說俱有",
    "T41n1823_006:0854c05": "因相。第三同類因相。云何。頌曰。",
    "T41n1823_006:0854c06": "　同類因相似　　自部地前生",
    "T41n1823_006:0854c07": "　道展轉九地　　唯等勝為果",
    "T41n1823_006:0854c08": "　加行生亦然　　聞思所成等",
    "T41n1823_006:0854c09": "釋曰。同類因相似者。謂善五蘊。與善五蘊。",
    "T41n1823_006:0854c10": "展轉相望為同類因(言展轉者。如色蘊與色為因。與餘四蘊為因。餘四",
    "T41n1823_006:0854c11": "蘊等。望色等皆得名為因也)。染污與染污。無記與無記。五",
    "T41n1823_006:0854c12": "蘊相望應知亦爾。言亦爾者。同前善五蘊。",
    "T41n1823_006:0854c13": "亦展轉為因也。自部地前生者。言自部者。",
    "T41n1823_006:0854c14": "於相似中。唯取自部。為同類因。非一切相",
    "T41n1823_006:0854c15": "似皆同類因也。部謂五部。即見苦所斷乃至",
    "T41n1823_006:0854c16": "修所斷　此中見苦。唯與見苦所斷為同類",
    "T41n1823_006:0854c17": "因乃至修所斷。唯與修所斷為同類因。言",
    "T41n1823_006:0854c18": "自地者。簡自部中他地也。於自部中。唯取",
    "T41n1823_006:0854c19": "自地。為同類因非他地也。地謂九地。謂欲",
    "T41n1823_006:0854c20": "界四禪四無色也。如欲界見苦。唯與欲界",
    "T41n1823_006:0854c21": "為同類因。乃至有頂。唯與有頂。為同類因。",
    "T41n1823_006:0854c22": "以有漏法部繫皆定。異地相望皆無因義",
    "T41n1823_006:0854c23": "也。前生者。於自地中。唯取前生為同類因。",
    "T41n1823_006:0854c24": "過去望現未名前生。現在望未來名前生。",
    "T41n1823_006:0854c25": "故前生字唯通過現。若過去世。與現未為",
    "T41n1823_006:0854c26": "同類因。若現在世。與未來為同類因也。道",
    "T41n1823_006:0854c27": "展轉九地者。前言自地。依有漏說　若無",
    "T41n1823_006:0854c28": "漏道九地相望。皆互為同類因。言九地者。",
    "T41n1823_006:0854c29": "謂未至。中間。四靜慮。三無色也。依此九地。",
    "T41n1823_006:0855a01": "起無漏道。一一皆與九地為因。依未至地。",
    "T41n1823_006:0855a02": "起無漏道。能與九地道諦為因。乃至無所",
    "T41n1823_006:0855a03": "有處。起無漏道。亦與九地。為同類因。論云。",
    "T41n1823_006:0855a04": "此於諸地。皆如客住。不墮界攝。非諸地愛",
    "T41n1823_006:0855a05": "攝為已有。是故九地道。雖不同而展轉為",
    "T41n1823_006:0855a06": "因。由同類故。解云。無漏非界繫。雖起於",
    "T41n1823_006:0855a07": "諸地。如客人住也。有漏愛攝。故墮界攝。若",
    "T41n1823_006:0855a08": "無漏法。非九地愛攝為已有。故無漏道。不",
    "T41n1823_006:0855a09": "墮界攝也　唯等勝為果者。簡差別也。然",
    "T41n1823_006:0855a10": "唯得與等勝為因。非為劣因。為無漏道",
    "T41n1823_006:0855a11": "謂加行生故。豈設勤勞。劣法為果。故與",
    "T41n1823_006:0855a12": "等勝為同類因。且如已生苦法智忍。還與",
    "T41n1823_006:0855a13": "未來苦法智忍。為同類因。是為等因　若",
    "T41n1823_006:0855a14": "苦法忍。與苦法智乃至無生智。為同類因。",
    "T41n1823_006:0855a15": "是名為勝　智勝忍故。廣說乃至諸無生智。",
    "T41n1823_006:0855a16": "唯與等類為同類因。更無有法勝無生智",
    "T41n1823_006:0855a17": "故。又諸已生見道修道。及無學道。隨其次",
    "T41n1823_006:0855a18": "第。與三二一。為同類因。解云。見道與三為",
    "T41n1823_006:0855a19": "因。見修無學也。修道與二為因。除見道",
    "T41n1823_006:0855a20": "也。無學道與一為因。除見修道也。又於此",
    "T41n1823_006:0855a21": "中。諸鈍根道。與鈍及利。為同類因。諸利根",
    "T41n1823_006:0855a22": "道為利道為因。如隨信行。及信勝解。時解",
    "T41n1823_006:0855a23": "脫道。隨其次第。與六四二。為同類因。解云。",
    "T41n1823_006:0855a24": "見道二聖。一鈍。二利。鈍謂隨信行。利謂隨法",
    "T41n1823_006:0855a25": "行　修道有二聖。一鈍。二利。鈍謂信勝解。",
    "T41n1823_006:0855a26": "利謂見至。無學道有二聖。一鈍。二利。鈍",
    "T41n1823_006:0855a27": "謂時解脫。利謂不時解脫。此約三道。總有",
    "T41n1823_006:0855a28": "六聖。今隨信行與六為因。信勝解。與四為",
    "T41n1823_006:0855a29": "因。除見道二聖也。時解脫道。與二為因。",
    "T41n1823_006:0855b01": "除見修四聖也。若隨法行。及見至不時解",
    "T41n1823_006:0855b02": "脫道。隨其次第。與三二一為同類因。解云。",
    "T41n1823_006:0855b03": "隨法行。與三為因。謂隨法。見至。不時也。見",
    "T41n1823_006:0855b04": "至。與二為因。除隨法也。不時與一為因。",
    "T41n1823_006:0855b05": "除隨法及見至也。論云。諸上地道。為下地",
    "T41n1823_006:0855b06": "因。云何名為或等或勝。解云。此難九地道",
    "T41n1823_006:0855b07": "互為因。上地勝。下地劣。與下為因。是則",
    "T41n1823_006:0855b08": "與劣為因。非等勝也。論云。由因增長。及",
    "T41n1823_006:0855b09": "由根故。謂見道等。下下品等。後後位中。因",
    "T41n1823_006:0855b10": "轉增長。解云。答前難也。不由地有上下。",
    "T41n1823_006:0855b11": "令道等有勝劣。雖依下地。望上地道。有二",
    "T41n1823_006:0855b12": "種因。得名為勝。一由因增長。第二及由根",
    "T41n1823_006:0855b13": "故。由因增長者。謂見道等下。釋因增長也。",
    "T41n1823_006:0855b14": "等取修道。及無學道。後後位中。因轉增勝。",
    "T41n1823_006:0855b15": "謂修無學道。在見道後。無學道在修道後。",
    "T41n1823_006:0855b16": "名為後後。又見道等。各有下下品等九品",
    "T41n1823_006:0855b17": "道也。此九品等位。後後位中。因亦轉勝。如",
    "T41n1823_006:0855b18": "上地起見道。與下地修道等為因。及上地",
    "T41n1823_006:0855b19": "下下品等。道與下地上中品等道。為因。以",
    "T41n1823_006:0855b20": "後後位因增長也。第二由根者。上地鈍根",
    "T41n1823_006:0855b21": "道。與下地利根道為因。論文不釋根者。謂",
    "T41n1823_006:0855b22": "易解故。又論云。雖一相續無容可得隨信",
    "T41n1823_006:0855b23": "隨法二道現起。而已生者為未來因。解云。此",
    "T41n1823_006:0855b24": "文釋伏難。伏難意者。難前及由根故。如一",
    "T41n1823_006:0855b25": "身中。已起鈍根隨信行道。不可更起利根",
    "T41n1823_006:0855b26": "隨法行道如何可說上地鈍根道。與下地",
    "T41n1823_006:0855b27": "利根道為因。故言雖一相續身無容二道",
    "T41n1823_006:0855b28": "起。而上地已起。隨信行道。與下地未來。隨",
    "T41n1823_006:0855b29": "法行為因。理無妨矣　加行生亦然者。此",
    "T41n1823_006:0855c01": "明有漏加行生法。同前無漏。唯與等勝。為",
    "T41n1823_006:0855c02": "同類因。故言亦然　聞思所成等者。正明加",
    "T41n1823_006:0855c03": "行善體也。謂聞思所成等者。等取修所成。",
    "T41n1823_006:0855c04": "因聞思修。所成功德。名彼所成。此之三慧。",
    "T41n1823_006:0855c05": "加功用行。方得發生。名加行善。聞所成法。",
    "T41n1823_006:0855c06": "與聞所成慧。為同類因。是名為等。聞所成",
    "T41n1823_006:0855c07": "法。與思修慧。為同類因。是名為勝。思與思",
    "T41n1823_006:0855c08": "修為同類因。除聞所成以聞劣故。修唯與",
    "T41n1823_006:0855c09": "修。為同類因。除聞思二。以二劣故　欲界",
    "T41n1823_006:0855c10": "無修。是散地故。上二界無思。舉心思時。便",
    "T41n1823_006:0855c11": "入定故。無色無聞無耳根故。論文約三界",
    "T41n1823_006:0855c12": "明因。讀可解也　此加行善束成九品。若",
    "T41n1823_006:0855c13": "下下品。為九品因。下中品。與八為因。乃至",
    "T41n1823_006:0855c14": "上上品。唯與上上品為因。除前劣故。生得",
    "T41n1823_006:0855c15": "善法。九品相望。展轉為因。染污亦然。謂生",
    "T41n1823_006:0855c16": "得善。或從下品。生中上品。或從上品生中",
    "T41n1823_006:0855c17": "下品。容一一後皆現前故。故得九品展轉",
    "T41n1823_006:0855c18": "為因。染污亦爾者。准生得說也。無覆無記。",
    "T41n1823_006:0855c19": "總有四種。謂異熟生。威儀路。工巧處。變化",
    "T41n1823_006:0855c20": "心。俱隨其次第。與四三二一為因。解云。後",
    "T41n1823_006:0855c21": "勝前故也。",
    "T41n1823_006:0855c22": "從此第四。明相應因。論云。如是已說同類",
    "T41n1823_006:0855c23": "因相。第四相應因相云何。頌曰。",
    "T41n1823_006:0855c24": "　相應因決定　　心心所同依",
    "T41n1823_006:0855c25": "釋曰。相應因者。心心所法。要須同依。方名",
    "T41n1823_006:0855c26": "相應。故言決定。謂同依言。即顯必同所依。",
    "T41n1823_006:0855c27": "同所緣。同行相。同時。同事。五義具足。名為",
    "T41n1823_006:0855c28": "相應。論云。此中同言顯所依一。謂若眼識。",
    "T41n1823_006:0855c29": "用此剎那眼根為依。相應受等。亦即用",
    "T41n1823_006:0856a01": "此眼根為依。乃至意識。及相應法。同依意",
    "T41n1823_006:0856a02": "根。應知亦爾。解云。心與心所。所依不異。名",
    "T41n1823_006:0856a03": "為一也。",
    "T41n1823_006:0856a04": "從此第五。明遍行因。論云。如是已說相應",
    "T41n1823_006:0856a05": "因相。第五遍行因相云何。頌曰。",
    "T41n1823_006:0856a06": "　遍行謂前遍　　為同地染因",
    "T41n1823_006:0856a07": "釋曰。遍行者。謂十一遍使。及相應俱有法也。",
    "T41n1823_006:0856a08": "十一遍使者。謂苦諦有七。五見。疑。無明也。",
    "T41n1823_006:0856a09": "集諦有四。邪見。見取。疑。無明也。此等諸法",
    "T41n1823_006:0856a10": "遍與五部染法為因。名為遍行。遍行即",
    "T41n1823_006:0856a11": "因。持業釋也。謂前遍者。唯取前生。遍行諸",
    "T41n1823_006:0856a12": "法為因。此之前生。簡未來世。唯通過現。為",
    "T41n1823_006:0856a13": "同地者。不與異地染法為因也。論云。此與",
    "T41n1823_006:0856a14": "染法為通因故。同類因外更別建立。亦",
    "T41n1823_006:0856a15": "為餘部染法因故。由此勢力。",
    "T41n1823_006:0856a16": "餘部染法。及彼眷屬。亦生長故。解云。為遍",
    "T41n1823_006:0856a17": "行因。取五部果。名為通因。若同類因。唯自",
    "T41n1823_006:0856a18": "部果。非通因也。言眷屬者。謂與煩惱。相",
    "T41n1823_006:0856a19": "應俱有法也。",
    "T41n1823_006:0856a20": "從此第六。明異熟因者。論云。如是已說",
    "T41n1823_006:0856a21": "遍行因相。第六異熟因相云何。頌曰。",
    "T41n1823_006:0856a22": "　異熟因不善　　及善唯有漏",
    "T41n1823_006:0856a23": "釋曰。唯諸不善及善有漏。是異熟因。異熟法",
    "T41n1823_006:0856a24": "故。問何緣無記。不招異熟　答由力劣故。",
    "T41n1823_006:0856a25": "如朽敗種　問何緣無漏。不招異熟。答無",
    "T41n1823_006:0856a26": "愛潤故。如貞實種無水潤沃。又非繫地。",
    "T41n1823_006:0856a27": "如何能招繫地異熟。餘法具二。是故能招。",
    "T41n1823_006:0856a28": "如貞實種。水所沃潤。言異熟者。依薩婆多",
    "T41n1823_006:0856a29": "宗。因是善惡。果是無記。異類而熟。名為異",
    "T41n1823_006:0856b01": "熟。俱有等四。因。唯同類熟　謂因與果。俱",
    "T41n1823_006:0856b02": "性同故　能作一因。兼同異熟　謂有同性",
    "T41n1823_006:0856b03": "果。有異性果。故　今異熟因。唯異類熟。故",
    "T41n1823_006:0856b04": "唯此一名異熟因。",
    "T41n1823_006:0856b05": "從此大文。第三明世攝。頌曰。",
    "T41n1823_006:0856b06": "　遍行與同類　　二世三世三",
    "T41n1823_006:0856b07": "釋曰。二世者。遍行同類。唯通過現二世也。",
    "T41n1823_006:0856b08": "三世三者。謂異熟相應俱有三因。通三世也。",
    "T41n1823_006:0856b09": "頌既不說能作因所居。義准應知。通三世",
    "T41n1823_006:0856b10": "非世。非世者無為也。",
    "T41n1823_006:0856b11": "從此大文第二。明因得果。於中有四。一總",
    "T41n1823_006:0856b12": "標果體。二對因配果。三別顯果相。四因取",
    "T41n1823_006:0856b13": "與時　且初第一。總標果體者。論云。已說",
    "T41n1823_006:0856b14": "六因相別世定。何等為果。對彼成因。頌曰。",
    "T41n1823_006:0856b15": "　果有為離繫　　無為無因果",
    "T41n1823_006:0856b16": "釋曰。上句出體。下句釋妨　果有為離繫",
    "T41n1823_006:0856b17": "者。釋體也。果有二種。一者有為。謂士用。增",
    "T41n1823_006:0856b18": "上。等流。異熟。此為六因。所引生故。名之",
    "T41n1823_006:0856b19": "為果。二者離繫。擇滅為體。由道所證。擇滅",
    "T41n1823_006:0856b20": "名果　道為證因。非為生因。故此證因非",
    "T41n1823_006:0856b21": "六因攝　無為無因果者。釋疑也。論云。若",
    "T41n1823_006:0856b22": "爾無為。許是果故。則應有因。要對彼因。",
    "T41n1823_006:0856b23": "乃可得說此為果故。又此無為。許是因",
    "T41n1823_006:0856b24": "故。則應有果。要對彼果。乃可得說此為",
    "T41n1823_006:0856b25": "因故。解云。無為是離繫果。應名有因。無為",
    "T41n1823_006:0856b26": "是能作因。應名有果也。為遣此疑。故有",
    "T41n1823_006:0856b27": "斯頌。無為無因者。無六因故。謂無為法。體",
    "T41n1823_006:0856b28": "雖是果。是所證果。非是六因所引生果。故",
    "T41n1823_006:0856b29": "名無因。無為無果者。無五果故。謂無為法。",
    "T41n1823_006:0856c01": "於生不障。立能作因。非能證故。無離繫",
    "T41n1823_006:0856c02": "果。無取與用。無有為果。是故擇滅。是因",
    "T41n1823_006:0856c03": "無果。是果無因。餘二無為。是因非果。故三",
    "T41n1823_006:0856c04": "無為。皆無因果。舊譯無為非因果者。此翻",
    "T41n1823_006:0856c05": "謬矣。無為是能作因。不可言非因。無為是",
    "T41n1823_006:0856c06": "離繫果。不可言非果。非即非其自體。無即",
    "T41n1823_006:0856c07": "乃是無他。故得言無。不可言非也。論云。",
    "T41n1823_006:0856c08": "何緣不許諸無間道。與離繫果。為能作因",
    "T41n1823_006:0856c09": "(難合有因)。於生不障。立能作因。無為無生。道何",
    "T41n1823_006:0856c10": "所作(答前難也)。若爾誰果。果義如何(解云。此有兩句問。一道既",
    "T41n1823_006:0856c11": "非因。未知誰果。二無因是果。果義如何也)。謂是道果。道力得故",
    "T41n1823_006:0856c12": "(言道果者。答誰果也。道力得者。答果義也)。若爾道果。應唯是得。道",
    "T41n1823_006:0856c13": "於得有能。非擇滅故(解云。得者。離繫得也。由道引故　應有功能)。",
    "T41n1823_006:0856c14": "不爾。於得於擇滅中。道之功能有差別",
    "T41n1823_006:0856c15": "故(答也)。云何於得。道有功能(徵也)。謂能生故(答也)。",
    "T41n1823_006:0856c16": "得是有為。道能生故　云何於滅道有功能",
    "T41n1823_006:0856c17": "(徵也)。謂能證故(答由道證擇滅也)。由此理故。道雖非滅",
    "T41n1823_006:0856c18": "因。而可得說擇滅。為道果(結成也)。",
    "T41n1823_006:0856c19": "從此第二。明對因配果。論云。總說已竟。",
    "T41n1823_006:0856c20": "於諸果中。應說何果何因所得。頌曰。",
    "T41n1823_006:0856c21": "　後因果異熟　　前因增上果",
    "T41n1823_006:0856c22": "　同類遍等流　　俱相應士用",
    "T41n1823_006:0856c23": "釋曰。後因者。謂異熟因。於六因中。最後說",
    "T41n1823_006:0856c24": "故。初異熟果。此因所得　言前因者。謂能",
    "T41n1823_006:0856c25": "作因。於六因中。最初說故。後增上果。此因",
    "T41n1823_006:0856c26": "所得。由能作因有增上力所引得果。名為",
    "T41n1823_006:0856c27": "增上。增上之果。依主釋也。謂能作因。於法",
    "T41n1823_006:0856c28": "不障。得增上名。或能作因。亦有勝力。如十",
    "T41n1823_006:0856c29": "處界於五識身。諸有情業。於器世間。言十",
    "T41n1823_006:0857a01": "處者。五根五境。親生五識也。又耳等根。對",
    "T41n1823_006:0857a02": "於眼識生等。亦有展轉增上生力。聞已便生",
    "T41n1823_006:0857a03": "欣見欲故。謂因耳聞。便欣見色。遂發眼識",
    "T41n1823_006:0857a04": "是則耳根。有增上力。能生眼識也　同類遍",
    "T41n1823_006:0857a05": "等流者。此二種因。得等流果　俱相應士用",
    "T41n1823_006:0857a06": "者。俱有相應。得士用果　言士用果者。因",
    "T41n1823_006:0857a07": "有作用。如世士夫。營農等用。因名士用。",
    "T41n1823_006:0857a08": "果從因生。名士用果。士用之果。依主釋也。",
    "T41n1823_006:0857a09": "如世間說鴉足藥艸。醉象將軍。藥艸似鴉",
    "T41n1823_006:0857a10": "足。名鴉足也。將軍破賊。如醉象。名醉象",
    "T41n1823_006:0857a11": "也。從譬為名。士用亦爾。論云。為唯此二。",
    "T41n1823_006:0857a12": "有士用果為餘亦有(問也)　有說餘因亦有此",
    "T41n1823_006:0857a13": "果。唯除異熟。由士用果。與因俱生。或無間",
    "T41n1823_006:0857a14": "生。異熟不爾(此師立俱生無間。二士用果故除異熟也)有餘師說。此",
    "T41n1823_006:0857a15": "異熟因。亦有隔越遠士用果。譬如農夫。所",
    "T41n1823_006:0857a16": "收菓實(此師更立隔越士用果。故通異熟。春種秋收。隔越士用也)。",
    "T41n1823_006:0857a17": "從此第三。明果相。論云。異熟等果。其相云",
    "T41n1823_006:0857a18": "何。頌曰。",
    "T41n1823_006:0857a19": "　異熟無記法　　有情有記生",
    "T41n1823_006:0857a20": "　等流似自因　　離繫由慧盡",
    "T41n1823_006:0857a21": "　若因彼力生　　是果名士用",
    "T41n1823_006:0857a22": "　除前有為法　　有為增上果",
    "T41n1823_006:0857a23": "釋曰。異熟無記法者。唯於無覆無記。有異",
    "T41n1823_006:0857a24": "熟果。言有情者。謂異熟果。不通非情也。有",
    "T41n1823_006:0857a25": "記生者。謂異熟果。善惡業感。名有記生。既",
    "T41n1823_006:0857a26": "異熟果。唯有記生。明知不通等流長養。以",
    "T41n1823_006:0857a27": "等流果及所長養通三性生。故不通也。此",
    "T41n1823_006:0857a28": "上是異熟果相　等流似自因者。謂等流果。",
    "T41n1823_006:0857a29": "皆似自因。謂似同類遍行因故　離繫由慧",
    "T41n1823_006:0857b01": "盡者。盡者滅也。慧者擇也。謂此擇滅離繫",
    "T41n1823_006:0857b02": "所顯。故將擇滅釋離繫果。若因彼力生是",
    "T41n1823_006:0857b03": "果名士用者。若法因彼勢力所生。名士用",
    "T41n1823_006:0857b04": "果。如因下地加行心力。上地有漏．無漏定",
    "T41n1823_006:0857b05": "生。及因清淨靜慮心力。生變化無記心。此",
    "T41n1823_006:0857b06": "等名士用果。擇滅名不生士用果。謂因道",
    "T41n1823_006:0857b07": "力。證得亦得士用果名。除前有為法有",
    "T41n1823_006:0857b08": "為增上果者。有為法生。餘法不障。是增上",
    "T41n1823_006:0857b09": "果。故增上果唯有為法　除前者。謂前已生。",
    "T41n1823_006:0857b10": "有為諸法。非增上果。謂果望因。或俱或",
    "T41n1823_006:0857b11": "後。必無果前因後。故言除前也。重言有為",
    "T41n1823_006:0857b12": "者。是除前外諸餘有為。此餘有為。或與因",
    "T41n1823_006:0857b13": "俱。或在因後。名增上果。論云。言增上果",
    "T41n1823_006:0857b14": "者。顯依主釋也。增上之果。問士用增上。二",
    "T41n1823_006:0857b15": "果何殊。答士用果名唯對作者。增上果稱。通",
    "T41n1823_006:0857b16": "對此餘。如匠所成對能成匠。俱得士用增",
    "T41n1823_006:0857b17": "上果名。對餘非匠。唯增上果。解云。謂匠造",
    "T41n1823_006:0857b18": "屋。屋對匠人。是士用果。亦增上果。屋對非",
    "T41n1823_006:0857b19": "匠。唯增上果。以非匠不造屋。屋望非匠",
    "T41n1823_006:0857b20": "非士用果也。",
    "T41n1823_006:0857b21": "從此第四。明因取與果。論云。於上所說。",
    "T41n1823_006:0857b22": "六種因中。何位何因。取果與果。頌曰。",
    "T41n1823_006:0857b23": "　五取果唯現　　二與果亦然",
    "T41n1823_006:0857b24": "　過現與二因　　一與唯過去",
    "T41n1823_006:0857b25": "釋曰。五取果唯現者。除能作因。五因取果。",
    "T41n1823_006:0857b26": "唯於現在。定非過去。彼已取故。亦非未來。",
    "T41n1823_006:0857b27": "彼無用故　二與果亦然者。謂相應俱有二",
    "T41n1823_006:0857b28": "因。與果唯於現在。同前五因。故云亦然。由",
    "T41n1823_006:0857b29": "此二因得俱生果。正取果時。亦與果故　過",
    "T41n1823_006:0857c01": "現與二因者。謂同類遍行。二因與果。通過現",
    "T41n1823_006:0857c02": "世　現在世與果者。謂此二因。有等流果無",
    "T41n1823_006:0857c03": "間生故　過去與果者。謂有隔念等流果也",
    "T41n1823_006:0857c04": "　一與唯過去者。一謂異熟因。此異熟因。唯",
    "T41n1823_006:0857c05": "過去與果。謂異熟果。不與因俱。及無間生",
    "T41n1823_006:0857c06": "故。此因與果。唯過去世問取果與果。其義如",
    "T41n1823_006:0857c07": "何。答能為彼種。故名取果。種者因義。現在",
    "T41n1823_006:0857c08": "為因。能取後果。故取果用。唯於現在。正與",
    "T41n1823_006:0857c09": "彼力。故名與果。謂果將生。因與力用。令",
    "T41n1823_006:0857c10": "入現在。故名與果。故取與用唯目因也。論",
    "T41n1823_006:0857c11": "云。善同類因。有時取果。而非與果。應作四",
    "T41n1823_006:0857c12": "句　第一句者。謂斷善根時。最後所捨得。解",
    "T41n1823_006:0857c13": "云。最後善得住現在世。已成因義。故名取",
    "T41n1823_006:0857c14": "果。無後善得果。至生相故。此現在因。不",
    "T41n1823_006:0857c15": "名與果。也　第二句者。謂續善根時。最初",
    "T41n1823_006:0857c16": "所得得。解云。續善根時。最初所得得者。謂",
    "T41n1823_006:0857c17": "得過去最後。所捨善得。此過去善得。名為",
    "T41n1823_006:0857c18": "與果。謂善得所引果。今時至生相故也。不",
    "T41n1823_006:0857c19": "名取果者。由已取故也。應言爾時。續者",
    "T41n1823_006:0857c20": "前得。解云。論主恐人不解前文所得得言。",
    "T41n1823_006:0857c21": "謂將通取過去諸得故。今解云。應說爾時",
    "T41n1823_006:0857c22": "續者。前得前得。是前最後。所捨善得也　第",
    "T41n1823_006:0857c23": "三句者。謂不斷善根。於所餘諸位。解云。於",
    "T41n1823_006:0857c24": "一身中有所餘諸善心位。能為因故。名為取",
    "T41n1823_006:0857c25": "果。有果生故。得名與果也　第四句者。",
    "T41n1823_006:0857c26": "謂除前相。解云。除前三句相。所餘未來善",
    "T41n1823_006:0857c27": "等。皆非取與也。",
    "T41n1823_006:0857c28": "從此第三。明法從因生。論云。說因果已。",
    "T41n1823_006:0857c29": "復應思擇。此中何法。幾因所生(問也)。法略有",
    "T41n1823_006:0858a01": "四。謂染污法。異熟生法。初無漏法。三所餘",
    "T41n1823_006:0858a02": "法(總標諸法也)。餘法者何(別問三所餘法也)。謂餘異熟。餘",
    "T41n1823_006:0858a03": "無記法。除初無漏。諸餘善法(餘無記者。謂工巧等。三無記也。",
    "T41n1823_006:0858a04": "餘善法者。除苦法忍。外諸餘無漏。及一切有漏善。此等是前三法外。名三所餘也)。如是四法",
    "T41n1823_006:0858a05": "云何。頌曰。",
    "T41n1823_006:0858a06": "　染污異熟生　　餘初聖如次",
    "T41n1823_006:0858a07": "　除異熟遍二　　及同類餘生",
    "T41n1823_006:0858a08": "　此謂心心所　　餘及除相應",
    "T41n1823_006:0858a09": "釋曰。染污異熟生餘初聖者。標四法也　如",
    "T41n1823_006:0858a10": "次者。言此四法除因門中。於下兩句。如次",
    "T41n1823_006:0858a11": "除之。除異熟遍二者。此除一字四度言之。",
    "T41n1823_006:0858a12": "除異熟者　初句染污法。除異熟因。餘五因",
    "T41n1823_006:0858a13": "生　第二除遍者。謂初句異熟生法。除遍行",
    "T41n1823_006:0858a14": "因。餘五因生　第三除二者。謂前第二句。三",
    "T41n1823_006:0858a15": "所餘法。除前異熟遍行二因。從餘四因生",
    "T41n1823_006:0858a16": "　第四及同類餘生者。謂第二句。初無漏",
    "T41n1823_006:0858a17": "聖。非但除異熟遍行二因。及除同類因。從",
    "T41n1823_006:0858a18": "餘三因生。故頌除字。及餘生兩字。四度言",
    "T41n1823_006:0858a19": "也。此謂心心所者。此前所辨四法從因生",
    "T41n1823_006:0858a20": "者。唯是心心所法也。餘及除相應者。此明色",
    "T41n1823_006:0858a21": "及不相應四法也。餘謂色法。及不相應。是心",
    "T41n1823_006:0858a22": "心所外故。名為餘故。餘一字含此二法。謂",
    "T41n1823_006:0858a23": "色不相應也。此二法中各有四法。謂餘染污",
    "T41n1823_006:0858a24": "等。且染污色。惡律儀是也。異熟色者。眼等五",
    "T41n1823_006:0858a25": "根是也。三所餘色者。除初聖外所餘無漏",
    "T41n1823_006:0858a26": "戒。及定共戒等。一切善色。兼工巧威儀。通",
    "T41n1823_006:0858a27": "果色也。初無漏色者。謂苦法忍上。道共戒也。",
    "T41n1823_006:0858a28": "不相應中。染污等四。思之可解。及除相應",
    "T41n1823_006:0858a29": "者。謂色不相應四法。如心心所。所除因外",
    "T41n1823_006:0858b01": "兼除相應。故言及也。且色及不相應染污",
    "T41n1823_006:0858b02": "法。除異熟因。及除相應因。餘四因生。若色",
    "T41n1823_006:0858b03": "及不相應。異熟生法。除遍行因。及除相應",
    "T41n1823_006:0858b04": "因。餘四因生。若色及不相應。三所餘法。除",
    "T41n1823_006:0858b05": "異熟遍行二因。及除相應。餘三因生。若色及",
    "T41n1823_006:0858b06": "不相應。初無漏法。除異熟遍行同類三因。及",
    "T41n1823_006:0858b07": "除相應。餘二因生。一因生法。決定無有",
    "T41n1823_006:0858b08": "　此頌甚巧。應善思之。已上不同。總是第一。",
    "T41n1823_006:0858b09": "明因已竟。",
    "T41n1823_006:0858b10": "俱舍論頌疏論本第六"
}