{
    "T11n0310_064:0367b15": "大寶積經卷第六十四",
    "T11n0310_064:0367b17": "北齊三藏那連提耶舍譯",
    "T11n0310_064:0367b18": "菩薩見實會第十六之四龍王授記品",
    "T11n0310_064:0367b19": "第七",
    "T11n0310_064:0367b20": "爾時難陀優波難陀龍王等九億諸龍，見諸",
    "T11n0310_064:0367b21": "龍女設妙供養，及聞龍女得授記已，生希有",
    "T11n0310_064:0367b22": "心未曾有心，作是思惟：「乃至如來、世尊、應、正",
    "T11n0310_064:0367b23": "遍知希有未有，以是如來知諸眾生機根深",
    "T11n0310_064:0367b24": "信如來，無有少分不見不聞不證如來正法，",
    "T11n0310_064:0367b25": "是其善說能令大眾聞已現知無有時節，隨",
    "T11n0310_064:0367b26": "機授法必令得果，令諸智者現得證知。乃至",
    "T11n0310_064:0367b27": "女人動轉輕躁智慧淺短，猶得解佛所說深",
    "T11n0310_064:0367b28": "法，況餘智者善能安住如來法中諸弟子眾。」",
    "T11n0310_064:0367b29": "如諸女人欲心增上、瞋心增上、癡心增上，猶",
    "T11n0310_064:0367c01": "能得知如來所說。是故難陀、優波難陀龍王",
    "T11n0310_064:0367c02": "及諸龍等，於如來所生希有心生未有心，為",
    "T11n0310_064:0367c03": "供養故，遍閻浮提諸山大海興雲遍覆一切",
    "T11n0310_064:0367c04": "世間，普雨香水以成香泥。彼香泥氣充滿三",
    "T11n0310_064:0367c05": "千大千佛剎，其中眾生聞香氣者，皆不退於",
    "T11n0310_064:0367c06": "阿耨多羅三藐三菩提。於迦毘羅城縱廣正",
    "T11n0310_064:0367c07": "等六十由旬，雨赤真珠遍覆其地，復以無",
    "T11n0310_064:0367c08": "價種種眾寶周匝遍覆尼拘陀園。復以龍華",
    "T11n0310_064:0367c09": "化成妙堂，縱廣正等六十由旬，椽柱梁壁皆",
    "T11n0310_064:0367c10": "用七寶。復更化作無量樂器，為供養故擊出",
    "T11n0310_064:0367c11": "妙音。於彼龍花微妙堂中，化作九億種種雜",
    "T11n0310_064:0367c12": "色眾花旒蘇懸於堂上，以毘琉璃網覆諸寶",
    "T11n0310_064:0367c13": "柱，以無價寶遍布堂下。其寶柔軟，譬如三十",
    "T11n0310_064:0367c14": "三天般籌緘婆羅石，其石之色如毘琉璃，石",
    "T11n0310_064:0367c15": "觸柔軟如迦遮隣提迦衣，微妙可樂繫人眼",
    "T11n0310_064:0367c16": "目，令諸天人愛戀繫念。彼諸寶等亦復如是。",
    "T11n0310_064:0367c17": "彼諸種種摩尼寶中，或有出於涼冷光焰，有",
    "T11n0310_064:0367c18": "出青水、有出赤水、有出白水、有出黃水，或復",
    "T11n0310_064:0367c19": "有出雜色之水，或復有出涼樂之風。或有寶",
    "T11n0310_064:0367c20": "珠隨諸眾生所須之事皆悉出之，或復有寶",
    "T11n0310_064:0367c21": "出於腴澤，或有摩尼堪為明鏡，一切大眾皆",
    "T11n0310_064:0367c22": "現其中，於迦毘羅大城之中所出人民，隨其",
    "T11n0310_064:0367c23": "多少皆現寶中。一切大眾皆悉覩見佛及聲",
    "T11n0310_064:0367c24": "聞。作此種種神通變化，以彼摩尼寶神力故，",
    "T11n0310_064:0367c25": "於其地中出於種種雜色寶蓋，及以種種雜",
    "T11n0310_064:0367c26": "色寶幢，亦有種種雜色寶幡。復出種種雜花",
    "T11n0310_064:0367c27": "旒蘇，亦有種種雜香旒蘇，復有種種雜寶旒",
    "T11n0310_064:0367c28": "蘇，復出種種真珠旒蘇。復出種種雜色龍",
    "T11n0310_064:0367c29": "幡，復出種種眾寶鈴網。復出種種雜色良馬，",
    "T11n0310_064:0368a01": "諸所出者皆是龍力。爾時難陀、優波難陀龍",
    "T11n0310_064:0368a02": "王及九億龍，驅彼良馬隨而步行右遶三匝，",
    "T11n0310_064:0368a03": "以妙迦遮隣提迦柔軟之寶而散世尊。於彼",
    "T11n0310_064:0368a04": "堂下地中所出種種眾寶上昇虛空，雨於如",
    "T11n0310_064:0368a05": "來及聲聞上。復以諸龍無量樂器，於虛空中",
    "T11n0310_064:0368a06": "自然出好微妙音聲，供養於佛。爾時九億諸",
    "T11n0310_064:0368a07": "龍遶佛三匝已，在於佛前合掌默然念佛功",
    "T11n0310_064:0368a08": "德，瞻仰如來目不暫捨。樂佛功德，深心安住",
    "T11n0310_064:0368a09": "阿耨多羅三藐三菩提故。彼等少時合掌默",
    "T11n0310_064:0368a10": "然念佛功德已，偏袒右肩，右膝著地合掌向",
    "T11n0310_064:0368a11": "佛，五體投地為佛作禮，眾共一音以偈讚",
    "T11n0310_064:0368a12": "曰：",
    "T11n0310_064:0368a13": "「久修威儀百福相，　　悲心離垢行具足，",
    "T11n0310_064:0368a14": "　棄捨無盡眾寶地，　　世尊出於迦毘城。",
    "T11n0310_064:0368a15": "　於六年中修苦行，　　如來不得甘露道，",
    "T11n0310_064:0368a16": "　善逝意猶不退悶，　　以其久修智慧故。",
    "T11n0310_064:0368a17": "　如來真是天人師，　　為世間故修苦行，",
    "T11n0310_064:0368a18": "　世人聞已尚不堪，　　況復能以目親覩。",
    "T11n0310_064:0368a19": "　牟尼過去捨頭目，　　如聖所集菩提心，",
    "T11n0310_064:0368a20": "　我等聞是不生樂，　　由聞如來苦行故。",
    "T11n0310_064:0368a21": "　如佛本作忍辱仙，　　為迦利王截手足，",
    "T11n0310_064:0368a22": "　及劓耳鼻不生恚，　　我等聞是不能忍。",
    "T11n0310_064:0368a23": "　如佛以身上秤盤，　　為鳥歸投不捨棄，",
    "T11n0310_064:0368a24": "　我等聞已亦不樂，　　如來過去甚勤苦。",
    "T11n0310_064:0368a25": "　何故我等心不樂？　　以世尊行極苦故，",
    "T11n0310_064:0368a26": "　於如來所作惡者，　　墮惡道時佛復悲。",
    "T11n0310_064:0368a27": "　具足聖慧大導師，　　云何能行不害心？",
    "T11n0310_064:0368a28": "　修習道行無瘡疣，　　唯願佛說安樂行。",
    "T11n0310_064:0368a29": "　今此龍眾已發心，　　求於善逝菩提行，",
    "T11n0310_064:0368b01": "　如佛所說悉能行，　　唯願速說菩提道。",
    "T11n0310_064:0368b02": "　此諸龍眾甚渴仰，　　唯求不死不生處，",
    "T11n0310_064:0368b03": "　願說如來安隱行，　　令此眾生易受化。」",
    "T11n0310_064:0368b04": "爾時世尊見諸龍眾設其供養及聞發願，知",
    "T11n0310_064:0368b05": "深信已，佛於爾時現微笑相。諸佛法爾，若現",
    "T11n0310_064:0368b06": "微笑，即於面門放種種色無量光明，其光遍",
    "T11n0310_064:0368b07": "照上至梵天，照已還來從佛頂入。爾時慧命",
    "T11n0310_064:0368b08": "馬勝比丘以偈問曰：",
    "T11n0310_064:0368b09": "「善哉沙門大牟尼，　　非是無因現微笑，",
    "T11n0310_064:0368b10": "　慈悲導師唯願說，　　無等善慧笑因緣。",
    "T11n0310_064:0368b11": "　大眾瞻仰求欲聞，　　世尊無量功德行，",
    "T11n0310_064:0368b12": "　於笑生疑心不樂，　　唯願法王斷眾疑。",
    "T11n0310_064:0368b13": "　誰於釋迦佛法中，　　今生敬信心欣喜？",
    "T11n0310_064:0368b14": "　誰令今日魔波旬，　　心意迷亂不欣樂？",
    "T11n0310_064:0368b15": "　誰於今日能恭事，　　功德法父大導師？",
    "T11n0310_064:0368b16": "　誰作第一勝供養？　　願釋師子上上說。",
    "T11n0310_064:0368b17": "　此諸大眾合指掌，　　皆悉對佛瞻仰住，",
    "T11n0310_064:0368b18": "　唯願導師除疑網，　　為眾演說笑因緣。",
    "T11n0310_064:0368b19": "　大眾聞已生欣喜，　　能知世尊正法教，",
    "T11n0310_064:0368b20": "　大智世尊令眾喜，　　隨順正教善安住。」",
    "T11n0310_064:0368b21": "爾時世尊以偈答慧命馬勝曰：",
    "T11n0310_064:0368b22": "「深廣智慧大眾師，　　說時梵音具八種，",
    "T11n0310_064:0368b23": "　清淨其心離穢濁，　　諦聽我說笑因緣。",
    "T11n0310_064:0368b24": "　此諸龍王敬信心，　　於我設供超一切，",
    "T11n0310_064:0368b25": "　是等為求佛菩提，　　利益一切世間故。",
    "T11n0310_064:0368b26": "　悲心增上觀眾生，　　無有導師云何樂？",
    "T11n0310_064:0368b27": "　我云何得大菩提，　　成熟眾生不疲勞？",
    "T11n0310_064:0368b28": "　深樂寂定具智慧，　　乘安樂乘心清淨，",
    "T11n0310_064:0368b29": "　於空無相及無願，　　無量劫來久已修。",
    "T11n0310_064:0368c01": "　其心平等觀世間，　　如佛所得智慧相，",
    "T11n0310_064:0368c02": "　慈悲喜心皆平等，　　為令世間安隱故。",
    "T11n0310_064:0368c03": "　第一悲心憐愍者，　　當得作佛稱其意，",
    "T11n0310_064:0368c04": "　彼等觀察世間已，　　當成導師號無怨。",
    "T11n0310_064:0368c05": "　彼等當得甘露時，　　無有魔怨亦無餘，",
    "T11n0310_064:0368c06": "　恒常演說無我法，　　一向無有世俗說。",
    "T11n0310_064:0368c07": "　彼諸如來具大悲，　　令諸眾生入佛智，",
    "T11n0310_064:0368c08": "　是諸善逝說法時，　　一切眾生皆信解。",
    "T11n0310_064:0368c09": "　彼等世世修道時，　　成熟眾生不為難，",
    "T11n0310_064:0368c10": "　彼所成熟聞法已，　　當得解脫證甘露。",
    "T11n0310_064:0368c11": "　諸聞法者悉解脫，　　是諸眾生皆端嚴，",
    "T11n0310_064:0368c12": "　一切眾生皆能知，　　彼諸如來所說法，",
    "T11n0310_064:0368c13": "　一切鬼神及畜生，　　無有不解彼佛語，",
    "T11n0310_064:0368c14": "　一切皆得念法已，　　能解如來甘露法。",
    "T11n0310_064:0368c15": "　無有眾生聞佛說，　　當時不生愛樂心，",
    "T11n0310_064:0368c16": "　愛樂彼佛所說者，　　一切皆悉得甘露。",
    "T11n0310_064:0368c17": "　彼時所有受化者，　　當得解脫生老病，",
    "T11n0310_064:0368c18": "　及解脫死憂悲苦，　　聞佛說已心無垢。」",
    "T11n0310_064:0368c19": "　如是釋迦牟尼佛，　　說諸龍意答佛子，",
    "T11n0310_064:0368c20": "　如彼堅智心中轉，　　為得無等菩提故。",
    "T11n0310_064:0368c21": "　如來授彼諸龍記，　　大眾聞已皆欣喜，",
    "T11n0310_064:0368c22": "　大眾喜已歸依佛，　　一切皆悉心寂靜。",
    "T11n0310_064:0368c23": "鳩槃茶授記品第八",
    "T11n0310_064:0368c24": "爾時復有諸鳩槃茶一億八千萬，見諸阿修",
    "T11n0310_064:0368c25": "羅、伽樓羅、龍女、龍王等，供養如來聞授記已，",
    "T11n0310_064:0368c26": "稱其心意踊躍欣喜，生希有心得未曾有：「如",
    "T11n0310_064:0368c27": "來世尊功德智慧微妙殊勝，得如是等希有",
    "T11n0310_064:0368c28": "供養不怪不喜，以佛智慧於諸智慧最尊勝",
    "T11n0310_064:0368c29": "故。譬如大海不增不減。何以故？以深廣故。",
    "T11n0310_064:0369a01": "如是世尊得勝供養心無增減，亦復如是。何",
    "T11n0310_064:0369a02": "以故？於一切法無所疑故。」爾時一億八千萬",
    "T11n0310_064:0369a03": "鳩槃茶等為供養故，化作一億八千萬蓋，皆",
    "T11n0310_064:0369a04": "是七寶之所成就，金線寶蓋、銀線寶蓋、毘琉",
    "T11n0310_064:0369a05": "璃線眾寶之蓋、頗梨珠線眾寶之蓋、赤真珠",
    "T11n0310_064:0369a06": "線眾寶之蓋、馬瑙珠線眾寶之蓋、車璩珠線",
    "T11n0310_064:0369a07": "眾寶之蓋。彼諸鳩槃茶於眾寶蓋懸寶旒蘇，",
    "T11n0310_064:0369a08": "有種種色，金線寶蓋銀線旒蘇，銀線寶蓋金",
    "T11n0310_064:0369a09": "線旒蘇，毘琉璃蓋頗梨旒蘇，頗梨寶蓋毘琉",
    "T11n0310_064:0369a10": "璃線以為旒蘇，赤真珠蓋車璩旒蘇，車璩寶",
    "T11n0310_064:0369a11": "蓋赤真珠線以為旒蘇，馬瑙寶蓋頗梨旒蘇。",
    "T11n0310_064:0369a12": "又復化作一億八千萬眾寶之車，亦種種色",
    "T11n0310_064:0369a13": "甚奇微妙，所謂金、銀、琉璃、頗梨、真珠、車璩、馬",
    "T11n0310_064:0369a14": "瑙。於其車上復更化作一億八千萬眾寶之",
    "T11n0310_064:0369a15": "蓋與車相連，一一寶蓋皆有百子，其諸蓋莖",
    "T11n0310_064:0369a16": "皆用金銀及以頗梨毘琉璃等。於彼寶蓋復",
    "T11n0310_064:0369a17": "化種種寶花旒蘇嚴飾其蓋，所謂金花旒蘇、",
    "T11n0310_064:0369a18": "銀花旒蘇、毘琉璃花以為旒蘇、頗梨旒蘇、赤",
    "T11n0310_064:0369a19": "寶旒蘇、龍珠旒蘇、赤真珠花以為旒蘇，復以",
    "T11n0310_064:0369a20": "赤真珠網彌覆其上。又復化作鳩槃茶樂，出",
    "T11n0310_064:0369a21": "種種聲而用樂佛。復更化作一億八千萬眾",
    "T11n0310_064:0369a22": "寶色馬，調伏駿疾以駕其車。爾時鳩槃茶等",
    "T11n0310_064:0369a23": "各乘寶車遶佛三匝，以七寶花而散佛上。爾",
    "T11n0310_064:0369a24": "時彼諸鳩槃茶等從車而下來至佛前，頭面",
    "T11n0310_064:0369a25": "禮已，復遶三匝，曲躬合掌住立一面，以偈讚",
    "T11n0310_064:0369a26": "曰：",
    "T11n0310_064:0369a27": "「不增不減大牟尼，　　譬如須彌諸山王，",
    "T11n0310_064:0369a28": "　受此無上供養者，　　如來以得無畏故。",
    "T11n0310_064:0369a29": "　觀諸眾生但有名，　　及但有用不取著，",
    "T11n0310_064:0369b01": "　導師以修寂滅定，　　是故智者無貢高。",
    "T11n0310_064:0369b02": "　牟尼知世猶如幻，　　亦如夢中受欲樂，",
    "T11n0310_064:0369b03": "　復似水月春時焰，　　如是觀察悉無餘。",
    "T11n0310_064:0369b04": "　譬如乾城無有實，　　於十方求不可得，",
    "T11n0310_064:0369b05": "　其城無實但有名，　　佛見世法悉如是。",
    "T11n0310_064:0369b06": "　一切人天所供養，　　寶車寶蓋及音樂，",
    "T11n0310_064:0369b07": "　幢花旒蘇合掌等，　　世尊觀知如影響。",
    "T11n0310_064:0369b08": "　我等設是供養已，　　願我當來得作佛，",
    "T11n0310_064:0369b09": "　亦願我知世如夢，　　知已說法如世尊。",
    "T11n0310_064:0369b10": "　我等見諸苦惱者，　　生老病死之所逼，",
    "T11n0310_064:0369b11": "　願知無死佛菩提，　　說令聞者得解脫。",
    "T11n0310_064:0369b12": "　於諸無智眾生所，　　願得菩提為說法，",
    "T11n0310_064:0369b13": "　演說無有垢濁法，　　無道眾中為作導。」",
    "T11n0310_064:0369b14": "爾時世尊知諸鳩槃茶等深生信已，現微笑",
    "T11n0310_064:0369b15": "相。爾時慧命馬勝比丘以偈問曰：",
    "T11n0310_064:0369b16": "「佛非無因現微笑，　　不怪一切為希有，",
    "T11n0310_064:0369b17": "　如來不怪而現笑，　　我今願聞此因緣。",
    "T11n0310_064:0369b18": "　一切天人皆有疑，　　見佛口中現微笑，",
    "T11n0310_064:0369b19": "　唯願斷除諸疑網，　　演說世尊微笑事。",
    "T11n0310_064:0369b20": "　誰於正法得深信？　　誰能如法見慈父？",
    "T11n0310_064:0369b21": "　誰佛所讚行供養？　　人中勝者我願聞。",
    "T11n0310_064:0369b22": "　今日誰於有為行，　　見其過患能棄捨？",
    "T11n0310_064:0369b23": "　今日誰能住實際？　　清淨心者我願聞。",
    "T11n0310_064:0369b24": "　誰能降魔及眷屬？　　誰能令佛心欣喜？",
    "T11n0310_064:0369b25": "　誰能得深有為底？　　我願得聞斷疑心。",
    "T11n0310_064:0369b26": "　一切大眾合掌住，　　為聞如來笑因緣，",
    "T11n0310_064:0369b27": "　願斷一切眾生疑，　　兩足尊者說彼記。」",
    "T11n0310_064:0369b28": "爾時世尊以偈答慧命馬勝言：",
    "T11n0310_064:0369b29": "「善哉馬勝問是義，　　汝於世間大利益。",
    "T11n0310_064:0369c01": "　以汝問笑因緣故，　　諦聽馬勝我今說。",
    "T11n0310_064:0369c02": "　鳩槃茶眾供養我，　　於寂滅法心得住，",
    "T11n0310_064:0369c03": "　彼等見我不驚怪，　　心生希有起願求。",
    "T11n0310_064:0369c04": "　彼等今日供養我，　　其心簡擇寂滅法，",
    "T11n0310_064:0369c05": "　以深心信起大悲，　　於失道者能作道。",
    "T11n0310_064:0369c06": "　愍眾生故供養我，　　為失道者起慈心，",
    "T11n0310_064:0369c07": "　此等賢智作是已，　　得捨鬼身生忉利。",
    "T11n0310_064:0369c08": "　天主恒以慈悲心，　　在天數數教導彼，",
    "T11n0310_064:0369c09": "　彼於諸法得無疑，　　得為帝釋親眷屬。",
    "T11n0310_064:0369c10": "　彼於無量恒沙劫，　　一一國土行佛行，",
    "T11n0310_064:0369c11": "　被大弘誓堅固鎧，　　供養具大正法者。",
    "T11n0310_064:0369c12": "　彼於無量諸國土，　　心無疲倦令清淨，",
    "T11n0310_064:0369c13": "　利益大眾作導師，　　當得作佛號不怪。",
    "T11n0310_064:0369c14": "　彼於諸國行行時，　　是國人必知成佛，",
    "T11n0310_064:0369c15": "　以此方便未來世，　　雖度眾生無怪心。",
    "T11n0310_064:0369c16": "　為求無上安隱道，　　淨諸國土都不怪，",
    "T11n0310_064:0369c17": "　於所作事心無著，　　於大菩提亦如是。",
    "T11n0310_064:0369c18": "　所問笑因我已答，　　眾生疑心皆得斷，",
    "T11n0310_064:0369c19": "　大眾離疑得欣喜，　　以定得知彼供養。」",
    "T11n0310_064:0369c20": "乾闥婆授記品第九",
    "T11n0310_064:0369c21": "爾時復有三億六千萬乾闥婆眾，見諸阿修",
    "T11n0310_064:0369c22": "羅、迦樓羅、龍女、龍王、鳩槃茶等，供養世尊聞",
    "T11n0310_064:0369c23": "受記已，稱其心意欣喜踊悅，生希有心得未",
    "T11n0310_064:0369c24": "曾有，歎言：「希有未曾有事。乃至如來所說法",
    "T11n0310_064:0369c25": "界無有變異而示有作善根增長，雖無作者",
    "T11n0310_064:0369c26": "而示作業。」彼乾闥婆等於此法中如是知已，",
    "T11n0310_064:0369c27": "於如來所心生尊重，發阿耨多羅三藐三菩",
    "T11n0310_064:0369c28": "提心。彼欣喜已為供佛故，化作三億六千萬",
    "T11n0310_064:0369c29": "頭㖶羅婆那大龍象王，皆有六牙。一一牙上",
    "T11n0310_064:0370a01": "化作七池，一一池中化七蓮花，一一蓮花化",
    "T11n0310_064:0370a02": "作千葉，一一葉上化七玉女，一一葉間化",
    "T11n0310_064:0370a03": "七侍女，以天諸寶為莊嚴具而用莊飾，復",
    "T11n0310_064:0370a04": "執天香而用供養。復於一一㖶羅婆那象王",
    "T11n0310_064:0370a05": "頭上化作三億六千萬蓋，七寶旒蘇懸蓋四",
    "T11n0310_064:0370a06": "邊，七寶羅網以覆蓋上。復於一一㖶羅婆那",
    "T11n0310_064:0370a07": "象王頭上化作三億六千萬帳，皆是諸天妙",
    "T11n0310_064:0370a08": "香所成，繒綵旒蘇懸帳四邊。化作三億六千",
    "T11n0310_064:0370a09": "萬頭㖶羅婆那大象王已，彼乾闥婆等各乘",
    "T11n0310_064:0370a10": "其象鼓天音樂，於虛空中旋遶如來三十六",
    "T11n0310_064:0370a11": "匝，以天旃檀末、天沈水末、天多摩羅葉末、",
    "T11n0310_064:0370a12": "天真金末、曼陀羅花、摩訶曼陀羅花、曼殊沙",
    "T11n0310_064:0370a13": "花、摩訶曼殊沙花、波樓沙花、摩訶波樓沙花、",
    "T11n0310_064:0370a14": "迦迦羅婆花、摩訶迦迦羅婆花，又復化作七",
    "T11n0310_064:0370a15": "寶之花而散佛上。彼乾闥婆等散香花時，是",
    "T11n0310_064:0370a16": "香花氣逆風順風縱橫皆去。復雨種種天妙",
    "T11n0310_064:0370a17": "香水，雨香水時於迦毘羅城縱廣正等六十",
    "T11n0310_064:0370a18": "由旬皆成香泥。其香泥氣，充滿三千大千世",
    "T11n0310_064:0370a19": "界，其中眾生聞香氣者，皆悉不退阿耨多羅",
    "T11n0310_064:0370a20": "三藐三菩提。奏音樂時，其諸音聲遍滿三千",
    "T11n0310_064:0370a21": "大千世界，其中眾生聞此聲者亦得不退阿",
    "T11n0310_064:0370a22": "耨多羅三藐三菩提。如是一一諸乾闥婆，各",
    "T11n0310_064:0370a23": "於三億六千萬象王頭上設其供養，令諸玉",
    "T11n0310_064:0370a24": "女有作樂者、有作歌者、有作舞者。彼諸玉女",
    "T11n0310_064:0370a25": "作歌舞時，令諸大眾一心觀望。復有玉女動",
    "T11n0310_064:0370a26": "身手者、散旃檀末者、散沈水末者，廣作供養",
    "T11n0310_064:0370a27": "如阿修羅所設之事等無異也。爾時乾闥婆",
    "T11n0310_064:0370a28": "等各乘㖶羅婆那大象王頭，於虛空中遶佛",
    "T11n0310_064:0370a29": "三十六匝已，各從象下復遶三匝，頭面禮佛",
    "T11n0310_064:0370b01": "曲躬合掌，在一面住，以偈讚曰：",
    "T11n0310_064:0370b02": "「世尊勝慧出有頂，　　自既出已復度他，",
    "T11n0310_064:0370b03": "　一切世間無如佛，　　相好光顏極端正。",
    "T11n0310_064:0370b04": "　人中最妙無邊稱，　　示現世間不思議，",
    "T11n0310_064:0370b05": "　不見一法性相異，　　而令眾生住於善。",
    "T11n0310_064:0370b06": "　無有變異真如法，　　但有言說無餘義，",
    "T11n0310_064:0370b07": "　無有用事及用者，　　雖然佛化諸群生。",
    "T11n0310_064:0370b08": "　不來不去亦不生，　　佛能演說如是法，",
    "T11n0310_064:0370b09": "　雖說諸法體性空，　　世雄而令修習道。",
    "T11n0310_064:0370b10": "　無有一法能自作，　　世間明者說有作，",
    "T11n0310_064:0370b11": "　諸法各各不覺知，　　世尊示現一切作。",
    "T11n0310_064:0370b12": "　如車多集眾分支，　　彼支不知自能作，",
    "T11n0310_064:0370b13": "　其車功用現可見，　　佛說諸法亦如是。",
    "T11n0310_064:0370b14": "　諸法各各不相教，　　亦不迭互相覺寤，",
    "T11n0310_064:0370b15": "　一切亦復不相依，　　法本不生亦不死。",
    "T11n0310_064:0370b16": "　佛為世諦如是說，　　世諦諸法不全無，",
    "T11n0310_064:0370b17": "　如世諦法體性住，　　如是知已為眾說。",
    "T11n0310_064:0370b18": "　世尊如是說諸法，　　大悲所作甚奇特，",
    "T11n0310_064:0370b19": "　諸法體性不可見，　　如來方便說其性。",
    "T11n0310_064:0370b20": "　我等願作無邊稱，　　具百福相大導師，",
    "T11n0310_064:0370b21": "　大悲利益諸世間，　　願作世親如今佛。",
    "T11n0310_064:0370b22": "　我等願於闇障者，　　隨順貪駃欲流者，",
    "T11n0310_064:0370b23": "　渴愛所纏百苦者，　　救濟度脫如世尊。",
    "T11n0310_064:0370b24": "　我等願於眾苦者，　　不見彼岸魔縛者，",
    "T11n0310_064:0370b25": "　走如猨猴輕躁者，　　救濟度脫如世尊。",
    "T11n0310_064:0370b26": "　我等願於盲冥者，　　六趣往來疲勞者，",
    "T11n0310_064:0370b27": "　於己自壞業果者，　　救濟度脫如世尊。」",
    "T11n0310_064:0370b28": "爾時世尊知彼三億六千萬乾闥婆眾深生信",
    "T11n0310_064:0370b29": "已，現微笑相。爾時慧命馬勝比丘以偈問",
    "T11n0310_064:0370c01": "曰：",
    "T11n0310_064:0370c02": "「無邊威德現微笑，　　導師如是非無因。",
    "T11n0310_064:0370c03": "　願佛速說此因緣，　　斷除眾生諸疑網。",
    "T11n0310_064:0370c04": "　今見世尊微笑已，　　大眾皆悉為疑網，",
    "T11n0310_064:0370c05": "　一切願聞微笑義，　　唯願大悲斷眾疑。",
    "T11n0310_064:0370c06": "　誰於佛法生敬信？　　能得離於諸疑網？",
    "T11n0310_064:0370c07": "　佛知眾生深信已，　　人天勝者故現笑。",
    "T11n0310_064:0370c08": "　誰有智慧能隨順，　　如來所說真如法，",
    "T11n0310_064:0370c09": "　知其念慧解行已？　　在大眾中現微笑。",
    "T11n0310_064:0370c10": "　一切大眾無異心，　　唯欲樂聞雄猛說，",
    "T11n0310_064:0370c11": "　合十指掌在首頂，　　一心瞻仰如來面。",
    "T11n0310_064:0370c12": "　離諸穢濁無憂慮，　　世眼現在故欣喜，",
    "T11n0310_064:0370c13": "　為除一切心疑惑，　　願大悲說笑因緣。」",
    "T11n0310_064:0370c14": "爾時世尊以偈答慧命馬勝言：",
    "T11n0310_064:0370c15": "「我所現笑為世故，　　善哉汝問正是時，",
    "T11n0310_064:0370c16": "　大眾善根當增長，　　為我微笑授記事。",
    "T11n0310_064:0370c17": "　馬勝諦聽我所說，　　導師所現此微笑，",
    "T11n0310_064:0370c18": "　我今當正說彼義，　　汝應欣喜聽我說。",
    "T11n0310_064:0370c19": "　乾闥婆王敬信佛，　　其心清淨生欣喜，",
    "T11n0310_064:0370c20": "　依於實法入法已，　　於佛正法生希奇。",
    "T11n0310_064:0370c21": "　諸法寂滅安不動，　　此等大眾趣實際，",
    "T11n0310_064:0370c22": "　如乾闥城如是入，　　供養於我無有等。",
    "T11n0310_064:0370c23": "　如是諸法無有生，　　一切亦復不盡滅，",
    "T11n0310_064:0370c24": "　大眾思惟如幻住，　　未能解了生疑惑。",
    "T11n0310_064:0370c25": "　不可說法方便說，　　我以真實故如是，",
    "T11n0310_064:0370c26": "　彼等入我正法已，　　乘大龍象供養佛。",
    "T11n0310_064:0370c27": "　觀察菩提無生滅，　　乾闥婆王供養我，",
    "T11n0310_064:0370c28": "　悲愍愚迷眾生等，　　是故求大一切智。",
    "T11n0310_064:0370c29": "　彼等發願當作佛，　　令諸愚迷失智者，",
    "T11n0310_064:0371a01": "　入真實法安住已，　　使得不死寂滅句。",
    "T11n0310_064:0371a02": "　此等作是供養已，　　捨離鬼身心喜悅，",
    "T11n0310_064:0371a03": "　定得往生天宮中，　　恒與帝釋相親近。",
    "T11n0310_064:0371a04": "　得值多億那由他，　　供養無垢諸善逝，",
    "T11n0310_064:0371a05": "　從一佛剎至一剎，　　於諸佛所得聞法。",
    "T11n0310_064:0371a06": "　彼等修淨佛行已，　　所得佛土亦清淨，",
    "T11n0310_064:0371a07": "　化無量眾發道心，　　令其增長佛種子。",
    "T11n0310_064:0371a08": "　知諸世間性空已，　　亦以此法教導他，",
    "T11n0310_064:0371a09": "　令眾安住一切智，　　住世無量那由劫。",
    "T11n0310_064:0371a10": "　彼佛同號無邊慧，　　一一諸佛住於世，",
    "T11n0310_064:0371a11": "　皆悉無量那由劫，　　演說佛道令他聞。」",
    "T11n0310_064:0371a12": "　如是釋迦牟尼佛，　　說乾闥婆供養報，",
    "T11n0310_064:0371a13": "　與其授記令得聞，　　馬勝所問笑因緣。",
    "T11n0310_064:0371a14": "　大眾聞已皆欣喜，　　知彼佛記甚可樂，",
    "T11n0310_064:0371a15": "　聞是無等佛記已，　　皆悉歸依釋迦文。◎",
    "T11n0310_064:0371a16": "大寶積經卷第六十四"
}