{
    "X74n1498_005:0843b01": "法界聖凡水陸大齋普利道場性相通論卷第五",
    "X74n1498_005:0843b02": "淨業行人　咫觀　鄭應房",
    "X74n1498_005:0843b03": "請下堂　奉浴　說戒(凡時太長者。可於香燈寮。小食小坐)。",
    "X74n1498_005:0843b04": "第四日三更四更五更。",
    "X74n1498_005:0843b05": "(法師入壇。四眾中一人隨入。主法執爐。正表云)至心歸命。十方法界。佛法僧",
    "X74n1498_005:0843b06": "寶(一拜。鳴磬。振鈴)。",
    "X74n1498_005:0843b07": "(正表云)謂之香。則萬法之都名。舉其體。即一心之全量。",
    "X74n1498_005:0843b08": "若燒一丸。具足眾氣。不離當處。周遍十方。布香雲",
    "X74n1498_005:0843b09": "無盡之光。集法界含靈之眾。一聞號召。無或遲回。",
    "X74n1498_005:0843b10": "冀各飭其有徒。咸不愆而赴會。我佛如來。有然香",
    "X74n1498_005:0843b11": "達信真言。謹當宣誦(焚香誦云)。",
    "X74n1498_005:0843b12": "唵　室伐[口*栗]　多末尼　阿鉢囉句吒　蘇破囉尼",
    "X74n1498_005:0843b13": "毗迦知　虎[合*牛](鳴磬振鈴)",
    "X74n1498_005:0843b14": "(法師想。香雲如海。承佛威力。遍至法界六道群生之前。冥熏神識。咸令覺知。發歡喜心。來趨此會)。",
    "X74n1498_005:0843b15": "(助表云)觀此一水。出必有源。從自心阿耨達池。流通不",
    "X74n1498_005:0843b16": "已。入本性薩婆若海。深廣無涯。至於注法器以盈",
    "X74n1498_005:0843b17": "盈。誦真言而脉脉。清斯几席。潔彼根塵。一一坐處",
    "X74n1498_005:0843b18": "光明臺。番番來者智慧聚。勝冰壺之濯魄。同燈鏡",
    "X74n1498_005:0843b19": "之涵輝。依位而居。本來不動。我佛如來。有灑淨真",
    "X74n1498_005:0843b20": "言。謹當宣誦。",
    "X74n1498_005:0843b21": "唵　什伐囉　賒咩耶　吽癹　悉哩摩呬　娑訶",
    "X74n1498_005:0843b22": "(二表誦此。且行且灑。四方上下及淨道。並散華於淨道上)。",
    "X74n1498_005:0843b23": "(法師想。水所至處。即成結界。嚴淨廣博。光華燦然。及想淨道。如光明雲。出生樓閣。映帶分明。重重顯現)。",
    "X74n1498_005:0843b24": "(正表云)伏以聖凡靡閒。情智妄分。要惟不失其常。則能",
    "X74n1498_005:0843c01": "妙得其體。至若根塵對起。物我交傾。所受之因不",
    "X74n1498_005:0843c02": "同。受報之果各別。其秉質也。或妍或醜。其嬰苦也。",
    "X74n1498_005:0843c03": "有重有輕。栖栖乎水陸空行。續續乎死生中有。如",
    "X74n1498_005:0843c04": "斯不了。畢竟何歸。是宜會悲敬之兩田。熏成雨露。",
    "X74n1498_005:0843c05": "抑亦統冤親之二相。化作煙雲。今則嘉會齊開。良",
    "X74n1498_005:0843c06": "時已到。無邊賢聖。既雲集於道場。護法神王。盡星",
    "X74n1498_005:0843c07": "羅於几席。十方如來共一手。接引羣生。三乘妙法",
    "X74n1498_005:0843c08": "無兩機。唯此一事。威靈所攝。清涼涵月愛之輝。運",
    "X74n1498_005:0843c09": "量全該。周帀泯天衣之縫。以此離怖畏。出網羅。去",
    "X74n1498_005:0843c10": "火湯。登衽席。卸鱗甲羽毛之異相。現人間天上之",
    "X74n1498_005:0843c11": "全身。休息塵勞。歸依法界。位位皆成佛子。心心全",
    "X74n1498_005:0843c12": "作寶王。速寄生安樂之蓮。好圓證菩提之果。(助表同念)",
    "X74n1498_005:0843c13": "惟願佛光照燭。法寶提攜。才聞召請之言。盡攝威",
    "X74n1498_005:0843c14": "儀而至(鳴磬。振鈴)○(此時法師案。移而向西。二表案。一面西。一面東。上下不背)。",
    "X74n1498_005:0843c15": "(主法向外立。正表云)一心奉請。一真法界。映現十方。重重無盡。",
    "X74n1498_005:0843c16": "三世一切諸凡夫天。若空若色。雲居地居。日月星",
    "X74n1498_005:0843c17": "宮。四王所統。天將天官。天童天女。各及眷屬。惟願",
    "X74n1498_005:0843c18": "不違本性。現人天身。此日今時。來趨法會(鳴磬。振鈴。轉身",
    "X74n1498_005:0843c19": "向外一問訊)。",
    "X74n1498_005:0843c20": "(法師想。無量諸天。光明清淨。眷屬圍繞。從空而來。住淨道樓閣之中。寶性安詳。咸生歡喜。二表散華於此席小",
    "X74n1498_005:0843c21": "旛前淨道之上)。",
    "X74n1498_005:0843c22": "(主法向外立。助表云)一心奉請。一真法界。映現十方。重重無盡。",
    "X74n1498_005:0843c23": "三世一切。諸凡夫仙。天仙法仙。地仙水仙。人仙鬼",
    "X74n1498_005:0843c24": "仙。仙師仙徒。仙童仙女。各及眷屬。惟願不違本性。",
    "X74n1498_005:0844a01": "現人天身。此日今時。來趨法會○(鳴磬。振鈴。問訊。同初位。法師隨",
    "X74n1498_005:0844a02": "機運想。表白散華。同初位)。",
    "X74n1498_005:0844a03": "(主法向外立。正表云)一心奉請。一真法界。映現十方。重重無盡。",
    "X74n1498_005:0844a04": "三世一切。住凡夫地。龍部樂部。夜叉羅剎。鳩盤茶",
    "X74n1498_005:0844a05": "部。金翅鳥部蠎部疑神。若主若臣。若男若女。上極",
    "X74n1498_005:0844a06": "天宮。下窮地際。神通諸倫。各及眷屬。惟願不違本",
    "X74n1498_005:0844a07": "性。現人天身。此日今時。來趨法會○(鳴磬。振鈴。問訊。同初位。法",
    "X74n1498_005:0844a08": "師隨機運想。表白散華。同初位)。",
    "X74n1498_005:0844a09": "(主法向外立。助表云)一心奉請。一真法界。映現十方。重重無盡。",
    "X74n1498_005:0844a10": "三世一切。金銀銅鐵。諸轉輪王。輪寶女寶。馬寶象",
    "X74n1498_005:0844a11": "寶。將軍主藏。如意寶珠。侍從諸倫。各及眷屬。惟願",
    "X74n1498_005:0844a12": "不違本性。現人天身。此日今時。來趨法會○(鳴磬。振鈴。",
    "X74n1498_005:0844a13": "問訊。同初。法師隨機運想。表白散華。同初位)。",
    "X74n1498_005:0844a14": "(主法向外立。正表云)一心奉請。一真法界。映現十方。美惡聲容。",
    "X74n1498_005:0844a15": "高低心量。中邊住處。圓缺諸根。重重無盡。三世一",
    "X74n1498_005:0844a16": "切。主臣文武。男女老幼。或修或否。或正或邪。諸凡",
    "X74n1498_005:0844a17": "夫人。各及眷屬。惟願不違本性。現人天身。此日今",
    "X74n1498_005:0844a18": "時。來趨法會○(鳴磬。振鈴。問訊。同初位。法師隨機運想。二表散華。同初位)。",
    "X74n1498_005:0844a19": "論曰。或問云。人何嘗來應乎。不變化者。人之常也。",
    "X74n1498_005:0844a20": "變而能應。復有幾乎。吾聞趙顏見。畫上畵一美人",
    "X74n1498_005:0844a21": "甚好。顧盼久之。畫工之笑其癡。紿之曰。君知其名",
    "X74n1498_005:0844a22": "乎。百日喚真真。則自畫中出而為人。顏如其言。果",
    "X74n1498_005:0844a23": "出而為人。既生子矣。因友議其妖。美人攜子入畫。",
    "X74n1498_005:0844a24": "畫中遂有二人。儀徵歲荒。城外一僧寺斷炊。僧敲",
    "X74n1498_005:0844b01": "魚念佛不綴。縣令耳中便聞魚聲。久而疑其何來。",
    "X74n1498_005:0844b02": "尋聲至寺。遂布施焉。善妙女追師海上。祝曰。我心",
    "X74n1498_005:0844b03": "若誠。箱即自到。投箱於海。風鼓其波。箱躍上師舟。",
    "X74n1498_005:0844b04": "女即自誓。隨師護法。投身入海。頃刻化為龍。護舟",
    "X74n1498_005:0844b05": "海行。至外國。顯靈護法。古有孝子。夫婦同入林。禱",
    "X74n1498_005:0844b06": "曰。有木可雕二老像。木即自動。一木果動。遂取雕",
    "X74n1498_005:0844b07": "之。像甚靈。有僧募緣。至一門首。主人曰。師能擊土",
    "X74n1498_005:0844b08": "中鐘有聲。我即施。擊之。應手鏗然。一女子有所思。",
    "X74n1498_005:0844b09": "凝神便往。遂為其人生一子。而自己未嘗離母。二",
    "X74n1498_005:0844b10": "童子夾水各行。甲持刀向乙曰。吾殺汝。乙即首落。",
    "X74n1498_005:0844b11": "甲即刀赤。官訊無情實。戽水令乾。泥上有履跡。如",
    "X74n1498_005:0844b12": "甲之足。而甲初未涉。衣履不濕。明皇幸蜀。見一太",
    "X74n1498_005:0844b13": "守生祠。詢其名。知此人深受國恩。新反向賊。命侍",
    "X74n1498_005:0844b14": "衛以千牛刀斷像首。此人千里外。頭即無故墮地。",
    "X74n1498_005:0844b15": "一孝廉赴京試。路寓僧舍。夜未明。僧祭其祖。孝廉",
    "X74n1498_005:0844b16": "魂遊其間。登其座食其二棗。唄聲在耳。忽驚醒。口",
    "X74n1498_005:0844b17": "有棗味。起視僧供。實缺二棗。孝子母。因有人到。不",
    "X74n1498_005:0844b18": "能自呼其子。急而齩指。子即心痛自歸。一尺之鏡。",
    "X74n1498_005:0844b19": "現千里影。鏡不加大。影不加小。道場玲瓏。法界無",
    "X74n1498_005:0844b20": "外。結之以顯無遮。非以結而為遮也。且一切法事。",
    "X74n1498_005:0844b21": "縱橫利益。心無情量。則來會者。亦貫徹三心。非思",
    "X74n1498_005:0844b22": "量分別之所能到。然乎。答。總是總。別是別。離此二",
    "X74n1498_005:0844b23": "途。另道一句來。",
    "X74n1498_005:0844b24": "(法師向外立。助表云)一心奉請。一真法界。映現十方。重重無盡。",
    "X74n1498_005:0844c01": "三世一切。天攝人攝。鬼畜所攝。卵胎濕化。諸阿修",
    "X74n1498_005:0844c02": "羅。主臣男女。各及眷屬。惟願不違本性。現人天身。",
    "X74n1498_005:0844c03": "此日今時。來趨法會○(鳴磬。振鈴。問訊。同初位。法師隨機運想。二表散華。同",
    "X74n1498_005:0844c04": "初位)。",
    "X74n1498_005:0844c05": "(法師向外立。正表云)一心奉請。一真法界。映現十方。重重無盡。",
    "X74n1498_005:0844c06": "三世一切。勝劣諸通。種種非人。各及眷屬。惟願不",
    "X74n1498_005:0844c07": "違本性。現人天身。此日今時。來趨法會○(鳴磬。振鈴。問訊。",
    "X74n1498_005:0844c08": "同初位。法師隨機運想。二表散華。同初位)。",
    "X74n1498_005:0844c09": "(法師向外立。助表云)一心奉請。一真法界。映現十方。重重無盡。",
    "X74n1498_005:0844c10": "三世一切。財食多寡。九品異同。橫死輕生。游魂滯",
    "X74n1498_005:0844c11": "魄。各及眷屬。惟願不違本性。現人天身。此日今時。",
    "X74n1498_005:0844c12": "來趨法會○(鳴磬。振鈴。問訊。同初位。法師隨機運想。二表散華。同初位)。",
    "X74n1498_005:0844c13": "(法師向外立。正表云)一心奉請。一真法界。映現十方。重重無盡。",
    "X74n1498_005:0844c14": "三世一切。依地依水。依火依風。依木依空。巨細旁",
    "X74n1498_005:0844c15": "生。各及眷屬。惟願不違本性。現人天身。此日今時。",
    "X74n1498_005:0844c16": "來趨法會○(鳴磬。振鈴。問訊。同初位。法師隨機運想。二表散華。同初位)。",
    "X74n1498_005:0844c17": "(主法向外立。助表云)一心奉請。一真法界。映現十方。重重無盡。",
    "X74n1498_005:0844c18": "三世一切。有閒無閒。正寄遊增。一十八獄。三十六",
    "X74n1498_005:0844c19": "獄。一百八獄。諸獨孤獄。諸苦眾生。各及眷屬。惟願",
    "X74n1498_005:0844c20": "不違本性。現人天身。此日今時。來趨法會○(鳴磬。振鈴。",
    "X74n1498_005:0844c21": "問訊。同初位。法師隨機運想。二表散華。同初位)。",
    "X74n1498_005:0844c22": "(法師向外立。正表云)一心奉請。一真法界。映現十方。重重無盡。",
    "X74n1498_005:0844c23": "三世一切。捨報受報。七七日內。七死七生。中有之",
    "X74n1498_005:0844c24": "身。各及眷屬。惟願不違本性。現人天身。此日今時。",
    "X74n1498_005:0845a01": "來趨法會○(鳴磬。振鈴。問訊。同初位。主法隨機運想。二表散華。同初位)。",
    "X74n1498_005:0845a02": "(法師向外立。助表云)一心奉請。一真法界。映現今時。圓滿道場。",
    "X74n1498_005:0845a03": "上下八方。稱心量處。重重無盡。三世一切。壇廟園",
    "X74n1498_005:0845a04": "林。山水橋道。鄉城井市。大小諸神。主日主夜。值事",
    "X74n1498_005:0845a05": "值方。為主為佐。若男若女。奉職諸靈。各及眷屬。惟",
    "X74n1498_005:0845a06": "願不違本性。現人天身。此日今時。來趨法會○(鳴磬",
    "X74n1498_005:0845a07": "振鈴。問訊。同初位。主法隨機運想。二表散華。同初位)。",
    "X74n1498_005:0845a08": "(法師向外立。正表云)一心奉請。一真法界。映現當機。某甲。某甲。",
    "X74n1498_005:0845a09": "受度之靈。各及眷屬。(二表次第讀人名。勿錯勿落)惟願不違本",
    "X74n1498_005:0845a10": "性。現人天身。此日今時。來趨法會○(鳴磬。振鈴。問訊。同初位。主",
    "X74n1498_005:0845a11": "法隨機運想。二表散華。同初位)。",
    "X74n1498_005:0845a12": "(法師向外立。助表云)一心奉請。一真法界。映現道場。依戀真宗。",
    "X74n1498_005:0845a13": "未蒙解脫。與善知識。宿有妙緣。證道未滿。本願常",
    "X74n1498_005:0845a14": "存。諸品真靈。各及眷屬。(二表次第誦名。勿錯勿落)惟願不違本",
    "X74n1498_005:0845a15": "性。現人天身。此曰今時。來趨法會○(鳴磬。振鈴。問訊。同初位。法",
    "X74n1498_005:0845a16": "師隨機運想。二表散華。同初位)。",
    "X74n1498_005:0845a17": "論曰。此二位。以人多為妙。陪位亦同正度。面面齊",
    "X74n1498_005:0845a18": "平。方成法界。勿草率也。",
    "X74n1498_005:0845a19": "(正表云)上來召請。下堂凡聖。列位神靈。無鞅數眾。或幽",
    "X74n1498_005:0845a20": "或顯。各不相知。匪仗密言。何能畢集。我佛如來。有",
    "X74n1498_005:0845a21": "召請真言。謹當宣誦。",
    "X74n1498_005:0845a22": "唵　什伐囉　俱胝　阿揭吒　尾揭吒　娑訶(鳴磬",
    "X74n1498_005:0845a23": "振鈴)",
    "X74n1498_005:0845a24": "(法師想。此七趣中有當機陪位。一切諸露。或有根劣未諳法則。却住一面。未入淨道樓閣之中。或有鈍根未復",
    "X74n1498_005:0845b01": "人形。難親法侶。承斯呪力盡復人天身。上昇樓閣)。",
    "X74n1498_005:0845b02": "(助表云)願因秘密。來集道場。法侶真誠。親身問訊。",
    "X74n1498_005:0845b03": "(主法向上。白云)三寶恩靈。親垂拯濟。為度羣品。現坐道場。既",
    "X74n1498_005:0845b04": "諸天有大赦之文。豈下地無出身之路。惟恐眾生",
    "X74n1498_005:0845b05": "根鈍。識猶困而未舒。眾生孽深。機現前而不赴。須",
    "X74n1498_005:0845b06": "憑偈呪。大顯神威。必盡換空中之鉤鎖索鈴。方來",
    "X74n1498_005:0845b07": "歆會上之燈塗果樂。仰勞大眾。同助圓音。我佛威",
    "X74n1498_005:0845b08": "光。一時全現(大眾鳴魚。同誦偈呪)。",
    "X74n1498_005:0845b09": "論曰。鉤鎖索鈴。度生之四寶也。而為世間之四物",
    "X74n1498_005:0845b10": "所拘。則不能入佛法門。故須脫換。",
    "X74n1498_005:0845b11": "若人欲了知。三世一切佛。應觀法界性。一切惟心造。",
    "X74n1498_005:0845b12": "(三遍)唵　伽羅帝耶　娑訶(四十九遍)○(鳴磬。振鈴)",
    "X74n1498_005:0845b13": "(法師想。苦難眾生。聞此音聲。悉皆感悟。猶如斷索。一振而開地獄鉤鎖。紛紛脫落。諸地獄門。豁然自開。其中苦",
    "X74n1498_005:0845b14": "事。一切不現。音聲飛入。咸復本心。互相告報。來趨法會。七趣苦倫。亦復如是。冥熏顯益。同遊道場)。",
    "X74n1498_005:0845b15": "(正表云)亘古亘今。際天際地。已悉行於號召。曾不棄於",
    "X74n1498_005:0845b16": "幺微。故凡居有性之倫。盡優入無遮之會。至於奇",
    "X74n1498_005:0845b17": "殃堅毒。邁越尋常。雖令自便於此時。猶或未通於",
    "X74n1498_005:0845b18": "前路。趺足於嶮巇之地。縻身於幽暗之鄉。若此多",
    "X74n1498_005:0845b19": "根。何由善達。再憑秘密之力。顯示光明之幢。將徹",
    "X74n1498_005:0845b20": "照於昏衢。冀無失措。俾安行於直道。迅速知歸。惟",
    "X74n1498_005:0845b21": "爾陰靈。悟茲方便。我佛如來。有開道路真言。謹當",
    "X74n1498_005:0845b22": "宣誦。",
    "X74n1498_005:0845b23": "唵　鉢那弭矃　婆伽縛帝　慕賀野　慕賀野",
    "X74n1498_005:0845b24": "　惹孽慕賀矃　娑縛訶(鳴磬。振鈴)",
    "X74n1498_005:0845c01": "(法師想。三途惡趣。劇苦眾生。惡業所障。迷失道路者。承此呪力。障礙全除。咸能履蹈坦途。欣然起會也)。",
    "X74n1498_005:0845c02": "(助表云)六凡類多。極顯迷而俱至。三尊威重。諒畏愛之",
    "X74n1498_005:0845c03": "兼懷。非憑方便。慰悅眾心。恐或逡巡。卻退一面。及",
    "X74n1498_005:0845c04": "宣密語。以被前機。冀頓忘驚怖之情。俾咸獲安詳",
    "X74n1498_005:0845c05": "而住。我佛如來。有離怖畏真言。謹當宣誦。",
    "X74n1498_005:0845c06": "唵　怛你也他　伐帝陀矃　陀囉枳　俱盧度盧",
    "X74n1498_005:0845c07": "銘　莎訶(鳴磬。振鈴)",
    "X74n1498_005:0845c08": "(法師想。七趣中劣弱眾生。雖至法會。惡業為之隱障。內心虗怯。今承呪力。即得身心安泰。無所畏怯)。",
    "X74n1498_005:0845c09": "(正表云)光明法事。圓滿道場。霑一塵一滴之恩。有徹始",
    "X74n1498_005:0845c10": "徹終之益。故入會者。悉現作人天之相。而受供者。",
    "X74n1498_005:0845c11": "必同其體貌之安。利根者。心境已融。障重者。形神",
    "X74n1498_005:0845c12": "未改。再興方便。請悟真常。但勿執滯其因緣。便得",
    "X74n1498_005:0845c13": "銷鎔夫眾報。空華水月。倐死倐生。鏡影珠光。為男",
    "X74n1498_005:0845c14": "為女。今當瞻仰三寶。諦想真言。破身命二見之崎",
    "X74n1498_005:0845c15": "嶇。自耳目六根之通利。我佛如來。有開咽喉真言。",
    "X74n1498_005:0845c16": "謹當宣誦。",
    "X74n1498_005:0845c17": "唵　吉利　鳩摩唎　咻[口*留]咻[口*留]　[口*叉][口*留][口*叉][口*留]　莎",
    "X74n1498_005:0845c18": "訶(鳴磬。振鈴)",
    "X74n1498_005:0845c19": "(法師想。七趣眾生。形容乖異者。承此呪力。悉皆圓滿通利。身心無障。堪受妙供)。",
    "X74n1498_005:0845c20": "(助表云)不於其中起分別。是故此處最吉祥。諸法本空。",
    "X74n1498_005:0845c21": "豈有我人之相。此心無黨。何分恩怨之情。由不了",
    "X74n1498_005:0845c22": "外境之非他。故妄認此身之為己。於是更相爾汝。",
    "X74n1498_005:0845c23": "各立封疆。因意地之稍違。及言詞之靡順。悻然變",
    "X74n1498_005:0845c24": "色。遽興非理之嗔。忽爾生冤。遂起無根之謗。其有",
    "X74n1498_005:0846a01": "處豪貴而輕孤寡。恃長上而虐卑微。侵鄰翁之地。",
    "X74n1498_005:0846a02": "以廣新居。奪市人之財。以充己帑。妄肆鞭笞之酷。",
    "X74n1498_005:0846a03": "濫加獄訟之冤。怙勢陵人。瞞心昧義。甘血肉而資",
    "X74n1498_005:0846a04": "口腹。罔念傷生。興呪詛以干鬼神。豈逃論對。於是",
    "X74n1498_005:0846a05": "更相責報。無有已時。皆緣釁起於一端。遂使禍延",
    "X74n1498_005:0846a06": "於多劫。今則三尊普會。六趣咸臻。將同稟於真修。",
    "X74n1498_005:0846a07": "必先袪於宿憾。忍心一發。辱境何存。念冤讐本我",
    "X74n1498_005:0846a08": "姻親。視男女皆我父母。全消結限。各起深歡。袂屬",
    "X74n1498_005:0846a09": "裾聯。直取菩提之路。心開意解。咸登解脫之場。無",
    "X74n1498_005:0846a10": "或誤於良時。宜自求於多益。我佛如來。有解冤結",
    "X74n1498_005:0846a11": "真言。謹當宣誦。",
    "X74n1498_005:0846a12": "唵　三多囉　佉多莎訶(大眾鳴魚。同念四十九遍。畢。鳴磬。振鈴)",
    "X74n1498_005:0846a13": "(法師想。六道羣生。無始以來。常積冤結。今因呪力。咸起歡心。一時消釋。轉相親愛)。",
    "X74n1498_005:0846a14": "(正表云)六趣之身不同。並多濁惡。三途之報最苦。咸背",
    "X74n1498_005:0846a15": "清涼。法筵雖遇。垢習猶存。不教洗滌夫身心。何得",
    "X74n1498_005:0846a16": "從容而解脫。性水寬涵。自全身之光潔。慧風披拂。",
    "X74n1498_005:0846a17": "可即念以開明。無或疑回。必應前進(鳴磬。振鈴。一問訊)。",
    "X74n1498_005:0846a18": "(列架奉浴。如上堂式。從容引導。奉至浴壇。安架案上。鳴引磬。問訊)。",
    "X74n1498_005:0846a19": "(正表云)湢室宏開。極十方而齊入。溫泉滿注。本一脈之",
    "X74n1498_005:0846a20": "周流。葢隨所念而顯功德寶池。亦任所之而為涅",
    "X74n1498_005:0846a21": "槃雲海。泠然一水。宛爾三熏。盡亡業累之相關。豈",
    "X74n1498_005:0846a22": "生煩惑。即此根塵之現在。不礙真如。請悟徹夫水",
    "X74n1498_005:0846a23": "因。試宣明乎妙觸。我佛如來。有沐浴真言。謹當宣",
    "X74n1498_005:0846a24": "誦。(二表散華於浴池盆。誦云)。",
    "X74n1498_005:0846b01": "唵　底沙底沙　僧伽莎訶(鳴磬。振鈴。灑淨)",
    "X74n1498_005:0846b02": "(法師想。此之浴池。七寶所成。寬廣嚴淨。無量羣靈。入中沐浴)○(放鉤。垂帳。別燒一炷香)。",
    "X74n1498_005:0846b03": "(法師等。蒲團上小坐。候香過二寸。二表先鳴引磬云)我佛如來。有治衣真言。謹",
    "X74n1498_005:0846b04": "當宣誦。",
    "X74n1498_005:0846b05": "唵　旖暮伽　[寧*立][多*也]　縛塞室隸　主魯主魯　娑",
    "X74n1498_005:0846b06": "縛訶(鳴磬。振鈴。燒紙緞一百四十分。呪畢。鳴引磬。向上問訊)",
    "X74n1498_005:0846b07": "(主法起立。問訊。正表乃白云)入室而悟圓通。聖哉一水。澡身而獲",
    "X74n1498_005:0846b08": "清淨。美矣諸根。由親承佛力之加。俾悉返人形之",
    "X74n1498_005:0846b09": "正。同然一會。泯彼千差。將親近於法筵。故莊嚴乎",
    "X74n1498_005:0846b10": "盛服。天衣泯縫。寶性流光。從此從容法席。何慚凡",
    "X74n1498_005:0846b11": "聖之同堂。即請趨赴前途。同入光明之一際(鳴磬。振鈴)。",
    "X74n1498_005:0846b12": "(法師想。七趣含靈。皆承法力。化作人天形相。顏貌端正。衣服莊嚴。整頓威儀。將趨法會。浺瀜退讓。盡無爭心)。",
    "X74n1498_005:0846b13": "論曰。治衣真言。實為最要。既以奉之下堂。故先於",
    "X74n1498_005:0846b14": "上堂補錄之。良以凡聖同靈。悉仗真言而待用。以",
    "X74n1498_005:0846b15": "紙代帛。以帛代衣。妙用天然。何虗何實。故得長短",
    "X74n1498_005:0846b16": "裁量而悉稱。一多自在而無拘。十彩交參。五銖並",
    "X74n1498_005:0846b17": "貴。得此而福慧之光愈足。失此而供養之心未圓",
    "X74n1498_005:0846b18": "也。至於上下堂。皆分兩池。似乎於上堂中。反多此",
    "X74n1498_005:0846b19": "痕迹。然細思之。亦不為多。我心未安。何得謬稱安",
    "X74n1498_005:0846b20": "心竟。必使毫髮無憾。自然覓心了不可得也。",
    "X74n1498_005:0846b21": "論主頌曰。春光漸欲透蓬廬。竹樹洽然點太虗。一",
    "X74n1498_005:0846b22": "幅畫圖天不夜。夕陽明月挂燈初。",
    "X74n1498_005:0846b23": "(引架至淨道。如上堂式)○(須用大黑牌。上書六道羣生受度亡靈。立此牌前。依位勿亂。參禮三寶)。",
    "X74n1498_005:0846b24": "(正表高聲讀牌一遍　鳴大磬三聲。振鈴一次)。",
    "X74n1498_005:0846c01": "(正表云)咨爾六凡。同然一會。孰分彼此。何閒冤親。以能",
    "X74n1498_005:0846c02": "承法力之提持。故得體施懷之平等。將趨盛席。必",
    "X74n1498_005:0846c03": "習真儀。淨相對之根塵。秉無作之歸戒。當由正轍。",
    "X74n1498_005:0846c04": "可蹈大方。宜端列於後先。將竦聞於戒飭。",
    "X74n1498_005:0846c05": "(法師想。六道羣生。序云立淨道上。猶如雲海)。",
    "X74n1498_005:0846c06": "(助表云)維爾羣靈。將歸三寶。身儀必肅。心口當清。淨罪",
    "X74n1498_005:0846c07": "惑因。了真空義。根塵寂爾。性相泠然。",
    "X74n1498_005:0846c08": "(正表云)我今奉為法界。六道一切羣生。普令清淨六根",
    "X74n1498_005:0846c09": "三業。佛有真言。謹當宣誦。",
    "X74n1498_005:0846c10": "唵　薩網婆縛　薩婆達麼　薩網婆縛　述摩含",
    "X74n1498_005:0846c11": "(鳴磬。振鈴)",
    "X74n1498_005:0846c12": "(法師想。六道羣生。三業六根。各獲清淨。無有一毫染礙)。",
    "X74n1498_005:0846c13": "(正表云)羣靈無始劫。六道長飄零。今日以何緣。法中蒙",
    "X74n1498_005:0846c14": "解脫。將親三寶眾。虔爇爐中香。一點表真誠。慈悲",
    "X74n1498_005:0846c15": "為攝受。我今為六道一切羣生。然香達信。佛有真",
    "X74n1498_005:0846c16": "言。謹當宣誦。",
    "X74n1498_005:0846c17": "唵　什伐[口*栗]　多末尼　阿鉢囉句吒　蘇破囉尼",
    "X74n1498_005:0846c18": "毗迦知　虎[合*牛](鳴磬。振鈴)",
    "X74n1498_005:0846c19": "(法師想。香雲如海。普熏三寶聖賢之前。為六道眾生。通達信心。無不周遍)○(此時主表案。皆轉而向上)。",
    "X74n1498_005:0846c20": "(主表迴身向內。二表云)羣靈在列。三業無塵。入一乘門。投三寶",
    "X74n1498_005:0846c21": "地。發清淨念。起宿世根。將欲歸依。先行奉請。",
    "X74n1498_005:0846c22": "(正表云)至心歸命請。盡虗空遍法界。十方三世佛陀耶。",
    "X74n1498_005:0846c23": "(助表云)井諸眷屬。",
    "X74n1498_005:0846c24": "(正表云)至心歸命請。盡虗空遍法界。十方三世達磨耶。",
    "X74n1498_005:0847a01": "(助表云)并諸眷屬。",
    "X74n1498_005:0847a02": "(正表云)至心歸命請。盡虗空遍法界。十方三世僧伽耶。",
    "X74n1498_005:0847a03": "(助表云)并諸眷屬。",
    "X74n1498_005:0847a04": "(正表云)我今為六道羣生。召請三寶。佛有真言。謹當宣誦。",
    "X74n1498_005:0847a05": "南無三滿多　母陀喃　唵　烏佐鉢囉諦　賀多",
    "X74n1498_005:0847a06": "諦　薩縛達多　孽多　俱舍冐地　唵　娑哩",
    "X74n1498_005:0847a07": "野沒哩　布羅迦也　莎訶(鳴磬振鈴)",
    "X74n1498_005:0847a08": "(法師想。三寶聖賢。雲集座前。證明作法)。",
    "X74n1498_005:0847a09": "(助表云)法界六道。一切羣靈。當機受度。陪位之倫。各住",
    "X74n1498_005:0847a10": "壇前。少待。法師登座。傳宣光明戒法。必使汝等。入",
    "X74n1498_005:0847a11": "佛法流。參預座席。",
    "X74n1498_005:0847a12": "(二表同高聲云)菩提妙光遍莊嚴。隨所住處常安樂(鳴磬振鈴)。",
    "X74n1498_005:0847a13": "(立座向外。敷凡置尺。法師拈香升座。二表侍立。法師鳴尺云)一心不動。萬法本閒。",
    "X74n1498_005:0847a14": "方寸靈臺。三寶具足。心光明處。則為佛矣。知離為",
    "X74n1498_005:0847a15": "法。成就佛輪。和合為僧。宏敷法用。以解脫心。行解",
    "X74n1498_005:0847a16": "脫行。至解脫處。不離一心。而有三寶。故曰。自歸於",
    "X74n1498_005:0847a17": "佛。自歸於法。自歸於僧也。自性不歸。無所歸處。雖",
    "X74n1498_005:0847a18": "然。汝等於平等光中。忽然不覺而有自己。始從三",
    "X74n1498_005:0847a19": "細。引生六麤。所謂業相轉相現相。智相相續相執。",
    "X74n1498_005:0847a20": "取相計名字相。起業相業繫苦相。隨流入麤。焉知",
    "X74n1498_005:0847a21": "本妙。特以此一心威光。終不自滅。故於法界中。應",
    "X74n1498_005:0847a22": "機而現佛法僧寶。現此名相三寶者。將以引出心",
    "X74n1498_005:0847a23": "中一體三寶而已。三寶顯現。非外非中。三寶融通。",
    "X74n1498_005:0847a24": "非他非自。三寶常住。非滅非生。三寶圓涵。非三非",
    "X74n1498_005:0847b01": "一。見此者。悟此者。修此者。證此者。坥然正宗。遠離",
    "X74n1498_005:0847b02": "魔外。汝等既以因緣。得赴道場。當知汝等心中三",
    "X74n1498_005:0847b03": "寶還為汝等說法。",
    "X74n1498_005:0847b04": "(法師鳴尺云)我今為汝等。奉行歸依。俾宿世善根之人。由",
    "X74n1498_005:0847b05": "此成熟。都未發心之人。於此植基。汝等當知。三寶",
    "X74n1498_005:0847b06": "名字。超越人天。歸依之心。直至等覺。是新伊字。非",
    "X74n1498_005:0847b07": "舊藥方。趨十善者之所不能知。習不動者之所不",
    "X74n1498_005:0847b08": "能行。今為汝等。仗三寶光明。行此勝事。葢以汝等",
    "X74n1498_005:0847b09": "本具一體三寶。是能感之因。諸佛現證一體三寶。",
    "X74n1498_005:0847b10": "是能應之緣。唯感應之道交。故解脫之機顯矣。汝",
    "X74n1498_005:0847b11": "當肅靜。閉目澄神。隨我所言。三尊現在。",
    "X74n1498_005:0847b12": "(法師鳴尺云)我弟子某甲。從於今生。直至佛身。歸衣佛。歸",
    "X74n1498_005:0847b13": "依法。歸依僧(三遍○每句眾和)。",
    "X74n1498_005:0847b14": "(法師鳴尺云)上來授汝三歸已竟。更加三結。令法圓滿。",
    "X74n1498_005:0847b15": "(法師鳴尺云)我弟子某甲。歸依佛竟。歸依法竟。歸依僧竟。",
    "X74n1498_005:0847b16": "(三遍○每句眾和)。",
    "X74n1498_005:0847b17": "(法師鳴尺云)汝等既已歸依三寶。為佛弟子。應當發明菩",
    "X74n1498_005:0847b18": "薩心地。以為成佛之本。然心鏡空明。本無一物。從",
    "X74n1498_005:0847b19": "心現相。全相是心。將欲寶性光明。開三學之始。必",
    "X74n1498_005:0847b20": "使靈臺清淨。無一點之污。故入壇場。先當懺悔。華",
    "X74n1498_005:0847b21": "言悔過。佛語懺摩。華梵雙彰。名懺悔也。自悔己愆。",
    "X74n1498_005:0847b22": "乞三寶忍受。故有懺悔之名矣。清淨壇場。全從心",
    "X74n1498_005:0847b23": "現。心無形相。罪福皆空。即汝一心。是懺罪之處也。",
    "X74n1498_005:0847b24": "理表正觀。事兼助行。正助交映。法不偏枯。以一真",
    "X74n1498_005:0847c01": "心。投誠改過。是懺悔之法也。至懺悔之位。下起六",
    "X74n1498_005:0847c02": "凡。上至等覺。心光未滿。即是愆尤。應對佛前。披陳",
    "X74n1498_005:0847c03": "愧謝。即此懺悔。義攝無邊。不煩廣說矣。我今為汝",
    "X74n1498_005:0847c04": "等。依大乘經懺悔之法。恭行懺悔。汝等各宜淨身",
    "X74n1498_005:0847c05": "口意。於念念中。得見普賢菩薩。及十方佛。切當至",
    "X74n1498_005:0847c06": "心。隨我所說。",
    "X74n1498_005:0847c07": "(法師唱云)往昔所造諸惡業。皆由無始貪嗔癡。從身語意",
    "X74n1498_005:0847c08": "之所生。一切我今皆懺悔(三遍○每句眾和)。",
    "X74n1498_005:0847c09": "(法師鳴尺云)一切眾生。本來平等。幻熏成種。各各互殊。或",
    "X74n1498_005:0847c10": "如來種。或緣覺種。或聲聞種。或不定種。乃至外道",
    "X74n1498_005:0847c11": "闡提種性。今入洪爐。咸歸一火。瓶盤釵釧。悉是金",
    "X74n1498_005:0847c12": "也。況十方如來。齊坐道場。萬聖千靈。慈光共護。慧",
    "X74n1498_005:0847c13": "因所熏。成就最上。種種放下。圓現一真。觀諸如來。",
    "X74n1498_005:0847c14": "十方世界。真靈位業。性相玲瓏。如鏡中燈。如燈中",
    "X74n1498_005:0847c15": "鏡。真心涵現。任色任空。凡聖有無。泠然顯現。無復",
    "X74n1498_005:0847c16": "可說。是菩提心。汝等能發此菩提心否。(眾答。已發)發此",
    "X74n1498_005:0847c17": "心時。十方諸佛。為汝歡喜。是成佛本。度眾生因。歷",
    "X74n1498_005:0847c18": "劫多生。終無變滅。然大方廣佛華嚴經云。利發心",
    "X74n1498_005:0847c19": "時。便成正覺。豈以漸圓。鈍置汝乎。三寶現前。為汝",
    "X74n1498_005:0847c20": "作證。",
    "X74n1498_005:0847c21": "(法師鳴尺云)雖然。實處皆空。頭頭是道。事能顯理。法法皆",
    "X74n1498_005:0847c22": "心。從一門現無量門。即一位涵一切位。要以誓願。",
    "X74n1498_005:0847c23": "免落空亡。起行填之。大悲量滿。發菩提心者。無自",
    "X74n1498_005:0847c24": "畫也。當隨我語。對佛披陳。",
    "X74n1498_005:0848a01": "(法師唱云)眾生無邊誓願度。煩惱無盡誓願斷。法門無量",
    "X74n1498_005:0848a02": "誓願學。佛道無上誓願成(三遍○每句眾和)。",
    "X74n1498_005:0848a03": "(法師鳴尺云)既發勝心。堪膺妙戒。扼六度之要。開萬行之",
    "X74n1498_005:0848a04": "原。眾病咸醫。諸苦盡脫。戒者止也。止惡行善。止麤",
    "X74n1498_005:0848a05": "行妙。故無惡不斷。無善不修。無生不度。戒名三聚。",
    "X74n1498_005:0848a06": "此之謂也。戒以光明為體。仍以光明為用。用不離",
    "X74n1498_005:0848a07": "體而體常圓。體不離用而用恒淨。汝心有戒。吾為",
    "X74n1498_005:0848a08": "顯之。奉行羯磨。諦聽作法。",
    "X74n1498_005:0848a09": "(法師鳴尺云)汝佛子諦聽。汝等今於我所。乞受一切菩薩",
    "X74n1498_005:0848a10": "學處。一切菩薩淨戒。所謂攝律儀戒。攝善法戒。饒",
    "X74n1498_005:0848a11": "益有情戒。此諸學處。此諸淨戒。過去一切菩薩。已",
    "X74n1498_005:0848a12": "受已學已解。已行已成。未來一切菩薩。當受當學",
    "X74n1498_005:0848a13": "當解。當行當成。現在一切菩薩。今受今學今解。今",
    "X74n1498_005:0848a14": "行今成。當來作佛。汝等從今生至佛身。於其中間。",
    "X74n1498_005:0848a15": "不得犯。能持否。(眾答能持)此是第一番羯磨已成。十方",
    "X74n1498_005:0848a16": "世界。妙善戒法。由心業力。悉皆震動。",
    "X74n1498_005:0848a17": "(法師鳴尺云)汝等云云。至能持否。(眾答能持)此是第二番羯磨",
    "X74n1498_005:0848a18": "已成。十方世界。妙善戒法。於虗空中。如雲如葢。覆",
    "X74n1498_005:0848a19": "汝頂上。",
    "X74n1498_005:0848a20": "(法師鳴尺云)汝等云云。至能持否。(眾答能持)此是第三番羯磨",
    "X74n1498_005:0848a21": "已成。十方世界。妙善戒法。從汝頂上。流入身心。充",
    "X74n1498_005:0848a22": "滿正報。永為佛種。",
    "X74n1498_005:0848a23": "(法師鳴尺云)上來為汝等。三宣羯磨。傳授戒法。作法已成。",
    "X74n1498_005:0848a24": "是名得戒。",
    "X74n1498_005:0848b01": "(法師鳴尺云)汝等佛子。依憑三寶。發無作戒。親聞羯磨。結",
    "X74n1498_005:0848b02": "成善業。宜應自此。堅固護持。於一切時。勿令有犯。",
    "X74n1498_005:0848b03": "寧有戒死。不無戒生。今當更為汝等。重宣梵網經。",
    "X74n1498_005:0848b04": "菩薩心地品中。十重波羅夷。以彰持犯之相。切須",
    "X74n1498_005:0848b05": "善學。敬心奉持。",
    "X74n1498_005:0848b06": "(法師鳴尺云)佛言。佛子。若自殺。教人殺。方便殺。讚歎殺。見",
    "X74n1498_005:0848b07": "作隨喜。乃至呪殺。殺因。殺緣。殺法。殺業。乃至一切",
    "X74n1498_005:0848b08": "有命者。不得故殺。是菩薩。應起常住慈悲心。孝順",
    "X74n1498_005:0848b09": "心。方便救護一切眾生。而反自恣心快意殺生者。",
    "X74n1498_005:0848b10": "是菩薩波羅夷罪。",
    "X74n1498_005:0848b11": "(法師鳴尺云)若佛子。自盜。教人盜。方便盜。呪盜。盜因。盜緣。",
    "X74n1498_005:0848b12": "盜法。盜業。乃至鬼神有主物。劫賊物。一切財物。一",
    "X74n1498_005:0848b13": "鍼一草。不得故盜。而菩薩應生佛性孝順心。慈悲",
    "X74n1498_005:0848b14": "心。常助一切人生福生樂。而反更盜人財物者。是",
    "X74n1498_005:0848b15": "菩薩波羅夷罪。",
    "X74n1498_005:0848b16": "(法師鳴尺云)若佛子。自婬。教人婬。乃至一切女人。不得故",
    "X74n1498_005:0848b17": "婬。婬因。婬緣。婬法。婬業。乃至畜生女。諸天鬼神女。",
    "X74n1498_005:0848b18": "及非道行婬。而菩薩應生孝順心。救度一切眾生。",
    "X74n1498_005:0848b19": "淨法與人。而反更起一切人婬。不擇畜生。乃至母",
    "X74n1498_005:0848b20": "女姊妹。六親行婬。無慈悲心者。是菩薩波羅夷罪。",
    "X74n1498_005:0848b21": "(法師鳴尺云)若佛子。自妄語。教人妄語。方便妄語。妄語因。",
    "X74n1498_005:0848b22": "妄語緣。妄語法。妄語業。乃至不見言見。見言不見。",
    "X74n1498_005:0848b23": "身心妄語。而菩薩常生正語正見。亦生一切眾生",
    "X74n1498_005:0848b24": "正語正見。而反更起一切眾生邪語邪見邪業者。",
    "X74n1498_005:0848c01": "是菩薩波羅夷罪。",
    "X74n1498_005:0848c02": "(法師鳴尺云)若佛子。自酤酒。教人酤酒。酤酒因。酤酒緣。酤",
    "X74n1498_005:0848c03": "酒法。酤酒業。一切酒不得酤。是酒。起罪因緣。而菩",
    "X74n1498_005:0848c04": "薩應生一切眾生明達之慧。而反更生一切眾生",
    "X74n1498_005:0848c05": "顛倒之心者。是菩薩波羅夷罪。",
    "X74n1498_005:0848c06": "(法師鳴尺云)若佛子。口自說在家出家菩薩。比丘比丘尼",
    "X74n1498_005:0848c07": "罪過。教人說罪過。罪過因。罪過緣。罪過法。罪過業。",
    "X74n1498_005:0848c08": "而菩薩聞外道惡人。及二乘惡人。說佛法中非法",
    "X74n1498_005:0848c09": "非律。常生慈心。教化是惡人輩。令生大乘正信。而",
    "X74n1498_005:0848c10": "菩薩反更自說佛法中罪過者。是菩薩波羅夷罪。",
    "X74n1498_005:0848c11": "(法師鳴尺云)若佛子。自讚己毀他。亦教人讚己毀他。毀他",
    "X74n1498_005:0848c12": "因。毀他緣。毀他法。毀他業。而菩薩應代一切眾生",
    "X74n1498_005:0848c13": "受加毀辱。惡事向自己。好事與他人。若自揚己德。",
    "X74n1498_005:0848c14": "隱他人好事。令他人受毀者。是菩薩波羅夷罪。",
    "X74n1498_005:0848c15": "(法師鳴尺云)若佛子。自慳。教人慳。慳因。慳緣。慳法。慳業。而",
    "X74n1498_005:0848c16": "菩薩見一切貧窮人來乞者。隨前人所需。盡皆施",
    "X74n1498_005:0848c17": "與。而菩薩以惡心嗔心。乃至不施一錢一鍼一草。",
    "X74n1498_005:0848c18": "有求法者。不為說一句一偈一微塵許法。而反更",
    "X74n1498_005:0848c19": "罵辱者。是菩薩波羅夷罪。",
    "X74n1498_005:0848c20": "(法師鳴尺云)若佛子。自嗔。教人嗔。嗔因。嗔緣。嗔法。嗔業。而",
    "X74n1498_005:0848c21": "菩薩應生一切眾生善根無爭之事。常生慈悲心。",
    "X74n1498_005:0848c22": "孝順心。而反更於一切眾生中。乃至於非眾生中。",
    "X74n1498_005:0848c23": "以惡心辱罵。加以手打。及以刀杖。意猶不息。前人",
    "X74n1498_005:0848c24": "求悔。善言懺謝。猶嗔不止者。是菩薩波羅夷罪。",
    "X74n1498_005:0849a01": "(法師鳴尺云)若佛子。自謗三寶。教人謗三寶。謗因。謗緣。謗",
    "X74n1498_005:0849a02": "法。謗業。而菩薩見外道及以惡人。一言謗佛音聲。",
    "X74n1498_005:0849a03": "如三百矛刺心。況口自謗。不生信心孝順心。而反",
    "X74n1498_005:0849a04": "更助惡人邪見人謗者。是菩薩波羅夷罪。",
    "X74n1498_005:0849a05": "(法師鳴尺云)上來特為汝等。宣說十重戒相。應當奉持。如",
    "X74n1498_005:0849a06": "是用心。是為善行菩薩之道(下座。問訊。鳴磬。撤位)。",
    "X74n1498_005:0849a07": "(正表云)法界六道一切羣靈。既獲淨戒。當須敬禮。現坐",
    "X74n1498_005:0849a08": "道場。三寶聖眾。方可前進。參預法席。我今稱揚三",
    "X74n1498_005:0849a09": "寶洪名。冀承威力。用為加被。",
    "X74n1498_005:0849a10": "南無現坐道場毗盧遮那佛　南無本師釋迦牟",
    "X74n1498_005:0849a11": "尼佛　南無垂光接引阿彌陀佛　南無當來下",
    "X74n1498_005:0849a12": "生彌勒尊佛",
    "X74n1498_005:0849a13": "南無大方廣佛華嚴經　南無妙法蓮華經　南",
    "X74n1498_005:0849a14": "無大佛頂首棱嚴經　南無金光明最勝王經",
    "X74n1498_005:0849a15": "　南無孔雀明王經",
    "X74n1498_005:0849a16": "南無文殊師利菩薩　南無普賢菩薩　南無地",
    "X74n1498_005:0849a17": "藏菩薩　南無觀世音菩薩　南無大勢至菩薩",
    "X74n1498_005:0849a18": "(鳴磬。振鈴)",
    "X74n1498_005:0849a19": "(法師想。六道羣生。既蒙三寶清淨光明。照其神識。恭敬作禮。次第序入。各依牌軸。齊立席前。猶未敢坐)。",
    "X74n1498_005:0849a20": "(正表云)既稟律儀。斯為佛子。爰即六凡之質。獲承三寶",
    "X74n1498_005:0849a21": "之光。一處傾誠。俱時作禮。大欣此遇。慰滿於懷。將",
    "X74n1498_005:0849a22": "肅入於道場。更密資乎法力。我佛如來。有登壇真",
    "X74n1498_005:0849a23": "言。謹當宣誦。",
    "X74n1498_005:0849a24": "唵　弭補攞　鉢頭摩　暮伽　跛囉縒囉　跛囉",
    "X74n1498_005:0849b01": "弭含覩　矩嚕嚕　莎縛訶(鳴磬。振鈴)",
    "X74n1498_005:0849b02": "(法師想。一一含靈。精神不動。將依次就座)。",
    "X74n1498_005:0849b03": "(助表云)芥子納須彌之山。毫端現寶王之剎。是謂不思",
    "X74n1498_005:0849b04": "議事。何關有所著心。唯大眾之善來。借良緣而入",
    "X74n1498_005:0849b05": "會。咸依位次。各攝威儀。我心空時諸法空。千品萬",
    "X74n1498_005:0849b06": "類皆微妙。我佛如來。有相應座真言。謹當宣誦。",
    "X74n1498_005:0849b07": "唵　[可*欠]暮伽　鉢頭摩　遜那隷　馱囉馱囉抳",
    "X74n1498_005:0849b08": "　漫拏隸　吽",
    "X74n1498_005:0849b09": "(法師想。新來法子。承佛法力。各有稱身美座。重重無盡。於此廣博內壇。咸依次第。安然而坐)。",
    "X74n1498_005:0849b10": "(主法唱云)種種不思議。願光涵眾生。百千萬億多。菩薩定",
    "X74n1498_005:0849b11": "中相。功德威神力。從一心地生。一切滿心期。全現",
    "X74n1498_005:0849b12": "如來藏。聞法而入位。侍坐於佛前。願以供養心。畢",
    "X74n1498_005:0849b13": "生求擁護。所作皆成辦。眷屬同往生飛身徧十方。",
    "X74n1498_005:0849b14": "方便救眾苦。",
    "X74n1498_005:0849b15": "(法師又云)汝等佛子。於光明中。現佛因緣。超然解脫。或發",
    "X74n1498_005:0849b16": "正慧。或證通明。或神力無邊。或精進不二。從今至",
    "X74n1498_005:0849b17": "佛。於其中間。念三寶恩。當勤擁護(鳴磬。振鈴。問訊。出)。",
    "X74n1498_005:0849b19": "法界聖凡水陸大齋普利道場性相通論卷第五"
}