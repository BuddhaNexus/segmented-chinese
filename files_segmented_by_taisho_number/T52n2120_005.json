{
    "T52n2120_005:0850b02": "代宗朝贈司空大辨正廣智三藏",
    "T52n2120_005:0850b03": "和上表制集卷第五",
    "T52n2120_005:0850b05": "上都長安西明寺沙門釋圓照集",
    "T52n2120_005:0850b06": "凡二十九首　答制十六首　總四十五首",
    "T52n2120_005:0850b07": "召念誦僧制一首",
    "T52n2120_005:0850b08": "勅慧勅教授後學制一首",
    "T52n2120_005:0850b09": "勅慧勝依所請住制一首",
    "T52n2120_005:0850b10": "停修舊塔地制一首",
    "T52n2120_005:0850b11": "勅於當院起靈塔制一首(并使牒)",
    "T52n2120_005:0850b12": "沙門慧朗謝賜紫衣表一首(并答)",
    "T52n2120_005:0850b13": "恩賜文殊閣額制書一首",
    "T52n2120_005:0850b14": "謝賜額表一首(并答)",
    "T52n2120_005:0850b15": "進造大聖文殊鎮國閣狀一首",
    "T52n2120_005:0850b16": "謝恩賜小祥齋供表一首(并答)",
    "T52n2120_005:0850b17": "弟子慧果謝賜錦綵表一首(并答)",
    "T52n2120_005:0850b18": "勅天下僧尼誦尊勝相真言制一首",
    "T52n2120_005:0850b19": "謝誦持尊勝真言表一首(并答)",
    "T52n2120_005:0850b20": "請為先師立碑表一首",
    "T52n2120_005:0850b21": "賀平李靈曜表一首(并答)",
    "T52n2120_005:0850b22": "故功德使李公挽謌詞二首",
    "T52n2120_005:0850b23": "請續置功德使表一首",
    "T52n2120_005:0850b24": "謝賜齋儭茶表一首",
    "T52n2120_005:0850b25": "賀春雪表一首(并答)",
    "T52n2120_005:0850b26": "賀度韓王女出家表一首",
    "T52n2120_005:0850b27": "青龍寺僧曇貞賀祈雨賜物表一首(并答)",
    "T52n2120_005:0850b28": "沙門飛錫賀晴表一首(并答)",
    "T52n2120_005:0850b29": "覺超賀湫所祈雨表一首(并答)",
    "T52n2120_005:0850c01": "請辭內道場陳情表一首(并答)",
    "T52n2120_005:0850c02": "賀祈雨表一首(并答)",
    "T52n2120_005:0850c03": "賀破咄蕃表一首(并答)",
    "T52n2120_005:0850c04": "僧惠超賀玉女潭祈雨表一首(并答)",
    "T52n2120_005:0850c05": "僧曇貞賀祈雨表一首(并答)",
    "T52n2120_005:0850c06": "靈應臺僧道潤賀平河南表一首",
    "T52n2120_005:0850c07": "監使憲誠進怖鴿毛表一首(并答)",
    "T52n2120_005:0850c08": "召念誦僧制一首",
    "T52n2120_005:0850c09": "奉　勅語元琮。化度保壽興善等寺。先於故",
    "T52n2120_005:0850c10": "三藏和尚邊受法僧有功業者。即具名奏來。",
    "T52n2120_005:0850c11": "大曆九年七月七日內謁者監李憲誠　宣",
    "T52n2120_005:0850c12": "勅慧朗教授後學　制一首",
    "T52n2120_005:0850c13": "奉　勅語僧慧朗。專知撿校院事。兼及教授",
    "T52n2120_005:0850c14": "後學。一尊一契有次第者聞奏。",
    "T52n2120_005:0850c15": "大曆九年七月七日中使李憲誠　宣",
    "T52n2120_005:0850c16": "勅惠勝依請　制一首",
    "T52n2120_005:0850c17": "奉　勅語僧惠勝。和上在日。阿師子偏得意",
    "T52n2120_005:0850c18": "旨。今聞於塔所焚香火守護。先於和上邊受",
    "T52n2120_005:0850c19": "得普賢念誦法。與朕同尊。努力精修三年滿",
    "T52n2120_005:0850c20": "後。即來對朕與商量本尊法。所請依住。",
    "T52n2120_005:0850c21": "大曆九年七月七日中使高品李憲誠　宣",
    "T52n2120_005:0850c22": "停修舊塔地　制一首",
    "T52n2120_005:0850c23": "奉　勅語元琮。故大辨正廣智不空三藏和",
    "T52n2120_005:0850c24": "上塔所修造宜令且停。別擇好地起修。",
    "T52n2120_005:0850c25": "大曆九年七月十五日中使李憲誠　宣",
    "T52n2120_005:0850c26": "勅於當院起靈塔　制一首(并使牒)",
    "T52n2120_005:0850c27": "奉　勅語元琮。故辨正三藏荼毘得舍利。令",
    "T52n2120_005:0850c28": "當寺院造舍利塔。",
    "T52n2120_005:0850c29": "大曆九年八月二十八日內謁者監李憲誠",
    "T52n2120_005:0851a01": "　宣",
    "T52n2120_005:0851a02": "勅句當京城諸寺觀修功德使　牒興善寺牒",
    "T52n2120_005:0851a03": "得舉稱奉　勅如右未有各牒所由請施行處",
    "T52n2120_005:0851a04": "分者錄　勅牒興善寺仍牒故三藏和上院者",
    "T52n2120_005:0851a05": "故牒。",
    "T52n2120_005:0851a06": "大曆九年九月八日　牒",
    "T52n2120_005:0851a07": "判官前資州司馬劉浩",
    "T52n2120_005:0851a08": "使開府儀同三司兼右龍武軍將軍李琮",
    "T52n2120_005:0851a09": "沙門惠朗謝賜紫衣表一首(并答)",
    "T52n2120_005:0851a10": "沙門惠朗言。惠朗至微瑜伽一介。叨承　聖",
    "T52n2120_005:0851a11": "澤。濫沐殊私。出入　金門。薰修別殿。幸奉",
    "T52n2120_005:0851a12": "　明詔。頻對九重。紫綬袈裟特蒙　恩賜。不但",
    "T52n2120_005:0851a13": "榮飾先師。實亦光耀後學。微僧無任悲感。",
    "T52n2120_005:0851a14": "謹奉表陳謝以聞。不勝戰灼之至。誠歡誠喜",
    "T52n2120_005:0851a15": "謹言。",
    "T52n2120_005:0851a16": "大曆九年十一月二十九日大興善寺故大",
    "T52n2120_005:0851a17": "辨正三藏和上付法弟子僧慧朗表進",
    "T52n2120_005:0851a18": "寶應元聖文武皇帝答曰。師夙勤梵行。先踐",
    "T52n2120_005:0851a19": "法流。福惠所資。生靈蒙賴。爰賜命服。煩此",
    "T52n2120_005:0851a20": "謝恩。",
    "T52n2120_005:0851a21": "恩賜文殊閣額　制一首",
    "T52n2120_005:0851a22": "奉　勅。八分金書大聖文殊鎮國之閣額。一",
    "T52n2120_005:0851a23": "宜送大興善寺翻經院。",
    "T52n2120_005:0851a24": "大曆十年二月十三日中使李憲誠　宣",
    "T52n2120_005:0851a25": "謝賜額表一首",
    "T52n2120_005:0851a26": "沙門惠朗言。今日伏奉中使李憲誠宣　聖",
    "T52n2120_005:0851a27": "旨。特賜八分金書大聖文殊閣額一。御札神",
    "T52n2120_005:0851a28": "蹤筆勢奇絕。名雄鎮國字燭天文。鵲顧鸞迴",
    "T52n2120_005:0851a29": "宛然飛動。龍姿武態逈拔風雲。陷垂露於",
    "T52n2120_005:0851b01": "九霄。戚墜石於千仞。金光炳煥共日月俱懸",
    "T52n2120_005:0851b02": "　聖跡揩模與乾坤不朽。候迎瞻仰眼目清",
    "T52n2120_005:0851b03": "新。審慮諦觀心神爽晤。微僧何幸沐此　恩",
    "T52n2120_005:0851b04": "波。戴荷高天媿慚無地。不勝抃躍歡悚之至。",
    "T52n2120_005:0851b05": "謹奉表陳謝以聞。沙門惠朗誠忻誠荷謹言。",
    "T52n2120_005:0851b06": "大曆十年二月十三日大興善寺沙門惠朗",
    "T52n2120_005:0851b07": "上表",
    "T52n2120_005:0851b08": "寶應元聖文武皇帝答曰。",
    "T52n2120_005:0851b09": "伽藍別院安置真容。金牓發揮式光大聖。師",
    "T52n2120_005:0851b10": "勤修香火保護邦家。所謝知。",
    "T52n2120_005:0851b11": "進造文殊閣狀一首",
    "T52n2120_005:0851b12": "大興善寺翻經院。",
    "T52n2120_005:0851b13": "造大聖文殊師利菩薩閣。都計入錢二萬二",
    "T52n2120_005:0851b14": "千四百八十七貫九百五十文。內出代絹共",
    "T52n2120_005:0851b15": "計入一萬三千五十二貫文(一萬一千一百五十二貫文准絹四千一百一",
    "T52n2120_005:0851b16": "十七匹抑充二千貫文見錢入)一千八十貫五百三文。和上衣",
    "T52n2120_005:0851b17": "錢諸雜錢物入八千三百五十五貫四百四十",
    "T52n2120_005:0851b18": "七文。外施及諸雜并賣物入。應造大聖文殊",
    "T52n2120_005:0851b19": "師利菩薩閣。破用及見在數如後。",
    "T52n2120_005:0851b20": "四千五百四十二貫五百四十五文。買方木",
    "T52n2120_005:0851b21": "六百一十根半。",
    "T52n2120_005:0851b22": "九百七十四千八百一十文。買椽柱槐木共",
    "T52n2120_005:0851b23": "八百四根。",
    "T52n2120_005:0851b24": "一千四百九十一貫一百七十文。買塼瓦鵄",
    "T52n2120_005:0851b25": "獸五萬五千六百九十八口。",
    "T52n2120_005:0851b26": "二百一十四千五百文。買棧七百束等用。",
    "T52n2120_005:0851b27": "七百四十六千二百二十五文。買柏木造門",
    "T52n2120_005:0851b28": "窓鉤欄等用。",
    "T52n2120_005:0851b29": "七百六十四千文。買石矴諸雜石并雇車脚",
    "T52n2120_005:0851c01": "手功糧食等用。",
    "T52n2120_005:0851c02": "一百一十六千四百二十五文。買麻檮等用。",
    "T52n2120_005:0851c03": "三百三十九千五百九十一文。買釘鐵等用。",
    "T52n2120_005:0851c04": "八十千文。造閣上下兩層風箏八枚等用。",
    "T52n2120_005:0851c05": "八十五千二百八十八文。買石灰赤土黑蠟",
    "T52n2120_005:0851c06": "等用。",
    "T52n2120_005:0851c07": "二千四百七十八貫九百四十六文。造金銅",
    "T52n2120_005:0851c08": "釘門獸諸雜鉸具用。",
    "T52n2120_005:0851c09": "六百九十四千五百五十文。雇人築階并脫",
    "T52n2120_005:0851c10": "塹等用。",
    "T52n2120_005:0851c11": "二千二百八十八貫三百文。雇人揚仙立木",
    "T52n2120_005:0851c12": "手功糧食等用。",
    "T52n2120_005:0851c13": "八百貫文。買彩色解緣畫羅文軟作手功糧",
    "T52n2120_005:0851c14": "食等用。",
    "T52n2120_005:0851c15": "一千五十一貫二百九十六文。雇人解木手",
    "T52n2120_005:0851c16": "功糧食用。",
    "T52n2120_005:0851c17": "三百五千文。雇人瓦舍及手功糧食等用。",
    "T52n2120_005:0851c18": "一千五百一十八貫九百文。造怙柏門窓鉤",
    "T52n2120_005:0851c19": "欄障日手功糧食等用。",
    "T52n2120_005:0851c20": "三百三十貫文。泥壘作手功糧食等用。",
    "T52n2120_005:0851c21": "二百五十七貫文。雇人畫嵈基隔窠并買彩",
    "T52n2120_005:0851c22": "色手功糧食等用。",
    "T52n2120_005:0851c23": "五百九十五千六百八十七文。雇人車船載",
    "T52n2120_005:0851c24": "方木脚錢等用。",
    "T52n2120_005:0851c25": "三百五十七千七百文。雇人砌壘塼作手功",
    "T52n2120_005:0851c26": "糧食等用。",
    "T52n2120_005:0851c27": "一百六十二貫五百四十八文。買趙越籧篨",
    "T52n2120_005:0851c28": "席箔炭花藥鑺紙筆油等用。",
    "T52n2120_005:0851c29": "一百貫九百八十二文。僧使行者外使催趁",
    "T52n2120_005:0852a01": "糧食設功匠等用。",
    "T52n2120_005:0852a02": "五十二貫五百一十文。買膠及麻打繩索諸",
    "T52n2120_005:0852a03": "雜等用。",
    "T52n2120_005:0852a04": "三百一十二千七百九十文。雇雜使年月日",
    "T52n2120_005:0852a05": "功人等用。",
    "T52n2120_005:0852a06": "八百七十三貫二百五十文。買車四乘牛六",
    "T52n2120_005:0852a07": "頭等用。",
    "T52n2120_005:0852a08": "六百八十二貫八十七文。與牛買草豆[麩-夫+炎]牛",
    "T52n2120_005:0852a09": "藥逐車人餅錢等用。",
    "T52n2120_005:0852a10": "右具破用數如前　應買入雜施入迴殘見在",
    "T52n2120_005:0852a11": "如後。",
    "T52n2120_005:0852a12": "合入方木六百八十五根半　七十五根外施",
    "T52n2120_005:0852a13": "入六百一十根半。",
    "T52n2120_005:0852a14": "買入四百八十七根半　造閣用訖一百二",
    "T52n2120_005:0852a15": "十七根出賣訖　七十一根見在。",
    "T52n2120_005:0852a16": "合入搏柱二百四十四根　一百四十八根",
    "T52n2120_005:0852a17": "　外施入九十六根。",
    "T52n2120_005:0852a18": "買入一百七十三根造閣用訖　七十一根",
    "T52n2120_005:0852a19": "見在。",
    "T52n2120_005:0852a20": "合入椽二千四百一十四根　一千五百七十",
    "T52n2120_005:0852a21": "根　外施入八百四十四根。",
    "T52n2120_005:0852a22": "買入一千八百五十四根　造閣用訖　五",
    "T52n2120_005:0852a23": "百六十根見在。",
    "T52n2120_005:0852a24": "合買入棧七百束　三百五十束　造閣用訖",
    "T52n2120_005:0852a25": "　三百五十束見在。",
    "T52n2120_005:0852a26": "合入膠六百八十三斤　六百斤勅賜入",
    "T52n2120_005:0852a27": "　四十斤外施入四十三斤買入造閣用訖。",
    "T52n2120_005:0852a28": "合入蠟六百二十斤　六百斤勅入　二十斤",
    "T52n2120_005:0852a29": "買入並造閣用盡。",
    "T52n2120_005:0852b01": "右具通造閣所入錢物方木等及諸雜用外",
    "T52n2120_005:0852b02": "見在數如前謹錄　奏聞伏聽　聖旨。",
    "T52n2120_005:0852b03": "大曆十年四月五日檢校造閣僧秀嚴等",
    "T52n2120_005:0852b04": "狀進。",
    "T52n2120_005:0852b05": "同檢校造閣僧惠勝。",
    "T52n2120_005:0852b06": "勅檢校院事僧惠朗。",
    "T52n2120_005:0852b07": "謝　恩賜小祥齋供表一首(并答)",
    "T52n2120_005:0852b08": "中使段物華至奉宣　聖旨。以故大辨正廣",
    "T52n2120_005:0852b09": "智三藏和尚周年入塔齋賜一千人供。兼賜",
    "T52n2120_005:0852b10": "茶二百串度弟子二人。伏以先師寂滅。星歲",
    "T52n2120_005:0852b11": "俄周　聖思飾終。累有榮施。賜錢起塔。錫",
    "T52n2120_005:0852b12": "饌度僧。雨露浹於幽明。光寵被於存沒。凡在",
    "T52n2120_005:0852b13": "法侶。悲愧交馳。中使荐臨。香茶繼至。送全身",
    "T52n2120_005:0852b14": "於多寶。荷　殊澤於九霄。無任感戴之至。謹",
    "T52n2120_005:0852b15": "奉表陳謝以聞。不勝戰灼之至。誠歡誠喜謹",
    "T52n2120_005:0852b16": "言。",
    "T52n2120_005:0852b17": "大曆十年六月十五日",
    "T52n2120_005:0852b18": "大興善寺沙門惠朗表進",
    "T52n2120_005:0852b19": "寶應元聖文武皇帝答曰。",
    "T52n2120_005:0852b20": "先和上寂滅歸常。驟移星序。益多傷悼。追",
    "T52n2120_005:0852b21": "崇福祐。齋施所資。顧非厚給。煩此申謝也。",
    "T52n2120_005:0852b22": "恩賜錦綵謝表一首(并答)",
    "T52n2120_005:0852b23": "沙門惠果言。伏奉今月九日中使李憲誠奉",
    "T52n2120_005:0852b24": "宣　進止。賜　微僧錦綵共二十匹。捧對忻",
    "T52n2120_005:0852b25": "懼如山壓己。惠果幸逢休明。叨承　聖澤。聚",
    "T52n2120_005:0852b26": "沙之歲則事先師。二十餘年執持巾錫。瑜伽",
    "T52n2120_005:0852b27": "祕密之宗。普賢深妙之要。特蒙教誨。偏承意",
    "T52n2120_005:0852b28": "旨。切令為國晝夜修行。微僧是以破膽竭肝",
    "T52n2120_005:0852b29": "亡形殉命。斯須不間。祈誓懇誠將酬雨露之",
    "T52n2120_005:0852c01": "恩。冀答殊私之造。無任抃躍之至。謹附表陳",
    "T52n2120_005:0852c02": "謝以聞。沙門惠果誠歡誠恐謹言。",
    "T52n2120_005:0852c03": "大曆十年十一月十日大興善寺沙門惠果",
    "T52n2120_005:0852c04": "表進",
    "T52n2120_005:0852c05": "寶應元聖文武皇帝批",
    "T52n2120_005:0852c06": "和上遺教。闍梨克遵祕密之宗。流傳弟子。覽",
    "T52n2120_005:0852c07": "師精懇表以勤勞。薄錫縑緗。以崇香火也。所",
    "T52n2120_005:0852c08": "謝知。",
    "T52n2120_005:0852c09": "勅天下僧尼誦尊勝真言　制一首",
    "T52n2120_005:0852c10": "奉　勅語李元琮。天下僧尼令誦佛頂尊勝",
    "T52n2120_005:0852c11": "陀羅尼。限一月日誦令精熟。仍仰每日誦二",
    "T52n2120_005:0852c12": "十一遍。每年至正月一日。遣賀正使。具所誦",
    "T52n2120_005:0852c13": "遍數進來。",
    "T52n2120_005:0852c14": "大曆十一年二月八日內謁者監李憲誠",
    "T52n2120_005:0852c15": "　宣",
    "T52n2120_005:0852c16": "謝誦持尊勝真言表一首(并答)",
    "T52n2120_005:0852c17": "沙門惠朗言。伏奉　恩勅。令天下僧尼誦持",
    "T52n2120_005:0852c18": "佛頂尊勝真言者。諸佛之心目。蒼生之津梁",
    "T52n2120_005:0852c19": "　陛下受佛付囑。申以法化。惠朗跡在緇門。",
    "T52n2120_005:0852c20": "又叨近侍愚誠之分。實驚實喜。伏惟　陛下",
    "T52n2120_005:0852c21": "謀協　聖慈。陰贊生利。致仁壽之域。在茲一",
    "T52n2120_005:0852c22": "言。播無彊之休。以靖萬國。山川鬼神亦莫不",
    "T52n2120_005:0852c23": "寧。鳥獸魚鱉允將獲祐。僧有獎進之路。俗成",
    "T52n2120_005:0852c24": "同善之風。此則　陛下超天下之恩。參承至",
    "T52n2120_005:0852c25": "道為用。豈愚僧日用而知者哉。生植之澤以",
    "T52n2120_005:0852c26": "云深厚。誨誘之德上答何階。謹附中使元應",
    "T52n2120_005:0852c27": "金奉表陳謝以聞。誠歡誠喜謹言。",
    "T52n2120_005:0852c28": "大曆十一年二月二十三日",
    "T52n2120_005:0852c29": "興善寺沙門惠朗等表進",
    "T52n2120_005:0853a01": "寶應元聖文武皇帝批",
    "T52n2120_005:0853a02": "佛頂真言。神力廣被。庶資弘益。普及含靈。比",
    "T52n2120_005:0853a03": "令誦持。有勞表謝也。",
    "T52n2120_005:0853a04": "請為先師立碑表一首",
    "T52n2120_005:0853a05": "沙門惠朗等言。先師大辨正不空三藏和尚。",
    "T52n2120_005:0853a06": "早逢聖代。紹佛傳燈。浮海梯山。詢求法寶。獲",
    "T52n2120_005:0853a07": "金剛密印。了三昧總持。舍利苞於色身。智鏡",
    "T52n2120_005:0853a08": "懸於心月。坦夷大道。輔翼　皇家。自天寶已",
    "T52n2120_005:0853a09": "來　皇祖皇考降尊問法。禮具師資。　陛下",
    "T52n2120_005:0853a10": "臨朝又加殊。敬其道德。寵錫超倫。存稱灌頂",
    "T52n2120_005:0853a11": "之師。沒贈上公之位。一從遷化。再歷歲時。影",
    "T52n2120_005:0853a12": "塔空建於雙林。盛德未題於貞石　聖慈哀",
    "T52n2120_005:0853a13": "眷許製豐碑。瞻仰天文。冀其降止。微僧夙願",
    "T52n2120_005:0853a14": "待此將終。伏乞　鴻恩俯垂矜允。不勝懇欵",
    "T52n2120_005:0853a15": "之至。謹奉表陳請以聞。輕冐龍顏無任戰懼。",
    "T52n2120_005:0853a16": "沙門惠朗等誠惶誠恐謹言。",
    "T52n2120_005:0853a17": "大曆十一年四月五日大興善寺沙門惠朗",
    "T52n2120_005:0853a18": "等上表",
    "T52n2120_005:0853a19": "賀平李靈曜表一首",
    "T52n2120_005:0853a20": "沙門惠朗等言。惠朗聞。逆德者亡已孽難逭。",
    "T52n2120_005:0853a21": "伏惟　陛下聖明獨斷。密運神謀。用將士威",
    "T52n2120_005:0853a22": "武竭誠討叛。寇梟擒捷。八州既獲得海外開",
    "T52n2120_005:0853a23": "通。萬國來朝。四夷納貢。惠朗等不勝慶快之",
    "T52n2120_005:0853a24": "至。謹附中使李憲誠奉表陳賀以聞。沙門惠",
    "T52n2120_005:0853a25": "朗等誠歡誠喜謹言。",
    "T52n2120_005:0853a26": "大曆十一年十一月二十八日",
    "T52n2120_005:0853a27": "大興善寺沙門惠朗等上表",
    "T52n2120_005:0853a28": "寶應元聖文武皇帝答曰。",
    "T52n2120_005:0853a29": "靈曜狂叛違拒朝經。軍師四臨。寇孽霄潰。凶",
    "T52n2120_005:0853b01": "首擒執。汴垂再康。所賀知。",
    "T52n2120_005:0853b02": "故功德使涼國公李將軍挽歌詞二首",
    "T52n2120_005:0853b03": "前左領軍衛兵曹參軍翰林待詔趙遷。業盛",
    "T52n2120_005:0853b04": "唐堯際。功成文子軍。累承三帝寵。六比五臣",
    "T52n2120_005:0853b05": "勳。畫角悲寒吹。愁笳咽曉雲　聖朝忠義骨。",
    "T52n2120_005:0853b06": "今日委荒墳。大樹悲風起。將軍去不迴。撫棺",
    "T52n2120_005:0853b07": "心益痛。臨穴淚難裁。曉月繁霜草。幽泉掩夜",
    "T52n2120_005:0853b08": "臺。更聞歌伴哭。觸物盡成哀。",
    "T52n2120_005:0853b09": "請續置功德使表一首",
    "T52n2120_005:0853b10": "沙門惠朗言。惠朗聞。惟人植福。惟福利人。苟",
    "T52n2120_005:0853b11": "闕其司善無由長。伏惟　寶應元聖文武皇",
    "T52n2120_005:0853b12": "帝陛下。所登天祚。蓋為蒼生。隔截邪途。護持",
    "T52n2120_005:0853b13": "正法。萬邦咸幸。豈惟京城自國家特置功德",
    "T52n2120_005:0853b14": "使已來。眾福日滋。群凶時滅　皇室起崇高",
    "T52n2120_005:0853b15": "之祐。緇門絕挫辱之虞惟　天所知。人罕悟",
    "T52n2120_005:0853b16": "(矣)。一昨元琮薨沒。帝京僧侶相視黯然。舉目",
    "T52n2120_005:0853b17": "增悲。中言下淚。又懼惡魔獲適心之便。外道",
    "T52n2120_005:0853b18": "得攘臂之秋。正教陵遲。邪林茂盛。伏乞。",
    "T52n2120_005:0853b19": "聖慈擇一賢臣軄司功德。永國家惟新之福。",
    "T52n2120_005:0853b20": "解僧人懷舊之悲。謹附監使李憲誠奉表陳",
    "T52n2120_005:0853b21": "謝以聞。不勝戰灼之至。沙門惠朗誠惶誠恐",
    "T52n2120_005:0853b22": "謹言。",
    "T52n2120_005:0853b23": "大曆十一年十二月日大興善寺沙門惠朗",
    "T52n2120_005:0853b24": "上表",
    "T52n2120_005:0853b25": "謝齋儭茶表一首",
    "T52n2120_005:0853b26": "沙門惠朗言。伏奉今月十四日設一千僧齋。",
    "T52n2120_005:0853b27": "賜茶二百串。今日又蒙中使宣示　恩命。慰",
    "T52n2120_005:0853b28": "及門人。周行天香。薰馥存沒。惠朗等誠悲誠",
    "T52n2120_005:0853b29": "懼。心魂殞越。承先師之遺蔭。沐　陛下之殊",
    "T52n2120_005:0853c01": "澤。儻神理有在。冥感　聖恩。則結草之報必",
    "T52n2120_005:0853c02": "由香茶矣。無任負山海之至。謹附中使李憲",
    "T52n2120_005:0853c03": "誠奉表陳謝以聞。沙門惠朗誠惶誠恐謹言。",
    "T52n2120_005:0853c04": "大曆十二年六月十日沙門惠朗等上表",
    "T52n2120_005:0853c05": "賀春雪表一首",
    "T52n2120_005:0853c06": "沙門惠朗等言。比屬去冬愆陽　聖心憂軫。",
    "T52n2120_005:0853c07": "廣崇勝福。蓋為生靈。果得春雲洒空皓雪呈",
    "T52n2120_005:0853c08": "端。普天含潤。澤被無涯。昏塵自清。豐年有",
    "T52n2120_005:0853c09": "待。惠朗等五十三僧。每在道場。為　國持念。",
    "T52n2120_005:0853c10": "自正初已來。互相策勵。或有七日不食。或有",
    "T52n2120_005:0853c11": "經旬忘寢。貴資片善。上答殊私。沐澤堯年。仍",
    "T52n2120_005:0853c12": "慚野老。無任忻悅之至。謹附中使李憲誠奉",
    "T52n2120_005:0853c13": "表陳賀以聞。沙門惠朗等誠歡誠喜謹言。",
    "T52n2120_005:0853c14": "大曆十三年正月十七日。",
    "T52n2120_005:0853c15": "大興善寺沙門惠朗等上表",
    "T52n2120_005:0853c16": "寶應元聖文武皇帝答曰。",
    "T52n2120_005:0853c17": "頃以時當發生自冬無雪。朕情深望歲軫慮",
    "T52n2120_005:0853c18": "愆陽。師祈禱精誠。膏澤普霑。至誠所感。當用",
    "T52n2120_005:0853c19": "慰焉。所賀知。",
    "T52n2120_005:0853c20": "賀度韓王女出家表一首",
    "T52n2120_005:0853c21": "京城釋門眾大興善寺上座沙門惠朗等言。",
    "T52n2120_005:0853c22": "伏奉今月六日　聖旨。度韓國大王長女。鴻",
    "T52n2120_005:0853c23": "恩放　天孫出家祐資　皇后踵繼愛道寵光",
    "T52n2120_005:0853c24": "釋氏。伏惟　陛下至聖之心。利物弘廣。雖乾",
    "T52n2120_005:0853c25": "坤之大疇能況焉。去蟬鬢之鳳敘剃除雲髮。",
    "T52n2120_005:0853c26": "脫寶衣之瓔珞被服袈裟。三界人天皆霑福",
    "T52n2120_005:0853c27": "澤。天下緇門不勝戴賀。謹附中使魏行琳奉",
    "T52n2120_005:0853c28": "表以聞。沙門惠朗等誠歡誠喜謹言。",
    "T52n2120_005:0853c29": "大曆十三年十月九日",
    "T52n2120_005:0854a01": "京城釋門大興善寺上座沙門惠朗等上表",
    "T52n2120_005:0854a02": "沙門曇貞賀南山祈雨賜物表一首(并答)",
    "T52n2120_005:0854a03": "沙門曇貞言。比頃以膏雨未敷　聖心憂軫。",
    "T52n2120_005:0854a04": "特奉　進止。令往南山祈雨。肝膽斯竭。望赴",
    "T52n2120_005:0854a05": "天心。於法無功。龍神不應。空勞　睿想。虛費",
    "T52n2120_005:0854a06": "供須。既無喜期。誠當罪責　聖慈寬宥。錫賚",
    "T52n2120_005:0854a07": "殊深。蒙錦綵七十匹。戴天履地。莫知高厚。豈",
    "T52n2120_005:0854a08": "謂憂憤之門忽逢　聖咸霈然之澤。無任歡",
    "T52n2120_005:0854a09": "抃愧懼之至。謹附中使李憲誠奉表陳謝以",
    "T52n2120_005:0854a10": "聞。沙門曇貞誠惶誠喜謹言。",
    "T52n2120_005:0854a11": "大曆十二年八月三日青龍寺沙門曇貞上",
    "T52n2120_005:0854a12": "表",
    "T52n2120_005:0854a13": "寶應元聖文武皇帝答曰。",
    "T52n2120_005:0854a14": "師久勤梵行夙著精誠虔潔道場至祈膏澤薄",
    "T52n2120_005:0854a15": "申獎賚煩此謝章也。",
    "T52n2120_005:0854a16": "賀晴表一首(并答)",
    "T52n2120_005:0854a17": "沙門飛錫等言。伏奉八月二十六日中使高",
    "T52n2120_005:0854a18": "品李憲誠宣　聖旨。令京城諸寺釋門眾轉",
    "T52n2120_005:0854a19": "大般若孔雀王等經。精勤止雨。用副　聖心",
    "T52n2120_005:0854a20": "者。飛錫聞。帝堯至聖不無水雨之多。大雲寶",
    "T52n2120_005:0854a21": "經亦有請止之化。頃者稍如霖霪。納慮於",
    "T52n2120_005:0854a22": "隍　陛下親露心於金人。每焚香於玉殿。遂",
    "T52n2120_005:0854a23": "使晴光上升折重雲而四照。惠風旁振掃氛",
    "T52n2120_005:0854a24": "霧於八方。粢盛可期。倉庾恒溢。斯皆天慈精",
    "T52n2120_005:0854a25": "詣。僧等何知。凡在道俗無任感戴。謹附中使",
    "T52n2120_005:0854a26": "李憲誠奉表陳賀以聞。沙門飛錫等誠歡誠",
    "T52n2120_005:0854a27": "躍謹言。",
    "T52n2120_005:0854a28": "大曆十二年九月一日",
    "T52n2120_005:0854a29": "京城釋門眾沙門飛錫上表",
    "T52n2120_005:0854b01": "寶應元聖文武皇帝答曰。",
    "T52n2120_005:0854b02": "師緇門領袖。久在道場。勤結梵緣。福資黔庶。",
    "T52n2120_005:0854b03": "真聖所祐。宿陰漸開。宜益虔誠慶流家國也。",
    "T52n2120_005:0854b04": "所賀知。",
    "T52n2120_005:0854b05": "賀湫所祈雨表一首",
    "T52n2120_005:0854b06": "沙門覺超惠照等言。今月十五日中使楊貴",
    "T52n2120_005:0854b07": "玢至奉宣　聖旨。令覺超等於南山湫所七",
    "T52n2120_005:0854b08": "日祈雨者　陛下恭己育物。慮甘澤於夫時。",
    "T52n2120_005:0854b09": "以人為心。閔農殖於望歲。遂使有靈必禱神",
    "T52n2120_005:0854b10": "跡克祈。而萬姓荷慈愛之　恩。群生欣父母",
    "T52n2120_005:0854b11": "之義。比者雨雖罕降百草皆滋。旱不及憂五",
    "T52n2120_005:0854b12": "穀咸茂。此即　陛下順天之道潛運。體元之",
    "T52n2120_005:0854b13": "化內諧。覺超等猶愚不任慶美之甚。人皆含",
    "T52n2120_005:0854b14": "識。豈勝歡戴之極。覺超伏奉　聖旨。便結道",
    "T52n2120_005:0854b15": "場。晝夜精誠。以副　文思之旨。莫敢懈怠。",
    "T52n2120_005:0854b16": "用彰　光宅之令。持誦初經一宿。雲霧忽洽",
    "T52n2120_005:0854b17": "於山川。啟請未盡兩辰。霈澤遽洒於城闕。是",
    "T52n2120_005:0854b18": "知堯年之感。玄應在乎須臾。舜日之謀。休徵",
    "T52n2120_005:0854b19": "無復遲久。所樹苗稼。忽若增膏。凡謂糧儲。實",
    "T52n2120_005:0854b20": "將逾賤。覺超與鄉村父老等。以戴以躍。不",
    "T52n2120_005:0854b21": "覺手舞于閭閻。乃沷乃止。自然足蹈於衢巷。",
    "T52n2120_005:0854b22": "無任抃踊之至。謹奉表陳賀以聞。沙門覺超",
    "T52n2120_005:0854b23": "惠照等誠歡歡喜謹言。",
    "T52n2120_005:0854b24": "大曆七年六月二十日",
    "T52n2120_005:0854b25": "保壽寺沙門覺超惠然等上表",
    "T52n2120_005:0854b26": "寶應元聖文武皇帝答曰。",
    "T52n2120_005:0854b27": "師等經行宴坐。久晤無生。念深家邦。誠請膏",
    "T52n2120_005:0854b28": "澤。聖真垂祐。零雨應期。傳洽秋原。戴榮嘉",
    "T52n2120_005:0854b29": "穀。西成有望。用愧勤勞。所賀知也。",
    "T52n2120_005:0854c01": "請辭內道場陳情表一首",
    "T52n2120_005:0854c02": "長生殿道場念誦沙門覺超惠海等言。覺超",
    "T52n2120_005:0854c03": "惠海等素無德業。濫目緇流。隨侍先師。入",
    "T52n2120_005:0854c04": "出中禁。食分御饍。服減天衣。厩馬公車。往來",
    "T52n2120_005:0854c05": "乘駕。因循歲月十五餘年。錫賚殊私。丘山已",
    "T52n2120_005:0854c06": "積。論功報國。纖芥曾無。撫已修涯。豈堪愧",
    "T52n2120_005:0854c07": "恧。且出家之人受佛教令。精修功德。令處伽",
    "T52n2120_005:0854c08": "藍。久在天宮。實貽物議。夙夜思忖。何情自",
    "T52n2120_005:0854c09": "安。特乞　聖慈降垂矜放。各歸本寺。為國",
    "T52n2120_005:0854c10": "修行。福田所資。寧限中外。不勝虔懇之至。謹",
    "T52n2120_005:0854c11": "附中使李憲誠奉表陳請以聞。沙門覺超惠",
    "T52n2120_005:0854c12": "海等誠惶誠懼謹言。",
    "T52n2120_005:0854c13": "大曆十二年五月二十二日",
    "T52n2120_005:0854c14": "念誦沙門覺超惠海等上表",
    "T52n2120_005:0854c15": "寶應元聖文武皇帝答曰。",
    "T52n2120_005:0854c16": "師等妙行精修。堅持正覺。留在中禁。用廣勝",
    "T52n2120_005:0854c17": "因。無去無來。何至辭讓也。",
    "T52n2120_005:0854c18": "賀祈雨表一首(并答)",
    "T52n2120_005:0854c19": "沙門覺超等言。伏奉八月二十七日中使魏",
    "T52n2120_005:0854c20": "行林宣　聖旨。霖雨久滯即令止雨者。覺超",
    "T52n2120_005:0854c21": "等忽奉　綸言。倍加虔懇。啟告龍神。晝夜精",
    "T52n2120_005:0854c22": "誠。肝膽斯竭。承　陛下天威。雲收雨止。秋稼",
    "T52n2120_005:0854c23": "皆資茂實。伏惟　皇帝聖德動天。子育萬類。",
    "T52n2120_005:0854c24": "率土歡心。百僚咸慶。道場僧等不勝欣躍之",
    "T52n2120_005:0854c25": "至。謹附中使樂令欽奉表陳賀以聞。沙門覺",
    "T52n2120_005:0854c26": "超等誠歡誠喜謹言。",
    "T52n2120_005:0854c27": "大曆十二年九月一日",
    "T52n2120_005:0854c28": "長生殿道場沙門覺超等上表",
    "T52n2120_005:0854c29": "寶應元聖文武皇帝答曰。",
    "T52n2120_005:0855a01": "師緇門領袖。久在道場。勤結梵緣。福資黔庶。",
    "T52n2120_005:0855a02": "真聖所祐。宿陰漸開。宜益虔誠慶流家國也。",
    "T52n2120_005:0855a03": "所賀知。",
    "T52n2120_005:0855a04": "賀破吐蕃表一首(并答)",
    "T52n2120_005:0855a05": "沙門覺超等言。伏見露布子儀下將士破吐",
    "T52n2120_005:0855a06": "蕃。擒生數千。斬首盈萬者。伏聞以順罰逆。興",
    "T52n2120_005:0855a07": "師必功。以義制淫。舉無不剋。日者蕃醜負約。",
    "T52n2120_005:0855a08": "敢背　國恩。從兵邊陲。憑淩石地。伏惟　陛",
    "T52n2120_005:0855a09": "下聖略通神　天威遠震。勢同破竹。如火燎",
    "T52n2120_005:0855a10": "原。俘擒魁渠僵屍滿野。覺超等忝在釋門。喜",
    "T52n2120_005:0855a11": "清　國步。無任慶躍之至。謹奉表陳賀以聞。",
    "T52n2120_005:0855a12": "沙門覺超等誠歡誠喜謹言。",
    "T52n2120_005:0855a13": "大曆十二年八月二十八日",
    "T52n2120_005:0855a14": "內道場保壽寺沙門覺超等上表",
    "T52n2120_005:0855a15": "寶應元聖文武皇帝答曰。",
    "T52n2120_005:0855a16": "西蕃負恩元戎致計天道助順殲厥兇渠師",
    "T52n2120_005:0855a17": "等釋流亦當為慰也所賀知。",
    "T52n2120_005:0855a18": "賀玉女潭祈雨表一首(并答)",
    "T52n2120_005:0855a19": "沙門惠超言。伏奉前月二十六日中使李獻",
    "T52n2120_005:0855a20": "誠奉宣口勅。令惠超往盩厔縣玉女潭修香",
    "T52n2120_005:0855a21": "火祈雨。惠超行闕精修。謬揚　天旨。山川靈",
    "T52n2120_005:0855a22": "應不昧禱祈。初建壇場谿聲乍吼。及投舍利",
    "T52n2120_005:0855a23": "雨足如絲。一夕而草樹增華。信宿而川原流",
    "T52n2120_005:0855a24": "潦。澤深枯涸。慶洽人神。伏惟　陛下聖德動",
    "T52n2120_005:0855a25": "天。天澤先降。豈惠超微物精誠感通。無任喜",
    "T52n2120_005:0855a26": "慶抃躍之至。謹因中使李憲誠入奏奉表陳",
    "T52n2120_005:0855a27": "賀以聞。沙門惠超誠惶誠恐謹言。",
    "T52n2120_005:0855a28": "大曆九年二月五日內道場沙門惠超上表",
    "T52n2120_005:0855a29": "寶應元聖文武皇帝答曰。",
    "T52n2120_005:0855b01": "朕勤恤黎元。望深時雨。分命鄉里。遍禱靈",
    "T52n2120_005:0855b02": "祠。而和澤荐霑。甫及旬晦。師久勞虔潔。勤清",
    "T52n2120_005:0855b03": "道場。有年可期。顧增歡慶也。所賀知。",
    "T52n2120_005:0855b04": "同前文一首",
    "T52n2120_005:0855b05": "沙門曇貞等言。伏奉前月二十九日中使李",
    "T52n2120_005:0855b06": "憲誠至奉宣　聖旨。命曇貞等於寺前玉女",
    "T52n2120_005:0855b07": "潭下轉念助修祈雨。伏惟　陛下以冬無積",
    "T52n2120_005:0855b08": "雪春又亢陽。憂濟元元。精誠遠禱。中使等",
    "T52n2120_005:0855b09": "初修香火。天無纖埃。既宣　聖旨。怳然靈",
    "T52n2120_005:0855b10": "變。山風結結。若殷其雷。潭水沈沈。或分龍",
    "T52n2120_005:0855b11": "躍。遂使霈然。豐澤遍灑川原。壬膏由是脈",
    "T52n2120_005:0855b12": "起。草木因之甲拆。蒼生欣戴。日用難述。曇貞",
    "T52n2120_005:0855b13": "等學道明時。僻居巖谷。幸霑　聖澤。抃躍空",
    "T52n2120_005:0855b14": "增。無任喜慶之至。謹因中使李憲誠奉表陳",
    "T52n2120_005:0855b15": "賀以聞。沙門曇貞等誠惶誠恐謹言。",
    "T52n2120_005:0855b16": "大曆九年二月三日盩厔縣仙遊寺僧曇貞",
    "T52n2120_005:0855b17": "上表",
    "T52n2120_005:0855b18": "寶應元聖文武皇帝答(制同前)",
    "T52n2120_005:0855b19": "靈應臺道潤賀平河南表一首",
    "T52n2120_005:0855b20": "靈應臺檢校觀音道場念誦沙門道潤等言。",
    "T52n2120_005:0855b21": "伏承河南諸將收獲汴州。大破田怳生擒靈",
    "T52n2120_005:0855b22": "曜。梟鏡之徒浹辰瓦解。蜂蠆之毒氷消。天",
    "T52n2120_005:0855b23": "地人神無不慶嘉。伏惟　寶應元聖文武皇",
    "T52n2120_005:0855b24": "帝陛下。據法王之正教。行觀音之大悲。子惠",
    "T52n2120_005:0855b25": "蒼生。恐一物失所。而彼狂豎故拒違天實非",
    "T52n2120_005:0855b26": "天誅。是自取禍。今者河清海晏。日潤山晴。尚",
    "T52n2120_005:0855b27": "聞天師猶賈餘勇虜戮承嗣固在不遙。微",
    "T52n2120_005:0855b28": "僧此時慶幸何甚。仰承　皇澤。江海非深。不",
    "T52n2120_005:0855b29": "勝忻悅之至。謹附中使李憲誠奉表陳賀以",
    "T52n2120_005:0855c01": "聞。沙門道潤誠賀誠忻謹言。",
    "T52n2120_005:0855c02": "大曆十一年七月二十九日",
    "T52n2120_005:0855c03": "靈應臺檢校道場沙門道潤上表",
    "T52n2120_005:0855c04": "進怖鴿毛表一首",
    "T52n2120_005:0855c05": "臣憲誠言。誠惶誠恐死罪死罪。伏惟　陛下",
    "T52n2120_005:0855c06": "孝理天下。岳瀆所以降祥。信及昆蟲。鱗羽",
    "T52n2120_005:0855c07": "所以呈瑞。今釋經具載。怖鴿避鷹。至身子影",
    "T52n2120_005:0855c08": "戰慄未除。至如來影怖畏都盡。其人與骨皆",
    "T52n2120_005:0855c09": "已朽矣。唯鴿餘毳今尚存焉。其體也輕。其色",
    "T52n2120_005:0855c10": "也紺。入火不化。遇風輒飛。臣憲誠久事軒墀。",
    "T52n2120_005:0855c11": "親自觀試焚毛不燼者。知佛教之未衰。自周",
    "T52n2120_005:0855c12": "傳唐者。表皇劫之更遠。犬馬之志。比以獻芹。",
    "T52n2120_005:0855c13": "烏鳥之情。方諸奉愧。事雖至小不敢不進。",
    "T52n2120_005:0855c14": "臣憲誠誠惶誠恐死罪死罪謹言。",
    "T52n2120_005:0855c15": "大曆十二年正月一日",
    "T52n2120_005:0855c16": "元從朝散大夫行內侍者內謁侍者監同正",
    "T52n2120_005:0855c17": "員上柱國賜魚袋臣李憲誠上表",
    "T52n2120_005:0855c18": "寶應元聖文武皇帝答曰。",
    "T52n2120_005:0855c19": "汝以近臣護持釋教。精勤久著。誠効頗章。所",
    "T52n2120_005:0855c20": "進鴿毛深可喜也。所奏知。",
    "T52n2120_005:0855c21": "大辯正廣智三藏表制集卷第五"
}