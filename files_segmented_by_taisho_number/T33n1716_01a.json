{
    "T33n1716_01a:0681c26": "folio_1a 妙法蓮華經玄義卷第一上",
    "T33n1716_01a:0681c28": "天台智者大師說",
    "T33n1716_01a:0681c29": "　釋名第一　辨體第二　明宗第三",
    "T33n1716_01a:0682a01": "　論用第四　判教第五",
    "T33n1716_01a:0682a02": "釋此五章，有通、有別。通是同義，別是異義。",
    "T33n1716_01a:0682a03": "如此五章，遍解眾經，故言同也。釋名名異，",
    "T33n1716_01a:0682a04": "乃至判教教異，故言別也。例眾經之初，皆",
    "T33n1716_01a:0682a05": "安五事，則同義也。如是詮異，我聞人異，一",
    "T33n1716_01a:0682a06": "時感應異，佛住處所異，若干人聽眾異，則別",
    "T33n1716_01a:0682a07": "義也。又通者，共義；別者，各義。如此通、別，專",
    "T33n1716_01a:0682a08": "在一部。通則七番共解，別則五重各說。例",
    "T33n1716_01a:0682a09": "如利鈍，須廣略二門也。眾教通別，今所不",
    "T33n1716_01a:0682a10": "論；一經通別，今當辨。",
    "T33n1716_01a:0682a11": "△就通作七番共解：一、標章；二、引證；三、生",
    "T33n1716_01a:0682a12": "起；四、開合；五、料簡；六、觀心；七、會異。標章令",
    "T33n1716_01a:0682a13": "易憶持，起念心故。引證據佛語，起信心",
    "T33n1716_01a:0682a14": "故。生起使不雜亂，起定心故。開合、料簡、會",
    "T33n1716_01a:0682a15": "異等，起慧心故。觀心即聞、即行，起精進心",
    "T33n1716_01a:0682a16": "故。五心立，成五根，排五障，成五力，乃至入",
    "T33n1716_01a:0682a17": "三脫門。略說七重，共意如此。廣解五章者，",
    "T33n1716_01a:0682a18": "一一廣起五心、五根，令開、示、悟、入佛之知",
    "T33n1716_01a:0682a19": "見耳。",
    "T33n1716_01a:0682a20": "○初標五章云云。標名為四：一、立；二、分別；三、",
    "T33n1716_01a:0682a21": "結；四、譬。立名者，原聖建名，蓋為開深以進",
    "T33n1716_01a:0682a22": "始，咸令視聽，俱得見聞，尋途趣遠，而至於",
    "T33n1716_01a:0682a23": "極，故以名名法，施設眾生。分別者，但法有",
    "T33n1716_01a:0682a24": "麁妙，若隔歷三諦，麁法也；圓融三諦，妙法也。",
    "T33n1716_01a:0682a25": "此妙諦本有，文云「是法住法位，世間相常",
    "T33n1716_01a:0682a26": "住。唯我知是相，十方佛亦然。」尚非不退菩",
    "T33n1716_01a:0682a27": "薩、入證二乘所知，況復人天群萌之類。佛雖",
    "T33n1716_01a:0682a28": "知是，不務速說。文云「我若讚佛乘，眾生沒",
    "T33n1716_01a:0682a29": "在苦。謗法不信故，墜於三惡道。」所以初教",
    "T33n1716_01a:0682b01": "建立融不融，小根併不聞；次教建立不融，",
    "T33n1716_01a:0682b02": "大根都不用；次教俱建立，以融斥不融，令",
    "T33n1716_01a:0682b03": "小根恥不融，慕於融；次教俱建立，令小根",
    "T33n1716_01a:0682b04": "寄融向不融，令大根從不融向於融。雖",
    "T33n1716_01a:0682b05": "種種建立，施設眾生，但隨他意語，非佛本懷",
    "T33n1716_01a:0682b06": "故，言不務速說也。今經正直捨不融，但說",
    "T33n1716_01a:0682b07": "於融，令一座席同一道味，乃暢如來出世本",
    "T33n1716_01a:0682b08": "懷，故建立此經，名之為妙。結者，當知《華",
    "T33n1716_01a:0682b09": "嚴》兼，《三藏》但，《方等》對，《般若》帶。此經無復兼、但、",
    "T33n1716_01a:0682b10": "對、帶，專是正直無上之道，故稱為妙法也。",
    "T33n1716_01a:0682b11": "譬蓮華者，例有麁妙。云何？麁狂華無果，或",
    "T33n1716_01a:0682b12": "一華多菓，或多華一菓，或一華一菓，或前菓",
    "T33n1716_01a:0682b13": "後華，或前華後菓。初喻外道，空修梵行，無",
    "T33n1716_01a:0682b14": "所剋獲。次喻凡夫，供養父母，報在梵天。次",
    "T33n1716_01a:0682b15": "喻聲聞，種種苦行，止得涅槃。次喻緣覺，一遠",
    "T33n1716_01a:0682b16": "離行，亦得涅槃。次喻須陀洹，却後修道。次",
    "T33n1716_01a:0682b17": "喻菩薩，先籍緣修，生後真修。皆是麁華，不",
    "T33n1716_01a:0682b18": "以為喻。蓮華多奇：為蓮故華，華實具足，可",
    "T33n1716_01a:0682b19": "喻即實而權；又華開蓮現，可喻即權而",
    "T33n1716_01a:0682b20": "實；又華落蓮成，蓮成亦落，可喻非權非實。",
    "T33n1716_01a:0682b21": "如是等種種義便故，以蓮華喻於妙法也。",
    "T33n1716_01a:0682b22": "體者為四：一、釋字。二、引同。三、簡非。四、結正。",
    "T33n1716_01a:0682b23": "體字訓禮。禮，法也：各親其親，各子其子，君",
    "T33n1716_01a:0682b24": "臣撙節。若無禮者，則非法也。出世法體，亦",
    "T33n1716_01a:0682b25": "復如是，善惡、凡聖、菩薩、佛，一切不出法性。",
    "T33n1716_01a:0682b26": "正指實相，以為正體也。故〈壽量品〉云「不如",
    "T33n1716_01a:0682b27": "三界，見於三界，非如非異。」若三界人見三",
    "T33n1716_01a:0682b28": "界為異，二乘人見三界為如，菩薩人見三",
    "T33n1716_01a:0682b29": "界亦如亦異，佛見三界非如非異、雙照如",
    "T33n1716_01a:0682c01": "異。今取佛所見為實相正體也。金剛藏說",
    "T33n1716_01a:0682c02": "「佛甚微智」，辭異意同。其辭曰：「空有、不二、不",
    "T33n1716_01a:0682c03": "異、不盡。」空非斷無，故言空有。有即是空，空",
    "T33n1716_01a:0682c04": "即是有，故言不二。非離空有外，別有中道，",
    "T33n1716_01a:0682c05": "故言不異。遍一切處，故言不盡。此亦與龍",
    "T33n1716_01a:0682c06": "樹意同。《中論》云「因緣所生法，即空、即假、即中。」",
    "T33n1716_01a:0682c07": "因緣所生法即空者，此非斷無也。即假者，不",
    "T33n1716_01a:0682c08": "二也。即中者，不異也。因緣所生法者，即遍一",
    "T33n1716_01a:0682c09": "切處也。今言實相體，即權而實，離斷無謗",
    "T33n1716_01a:0682c10": "也；即實而權，離建立謗也；權實即非權實，",
    "T33n1716_01a:0682c11": "離異謗也；雙照權實，遍一切處，離盡謗",
    "T33n1716_01a:0682c12": "也。斯乃總二經之雙美，申兩論之同致，顯",
    "T33n1716_01a:0682c13": "二家之懸會，明今經之正體也。私謂實相之",
    "T33n1716_01a:0682c14": "法，橫破凡夫之四執，竪破三聖之證得。破",
    "T33n1716_01a:0682c15": "凡夫可解。破聖者，三藏二乘，指但空為",
    "T33n1716_01a:0682c16": "極。譬頗梨珠，一往似真，再研便偽。身子云：",
    "T33n1716_01a:0682c17": "「我等同入法性，失於如來無量知見。」空有之",
    "T33n1716_01a:0682c18": "旨，正破此證也。通教人，指但空、不但空共",
    "T33n1716_01a:0682c19": "為極。譬雜色裹珠，光隨色變。緣所見之光，",
    "T33n1716_01a:0682c20": "亡其本體；逐玄黃之色，墮落二乘。《大經》云",
    "T33n1716_01a:0682c21": "「聲聞之人，但見於空，不見不空。」菩薩之人，",
    "T33n1716_01a:0682c22": "非但見空，亦見不空。所見既殊，不二之旨正",
    "T33n1716_01a:0682c23": "破此證也。別教人，指不但空為極。逈出二",
    "T33n1716_01a:0682c24": "邊，如雲外月，棄邊取中，如捨空求空，不",
    "T33n1716_01a:0682c25": "異之旨，正破此證。若彼有此無，則正法不遍，",
    "T33n1716_01a:0682c26": "不盡之旨，亦破此證也。此等皆非佛甚微",
    "T33n1716_01a:0682c27": "智，不與金剛藏意同。非佛證得本有常",
    "T33n1716_01a:0682c28": "住，不與〈方便品〉同。不遍一切處，不與",
    "T33n1716_01a:0682c29": "〈壽量品〉同。既不會正體，攝屬何法？但空，是",
    "T33n1716_01a:0683a01": "化他之實；但不但，是自行化他之實。出二邊",
    "T33n1716_01a:0683a02": "中，是自行之權。並他經所說，非今體也。今經",
    "T33n1716_01a:0683a03": "體者，體化他之權實，即是自行之權實，如垢",
    "T33n1716_01a:0683a04": "衣內身，實是長者。體自行化他之權實，即是",
    "T33n1716_01a:0683a05": "自行之權實，如衣內繫珠，即無價寶也。自行",
    "T33n1716_01a:0683a06": "之權，即自行之實。如一切世間，治生產業，皆",
    "T33n1716_01a:0683a07": "與實相不相違背。一色一香，無非中道。況",
    "T33n1716_01a:0683a08": "自行之實而非實耶！宗者為三：一、示。二、簡。",
    "T33n1716_01a:0683a09": "三、結。宗者，要也。所謂佛自行因果，以為宗也。",
    "T33n1716_01a:0683a10": "云何為要？無量眾善，言因則攝；無量證得，言",
    "T33n1716_01a:0683a11": "果則攝。如提綱維，無目而不動；牽衣一",
    "T33n1716_01a:0683a12": "角，無縷而不來。故言宗要。然諸因果，善須",
    "T33n1716_01a:0683a13": "明識，尚不取別教因果，況餘因果！餘因果",
    "T33n1716_01a:0683a14": "者，昔三因大異，而三果小同；又三因大同，而",
    "T33n1716_01a:0683a15": "三果小異。又一因逈出，一果不融。因不攝",
    "T33n1716_01a:0683a16": "善，果不收德，則非佛自行之因，非佛道場",
    "T33n1716_01a:0683a17": "證得之果。又簡者，諸經明佛往昔所行因果，",
    "T33n1716_01a:0683a18": "悉皆被拂，咸是方便，非今經之宗要。取意",
    "T33n1716_01a:0683a19": "為言，因窮久遠之實修，果窮久遠之實證，如",
    "T33n1716_01a:0683a20": "此之因，竪高七種方便，橫包十法界法。初",
    "T33n1716_01a:0683a21": "修此實相之行，名為佛因，道場所得，名為",
    "T33n1716_01a:0683a22": "佛果。但可以智知，不可以言具。略舉如",
    "T33n1716_01a:0683a23": "此因果，以為宗要耳。用者為三：一、示。二、",
    "T33n1716_01a:0683a24": "簡。三、益。用者，力用也。三種權實二智，皆是力",
    "T33n1716_01a:0683a25": "用。於力用中，更分別：自行二智，照理理周，名",
    "T33n1716_01a:0683a26": "為力；二種化他二智，鑒機機遍，名為用。秖",
    "T33n1716_01a:0683a27": "自行二智，即是化他二智；化他二智，即是自",
    "T33n1716_01a:0683a28": "行二智；照理即鑒機，鑒機即照理。如薩婆",
    "T33n1716_01a:0683a29": "悉達彎祖王弓滿，名為力；中七鐵鼓，貫一",
    "T33n1716_01a:0683b01": "鐵圍山，洞地徹水輪，名為用。諸方便教，力",
    "T33n1716_01a:0683b02": "用微弱，如凡人弓箭。何者？昔緣稟化他二",
    "T33n1716_01a:0683b03": "智，照理不遍，生信不深，除疑不盡。今緣",
    "T33n1716_01a:0683b04": "稟自行二智，極佛境界，起法界信，增圓妙",
    "T33n1716_01a:0683b05": "道，斷根本惑，損變易生。非但生身、及生身",
    "T33n1716_01a:0683b06": "得忍兩種菩薩俱益，法身、法身後心兩種菩",
    "T33n1716_01a:0683b07": "薩亦俱益。化功廣大，利潤弘深，蓋茲經之力",
    "T33n1716_01a:0683b08": "用也。教相為三：一、根性融、不融相。二、化道始",
    "T33n1716_01a:0683b09": "終、不始終相。三、師弟遠近、不遠近相。教者，聖",
    "T33n1716_01a:0683b10": "人被下之言也；相者，分別同異也。云何分",
    "T33n1716_01a:0683b11": "別？如日初出，前照高山，厚殖善根，感斯頓",
    "T33n1716_01a:0683b12": "說。頓說本不為小，小雖在座，如聾如瘂，",
    "T33n1716_01a:0683b13": "良由小不堪大，亦是大隔於小，此如《華嚴》。",
    "T33n1716_01a:0683b14": "約法被緣，緣得大益，名頓教相。約說次",
    "T33n1716_01a:0683b15": "第，名從牛出乳味相。次照幽谷，淺行偏明",
    "T33n1716_01a:0683b16": "當分漸解，此如三藏。三藏本不為大，大雖",
    "T33n1716_01a:0683b17": "在座，多跢婆和，小所不識，此乃小隔於大，",
    "T33n1716_01a:0683b18": "大隱於小。約法被緣，名漸教相。約說次第，",
    "T33n1716_01a:0683b19": "名酪味相。次照平地，影臨萬水，逐器方圓，",
    "T33n1716_01a:0683b20": "隨波動靜，示一佛土，令淨穢不同。示現一",
    "T33n1716_01a:0683b21": "身，巨細各異，一音說法，隨類各解，恐畏、歡喜",
    "T33n1716_01a:0683b22": "厭離、斷疑、神力不共，故見有淨、穢，聞有褒、貶，",
    "T33n1716_01a:0683b23": "嗅有薝蔔、不薝蔔，華有著身、不著身，慧有",
    "T33n1716_01a:0683b24": "若干、不若干，此如《淨名》、《方等》。約法被緣，猶",
    "T33n1716_01a:0683b25": "是漸教。約說次第，生蘇味相。復有義，大人",
    "T33n1716_01a:0683b26": "蒙其光用，嬰兒喪其睛明；夜遊者伏匿，作",
    "T33n1716_01a:0683b27": "務者興成。故文云「但為菩薩說其實事，而",
    "T33n1716_01a:0683b28": "不為我說斯真要。」雖三人俱學，二乘取證，",
    "T33n1716_01a:0683b29": "具如《大品》。若約法被緣，猶是漸教。約說次",
    "T33n1716_01a:0683c01": "第，名熟蘇味相。復有義，日光普照，高下悉",
    "T33n1716_01a:0683c02": "均平。土圭測影，不縮不盈。若低頭，若小音，",
    "T33n1716_01a:0683c03": "若散亂，若微善，皆成佛道。不令有人獨得",
    "T33n1716_01a:0683c04": "滅度，皆以如來滅度而滅度之。具如今經。",
    "T33n1716_01a:0683c05": "若約法被緣，名漸圓教。若說次第，醍醐味",
    "T33n1716_01a:0683c06": "相。當知《華嚴》之譬，與《涅槃》義同。三子、三田、",
    "T33n1716_01a:0683c07": "三馬等譬，皆先菩薩，次及二乘，後則平等",
    "T33n1716_01a:0683c08": "凡聖云云。問：既以五味分別，那同稱漸？答：約",
    "T33n1716_01a:0683c09": "漸得明五味耳。又若小不聞大，大一向是",
    "T33n1716_01a:0683c10": "頓；若大不用小，小一向是漸；若以大破小，",
    "T33n1716_01a:0683c11": "是漸頓並陳；若帶小明大，是漸頓相資；若會",
    "T33n1716_01a:0683c12": "小歸大，是漸頓泯合。故《無量義》云「漸頓二法，",
    "T33n1716_01a:0683c13": "三道、四果不合。」今時則合，即此義也。問：云何",
    "T33n1716_01a:0683c14": "相資？答：小聞於大，恥小而慕大，是為頓資",
    "T33n1716_01a:0683c15": "小；佛命善吉轉教，大益菩薩，是為漸資",
    "T33n1716_01a:0683c16": "頓。如前分別，但約顯露，明漸頓五味之相。",
    "T33n1716_01a:0683c17": "若論不定，義則不然。雖高山頓說，不動寂",
    "T33n1716_01a:0683c18": "場，而遊化鹿苑；雖說四諦生滅，而不妨",
    "T33n1716_01a:0683c19": "不生不滅；雖為菩薩說佛境界，而有二乘",
    "T33n1716_01a:0683c20": "智斷；雖五人證果，不妨八萬諸天獲無生",
    "T33n1716_01a:0683c21": "忍。當知即頓而漸，即漸而頓。《大經》云「或時",
    "T33n1716_01a:0683c22": "說深，或時說淺。」應問即遮，應遮即問。一時、",
    "T33n1716_01a:0683c23": "一說、一念之中，備有不定。不同舊義，專判",
    "T33n1716_01a:0683c24": "一部。味味中悉如此，此乃顯露不定。祕密不",
    "T33n1716_01a:0683c25": "定，其義不然。如來於法，得最自在，若智、若",
    "T33n1716_01a:0683c26": "機、若時、若處，三密四門，無妨無礙。此座說",
    "T33n1716_01a:0683c27": "頓，十方說漸、說不定。頓座不聞十方，十方",
    "T33n1716_01a:0683c28": "不聞頓座。或十方說頓、說不定，此座說漸。",
    "T33n1716_01a:0683c29": "各各不相知聞，於此是顯，於彼是密。或為",
    "T33n1716_01a:0684a01": "一人說頓，或為多人說漸、說不定，或為",
    "T33n1716_01a:0684a02": "一人說漸，為多人說頓。各各不相知，互",
    "T33n1716_01a:0684a03": "為顯密。或一座默，十方說；十方默，一座說。或",
    "T33n1716_01a:0684a04": "俱默，俱說。各各不相知，互為顯密。雖復如",
    "T33n1716_01a:0684a05": "此，未盡如來於法自在之力。但可智知，不",
    "T33n1716_01a:0684a06": "可言辨。雖復甚多，亦不出漸、頓、不定、祕密。",
    "T33n1716_01a:0684a07": "今《法華》是顯露，非祕密；是漸頓，非漸漸；是合，",
    "T33n1716_01a:0684a08": "非不合；是醍醐非四味；是定，非不定。如此",
    "T33n1716_01a:0684a09": "分別，此經與眾經相異也。又異者，餘教當",
    "T33n1716_01a:0684a10": "機益物，不說如來施化之意。此經明佛設",
    "T33n1716_01a:0684a11": "教元始，巧為眾生作頓、漸、不定、顯密種子，",
    "T33n1716_01a:0684a12": "中間以頓、漸五味調伏長養而成熟之，又",
    "T33n1716_01a:0684a13": "以頓漸五味而度脫之。並脫、並熟、並種、番番",
    "T33n1716_01a:0684a14": "不息，大勢威猛，三世益物，具如〈信解品〉中",
    "T33n1716_01a:0684a15": "說，與餘經異也。又眾經咸云「道樹，師實智",
    "T33n1716_01a:0684a16": "始滿；起道樹，始施權智」。今經明師之權實，",
    "T33n1716_01a:0684a17": "在道樹前久久已滿。諸經明二乘弟子不得",
    "T33n1716_01a:0684a18": "入實智，亦不能施權智；今經明弟子入實",
    "T33n1716_01a:0684a19": "甚久，亦先解行權。又眾經尚不論道樹之",
    "T33n1716_01a:0684a20": "前，師之與弟，近近權實，況復遠遠；今經明道",
    "T33n1716_01a:0684a21": "樹之前，權實長遠，補處數世界不知，況其塵",
    "T33n1716_01a:0684a22": "數！經云「昔所未曾說，今皆當得聞」，殷勤稱",
    "T33n1716_01a:0684a23": "讚，良有以也。當知此經，異諸教也。",
    "T33n1716_01a:0684a24": "○二、引證者，如文殊答問偈云「我見燈明",
    "T33n1716_01a:0684a25": "佛，本光瑞如此，以是知今佛，欲說《法華經》」。",
    "T33n1716_01a:0684a26": "何但二萬億？大通智勝及五佛章中三世佛",
    "T33n1716_01a:0684a27": "說，皆名「法華」也。文云「今佛放光明，助發實",
    "T33n1716_01a:0684a28": "相義」，又云「諸法實相義，已為汝等說」，又云",
    "T33n1716_01a:0684a29": "「無量眾所尊，為說實相印」。此亦今古同以實",
    "T33n1716_01a:0684b01": "相為體也。文云「佛當雨法雨，充足求道",
    "T33n1716_01a:0684b02": "者」，即是會三歸一之法雨，令求佛道因者",
    "T33n1716_01a:0684b03": "充足，乃至一切皆會令充足。若開近顯遠之",
    "T33n1716_01a:0684b04": "法雨，令求佛道果者充足。文云「諸求三乘",
    "T33n1716_01a:0684b05": "人，若有疑悔者，佛當為除斷，令盡無有餘」，",
    "T33n1716_01a:0684b06": "又云「諸佛法久後，要當說真實」，即是斷三",
    "T33n1716_01a:0684b07": "乘、五乘、七方便、九法界等疑，皆令生信。此",
    "T33n1716_01a:0684b08": "證經用也。又〈如來神力品〉云「以要言之，如",
    "T33n1716_01a:0684b09": "來一切所有之法，如來一切自在神力，如來",
    "T33n1716_01a:0684b10": "一切祕要之藏，如來一切甚深之事，皆於此",
    "T33n1716_01a:0684b11": "經宣示顯說」。一切法者，權實一切法皆攝也，",
    "T33n1716_01a:0684b12": "此證經名。一切自在神力者，內用名自在，",
    "T33n1716_01a:0684b13": "外用名神力，即證用也。一切祕要之藏者，",
    "T33n1716_01a:0684b14": "非器莫授為祕，正體為要，多所含容而",
    "T33n1716_01a:0684b15": "無積聚名藏，此證體也。一切甚深之事者，",
    "T33n1716_01a:0684b16": "實相名甚深，為實相修因名深因，究竟實",
    "T33n1716_01a:0684b17": "相名深果。又〈法師品〉云「若聞此經，乃是善",
    "T33n1716_01a:0684b18": "行菩薩之道」，深因也。「求佛道者，咸於我前",
    "T33n1716_01a:0684b19": "聞《妙法華經》一句，乃至一念隨喜，我皆與授",
    "T33n1716_01a:0684b20": "記。乃至須臾聞之，即得究竟三菩提深果。」",
    "T33n1716_01a:0684b21": "此證宗也。所以引二文者，古佛事定，舉要",
    "T33n1716_01a:0684b22": "略以釋疑。今佛說竟，舉要略以付囑。中間",
    "T33n1716_01a:0684b23": "正當機廣說，故不引證耳。若引者，「開、示、悟、",
    "T33n1716_01a:0684b24": "入」，即其文也。「為大事因緣故」，證名；「佛之知",
    "T33n1716_01a:0684b25": "見」，證體；「開示悟入」，證宗；「為令眾生」，證用；「此",
    "T33n1716_01a:0684b26": "異餘經」，證教也。又〈藥王品〉舉十譬歎教，今",
    "T33n1716_01a:0684b27": "引其六：大如海，高如山，圓如月，照如日，自",
    "T33n1716_01a:0684b28": "在如梵王、極如佛。海是坎德，萬流歸故，同",
    "T33n1716_01a:0684b29": "一鹹故。《法華》亦爾，佛所證得，萬善同歸，同",
    "T33n1716_01a:0684c01": "乘佛乘。江湖川流，無此大德，餘經亦爾，故",
    "T33n1716_01a:0684c02": "《法華》最大也。山王最高，四寶所成故，純諸天",
    "T33n1716_01a:0684c03": "居故。《法華》亦爾，在四味教之頂，離四誹謗，",
    "T33n1716_01a:0684c04": "開、示、悟、入，純一根一緣，同一道味，純是菩薩，",
    "T33n1716_01a:0684c05": "無聲聞弟子故。月能虧盈故，月漸圓故。《法",
    "T33n1716_01a:0684c06": "華》亦爾，同體權實故，會漸入頓故。燈、炬、星、",
    "T33n1716_01a:0684c07": "月與闇共住，譬諸經存二乘道果，與小並",
    "T33n1716_01a:0684c08": "立，日能破闇故。《法華》破化城，除草庵故。又",
    "T33n1716_01a:0684c09": "日映奪星月，令不現故。《法華》拂迹，除方便",
    "T33n1716_01a:0684c10": "故。輪王於四域自在，釋王於三十三天自",
    "T33n1716_01a:0684c11": "在，大梵於三界自在。諸經或於俗諦自在，",
    "T33n1716_01a:0684c12": "或於真諦自在，或於中道自在；但是歷別",
    "T33n1716_01a:0684c13": "自在，非大自在。今經三諦圓融，最得自在，譬",
    "T33n1716_01a:0684c14": "大梵王。餘經拔眾生出生死，如五佛子，於",
    "T33n1716_01a:0684c15": "凡夫第一。或拔眾生出涅槃，如菩薩居無",
    "T33n1716_01a:0684c16": "學上。今經拔出眾生，過方便教菩薩上，即",
    "T33n1716_01a:0684c17": "成法王，最為第一。引諸譬喻，明教相最大。",
    "T33n1716_01a:0684c18": "例知用、宗、體、名，亦大如海，境智乃至利益，亦",
    "T33n1716_01a:0684c19": "大如海。教相如山，在四味教上，用、宗、體、名、",
    "T33n1716_01a:0684c20": "境、智、利益，亦復如是。教相虧盈圓滿，如月；用、",
    "T33n1716_01a:0684c21": "宗、體、名、境、智、利益，亦復如是。教破化城，用、宗、",
    "T33n1716_01a:0684c22": "體、名、境、智、利益，亦復如是。教相自在，餘亦如",
    "T33n1716_01a:0684c23": "是。教相王中王，餘亦如是。非但引文證教，",
    "T33n1716_01a:0684c24": "餘義亦成。",
    "T33n1716_01a:0684c25": "○三、生起者，能生為生，所生為起。前後有",
    "T33n1716_01a:0684c26": "次第，麁細不相違。肇云：「名無召物之功，物",
    "T33n1716_01a:0684c27": "無應名之實。無名無物，名、物安在？」蓋第",
    "T33n1716_01a:0684c28": "一義中無相意耳。世諦為言，無名無以顯",
    "T33n1716_01a:0684c29": "法，故初釋名。名，名於法，法即是體，尋名識",
    "T33n1716_01a:0685a01": "體；體非宗不會，會體自行已圓，從體起用，",
    "T33n1716_01a:0685a02": "導利含識；利益既多，須分別教相也。〈神力",
    "T33n1716_01a:0685a03": "品〉中，約教次第，一切法本皆佛法。《大經》云「一",
    "T33n1716_01a:0685a04": "切世諦，若於如來，即是第一義諦。」眾生顛倒，",
    "T33n1716_01a:0685a05": "謂非佛法，今明言示之，故言一切法也。欲",
    "T33n1716_01a:0685a06": "說此法，先以神力駭動，故言一切自在神",
    "T33n1716_01a:0685a07": "力。既見變通，醒悟渴仰，得為說教，教詮實",
    "T33n1716_01a:0685a08": "相，故言祕密之藏也。稟教修行，即有因果，",
    "T33n1716_01a:0685a09": "故言甚深之事也。欲分別四義與餘經同",
    "T33n1716_01a:0685a10": "異，次明教相耳。〈序品〉約行次第，初從經卷，",
    "T33n1716_01a:0685a11": "若善知識，有所聞見，即聞名也。聞故推理",
    "T33n1716_01a:0685a12": "體顯，顯體須行，行即因果，宗也。行自排惑，",
    "T33n1716_01a:0685a13": "亦利眾生，是用也。分別同異，教相也。開、示、",
    "T33n1716_01a:0685a14": "悟、入，亦約行次第，法本無開閉，今呼為方",
    "T33n1716_01a:0685a15": "便門開，此聞名也。示真實相，體也。自迷得",
    "T33n1716_01a:0685a16": "悟，悟因也。由因故悟果，宗也。悟故深入，亦",
    "T33n1716_01a:0685a17": "令他入，用也。分別同異，教也。今之五義，依",
    "T33n1716_01a:0685a18": "〈序品〉扶行次第也。",
    "T33n1716_01a:0685a19": "○四、開合者，五章共釋一經，種種分別，令易",
    "T33n1716_01a:0685a20": "解故。凡三種開合，謂五種、十種、譬喻。初、釋",
    "T33n1716_01a:0685a21": "名通論事、理，顯體專論理，宗、用但論事，教",
    "T33n1716_01a:0685a22": "相分別事、理。釋名通說教行，顯體非教、非",
    "T33n1716_01a:0685a23": "行，宗、用但行，教相但教。釋名通說因果，顯",
    "T33n1716_01a:0685a24": "體非因、非果，宗自因果，用教他因果，教相分",
    "T33n1716_01a:0685a25": "別上法耳。釋名通論自行、化他，體非自、非",
    "T33n1716_01a:0685a26": "他，宗是自行，用是化他，教相分別自、他。釋",
    "T33n1716_01a:0685a27": "名通論說默，體非說、非默，宗默、用說，教相分",
    "T33n1716_01a:0685a28": "別云云。十種者，釋名總論三軌：體、宗、用開對",
    "T33n1716_01a:0685a29": "三軌，教相分別三軌。釋名總論三道：體、宗、",
    "T33n1716_01a:0685b01": "用開對三道，教相分別三道。乃至第十，釋名",
    "T33n1716_01a:0685b02": "總論三德：體、宗、用開對三德，教相分別三",
    "T33n1716_01a:0685b03": "德云云。譬喻者，譬如總名人身，開身則有",
    "T33n1716_01a:0685b04": "識、命、煖，分別諸身貴、賤、賢、愚，種種差降。人身",
    "T33n1716_01a:0685b05": "譬名，識以譬體，命以譬宗，煖以譬用，分別",
    "T33n1716_01a:0685b06": "譬教相云云。",
    "T33n1716_01a:0685b07": "○五料簡者，若為蓮故華，華果必俱，將不",
    "T33n1716_01a:0685b08": "墮因中有果耶？答：因中有果，舊醫邪法，已",
    "T33n1716_01a:0685b09": "為初教所破，尚非麁權實義，況是妙因妙",
    "T33n1716_01a:0685b10": "果、新醫真乳法邪？問：華以喻權，權是小乘之",
    "T33n1716_01a:0685b11": "法，則不應破於草庵。草庵既破，何得以華",
    "T33n1716_01a:0685b12": "喻權？答：小乘是化他之權，是故須破。今明",
    "T33n1716_01a:0685b13": "自行之權，故以華喻耳。問：文內從火宅至",
    "T33n1716_01a:0685b14": "醫子，凡七譬，悉不明蓮華，何以取此為題？",
    "T33n1716_01a:0685b15": "答：七譬是別，蓮華是總，舉總攝別，故冠篇",
    "T33n1716_01a:0685b16": "首也。問：一切法皆佛法，何意簡權取實為",
    "T33n1716_01a:0685b17": "體？答：若開權顯實，諸法皆體；若廢權顯實，如",
    "T33n1716_01a:0685b18": "前所用。問：何故雙用因果為宗？答：由因致",
    "T33n1716_01a:0685b19": "果，果為因所辦。若從能辦，以因為宗；若",
    "T33n1716_01a:0685b20": "從所辦，以果為宗。二義本是相成，不得單",
    "T33n1716_01a:0685b21": "取。又迹本二文，俱說因果故。問：論宗簡化",
    "T33n1716_01a:0685b22": "他因果，明用俱取自他權實？答：宗論自行，",
    "T33n1716_01a:0685b23": "故須簡他，用是益他，是故雙取。又問：用是",
    "T33n1716_01a:0685b24": "化他，亦不須自行權實？答：欲以自利、利他",
    "T33n1716_01a:0685b25": "故。並宗亦應然，欲自行化他因果，是故應",
    "T33n1716_01a:0685b26": "取他也？答：化他因果，不能致佛菩提，是故",
    "T33n1716_01a:0685b27": "不取。並用他權實，亦不能令他至極，亦不",
    "T33n1716_01a:0685b28": "應取？答：他宜須此利，是故取也。問：宗、用俱",
    "T33n1716_01a:0685b29": "明智斷，云何分別？答：自行以智德為宗，斷",
    "T33n1716_01a:0685c01": "德為用，若化他、自行，智斷俱為宗，化他，智斷",
    "T33n1716_01a:0685c02": "俱為用。問：何故五章，不四不六？答：設作四",
    "T33n1716_01a:0685c03": "六，亦復生疑，墮無窮問，非也。問：經經各有",
    "T33n1716_01a:0685c04": "異意，那得五義共釋眾經耶？答：若經經別",
    "T33n1716_01a:0685c05": "釋，但得別，不得同。今共論五義，得同不",
    "T33n1716_01a:0685c06": "失別。",
    "T33n1716_01a:0685c07": "○六明觀心者，從標章至料簡，悉明觀",
    "T33n1716_01a:0685c08": "心。心如幻焰，但有名字，名之為心。適言",
    "T33n1716_01a:0685c09": "其有，不見色質；適言其無，復起慮想。不",
    "T33n1716_01a:0685c10": "可以有、無思度故，故名心為「妙」。妙心可",
    "T33n1716_01a:0685c11": "軌，稱之為「法」。心法非因、非果，能如理觀，即",
    "T33n1716_01a:0685c12": "辦因果，是名「蓮華」。由一心成觀，亦轉教餘",
    "T33n1716_01a:0685c13": "心，名之為「經」。釋名竟。心本無名，亦無無名。",
    "T33n1716_01a:0685c14": "心名不生，亦復不滅，心即實相。初觀為因，",
    "T33n1716_01a:0685c15": "觀成為果。以觀心故，惡覺不起。心數塵勞，",
    "T33n1716_01a:0685c16": "若同若異，皆被化而轉，是為觀心。標五章",
    "T33n1716_01a:0685c17": "竟。觀心引證者，《釋論》云「一陰名色，四陰名",
    "T33n1716_01a:0685c18": "名，心但是名也。」《大經》云「能觀心性，名為上",
    "T33n1716_01a:0685c19": "定。上定者，第一義定。」證心是體。《大經》云：「夫",
    "T33n1716_01a:0685c20": "有心者，皆當得三菩提。」心是宗也。《遺教》云：",
    "T33n1716_01a:0685c21": "「制心一處，無事不辦。」心是用也。《釋論》云：「三",
    "T33n1716_01a:0685c22": "界無別法，唯是一心作。」心能地獄、心能天堂，",
    "T33n1716_01a:0685c23": "心能凡夫、心能賢聖。覺觀心是語本，以心分",
    "T33n1716_01a:0685c24": "別於心，證心是教相也。觀心生起者，以心",
    "T33n1716_01a:0685c25": "觀心，由能觀心，有所觀境。以觀契境故，從",
    "T33n1716_01a:0685c26": "心得解脫故。若一心得解脫，能令一切數",
    "T33n1716_01a:0685c27": "皆得解脫故。分別心王、心數，同起、偏起等，",
    "T33n1716_01a:0685c28": "即是教相故。觀心開合者，心是諸法之本，心",
    "T33n1716_01a:0685c29": "即總也。別說有三種心：煩惱心是三支；苦果",
    "T33n1716_01a:0686a01": "心是七支；業心是二支。苦心即法身，是心體；",
    "T33n1716_01a:0686a02": "煩惱心即般若，是心宗；業心即解脫，是心用：",
    "T33n1716_01a:0686a03": "即開心為三也。分別十二因緣心生，即有",
    "T33n1716_01a:0686a04": "六道差降。分別心滅，即有四聖高下，是為",
    "T33n1716_01a:0686a05": "教相兼於開合也。觀心料簡者。問：事解已",
    "T33n1716_01a:0686a06": "足，何煩觀心？答：《大論》云「佛為信行人，以樹",
    "T33n1716_01a:0686a07": "為喻；為法行人，以身為喻。」今亦如是，為",
    "T33n1716_01a:0686a08": "文字人，約事解釋；為坐禪人，作觀心解。又",
    "T33n1716_01a:0686a09": "《論》作四句評「有慧無多聞，是不知實相，",
    "T33n1716_01a:0686a10": "譬如大闇中，有目無所見；多聞無智慧，亦",
    "T33n1716_01a:0686a11": "不知實相，譬如大明中，有燈而無照；多聞",
    "T33n1716_01a:0686a12": "利智慧，是所說應受；無聞無智慧，是名人",
    "T33n1716_01a:0686a13": "身牛。」今使聞、慧兼修，義、觀雙舉，《百論》有盲",
    "T33n1716_01a:0686a14": "跛之譬，《牟子》有說行之義。《華嚴》云「譬如貧",
    "T33n1716_01a:0686a15": "窮人，日夜數他寶，自無半錢分」，偏聞之失",
    "T33n1716_01a:0686a16": "也。下文云「未得謂得，未證謂證」，偏觀之失也。",
    "T33n1716_01a:0686a17": "何者？視聽馳散，如風中燈，照物不了。但貴",
    "T33n1716_01a:0686a18": "耳入口出，都不治心，自是陵人，增見長",
    "T33n1716_01a:0686a19": "非，把刃自傷，解牽惡道，由其不習觀也。",
    "T33n1716_01a:0686a20": "若觀心人，謂即心而是，已則均佛。都不尋",
    "T33n1716_01a:0686a21": "經論，墮增上慢，此則抱炬自燒，行牽惡道，",
    "T33n1716_01a:0686a22": "由不習聞也。若欲免貧窮，當勤三觀；欲",
    "T33n1716_01a:0686a23": "免上慢，當聞六即。世間相常住，理即也。",
    "T33n1716_01a:0686a24": "於諸過去佛，若有聞一句，名字即也。深信",
    "T33n1716_01a:0686a25": "隨喜，觀行即也。六根清淨，相似即也。安住實",
    "T33n1716_01a:0686a26": "智中，分證即也。唯佛與佛究盡實相，究竟即",
    "T33n1716_01a:0686a27": "也。修心內觀，則有法財；正信外聞，無復上",
    "T33n1716_01a:0686a28": "慢。眼慧明聞，具足利益，何得不觀解耶？",
    "T33n1716_01a:0686a29": "妙法蓮華經玄義卷第一上"
}