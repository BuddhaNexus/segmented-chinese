{
    "T48n2016_078:0844c04": "18宗鏡錄卷第七十八",
    "T48n2016_078:0844c06": "慧日永明寺主智覺禪師延壽集",
    "T48n2016_078:0844c07": "夫言一覺一切覺。云何教中分其多種。答。",
    "T48n2016_078:0844c08": "覺體是一。隨用分多。用有淺深。覺無前後。如",
    "T48n2016_078:0844c09": "瓔珞經云。妙覺方稱寂照。等覺照寂。又覺有",
    "T48n2016_078:0844c10": "三義。一覺察。如睡夢覺。亦如人覺賊。賊無能",
    "T48n2016_078:0844c11": "為。妄即賊也。二覺照。即照理事也。亦如蓮華",
    "T48n2016_078:0844c12": "開。照見自心一真法界。恒沙性德。如其勝義。",
    "T48n2016_078:0844c13": "覺諸法故。三妙覺。即上二覺。離覺所覺。故",
    "T48n2016_078:0844c14": "為妙耳。非更別覺。故經云。無有佛涅槃。遠",
    "T48n2016_078:0844c15": "離覺所覺。又覺性無覺。即根本智。覺相歷然。",
    "T48n2016_078:0844c16": "即後得智。問。既云真如一心。古今不易。因",
    "T48n2016_078:0844c17": "何而有眾生相續。答。平等真法界。無佛無",
    "T48n2016_078:0844c18": "眾生。隨於染淨緣。遂成十法界。以真心隨",
    "T48n2016_078:0844c19": "緣。不守自性。只為眾生。不自知無性之性故。",
    "T48n2016_078:0844c20": "但隨染緣成凡。隨淨緣成聖。如虛谷響。任緣",
    "T48n2016_078:0844c21": "所發。又如大虛忽雲。明鏡忽塵。求一念最初",
    "T48n2016_078:0844c22": "起處。了不可得。故號無始無明。首楞嚴經云。",
    "T48n2016_078:0844c23": "佛告阿難。云何名為眾生顛倒。阿難。由性明",
    "T48n2016_078:0844c24": "心。性明圓故。因明發性。性妄見生。從畢竟無。",
    "T48n2016_078:0844c25": "成究竟有。此有所有。非因所因。住所住相。了",
    "T48n2016_078:0844c26": "無根本。本此無住。建立世界。及諸眾生。迷本",
    "T48n2016_078:0844c27": "圓明。是生虛妄。妄性無體。非有。所依。將欲復",
    "T48n2016_078:0844c28": "真。欲真已非。真真如性。非真求復。宛成非相。",
    "T48n2016_078:0844c29": "非生非住。非心非法。展轉發生。生力。發明薰",
    "T48n2016_078:0845a01": "以成業。同業相感。因有感業。相滅相生。由",
    "T48n2016_078:0845a02": "是故有眾生顛倒。古釋云。因明發性。性妄見",
    "T48n2016_078:0845a03": "生。因託性明。變影而起。託影而生。從虛執有。",
    "T48n2016_078:0845a04": "故云。從畢竟無。成究竟有。即業相也。此有所",
    "T48n2016_078:0845a05": "有。非因所因。轉相也。業相為能有。轉相為所",
    "T48n2016_078:0845a06": "有。能所既分。二相斯有。故云有所有相。即此",
    "T48n2016_078:0845a07": "轉相能行。現形而立。因前而起。引後而生。展",
    "T48n2016_078:0845a08": "轉相因。名非因所因。即此現相。能引六塵境",
    "T48n2016_078:0845a09": "界。現相是能住。六塵是所住。故云住所住相。",
    "T48n2016_078:0845a10": "本此無住。以立世界者。現相從妄所立。本無",
    "T48n2016_078:0845a11": "所依。此現相以成世界之本。故云本此無住",
    "T48n2016_078:0845a12": "以立世界。從無住本。立一切法。無住者。即是",
    "T48n2016_078:0845a13": "無明。無明無因。故無住。此之三相。俱是無始。",
    "T48n2016_078:0845a14": "一念妄心。總號無明。迷本圓明。是生虛妄。妄",
    "T48n2016_078:0845a15": "性無體。非有所依。將欲復真。欲真已非。真真",
    "T48n2016_078:0845a16": "如性。非真求復。宛成非相。非生非住。非心非",
    "T48n2016_078:0845a17": "法者。初是業相。即是妄覺之心。體即虛妄。",
    "T48n2016_078:0845a18": "此妄初起。更無因始。名非有所依。將。欲復真。",
    "T48n2016_078:0845a19": "欲真已非。釋轉相。即真上影像。相似真非真。",
    "T48n2016_078:0845a20": "妄覺執此為真。即初念名動。動必有靜。靜復",
    "T48n2016_078:0845a21": "似真。形動立靜。非真不動。故云欲真已非。真",
    "T48n2016_078:0845a22": "真如性。本不因動而立於靜。故云非真求復。",
    "T48n2016_078:0845a23": "宛成非相。釋現相。從此現相。變起一切境界。",
    "T48n2016_078:0845a24": "非相現相。非生現生。非住現住。非心現心。非",
    "T48n2016_078:0845a25": "法現法。釋次第者。初從明暗二相相形。而生",
    "T48n2016_078:0845a26": "於色。即是結暗成色。形顯色也。因色即有根",
    "T48n2016_078:0845a27": "塵留礙。名之為住。因有根塵。即有能分別識。",
    "T48n2016_078:0845a28": "名之為心。覽此塵像。為識境界。名之為法。此",
    "T48n2016_078:0845a29": "等展轉。相因而有。返顯真如。相無明暗。無相",
    "T48n2016_078:0845b01": "形。故非相。無起滅。故非生。無留礙。故非住。",
    "T48n2016_078:0845b02": "無緣慮。故非心。離塵像。故非法。又解。或前",
    "T48n2016_078:0845b03": "標三相。相因而有。以列次第。後三相合釋。都",
    "T48n2016_078:0845b04": "言三相虛妄。體即無明。更無所因。故云非",
    "T48n2016_078:0845b05": "有所依。即此三相。影真而起。似真非真。執",
    "T48n2016_078:0845b06": "影為實。故云將欲復真。影既不實。故云欲",
    "T48n2016_078:0845b07": "真已非。宛成非相。下對妄說真。以立名號。既",
    "T48n2016_078:0845b08": "依妄顯真以立名號。故知建立地位。從此而",
    "T48n2016_078:0845b09": "有。若不因妄說真。亦無地位名字可說。故知",
    "T48n2016_078:0845b10": "三界有法。皆揑所成。本無根緒。無始妄習。展",
    "T48n2016_078:0845b11": "轉相傳。迄至于今。成其途轍。如最初一人。揑",
    "T48n2016_078:0845b12": "出一事。後人信受。展轉相傳。則一人傳虛。萬",
    "T48n2016_078:0845b13": "人傳實。從迷積迷。以歷塵劫。若識最初一念",
    "T48n2016_078:0845b14": "起處不真。即頓悟前非。大道坦然。更無餘事。",
    "T48n2016_078:0845b15": "如云但知今日是。何慮昔年非。是知有情無",
    "T48n2016_078:0845b16": "情。究其初原。皆不出一心本際。如法性論云。",
    "T48n2016_078:0845b17": "問。本際可得聞乎。答。理妙難觀。故有不知之",
    "T48n2016_078:0845b18": "說。旨微罕見。故發幢英之問。有天名曰幢英。",
    "T48n2016_078:0845b19": "問文殊師利。所言。本際。為何謂乎。文殊答曰。",
    "T48n2016_078:0845b20": "眾生之原。名曰本際。又問。眾生之原。為何謂",
    "T48n2016_078:0845b21": "乎。答曰。生死之本。為眾生原。又問。於彼何謂",
    "T48n2016_078:0845b22": "為生死本。答曰。虛空之本。為生死原。幢英於",
    "T48n2016_078:0845b23": "是抱玄音而輟問。始悟不住之本。若然。則因",
    "T48n2016_078:0845b24": "緣之始。可聞而不可明。可存而不可論。問。虛",
    "T48n2016_078:0845b25": "空有本乎。答無。問。若無有本。何故云虛空之",
    "T48n2016_078:0845b26": "本。為生死原。答。此猶本際之本。耳則於虛空",
    "T48n2016_078:0845b27": "無本。為眾本之宗。化表無化。為萬化之府矣。",
    "T48n2016_078:0845b28": "又凡亦是心。聖亦是心。以所習處下。不能自",
    "T48n2016_078:0845b29": "弘。則溺塵勞耳。若以心託事則狹劣。若以事",
    "T48n2016_078:0845c01": "從心則廣大。凡世人多外重其事。而內不曉其",
    "T48n2016_078:0845c02": "心。是以所作。皆非究竟。以所附處卑故耳。如",
    "T48n2016_078:0845c03": "搏牛之虻。飛極百步。若附鸞尾。則一翥萬里。",
    "T48n2016_078:0845c04": "非其翼工。所託迅也。亦如牆。頭之草。角裏之",
    "T48n2016_078:0845c05": "聲。皆能致其高遠者。所託之勝也。如入宗鏡。",
    "T48n2016_078:0845c06": "一一附於自心。則毛吞。巨浸。塵含十方。豈非",
    "T48n2016_078:0845c07": "深廣乎。問。內外唯識。心境皆空。云何教中",
    "T48n2016_078:0845c08": "又立外相。答。因了相空。方談唯識。若執有",
    "T48n2016_078:0845c09": "相。唯識義不成。若執無相。真空理不顯。以無",
    "T48n2016_078:0845c10": "相即相。方達真空。相即無相。始明唯識。所以",
    "T48n2016_078:0845c11": "攝大乘論云。唯識道理。須明三相。一通達唯",
    "T48n2016_078:0845c12": "量。外塵實無所有故。二通達唯二。相及見唯",
    "T48n2016_078:0845c13": "識故。三通達種種色生。但有種種相貌。而無",
    "T48n2016_078:0845c14": "體故。所以攝大乘論云。一切相有二種。謂現",
    "T48n2016_078:0845c15": "住及所立。散心所緣六塵。名現住。定心所緣",
    "T48n2016_078:0845c16": "骨鎖等。為所立。復次似塵顯現名相。謂所緣",
    "T48n2016_078:0845c17": "境。似識顯現名見。謂能緣識。此二法。一是",
    "T48n2016_078:0845c18": "因。二是果。又一是所依。二是能依。是知因內",
    "T48n2016_078:0845c19": "起念。想像思惟。則外現其相貌。念若不起。相",
    "T48n2016_078:0845c20": "不現前。以因內生外故。攝末歸本。全境是心。",
    "T48n2016_078:0845c21": "何者。若心不起。境本空故。一切境界。唯心妄",
    "T48n2016_078:0845c22": "動。問。約世間妄見。定是何識。答。眾生所",
    "T48n2016_078:0845c23": "見。即是亂識。中邊分別論云。謂一切世間。但",
    "T48n2016_078:0845c24": "唯亂識。此亂識。云何名虛妄。由境不實故。由",
    "T48n2016_078:0845c25": "體散亂故。又若執永無亂識。繫縛解脫。皆",
    "T48n2016_078:0845c26": "不成就。即起邪見。撥淨不淨品。故知因迷",
    "T48n2016_078:0845c27": "得悟。非無所以。從凡入聖。蓋有緣由。如影像",
    "T48n2016_078:0845c28": "表鏡明。因妄識成真智。問。定中所見定果",
    "T48n2016_078:0845c29": "色。是定心自現。非緣現在外色。又非憶持",
    "T48n2016_078:0846a01": "過去境。可驗唯心。未得定者。皆是散意所見",
    "T48n2016_078:0846a02": "外色。云何證是自心。答。定內定外。靜亂雖",
    "T48n2016_078:0846a03": "殊。所見之色。皆唯自識。以外境無體。從緣而",
    "T48n2016_078:0846a04": "生。生性本空。無相可得。識論云。如觀行人。定",
    "T48n2016_078:0846a05": "中所見色相境界。識所顯現。定無境界。此青",
    "T48n2016_078:0846a06": "等色相。是定境。非所憶持識。憶持識有染污。",
    "T48n2016_078:0846a07": "此起現前所見。分明清淨。則唯識之旨。於此",
    "T48n2016_078:0846a08": "彌彰。如依鏡面。但有自面。無有別影。何以故。",
    "T48n2016_078:0846a09": "諸法和合道理。難可思議。不可見法而令得",
    "T48n2016_078:0846a10": "見。定心。亦爾。定心有二分。一分似識。一分似",
    "T48n2016_078:0846a11": "塵。此二種。實唯是識。若憶持識是過去色。此",
    "T48n2016_078:0846a12": "定中色。若在散心五識。可言緣現在外塵起。",
    "T48n2016_078:0846a13": "若散意識。緣過去塵起。若在觀中。必不得緣",
    "T48n2016_078:0846a14": "外色為境。色在現前。又非緣過去境。當知定",
    "T48n2016_078:0846a15": "心所緣色。即見自心。不見別境。以定中色。比",
    "T48n2016_078:0846a16": "定外色。應知亦無別境。是知一心即萬法。萬",
    "T48n2016_078:0846a17": "法即一心。何者。以一心不動。舉體為萬法故。",
    "T48n2016_078:0846a18": "如起信鈔釋疏云。舉體者。謂真如舉體成生",
    "T48n2016_078:0846a19": "滅。生滅無性。即是真如。未曾有真如處不生",
    "T48n2016_078:0846a20": "滅。未曾有生滅處不真如。又云。不同空者。靈",
    "T48n2016_078:0846a21": "然覺知。覺知。即神解義。陰陽不測謂之神。解",
    "T48n2016_078:0846a22": "即是智。智即是知。知即一心也。故以知為心",
    "T48n2016_078:0846a23": "體。所以祖師云。空寂體上。自有本智能知。大",
    "T48n2016_078:0846a24": "意云。於一切染淨法中。有真實之體。了然鑒",
    "T48n2016_078:0846a25": "覺。目之為心。問。外諸境界。既稱內識似色",
    "T48n2016_078:0846a26": "顯現。但是唯識者。云何不隨識變異。答。若",
    "T48n2016_078:0846a27": "執外色實住。即是於無色中見色。妄生顛倒。",
    "T48n2016_078:0846a28": "如揑目生二相。豈是真實。攝論問云。若無別",
    "T48n2016_078:0846a29": "色塵。唯是本識。何故顯現似色等。云何相續",
    "T48n2016_078:0846b01": "堅住。前後相似。若是識變異所作。則應乍起",
    "T48n2016_078:0846b02": "乍滅。改轉不定。云何一色。於多時中。相續久住。",
    "T48n2016_078:0846b03": "故知應有別色。答。由顛倒故。顛倒是煩惱根",
    "T48n2016_078:0846b04": "本。由識變異。起諸分別。依他性與分別性相",
    "T48n2016_078:0846b05": "應。即是顛倒。煩惱所依止處。顛倒煩惱。又是",
    "T48n2016_078:0846b06": "識變異所依止處。若無互為依止義。則識無",
    "T48n2016_078:0846b07": "變異。於非物中。分別為物。不應有此顛倒。若",
    "T48n2016_078:0846b08": "無煩惱。豈有聖道。故此義亦不成。是故應信",
    "T48n2016_078:0846b09": "離識無別法。問。內心分別稱識。外色不分",
    "T48n2016_078:0846b10": "別。如何是識。答。能見所見皆是亂識。無中",
    "T48n2016_078:0846b11": "執有。色本自虛。攝論云。亂識者。無中執有名",
    "T48n2016_078:0846b12": "亂。十一識中。世等六識。隨一識。唯二分。一分",
    "T48n2016_078:0846b13": "變異成色等相。一分變異成見等。不出此二。",
    "T48n2016_078:0846b14": "識性。能分別則成見。不能分別則成相。如無",
    "T48n2016_078:0846b15": "所有菩薩經云。爾時世尊。告無所有言。汝當",
    "T48n2016_078:0846b16": "為此諸菩薩等。說五陰聚。和合身事。無所有",
    "T48n2016_078:0846b17": "菩薩言。世尊。如我所見。如佛色空。我色亦爾。",
    "T48n2016_078:0846b18": "如佛色。一切眾生色。一切樹林藥草色亦爾。如",
    "T48n2016_078:0846b19": "一切樹林藥草色。彼一切界和合聚色亦爾。所",
    "T48n2016_078:0846b20": "有空色。及我色。如來色。一切眾生色。一切樹林",
    "T48n2016_078:0846b21": "藥草等色。一切界和合聚色。無有二相。非法。",
    "T48n2016_078:0846b22": "非非法。諸少智者。於無色中。或作是想。希望",
    "T48n2016_078:0846b23": "欲入此法。行於無色中。妄起行想。略說乃至",
    "T48n2016_078:0846b24": "受想行識中。如是作。如色所作。如虛空識。我",
    "T48n2016_078:0846b25": "識亦爾。如彼識。如來識亦爾。如如來識。彼識。",
    "T48n2016_078:0846b26": "一切眾生識亦爾。如一切眾生識。彼識。一切",
    "T48n2016_078:0846b27": "樹林藥草識亦爾。真虛空識。如來識。及我識。",
    "T48n2016_078:0846b28": "一切眾生識。一切樹林藥草識亦爾。一切和",
    "T48n2016_078:0846b29": "合識。無二相。不可知。不可分別。不生。無等等。",
    "T48n2016_078:0846c01": "問。既稱唯有識。何得立色名。答。一切名。",
    "T48n2016_078:0846c02": "皆是客義。名中無法。法中無名。名不當法。法",
    "T48n2016_078:0846c03": "不當名。經云。是自性。無生無滅。無染無淨。此",
    "T48n2016_078:0846c04": "色無所有。為通相。若有生。即有染。若有滅。即",
    "T48n2016_078:0846c05": "有淨。由無此四義。故色無別相。經云。由假立",
    "T48n2016_078:0846c06": "客名。隨說諸相。攝論云。一切法以識為相。真",
    "T48n2016_078:0846c07": "如為體。又云。一切相。有二種。一如外顯現。二",
    "T48n2016_078:0846c08": "如內顯現。如外是相。如內是思惟。故知一體",
    "T48n2016_078:0846c09": "現二內外雙分。則心非內外。內外是心。又",
    "T48n2016_078:0846c10": "能所相成。心境互攝。二而不二。常冥一味之",
    "T48n2016_078:0846c11": "真原。不二而二。恒分心境之虛相。問。心",
    "T48n2016_078:0846c12": "念念滅剎那相。內身外色。亦剎那滅耶。答。",
    "T48n2016_078:0846c13": "內外諸色。唯心執受。亦隨心念念剎那滅。心",
    "T48n2016_078:0846c14": "外更無一法。可作常住。可作生滅。雜集論云。",
    "T48n2016_078:0846c15": "如心心法是剎那相。當知色等亦剎那相。有",
    "T48n2016_078:0846c16": "其八義。一由心執受故。謂色等身。由剎那心",
    "T48n2016_078:0846c17": "念念執受故。剎那滅等。二等心安危故。謂色",
    "T48n2016_078:0846c18": "等身。恒與識俱。識若捨離。即便爛壞。三隨心",
    "T48n2016_078:0846c19": "轉變故。謂世間現見。心在苦樂貪瞋等位。身",
    "T48n2016_078:0846c20": "隨轉變。隨剎那心而轉變。故身念念滅。四是",
    "T48n2016_078:0846c21": "心所依故。謂世間共知。心依止有根身。如火",
    "T48n2016_078:0846c22": "依薪。如芽依種等。是故此身。是剎那心依止。",
    "T48n2016_078:0846c23": "故亦剎那滅。五心增上生者。謂一切內外色。",
    "T48n2016_078:0846c24": "皆心增上所生。能生因剎那滅故。所生果",
    "T48n2016_078:0846c25": "亦剎那滅。六心自在轉故。謂若證得勝威德",
    "T48n2016_078:0846c26": "心。於一切色。如其所欲。自在轉變。由隨剎那",
    "T48n2016_078:0846c27": "能變勝解轉變生故。色等剎那生。滅道理成",
    "T48n2016_078:0846c28": "就。七於最後位變壞可得故。謂諸色等。初離",
    "T48n2016_078:0846c29": "自性念念變壞。於最後位欻爾變壞。不應道",
    "T48n2016_078:0847a01": "理。然此可得。故知色等從初已來。念念變",
    "T48n2016_078:0847a02": "壞。自類相續。漸增為因。能引最後麁相變壞。",
    "T48n2016_078:0847a03": "是故色等。念念生滅。八生已不待緣。自然壞",
    "T48n2016_078:0847a04": "滅故。謂一切法。從緣生已。不待壞。緣自然壞",
    "T48n2016_078:0847a05": "滅。故知一切可滅壞法。初纔生已。即便壞滅。",
    "T48n2016_078:0847a06": "是故諸法剎那義成。大智度論云。若諸法實",
    "T48n2016_078:0847a07": "有。不應以心識。故知有相。若以心識故知有。",
    "T48n2016_078:0847a08": "是則非有。如地堅相。以身根身識知故有。",
    "T48n2016_078:0847a09": "若無身根身識知。則無堅相。又因緣和合生",
    "T48n2016_078:0847a10": "故空。唯心故空。是知內色外色。皆識建立。隨",
    "T48n2016_078:0847a11": "心有無。實無自體。問。論唯有內心。實無外",
    "T48n2016_078:0847a12": "境者。如修十善業。受天堂樂。作五逆罪。受地",
    "T48n2016_078:0847a13": "獄苦。昇忉利。則五欲悅目。墮泥犁。則萬苦攢",
    "T48n2016_078:0847a14": "身。悅目有靈鳳翔鸞。作歡樂之事。攢身有鐵",
    "T48n2016_078:0847a15": "蛇銅狗。為逼惱之殃。明知非但內心。實有外",
    "T48n2016_078:0847a16": "境。答。天堂地獄苦樂之相。皆是自心果報",
    "T48n2016_078:0847a17": "業影。既以自心所作為因。還以自心所受為",
    "T48n2016_078:0847a18": "果。故經云。未有自作他受。今且約地獄界受",
    "T48n2016_078:0847a19": "苦。以證唯心。十法界中。例皆如是。識論問。云",
    "T48n2016_078:0847a20": "何名為四大轉變。彼四大種種轉變。動手脚",
    "T48n2016_078:0847a21": "等。及口言說。令受罪人。生於驚怖。如有兩羊。",
    "T48n2016_078:0847a22": "從兩邊來。共殺害。彼地獄眾生。見有諸山。或",
    "T48n2016_078:0847a23": "來或去。殺害眾生。以是義故。不得說言。唯有",
    "T48n2016_078:0847a24": "內心。無外境界。答曰。偈言。若依眾生業。四大",
    "T48n2016_078:0847a25": "如是變。何故不依業。心如是轉變。汝向言。彼",
    "T48n2016_078:0847a26": "罪人業。外四大等。如是轉變。何故不言依彼",
    "T48n2016_078:0847a27": "眾生罪業力故。內自心識。如是轉變。又偈言。",
    "T48n2016_078:0847a28": "業熏於異法。果云何異處。善惡熏於心。何故",
    "T48n2016_078:0847a29": "離心說。故偈言。業熏於異法。果云何異處者。",
    "T48n2016_078:0847b01": "此以何義。彼地獄中。受苦眾生。所有罪業。依",
    "T48n2016_078:0847b02": "本心作。還在心中。不離於心。以是義故。惡業",
    "T48n2016_078:0847b03": "熏心。還應心中。受苦果報。何以故。以善惡業。",
    "T48n2016_078:0847b04": "熏於心識。而不熏彼外四大等。以四大中。無",
    "T48n2016_078:0847b05": "所熏事。云何虛妄分別。說言四大轉變。於四",
    "T48n2016_078:0847b06": "大中受苦果報。是故偈言。善惡熏於心。何故",
    "T48n2016_078:0847b07": "離心說。如無盡意菩薩經云。菩薩所作精進。",
    "T48n2016_078:0847b08": "常與身口意相應。雖身口精進。皆由於心。心",
    "T48n2016_078:0847b09": "為增上。云何菩薩心精進。所謂心始心終。云",
    "T48n2016_078:0847b10": "何心始。初發心故。云何心終。菩提心寂滅故。",
    "T48n2016_078:0847b11": "是知起盡俱心。初終咸爾。非唯淨業。萬事皆",
    "T48n2016_078:0847b12": "然。不出一心。圓滿覺道。又如油盡燈滅。業喪",
    "T48n2016_078:0847b13": "苦亡。若定有外境可觀。非內所感。只合長時",
    "T48n2016_078:0847b14": "受苦。無解脫期。既有休時。當知無實。可驗心",
    "T48n2016_078:0847b15": "生法生。心滅法滅矣。是以一切眾生。從無始",
    "T48n2016_078:0847b16": "來。作虛妄因。受虛妄果。皆從情結。唯逐想生。",
    "T48n2016_078:0847b17": "所以首楞嚴經云。即時阿難。及諸大眾乃至",
    "T48n2016_078:0847b18": "而白佛言。世尊。若此妙明。真淨。妙心。本來遍",
    "T48n2016_078:0847b19": "圓。如是乃至大地草木。蠕動含靈。本元真如。",
    "T48n2016_078:0847b20": "即是如來。成佛真體。佛體真實。云何復有地",
    "T48n2016_078:0847b21": "獄餓鬼。畜生脩羅。人天等道。世尊。此道為復",
    "T48n2016_078:0847b22": "本來自有。為是眾生妄習生起。世尊。如寶蓮",
    "T48n2016_078:0847b23": "香比丘尼。持菩薩戒。私行婬欲。妄言行婬。非",
    "T48n2016_078:0847b24": "殺非偷。無有業報。發是語已。先於女根。生大",
    "T48n2016_078:0847b25": "猛火。後於節節猛火燒然。墮無間獄。瑠璃大",
    "T48n2016_078:0847b26": "王。善星比丘。瑠璃為誅瞿曇族姓。善星妄說",
    "T48n2016_078:0847b27": "一切法空。生身陷入阿鼻地獄。此諸地獄。為",
    "T48n2016_078:0847b28": "有定處。為復自然。彼彼發業。各各私受。唯垂",
    "T48n2016_078:0847b29": "大慈發開童蒙。令諸一切持戒眾生。聞決定",
    "T48n2016_078:0847c01": "義。歡喜頂戴。謹潔無犯。佛告阿難。快哉此問。",
    "T48n2016_078:0847c02": "令諸眾生。不入邪見。汝今諦聽。當為汝說。阿",
    "T48n2016_078:0847c03": "難。一切眾生。實本真淨。因彼妄見。有妄習生。",
    "T48n2016_078:0847c04": "因此分開內分外分。阿難。內分即是眾生分",
    "T48n2016_078:0847c05": "內。因諸愛染。發起妄情。情積不休。能生愛水。",
    "T48n2016_078:0847c06": "是故眾生。心憶珍羞。口中水出。心憶前人。或",
    "T48n2016_078:0847c07": "憐或恨。目中淚盈。貪求財寶。心。發愛涎。舉體",
    "T48n2016_078:0847c08": "光潤。心著行婬。男女二根。自然流液。阿難。諸",
    "T48n2016_078:0847c09": "愛雖別。流結是同。潤濕不昇。自然從墜。此名",
    "T48n2016_078:0847c10": "內分。阿難。外分即是眾生分外。因諸渴仰。發",
    "T48n2016_078:0847c11": "明虛想。想積不休。能生勝氣。是故眾生。心。持",
    "T48n2016_078:0847c12": "禁戒。舉身輕清。心持呪印。顧眄雄毅。心欲生",
    "T48n2016_078:0847c13": "天。夢想飛舉。心存佛國。聖境冥現。事善知識。",
    "T48n2016_078:0847c14": "自輕身命。阿難。諸想雖別。輕舉是同。飛動",
    "T48n2016_078:0847c15": "不沈自然超越。此名外分。故知因情滯著。能",
    "T48n2016_078:0847c16": "成愛水。浸漬不休。自然成墜。以情地幽隱。故",
    "T48n2016_078:0847c17": "為內分。以舉念緣塵。取像名想。運動散亂。故",
    "T48n2016_078:0847c18": "名外分。一切境界。非想不生。故經云。若知",
    "T48n2016_078:0847c19": "一切國土。唯想持之。是則名為初發心菩薩。",
    "T48n2016_078:0847c20": "又華嚴經頌云。勇猛諸佛子。隨順入妙法。善",
    "T48n2016_078:0847c21": "觀一切想。纏網於世間。眾想如陽焰。令眾生",
    "T48n2016_078:0847c22": "倒解。菩薩善知想。捨離一切倒。眾生各別異。",
    "T48n2016_078:0847c23": "形類非一種。了達皆是想。一切無真實。十方",
    "T48n2016_078:0847c24": "諸眾生。皆為想所覆。若捨顛倒見。則滅世間",
    "T48n2016_078:0847c25": "想。世間如陽焰。以想有差別。知世住於想。遠",
    "T48n2016_078:0847c26": "離三顛倒。譬如熱時焰。世見謂為水。水實無",
    "T48n2016_078:0847c27": "所有。智者不應求。眾生亦復然。世趣皆無有。",
    "T48n2016_078:0847c28": "如焰住於想。無礙心境界。若離於諸想。亦離",
    "T48n2016_078:0847c29": "諸戲論。愚癡著想者。悉令得解脫。遠離憍慢",
    "T48n2016_078:0848a01": "心。除滅世間想。住盡無盡處。是菩薩方便。又",
    "T48n2016_078:0848a02": "云。譬如有人。將欲命終。見隨其業。所受報相。",
    "T48n2016_078:0848a03": "行惡業者。見。於地獄。畜生。餓鬼。所有一切眾",
    "T48n2016_078:0848a04": "苦境界。或見獄卒手持兵仗。或瞋或罵。囚執",
    "T48n2016_078:0848a05": "將去。亦聞號叫悲歎之聲。或見灰河。或見鑊",
    "T48n2016_078:0848a06": "湯。或見刀山。或見劍樹。種種逼迫。受諸苦。惱",
    "T48n2016_078:0848a07": "作善業者。即見一切諸天宮殿。無量天眾。天",
    "T48n2016_078:0848a08": "諸婇女。種種衣服。具足莊嚴。宮殿園林。盡皆妙",
    "T48n2016_078:0848a09": "好。身雖未死。而由業力。見如是事。大智度論",
    "T48n2016_078:0848a10": "云。如乾闥婆城者。非城。人心想為城。凡夫亦",
    "T48n2016_078:0848a11": "如是。非身想為身。非心想為心。故知地獄天",
    "T48n2016_078:0848a12": "堂。本無定處。身猶未往。已現自心。境不現前。",
    "T48n2016_078:0848a13": "唯心妄見。可驗苦樂之境。本無從出。善惡之",
    "T48n2016_078:0848a14": "事。唯自召來。空是空非。妄生妄死。如達磨大",
    "T48n2016_078:0848a15": "師云。由己見故不得道。己者。我也。若無我者。",
    "T48n2016_078:0848a16": "逢物不是非。是者我自是。而物非是也。非者",
    "T48n2016_078:0848a17": "我自非。而物非非也。若入宗鏡。我法俱空。心",
    "T48n2016_078:0848a18": "境自亡。是非咸寂。神性獨立。對待無從。斯",
    "T48n2016_078:0848a19": "皆悟本而成。非因學得。如先德云。境自虛。",
    "T48n2016_078:0848a20": "不須畏。終朝照矚元無對。設使任持浮幻身。",
    "T48n2016_078:0848a21": "任運都無舌身意。又昔人偈云。寧神泯是非。",
    "T48n2016_078:0848a22": "現身安樂國。所以論云。智境豁然。名為佛國。",
    "T48n2016_078:0848a23": "又如有學人問百丈和尚云。對一切境。如何",
    "T48n2016_078:0848a24": "得心如木石。答。一切諸法。本不自言是非垢",
    "T48n2016_078:0848a25": "淨。亦無心繫縛人。但人自虛妄計著。作。若干",
    "T48n2016_078:0848a26": "種解。起。若干種見。生若干種畏愛。但了諸法",
    "T48n2016_078:0848a27": "不自生。皆從。自己顛倒取相而有。知心與境。",
    "T48n2016_078:0848a28": "本不相到。當處解脫。一一諸法。一一諸心。當",
    "T48n2016_078:0848a29": "處寂滅。當處是道場。又本有之性。不可名目。",
    "T48n2016_078:0848b01": "本來不是凡。不是聖。不是愚。不是智。不是垢。",
    "T48n2016_078:0848b02": "不是淨。亦非空有善惡。與諸染法相應。名眾",
    "T48n2016_078:0848b03": "生界。與諸淨法相應。名人天二乘。若垢淨心",
    "T48n2016_078:0848b04": "盡。不住繫縛解脫。無一切有為無為縛脫等",
    "T48n2016_078:0848b05": "心量。處於生死。其心自在。畢竟不與諸虛幻",
    "T48n2016_078:0848b06": "塵勞蘊界生死。諸入和合。逈然無住。一切不",
    "T48n2016_078:0848b07": "拘。去來無礙。往來生死。如門開相似。問。地",
    "T48n2016_078:0848b08": "獄既是非情。云何動作。答。是有情不思議",
    "T48n2016_078:0848b09": "業力所感。令受罪眾生。自見有如是事。如成",
    "T48n2016_078:0848b10": "劫風。雖是無情。亦能成劫。似磁毛石。豈有識",
    "T48n2016_078:0848b11": "想。令鐵轉移。設使眾生輪迴六趣。善惡昇沈。",
    "T48n2016_078:0848b12": "實無主宰。人法俱空。所以先德云。往復無際。",
    "T48n2016_078:0848b13": "動靜一原。含眾妙而有餘。超言思而逈出者。",
    "T48n2016_078:0848b14": "其唯法界乎。故知若入一際法界之中。有何",
    "T48n2016_078:0848b15": "差別。能所冥合。境智同如。豈可更有一法",
    "T48n2016_078:0848b16": "為動為靜。隨業識之轉乎。若未入法界。不悟",
    "T48n2016_078:0848b17": "此宗。但有一法當情。皆是自之業識。離識之",
    "T48n2016_078:0848b18": "外。決定無法。問。凡所施為。皆是自心者。云",
    "T48n2016_078:0848b19": "何殺生而得殺罪。答。皆是依於自心分別。",
    "T48n2016_078:0848b20": "強執善惡之因。妄受苦樂之果。若究三輪之",
    "T48n2016_078:0848b21": "體。能殺所殺本空。是以文殊執劍於瞿曇。鴦",
    "T48n2016_078:0848b22": "崛持刀於釋氏。終不見生見殺。執自執他。妄",
    "T48n2016_078:0848b23": "受輪迴。酬還罪報。識論問云。若彼三界。唯是",
    "T48n2016_078:0848b24": "內心。無有身口外境者。何故屠獵師等殺害",
    "T48n2016_078:0848b25": "猪羊。等得殺生罪。偈答云。死依於他心。亦有",
    "T48n2016_078:0848b26": "依自心。依種種因緣。破失自心識。釋曰。如人",
    "T48n2016_078:0848b27": "依鬼毘舍闍等。是故失心。或依自心。是故失",
    "T48n2016_078:0848b28": "心。或有憶念愛不愛事。是故失心。或有夢見",
    "T48n2016_078:0848b29": "鬼著失心。或有聖人神通轉變。前人失心。如",
    "T48n2016_078:0848c01": "一比丘。夜蹋爪皮。謂殺蝦蟇。死入惡道。故",
    "T48n2016_078:0848c02": "云死依於他心。亦有依自心者。以依仙人嗔",
    "T48n2016_078:0848c03": "心。嗔毘摩質多羅阿脩羅王故。殺餘眾生。此",
    "T48n2016_078:0848c04": "依他心。他眾生心。虛妄分別。命根謝滅。以彼",
    "T48n2016_078:0848c05": "身命。相續斷絕。應如是知。頌云。經說檀挐",
    "T48n2016_078:0848c06": "迦。迦陵。摩燈國。仙人嗔故空。是故心業",
    "T48n2016_078:0848c07": "重。問。依仙人嗔心。依仙人鬼。殺害如是三國",
    "T48n2016_078:0848c08": "眾生。非依仙人嗔心而死。答。佛問尼乾子言。",
    "T48n2016_078:0848c09": "摩登伽等三國眾生。汝頗曾聞。云何而死。為身",
    "T48n2016_078:0848c10": "業殺。為意業殺。尼乾子言。瞿曇。我昔曾聞。",
    "T48n2016_078:0848c11": "仙人嗔心。以意業殺爾所眾生。佛言。以是",
    "T48n2016_078:0848c12": "成我義。三界唯心。無身口業。何以故。如世",
    "T48n2016_078:0848c13": "人言。賊燒山林。聚落城邑。不言火燒。此義亦",
    "T48n2016_078:0848c14": "爾。唯依心。其善惡業得成。故偈云。諸法心",
    "T48n2016_078:0848c15": "為本。諸法心為勝。離心無諸法。唯心身口名。",
    "T48n2016_078:0848c16": "成實論云。若離心有業。非眾生亦應有罪福。",
    "T48n2016_078:0848c17": "如風頹山。惱害眾生。風應有罪。若吹香華。來",
    "T48n2016_078:0848c18": "墮塔寺。亦應有福。是則不可。故知離心無罪",
    "T48n2016_078:0848c19": "福也。以此文證。罪福據心。無身口業。身口",
    "T48n2016_078:0848c20": "業者。但有名字。實是意業。身口名說。華嚴",
    "T48n2016_078:0848c21": "會意云。凡有見自見他。皆是迷心自現。何者。",
    "T48n2016_078:0848c22": "如見他持刀殺自。當知他自。皆從自生。以",
    "T48n2016_078:0848c23": "離自見心。無自他故。非但自他是心妄現。",
    "T48n2016_078:0848c24": "即所持刀杖故。亦是自心。何以故。心外無彼",
    "T48n2016_078:0848c25": "實刀杖故。見所持者。唯六塵故。由不知自心",
    "T48n2016_078:0848c26": "現。見殺。即惶懼不安。若了唯是自心。縱殺",
    "T48n2016_078:0848c27": "誰憂誰懼。皆由妄心生。故種種有。妄心滅。故",
    "T48n2016_078:0848c28": "種種無。既知唯心妄現。心不見心。即物我俱",
    "T48n2016_078:0848c29": "亡。憂喜咸寂。又如夢中殺事。亦如是也。如說",
    "T48n2016_078:0849a01": "世間恒如夢。不可得有無。密嚴經云。內外境",
    "T48n2016_078:0849a02": "界。心之所行。皆唯是識。惑亂而見。此中無我。",
    "T48n2016_078:0849a03": "亦無我所。能害。所害。害及害具。一切皆是意",
    "T48n2016_078:0849a04": "識境界。依阿賴耶識。如是分別。又古師問云。",
    "T48n2016_078:0849a05": "若所見皆是自相分。如何殺自相分而得怨",
    "T48n2016_078:0849a06": "報。答。雖觀他人扶塵根是自相分。於他是親",
    "T48n2016_078:0849a07": "相分。有執受故。如誤殺他。即斷命根。即有",
    "T48n2016_078:0849a08": "罪。於自即是疎相分。問。經中所云。一切法",
    "T48n2016_078:0849a09": "如夢。以證唯心者。云何夢中事虛。寤中事實。",
    "T48n2016_078:0849a10": "果報不等。法喻不齊。云何引證。答。所申譬",
    "T48n2016_078:0849a11": "況。皆為不信之人。假此發明。所以智不難喻。",
    "T48n2016_078:0849a12": "但求見道。證會自心。何用檢方便之詮。執圓",
    "T48n2016_078:0849a13": "常之理。此夢喻一法。證驗最親。識論答外難",
    "T48n2016_078:0849a14": "云。汝言夢中所見飲食飢飽。刀杖毒藥。如是",
    "T48n2016_078:0849a15": "等事。皆悉無用。寤時所見如是等事。皆悉有",
    "T48n2016_078:0849a16": "用。此義不然。頌云。如夢中無女。動身失不",
    "T48n2016_078:0849a17": "淨。如夢交會。漏失不淨。眾生如是。無始世來。",
    "T48n2016_078:0849a18": "虛妄受用色香味等外諸境界。皆亦如是。",
    "T48n2016_078:0849a19": "實無而成。又問。若夢中無境。寤亦爾者。何",
    "T48n2016_078:0849a20": "故夢中寤中。行善惡法。愛與不愛。果報不等。",
    "T48n2016_078:0849a21": "答。唯有內心。無外境界。以夢寤心。差別不同。",
    "T48n2016_078:0849a22": "是故不依外境。成就善不善業。是以在夢位",
    "T48n2016_078:0849a23": "心。由睡眠壞。勢力羸劣。心弱。不能成善惡業。",
    "T48n2016_078:0849a24": "覺心不爾。故所造行。當受異熟。勝劣不同。非",
    "T48n2016_078:0849a25": "由外境。設覺中所受苦。樂實果報。亦無作者",
    "T48n2016_078:0849a26": "受者。悉如幻夢。又論云。睡眠昧略為性者。",
    "T48n2016_078:0849a27": "疏云。味簡在定。略別寤時。義天鈔云。昧簡在",
    "T48n2016_078:0849a28": "定者。此睡眠位。雖然專注一類微細之境。",
    "T48n2016_078:0849a29": "與定不同。定意識取境明了故。此乃闇昧。",
    "T48n2016_078:0849b01": "略別寤時者。彼覺寤時。心極明利。具能緣於",
    "T48n2016_078:0849b02": "六塵之境。則寤時心心所。緣境寬廣也。此",
    "T48n2016_078:0849b03": "睡眠位心心所。不明利故。唯緣一法塵境。",
    "T48n2016_078:0849b04": "取境少故。名為略也。寶積經偈云。諸法自",
    "T48n2016_078:0849b05": "性不可得。如夢行欲悉皆虛。但隨想起非實",
    "T48n2016_078:0849b06": "有。世尊知法。亦如是。以一切法。念念無住",
    "T48n2016_078:0849b07": "故。念念生滅故。念念不可得故。念念無自性",
    "T48n2016_078:0849b08": "故。夢寤所受憂喜苦樂。雖延促不等。果報有",
    "T48n2016_078:0849b09": "殊。然悉從識變。皆因想成。道理推窮。無不平",
    "T48n2016_078:0849b10": "等。並是明闇意識所行境界。覺中是明了意",
    "T48n2016_078:0849b11": "識。夢中是夢中意識。覺夢雖殊。俱不出意。故",
    "T48n2016_078:0849b12": "經云。寤則想心。寐為諸夢。若無夢則諸境不",
    "T48n2016_078:0849b13": "現。無想則萬法不成。以隨意生形。從想立法",
    "T48n2016_078:0849b14": "故。若有入此如夢法門。則親證唯心。疾成佛",
    "T48n2016_078:0849b15": "智。能滿菩提之道。廣興法利之門。如華嚴經",
    "T48n2016_078:0849b16": "頌云。菩薩了世法。一切皆如夢。非處非無處。",
    "T48n2016_078:0849b17": "體性恒寂滅。諸法無分別。如夢不異心。三世",
    "T48n2016_078:0849b18": "諸世間。一切悉如是。夢體無生滅。亦無有",
    "T48n2016_078:0849b19": "方所。三界悉如是。見者心解脫。夢不在世間。",
    "T48n2016_078:0849b20": "不在非世間。此二不分別。得入於忍地。譬如",
    "T48n2016_078:0849b21": "夢中見。種種諸異相。世間亦如是。與夢無",
    "T48n2016_078:0849b22": "差別。住於夢定者。了世皆如夢。非同非是異。",
    "T48n2016_078:0849b23": "非一非種種。眾生諸剎業。雜染及清淨。如是",
    "T48n2016_078:0849b24": "悉了知。與夢皆平等。菩薩所行行。及以諸大",
    "T48n2016_078:0849b25": "願。明了皆如夢。與世亦無別。了世皆空寂。不",
    "T48n2016_078:0849b26": "壞於世法。譬如夢所見。長短等諸色。是名如",
    "T48n2016_078:0849b27": "夢忍。因此了世法。疾成無礙智。廣度諸群生。",
    "T48n2016_078:0849b28": "修行如是行。出生廣大解。巧知諸法性。於",
    "T48n2016_078:0849b29": "法心無著。成唯識寶生論云。如夢有損用。",
    "T48n2016_078:0849c01": "雖無外境。理亦得成。由於夢內男女兩交。各",
    "T48n2016_078:0849c02": "以自根。更互相觸。雖無外境觸。而有作用成。",
    "T48n2016_078:0849c03": "現流不淨。但是識想。自與合會。為其動作。此",
    "T48n2016_078:0849c04": "既如是。於餘亦然。惡毒刀兵。霜雹傷害。雖無",
    "T48n2016_078:0849c05": "外境。但依其識。有毒刀等。何理不成。乃至若",
    "T48n2016_078:0849c06": "爾夢餐毒等。應成身病。此亦由其唯識有用。",
    "T48n2016_078:0849c07": "猶如於境。而有定屬。還將後答。用杜先疑。或",
    "T48n2016_078:0849c08": "復有時見其毒等。雖無實境。而有作用。由見",
    "T48n2016_078:0849c09": "不被蛇之所螫。然有疑毒。能令悶絕。流污心",
    "T48n2016_078:0849c10": "迷。若遭蛇螫。亦於夢中。由呪天等。增上力故。",
    "T48n2016_078:0849c11": "遂令飽食。氣力充強。又復聞乎。為求子息。事",
    "T48n2016_078:0849c12": "隱林人。夢見有人。共為交集。便得其子。如何",
    "T48n2016_078:0849c13": "得知。於彼夢內被毒等傷。是為非有。睡覺之",
    "T48n2016_078:0849c14": "後。不覩見故。今此所論。還同彼類。於現覺時。",
    "T48n2016_078:0849c15": "將為實事。見毒藥等。執為非謬。真智覺時。便",
    "T48n2016_078:0849c16": "不見故。同彼夢中。體非是實。然於夢中許實",
    "T48n2016_078:0849c17": "色等。彼亦獲斯非所愛事。毒等果用。便成實",
    "T48n2016_078:0849c18": "有。若言無者。但有毒相等用。無。此云毒狀。便",
    "T48n2016_078:0849c19": "成違害。許毒相等。固成無益。於其識上。藥體",
    "T48n2016_078:0849c20": "無故。是故定知。實無外境。但於覺心生其作",
    "T48n2016_078:0849c21": "用。猶如於夢。覺亦同然。斯乃真成稱契道理。",
    "T48n2016_078:0849c22": "釋曰。且如夢中。實無蛇螫。識心纔變。怖境樅",
    "T48n2016_078:0849c23": "然。如同蛇螫。若覺中實被蛇螫。疑心不生。亦",
    "T48n2016_078:0849c24": "不為害。近聞世間有人。於路被毒蛇螫脛。其",
    "T48n2016_078:0849c25": "人自見。為是樹椿所傷。行經三十餘里。毒亦",
    "T48n2016_078:0849c26": "不發。忽遇禁蛇之人。指云。汝被毒蛇螫了。纔",
    "T48n2016_078:0849c27": "聞是語。疑心頓起。毒發便終。若執心外實有",
    "T48n2016_078:0849c28": "毒蛇之境。心未生時。毒何不發。故知心外無",
    "T48n2016_078:0849c29": "境。蛇毒不能殺人。心毒起時。自能成害。是",
    "T48n2016_078:0850a01": "以境無心有。境便現前。境有心無。境終不現。",
    "T48n2016_078:0850a02": "例一切法。悉亦如然。可驗唯心。成就宗鏡。如",
    "T48n2016_078:0850a03": "教中佛密意說如幻等。總有十喻。於中夢喻。",
    "T48n2016_078:0850a04": "所悟不同。隨智淺深。且約五種。一世間凡夫",
    "T48n2016_078:0850a05": "解者。只知浮生短促。如夢不久。二聲聞證處。",
    "T48n2016_078:0850a06": "但了夢心。生滅無常。苦空無我。三小菩薩。悟",
    "T48n2016_078:0850a07": "夢不實。徹底唯空。四大菩薩。達夢唯心。非空",
    "T48n2016_078:0850a08": "非有。夢中所見故非空。覺後寂然故非有。五。",
    "T48n2016_078:0850a09": "祖佛圓證法界。如正夢時。只一念眠心。現善",
    "T48n2016_078:0850a10": "惡百千境界。況瞥起一念心時。具十種法界。",
    "T48n2016_078:0850a11": "因果。重重無盡。歷歷區分。如法。華夢入銅輪。",
    "T48n2016_078:0850a12": "成佛度生。經無量劫。華嚴善財登閣。於一",
    "T48n2016_078:0850a13": "念夢定之心。剎那之間。悉見不可思議三世",
    "T48n2016_078:0850a14": "佛事。如古詩云。枕上片時春夢中。行盡江南",
    "T48n2016_078:0850a15": "數千里。",
    "T48n2016_078:0850a16": "宗鏡錄卷第七十八",
    "T48n2016_078:0850a17": "　　　　　　戊申歲分司大藏都監開板"
}