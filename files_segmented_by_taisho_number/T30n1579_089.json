{
    "T30n1579_089:0800c02": "瑜伽師地論卷第八十九",
    "T30n1579_089:0800c04": "彌勒菩薩說",
    "T30n1579_089:0800c05": "三藏法師玄奘奉　詔譯",
    "T30n1579_089:0800c06": "攝事分中契經事處擇攝第二之一",
    "T30n1579_089:0800c07": "如是已說行擇攝。處擇攝我今當說。總嗢",
    "T30n1579_089:0800c08": "拕南曰。",
    "T30n1579_089:0800c09": "　初安立等智同等　　最後當知離欲等",
    "T30n1579_089:0800c10": "別嗢拕南曰。",
    "T30n1579_089:0800c11": "　安立與差別　　愚不愚教授",
    "T30n1579_089:0800c12": "　解脫煩惱業　　皆廣說應知",
    "T30n1579_089:0800c13": "由五種相。當知安立諸受差別。一自性故。",
    "T30n1579_089:0800c14": "二所依故。三所緣故。四助伴故。五隨轉故。自",
    "T30n1579_089:0800c15": "性故者。謂有三受。一苦。二樂。三不苦不樂。",
    "T30n1579_089:0800c16": "所依故者。謂有六種。即眼耳鼻舌身與意。",
    "T30n1579_089:0800c17": "所緣故者。謂色等六所緣境界。助伴故者。謂",
    "T30n1579_089:0800c18": "想思或餘善不善無記心法。與此相應。隨",
    "T30n1579_089:0800c19": "轉故者。謂此相應心由依彼故。三受隨轉。",
    "T30n1579_089:0800c20": "彼為諸受同生同滅所依止處。復次如是五",
    "T30n1579_089:0800c21": "相安立諸受。當知復有八種差別。一內處",
    "T30n1579_089:0800c22": "差別。二外處差別。三六識身差別。四六觸身",
    "T30n1579_089:0800c23": "差別。五六受身差別。六六想身差別。七六",
    "T30n1579_089:0800c24": "思身差別。八六愛身差別。當知此中由三和",
    "T30n1579_089:0800c25": "合義立前三差別。由受因緣義立第四差",
    "T30n1579_089:0800c26": "別。由三和合觸果義立第五差別。由分別",
    "T30n1579_089:0800c27": "受隨言說義立第六差別。所以者何。受諸",
    "T30n1579_089:0800c28": "受時作如是想。我今領受此苦此樂此非",
    "T30n1579_089:0800c29": "苦樂。亦復為他隨起言說。由業煩惱二雜",
    "T30n1579_089:0801a01": "染義。當知建立第七第八兩種差別。所以者",
    "T30n1579_089:0801a02": "何。由於彼受若合若離起思造作。如如發",
    "T30n1579_089:0801a03": "起思所造作。如是如是生愛求願。復次當",
    "T30n1579_089:0801a04": "知略有二種一切。一少分一切。二一切一",
    "T30n1579_089:0801a05": "切。如說一切皆無常者。當知此依少分一",
    "T30n1579_089:0801a06": "切。唯一切行非無為故。言一切法皆無我",
    "T30n1579_089:0801a07": "者。當知此依一切一切。又由三相應知是",
    "T30n1579_089:0801a08": "愚。一由自性故。二由因緣故。三由果故。",
    "T30n1579_089:0801a09": "愚自性故者。謂由纏故即是忘失。於現在",
    "T30n1579_089:0801a10": "世由隨眠故即是當來忘失之法。愚因緣故",
    "T30n1579_089:0801a11": "者。謂於五相受安立中。不能覺了是無常",
    "T30n1579_089:0801a12": "等。及遍自體初中後位所有惱亂皆不了",
    "T30n1579_089:0801a13": "故。當知即是於生老病及死法性不能覺",
    "T30n1579_089:0801a14": "了。初惱亂者。謂由生故。中惱亂者。謂由病",
    "T30n1579_089:0801a15": "故。後惱亂者。謂由老死二種法故。愚果故",
    "T30n1579_089:0801a16": "者。謂愁等苦愛等雜染。復次由三種相當",
    "T30n1579_089:0801a17": "知不愚。一自性故。二由礙故。三由障故。不",
    "T30n1579_089:0801a18": "愚自性者。謂於五相受安立中。善能覺了",
    "T30n1579_089:0801a19": "自相共相。由此能斷一切煩惱。能覺聖諦。",
    "T30n1579_089:0801a20": "能證涅槃。不愚礙者。由四種魔。謂由蘊魔",
    "T30n1579_089:0801a21": "遍一切處隨逐義故。由彼天魔於時時間",
    "T30n1579_089:0801a22": "能數任持障礙義故。死煩惱魔能與死生",
    "T30n1579_089:0801a23": "所生眾苦作器義故。不愚障者。謂緣不現",
    "T30n1579_089:0801a24": "見境煩惱。及緣非不現見境纏。或彼隨",
    "T30n1579_089:0801a25": "眠。",
    "T30n1579_089:0801a26": "復次諸佛世尊佛聖弟子。由三種相能正教",
    "T30n1579_089:0801a27": "授諸弟子眾。何等為三。一引導教授。二隨",
    "T30n1579_089:0801a28": "其所應於所緣境安處教授。三令所化得",
    "T30n1579_089:0801a29": "自義教授。如是教授如其次第。當知即是",
    "T30n1579_089:0801b01": "三種神變。",
    "T30n1579_089:0801b02": "復次由二種相應求能成就解脫妙慧。",
    "T30n1579_089:0801b03": "一者如理聞思。久遠相續慧。能成就有學",
    "T30n1579_089:0801b04": "解脫。二者有學久遠相續慧。能成就無學",
    "T30n1579_089:0801b05": "解脫。",
    "T30n1579_089:0801b06": "復次略有二種解脫成就。一者有學。二者",
    "T30n1579_089:0801b07": "無學。有學者。謂金剛喻三摩地俱。無學者。謂",
    "T30n1579_089:0801b08": "彼已上。",
    "T30n1579_089:0801b09": "復次心清淨行苾芻有五種法多有所作。",
    "T30n1579_089:0801b10": "何等為五。一正教授。二奢摩他支。三毘鉢",
    "T30n1579_089:0801b11": "舍那支。四無間殷重加行。五出世間慧。正教",
    "T30n1579_089:0801b12": "授者。謂有三種正友所顯。一者大師。二者",
    "T30n1579_089:0801b13": "軌範尊重。三者同梵行者及住內法在家英",
    "T30n1579_089:0801b14": "叡。如是名為三種正友。諸有智者從彼應",
    "T30n1579_089:0801b15": "求積集善門真正教授。奢摩他支者。謂如有",
    "T30n1579_089:0801b16": "一。具尸羅住。廣說應知如聲聞地。如是",
    "T30n1579_089:0801b17": "尸羅具足住已。便無有悔。無悔故歡。廣",
    "T30n1579_089:0801b18": "說乃至樂故心定。毘鉢舍那支者。謂得三種",
    "T30n1579_089:0801b19": "隨欲言教。一聖正言教。二厭離言教。三令",
    "T30n1579_089:0801b20": "心離蓋趣愛言教。云何聖正言教。謂依眾聖",
    "T30n1579_089:0801b21": "五無學蘊所有言教。即是宣說諸聖成就如",
    "T30n1579_089:0801b22": "是戒。如是定。如是慧。如是解脫。如是解",
    "T30n1579_089:0801b23": "脫智見。云何厭離言教。謂依三種令增少",
    "T30n1579_089:0801b24": "欲喜足言教。及依樂斷樂修令離憒鬧言",
    "T30n1579_089:0801b25": "教。云何令心離蓋趣愛言教。當知此教復",
    "T30n1579_089:0801b26": "有三門。一者一切煩惱蓋離蓋趣愛言教。二",
    "T30n1579_089:0801b27": "者五蓋離蓋趣愛言教。三者無明蓋離蓋趣",
    "T30n1579_089:0801b28": "愛言教。當知此中依為證得斷離滅界所",
    "T30n1579_089:0801b29": "有言說。是初言教。依即於彼見勝功德。及",
    "T30n1579_089:0801c01": "於所治蓋處諸行深見過患所有言說。當",
    "T30n1579_089:0801c02": "知是名第二言教。隨順如是緣性緣起所",
    "T30n1579_089:0801c03": "有言說。當知是名第三言教。如是三種言",
    "T30n1579_089:0801c04": "教。總名毘鉢舍那支。又此言教以略言之",
    "T30n1579_089:0801c05": "復有三種。一能生樂欲言教。二能正安處",
    "T30n1579_089:0801c06": "資糧言教。三能正安處作意言教。謂聖正",
    "T30n1579_089:0801c07": "言教名能生樂欲言教。厭離言教名正安處",
    "T30n1579_089:0801c08": "資糧言教。令心離蓋趣愛言教名正安處作",
    "T30n1579_089:0801c09": "意言教。依此言教勝奢摩他所攝受慧。",
    "T30n1579_089:0801c10": "名毘鉢舍那。是故說此言教。名毘鉢舍那",
    "T30n1579_089:0801c11": "支。云何無間殷重加行。謂常所作。委悉所作。",
    "T30n1579_089:0801c12": "勤精進住。當知即依止觀加行。又勤精進",
    "T30n1579_089:0801c13": "應知五種。一被甲精進。二加行精進。三不",
    "T30n1579_089:0801c14": "下精進。四無動精進。五無喜足精進。此中最",
    "T30n1579_089:0801c15": "初當知發起猛利樂欲。次隨所欲發起堅",
    "T30n1579_089:0801c16": "固勇悍方便。次為證得所受諸法。不自",
    "T30n1579_089:0801c17": "輕蔑亦無怯懼。次能堪忍寒熱等苦。後於",
    "T30n1579_089:0801c18": "下劣不生喜足。欣求後後轉勝轉妙諸功",
    "T30n1579_089:0801c19": "德住。彼由如是勤精進住入諦現觀。證得",
    "T30n1579_089:0801c20": "諸聖出世間慧。於修道中依止此慧。若行",
    "T30n1579_089:0801c21": "若住。能正除遣所依身中諸隨煩惱。令心清",
    "T30n1579_089:0801c22": "淨。謂住聚落或聚落邊。若見少壯端嚴美妙",
    "T30n1579_089:0801c23": "形色母邑。即便作意思惟不淨。為欲損害",
    "T30n1579_089:0801c24": "緣彼貪故。若遇他人逼迫惱亂。即便作意",
    "T30n1579_089:0801c25": "思惟慈相。為欲損害緣彼瞋故。如是行",
    "T30n1579_089:0801c26": "時能正除遣諸隨煩惱。令心清淨。若遠離處",
    "T30n1579_089:0801c27": "修習入出二種息念。除遣欲等諸惡尋思。",
    "T30n1579_089:0801c28": "如是住時能正除遣諸隨煩惱。令心清淨。",
    "T30n1579_089:0801c29": "彼依如是已所證得出世間慧。於一切行",
    "T30n1579_089:0802a01": "修無常想。能正蠲除所餘我慢。如是善士",
    "T30n1579_089:0802a02": "為所依止。復得無倒教授前行。由此漸次",
    "T30n1579_089:0802a03": "能證有學圓滿解脫。得金剛喻三摩地故。",
    "T30n1579_089:0802a04": "亦證無學圓滿解脫。一切煩惱皆離繫故。",
    "T30n1579_089:0802a05": "云何解脫。謂起畢竟斷對治故。一切煩惱品",
    "T30n1579_089:0802a06": "類麁重永息滅故。證得轉依令諸煩惱決定",
    "T30n1579_089:0802a07": "究竟成不生法。是名解脫。若聖弟子無所有",
    "T30n1579_089:0802a08": "處已得離欲。唯餘非想非非想處所有諸行。",
    "T30n1579_089:0802a09": "復能安住勝有頂定。爾時無間能隨證得諸",
    "T30n1579_089:0802a10": "漏永盡。若所餘位雖能漸斷彼彼諸漏。然",
    "T30n1579_089:0802a11": "非無間能隨證得諸漏永盡。如是乃至無所",
    "T30n1579_089:0802a12": "有處未得離欲。",
    "T30n1579_089:0802a13": "復次諸欲界繫一切煩惱。唯除無明說名欲",
    "T30n1579_089:0802a14": "漏。諸色無色二界所繫一切煩惱。唯除無明",
    "T30n1579_089:0802a15": "說名有漏。若諸有情。或未離欲。或已離欲。",
    "T30n1579_089:0802a16": "除諸外道所有邪僻分別愚癡所生惡見蔽",
    "T30n1579_089:0802a17": "覆其心。依此惡見於彼諸欲。一分尋求。一",
    "T30n1579_089:0802a18": "分離欲。乃至非想非非想處。於彼三界所有",
    "T30n1579_089:0802a19": "無智。總攝為一。立無明漏。",
    "T30n1579_089:0802a20": "復次有九種事能和合故。當知建立九結",
    "T30n1579_089:0802a21": "差別。云何九事。一依在家品可愛有情非有",
    "T30n1579_089:0802a22": "情數一切境界貪愛纏事。二即依此品可惡",
    "T30n1579_089:0802a23": "有情非有情數一切境界瞋恚纏事。三依有",
    "T30n1579_089:0802a24": "情數憍慢纏事。若四五六依惡說法諸出家",
    "T30n1579_089:0802a25": "品三種邪僻勝解纏事。謂依聽聞不正法",
    "T30n1579_089:0802a26": "故。依不如理邪思惟故。依非方便所攝修",
    "T30n1579_089:0802a27": "故。如是差別即為三種。七於善說法律無",
    "T30n1579_089:0802a28": "勝解纏事。八依出家品智貧窮事。九依在",
    "T30n1579_089:0802a29": "家品財貧窮事。由此九事如其所應當知",
    "T30n1579_089:0802b01": "配屬愛等九結。此中由嫉變壞心故。於正",
    "T30n1579_089:0802b02": "法內發起法慳。由此當來智慧貧乏。餘隨",
    "T30n1579_089:0802b03": "所應配屬應知。",
    "T30n1579_089:0802b04": "復次由為貪縛所纏縛故。於能隨順樂受",
    "T30n1579_089:0802b05": "境界心不能捨。如是瞋縛所纏縛故。於",
    "T30n1579_089:0802b06": "能隨順苦受境界心不能捨。由愚癡縛所",
    "T30n1579_089:0802b07": "纏縛故。於能隨順非苦樂受中庸境界心",
    "T30n1579_089:0802b08": "不能捨。由此因緣故立三縛。",
    "T30n1579_089:0802b09": "復次煩惱品所有麁重隨附依身。說名隨眠。",
    "T30n1579_089:0802b10": "能為種子生起一切煩惱纏故。當知此復",
    "T30n1579_089:0802b11": "建立七種。由未離欲品差別故。由已離欲",
    "T30n1579_089:0802b12": "品差別故。由二俱品差別故。由未離欲品",
    "T30n1579_089:0802b13": "差別故。建立欲貪瞋恚隨眠。由已離欲品",
    "T30n1579_089:0802b14": "差別故。建立有貪隨眠。由二俱品差別故。",
    "T30n1579_089:0802b15": "建立慢無明見疑隨眠。如是總攝一切煩",
    "T30n1579_089:0802b16": "惱。",
    "T30n1579_089:0802b17": "復次隨煩惱者。謂貪不善根。瞋不善根。癡不",
    "T30n1579_089:0802b18": "善根。若忿若恨。如是廣說諸雜穢事。當知",
    "T30n1579_089:0802b19": "此中能起一切不善法貪。名貪不善根。瞋癡",
    "T30n1579_089:0802b20": "亦爾。若瞋恚纏能令面貌慘裂奮發。說名",
    "T30n1579_089:0802b21": "為忿。內懷怨結故名為恨。隱藏眾惡故名",
    "T30n1579_089:0802b22": "為覆。染污驚惶故名熱惱。心懷染污不憙",
    "T30n1579_089:0802b23": "他榮故名為嫉。於資生具深懷鄙悋。故名",
    "T30n1579_089:0802b24": "為慳。為欺誷彼內懷異謀外現別相故。",
    "T30n1579_089:0802b25": "名為誑心。不正直。不明不顯。解行邪曲。",
    "T30n1579_089:0802b26": "故名為諂。於所作罪望己不羞故。名無",
    "T30n1579_089:0802b27": "慚。於所作罪望他不恥故。名無愧。於他",
    "T30n1579_089:0802b28": "下劣謂己為勝。或復於等謂己為等。令",
    "T30n1579_089:0802b29": "心高舉故名為慢。於等謂勝於勝謂等。",
    "T30n1579_089:0802c01": "令心高舉故名過慢。於勝謂勝令心高舉",
    "T30n1579_089:0802c02": "名慢過慢。妄觀諸行為我我所。令心高舉",
    "T30n1579_089:0802c03": "故名我慢。於其殊勝所證法中未得謂得。",
    "T30n1579_089:0802c04": "令心高舉。名增上慢。於多勝中謂己少劣。",
    "T30n1579_089:0802c05": "令心高舉。名下劣慢。實無其德謂己有",
    "T30n1579_089:0802c06": "德。令心高舉故名邪慢。心懷染污隨恃榮",
    "T30n1579_089:0802c07": "譽形相疎誕故。名為憍。於諸善品不樂",
    "T30n1579_089:0802c08": "勤修。於諸惡法心無防護故。名放逸。於",
    "T30n1579_089:0802c09": "諸尊重及以福田心不謙敬。說名為傲。若",
    "T30n1579_089:0802c10": "煩惱纏能令發起。執持刀仗鬪訟違諍故",
    "T30n1579_089:0802c11": "名憤。發心懷染污為顯己德假現威儀",
    "T30n1579_089:0802c12": "故。名為矯。心懷染污。為顯己德。或現親",
    "T30n1579_089:0802c13": "事。或行軟語故。名為詐。心懷染污欲有",
    "T30n1579_089:0802c14": "所求矯示形儀故。名現相。現行遮逼",
    "T30n1579_089:0802c15": "有所乞匃故。名研求。於所得利不生喜",
    "T30n1579_089:0802c16": "足。說獲他利更求勝利。是故說名以利",
    "T30n1579_089:0802c17": "求利。自現己德遠離謙恭。於可尊重而",
    "T30n1579_089:0802c18": "不尊重故。名不敬。於不順言性不堪忍",
    "T30n1579_089:0802c19": "故。名惡說。諸有朋疇引導令作非利益事。",
    "T30n1579_089:0802c20": "名為惡友。耽著財利顯不實德欲令他",
    "T30n1579_089:0802c21": "知故。名惡欲。於大人所欲求廣大利養恭",
    "T30n1579_089:0802c22": "敬故。名大欲。懷染污心顯不實德。欲令",
    "T30n1579_089:0802c23": "他知名自希欲。於罵反罵。名為不忍。於瞋",
    "T30n1579_089:0802c24": "反瞋。於打反打。於弄反弄。當知亦爾。於",
    "T30n1579_089:0802c25": "自諸欲深生貪愛。名為耽嗜。於他諸欲深",
    "T30n1579_089:0802c26": "生貪著。名遍耽嗜。於勝於劣隨其所應。",
    "T30n1579_089:0802c27": "當知亦爾。於諸境界深起耽著。說名為貪。",
    "T30n1579_089:0802c28": "於諸惡行深生耽著。名非法貪。於自父母",
    "T30n1579_089:0802c29": "等諸財寶不正受用。名為執著。於他委寄",
    "T30n1579_089:0803a01": "所有財物規欲抵拒故。名惡貪。妄觀諸行",
    "T30n1579_089:0803a02": "為我我所。或分別起或是俱生。說名為見。",
    "T30n1579_089:0803a03": "薩迦耶見為所依止。於諸行中發起常見。",
    "T30n1579_089:0803a04": "名為有見。發起斷見名無有見。當知五蓋",
    "T30n1579_089:0803a05": "如前定地已說。其相不如所欲。非時睡纏",
    "T30n1579_089:0803a06": "之所隨縛故。名[夢夕+登]瞢。非處思慕說名不樂。",
    "T30n1579_089:0803a07": "麁重剛強心不調柔。舉身舒布故曰頻申。",
    "T30n1579_089:0803a08": "於所飲食不善通達。若過若減。是故名",
    "T30n1579_089:0803a09": "為食不知量。於所應作而便不作。非所",
    "T30n1579_089:0803a10": "應作而更反作。如所聞思修習法中。放逸",
    "T30n1579_089:0803a11": "為先不起功用。名不作意。於所緣境深",
    "T30n1579_089:0803a12": "生繫縛。猶如美睡隱翳其心。是故說名不",
    "T30n1579_089:0803a13": "應理。轉自輕蔑故。名心下劣。為性惱他故。",
    "T30n1579_089:0803a14": "名抵突。性好譏嫌故。名諀訿。欺誑師長尊",
    "T30n1579_089:0803a15": "重福田及同法者。名不純直。身語二業皆悉",
    "T30n1579_089:0803a16": "高疎其心剛勁又不清潔。名不和軟。於諸",
    "T30n1579_089:0803a17": "戒見軌則正命皆不同分。名不隨順。同分",
    "T30n1579_089:0803a18": "而轉心懷愛染。攀緣諸欲。起發意言。隨順",
    "T30n1579_089:0803a19": "隨轉。名欲尋思。心懷憎惡。於他攀緣不饒",
    "T30n1579_089:0803a20": "益相。起發意言。隨順隨轉。名恚尋思。心",
    "T30n1579_089:0803a21": "懷損惱。於他攀緣惱亂之相。起發意言。餘",
    "T30n1579_089:0803a22": "如前說。名害尋思。心懷染污。攀緣親戚",
    "T30n1579_089:0803a23": "起發意言。餘如前說。是故說名親里尋思。",
    "T30n1579_089:0803a24": "心懷染污。攀緣國土起發意言。餘如前說。",
    "T30n1579_089:0803a25": "是故說名國土尋思。心懷染污。攀緣自義",
    "T30n1579_089:0803a26": "推託遷延。後時望得起發意言。餘如前說。",
    "T30n1579_089:0803a27": "是故說名不死尋思。心懷染污。攀緣自他",
    "T30n1579_089:0803a28": "若劣若勝起發意言。餘如前說。是名輕蔑",
    "T30n1579_089:0803a29": "相應尋思。心懷染污。攀緣施主往還家勢。",
    "T30n1579_089:0803b01": "起發意言。隨順隨轉。是名家勢相應尋思。",
    "T30n1579_089:0803b02": "愁歎等事如前應知。",
    "T30n1579_089:0803b03": "復次一切煩惱皆有其纏。由現行者悉名",
    "T30n1579_089:0803b04": "纏故。然有八種諸隨煩惱。於四時中數數",
    "T30n1579_089:0803b05": "現行。是故唯立八種為纏。謂於修學增上",
    "T30n1579_089:0803b06": "戒時。無慚無愧數數現行能為障礙。若於",
    "T30n1579_089:0803b07": "修學增上心時。惛沈睡眠數數現行能為",
    "T30n1579_089:0803b08": "障礙。若於修學增上慧時。簡擇法故掉",
    "T30n1579_089:0803b09": "舉惡作數數現行能為障礙。若同法者展轉",
    "T30n1579_089:0803b10": "受用財及法時。嫉妬慳悋數數現行能為障",
    "T30n1579_089:0803b11": "礙。",
    "T30n1579_089:0803b12": "復次欲貪瞋等欲界所繫煩惱。行者欲界所",
    "T30n1579_089:0803b13": "繫上品煩惱未斷未知。名欲暴流。有見無",
    "T30n1579_089:0803b14": "明三種暴流。如其所應當知亦爾。謂於欲",
    "T30n1579_089:0803b15": "界未得離欲。除諸外道名欲暴流。已得",
    "T30n1579_089:0803b16": "離欲名有暴流。若諸外道從多論門。當知",
    "T30n1579_089:0803b17": "有餘二種暴流。謂諸惡見略攝為一。名見",
    "T30n1579_089:0803b18": "暴流。惡見因緣略攝為一。說名第四無明暴",
    "T30n1579_089:0803b19": "流。",
    "T30n1579_089:0803b20": "復次若諸煩惱等分行者非增非減。即上所",
    "T30n1579_089:0803b21": "說一切煩惱。說名為軛。",
    "T30n1579_089:0803b22": "復次當知依於二品建立四取。一在家品。",
    "T30n1579_089:0803b23": "二外道法中諸出家品。當知此中若所取。若",
    "T30n1579_089:0803b24": "能取。若所為取。如是一切總說為取。問何所",
    "T30n1579_089:0803b25": "取。答欲見戒禁我語是所取。問何能取。答",
    "T30n1579_089:0803b26": "四種欲貪是能取。問何所為取。答為得諸",
    "T30n1579_089:0803b27": "欲及為受用故起初取。由貪利養及以恭",
    "T30n1579_089:0803b28": "敬增上力故。或為詰責他所立論。或為免",
    "T30n1579_089:0803b29": "脫他所徵難。起第二取。奢摩他支為所依",
    "T30n1579_089:0803c01": "止。為所建立。為欲往趣世間離欲乃至非",
    "T30n1579_089:0803c02": "想非非想處三摩鉢底。起第三取。為欲隨",
    "T30n1579_089:0803c03": "說分別所計作業受果所有士夫。及為隨說",
    "T30n1579_089:0803c04": "流轉還滅士夫之相。起我語取。如是四取",
    "T30n1579_089:0803c05": "依於二品。謂受用欲諸在家品。及惡說法",
    "T30n1579_089:0803c06": "毘奈耶中諸出家品。由佛世尊每自稱言我",
    "T30n1579_089:0803c07": "為諸取遍知永斷正論大師故。於此法誓",
    "T30n1579_089:0803c08": "修行者。雖帶煩惱身壞命終。而不於彼",
    "T30n1579_089:0803c09": "建立諸取。所以者何。彼於諸欲無所顧",
    "T30n1579_089:0803c10": "戀而出家故。於見戒禁及以我語無執受",
    "T30n1579_089:0803c11": "故。惡說法者有二差別。一於見愛展轉發",
    "T30n1579_089:0803c12": "起怨諍論者。二能證入世間定者。依於",
    "T30n1579_089:0803c13": "見愛展轉發起怨諍論者。建立見取。依能",
    "T30n1579_089:0803c14": "證入世間定者立戒禁取。二品為依執",
    "T30n1579_089:0803c15": "著我語故。依俱品立我語取。此中見者。謂",
    "T30n1579_089:0803c16": "六十二。如前應知。邪分別見之所受持身",
    "T30n1579_089:0803c17": "護語護。說名為戒。隨此所受形服飲食威",
    "T30n1579_089:0803c18": "儀行相。說名為禁。諦故住故論說有我。名",
    "T30n1579_089:0803c19": "為我語。執有實物。說名諦故。執可安立。",
    "T30n1579_089:0803c20": "說名住故。又於此中欲愛為緣建立欲取。",
    "T30n1579_089:0803c21": "依止智論利養恭敬等愛為緣建立見取。",
    "T30n1579_089:0803c22": "定愛為緣立戒禁取。有無有愛為緣立我",
    "T30n1579_089:0803c23": "語取。",
    "T30n1579_089:0803c24": "復次當知四繫唯依外道差別建立。如前",
    "T30n1579_089:0803c25": "應知。復次違背五處。當知建立五蓋差別。",
    "T30n1579_089:0803c26": "一為在家諸欲境界所漂淪故。違背聖教",
    "T30n1579_089:0803c27": "立貪欲蓋。二不堪忍諸同法者。呵諫驅擯",
    "T30n1579_089:0803c28": "教誡等故。違背所有可愛樂法立瞋恚蓋。",
    "T30n1579_089:0803c29": "三由違背奢摩他故。立惛沈睡眠蓋。四由",
    "T30n1579_089:0804a01": "違背毘鉢舍那故。立掉舉惡作蓋。五由違",
    "T30n1579_089:0804a02": "背於法論議無倒決擇審察諸法大師聖教",
    "T30n1579_089:0804a03": "涅槃勝解故。建立疑蓋。",
    "T30n1579_089:0804a04": "復次若貪瞋癡纏所纏故。或彼隨眠所隨眠",
    "T30n1579_089:0804a05": "故。心不調柔。心極愚昧於得自義能作衰",
    "T30n1579_089:0804a06": "損故。名株杌。",
    "T30n1579_089:0804a07": "復次於弊下境所起貪欲。名為貪垢。於",
    "T30n1579_089:0804a08": "不應瞋所緣境事所起瞋恚。名為瞋垢。於",
    "T30n1579_089:0804a09": "極顯現愚癡眾生尚能了事所起愚癡。名為",
    "T30n1579_089:0804a10": "癡垢。",
    "T30n1579_089:0804a11": "復次若貪瞋癡數數現行恒常流溢。燒惱身",
    "T30n1579_089:0804a12": "心極為衰損。說名燒害。",
    "T30n1579_089:0804a13": "復次若貪瞋癡遠離慚愧。無慚愧故一向無",
    "T30n1579_089:0804a14": "間。不可制伏定為傷損。說名為箭。復次若",
    "T30n1579_089:0804a15": "貪瞋癡慚愧間雜。由相續故。非剎那故。",
    "T30n1579_089:0804a16": "有可制伏。說名所有。是繫所攝。極下穢",
    "T30n1579_089:0804a17": "義。",
    "T30n1579_089:0804a18": "復次一切不善身業。名為惡行。如說身業。",
    "T30n1579_089:0804a19": "語業意業當知亦爾。由此惡業數現行故。",
    "T30n1579_089:0804a20": "於諸惡趣。或已隨得。或當隨得。或現隨得。",
    "T30n1579_089:0804a21": "是故說彼名為惡行。由此示現業雜染義。",
    "T30n1579_089:0804a22": "煩惱雜染前已顯了。",
    "T30n1579_089:0804a23": "復次有二安立業雜染論。一者邪論。二者正",
    "T30n1579_089:0804a24": "論。言邪論者。謂如是說。若有故思。凡所",
    "T30n1579_089:0804a25": "造作諸不善業。一切決定當受惡趣。此論",
    "T30n1579_089:0804a26": "便謗修行梵行能證涅槃。何以故。諸有情",
    "T30n1579_089:0804a27": "類不易可得於現法中無有故思造不",
    "T30n1579_089:0804a28": "善業。況在餘生。若彼決定感惡趣者。便應",
    "T30n1579_089:0804a29": "無有解脫可得。是故當知。此為邪論。若",
    "T30n1579_089:0804b01": "如是說。諸有故思造不善業。此業亦作亦",
    "T30n1579_089:0804b02": "增長者。定於當來受不可愛惡趣異熟。若",
    "T30n1579_089:0804b03": "有雖作不增長者。彼彼法受為依止故。",
    "T30n1579_089:0804b04": "諸所造作或樂或苦。當於造時於現法中。",
    "T30n1579_089:0804b05": "此業決定或順樂受或順苦受。諸有造作",
    "T30n1579_089:0804b06": "如是業已。若無追悔不修對治補特伽",
    "T30n1579_089:0804b07": "羅。彼於此業。若更增長若不增長。此業雖",
    "T30n1579_089:0804b08": "定順現法受。亦轉令成順惡趣受。於現法",
    "T30n1579_089:0804b09": "中能障解脫。諸有造作如是業已。若生",
    "T30n1579_089:0804b10": "追悔修習對治補特伽羅。彼於此業。若不",
    "T30n1579_089:0804b11": "增長。若更增長。此業雖是順惡趣受。亦",
    "T30n1579_089:0804b12": "轉令成順現法受。不障解脫。是故此論",
    "T30n1579_089:0804b13": "不名誹謗修習梵行能證涅槃。當知此論",
    "T30n1579_089:0804b14": "是為正論。",
    "T30n1579_089:0804b15": "復次若有闕於十種對治。為業雜染之所",
    "T30n1579_089:0804b16": "染污。若有會遇如是十種。便得清淨。一者",
    "T30n1579_089:0804b17": "若由如是對治。雖有作業而無增長。彼望",
    "T30n1579_089:0804b18": "當來成不定受。二者若由如是對治。雖未",
    "T30n1579_089:0804b19": "永斷而更不受。三者若由如是對治。永斷",
    "T30n1579_089:0804b20": "離繫。四者守護諸根門故善修其身。為欲",
    "T30n1579_089:0804b21": "修習增上戒學。五者修習增上戒已。為欲",
    "T30n1579_089:0804b22": "修習增上心學。六者修習增上心已。為欲",
    "T30n1579_089:0804b23": "修習增上慧學。七者修習增上慧已。為斷",
    "T30n1579_089:0804b24": "諸漏。八者猛利意樂修習。九者長時修習。十",
    "T30n1579_089:0804b25": "者無量門對治修習。若有不會如是十種",
    "T30n1579_089:0804b26": "業對治者。為業雜染之所染污。與此相違。",
    "T30n1579_089:0804b27": "當知清淨。",
    "T30n1579_089:0804b28": "復次於現法中不善防護身語意業而住",
    "T30n1579_089:0804b29": "者。彼先造作惡不善業。亦令增長。於當來",
    "T30n1579_089:0804c01": "世令其雜染。若善防護身語意業而住者。",
    "T30n1579_089:0804c02": "彼不雜染。云何於現法中不善防護身語",
    "T30n1579_089:0804c03": "意業而住。云何善防護身語意業而住。不",
    "T30n1579_089:0804c04": "善防護身語意業而住者。謂如有一。於諸",
    "T30n1579_089:0804c05": "不善身語意業纏所發起。能誓遠離。然於能",
    "T30n1579_089:0804c06": "起不正作意。相應無明猶故發起。又於諸",
    "T30n1579_089:0804c07": "善身語意業受學隨轉。由此因緣。於現法",
    "T30n1579_089:0804c08": "中於諸煩惱邪欲尋求所作眾苦。無有差",
    "T30n1579_089:0804c09": "別。彼唯即於此誓受遠離。便生喜足。於現",
    "T30n1579_089:0804c10": "法中。不起聖道。不證涅槃。彼雖如是防",
    "T30n1579_089:0804c11": "護而住。於現法中暫時不作惡不善業。然",
    "T30n1579_089:0804c12": "為煩惱隨眠纏縛。既終沒已後有續生。",
    "T30n1579_089:0804c13": "隨所受身。依先業緣廣起雜染。若善防護",
    "T30n1579_089:0804c14": "身語意業而住者。有此差別。謂此依彼誓",
    "T30n1579_089:0804c15": "受遠離不造新業故。業雖熟暫觸異熟",
    "T30n1579_089:0804c16": "尋能變吐。彼唯於此誓受遠離不生喜足。",
    "T30n1579_089:0804c17": "於現法中能起聖道。亦能證得彼果涅槃。",
    "T30n1579_089:0804c18": "彼於爾時乃至有識身相續住。恒受先業所",
    "T30n1579_089:0804c19": "感諸受。於現法中彼有識身乃至壽量未",
    "T30n1579_089:0804c20": "滅盡位常相續住。壽量若盡捨有識身。於",
    "T30n1579_089:0804c21": "後命根更不成就。由是因緣。識與一切諸",
    "T30n1579_089:0804c22": "受俱滅後不相續。彼如影受與其識樹皆",
    "T30n1579_089:0804c23": "滅盡故。遍於一切不可施設。彼於爾時由",
    "T30n1579_089:0804c24": "二因緣。先所作業於當來世不能為染。一",
    "T30n1579_089:0804c25": "由煩惱為其助伴令雜染者。無餘斷故。",
    "T30n1579_089:0804c26": "二由依此諸行相續成熟。雜染無餘滅故。",
    "T30n1579_089:0804c27": "彼於爾時諸有情所善友意樂相續轉故。",
    "T30n1579_089:0804c28": "名無怨心。於彼所緣瞋恚斷故。名無恚心。",
    "T30n1579_089:0804c29": "於業異熟深見過患增上緣力誓遠離故。",
    "T30n1579_089:0805a01": "名無染心。已具獲得能對治彼諸聖道故。",
    "T30n1579_089:0805a02": "名無顛倒善解脫心。彼由如是能具證得",
    "T30n1579_089:0805a03": "六種恒住。若有於彼多所住者。於現法中",
    "T30n1579_089:0805a04": "雖有種種諸惡不善業緣間雜。由此遠離",
    "T30n1579_089:0805a05": "一向成善。由是因緣。當知此與先防護住",
    "T30n1579_089:0805a06": "有其差別。",
    "T30n1579_089:0805a07": "復次當知施設領受業異熟論。由五種相",
    "T30n1579_089:0805a08": "成其雜染。由五種相成不雜染。云何名為",
    "T30n1579_089:0805a09": "由五種相成其雜染。謂由施設惡因論故。",
    "T30n1579_089:0805a10": "亦由施設無因論故。及由施設惡因無因",
    "T30n1579_089:0805a11": "有三過故。此中施設惡因論者。謂如有一。",
    "T30n1579_089:0805a12": "起如是見。立如是論。若有士夫補特伽",
    "T30n1579_089:0805a13": "羅。諸所領受一切皆是宿因所作。如是或",
    "T30n1579_089:0805a14": "謂自在變化等因所作。施設無因論者。謂",
    "T30n1579_089:0805a15": "如有一。起如是見。立如是論。若有士夫",
    "T30n1579_089:0805a16": "補特伽羅。諸所領受。當知一切無因無緣。",
    "T30n1579_089:0805a17": "云何施設惡因無因。有三種過。謂現法中",
    "T30n1579_089:0805a18": "不善俱行不善諸受。宿世業為因亦有過失。",
    "T30n1579_089:0805a19": "現法業為因亦有過失。若言此受宿世惡業",
    "T30n1579_089:0805a20": "以為因者。是則有一依於不善諸樂法受。",
    "T30n1579_089:0805a21": "而有其樂不善受生。此用宿世諸不善業以",
    "T30n1579_089:0805a22": "為因生。不應道理。何以故。非彼宿世諸",
    "T30n1579_089:0805a23": "不善業於現法中感樂異熟應正道理。若",
    "T30n1579_089:0805a24": "言此受用現法中惡業為因。是則退失自",
    "T30n1579_089:0805a25": "意所立諸惡因論及無因論。謂諸所受皆宿",
    "T30n1579_089:0805a26": "因作。乃至廣說。是名初過。又若說言諸不",
    "T30n1579_089:0805a27": "善法皆用宿世惡業為因。是則決定所有善",
    "T30n1579_089:0805a28": "法亦用宿世善法為因。如是所有不善對",
    "T30n1579_089:0805a29": "治。諸善加行。俱生精進。皆成無用。如是",
    "T30n1579_089:0805b01": "名為第二過失。又若現在無有士用。是則",
    "T30n1579_089:0805b02": "應無依善不善。審正觀察是所應作所不",
    "T30n1579_089:0805b03": "應作。又如實智應成無用。謂了知已此我",
    "T30n1579_089:0805b04": "應轉。此我應成。彼非有故。此亦非有故。",
    "T30n1579_089:0805b05": "如實智理不成就。智不成故念不安住。念",
    "T30n1579_089:0805b06": "不住故無三摩地。無有定故。不正尋思令",
    "T30n1579_089:0805b07": "心迷亂。心迷亂故。便應欣慕愚夫同意所樂",
    "T30n1579_089:0805b08": "諸根。由彼獲得愚夫同意所樂法故。是則",
    "T30n1579_089:0805b09": "退失并沙門法及沙門論。如是名為第三過",
    "T30n1579_089:0805b10": "失。若略說此有三種過。謂現在世諸不善受",
    "T30n1579_089:0805b11": "因不成過。謗精進過。謗正智過。云何施",
    "T30n1579_089:0805b12": "設領受一切業異熟論。由五種相成不雜",
    "T30n1579_089:0805b13": "染。謂若能領受者。若由此領受。若如是領",
    "T30n1579_089:0805b14": "受。若領受時。如是雜染如是清淨。當知此",
    "T30n1579_089:0805b15": "中依五取蘊施設假名補特伽羅為領受",
    "T30n1579_089:0805b16": "者。即此假者由六觸處故能領受。於母胎",
    "T30n1579_089:0805b17": "中四種差別。謂依精血大種所造諸業煩惱",
    "T30n1579_089:0805b18": "之所攝受。結生相續有取之識及母腹中所",
    "T30n1579_089:0805b19": "有孔穴。由如是故得入母胎。次有名色。次",
    "T30n1579_089:0805b20": "有六處。次觸次受。如是次第而有領受。又",
    "T30n1579_089:0805b21": "即此受亦用現在觸為其因。亦用宿世業",
    "T30n1579_089:0805b22": "等為因。彼若聽聞諸不正法非理作意以",
    "T30n1579_089:0805b23": "為因緣。便觸無明。觸所生受。受為緣",
    "T30n1579_089:0805b24": "故復生於愛。愛為緣故復生於取。乃至當",
    "T30n1579_089:0805b25": "來生老死等眾苦差別。如是領受諸無明觸",
    "T30n1579_089:0805b26": "所生受時。便有雜染所攝二諦。與此相違。",
    "T30n1579_089:0805b27": "聽聞正法如理作意為因緣故。便能領受",
    "T30n1579_089:0805b28": "明觸所生諸受差別。受此受時便有清淨",
    "T30n1579_089:0805b29": "所攝二諦。",
    "T30n1579_089:0805c01": "復次當知施設邪業清淨及邪行中。有二",
    "T30n1579_089:0805c02": "過患。何等為二。一內證稽留過患。二他所",
    "T30n1579_089:0805c03": "譏毀過患。云何施設邪業清淨。謂如有一。",
    "T30n1579_089:0805c04": "實非大師。妄分別己自稱大師。宣說如是",
    "T30n1579_089:0805c05": "邪施設論。謂現法中諸所受苦。一切皆是宿",
    "T30n1579_089:0805c06": "因所作。彼見宿世諸不善業。為二種因。謂",
    "T30n1579_089:0805c07": "現法中諸不善業。皆是宿業串習所引。諸",
    "T30n1579_089:0805c08": "所受苦亦是彼業之所造作。由是因緣修",
    "T30n1579_089:0805c09": "自苦行。令故惡業所招苦果皆悉變吐。更",
    "T30n1579_089:0805c10": "不造作當不善業。於現法中又能防護身",
    "T30n1579_089:0805c11": "語意住。後當勤修一向善業。令不善法轉",
    "T30n1579_089:0805c12": "成非漏。由此因緣不善業盡。由彼盡故眾",
    "T30n1579_089:0805c13": "苦亦盡。證苦邊際。云何邪行。謂如有一。不",
    "T30n1579_089:0805c14": "能了知自業雜染。不能了知彼業對治。又",
    "T30n1579_089:0805c15": "於前後所證差別不如實知。彼成如是愚",
    "T30n1579_089:0805c16": "癡法故。於其師所得無根信。於非信處妄",
    "T30n1579_089:0805c17": "生真實聖教勝解。彼由墜墮非實非理邪論。",
    "T30n1579_089:0805c18": "朋黨他迴動時於可疑處而不生疑。不",
    "T30n1579_089:0805c19": "尋求師躬往請問。為能正記為不能記。",
    "T30n1579_089:0805c20": "為能淨疑為不能淨。為一切智非一切智。",
    "T30n1579_089:0805c21": "大師去世。於所疑處畢竟隨轉。何以故。大",
    "T30n1579_089:0805c22": "師住世。能為決了此一切智非一切智。大師",
    "T30n1579_089:0805c23": "滅後。何所請問云何決了。是名邪行。何緣",
    "T30n1579_089:0805c24": "應知如是施設令業清淨。不應道理。由",
    "T30n1579_089:0805c25": "二緣故。謂彼苦行宿因所作不應理故。由",
    "T30n1579_089:0805c26": "此能盡宿不善業不應理故。所以者何。軟",
    "T30n1579_089:0805c27": "中上品自苦行緣所逼切時。軟中上品苦受",
    "T30n1579_089:0805c28": "生。故即此三品逼緣遠離。由所逼切三品",
    "T30n1579_089:0805c29": "苦受不得生故。宿因所作不應道理。又",
    "T30n1579_089:0806a01": "此苦行無有功能。令宿所作能感苦受。諸",
    "T30n1579_089:0806a02": "不善業成順樂受。是故彼起如是定見。由",
    "T30n1579_089:0806a03": "自苦行令宿所作惡業變吐。若有是事。彼",
    "T30n1579_089:0806a04": "宿所作能順苦受諸不善業。為能感得於",
    "T30n1579_089:0806a05": "現法中自苦逼切苦受果不。若言感得此",
    "T30n1579_089:0806a06": "苦受果。修自苦行即為唐捐。受彼果已自",
    "T30n1579_089:0806a07": "然變吐。若如是者。宿世所作諸不善業。非",
    "T30n1579_089:0806a08": "自苦行所能變吐。又即此業一分可吐。謂現",
    "T30n1579_089:0806a09": "法中受彼果者。若餘能順後所受業。彼於",
    "T30n1579_089:0806a10": "後世當受其果。非自苦行可令其果悉皆",
    "T30n1579_089:0806a11": "變吐。若言現在逼切苦受非宿因作。如是",
    "T30n1579_089:0806a12": "所說諸所領受一切。皆是宿因所作。不應",
    "T30n1579_089:0806a13": "道理。如能隨順苦受惡業。不可令其成",
    "T30n1579_089:0806a14": "順樂受。如是宿世所作能順樂受善業。不",
    "T30n1579_089:0806a15": "可令其成順不苦不樂受業。或彼二種順",
    "T30n1579_089:0806a16": "現法受。不可令其成順後受。若順後受不",
    "T30n1579_089:0806a17": "可令其成無所受。若未成熟不可令熟。",
    "T30n1579_089:0806a18": "若已成熟不可彼彼方便令轉。此中所說",
    "T30n1579_089:0806a19": "要略義者。所謂一切善不善業自性決定。時",
    "T30n1579_089:0806a20": "分決定。品類決定。若如是者隨業決定。必",
    "T30n1579_089:0806a21": "能攝受如是類果。於中更自受逼切苦。復",
    "T30n1579_089:0806a22": "何所用。又若此受宿業因感。彼自所許令",
    "T30n1579_089:0806a23": "業一分減盡。可得少分勝利。由是因緣如",
    "T30n1579_089:0806a24": "此所計少分勝利亦無所有。如是則為極",
    "T30n1579_089:0806a25": "自稽留業所縛故。終無解脫。由此道理是",
    "T30n1579_089:0806a26": "名於此邪論邪行第一過患。謂於內證自",
    "T30n1579_089:0806a27": "義稽留。云何他所譏毀過患。謂彼依止二",
    "T30n1579_089:0806a28": "種邪論。發起三種自苦惱行。若作是說。所",
    "T30n1579_089:0806a29": "有士夫補特伽羅諸所領受一切。皆是宿因",
    "T30n1579_089:0806b01": "所作。是名第一邪論。謂惡因論。復有說言。",
    "T30n1579_089:0806b02": "如彼最初自在變化。從是已後諸所領受",
    "T30n1579_089:0806b03": "一切皆是宿業所作。是名第二邪論。謂惡因",
    "T30n1579_089:0806b04": "論。三種自苦行者。謂身語意護。身護者。謂",
    "T30n1579_089:0806b05": "不以身與餘有情共相雜住。唯往山林阿",
    "T30n1579_089:0806b06": "練若處。獨居閑靜。都無所見而修苦行。語",
    "T30n1579_089:0806b07": "護者。謂彼受持默無言禁。意護者。謂心忍",
    "T30n1579_089:0806b08": "受自逼切苦。彼起如是欲樂言說為他顯",
    "T30n1579_089:0806b09": "示。由此二種所見圓滿。及由三種苦行圓",
    "T30n1579_089:0806b10": "滿。能越眾苦。然其自苦不能越度。是故為",
    "T30n1579_089:0806b11": "他之所譏毀。若諸所受一切皆是宿因所",
    "T30n1579_089:0806b12": "作。亦是自在變化因作。亦是三種苦行能越",
    "T30n1579_089:0806b13": "因之所作。是則三種修苦行。俱所受眾苦",
    "T30n1579_089:0806b14": "定是宿世黑業所感。亦是暴惡自在所化。",
    "T30n1579_089:0806b15": "三種苦行皆不能越。是故於今受斯苦受。",
    "T30n1579_089:0806b16": "若彼雖復內證稽留。而有為他所稱讚者",
    "T30n1579_089:0806b17": "猶尚不可。況此為他稱讚。勝利亦無所有。",
    "T30n1579_089:0806b18": "是故名為第二過患。由此分故唯可譏毀。",
    "T30n1579_089:0806b19": "復次與上相違。當知施設正業染淨及正",
    "T30n1579_089:0806b20": "行中。有二勝利。一者內證無滯勝利。二者",
    "T30n1579_089:0806b21": "他所稱讚勝利。云何施設業雜染論。謂有",
    "T30n1579_089:0806b22": "二業。一者善業。二不善業。於過去世已曾",
    "T30n1579_089:0806b23": "造作善不善業。今現法中受愛非愛異熟",
    "T30n1579_089:0806b24": "果等。受愛非愛果差別時。更復造作善不",
    "T30n1579_089:0806b25": "善業。由此當來受愛非愛異熟果等。如是",
    "T30n1579_089:0806b26": "名為業雜染論。云何施設業清淨論。謂如",
    "T30n1579_089:0806b27": "有一。不造新業故。業觸已尋復變吐。由",
    "T30n1579_089:0806b28": "對治力永斷無餘故。得清淨。如是名為令",
    "T30n1579_089:0806b29": "雜染業得清淨論。如是施設正業染淨。名",
    "T30n1579_089:0806c01": "無上論。云何正行。謂如有一。於正法中",
    "T30n1579_089:0806c02": "成就多聞。於業雜染及以清淨。正知雜染清",
    "T30n1579_089:0806c03": "淨相已。捨不善業修習善業。彼於聞思如",
    "T30n1579_089:0806c04": "理作意。勤方便已為證修故。住空閑處。淨",
    "T30n1579_089:0806c05": "修治心。令離諸蓋及眾苦法。為欲斷除貪",
    "T30n1579_089:0806c06": "欲瞋恚掉舉惡作。以九種行安住其心。令",
    "T30n1579_089:0806c07": "心棄捨止所對治。為欲斷除惛沈睡眠及",
    "T30n1579_089:0806c08": "以疑蓋。分析六事如理作意。修飾其心。令",
    "T30n1579_089:0806c09": "心棄捨觀所對治。從彼止觀所治出已。能",
    "T30n1579_089:0806c10": "正修學消伏眾苦。彼既如是淨修其心。令",
    "T30n1579_089:0806c11": "離諸蓋眾苦法已。復於衣服飲食臥具受",
    "T30n1579_089:0806c12": "用儀則。淨修其心。若由習近如是衣服乃",
    "T30n1579_089:0806c13": "至臥具。不善法增。善法退減。即便遠離。寧",
    "T30n1579_089:0806c14": "可受用。麁弊衣等惙爾。自存忍受眾苦。進",
    "T30n1579_089:0806c15": "修正行。又由二緣受用勝妙衣服等。因能",
    "T30n1579_089:0806c16": "令生長惡不善法。謂諸妄想不正尋思。何等",
    "T30n1579_089:0806c17": "二緣。一於諸善未能長時串修習故。心不",
    "T30n1579_089:0806c18": "調柔。二於衣服飲食等事欲貪堅著。由是",
    "T30n1579_089:0806c19": "因緣修正行者。調柔其心。令堪所作。於",
    "T30n1579_089:0806c20": "衣服等欲貪堅著。及諸無常眾緣生法。恒常",
    "T30n1579_089:0806c21": "繫念深見過患。爾時雖復受用勝妙衣服等",
    "T30n1579_089:0806c22": "事。而於其中無有雜染。如是行者亦受",
    "T30n1579_089:0806c23": "安樂。亦無有罪。由奢摩他毘鉢舍那修習",
    "T30n1579_089:0806c24": "力故。淨修其心。離諸蓋已。由思擇力於",
    "T30n1579_089:0806c25": "衣服等邪受用故。雖於爾時暫少成就心",
    "T30n1579_089:0806c26": "一境性。欲貪隨眠仍未斷故。於當來世復",
    "T30n1579_089:0806c27": "為雜染。彼以妙慧通達是已。便修加",
    "T30n1579_089:0806c28": "行。為畢竟斷。受用如法邊際臥具。離諸",
    "T30n1579_089:0806c29": "貪著。先善修治正定資糧。漸次乃至能入清",
    "T30n1579_089:0807a01": "淨第四靜慮。以此為依。證諦現觀。隨得漏",
    "T30n1579_089:0807a02": "盡心善解脫。於一切苦得離繫故。究竟寂",
    "T30n1579_089:0807a03": "靜所攝受故。微妙清淨一切身心無間滿故。",
    "T30n1579_089:0807a04": "一切煩惱永離繫故。普能領納諸無漏受。是",
    "T30n1579_089:0807a05": "名正行。如是應知。內證無滯。及彼相違五",
    "T30n1579_089:0807a06": "種差別他所稱讚。彼於爾時從諸蓋纏及",
    "T30n1579_089:0807a07": "一切苦。心善解脫。於現法中彼諸隨眠無",
    "T30n1579_089:0807a08": "餘永斷。前際後際業。及異熟所有雜染皆善",
    "T30n1579_089:0807a09": "解脫。由於現法獲得聖道及道果故。",
    "T30n1579_089:0807a10": "復次略有三種補特伽羅。一者未入聖教異",
    "T30n1579_089:0807a11": "生。二者已入聖教有學。三者已入聖教異生。",
    "T30n1579_089:0807a12": "由三種相。應知最初補特伽羅。第二第三",
    "T30n1579_089:0807a13": "當知亦爾。云何三相應知最初補特伽羅。",
    "T30n1579_089:0807a14": "謂初有一補特伽羅。已得成就世間正見。",
    "T30n1579_089:0807a15": "了知有施。乃至廣說。彼於異時聞不正法。",
    "T30n1579_089:0807a16": "為因緣故。而便發起非理作意。世間正見",
    "T30n1579_089:0807a17": "臨將欲滅。雖未一切悉皆已滅。而堪能滅。",
    "T30n1579_089:0807a18": "又彼所治誹謗邪見臨將欲生。雖未已生。",
    "T30n1579_089:0807a19": "而堪能生。彼於中間聽聞正法。為因緣",
    "T30n1579_089:0807a20": "故。遂還發生如理作意。彼臨欲生誹謗邪",
    "T30n1579_089:0807a21": "見不現行故。說名為斷。然其正見先成就",
    "T30n1579_089:0807a22": "故。不名為生。第二有一補特伽羅。不成正",
    "T30n1579_089:0807a23": "見及以邪見。聽聞正法如理作意。為因緣",
    "T30n1579_089:0807a24": "故。爾乃發生世間正見。彼於邪見不名為",
    "T30n1579_089:0807a25": "斷。先不成故。第三有一補特伽羅。成就邪",
    "T30n1579_089:0807a26": "見聽聞正法。如理作意為因緣故。斷滅邪",
    "T30n1579_089:0807a27": "見。生起正見。云何三相應知第二補特伽羅。",
    "T30n1579_089:0807a28": "謂於佛等已得證淨。彼於佛等先所現起",
    "T30n1579_089:0807a29": "一切無智。當於諸諦得現觀時先已斷盡。",
    "T30n1579_089:0807b01": "是故於今不名為斷。而於佛等證淨俱行",
    "T30n1579_089:0807b02": "明現前故。說名為生。即以學道斷修所斷",
    "T30n1579_089:0807b03": "餘品無明。而於其明不名生起。此道與先",
    "T30n1579_089:0807b04": "種類同故。彼無學道將現在前。修斷無明皆",
    "T30n1579_089:0807b05": "悉滅盡。又能生起諸無學明。云何三相應",
    "T30n1579_089:0807b06": "知第三補特伽羅。謂聞無我相應正法。初",
    "T30n1579_089:0807b07": "但由聞發生信解。而未悟入。彼於無我生",
    "T30n1579_089:0807b08": "信解故。能斷我見。未悟入故。不得名為",
    "T30n1579_089:0807b09": "生無我見。如所聞法。復能如理正思惟時。",
    "T30n1579_089:0807b10": "於無我理能悟入故。乃得名為生無我見。",
    "T30n1579_089:0807b11": "於彼隨眠而未能斷。從此已後由修道力。",
    "T30n1579_089:0807b12": "證諦現觀。方斷隨眠。發生無漏。",
    "T30n1579_089:0807b13": "瑜伽師地論卷第八十九"
}