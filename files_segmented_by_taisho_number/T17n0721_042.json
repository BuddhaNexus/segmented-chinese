{
    "T17n0721_042:0247b02": "正法念處經卷第四十二",
    "T17n0721_042:0247b04": "元魏婆羅門瞿曇般若流支譯",
    "T17n0721_042:0247b05": "觀天品之二十一(夜摩天之七)",
    "T17n0721_042:0247b06": "「爾時，彼天次第而行，上彼山峯第一無垢如",
    "T17n0721_042:0247b07": "鏡之地。彼諸天眾，業地鏡中自見其身，分分",
    "T17n0721_042:0247b08": "明了。彼諸天等，若有先修身口意者，業地鏡",
    "T17n0721_042:0247b09": "中得見自身，額中所現業果生死。如彼某時",
    "T17n0721_042:0247b10": "某處某國某因某緣某退相等，一切皆見，亦",
    "T17n0721_042:0247b11": "見他相——當退之相。隨何者天額中書字餘業",
    "T17n0721_042:0247b12": "之相，或有生業，彼一切相，業地鏡中一切自",
    "T17n0721_042:0247b13": "見，退夜摩天。若是餘業或是生業，或身惡",
    "T17n0721_042:0247b14": "業或口惡業或意惡業，如是因緣退已，當",
    "T17n0721_042:0247b15": "生某地獄中、某餓鬼中、某畜生中；從畜生處",
    "T17n0721_042:0247b16": "既得脫已，行欲放逸之所誑故，業風所吹，轉",
    "T17n0721_042:0247b17": "某處生。又復如是欲過中出，彼於額上字",
    "T17n0721_042:0247b18": "書畫中，一切具見。於額畫中亦如是見欲過",
    "T17n0721_042:0247b19": "中出，如某欲法如是對治，所謂修欲無光明",
    "T17n0721_042:0247b20": "觀，不為彼欲之所能誑。又復彼欲有異對治，",
    "T17n0721_042:0247b21": "謂見此色是虛妄見，於如是色隨順見已，心",
    "T17n0721_042:0247b22": "正觀察，悕欲之心更不增長。如是如是，五境",
    "T17n0721_042:0247b23": "界中如欲過患，如是諦觀，彼天如是則無憙",
    "T17n0721_042:0247b24": "愛。憙愛之心不能為妨、不能為礙，喜愛乃",
    "T17n0721_042:0247b25": "是生死種子，彼天如是欲中得出。額畫字中",
    "T17n0721_042:0247b26": "一切皆見，彼既見已，若勝修身、若勝修意。彼",
    "T17n0721_042:0247b27": "能捨欲，見欲過患故知出欲；知出過已，見先",
    "T17n0721_042:0247b28": "受樂境界過患如食毒棗，今所受欲亦如",
    "T17n0721_042:0247b29": "是見。何以故？以於境界受欲樂故，墮於惡道。",
    "T17n0721_042:0247c01": "如是修故，捨離境界。若於額上書字畫中，見",
    "T17n0721_042:0247c02": "惡道業，墮於惡道——地獄、餓鬼、畜生之中。見彼",
    "T17n0721_042:0247c03": "業已，彼如是業，一切皆失；生善道業，一切皆",
    "T17n0721_042:0247c04": "生。善業力故。彼諸天子如是見已，深生信心，",
    "T17n0721_042:0247c05": "造作善業，如是乃至造作涅槃種子善業。「若",
    "T17n0721_042:0247c06": "更餘天少智慧者，其心樂欲，彼前作業，業網",
    "T17n0721_042:0247c07": "自在，既見業畫文字相已，生如是心：『若我",
    "T17n0721_042:0247c08": "此處後時退已，或生人中或生天中。』彼天如",
    "T17n0721_042:0247c09": "是見生處已，心不驚怖，而復更入五境界波",
    "T17n0721_042:0247c10": "愛河中洗。以放逸故，行放逸行。如是天者，",
    "T17n0721_042:0247c11": "不曾學來、不曾聞來，少智慧故，於欲不知，不",
    "T17n0721_042:0247c12": "能離欲，善法則滅，而復更作其餘生業——地獄、",
    "T17n0721_042:0247c13": "餓鬼、畜生之業。何以故？一切善業皆悉盡故，",
    "T17n0721_042:0247c14": "欲所誑故，而復墮於地獄、餓鬼、畜生之中。「爾",
    "T17n0721_042:0247c15": "時，有鳥名為賢語，見放逸天行放逸行，天善",
    "T17n0721_042:0247c16": "業故，而說偈言：",
    "T17n0721_042:0247c17": "「『若善牽心者，　　如是則得善；",
    "T17n0721_042:0247c18": "　　若隨不善者，　　如是得不善。",
    "T17n0721_042:0247c19": "　　一切多用心，　　如地風水火，",
    "T17n0721_042:0247c20": "　　隨所得因緣，　　心如是行轉。",
    "T17n0721_042:0247c21": "　　心能速疾行，　　亦能速疾迴，",
    "T17n0721_042:0247c22": "　　速將至天中，　　速令入惡道。",
    "T17n0721_042:0247c23": "　　心速疾行善，　　若能防護心，",
    "T17n0721_042:0247c24": "　　一切法能作，　　一切業能斷。",
    "T17n0721_042:0247c25": "　　一切法行主，　　所謂彼心是；",
    "T17n0721_042:0247c26": "　　復以如是義，　　故得名為心。",
    "T17n0721_042:0247c27": "　　心常求人便，　　皆不應信之，",
    "T17n0721_042:0247c28": "　　體性甚[懂-重+隻]動，　　大力不可持。",
    "T17n0721_042:0247c29": "　　須臾間作善，　　須臾作不善；",
    "T17n0721_042:0248a01": "　　如是作無記，　　其行不可測。",
    "T17n0721_042:0248a02": "　　心來不可知，　　心去不可識，",
    "T17n0721_042:0248a03": "　　先無後時有，　　已有還復無。",
    "T17n0721_042:0248a04": "　　心無有處所，　　和集不可得，",
    "T17n0721_042:0248a05": "　　以無身體故，　　不可得捉持。",
    "T17n0721_042:0248a06": "　　因緣和合故，　　念念如是生，",
    "T17n0721_042:0248a07": "　　如珠牛糞合，　　因緣而生火。",
    "T17n0721_042:0248a08": "　　如是根色等，　　一切因緣心，",
    "T17n0721_042:0248a09": "　　非一能生心，　　和合故生心。",
    "T17n0721_042:0248a10": "　　如是知心已，　　知心難調伏，",
    "T17n0721_042:0248a11": "　　意隨正法行，　　慎勿憙樂欲。』",
    "T17n0721_042:0248a12": "「彼天如是既聞偈已，修身修意，二種修心。既",
    "T17n0721_042:0248a13": "修心已，不樂境界，隨順法行，退夜摩天復生",
    "T17n0721_042:0248a14": "勝處，不離天處。若生人中，或為人王或為",
    "T17n0721_042:0248a15": "大臣，或時得種解脫種子，三種菩提，隨願",
    "T17n0721_042:0248a16": "皆得，或具善業作轉輪王。",
    "T17n0721_042:0248a17": "「若彼諸天如是希有見於業相如鏡中見，",
    "T17n0721_042:0248a18": "心不調者，彼天復墮地獄、餓鬼、畜生之中。",
    "T17n0721_042:0248a19": "「又彼比丘觀此希有業畫文字果報之相，彼",
    "T17n0721_042:0248a20": "則觀見：若人精勤專意深心畫如來像，若有",
    "T17n0721_042:0248a21": "思信寂靜之心如是書寫正法文典，心意寂",
    "T17n0721_042:0248a22": "靜。彼人生天，咽中額上，見則生信。",
    "T17n0721_042:0248a23": "「又復有人心無正信，或為王勅或為他遣，或",
    "T17n0721_042:0248a24": "為取物，活命因緣，若書經文或畫佛像，亦生",
    "T17n0721_042:0248a25": "天中，見則不信，多行放逸。彼亦造作善業種",
    "T17n0721_042:0248a26": "子，得生天中，雖見不信，以離信來、離思來故。",
    "T17n0721_042:0248a27": "如是無因，則無業果，如是一切皆從因緣相",
    "T17n0721_042:0248a28": "似業生。",
    "T17n0721_042:0248a29": "「若復有天性憙放逸，行放逸行，受天境界五",
    "T17n0721_042:0248b01": "欲之樂，常不厭足，復於增長無量欲山寶圍",
    "T17n0721_042:0248b02": "山中，於長久時五欲功德而受樂已。共天女",
    "T17n0721_042:0248b03": "眾如是種種遊戲受樂，後離如是五欲功德",
    "T17n0721_042:0248b04": "莊嚴之山，復向第三珠圍山去。生歡喜心，五",
    "T17n0721_042:0248b05": "樂音聲在道遊戲，普勝妙事第一成就，於須",
    "T17n0721_042:0248b06": "臾間具足受樂，如意所念種種境界而受快",
    "T17n0721_042:0248b07": "樂。既於山中在河岸邊受欲樂已，方至第",
    "T17n0721_042:0248b08": "三珠圍之山。如是如是，天可愛樂境界受樂，",
    "T17n0721_042:0248b09": "如是如是喜愛增長，以於彼愛不解脫故，欲",
    "T17n0721_042:0248b10": "火所燒，於彼聲觸味色香等不知厭足，境界",
    "T17n0721_042:0248b11": "河中亦不厭足，如彌那魚。如是第三名珠圍",
    "T17n0721_042:0248b12": "山，一廂則是青色珠寶，次第二廂赤蓮花",
    "T17n0721_042:0248b13": "寶，次第三廂是車璩寶，次第四廂是白",
    "T17n0721_042:0248b14": "銀寶。彼天見已，生歡喜心，迭互相向如是說",
    "T17n0721_042:0248b15": "言：『天當看此無量種種端嚴殊妙種種光明。",
    "T17n0721_042:0248b16": "此寶光明，百萬由旬皆悉普遍入彼光明，",
    "T17n0721_042:0248b17": "不可分別。此勝光明，青黃赤白有無量種。』",
    "T17n0721_042:0248b18": "「彼諸天眾如是說已，復向餘林，林名樹稠。彼",
    "T17n0721_042:0248b19": "諸天眾、諸天女眾生歡喜心，無量音樂隨種",
    "T17n0721_042:0248b20": "種處皆悉樂見。次到彼林，善業成熟，種種莊",
    "T17n0721_042:0248b21": "嚴如是遊行，種種受樂，乃於久時行放逸",
    "T17n0721_042:0248b22": "行，為愛所使。爾時，彼天見樹稠林，諸七寶",
    "T17n0721_042:0248b23": "樹於彼林中，見有二河：第一香水，勝味觸",
    "T17n0721_042:0248b24": "水，如心意念則有水滿。彼河之水，隨念而",
    "T17n0721_042:0248b25": "轉。彼河銀岸多有種種異異諸鳥。彼一河者，",
    "T17n0721_042:0248b26": "名為雜水；次第二河名如意水。彼雜水者，本",
    "T17n0721_042:0248b27": "性自體。如是雜水，第一清淨，水流盈滿。彼種",
    "T17n0721_042:0248b28": "種水遠離醉過，善業因緣。其水則有無量種",
    "T17n0721_042:0248b29": "色，是故彼河名為雜水。",
    "T17n0721_042:0248c01": "又第二河名如意水，隨彼天心種種意念，如",
    "T17n0721_042:0248c02": "是水生。若念須陀，則須陀流第一白淨、第",
    "T17n0721_042:0248c03": "一香味，須陀流滿。若彼諸天意念天酒，則",
    "T17n0721_042:0248c04": "有色香觸味具足美妙天酒滿中流出。若念",
    "T17n0721_042:0248c05": "山澤種種異華，則有色香觸等具足如是妙",
    "T17n0721_042:0248c06": "花，滿河流出；於其花中有種種蜂以為莊",
    "T17n0721_042:0248c07": "嚴。彼華之名，尚不可說。如是第二如意水",
    "T17n0721_042:0248c08": "河，種種流滿。",
    "T17n0721_042:0248c09": "「彼處如是樹稠林中有如是花，莊嚴可愛。彼",
    "T17n0721_042:0248c10": "處諸天在兩河中處處遊戲，種種受樂。可愛",
    "T17n0721_042:0248c11": "聲觸味色香等種種受樂，以善業故，共飲天",
    "T17n0721_042:0248c12": "酒，種種受樂。聞樂音聲，種種耳樂，種種歡",
    "T17n0721_042:0248c13": "喜，隨心具足受種種樂。遠離憂悲，遠離飢",
    "T17n0721_042:0248c14": "儉，離於怖畏，於境界中常不知足。如飲醎",
    "T17n0721_042:0248c15": "水，隨增其渴。有無量種無量分別，有無量種",
    "T17n0721_042:0248c16": "受天之樂。「彼天如是行林河中受樂行已，彼",
    "T17n0721_042:0248c17": "處有鳥，名曰河行，見天放逸而說偈言：",
    "T17n0721_042:0248c18": "「『猶如此水流，　　天樂亦如是，",
    "T17n0721_042:0248c19": "　　命念念不住，　　癡故不覺知。",
    "T17n0721_042:0248c20": "　　老病死等故，　　能令業盡退，",
    "T17n0721_042:0248c21": "　　天不離此法，　　常隨逐欲行。",
    "T17n0721_042:0248c22": "　　命則非是常，　　三界樂亦爾，",
    "T17n0721_042:0248c23": "　　天癡為欲誑，　　如是不覺知。",
    "T17n0721_042:0248c24": "　　如空中水渧，　　必墮而不停，",
    "T17n0721_042:0248c25": "　　一切樂如是，　　與雨渧不異。",
    "T17n0721_042:0248c26": "　　如風吹塵土，　　迭互競相推，",
    "T17n0721_042:0248c27": "　　轉於虛空中，　　身轉亦如是。",
    "T17n0721_042:0248c28": "　　此樂非勝樂，　　貪誑不常定，",
    "T17n0721_042:0248c29": "　　與愛毒和合，　　猶如雜毒食。",
    "T17n0721_042:0249a01": "　　彼常勝樂者，　　所謂不死處、",
    "T17n0721_042:0249a02": "　　無愛別離處、　　無冷無熱處。",
    "T17n0721_042:0249a03": "　　彼處常安隱，　　智者之所說，",
    "T17n0721_042:0249a04": "　　何處不生死，　　彼處則無苦。",
    "T17n0721_042:0249a05": "　　諸因婦女樂，　　一切皆有苦，",
    "T17n0721_042:0249a06": "　　彼愛為種子，　　復生地獄中。",
    "T17n0721_042:0249a07": "　　彼樂能生苦，　　云何說為樂？",
    "T17n0721_042:0249a08": "　　乃是苦中苦，　　後時則如毒。",
    "T17n0721_042:0249a09": "　　若此眾生生，　　眾生業風吹，",
    "T17n0721_042:0249a10": "　　業網癡所覆，　　隨生處愛樂。",
    "T17n0721_042:0249a11": "　　若善不善業，　　常隨彼共行，",
    "T17n0721_042:0249a12": "　　處處皆逐去，　　如香不離花。",
    "T17n0721_042:0249a13": "　　汝如是受樂，　　此後時則失，",
    "T17n0721_042:0249a14": "　　如晝日時滿，　　日沒光隨沒。』",
    "T17n0721_042:0249a15": "「彼水行鳥，天善業故，已為一切放逸行天如",
    "T17n0721_042:0249a16": "是說已。若天放逸行放逸者，聞水行鳥如是",
    "T17n0721_042:0249a17": "偈說，作如是言：『此鳥善語，已覺悟我。如此鳥",
    "T17n0721_042:0249a18": "說，我必當得。此鳥實說，我放逸故，行放逸",
    "T17n0721_042:0249a19": "行，猶故如是不能捨離。我於後時必定破",
    "T17n0721_042:0249a20": "壞，得大怖畏。我等從今當善心意，對治放",
    "T17n0721_042:0249a21": "逸，捨離放逸。』「彼天如是於長久時，專心",
    "T17n0721_042:0249a22": "善意，捨離放逸，知欲過患。心思惟已，以心",
    "T17n0721_042:0249a23": "動故，心力大故，或於多時久習欲故，還復",
    "T17n0721_042:0249a24": "著樂。彼天如是無量分別無量境界，上下",
    "T17n0721_042:0249a25": "受樂種種諸欲具足之處。種種鳥聲，勝妙園",
    "T17n0721_042:0249a26": "林有蓮花池。七寶山峯多有無量妙蓮花",
    "T17n0721_042:0249a27": "池以為莊嚴，多有無量百千蜂眾出種種聲，",
    "T17n0721_042:0249a28": "莊嚴妙池。彼處有河，滿中飲食。有百千樹，隨",
    "T17n0721_042:0249a29": "念枝網蔭覆彼河，枝間有華，華為堂舍，種種",
    "T17n0721_042:0249b01": "具足。彼天自身有妙光明，無諸憂惱，自善業",
    "T17n0721_042:0249b02": "故得如是報。下中上天皆離妬嫉，迭互相愛，",
    "T17n0721_042:0249b03": "一心一欲，彼此不妨，如是如是遊行受樂。",
    "T17n0721_042:0249b04": "「爾時，彼天既受樂已，迭共籌量而作是言：『如",
    "T17n0721_042:0249b05": "我先聞，此夜摩處一切諸天有主，名為牟修",
    "T17n0721_042:0249b06": "樓陀，遊戲受樂，我等今者相與共去。』「彼處諸",
    "T17n0721_042:0249b07": "天離彼天主牟修樓陀五百由旬，遙聞歌聲，",
    "T17n0721_042:0249b08": "以太遠故，聞不了了。以聲普遍一切天處，是",
    "T17n0721_042:0249b09": "故不了。若鳥音聲，如是歌聲功德具足，聞彼",
    "T17n0721_042:0249b10": "歌聲雖不了了，極生愛樂，不可厭足。以心動",
    "T17n0721_042:0249b11": "故，生決定意，一切天眾即向天主牟修樓陀",
    "T17n0721_042:0249b12": "戲樂之處。彼林一切功德具足。彼欲行天共",
    "T17n0721_042:0249b13": "諸天女種種莊嚴，種種衣服一切功德皆悉",
    "T17n0721_042:0249b14": "具足，普身所著無縷天衣以自莊嚴，其手皆",
    "T17n0721_042:0249b15": "執種種樂器，迭相愛念，生歡喜心。有乘空者、",
    "T17n0721_042:0249b16": "乘蓮花者。復有乘於優鉢羅者，彼優鉢羅有",
    "T17n0721_042:0249b17": "第一香，多有眾蜂。復有乘於拘物頭者，彼拘",
    "T17n0721_042:0249b18": "物頭，形量白色皆如月輪。彼天皆共如是天",
    "T17n0721_042:0249b19": "女遊戲歌舞在空而行，五欲境界種種受樂，",
    "T17n0721_042:0249b20": "不知厭足。彼天善業自心所化，自如是乘。自",
    "T17n0721_042:0249b21": "業所化有下中上，色亦如是有下中上，樂亦",
    "T17n0721_042:0249b22": "如是有下中上。如是受樂，智慧亦爾有下",
    "T17n0721_042:0249b23": "中上，命亦如是有下中上。一切如是。遍滿虛",
    "T17n0721_042:0249b24": "空，向戲樂林，無量種欲具足之處，牟修樓陀",
    "T17n0721_042:0249b25": "天王住處堂殿之所。彼如是行在道，未到戲樂",
    "T17n0721_042:0249b26": "之林，於虛空中遙見如炎，復見一處青寶之",
    "T17n0721_042:0249b27": "色，復於異處見黃白色，復於異處見如火色。",
    "T17n0721_042:0249b28": "「彼天如是空中見已，則生第一希有之心，迭",
    "T17n0721_042:0249b29": "相告言：『天當看此虛空之中希有之事，如著",
    "T17n0721_042:0249c01": "種種希有色衣在虛空中。我未曾見。』彼諸天",
    "T17n0721_042:0249c02": "眾迭互說已，生希有心，少時停住。「未經久",
    "T17n0721_042:0249c03": "時，復聞有聲，第一微妙美音歌聲，聞音聲",
    "T17n0721_042:0249c04": "已，復生喜心、希有之心。始從在地乃至遍",
    "T17n0721_042:0249c05": "空一切天眾共諸天女，心皆樂見，悉欲往看。",
    "T17n0721_042:0249c06": "此天如是，空中見者，一切皆是；山樹具足地",
    "T17n0721_042:0249c07": "處諸天，彼天亦爾，遙見此天。",
    "T17n0721_042:0249c08": "「山樹具足地處諸天亦向天王須夜摩天。",
    "T17n0721_042:0249c09": "須夜摩天坐七寶座，在七寶窟以大青寶瓔",
    "T17n0721_042:0249c10": "珞莊嚴，復以勝妙蓮花之色勝大妙寶而自",
    "T17n0721_042:0249c11": "莊嚴。又復更有第一光明妙寶勝幡，光明普",
    "T17n0721_042:0249c12": "遍一千由旬，有白光炎滿虛空中。如著種種",
    "T17n0721_042:0249c13": "勝妙衣服在於虛空，幡亦如是。",
    "T17n0721_042:0249c14": "「此廣博行地處諸天如是見已，生希有心，少",
    "T17n0721_042:0249c15": "時停住，須臾則知山樹具足地處諸天亦向",
    "T17n0721_042:0249c16": "天主牟修樓陀所住之處戲樂林所，起如是",
    "T17n0721_042:0249c17": "心：『彼如是去，亦如我去。』廣博行處勝上諸天",
    "T17n0721_042:0249c18": "籌量說言：『我今共彼山樹具足地處諸天，一",
    "T17n0721_042:0249c19": "切和合相與俱去，向彼天主牟修樓陀所住",
    "T17n0721_042:0249c20": "之處。』「如是時間暫住須臾。爾時彼處山樹具",
    "T17n0721_042:0249c21": "足地處諸天見廣博行地處天眾，生希有心，",
    "T17n0721_042:0249c22": "作如是言：『我今共彼廣博行處一切諸天，迭",
    "T17n0721_042:0249c23": "共和合，相與同詣牟修樓陀天王住處戲樂林",
    "T17n0721_042:0249c24": "中。』「爾時，如是山樹具足地處諸天共廣博行",
    "T17n0721_042:0249c25": "地處諸天，一切天眾皆共和合，遍在虛空，無",
    "T17n0721_042:0249c26": "量幢幡，皆乘寶殿，在鳥背上，五樂音聲、五欲",
    "T17n0721_042:0249c27": "功德皆悉具足，向戲樂林須夜摩天遊戲大",
    "T17n0721_042:0249c28": "林。多有無量諸欲功德皆悉具足，不可譬喻。",
    "T17n0721_042:0249c29": "往向彼林受境界樂、五欲功德，不知厭足。一",
    "T17n0721_042:0250a01": "切功德富樂之事皆不厭足，迭互相近，不",
    "T17n0721_042:0250a02": "可厭足。如是一切皆受欲樂，不知厭足。「然彼",
    "T17n0721_042:0250a03": "比丘見彼天已，無量業果皆悉諦知，而說",
    "T17n0721_042:0250a04": "偈言：",
    "T17n0721_042:0250a05": "「『譬如天雨水，　　是故河增長；",
    "T17n0721_042:0250a06": "　　如是欲雨故，　　天增長欲火。",
    "T17n0721_042:0250a07": "　　彌那生水中，　　而常患枯渴；",
    "T17n0721_042:0250a08": "　　如是樂增渴，　　故天不知足。",
    "T17n0721_042:0250a09": "　　如虛空無邊，　　亦復無盡滅；",
    "T17n0721_042:0250a10": "　　欲如是無邊，　　界欲不可盡。",
    "T17n0721_042:0250a11": "　　海水波旋滿，　　髣髴有足義；",
    "T17n0721_042:0250a12": "　　悕望於欲者，　　畢竟不知足。",
    "T17n0721_042:0250a13": "　　天未得境界，　　愚癡不知足；",
    "T17n0721_042:0250a14": "　　心常悕望樂，　　得已不知足。",
    "T17n0721_042:0250a15": "　　既得衰惱已，　　無量到退失，",
    "T17n0721_042:0250a16": "　　由境界熱惱，　　是故應捨欲。",
    "T17n0721_042:0250a17": "　　既被貪欲誑，　　能壞信欲者，",
    "T17n0721_042:0250a18": "　　得衰惱則離，　　而天不覺知。",
    "T17n0721_042:0250a19": "　　境界非可足，　　不知足無樂；",
    "T17n0721_042:0250a20": "　　如是不知足，　　智者能捨離。",
    "T17n0721_042:0250a21": "　　寂靜為樂根，　　苦由境界起，",
    "T17n0721_042:0250a22": "　　故應修寂靜，　　遠離境界地。",
    "T17n0721_042:0250a23": "　　常捨離煩惱，　　修行無上智，",
    "T17n0721_042:0250a24": "　　從智得解脫，　　由煩惱繫縛。",
    "T17n0721_042:0250a25": "　　病殺繫縛等，　　境界所怖畏，",
    "T17n0721_042:0250a26": "　　流轉生死中，　　皆由於境界。",
    "T17n0721_042:0250a27": "　　若合若別離，　　或百或千到，",
    "T17n0721_042:0250a28": "　　生生處常爾，　　唯善逝諦知。",
    "T17n0721_042:0250a29": "　　生死無量樂，　　生死無量苦，",
    "T17n0721_042:0250b01": "　　一切由境界，　　生生處皆有。",
    "T17n0721_042:0250b02": "　　如是之境界，　　破壞癡心者，",
    "T17n0721_042:0250b03": "　　愚癡無眼故，　　復憙樂境界。",
    "T17n0721_042:0250b04": "　　捨怨而不近，　　聞名亦生慮，",
    "T17n0721_042:0250b05": "　　境界如怨家，　　癡故不曾捨。",
    "T17n0721_042:0250b06": "　　若為境界燒，　　則是愚癡者，",
    "T17n0721_042:0250b07": "　　為自業所誑，　　癡故不能離。",
    "T17n0721_042:0250b08": "　　如有畏火者，　　猶故近於火；",
    "T17n0721_042:0250b09": "　　如是境界迷，　　亦樂近境界。",
    "T17n0721_042:0250b10": "　　猶如食毒者，　　不為自受樂；",
    "T17n0721_042:0250b11": "　　近愛癡亦爾，　　永無安隱事。",
    "T17n0721_042:0250b12": "　　如渴者於鹽，　　舐之不除渴；",
    "T17n0721_042:0250b13": "　　境界故闇眼，　　於愛不知足。",
    "T17n0721_042:0250b14": "　　天境界不足，　　欲心之所誑，",
    "T17n0721_042:0250b15": "　　為業風所吹，　　到於惡道處。』",
    "T17n0721_042:0250b16": "「彼比丘如是諦知無量道處眾生業生，次第",
    "T17n0721_042:0250b17": "皆知，憐愍彼天，已說此偈。",
    "T17n0721_042:0250b18": "「又復彼天迭相和合，一切同行，心生歡喜向",
    "T17n0721_042:0250b19": "戲樂林牟修樓陀天王住處。爾時，彼天如是",
    "T17n0721_042:0250b20": "而行，無量服飾無量樂行，無量業化，無量園",
    "T17n0721_042:0250b21": "林池等受樂，無量百千天女圍遶，如是而行。",
    "T17n0721_042:0250b22": "復有餘天百千堂殿在上而坐，行虛空中，",
    "T17n0721_042:0250b23": "光明周遍普照虛空，歌舞遊戲，五樂音聲，鬘",
    "T17n0721_042:0250b24": "莊嚴身，以香坌身，頸著瓔珞，頭冠天幘，風",
    "T17n0721_042:0250b25": "吹衣裳如雲而行，天女抱之心甚喜樂。復有",
    "T17n0721_042:0250b26": "餘天，天女詠歌及箜篌聲，既聞此聲，心生愛",
    "T17n0721_042:0250b27": "樂。如是等類，若干種天種種受樂，向戲樂林",
    "T17n0721_042:0250b28": "空中而住，悕望受樂。彼地處天一切皆向牟",
    "T17n0721_042:0250b29": "修樓陀天王住處。總說彼天，如業相似，若戲",
    "T17n0721_042:0250c01": "若行若莊嚴具，音聲普遍十方充滿，皆來",
    "T17n0721_042:0250c02": "近在王住堂殿。普彼一切夜摩天眾，牟修樓",
    "T17n0721_042:0250c03": "陀夜摩天王於中最勝。如業之身，以業勝故，",
    "T17n0721_042:0250c04": "其果亦勝。如是因果非不相似，如種子芽。",
    "T17n0721_042:0250c05": "一切天眾皆近天王牟修樓陀所居堂殿，彼",
    "T17n0721_042:0250c06": "天皆劣，唯有天王牟修樓陀於中獨勝。一切",
    "T17n0721_042:0250c07": "諸天，天欲之中，天王欲勝，皆悉具足。無譬",
    "T17n0721_042:0250c08": "喻樂，且說少分。",
    "T17n0721_042:0250c09": "「有七寶鳥在樹林上，周匝遍有。嘴銜樹心，身",
    "T17n0721_042:0250c10": "無所依在虛空中。",
    "T17n0721_042:0250c11": "又復異處饒希有鈴，其聲美妙，若天聞者，皆",
    "T17n0721_042:0250c12": "來向之。如是分別心快樂故，在彼林行。",
    "T17n0721_042:0250c13": "又復更有七寶眾鳥間錯雜翅，在彼林外周",
    "T17n0721_042:0250c14": "匝圍遶，嘴中銜鬘繞林飛行。又復多有希有",
    "T17n0721_042:0250c15": "孔雀，背上皆有蓮花水池。於彼池中饒種種",
    "T17n0721_042:0250c16": "鳥，有百千蜂在彼池水蓮花之中，蜂有音聲。",
    "T17n0721_042:0250c17": "池名清水。彼蓮華葉種種不同，或有花葉是",
    "T17n0721_042:0250c18": "毘琉璃，或有花葉是七寶者。有餘蓮花，五由",
    "T17n0721_042:0250c19": "旬香。如是彼鳥孔雀背上端嚴殊妙，歌樂嬉",
    "T17n0721_042:0250c20": "戲，池鳥相應。彼孔雀背亦甚希有。",
    "T17n0721_042:0250c21": "又復多有大希有鳥，孔雀銜鬘，謂其背上有",
    "T17n0721_042:0250c22": "大蓮花。天子坐彼蓮花臺上，有百天女而為",
    "T17n0721_042:0250c23": "圍遶，種種嬉戲美妙歌音而受快樂。",
    "T17n0721_042:0250c24": "又復多有大希有鳥，孔雀銜鬘。彼受樂天自",
    "T17n0721_042:0250c25": "業所化，一一孔雀頭上皆有隨念樹生。有種",
    "T17n0721_042:0250c26": "種花，其花甚饒，樹上多有七寶翅鳥。其諸天",
    "T17n0721_042:0250c27": "子既上彼樹，與天女眾共飲天酒，歌舞嬉",
    "T17n0721_042:0250c28": "戲而受快樂。",
    "T17n0721_042:0250c29": "又復多有大希有鳥，孔雀銜鬘。一一孔雀叢",
    "T17n0721_042:0251a01": "毛之中，多諸天眾共天女眾坐受快樂，迭相",
    "T17n0721_042:0251a02": "愛樂，嬉戲歌舞受天之樂。天見如是孔雀銜",
    "T17n0721_042:0251a03": "鬘希有事故，生希有心。",
    "T17n0721_042:0251a04": "又復更見第二希有，所謂蓮花妙池銜鬘。彼",
    "T17n0721_042:0251a05": "蓮花池其數二萬，離於泥濁，有金銀沙，八",
    "T17n0721_042:0251a06": "功德水盈滿彼池，鵝鴨鴛鴦池中甚饒。「天善",
    "T17n0721_042:0251a07": "業故，鵝說偈言：",
    "T17n0721_042:0251a08": "「『久時受此樂，　　此樂非常法，",
    "T17n0721_042:0251a09": "　　一切皆無常，　　而天不覺知。",
    "T17n0721_042:0251a10": "　　此樂且相續，　　必當有斷時，",
    "T17n0721_042:0251a11": "　　為欲心所誑，　　不覺知失壞。",
    "T17n0721_042:0251a12": "　　此樂雜苦樂，　　隱覆故不覺；",
    "T17n0721_042:0251a13": "　　如蓮花鬘中，　　毒蛇不可見。",
    "T17n0721_042:0251a14": "　　猶如雜毒飯，　　食者被殺害；",
    "T17n0721_042:0251a15": "　　此樂一切爾，　　必當墮地獄。",
    "T17n0721_042:0251a16": "　　如索筋為羂，　　眼見甚可愛；",
    "T17n0721_042:0251a17": "　　境界羂如是，　　見好實甚惡。",
    "T17n0721_042:0251a18": "　　如金波迦果，　　初甜美味多，",
    "T17n0721_042:0251a19": "　　後時則能殺，　　世間樂亦爾。",
    "T17n0721_042:0251a20": "　　如飛虫見燈，　　其心甚愛樂，",
    "T17n0721_042:0251a21": "　　入中則被燒，　　此樂亦如是。",
    "T17n0721_042:0251a22": "　　愚凡夫不知，　　戲樂猶如燈，",
    "T17n0721_042:0251a23": "　　悕樂如觸火，　　畢竟不得樂。",
    "T17n0721_042:0251a24": "　　如鹿患渴故，　　隨逐陽炎走，",
    "T17n0721_042:0251a25": "　　畢竟不除渴，　　此樂亦如是。",
    "T17n0721_042:0251a26": "　　過現不知足，　　未來亦復然，",
    "T17n0721_042:0251a27": "　　一切天境界，　　如是故應捨。",
    "T17n0721_042:0251a28": "　　寂樂為根樂，　　是智者所說，",
    "T17n0721_042:0251a29": "　　於樂根無心，　　彼則常受苦。",
    "T17n0721_042:0251b01": "　　梵實第一勝，　　忍為最寂靜，",
    "T17n0721_042:0251b02": "　　一智明是世，　　一慈生勝樂。",
    "T17n0721_042:0251b03": "　　不惱他最吉，　　正見第一善，",
    "T17n0721_042:0251b04": "　　直心最為良，　　捨惡業亦爾。",
    "T17n0721_042:0251b05": "　　若近於老宿，　　恒常敬重法，",
    "T17n0721_042:0251b06": "　　供養於師長，　　信業則為善。",
    "T17n0721_042:0251b07": "　　常供養三寶，　　正心意無垢，",
    "T17n0721_042:0251b08": "　　復供養父母，　　是涅槃城道。",
    "T17n0721_042:0251b09": "　　佛說一切法，　　出家最第一，",
    "T17n0721_042:0251b10": "　　梵行行中勝，　　能得一切樂。",
    "T17n0721_042:0251b11": "　　佛說諸施中，　　法施最為勝；",
    "T17n0721_042:0251b12": "　　勤中禪第一，　　則能到涅槃。",
    "T17n0721_042:0251b13": "　　於施戒智中，　　唯智以為最，",
    "T17n0721_042:0251b14": "　　智能到涅槃，　　施戒唯得樂。",
    "T17n0721_042:0251b15": "　　眼見非為最，　　智見則為勝；",
    "T17n0721_042:0251b16": "　　佛說八分道，　　諸道中寂靜。",
    "T17n0721_042:0251b17": "　　諦中四諦勝，　　是如來所說；",
    "T17n0721_042:0251b18": "　　於五種力中，　　智慧力為最。",
    "T17n0721_042:0251b19": "　　說上下八方，　　更無有勝者，",
    "T17n0721_042:0251b20": "　　唯如來為最，　　能示真法故。",
    "T17n0721_042:0251b21": "　　說一切眾中，　　聖眾最寂靜，",
    "T17n0721_042:0251b22": "　　以三寶福田，　　依止能生樂。",
    "T17n0721_042:0251b23": "　　等供養父母，　　第三次和上，",
    "T17n0721_042:0251b24": "　　能以法境界，　　開眼令覩見。",
    "T17n0721_042:0251b25": "　　非可見可取，　　如來如是說，",
    "T17n0721_042:0251b26": "　　此皆是樂地，　　依境界非樂。",
    "T17n0721_042:0251b27": "　　若能行此法，　　則行無垢道，",
    "T17n0721_042:0251b28": "　　行此道安隱，　　夜摩地非樂。』",
    "T17n0721_042:0251b29": "「彼鳥如是，以善業故，本人中時，因法活命，賣",
    "T17n0721_042:0251c01": "法得物以自存濟。如是業因，彼處為鳥，本善",
    "T17n0721_042:0251c02": "業故，雖生鳥中，憶法不忘，如是說偈。是故",
    "T17n0721_042:0251c03": "應當精勤讀誦，常受持法。以業因緣，雖作畜",
    "T17n0721_042:0251c04": "生，本來習故，善能說法，得果不空。",
    "T17n0721_042:0251c05": "「又彼一切諸夜摩天向彼二萬蓮花之池，種",
    "T17n0721_042:0251c06": "種異異別別莊嚴，勝妙天女而為圍繞。於彼",
    "T17n0721_042:0251c07": "池中，先有種種異異莊嚴諸天之眾、諸天女",
    "T17n0721_042:0251c08": "眾，百百千千那由他數、那由他數、億億數等，",
    "T17n0721_042:0251c09": "種種受樂。共諸天女五樂音聲，或有入在蓮",
    "T17n0721_042:0251c10": "花中者，或有坐於蓮花臺者，或有在於蓮花",
    "T17n0721_042:0251c11": "葉者，或有在於蓮華鬚者。隨心意念，麁細",
    "T17n0721_042:0251c12": "等身，如眼睫頃，百千由旬已能來去。如眼",
    "T17n0721_042:0251c13": "所見無遠無近，皆一念時，彼天來去亦復如",
    "T17n0721_042:0251c14": "是。如一指面，眾眼共看，不妨不患。如是彼",
    "T17n0721_042:0251c15": "天，或有一百或有一千，皆共聚在一蓮花",
    "T17n0721_042:0251c16": "鬚，同坐不妨，不隘不迮。以善業故，自業力",
    "T17n0721_042:0251c17": "故，彼蓮花池如是勢力、如是功德。彼天如",
    "T17n0721_042:0251c18": "是於蓮花中，或百或千，如是嬉戲，如心美味",
    "T17n0721_042:0251c19": "天酒恣飲。彼蓮花中舊住諸天共後來天和",
    "T17n0721_042:0251c20": "合嬉戲，自有光明勝百千日，皆受欲樂。",
    "T17n0721_042:0251c21": "於如是處久時受樂，爾乃前詣牟修樓陀天",
    "T17n0721_042:0251c22": "王林所。欲入彼林，彼林多有無量種色甚可",
    "T17n0721_042:0251c23": "愛樂。牟修樓陀如心意念化作彼林，如自心",
    "T17n0721_042:0251c24": "中如是如是種種所念，如是如是化作種",
    "T17n0721_042:0251c25": "種異異樹林，本未曾有。夜摩天王善業力故。",
    "T17n0721_042:0251c26": "爾時，天眾見如是林本未曾有，本未曾見，生",
    "T17n0721_042:0251c27": "希有心。生是心已，欲入彼林，漸次近之，彼天",
    "T17n0721_042:0251c28": "種種莊嚴其身，塗天栴檀，著天所應如天相",
    "T17n0721_042:0251c29": "似種種衣服，過蓮花池，到彼樹林，見已羞",
    "T17n0721_042:0252a01": "慚。業如是故，有如是林，種種勝妙。彼諸天眾",
    "T17n0721_042:0252a02": "見餘林來，既見彼林，普遍審觀。既審觀已，迭",
    "T17n0721_042:0252a03": "相向說，迭相指示，然後入中。「既過彼池，入林",
    "T17n0721_042:0252a04": "中已，見鸚鵡行，皆悉執持種種寶鬘，一一鸚",
    "T17n0721_042:0252a05": "鵡寶珠繫咽，如是寶珠相續為鬘繞彼林已，",
    "T17n0721_042:0252a06": "而說偈言：",
    "T17n0721_042:0252a07": "「『此眾生輪轉，　　自業所牽推，",
    "T17n0721_042:0252a08": "　　老死樑繩中，　　眾生不厭離。",
    "T17n0721_042:0252a09": "　　彼道至道行，　　天人阿修羅，",
    "T17n0721_042:0252a10": "　　不知真諦故，　　為自心所使。",
    "T17n0721_042:0252a11": "　　世間所作輪，　　手推非疾轉；",
    "T17n0721_042:0252a12": "　　業手眾生輪，　　轉之甚為速。",
    "T17n0721_042:0252a13": "　　十二輻和合，　　聚在癡轂中，",
    "T17n0721_042:0252a14": "　　因緣輪迴轉，　　世間不覺知。』",
    "T17n0721_042:0252a15": "「彼天如是聞鸚鵡鳥所說偈已，一心善念，觀",
    "T17n0721_042:0252a16": "察本業，大慇重心，念本業行，作如是言：『彼鸚",
    "T17n0721_042:0252a17": "鵡鳥則為勝我，我則不如彼鸚鵡鳥。思惟",
    "T17n0721_042:0252a18": "作業，我為愛壞，嬉戲受樂。』時，彼諸天如是",
    "T17n0721_042:0252a19": "說已，為欲往見夜摩天王牟修樓陀，過鸚鵡",
    "T17n0721_042:0252a20": "行，復向名為嶮岸鬘林。於彼林中復有一林，",
    "T17n0721_042:0252a21": "名曼陀羅，百千色花以為莊嚴。彼林多有種",
    "T17n0721_042:0252a22": "種鳥眾，林之光明勝百千日，離日熱過。彼林",
    "T17n0721_042:0252a23": "之樹有勝光明。見彼樹林則生眼樂，聞鳥音",
    "T17n0721_042:0252a24": "聲則生耳樂，嗅藕根香則生鼻樂，甞食果",
    "T17n0721_042:0252a25": "味則生舌樂，無縷天衣觸生身樂。諸根樂",
    "T17n0721_042:0252a26": "故，意生喜樂。五根縛心，令意隨順，思念諸",
    "T17n0721_042:0252a27": "法。以二種意，隨順而知。如是見於曼陀羅",
    "T17n0721_042:0252a28": "林。",
    "T17n0721_042:0252a29": "曼陀羅樹一一皆饒諸天女眾。如是天女，種",
    "T17n0721_042:0252b01": "種衣服莊嚴微妙，口中言說，種種歌舞，種種",
    "T17n0721_042:0252b02": "受樂，彼諸天眾本未曾見。",
    "T17n0721_042:0252b03": "「如是彼處一切地中地行諸天，見彼天女在",
    "T17n0721_042:0252b04": "樹林中。不可譬喻，無量百千億眾甚多天眾、",
    "T17n0721_042:0252b05": "天女普遍林中。無有一天、無一天女心不悕",
    "T17n0721_042:0252b06": "望欲見天主牟修樓陀，一切悕望皆欲往見。",
    "T17n0721_042:0252b07": "實心喜樂欲見天王，以是天王福德力故。爾",
    "T17n0721_042:0252b08": "時，彼天如上所說和合而來，行彼林中。彼林",
    "T17n0721_042:0252b09": "多有流水河池、蓮花雜林皆悉具足，地分處",
    "T17n0721_042:0252b10": "處一切莊嚴。其地柔軟皆作金色，雜寶間",
    "T17n0721_042:0252b11": "錯。如是見已，則受欲樂。如是次第，漸進前",
    "T17n0721_042:0252b12": "向夜摩天王牟修樓陀，一切同心悕望欲見，",
    "T17n0721_042:0252b13": "心皆相愛。如上所說種種異乘，過彼地處，復",
    "T17n0721_042:0252b14": "入異地。於彼地中有可愛山，如是地中諸可",
    "T17n0721_042:0252b15": "愛山其數五百，是遊戲處。彼一切山是毘琉",
    "T17n0721_042:0252b16": "璃，其樹皆是赤蓮華寶，金葉莊嚴。復有寶樹，",
    "T17n0721_042:0252b17": "銀葉莊嚴。彼處多有珊瑚諸鳥，又復更有異",
    "T17n0721_042:0252b18": "法莊嚴，無量雜寶鹿鳥莊嚴，種種河池流水",
    "T17n0721_042:0252b19": "莊嚴，交枝為舍。普遍莊嚴交枝之舍處處遍",
    "T17n0721_042:0252b20": "有，其果金色，金寶樹枝，其果皆作毘琉璃",
    "T17n0721_042:0252b21": "色，金寶之葉。有百千蜂，蜂有音聲美妙悅",
    "T17n0721_042:0252b22": "耳。種種味觸飲食滿河，多有寶鳥莊嚴彼河。",
    "T17n0721_042:0252b23": "彼中地處，觸則生樂。復有天眾見諸寶山，山",
    "T17n0721_042:0252b24": "名遊戲。有見平地、有見山峰、有見窟門，復有",
    "T17n0721_042:0252b25": "天見樹枝堂舍，有見一切在蓮花池，天眾天",
    "T17n0721_042:0252b26": "女皆悉歡喜。有共天女而歌舞者，或有諸天",
    "T17n0721_042:0252b27": "共天女眾入蓮華林遊戲樂者，有歡喜心而",
    "T17n0721_042:0252b28": "飲酒者，有以天華散平地者，有結花鬘莊嚴",
    "T17n0721_042:0252b29": "身者，有以寶冠共諸天女迭互莊嚴。自有光",
    "T17n0721_042:0252c01": "明，身無垢穢。復有異天共諸天女行虛空者。",
    "T17n0721_042:0252c02": "復有異天手執樂器，口中詠歌，住在平地。或",
    "T17n0721_042:0252c03": "百或千，彼天之身，如是如是種種莊嚴，種種",
    "T17n0721_042:0252c04": "光明，青黃赤紫、雜色光明從身而出。",
    "T17n0721_042:0252c05": "「爾時，彼天既於如是遊戲山中受快樂已，欲",
    "T17n0721_042:0252c06": "見天王牟修樓陀，更前內入彼天。復見夜摩",
    "T17n0721_042:0252c07": "天王，名集鬘地，即入其中。山樹具足、廣博行",
    "T17n0721_042:0252c08": "地，彼一切天第一莊嚴，并集鬘地，三地諸天",
    "T17n0721_042:0252c09": "皆於天王牟修樓陀生敬重心。是彼天王善",
    "T17n0721_042:0252c10": "業力故，是彼天王過去修集無量善業之所",
    "T17n0721_042:0252c11": "感致。「集鬘地中有一萬殿，無量種色種種金",
    "T17n0721_042:0252c12": "柱而為莊嚴。彼殿可愛，金寶為壁，毘琉璃寶、",
    "T17n0721_042:0252c13": "青寶柱雜雜間錯。復有異殿毘琉璃壁，金寶、",
    "T17n0721_042:0252c14": "青寶拘欄，因陀羅寶以為窓牖，又復多有",
    "T17n0721_042:0252c15": "種種寶柱雜雜間錯。復有異殿毘琉璃壁，金",
    "T17n0721_042:0252c16": "寶為門，毘琉璃扉，種種間錯。復有樓殿甚可",
    "T17n0721_042:0252c17": "愛樂，謂赤蓮花雜金為柱，金寶為門，珊瑚為",
    "T17n0721_042:0252c18": "窓，種種雜寶間錯其地。又復彼處種種間",
    "T17n0721_042:0252c19": "錯青寶為壁，赤金為門，白銀為柱，普彼殿",
    "T17n0721_042:0252c20": "內光明炎鬘。",
    "T17n0721_042:0252c21": "「又復彼處牟修樓陀天王之殿，種種業化，第",
    "T17n0721_042:0252c22": "一赤色金寶之殿，金剛間錯，赤蓮花寶以為",
    "T17n0721_042:0252c23": "殿柱，七寶為窓，第一光明迭相照耀重樓行",
    "T17n0721_042:0252c24": "殿。如是如是種種莊嚴，彼天見已，迴眼遍",
    "T17n0721_042:0252c25": "看。復觀寶山，彼此迭共相與同心，普看山",
    "T17n0721_042:0252c26": "殿，前向大王須夜摩天，然後乃入牟修樓陀天",
    "T17n0721_042:0252c27": "王殿內。既如是入，勝勝異見，種種可愛，第一",
    "T17n0721_042:0252c28": "希有無量功德一切具足。彼諸天等，見集鬘",
    "T17n0721_042:0252c29": "已，悕望欲見夜摩天主牟修樓陀，一切天眾",
    "T17n0721_042:0253a01": "皆悉同行，復入一處王所行處。見大天王七",
    "T17n0721_042:0253a02": "千天子而為圍繞，悉皆第一勝妙莊嚴。身有",
    "T17n0721_042:0253a03": "光明，一一天子威德如山，天衣流動，頭著寶",
    "T17n0721_042:0253a04": "冠，肘後、臂上妙寶莊嚴，勝妙花鬘以嚴其胸。",
    "T17n0721_042:0253a05": "有如是等七千天子圍遶天王牟修樓陀，亦",
    "T17n0721_042:0253a06": "如眾山周匝圍遶須彌山王，亦如諸河圍遶",
    "T17n0721_042:0253a07": "大海，如星曜等圍遶於月。如是彼天一切圍",
    "T17n0721_042:0253a08": "遶夜摩天王牟修樓陀，如是而住。夜摩天王",
    "T17n0721_042:0253a09": "端正殊妙，光明威德勝出一切諸餘天眾。",
    "T17n0721_042:0253a10": "天王之殿有百千柱，彼一一柱皆是七寶，以",
    "T17n0721_042:0253a11": "莊嚴殿。天因陀羅大青寶座。彼天王殿如是",
    "T17n0721_042:0253a12": "勢力如是如是。天入彼殿，如是如是轉更寬",
    "T17n0721_042:0253a13": "博，如是如是七寶莊嚴。殿內有樹，名殿嚴樹。",
    "T17n0721_042:0253a14": "彼如是樹，恒常有花，於六時中具足不闕，又",
    "T17n0721_042:0253a15": "一切時，常有天果。彼殿何名？謂名樂見。七寶",
    "T17n0721_042:0253a16": "為壁，種種間雜。",
    "T17n0721_042:0253a17": "正法念處經卷第四十二"
}