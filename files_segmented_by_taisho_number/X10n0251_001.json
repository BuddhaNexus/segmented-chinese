{
    "X10n0251_001:0151c04": "淳熈十年二月乙丑",
    "X10n0251_001:0151c05": "聖旨賜(臣寶印)",
    "X10n0251_001:0151c06": "御註大圓覺經一部。(臣)九頓首。薰香伏讀。如在　靈",
    "X10n0251_001:0151c07": "山親聞。無有少異。(臣)具表謹謝。仍進山頌。歌詠",
    "X10n0251_001:0151c08": "聖德。乞就徑山開板。流通四方。使天下衲子發明心",
    "X10n0251_001:0151c09": "地同泛如來大圓覺海。蒙聖恩俞允。(臣)謹稽首拜手",
    "X10n0251_001:0151c10": "言曰。圓覺自性非性者直指也。　聖人不言而言者",
    "X10n0251_001:0151c11": "方便也。維",
    "X10n0251_001:0151c12": "諸佛於大光明藏。光嚴住持。即是一切眾生淨覺心",
    "X10n0251_001:0151c13": "地。當此時說聽已周。法義已具。而婆伽世尊。答文殊",
    "X10n0251_001:0151c14": "以圓覺本有無明本空。為法行之正因。免眾生之邪",
    "X10n0251_001:0151c15": "見。廼見直指根源。更無枝葉。普賢諸大菩薩。為物之",
    "X10n0251_001:0151c16": "故。於無疑處起種種疑。而如來各隨其機。於無應處",
    "X10n0251_001:0151c17": "能種種應。所謂都城非一門而入。大廈非一木而支",
    "X10n0251_001:0151c18": "也。謂之圓覺。覺無不圓。謂之了義。義無不了。然十二",
    "X10n0251_001:0151c19": "部經之所共詮者。以此為之眼目。三十五祖之所單",
    "X10n0251_001:0151c20": "傳者。以此為之骨髓。(臣)愚謂。具足圓覺而住持圓覺",
    "X10n0251_001:0151c21": "者凡夫也。終日圓覺而未甞圓覺者如來也。雖與裴",
    "X10n0251_001:0151c22": "休之說相為冰炭。唯親證者廼能知之。恭惟我",
    "X10n0251_001:0151c23": "今上皇帝陛下。得佛心法。廣大周徧。靈明昭徹。仁如",
    "X10n0251_001:0151c24": "天。智如神。靜而聖。動而王。豈非圓覺一心之妙用乎。",
    "X10n0251_001:0152a01": "萬機之暇。游戲於大光明藏。肆筆成書。顯揚",
    "X10n0251_001:0152a02": "聖意。寔以佛佛道同。不言而言言直指也。(臣)謹按。佛",
    "X10n0251_001:0152a03": "法流入中國。唯",
    "X10n0251_001:0152a04": "唐太宗文皇帝親製序文。冠於大般若經。而未甞註",
    "X10n0251_001:0152a05": "釋。今我",
    "X10n0251_001:0152a06": "皇帝陛下。顯示一心之法。註釋大圓覺以悟羣迷。真",
    "X10n0251_001:0152a07": "冠乎百王。超出前代一人而已。昔圭峯禪師宗密。附",
    "X10n0251_001:0152a08": "以疏鈔。但其文浩繁。今",
    "X10n0251_001:0152a09": "陛下所註。言簡而義豐。詞約而理盡。自有圓覺以來。",
    "X10n0251_001:0152a10": "蓋未有此書也。(臣)謹以",
    "X10n0251_001:0152a11": "賜本。鋟板傳之無窮。",
    "X10n0251_001:0152a12": "上以祀延",
    "X10n0251_001:0152a13": "兩宮聖壽無疆。次以均福四海。亦使見者聞者知幻",
    "X10n0251_001:0152a14": "即離離幻即覺。如是開悟。永斷輪迴。此(臣)對揚休命",
    "X10n0251_001:0152a15": "之萬一也。",
    "X10n0251_001:0152a16": "臨安府徑山興聖萬壽禪寺住持傳法",
    "X10n0251_001:0152a17": "(臣)僧(寶印)稽首拜手謹言",
    "X10n0251_001:0152a18": "(頌)　古佛與今佛　　同一廣長舌　　於無途轍中",
    "X10n0251_001:0152a19": "　為物啟途轍　　撥開千障雲　　放出一天月",
    "X10n0251_001:0152a20": "　普令大地人　　言下盡昭徹　　覺亦無可圓",
    "X10n0251_001:0152a21": "　幻亦無可滅　　只此無亦無　　紅爐一點雪",
    "X10n0251_001:0152a22": "　稽首佛與佛　　字字無異說",
    "X10n0251_001:0152b04": "御註大方廣圓覺修多羅了義經上",
    "X10n0251_001:0152b06": "(大方廣者。無量無邊之廣也。蓋圓覺性體。周徧法界。如大方之廣故也。圓者圓滿具足。覺者虗明靈照。修",
    "X10n0251_001:0152b07": "多羅者。按諸註疏。乃總指諸經之辭了義經者。贊此一經。是究竟了達之義)。",
    "X10n0251_001:0152b08": "大唐罽賓沙門佛陀多羅譯",
    "X10n0251_001:0152b09": "如是我聞。(阿難謂。如是經教。親從佛聞)。一時。(佛說此經之時)。婆伽婆。(藏經曰佛",
    "X10n0251_001:0152b10": "之異稱)。入於神通大光明藏。(佛入大定中。神通光明無窮無盡。故名曰藏)。三",
    "X10n0251_001:0152b11": "昧正受。(三昧者。正定中自得之妙。正受者。不受諸受。名為正受)。一切如來。(金剛經曰。",
    "X10n0251_001:0152b12": "如來者。無所從來。亦無所去。故名如來)。光嚴住持。(光嚴者。光明莊嚴也。住者常住不住。持者",
    "X10n0251_001:0152b13": "受持無失)。是諸眾生清淨覺地。(佛與眾生。本同一性故。諸佛光嚴住持處。即眾生淨",
    "X10n0251_001:0152b14": "覺心地)。身心寂滅平等本際。(既證寂滅。聖凡體同。方見本來真際。了無差等)。圓",
    "X10n0251_001:0152b15": "滿十方。(覺性圓滿。徧法界故)。不二隨順。(雖順諸緣。覺性常一)。於不二境現",
    "X10n0251_001:0152b16": "諸淨土。(佛一性中。名不二境。以無著無染之法。接化眾生)。與大菩薩摩訶薩",
    "X10n0251_001:0152b17": "十萬人俱。",
    "X10n0251_001:0152b18": "其名曰文殊師利菩薩。普賢菩薩。普眼菩薩。金剛藏",
    "X10n0251_001:0152b19": "菩薩。彌勒菩薩。清淨慧菩薩。威德自在菩薩。辨音菩",
    "X10n0251_001:0152b20": "薩。淨諸業障菩薩。普覺菩薩。圓覺菩薩。賢善首菩薩",
    "X10n0251_001:0152b21": "等。而為上首。與諸眷屬。皆入三昧。同住如來平等法",
    "X10n0251_001:0152b22": "會。",
    "X10n0251_001:0152b23": "於是文殊師利菩薩。在大眾中即從座起。頂禮佛足",
    "X10n0251_001:0152b24": "右繞三匝。長跪叉手。而白佛言。大悲世尊。願為此會",
    "X10n0251_001:0152c01": "諸來法眾。說於如來本起清淨因地法行。(本起者。佛從凡夫時",
    "X10n0251_001:0152c02": "最初所起之心。因地者。佛之初地。法行者。佛之妙行)。及說菩薩於大乘中發清",
    "X10n0251_001:0152c03": "淨心遠離諸病。(諸病者諸幻也)。能使未來末世眾生求大乘",
    "X10n0251_001:0152c04": "者不墮邪見。作是語已。五體投地。如是三請。終而復",
    "X10n0251_001:0152c05": "始。(五體者。頭與四肢也。三請者。禮之至也)。",
    "X10n0251_001:0152c06": "爾時世尊告文殊師利菩薩言。善哉善哉。善男子。汝",
    "X10n0251_001:0152c07": "等乃能為諸菩薩。咨詢如來因地法行。及為末世一",
    "X10n0251_001:0152c08": "切眾生求大乘者。得正住持不墮邪見。汝今諦聽。當",
    "X10n0251_001:0152c09": "為汝說。時文殊師利菩薩奉教歡喜。及諸大眾默然",
    "X10n0251_001:0152c10": "而聽。",
    "X10n0251_001:0152c11": "善男子。無上法王。(佛之尊稱也。佛悟最上乘法。為萬法之主。更無在其上者故也)。有",
    "X10n0251_001:0152c12": "大陀羅尼門。名為圓覺。(陀羅尼門者。藏經曰總持門也。今圓覺為大陀羅尼門者。",
    "X10n0251_001:0152c13": "總攝八萬四千陀羅尼門故也)。流出一切清淨真如。(真空妙性如如不動者是也。裴",
    "X10n0251_001:0152c14": "休亦曰不妄不變故曰真如)。菩提。(此翻覺也。六祖曰。前念著境即煩惱。後念離境即菩提。非覺而",
    "X10n0251_001:0152c15": "何)。涅槃。(此翻寂滅)。及波羅蜜。(此云到彼岸。亦云事究竟)。教授菩薩。(佛指教傳",
    "X10n0251_001:0152c16": "授諸菩薩故)。一切如來本起因地。皆依圓照清淨覺相。(皆依",
    "X10n0251_001:0152c17": "者皆因也。圓照者圓明寂照。清淨者一切無染。覺相者無相之相。傅大士曰。有身非覺體。無相乃真形者是也)。",
    "X10n0251_001:0152c18": "永斷無明。方成佛道。",
    "X10n0251_001:0152c19": "云何無明。(眾生妄想迷失明悟真覺之性。故曰無明)。善男子。一切眾生。從",
    "X10n0251_001:0152c20": "無始來種種顛倒。猶如迷人四方易處。(眾生自無始劫來。以妄為",
    "X10n0251_001:0152c21": "真。正如迷路之人。東西南北不知定處)。妄認四大為自身相。(地水火風假合而成",
    "X10n0251_001:0152c22": "幻體。眾生顛倒認為自身實相)。六塵緣影為自心相。(色聲香味觸法。六種塵緣之影。",
    "X10n0251_001:0152c23": "眾生顛倒。認為自心實相。)。譬如彼病目見空中華及第二月。(妄認身相",
    "X10n0251_001:0152c24": "心相。譬如翳者妄見空華。揑目者妄見兩月)。善男子。空實無華。病者妄執。",
    "X10n0251_001:0153a01": "(諸幻本空。眾生妄認為有。如空華本無翳者妄執為有也)。由妄執故。非唯惑此虗",
    "X10n0251_001:0153a02": "空自性。亦復迷彼實華生處。(眾生因妄執之故。不唯迷惑自己虗空之性亦",
    "X10n0251_001:0153a03": "且不知彼之翳目實是空華生處也)。由此妄有輪轉生死。故名無明。(因此",
    "X10n0251_001:0153a04": "種種顛倒。遂妄有輪轉生死也。本無輪轉生死。故曰妄有)。",
    "X10n0251_001:0153a05": "善男子。此無明者。非實有體。(無明因妄而起。非實有體相也)。如夢中",
    "X10n0251_001:0153a06": "人夢時非無及至於醒了無所得。(此論眾生迷時深以無明為實。覺悟",
    "X10n0251_001:0153a07": "之後方知無明是幻)。如眾空華滅於虗空。不可說言有定滅處。",
    "X10n0251_001:0153a08": "何以故。無生處故。(無明之滅。如空華之滅。不可指說滅處者。蓋無明本無生處故也)。",
    "X10n0251_001:0153a09": "一切眾生於無生中妄見生滅。是故說名輪轉生死。",
    "X10n0251_001:0153a10": "(眾生妄見幻身有生滅相。故佛說名輪轉生死。說名者非實有也)。",
    "X10n0251_001:0153a11": "善男子。如來因地修圓覺者。知是空華即無輪轉。(初修",
    "X10n0251_001:0153a12": "圓覺者。知生滅相。如彼空華。生滅頓空。即無輪轉)。亦無身心受彼生死。(既無輪轉。",
    "X10n0251_001:0153a13": "身心亦空。身心既空。生死安寄)。非作故無。本性無故。(非作為然後無。性本清淨無故)。",
    "X10n0251_001:0153a14": "彼知覺者。猶如虗空。(覺上起知。所覺亦妄。如彼虗空了非佛性)。知虗空者。",
    "X10n0251_001:0153a15": "即空華相。(心執頑空。還歸色相)。亦不可說無知覺性。(不起斷滅之念)。有",
    "X10n0251_001:0153a16": "無俱遣。是則名為淨覺隨順。(有知無知一無所著。故曰有無俱遣。淨覺隨順",
    "X10n0251_001:0153a17": "者。覺性清淨。不立我相。故能隨順一切。無所迷執。如孔子之絕四是也)。何以故。虗空性",
    "X10n0251_001:0153a18": "故。常不動故。(蓋由性如虗空。常不動念之故)。如來藏中無起滅故。無",
    "X10n0251_001:0153a19": "知見故。(如來藏中。即淨覺性中也。淨覺性中。本無生滅相。本不立知見故也)。如法界性。",
    "X10n0251_001:0153a20": "(圓覺性體。如法界之廣故曰如法界性也)。究竟圓滿徧十方故。(眾德具足。無有邊際)。",
    "X10n0251_001:0153a21": "是則名為因地法行。菩薩因此。於大乘中發清淨心。",
    "X10n0251_001:0153a22": "末世眾生依此修行。不墮邪見。",
    "X10n0251_001:0153a23": "爾時世尊欲重宣此義而說偈言。",
    "X10n0251_001:0153a24": "　文殊汝當知　　一切諸如來　　從於本因地",
    "X10n0251_001:0153b01": "　皆以智慧覺　　了達於無明　　知彼如空華",
    "X10n0251_001:0153b02": "　即能免流轉　　又如夢中人　　醒時不可得",
    "X10n0251_001:0153b03": "　覺者如虗空　　平等不動轉　　覺徧十方界",
    "X10n0251_001:0153b04": "　即得成佛道　　眾幻滅無處　　成道亦無得",
    "X10n0251_001:0153b05": "　本性圓滿故　　菩薩於此中　　能發菩提心",
    "X10n0251_001:0153b06": "　末世諸眾生　　修此免邪見",
    "X10n0251_001:0153b07": "於是普賢菩薩。在大眾中。即從座起。頂禮佛足。右繞",
    "X10n0251_001:0153b08": "三匝。長跪叉手。而白佛言。大悲世尊。願為此會諸菩",
    "X10n0251_001:0153b09": "薩眾。及為末世一切眾生修大乘者。聞此圓覺清淨",
    "X10n0251_001:0153b10": "境界。云何修行。世尊。若彼眾生知如幻者。身心亦幻。",
    "X10n0251_001:0153b11": "云何以幻還修於幻。(既知一切如幻。則身心亦是幻也。何故復以幻身幻心。修彼幻",
    "X10n0251_001:0153b12": "法)。若諸幻性一切盡滅。則無有心。誰為修行。云何復",
    "X10n0251_001:0153b13": "說修行如幻。(若滅諸幻性。則冥然無心。亦無修行之人矣。其性既不可滅。則修行非幻也。何故復",
    "X10n0251_001:0153b14": "謂修行如幻。此菩薩設問之意)。若諸眾生本不修行。於生死中常居",
    "X10n0251_001:0153b15": "幻化。曾不了知如幻境界。令妄想心云何解脫。(若謂本來",
    "X10n0251_001:0153b16": "不須修習。則常在幻中。不明幻境。令彼妄心何由解脫)。願為末世一切眾生。作",
    "X10n0251_001:0153b17": "何方便漸次修習。令諸眾生永離諸幻。作是語已。五",
    "X10n0251_001:0153b18": "體投地。如是三請。終而復始。",
    "X10n0251_001:0153b19": "爾時世尊告普賢菩薩言。善哉善哉。善男子。汝等乃",
    "X10n0251_001:0153b20": "能為諸菩薩及末世眾生修習菩薩如幻三昧。方便",
    "X10n0251_001:0153b21": "漸次。令諸眾生得離諸幻。汝今諦聽。當為汝說。時普",
    "X10n0251_001:0153b22": "賢菩薩奉教歡喜。及諸大眾默然而聽。",
    "X10n0251_001:0153b23": "善男子。一切眾生種種幻化。皆生如來圓覺妙心。猶",
    "X10n0251_001:0153b24": "如空華從空而有。幻華雖滅。空性不壞。(妙心未明。諸幻競起。譬如",
    "X10n0251_001:0153c01": "空華。從空而有。及至幻滅妙心獨。存譬如滅。華空性無損)。眾生幻心。還依幻滅。(彼幻",
    "X10n0251_001:0153c02": "心者。因幻而起。復因幻智。方得除滅)。諸幻盡滅。覺心不動。(諸幻悉滅。圓覺本性。元不",
    "X10n0251_001:0153c03": "曾動)。依幻說覺。亦名為幻。(離幻說覺。尚在幻中依幻而言。故宜為幻)。若說有",
    "X10n0251_001:0153c04": "覺。猶未離幻。說無覺者。亦復如是。(本來覺性。不屬有無。若說有無。皆未",
    "X10n0251_001:0153c05": "離幻)。是故幻滅。名為不動。(幻滅之後。覺性如如)。",
    "X10n0251_001:0153c06": "善男子。一切菩薩及末世眾生。應當遠離一切幻化",
    "X10n0251_001:0153c07": "虗妄境界。由堅執持遠離心故。(遠離一切幻境者。本由堅固執持。永無一",
    "X10n0251_001:0153c08": "切幻心)。心如幻者。亦復遠離。(我之靈心如幻化者。亦當遠離。不可執著)。遠離",
    "X10n0251_001:0153c09": "為幻。亦復遠離。(遠離諸幻之心亦是一幻。亦當遠離)。離遠離幻。亦復遠",
    "X10n0251_001:0153c10": "離。(欲遣遠離之心亦是一幻。亦當遠離)。得無所離。即除諸幻。(盡離一切幻心。則幻",
    "X10n0251_001:0153c11": "無所容矣)。譬如鑽火兩木相因。火出木盡灰飛煙滅。以幻",
    "X10n0251_001:0153c12": "修幻。亦復如是。諸幻雖盡。不入斷滅。(以木鑽火。木為火焚。木火俱盡。",
    "X10n0251_001:0153c13": "獨有地存。如以幻心復修幻法。諸幻盡滅。覺性常在)。善男子。知幻即離。不作方",
    "X10n0251_001:0153c14": "便。(心知是幻。即當遠離。何假方便)。離幻即覺。亦無漸次。(盡離諸幻。即是真覺。頓悟",
    "X10n0251_001:0153c15": "本心。更無漸次)。一切菩薩及末世眾生。依此修行。如是乃能",
    "X10n0251_001:0153c16": "永離諸幻。",
    "X10n0251_001:0153c17": "爾時世尊欲重宣此義而說偈言。",
    "X10n0251_001:0153c18": "　普賢汝當知　　一切諸眾生　　無始幻無明",
    "X10n0251_001:0153c19": "　皆從諸如來　　圓覺心建立　　猶如虗空華",
    "X10n0251_001:0153c20": "　依空而有相　　空華若復滅　　虗空本不動",
    "X10n0251_001:0153c21": "　幻從諸覺生　　幻滅覺圓滿　　覺心不動故",
    "X10n0251_001:0153c22": "　若彼諸菩薩　　及末世眾生　　常應遠離幻",
    "X10n0251_001:0153c23": "　諸幻悉皆離　　如木中生火　　木盡火還滅",
    "X10n0251_001:0153c24": "　覺則無漸次　　方便亦如是",
    "X10n0251_001:0154a01": "於是普眼菩薩。在大眾中。即從座起。頂禮佛足。右繞",
    "X10n0251_001:0154a02": "三匝。長跪叉手。而白佛言。大悲世尊。願為此會諸菩",
    "X10n0251_001:0154a03": "薩眾。及為末世一切眾生。演說菩薩修行漸次。云何",
    "X10n0251_001:0154a04": "思惟。(如何思惟。方為正念)。云何住持。(如何住持。方得無失)。眾生未悟。作何",
    "X10n0251_001:0154a05": "方便。普令開悟。(亦同法華欲令眾生開示悟入修何方便)。世尊。若彼眾生",
    "X10n0251_001:0154a06": "無正方便及正思惟。(般若經。以不墮無為。為正方便。以斷妄想為正思惟今曰無正",
    "X10n0251_001:0154a07": "方便者是墮於無為也。無正思惟者是不斷妄想也)。聞佛如來說此三昧。心生",
    "X10n0251_001:0154a08": "迷悶。即於圓覺不能悟入。願興慈悲。為我等輩及末",
    "X10n0251_001:0154a09": "世眾生。假說方便。(前章說知幻即離不作方便。眾生未悟。故普眼請佛假說方便)。作",
    "X10n0251_001:0154a10": "是語已。五體投地。如是三請。終而復始。",
    "X10n0251_001:0154a11": "爾時世尊告普眼菩薩言。善哉善哉。善男子。汝等乃",
    "X10n0251_001:0154a12": "能為諸菩薩及末世眾生。問於如來修行漸次。思惟",
    "X10n0251_001:0154a13": "住持。乃至假說種種方便。汝今諦聽。當為汝說。時普",
    "X10n0251_001:0154a14": "眼菩薩奉教歡喜。及諸大眾默然而聽。",
    "X10n0251_001:0154a15": "善男子。彼新學菩薩及末世眾生。欲求如來淨圓覺",
    "X10n0251_001:0154a16": "心。應當正念遠離諸幻。(正念者。無念也。無一切念。諸幻自遠。修圓覺者。應當如是)。",
    "X10n0251_001:0154a17": "先依如來奢摩他行。(此翻為止。即定也。圓覺疏曰。奢摩他行者。至靜為行)。堅持",
    "X10n0251_001:0154a18": "禁戒。(一切禁戒。皆當堅持。因戒入定故也)。安處徒眾。(我之徒眾。皆令安處。我心無惱。可以",
    "X10n0251_001:0154a19": "辦道)。宴坐靜室。恒作是念。我今此身四大和合。(安坐靜室。於一",
    "X10n0251_001:0154a20": "切時中常自念云。我今幻身。乃地水火風和合而有爾)。所謂髮毛爪齒皮肉筋",
    "X10n0251_001:0154a21": "骨髓腦垢色。皆歸於地。唾涕膿血津液涎沫痰淚精",
    "X10n0251_001:0154a22": "氣大小便利。皆歸於水。煖氣歸火。動轉歸風。四大各",
    "X10n0251_001:0154a23": "離。今者妄身當在何處。(自念四大。各歸其源。今之幻身。當在何處)。即知此",
    "X10n0251_001:0154a24": "身畢竟無體。和合為相。實同幻化。(四大散滅之後。方知幻體本空。假合",
    "X10n0251_001:0154b01": "成形。實同幻化。列子言堰師所造之倡善於歌舞。及其剖之。則革木所為爾。正此謂也)。",
    "X10n0251_001:0154b02": "四緣假合。妄有六根。(四緣者。四大也。四大假合之後。遂有眼耳鼻舌身意六根也)。",
    "X10n0251_001:0154b03": "六根四大。中外合成。(中有四大。外有六根中外假合。成此幻身)。妄有緣氣。",
    "X10n0251_001:0154b04": "於中積聚。(緣氣者。虗妄色心從緣而現者也。於中積聚者於幻身之中。聚而不散也)。似有",
    "X10n0251_001:0154b05": "緣相假名為心。(緣氣積於中。緣相形於外。似有者。非實有此相。假名者。非真有此心)。善",
    "X10n0251_001:0154b06": "男子。此虗妄心。若無六塵。則不能有。(一切妄心。若無色聲香昧觸法",
    "X10n0251_001:0154b07": "六種幻塵誘之於外。則此心從何而起)。四大分解。無塵可得。(四大壞時。所染諸塵。",
    "X10n0251_001:0154b08": "並無一塵可得而有)。於中緣塵各歸散滅。畢竟無有緣心可見。",
    "X10n0251_001:0154b09": "(四緣六塵散滅之後。所謂緣心了不可見)。",
    "X10n0251_001:0154b10": "善男子。彼之眾生。幻身滅故幻心亦滅。幻心滅故幻",
    "X10n0251_001:0154b11": "塵亦滅。(幻身既滅則幻心無所依止。故散滅也。幻心既滅則幻塵無染著者。故亦散滅也)。幻",
    "X10n0251_001:0154b12": "塵滅故。幻滅亦滅。(幻塵既滅。諸幻悉空。幻滅之迹。亦復無有)。幻滅滅故。非",
    "X10n0251_001:0154b13": "幻不滅。(諸幻盡滅。幻滅亦滅。覺性非幻。終不斷滅)。譬如磨鏡垢盡明現。(鏡喻",
    "X10n0251_001:0154b14": "本性。垢喻諸幻。垢盡明現幻盡性明)。善男子。當知身心皆為。幻垢。(幻身幻心。",
    "X10n0251_001:0154b15": "障我覺性譬如垢穢染污淨物)。垢相永滅。十方清淨。(身心垢相。既已永滅。於十方界。",
    "X10n0251_001:0154b16": "清淨無染)。",
    "X10n0251_001:0154b17": "善男子。譬如清淨摩尼寶珠。映於五色。隨方各現。(圓覺",
    "X10n0251_001:0154b18": "鈔曰。梵語摩尼珠者。如意珠也。珠體明淨。映彼五方之色。如圓覺心湛然清淨。應現十方也)。諸愚癡",
    "X10n0251_001:0154b19": "者。見彼摩尼實有五色。(愚人不知珠體明淨映現五色。乃謂珠中實有五色。正如",
    "X10n0251_001:0154b20": "眾生謂佛實有色相也)。善男子。圓覺淨性現於身心。隨類各應。",
    "X10n0251_001:0154b21": "(圓覺淨性。化現身心。隨眾生類。各各應現。如觀音之三十二應。是也)。彼愚癡者。說淨圓",
    "X10n0251_001:0154b22": "覺實有如是身心自相。亦復如是。(愚人見佛現諸身心。乃謂淨圓覺中",
    "X10n0251_001:0154b23": "實有如是色相而自己色相。亦復如是。可謂真愚癡也)。由此不能遠於幻化。(眾生",
    "X10n0251_001:0154b24": "由此迷執之故。不能遠離諸幻)。是故我說身心幻垢。(因彼迷執身心故佛說云幻垢)。",
    "X10n0251_001:0154c01": "對離幻垢。說名菩薩。(對離幻垢者以覺除幻。如對病與藥之謂也。今對幻之覺能離",
    "X10n0251_001:0154c02": "幻垢。佛說是人。名為菩薩)。垢盡。(身心幻垢。悉皆永滅)。對除。(對幻之覺亦復無有)。即無對",
    "X10n0251_001:0154c03": "垢。(無對幻者。亦無幻垢)。及說名者。(說名菩薩亦是幻名。今對垢兩空豈有此菩薩相也)。善",
    "X10n0251_001:0154c04": "男子。此菩薩及末世眾生。證得諸幻滅影像故。爾時",
    "X10n0251_001:0154c05": "便得無方清淨。(諸幻影像皆滅。即得無方清淨。無方者。不拘方所也)。無邊虗空",
    "X10n0251_001:0154c06": "覺所顯發。(既得無方清淨。則無邊際之虗空。因覺而顯矣)。",
    "X10n0251_001:0154c07": "覺圓明故顯心清淨。(所證之覺。既已圓明。方顯自心本來清淨)。心清淨故",
    "X10n0251_001:0154c08": "見塵清淨。見清淨故眼根清淨。根清淨故眼識清淨。",
    "X10n0251_001:0154c09": "(欲有所見。皆是塵念。故曰見塵。眼為見之本源。故曰眼根。眼能分別諸色。故曰眼識)。識清淨故",
    "X10n0251_001:0154c10": "聞塵清淨。聞清淨故耳根清淨。根清淨故耳識清淨。",
    "X10n0251_001:0154c11": "(欲有所聞。皆是塵念。故曰聞塵耳為聞之本源。故曰耳根。耳能分別諸聲。故曰耳識)。識清淨故",
    "X10n0251_001:0154c12": "覺塵清淨。如是乃至鼻舌身意亦復如是。(心有所覺。亦是塵念。",
    "X10n0251_001:0154c13": "故曰覺塵鼻舌身意各有塵根識。皆因自心清淨之故。悉得清淨)。善男子。根清淨故",
    "X10n0251_001:0154c14": "色塵清淨。色清淨故聲塵清淨。香味觸法亦復如是。",
    "X10n0251_001:0154c15": "(六根既已清淨。則色聲香味觸法六種幻塵。亦皆清淨)。善男子。六塵清淨故地",
    "X10n0251_001:0154c16": "大清淨。地清淨故水大清淨。火大風大亦復如是。(六塵",
    "X10n0251_001:0154c17": "既已清淨。則地水火風四大妄緣。亦皆清淨)。善男子。四大清淨故。十二處。",
    "X10n0251_001:0154c18": "(六根六塵。合為十二處。六根者。眼耳鼻舌身意。六塵者。色聲香味觸法)。十八界。(般若經云。六根",
    "X10n0251_001:0154c19": "六塵并六種分別之識是也)。二十五有清淨。(莊椿錄曰。欲界色界無色界中。有二十五",
    "X10n0251_001:0154c20": "種之有。其名為四洲者。東勝身洲。西牛貨洲。南瞻部洲。北俱盧洲也。六欲天者。四王天。忉利天。夜摩天。兜率天。",
    "X10n0251_001:0154c21": "化樂天他化自在天也。四惡趣者。地獄餓鬼。畜生。阿修羅也。四禪天者。初禪天。二禪天。三禪天。四禪天也。四空",
    "X10n0251_001:0154c22": "天者。空無邊處天。識無邊處天。無所有處天。非想非非想處天。也又有一梵王天一無想天一淨居天總為二",
    "X10n0251_001:0154c23": "十五種之有。總名為有者。皆屬有漏故也。今因自心清淨之故。悉得清淨)。彼清淨故。十力。",
    "X10n0251_001:0154c24": "(般若經曰。一是處非處如實力。二知三世報業力。三知諸禪解脫三昧力。四知諸根上下力。五知眾生種種欲",
    "X10n0251_001:0155a01": "力。六知世間種種性力。七知一切道至力。八得宿命智力。九得天眼能觀一切力十得漏盡智力)。四無",
    "X10n0251_001:0155a02": "所畏。(般若經曰。一一切智無畏。二漏盡無畏。三說障道無畏。四說苦盡道無畏)。四無礙智。",
    "X10n0251_001:0155a03": "(一義無礙智。二法無礙智。三詞無礙智。四樂說無礙智。寶積經說。義無礙者。謂成就第一義智。法無礙者。謂於",
    "X10n0251_001:0155a04": "諸法如實了知。詞無礙者。謂以善言種種分別樂說無礙者。謂隨機演說。不作二相)。佛十八不",
    "X10n0251_001:0155a05": "共法。(般若經曰。一無有誤失。二無卒暴音。三無忘失念。四無不定心。五無種種想。六無不擇捨。七志欲無",
    "X10n0251_001:0155a06": "退。八精進。無退。九憶念無退。十般若無退。十一解脫無退十二智見無退。十三若智若見於過去世無著無礙。",
    "X10n0251_001:0155a07": "十四若智若見於現在世無著無礙。十五若智若見於未來世無著無礙。十六一切身業智為前導隨智而轉。",
    "X10n0251_001:0155a08": "十七一切語業智為前導隨智而轉。十八一切意業智為前導隨智而轉此即佛十八不共法也。不共者唯佛",
    "X10n0251_001:0155a09": "獨得。不與二乘共也)。三十七助道品清淨。(般若經曰。四念處。四正勤。四神足。五根。五",
    "X10n0251_001:0155a10": "力七覺支八聖道支。總為三十七品也。四念處者。觀身不淨觀受是苦觀心無常。觀法無我。四正勤者。精進根。",
    "X10n0251_001:0155a11": "精進覺。精進力。正精進。四神足者。定根。定覺。定力。正定。五根者。信根。念根。精進根。定根。慧根。五力者。信力。念力。",
    "X10n0251_001:0155a12": "精進力。慧力。定力。七覺支者。念覺擇法覺。精進覺喜覺除覺。定覺。捨覺。八聖道支者。正語。正業。正命。正思惟。正",
    "X10n0251_001:0155a13": "方便。正念。正定。正見)。如是乃至八萬四千陀羅尼門一切清淨。(藏經",
    "X10n0251_001:0155a14": "曰。陀羅尼門者。總持門也。蓋眾生有八萬四千塵勞。故有八萬四千法門。今自心清淨。逈脫塵勞。故此法門悉",
    "X10n0251_001:0155a15": "皆清淨)。善男子。一切實相性清淨故一身清淨。(前所說根塵四大及",
    "X10n0251_001:0155a16": "三十七品等性如實有相。故曰實相性。金剛經曰。是實相者。即是非相。是故如來說名實相者。是也。此等之性。",
    "X10n0251_001:0155a17": "清淨無染。故一真法身。全體清淨也)。一身清淨故多身清淨。(一真法身。既已清淨。",
    "X10n0251_001:0155a18": "一切化身亦皆清淨。如法華經說。佛化身徧往河沙佛土皆是佛身者。豈非一身清淨則多身清淨也)。多",
    "X10n0251_001:0155a19": "身清淨故如是乃至十方眾生圓覺清淨。(多身清淨之故。遍觀",
    "X10n0251_001:0155a20": "十方眾生之性。悉皆如此圓覺清淨。圓覺疏亦曰。此乃一人悟性。知一切眾生本性清淨。非謂一人修道多人",
    "X10n0251_001:0155a21": "成佛)。善男子。一世界清淨故多世界清淨。(一世界中既已清淨。眾多",
    "X10n0251_001:0155a22": "世界無不清淨。如維摩詰經說。佛土清淨。如自在天宮。及佛以足指按地。則三千大千世界。悉皆嚴淨者。豈非",
    "X10n0251_001:0155a23": "一世界清淨則多世界清淨也)。多世界清淨故。如是乃至盡於虗空",
    "X10n0251_001:0155a24": "圓裹三世一切平等清淨不動。(多世界清淨之故盡無量無邊世界。悉皆",
    "X10n0251_001:0155b01": "一等清淨不動也。圓裹三世者。謂上下橫周。虗空世界。盡在其中。非謂過見未來之三世也)。",
    "X10n0251_001:0155b02": "善男子虗空如是平等不動。當知覺性平等不動。四",
    "X10n0251_001:0155b03": "大不動故當知覺性平等不動。如是乃至八萬四千",
    "X10n0251_001:0155b04": "陀羅尼門平等不動。當知覺性平等不動。(虗空四大。及諸法門。",
    "X10n0251_001:0155b05": "泯然一等。了無動相。當知覺性亦復如是)。",
    "X10n0251_001:0155b06": "善男子。覺性徧滿清淨不動圓無際故。當知六根徧",
    "X10n0251_001:0155b07": "滿法界。根徧滿故當知六塵徧滿法界。塵徧滿故當",
    "X10n0251_001:0155b08": "知四大徧滿法界。如是乃至陀羅尼門徧滿法界。(圓無",
    "X10n0251_001:0155b09": "際者。覺性圓滿。浩無邊際也。此性徧滿法界。則根塵四大等。亦莫不然)。善男子。由彼妙",
    "X10n0251_001:0155b10": "覺性徧滿故。根性塵性無壞無雜。根塵無壞故。如是",
    "X10n0251_001:0155b11": "乃至陀羅尼門無壞無雜。(圓覺妙性。徧滿法界。則根塵諸法之性。皆如虗空。不",
    "X10n0251_001:0155b12": "相染著。故無所變壞。亦無所混雜)。如百千燈光照一室。其光徧滿無",
    "X10n0251_001:0155b13": "壞無雜。(燈光論根塵等性。一室論無邊法界)。",
    "X10n0251_001:0155b14": "善男子。覺成就故。當知菩薩不與法縛。不求法脫。(覺性",
    "X10n0251_001:0155b15": "圓明。名為成就。於一切法。非縛非脫)。不厭生死。不愛涅槃。(覺既成就。則知生死涅槃",
    "X10n0251_001:0155b16": "皆如空華。故無所厭。亦無所愛)。不敬持戒。不憎毀禁。(覺性圓明。照了諸境。正如眼光",
    "X10n0251_001:0155b17": "曉了面前之境無所憎)。不重久習。不輕初學。(覺既成就。則視諸學者。平等無二。故",
    "X10n0251_001:0155b18": "不以宿習而加重。不以新學而加忽。如孔子於升堂之子路則抑而教之。潔己之童子則與而進之也)。何",
    "X10n0251_001:0155b19": "以故一切覺故。(八者皆無憎愛。蓋由一切是覺)。譬如眼光曉了前境",
    "X10n0251_001:0155b20": "其光圓滿得無憎愛。(覺性圓明。照了諸境。正如眼光曉了面前之境。蓋其光明圓滿",
    "X10n0251_001:0155b21": "具足故。得豁然盡見無所憎愛)。何以故。光體無二無憎愛故。(眼光覺光。同一",
    "X10n0251_001:0155b22": "空體。兼無憎愛。故可比喻)。",
    "X10n0251_001:0155b23": "善男子。此菩薩及末世眾生。修習此心得成就者。於",
    "X10n0251_001:0155b24": "此無修。亦無成就。(修習圓覺既已成就。方知本無所修。亦無所得也)。圓覺普",
    "X10n0251_001:0155c01": "照。(圓覺光明。徧照法界)。寂滅無二。(寂則無念。滅則無相。清淨本源。湛然常一)。於中百",
    "X10n0251_001:0155c02": "千萬億阿僧祇。(藏經曰。阿者無也。僧祇者數也。合而言之。乃無數也)。不可說恒",
    "X10n0251_001:0155c03": "河沙諸佛世界。(恒河沙者。恒河中所有沙也。金剛經曰。恒河尚多無數。何況其沙蓋喻圓",
    "X10n0251_001:0155c04": "覺性中有如此無數佛土)。猶如空華亂起亂滅。(諸佛世界本無住相。如空中華隨起",
    "X10n0251_001:0155c05": "隨滅)。不即不離。(所現世界起滅無常者。初不即近圓覺亦不遠離圓覺。皆在大圓覺中。不可以",
    "X10n0251_001:0155c06": "離即論也)。無縛無脫。(本無所縛。於解何有)。始知眾生本來成佛。(修證至此",
    "X10n0251_001:0155c07": "已成佛果。方知眾生本來之性。見成是佛)。生死涅槃。猶如昨夢。(既知本性見成是佛。",
    "X10n0251_001:0155c08": "方知迷時之生死。悟後之涅槃。皆如夢中事爾)。善男子。如昨夢故。當知生死",
    "X10n0251_001:0155c09": "及與涅槃。無起無滅。無來無去。(生死涅槃。既如昨夢。則起滅來去之相。亦",
    "X10n0251_001:0155c10": "何有哉)。其所證者。無得無失。無取無捨。(所證圓覺。本是自性。既不可得",
    "X10n0251_001:0155c11": "而得。亦不可得而失。既不可得而取。亦不可得而捨)。其能證者。無作無止。無任",
    "X10n0251_001:0155c12": "無滅。(能證圓覺者。無作用心無止息心無任彼自然心無畢竟寂滅心。有此四心。即為四病)。於",
    "X10n0251_001:0155c13": "此證中。無能無所。(無能證之智。無所證之相)。畢竟無證。亦無證者。",
    "X10n0251_001:0155c14": "(本無可證之法。亦無證之之人)。一切法性平等不壞。(修證圓覺。至於人法兩忘。則一",
    "X10n0251_001:0155c15": "切根塵諸法之性。亦皆平等無二。永不變壞矣)。善男子。彼諸菩薩。如是修行。",
    "X10n0251_001:0155c16": "如是漸次。如是思惟。如是住持。如是方便。如是開悟。",
    "X10n0251_001:0155c17": "求如是法。亦不迷悶。",
    "X10n0251_001:0155c18": "爾時世尊欲重宣此義而說偈言。",
    "X10n0251_001:0155c19": "　普眼汝當知　　一切諸眾生　　身心皆如幻",
    "X10n0251_001:0155c20": "　身相屬四大　　心性歸六塵　　四大體各離",
    "X10n0251_001:0155c21": "　誰為和合者　　如是漸修行　　一切悉清淨",
    "X10n0251_001:0155c22": "　不動徧法界　　無作止任滅　　亦無能證者",
    "X10n0251_001:0155c23": "　一切佛世界　　猶如虗空華　　三世悉平等",
    "X10n0251_001:0155c24": "　畢竟無來去　　初發心菩薩　　及末世眾生",
    "X10n0251_001:0156a01": "　欲求入佛道　　應如是修習",
    "X10n0251_001:0156a02": "於是金剛藏菩薩。在大眾中。即從座起。頂禮佛足。右",
    "X10n0251_001:0156a03": "繞三匝。長跪叉手。而白佛言。大悲世尊。善為一切諸",
    "X10n0251_001:0156a04": "菩薩眾。宣揚如來圓覺清淨大陀羅尼因地法行漸",
    "X10n0251_001:0156a05": "次方便。與諸眾生。開發蒙昧。在會法眾承佛慈誨。幻",
    "X10n0251_001:0156a06": "翳朗然。慧目清淨。(此菩薩讚佛於前三章善說因地法行漸次方便)。世尊。若",
    "X10n0251_001:0156a07": "諸眾生本來成佛。何故復有一切無明。(此設第一問也)。若諸",
    "X10n0251_001:0156a08": "無明眾生本有。何因緣故如來復說本來成佛。(此設第二",
    "X10n0251_001:0156a09": "問也)。十方異生。本成佛道後起無明。一切如來。何時復",
    "X10n0251_001:0156a10": "生一切煩惱。(此設第三問也。十方異生者。十方世界異類眾生也)。惟願不捨無",
    "X10n0251_001:0156a11": "遮大慈。為諸菩薩開祕密藏。(開祕密藏者。開說祕密佛語也。其妙義廣大無",
    "X10n0251_001:0156a12": "盡。故名曰藏)。及為末世一切眾生。得聞如是修多羅教了",
    "X10n0251_001:0156a13": "義法門。(正謂圓覺了義一經)。永斷疑悔。(永無疑惑退悔之心)。作是語已。五",
    "X10n0251_001:0156a14": "體投地。如是三請。終而復始。",
    "X10n0251_001:0156a15": "爾時世尊告金剛藏菩薩言。善哉善哉。善男子。汝等",
    "X10n0251_001:0156a16": "乃能為諸菩薩及末世眾生。問於如來甚深祕密究",
    "X10n0251_001:0156a17": "竟方便。是諸菩薩最上教誨了義大乘。能使十方修",
    "X10n0251_001:0156a18": "學菩薩及諸末世一切眾生得決定信永斷疑悔。汝",
    "X10n0251_001:0156a19": "今諦聽。當為汝說。時金剛藏菩薩奉教歡喜。及諸大",
    "X10n0251_001:0156a20": "眾默然而聽。",
    "X10n0251_001:0156a21": "善男子。一切世界。始終生滅。前後有無。聚散起止。(圓覺",
    "X10n0251_001:0156a22": "大疏曰。創變為始。極證為終。新新而起曰生。念念落謝曰滅。過去名前。未來名後。現在住劫名有。空劫名無。成",
    "X10n0251_001:0156a23": "劫名聚。壞劫名散。現行為起調伏。為止)。念念相續。循環往復。種種取捨",
    "X10n0251_001:0156a24": "皆是輪迴。(不斷始終生滅等念。雖能取真捨妄取淨捨塵。亦皆是輪迴之見)。未出輪",
    "X10n0251_001:0156b01": "迴。而辨圓覺。彼圓覺性即同流轉。若免輪迴。無有是",
    "X10n0251_001:0156b02": "處。(在輪迴中。辨別圓覺。其圓覺性亦屬輪迴。若更起念欲免輪迴。則妄上增妄。了無是處)。譬如",
    "X10n0251_001:0156b03": "動目能搖湛水。(妄念不停。迷惑本性。如動目之能搖湛水也)。又如定眼猶",
    "X10n0251_001:0156b04": "迴轉火。(性為妄念所惑。如定目之見火輪安得不隨而轉也)。雲駛月運。舟行岸",
    "X10n0251_001:0156b05": "移。亦復如是。(雲舟論妄念。月岸論本性。妄念未息。本性似乎不定)。善男子。諸旋",
    "X10n0251_001:0156b06": "未息。彼物先住。尚不可得。(諸旋者。眼目雲舟也。彼物者。水火月岸也。謂眼目雲",
    "X10n0251_001:0156b07": "舟其動未息。則水火月岸。安能先住)。何況輪轉生死垢心曾未清淨。觀",
    "X10n0251_001:0156b08": "佛圓覺。而不旋復。是故汝等便生三惑。(未能淨染污之心復圓覺",
    "X10n0251_001:0156b09": "之性。前之三惑。安得不生。三惑者。金剛藏之三問。是也)。",
    "X10n0251_001:0156b10": "善男子。譬如幻翳妄見空華。幻翳若除。不可說言此",
    "X10n0251_001:0156b11": "翳已滅何時更起一切諸翳。(幻翳既滅。不可說言何時更起者。正答金剛藏",
    "X10n0251_001:0156b12": "所問如來何時復生煩惱之說)。何以故。翳華二法非相待故。(翳非待華而有。",
    "X10n0251_001:0156b13": "華非待翳而生)。亦如空華滅於空時不可說言虗空何時更",
    "X10n0251_001:0156b14": "起空華。(空華既滅。不可謂何時更起者。正如妄念既空不可謂何時更有也)。何以故。空",
    "X10n0251_001:0156b15": "本無華。非起滅故。(空華本無。安有起滅)。生死涅槃。同於起滅。(彼空",
    "X10n0251_001:0156b16": "中華。實無起滅。生死涅槃亦復如是)。妙覺圓照。離於華翳。(證圓覺者。心境兩空。如彼",
    "X10n0251_001:0156b17": "淨目了無華翳)。善男子。當知虗空非是暫有。亦非暫無。況復",
    "X10n0251_001:0156b18": "如來圓覺隨順。而為虗空平等本性。(虗空歷劫不變。非乍有乍無也。",
    "X10n0251_001:0156b19": "況圓覺本性。與虗空一等。湛然真常。豈有變易)。",
    "X10n0251_001:0156b20": "善男子。如銷金鑛。金非銷有。(鑛本是金。因銷而現。非因銷而有。性本是佛因",
    "X10n0251_001:0156b21": "修而悟。非因修而得)。既已成金。不重為鑛。經無窮時。金性不壞。",
    "X10n0251_001:0156b22": "不應說言本非成就。如來圓覺亦復如是。(鑛已成金。永不變壞。",
    "X10n0251_001:0156b23": "不可謂鑛本非真金也。性已覺悟。永無迷惑。不可謂性本非圓覺也)。",
    "X10n0251_001:0156b24": "善男子。一切如來妙圓覺心。本無菩提及與涅槃。亦",
    "X10n0251_001:0156c01": "無成佛及不成佛。(圓覺性中。萬法空寂。菩提涅槃等皆是假名)。無妄輪迴",
    "X10n0251_001:0156c02": "及非輪迴。(妄入輪迴及出輪迴圓覺性中。都無此事)。善男子。但諸聲聞所",
    "X10n0251_001:0156c03": "圓境界。身心語言皆悉斷滅。終不能至彼之親證所",
    "X10n0251_001:0156c04": "現涅槃。(聲聞者。聞聲教而悟者也。所圓境界者。所悟境界也。以彼所悟境界。雖灰身滅智。亦不能造佛",
    "X10n0251_001:0156c05": "寂滅之妙)。何況能以有思惟心。測度如來圓覺境界。如取",
    "X10n0251_001:0156c06": "螢火燒須彌山終不能著。(灰身滅智。莫造佛地。況以妄心。測度佛境。譬如須彌",
    "X10n0251_001:0156c07": "至高至大豈可以螢火燒之乎)。以輪迴心生輪迴見。入於如來大寂",
    "X10n0251_001:0156c08": "滅海。終不能至。(以此妄心。生此妄見。入佛寂滅。終不能到。寂滅之義。廣大深妙。故以海論)。",
    "X10n0251_001:0156c09": "是故我說一切菩薩及末世眾生。先斷無始輪迴根",
    "X10n0251_001:0156c10": "本。(佛謂妄念為輪迴本。一切眾生。當先斷念)。善男子。有作思惟。從有心起。",
    "X10n0251_001:0156c11": "皆是六塵妄想緣氣。非實心體。已如空華。用此思惟",
    "X10n0251_001:0156c12": "辨於佛境。猶如空華復結空果。展轉妄想。無有是處。",
    "X10n0251_001:0156c13": "(六塵者。色聲香味觸法也。緣氣者。虗妄色心從緣而現者也。此心已如空華。本不曾有。況以此心。辨別圓覺何",
    "X10n0251_001:0156c14": "異望空華之結實也)。善男子。虗妄浮心。多諸巧見。不能成就圓",
    "X10n0251_001:0156c15": "覺方便。(妄心巧見。障圓覺故)。如是分別。非為正問。(前之三問。佛始曰善哉者。",
    "X10n0251_001:0156c16": "美其起教。終曰非正者。顯其實理)。",
    "X10n0251_001:0156c17": "爾時世尊欲重宣此義而說偈言。",
    "X10n0251_001:0156c18": "　金剛藏當知　　如來寂滅性　　未曾有終始",
    "X10n0251_001:0156c19": "　若以輪迴心　　思惟即旋復　　但至輪迴際",
    "X10n0251_001:0156c20": "　不能入佛海　　譬如銷金鑛　　金非銷故有",
    "X10n0251_001:0156c21": "　雖復本來金　　終以鎖成就　　一成真金體",
    "X10n0251_001:0156c22": "　不復重為鑛　　生死與涅槃　　凡夫及諸佛",
    "X10n0251_001:0156c23": "　同為空華相　　思惟猶幻化　　何況詰虗妄",
    "X10n0251_001:0156c24": "　若能了此心　　然後求圓覺",
    "X10n0251_001:0157a01": "於是彌勒菩薩。在大眾中。即從座起。頂禮佛足。右繞",
    "X10n0251_001:0157a02": "三匝。長跪叉手。而白佛言。大悲世尊。廣為菩薩開祕",
    "X10n0251_001:0157a03": "密藏。令諸大眾深悟輪迴。(菩薩讚佛於前章開說祕密深妙之義。如定目湛水",
    "X10n0251_001:0157a04": "等論。及說種種取捨皆是輪迴也)。分別邪正。能施末世一切眾生無",
    "X10n0251_001:0157a05": "畏道眼。(此讚佛於前章辯說種種邪正。令諸眾生道眼清淨不畏魔惱也)。於大涅槃",
    "X10n0251_001:0157a06": "生決定信。無復重隨輪轉境界起循環見。(大涅槃者。不生不滅",
    "X10n0251_001:0157a07": "廣大法門也。決定信者。信受此法。絕無疑悔也。其信心如是堅固。又豈復入妄境起諸妄見。循環見者。即前章",
    "X10n0251_001:0157a08": "所謂念念相續循環往復者。是也)。世尊。若諸菩薩及末世眾生。欲遊",
    "X10n0251_001:0157a09": "如來大寂滅海。(涅槃之道。廣大深妙。故以海喻)。云何當斷輪迴根本。",
    "X10n0251_001:0157a10": "(前章佛說先斷無始輪迴根本。故菩薩於此問修斷之因)。於諸輪迴有幾種性。(諸輪",
    "X10n0251_001:0157a11": "迴者。四生六道諸輪迴也。輪迴之相甚多。未審有幾種性)。修佛菩提幾等差別。(修證",
    "X10n0251_001:0157a12": "圓覺之法。共有幾等差別)。迴入塵勞。當設幾種教化方便度諸眾",
    "X10n0251_001:0157a13": "生。(佛化身復入塵勞中。當設幾種教法。普度眾生)。惟願不捨救世大悲。令諸",
    "X10n0251_001:0157a14": "修行一切菩薩及末世眾生。慧目肅清。照耀心鏡。(清淨",
    "X10n0251_001:0157a15": "之智照了諸相。故曰慧目。心如鏡明。廓然瑩徹。故曰心鏡)。圓悟如來無上知見。(圓悟",
    "X10n0251_001:0157a16": "者。圓滿具足。無所不悟也。無上者。佛之知見。最尊最勝也)。作是語已。五體投地。如",
    "X10n0251_001:0157a17": "是三請。終而復始。",
    "X10n0251_001:0157a18": "爾時世尊告彌勒菩薩言。善哉善哉。善男子。汝等乃",
    "X10n0251_001:0157a19": "能為諸菩薩及末世眾生。請問如來深奧祕密微妙",
    "X10n0251_001:0157a20": "之義。令諸菩薩潔清慧目。及令一切末世眾生永斷",
    "X10n0251_001:0157a21": "輪迴心悟實相具無生忍。(實相者。無相之相也。金剛經曰。是實相者。即是非相",
    "X10n0251_001:0157a22": "是故如來說名實相者。是也。無生忍者。於無生中。堅忍不動也。般若經曰。無生法忍。能令煩惱不生諸法不起",
    "X10n0251_001:0157a23": "者。是也)。汝今諦聽。當為汝說。時彌勒菩薩奉教歡喜。及",
    "X10n0251_001:0157a24": "諸大眾默然而聽。",
    "X10n0251_001:0157b01": "善男子。一切眾生從無始際。由有種種恩愛貪欲。故",
    "X10n0251_001:0157b02": "有輪迴。(佛名經云。有愛則生。愛盡則滅。故知生死貪愛為本。又法華云。諸苦所因貪欲為本)。",
    "X10n0251_001:0157b03": "若諸世界一切種性。卵生胎生濕生化生。皆因婬欲",
    "X10n0251_001:0157b04": "而正性命。(一切種性者諸種類性也。卵生則從卵殼中生。胎生則從胞胎中生。濕生則由濕氣而生",
    "X10n0251_001:0157b05": "化生則因變化而生。如此種類之性。皆由染著婬欲。有此性命也。圓覺疏曰。但是情染總得名婬。縱使化生。亦",
    "X10n0251_001:0157b06": "因業染故。總曰皆因婬欲也)。當知輪迴愛為根本。(一切輪迴皆從愛起)。由有",
    "X10n0251_001:0157b07": "諸欲助發愛性。是故能令生死相續。(因有一切可欲之境。助發一切",
    "X10n0251_001:0157b08": "貪愛之心。彼此染著。隨業受報。所以生死不息。)。欲因愛生。(一切欲心。皆從愛起)。命因欲",
    "X10n0251_001:0157b09": "有。(眾生身命。因欲而有)。眾生愛命。還依欲本。(眾生愛命。念念不捨。是謂復依婬欲",
    "X10n0251_001:0157b10": "之本)。愛欲為因。愛命為果。(始愛欲而受生。故為因也。終愛命而受報。故為果也)。由",
    "X10n0251_001:0157b11": "於欲境起諸違順。(因彼可欲之境。有違我者。有順我者。故違順之境。雜然而起也)。境",
    "X10n0251_001:0157b12": "背愛心。而生憎嫉。造種種業。(所見之境。或違我之愛心。則心生憎嫉。小則罵",
    "X10n0251_001:0157b13": "辱大則殺害。種種惡業。從此而有)。是故復生地獄餓鬼。(既有惡業即受惡報。隨業",
    "X10n0251_001:0157b14": "受生。墮於惡道)。知欲可厭。(知欲是惡因。深可厭離也)。愛厭業道。(愛彼厭離惡業之道",
    "X10n0251_001:0157b15": "也。圓覺疏亦曰。於離惡法門。深生愛樂)。捨惡樂善。復現天人。(捨諸惡業。樂修善業。",
    "X10n0251_001:0157b16": "善業既熟。即現天人之果。天人者天道人道也)。又知諸愛可厭惡故。棄愛樂",
    "X10n0251_001:0157b17": "捨還滋愛本。(既知種種愛心可厭可惡乃棄諸愛。專樂捨法。不知此心亦生於愛。故曰還滋",
    "X10n0251_001:0157b18": "愛本)。便現有為增上善果。(既有棄愛樂捨之因。即現聲聞緣覺之果。因修而得在諸",
    "X10n0251_001:0157b19": "善果之上。故曰有為增上)。皆輪迴故。不成聖道。(謂惡果。善果。及有為增上善果。皆屬",
    "X10n0251_001:0157b20": "輪迴。不成佛道)。是故眾生欲脫生死免諸輪迴。先斷貪欲。及",
    "X10n0251_001:0157b21": "除愛渴。(生死輪迴。貪愛為本。欲免此苦。先斷貪愛。愛渴者。謂眾生愛心如渴故也)。善男子。",
    "X10n0251_001:0157b22": "菩薩變化示現世間。非愛為本。但以慈悲。令彼捨愛。",
    "X10n0251_001:0157b23": "假諸貪欲。而入生死。(菩薩示現受生。非本於愛也蓋起慈悲心。攝化眾生。令捨諸愛",
    "X10n0251_001:0157b24": "故假借婬欲之事。入於生死海中。與之同事。而化之爾。非實有貪欲心也)。若諸末世一切",
    "X10n0251_001:0157c01": "眾生。能捨諸欲。及除憎愛。永斷輪迴。勤求如來圓覺",
    "X10n0251_001:0157c02": "境界。於清淨心便得開悟。(無一切念。即免輪迴。淨圓覺心。豁然開悟)。",
    "X10n0251_001:0157c03": "善男子。一切眾生由本貪欲。發揮無明。顯出五性差",
    "X10n0251_001:0157c04": "別不等。(因本來貪欲之心。發揚一切妄幻。遂顯出五種差別不同之性。圓覺疏之論五性。一曰二乘性。",
    "X10n0251_001:0157c05": "二曰菩薩性。三曰不定性。四曰外道性。五曰無性)。依二種障。而現深淺。(理障在心",
    "X10n0251_001:0157c06": "故曰深。事障在境故曰淺)。云何二障。一者理障。礙正知見。(修證之理。一有",
    "X10n0251_001:0157c07": "所執。正知正見。曷能明了)。二者事障。續諸生死。(一切有為。皆名事障。隨業受報生死",
    "X10n0251_001:0157c08": "相續)。云何五性。(已解在前)。善男子。若此二障未得斷滅。名未",
    "X10n0251_001:0157c09": "成佛。(既為事理所障。安得成就佛果)。若諸眾生永捨貪欲。先除事障。",
    "X10n0251_001:0157c10": "未斷理障。但能悟入聲聞緣覺。未能顯住菩薩境界。",
    "X10n0251_001:0157c11": "(於事雖不攀緣。於理尚有所執。但能悟入聲聞緣覺之道。未能顯然安住菩薩境界也傳心法要曰。因聲教而",
    "X10n0251_001:0157c12": "悟者名聲聞。觀因緣而悟者名緣覺)。善男子。若諸末世一切眾生欲。汎",
    "X10n0251_001:0157c13": "如來大圓覺海。先當發願勤斷二障。二障已伏。即能",
    "X10n0251_001:0157c14": "悟入菩薩境界。(二障已伏者。謂理事已平不作障礙也。止能悟入菩薩境界者二障雖平。",
    "X10n0251_001:0157c15": "尚未盡滅故也)。若事理障已永斷滅。即入如來微妙圓覺。滿",
    "X10n0251_001:0157c16": "足菩提及大涅槃。(二障俱空。即成正覺)。善男子。一切眾生皆證",
    "X10n0251_001:0157c17": "圓覺。(圓覺妙性。眾生本有)。逢善知識。依彼所作因地法行。爾時",
    "X10n0251_001:0157c18": "修習便有頓漸。(利根之人。便能頓悟。鈍根之士。須假漸修)。若遇如來無上",
    "X10n0251_001:0157c19": "菩提正修行路。根無大小。皆成佛果。(大根者頓悟。小根者漸悟。若遇",
    "X10n0251_001:0157c20": "圓覺法門。不拘根器大小。皆得成佛)。若諸眾生雖求善友遇邪見者未",
    "X10n0251_001:0157c21": "得正悟。是則名為外道種性。邪師過謬。非眾生咎。(唯信",
    "X10n0251_001:0157c22": "邪師。不明自性。是名外道種性。外道種性者。非佛性也。此乃邪師熏習之過。非眾生之過也)。是名眾",
    "X10n0251_001:0157c23": "生五性差別。(圓覺鈔曰。習近聲聞。則成聲聞性。習近緣覺則成緣覺性。習近菩薩。則成菩薩性。習",
    "X10n0251_001:0157c24": "近三乘。則成不定性。都不習近。則成無性。此即眾生五性差別也)。",
    "X10n0251_001:0158a01": "善男子。菩薩唯以大悲方便。入諸世間。開發未悟。(菩薩",
    "X10n0251_001:0158a02": "以大慈悲心。方便化身。入諸塵勞。開發一切未悟眾生也)。乃至示現種種形相。(菩薩",
    "X10n0251_001:0158a03": "變化示現種種形相。隨機接化。如觀音之示現三十二身。是也)。逆順境界。與其同事。",
    "X10n0251_001:0158a04": "化令成佛。(所惡之境曰逆。所愛之境曰順。佛化身於此二境中。與眾生同在塵勞。而攝化之。令證佛",
    "X10n0251_001:0158a05": "果)。皆依無始清淨願力。(菩薩接化眾生。皆乘無始劫來清淨願力。清淨者。於一切",
    "X10n0251_001:0158a06": "法。無所染著也。願力者。誓願深固。魔不能壞也)。若諸末世一切眾生。於大圓",
    "X10n0251_001:0158a07": "覺起增上心。當發菩薩清淨大願。(修證圓覺。起增進向上之心。當發清",
    "X10n0251_001:0158a08": "淨廣大誓願)。應作是言。願我今者住佛圓覺。求善知識。莫",
    "X10n0251_001:0158a09": "值外道及與二乘。(菩薩發願時。當曰。願我今者安住圓覺最上乘法。親近大善知識。以",
    "X10n0251_001:0158a10": "為師友。永不遭值一切外道邪師。及聲聞緣覺二乘也)。依願修行。漸斷諸障。(依清",
    "X10n0251_001:0158a11": "淨願。修行圓覺。漸次斷除一切障礙)。障盡願滿。便登解脫清淨法殿。證",
    "X10n0251_001:0158a12": "大圓覺妙莊嚴域。(諸障既除。本願圓滿。一切處解脫清淨。故曰法殿。一切處圓覺光明。",
    "X10n0251_001:0158a13": "故曰妙莊嚴域)。",
    "X10n0251_001:0158a14": "爾時世尊欲重宣此義而說偈言。",
    "X10n0251_001:0158a15": "　彌勒汝當知　　一切諸眾生　　不得大解脫",
    "X10n0251_001:0158a16": "　皆由貪欲故　　墮落於生死　　若能斷憎愛",
    "X10n0251_001:0158a17": "　及與貪瞋癡　　不因差別性　　皆得成佛道",
    "X10n0251_001:0158a18": "　二障永消滅　　求師得正悟　　隨順菩薩願",
    "X10n0251_001:0158a19": "　依止大涅槃　　十方諸菩薩　　皆以大悲願",
    "X10n0251_001:0158a20": "　示現入生死　　現在修行者　　及末世眾生",
    "X10n0251_001:0158a21": "　勤斷諸愛見　　便歸大圓覺",
    "X10n0251_001:0158a22": "於是清淨慧菩薩。在大眾中。即從座起。頂禮佛足。右",
    "X10n0251_001:0158a23": "繞三匝。長跪叉手。而白佛言。大悲世尊。為我等輩。廣",
    "X10n0251_001:0158a24": "說如是不思議事。(菩薩謂佛前章所言皆是不可思惟不可擬議之事)。本所不",
    "X10n0251_001:0158b01": "見。本所不聞。(佛所說不思議事。菩薩等本來不曾得見。本來不曾得聞)。我等今者",
    "X10n0251_001:0158b02": "蒙佛善誘。身心泰然。得大饒益。(承佛誘誨。無諸疑惑善誘者即論語循循",
    "X10n0251_001:0158b03": "然善誘人之說)。願為諸來一切法眾。重宣法王圓滿覺性。(菩薩",
    "X10n0251_001:0158b04": "請佛重說圓覺法門也。佛為萬法之主。故曰法王。圓覺妙性。廣大圓滿。故曰圓滿覺性)。一切眾生",
    "X10n0251_001:0158b05": "及諸菩薩如來世尊所證所得。云何差別。(菩薩又請佛說眾生",
    "X10n0251_001:0158b06": "菩薩佛所證悟處差別不同之理)。令末世眾生聞此聖教隨順開悟",
    "X10n0251_001:0158b07": "漸次能入。(欲令眾生聞佛說此聖妙之教。順而不違開悟本性。漸次修行。入於圓覺)。作是",
    "X10n0251_001:0158b08": "語已。五體投地。如是三請。終而復始。",
    "X10n0251_001:0158b09": "爾時世尊告清淨慧菩薩言。善哉善哉。善男子。汝等",
    "X10n0251_001:0158b10": "乃能為末世眾生。請問如來漸次差別。汝今諦聽。當",
    "X10n0251_001:0158b11": "為汝說。時清淨慧菩薩奉教歡喜。及諸大眾默然而",
    "X10n0251_001:0158b12": "聽。",
    "X10n0251_001:0158b13": "善男子。圓覺自性。(佛謂圓滿覺性。乃本來自性。非從緣而有也)。非性性有。",
    "X10n0251_001:0158b14": "(前說五性皆非圓覺自性。故曰非性。諸非性中。圓覺自性。一一具足。故曰非性性有)。循諸性起。(圓覺",
    "X10n0251_001:0158b15": "自性隨順諸緣。故五性起時。覺性亦起。圓覺疏亦曰。圓覺隨緣。徧諸差別之性諸性起時覺性亦起)。無取",
    "X10n0251_001:0158b16": "無證。(圓覺妙性。廓然清淨。無可取者。無可證者)。於實相中。實無菩薩及諸",
    "X10n0251_001:0158b17": "眾生。(圓覺空性。無一切相。故曰實相。此實相中。一切無有。豈有菩薩眾生之相)。何以故菩",
    "X10n0251_001:0158b18": "薩眾生皆是幻化。幻化滅故。無取證者。(菩薩眾生所有身心。非有",
    "X10n0251_001:0158b19": "真實不滅之相。故曰皆是幻化。幻化身心既已寂滅。則一切取證之相。悉皆無有)。譬如眼根不",
    "X10n0251_001:0158b20": "自見眼。(眾生不見自性。如人之眼根不自見其眼也)。性自平等。無平等者。",
    "X10n0251_001:0158b21": "(一切法性本自平等。初無凡聖之異。亦無能平等之者)。眾生迷倒。未能除滅一",
    "X10n0251_001:0158b22": "切幻化。(眾生迷惑顛倒。未能除滅諸幻)。於滅未滅妄功用中。便顯差",
    "X10n0251_001:0158b23": "別。(一切幻化。欲滅未滅之間。凡所修為。皆是虗妄。於此等功用中。有頓有漸。即顯出五種差別性也)。若",
    "X10n0251_001:0158b24": "得如來寂滅隨順。實無寂滅及寂滅者。(妄功用中若悟寂滅隨順",
    "X10n0251_001:0158c01": "之理。寂然無念。滅而無相。隨順一切。不執我見則實無寂滅之法。亦無寂滅之人。可謂人法兩忘也)。",
    "X10n0251_001:0158c02": "善男子。一切眾生。從無始來。由妄想我。(我體元無妄想為有)。及",
    "X10n0251_001:0158c03": "愛我者。(愛我者。執著我相之心也)。曾不自知念念生滅。(眾生妄心。執著我相。",
    "X10n0251_001:0158c04": "不知此心念念之間旋生旋滅。本無堅固不壞之相。維摩詰經曰。是身如電。念念不住者是也)。故起憎",
    "X10n0251_001:0158c05": "愛耽著五欲。(圓覺疏曰。由執我故。順我則愛違我則憎。故著五欲也。五欲者。一財。二色。三食。四名。",
    "X10n0251_001:0158c06": "五睡也)。若遇善友教令。開悟淨圓覺性。發明起滅。即知",
    "X10n0251_001:0158c07": "此生性自勞慮。(眾生因教悟性。發明妄念起滅之理。方知此生本有之性空自勞役思慮",
    "X10n0251_001:0158c08": "也)。",
    "X10n0251_001:0158c09": "若復有人勞慮永斷。得法界淨。(永息思慮。則一切處皆得清淨。故曰得法",
    "X10n0251_001:0158c10": "界淨)。即彼淨解為自障礙。(以淨為淨。是為淨解。為彼解心障礙自性)。故於圓",
    "X10n0251_001:0158c11": "覺而不自在。(作意於覺。故不自如)。此名凡夫隨順覺性。(眾生謂覺性本",
    "X10n0251_001:0158c12": "來清淨。故起淨心。隨順修習。不知此心亦為障礙。此乃凡夫之見。非菩薩見心)。",
    "X10n0251_001:0158c13": "善男子。一切菩薩見解為礙。(見前淨解為障礙故)。雖斷解礙。猶",
    "X10n0251_001:0158c14": "住見覺。(淨解雖除不作障礙。正在覺位。復為覺礙)。覺礙為礙。而不自在。(圓覺",
    "X10n0251_001:0158c15": "大疏曰。所覺是礙故。能覺亦礙。由存此跡還礙覺心。故不自在)。此名菩薩未入地者",
    "X10n0251_001:0158c16": "隨順覺性。(如此隨順本性。乃菩薩未入佛地者之見也)。",
    "X10n0251_001:0158c17": "善男子。有照有覺。俱名障礙。(有照者。即前之淨解心也。有覺者。即前之覺礙",
    "X10n0251_001:0158c18": "心也。圓覺性中。皆名障礙)。是故菩薩常覺不住。(湛然常覺。不住於相。金剛經所謂菩",
    "X10n0251_001:0158c19": "薩應生無所住心者。是也)。照與照者同時寂滅。(謂所照之境與能照之智悉皆寂滅。",
    "X10n0251_001:0158c20": "此乃已入佛地者也)。譬如有人自斷其首。首已斷故無能斷者。",
    "X10n0251_001:0158c21": "則以礙心。自滅諸礙。礙已斷滅。無滅礙者。(以淨覺心滅除諸礙",
    "X10n0251_001:0158c22": "諸礙已除。覺心亦泯。如彼世人自斷其首。首已斷絕。別無能斷之人也)。修多羅教如標",
    "X10n0251_001:0158c23": "月指。若復見月。了知所標畢竟非月。(因指見月。見月忘指。因教詮心。",
    "X10n0251_001:0158c24": "悟心忘教)。一切如來種種言說開示菩薩。亦復如是。(諸佛開說",
    "X10n0251_001:0159a01": "法性。正如以指標月)。此名菩薩已入地者隨順覺性。(如此隨順本性。乃菩",
    "X10n0251_001:0159a02": "薩已入佛地者之見也。入地者入佛之地位者也)。",
    "X10n0251_001:0159a03": "善男子。一切障礙。即究竟覺。(菩薩初發心時名本始覺。圓覺成就名究竟覺。",
    "X10n0251_001:0159a04": "今見諸障礙即究竟覺者。蓋已入佛地。無一切差別心也)。得念失念無非解脫。(得念",
    "X10n0251_001:0159a05": "是無念。失念是有念。佛知諸念本空了無得失。故皆得解脫)。成法破法。皆名涅槃。",
    "X10n0251_001:0159a06": "(進修曰成。毀謗為破。佛知諸法本空了無成壞。故皆名涅槃)。智慧愚癡。通為般若。",
    "X10n0251_001:0159a07": "(智慧者。已悟之性。愚癡者。未悟之性。究其本源同一佛性。故曰通為般若)。菩薩外道所成",
    "X10n0251_001:0159a08": "就法。同是菩提。(菩薩外道所立之法。雖有邪正之殊。皆是菩提覺性)。無明真如",
    "X10n0251_001:0159a09": "無異境界。(真妄一體性本解脫)。諸戒定慧及淫怒癡。俱是梵行。",
    "X10n0251_001:0159a10": "(戒定慧是淨。淫怒癡是染。佛於染淨。無分別心故曰俱是梵行)。眾生國土。同一法性。",
    "X10n0251_001:0159a11": "(涅槃經云。我以佛眼。徧觀三界。有情無情。一切人法。悉皆究竟。究竟者。即法性也)。地獄天宮。皆",
    "X10n0251_001:0159a12": "為淨土。(佛知善惡二報皆如空華。故謂苦樂二境皆為淨土)。有性無性。齊成佛",
    "X10n0251_001:0159a13": "道。(有性三乘也。無性闡提也。佛眼觀之悉皆是佛)。一切煩惱。畢竟解脫。(佛謂煩惱",
    "X10n0251_001:0159a14": "本空。故云畢竟解脫)。法界海慧照了諸相。猶如虗空。此名如來",
    "X10n0251_001:0159a15": "隨順覺性。(法界海慧者佛之智慧。如法界之廣。如大海之深故也。其慧光照了諸相。如太虗空廓然",
    "X10n0251_001:0159a16": "無礙。方為佛之隨順覺性。此之隨順。如孔子之無可無不可。是也)。",
    "X10n0251_001:0159a17": "善男子。但諸菩薩及末世眾生。居一切時。不起妄念。",
    "X10n0251_001:0159a18": "(不起妄念者。不起一切念也)。於諸妄心。亦不息滅。(妄心即是真心。不必求其息滅)。",
    "X10n0251_001:0159a19": "住妄想境。不加了知。(於此妄想境界。不起了知之心)。於無了知。不辨",
    "X10n0251_001:0159a20": "真實。(知心既寂即是真實何必更起辨別之念)。彼諸眾生。聞是法門。信解",
    "X10n0251_001:0159a21": "受持。不生驚畏。是則名為隨順覺性。(眾生修此無念法門。不驚不畏",
    "X10n0251_001:0159a22": "者。乃修其本來無念之性。無所迷執故也)。善男子。汝等當知。如是眾生。已",
    "X10n0251_001:0159a23": "曾供養百千萬億恒河沙諸佛及大菩薩。植眾德本。",
    "X10n0251_001:0159a24": "(眾生於過去劫中。曾供養無數諸佛菩薩。種種善根。方得聞此法門)。佛說是人。名為成",
    "X10n0251_001:0159b01": "就一切種智。(名為成就者。性本圓成。假名成就爾。種者種性。智者智慧)。",
    "X10n0251_001:0159b02": "爾時世尊欲重宣此義而說偈言。",
    "X10n0251_001:0159b03": "　清淨慧當知　　圓滿菩提性　　無取亦無證",
    "X10n0251_001:0159b04": "　無菩薩眾生　　覺與未覺時　　漸次有差別",
    "X10n0251_001:0159b05": "　眾生為解礙　　菩薩未離覺　　入地永寂滅",
    "X10n0251_001:0159b06": "　不住一切相　　大覺悉圓滿　　名為徧隨順",
    "X10n0251_001:0159b07": "　末世諸眾生　　心不生虗妄　　佛說如是人",
    "X10n0251_001:0159b08": "　現世即菩薩　　供養恒沙佛　　功德已圓滿",
    "X10n0251_001:0159b09": "　雖有多方便　　皆名隨順智",
    "X10n0251_001:0159b11": "御註大方廣圓覺修多羅了義經上"
}