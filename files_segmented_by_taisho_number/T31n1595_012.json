{
    "T31n1595_012:0238c14": "攝大乘論釋卷第十二",
    "T31n1595_012:0238c16": "世親菩薩釋",
    "T31n1595_012:0238c17": "陳天竺三藏真諦譯",
    "T31n1595_012:0238c18": "8 釋依慧學差別勝相品釋依慧學差別勝相第八",
    "T31n1595_012:0238c19": "論曰：如此已說依定學差別，云何應知依慧",
    "T31n1595_012:0238c20": "學差別？釋曰：菩薩定與二乘定既有差別，",
    "T31n1595_012:0238c21": "定為慧依止，慧依定得成，菩薩慧與二乘慧",
    "T31n1595_012:0238c22": "亦應有差別。云何可知？以何法名依慧學？無",
    "T31n1595_012:0238c23": "分別智名依慧學，是無分別智差別應知即",
    "T31n1595_012:0238c24": "是依慧學差別。此無分別智有三種：一加行",
    "T31n1595_012:0238c25": "無分別智，謂尋思等智即是道因；二無分別",
    "T31n1595_012:0238c26": "智，即是道正體；三無分別後智，即是出觀智，",
    "T31n1595_012:0238c27": "謂道果。此三智悉是依慧學體。尋思智為依",
    "T31n1595_012:0238c28": "慧學者，觀行人依當來無分別智故修方便",
    "T31n1595_012:0238c29": "智，由求未來無分別智果故現世方便得成。",
    "T31n1595_012:0239a01": "以是能依，故名依慧學。又此方便智能引當",
    "T31n1595_012:0239a02": "來無分別智，無分別智起必依此方便得成，",
    "T31n1595_012:0239a03": "以是所依故名依慧學。道正體為依慧學者，",
    "T31n1595_012:0239a04": "謂依內起智在觀，離散動故名為內。此智依",
    "T31n1595_012:0239a05": "觀起，故名依慧學。又有自體為內，因已謝、",
    "T31n1595_012:0239a06": "果未起，道體自相續，即說自體為內。依自",
    "T31n1595_012:0239a07": "體起，故名依慧學。出觀智為依慧學者，依無",
    "T31n1595_012:0239a08": "分別智成此智，名依慧學。何以故？入觀時所",
    "T31n1595_012:0239a09": "緣境後得智緣此生故。此三智中應成立",
    "T31n1595_012:0239a10": "何智？應但成立無分別智。若成立此智，即",
    "T31n1595_012:0239a11": "成立餘智。若成立前智，但因義顯、果義不顯，",
    "T31n1595_012:0239a12": "自性等十九差別義亦不成。若成立後智，但",
    "T31n1595_012:0239a13": "果義顯、因亦不顯，自性等十九差別義亦不",
    "T31n1595_012:0239a14": "成。何以故？此智以尋思智為因，此智是尋思",
    "T31n1595_012:0239a15": "智果；此智是後智因，後智是此智果。由此智",
    "T31n1595_012:0239a16": "成立，前後智亦得成立，是故但應成立此智。",
    "T31n1595_012:0239a17": "於成立中，先應說無分別智自性。自性即是",
    "T31n1595_012:0239a18": "體相。",
    "T31n1595_012:0239a19": "論曰：由無分別智自性、依止、緣起、境界、相貌、",
    "T31n1595_012:0239a20": "立救難、攝持、伴類、果報、等流、出離、究竟、行善、",
    "T31n1595_012:0239a21": "加行、無分別智後得智功德、無分別差別加",
    "T31n1595_012:0239a22": "行、無分別智及後得智譬威德無功用作事，",
    "T31n1595_012:0239a23": "甚深義故，應知依慧學差別。由依慧學差別，",
    "T31n1595_012:0239a24": "應知無分別智差別。釋曰：謂由無分別智",
    "T31n1595_012:0239a25": "自性，應知依慧學差別。由依慧學差別應知",
    "T31n1595_012:0239a26": "無分別智差別者，若是次第說十九義，悉須",
    "T31n1595_012:0239a27": "作此語。今為存略故，以一由無分別智標",
    "T31n1595_012:0239a28": "初，次列出十九義竟，後總云應知依慧學",
    "T31n1595_012:0239a29": "差別。由依慧學差別應知無分別智差別，以",
    "T31n1595_012:0239b01": "十九義成立無分別智，此智即是慧學體，慧",
    "T31n1595_012:0239b02": "學差別即是此智差別，應作如此知。無分別",
    "T31n1595_012:0239b03": "智自性云何？",
    "T31n1595_012:0239b04": "論曰：無分別智自性，應知離五種相。釋曰：",
    "T31n1595_012:0239b05": "若具離五相則是無分別智，若不具離五",
    "T31n1595_012:0239b06": "相則非無分別智。",
    "T31n1595_012:0239b07": "論曰：五相者，一離非思惟故、二離非覺觀地",
    "T31n1595_012:0239b08": "故、三離滅想受定寂靜故、四離色自性故、五",
    "T31n1595_012:0239b09": "於真實義離異分別故。",
    "T31n1595_012:0239b10": "釋曰：此智若由離思惟故，名無分別智。",
    "T31n1595_012:0239b11": "熟眠、放逸、狂醉，同離思惟，應得無分別智？",
    "T31n1595_012:0239b12": "若由過覺觀地故，名無分別智。從二定以上",
    "T31n1595_012:0239b13": "已過覺觀地，應得無分別智。若依此二義，凡",
    "T31n1595_012:0239b14": "夫應得無分別智。是處能離心及心法，應說",
    "T31n1595_012:0239b15": "名無分別智，謂想受滅定等。若人在此位中",
    "T31n1595_012:0239b16": "得無分別智，此則不成智。何以故？於滅定等",
    "T31n1595_012:0239b17": "位，無心及心法故。若言如色自性，智自性亦",
    "T31n1595_012:0239b18": "如此。如色鈍無知，此智應鈍無知。若於真實",
    "T31n1595_012:0239b19": "義，由已分別顯現，是分別應成無分別智。",
    "T31n1595_012:0239b20": "何以故？此分別能分別真實義，謂此義真",
    "T31n1595_012:0239b21": "實。",
    "T31n1595_012:0239b22": "論曰：是五相所離智，此中應知是無分別智。",
    "T31n1595_012:0239b23": "釋曰：若智離五相，緣真實義起。若不異分",
    "T31n1595_012:0239b24": "別真實義，謂此法真實但緣真實義。如眼識",
    "T31n1595_012:0239b25": "不以分別為性，是名無分別智相。",
    "T31n1595_012:0239b26": "論曰：於此中如所說無分別智性中，故說偈",
    "T31n1595_012:0239b27": "言。釋曰：於此依慧學中，如前說十九義所",
    "T31n1595_012:0239b28": "顯無分別智性，更說偈成立此義。此偈欲何",
    "T31n1595_012:0239b29": "所顯？欲顯無分別智最勝，於所修眾行中最",
    "T31n1595_012:0239c01": "為上首。",
    "T31n1595_012:0239c02": "論曰：",
    "T31n1595_012:0239c03": "諸菩薩自性，　　五種相所離，",
    "T31n1595_012:0239c04": "無分別智性，　　於真無分別。",
    "T31n1595_012:0239c05": "釋曰：菩薩以無分別智為體，無分別智與菩",
    "T31n1595_012:0239c06": "薩不異，無分別智自性即是菩薩自性。無分",
    "T31n1595_012:0239c07": "別智離五相，即是菩薩離五相，由於真無分",
    "T31n1595_012:0239c08": "別故，離五相得無分別名。眾生是假名，法是",
    "T31n1595_012:0239c09": "實有，若離此智，無有別法應菩薩名。盡無",
    "T31n1595_012:0239c10": "生智是菩提，此眾生以菩提為體，菩提即是",
    "T31n1595_012:0239c11": "無分別智，無分別智即是菩薩。欲示無分別",
    "T31n1595_012:0239c12": "智即是菩薩故，說菩薩自性離五相，不言無",
    "T31n1595_012:0239c13": "分別智，後得例爾。如此說菩薩自性已，由",
    "T31n1595_012:0239c14": "此依止是性得生，今當說此依止。前說此",
    "T31n1595_012:0239c15": "智名無分別，此智為依止心生、為不依止心",
    "T31n1595_012:0239c16": "生？若依止心生，能思故名心，思即是分別。此",
    "T31n1595_012:0239c17": "智若依分別生，非謂無分別。若不依止心生，",
    "T31n1595_012:0239c18": "則同色等法，復不應名智。欲顯離此二失，故",
    "T31n1595_012:0239c19": "重說偈。",
    "T31n1595_012:0239c20": "論曰：",
    "T31n1595_012:0239c21": "諸菩薩依止，　　非心非非心，",
    "T31n1595_012:0239c22": "是無分別智，　　非思疾類故。",
    "T31n1595_012:0239c23": "釋曰：此智不以心為依止，由此智不思議",
    "T31n1595_012:0239c24": "故。亦不以非心為依止，由以心疾利類相續",
    "T31n1595_012:0239c25": "為依止故。疾利類是心種性，既以此為依",
    "T31n1595_012:0239c26": "止故，不可說非心為依止。為顯因緣生起此",
    "T31n1595_012:0239c27": "智，故重說偈。",
    "T31n1595_012:0239c28": "論曰：",
    "T31n1595_012:0239c29": "諸菩薩因緣，　　有言聞熏習，",
    "T31n1595_012:0240a01": "是無分別智，　　如理正思惟。",
    "T31n1595_012:0240a02": "釋曰：四緣中除三緣，但取因緣。因緣有何",
    "T31n1595_012:0240a03": "相？若因與果同類名因緣，譬如先善心為後",
    "T31n1595_012:0240a04": "善心作因依。從他所聞法音，起聞熏習因，",
    "T31n1595_012:0240a05": "此熏習後生正思惟。是正思惟從聞他正說",
    "T31n1595_012:0240a06": "起，故稱有言。此智因緣，即以有言聞熏習",
    "T31n1595_012:0240a07": "及正思惟為體。由此因緣，無分別智因有",
    "T31n1595_012:0240a08": "言，未生令生、已生令堅住。若無此熏習，無",
    "T31n1595_012:0240a09": "分別智不得生。是故說此為因緣。此智因聞",
    "T31n1595_012:0240a10": "熏習起，緣何法為境？",
    "T31n1595_012:0240a11": "論曰：",
    "T31n1595_012:0240a12": "諸菩薩境界，　　不可言法性，",
    "T31n1595_012:0240a13": "是無分別智，　　二無我真如。",
    "T31n1595_012:0240a14": "釋曰：前偈說菩薩因緣，此偈說菩薩緣緣。境",
    "T31n1595_012:0240a15": "界即是緣緣。緣緣有何相？若法緣此生，猶如",
    "T31n1595_012:0240a16": "羸人因杖得起。若觀此法彼法得生故，此為",
    "T31n1595_012:0240a17": "彼緣，如五塵生五識。此境有二義：一依止緣",
    "T31n1595_012:0240a18": "緣、二比度緣緣。如人依止心無常相，比度色",
    "T31n1595_012:0240a19": "等餘法皆是無常。不可言法性是菩薩緣緣，",
    "T31n1595_012:0240a20": "一切法由分別性不可言說。何以故？諸法由",
    "T31n1595_012:0240a21": "自體無所有，由心分別顯現故，一切法不可",
    "T31n1595_012:0240a22": "說有亦不可說無。如此顯現，不如此有，是故",
    "T31n1595_012:0240a23": "不可說有；如此不有，不無顯現，故不可說無。",
    "T31n1595_012:0240a24": "如識所緣法，不如此有故，是故分別無體相。",
    "T31n1595_012:0240a25": "是分別無體相，為當有、為當無？若無無體，體",
    "T31n1595_012:0240a26": "則還有。若有無體，不可言無。由此義故，法",
    "T31n1595_012:0240a27": "性約真俗皆不可言有無。法性以二無我真",
    "T31n1595_012:0240a28": "如為體。由分別性故，依他性無人無法，名二",
    "T31n1595_012:0240a29": "無我。為離斷見，此無我不無，故說名真如。此",
    "T31n1595_012:0240b01": "真如是菩薩境。何以故？是無分別智若起，必",
    "T31n1595_012:0240b02": "緣此境起故。此智緣不可言真如起，其取境",
    "T31n1595_012:0240b03": "相貌云何？",
    "T31n1595_012:0240b04": "論曰：",
    "T31n1595_012:0240b05": "諸菩薩相貌，　　於真如境中，",
    "T31n1595_012:0240b06": "是無分別智，　　無相無差別。",
    "T31n1595_012:0240b07": "釋曰：是智於真如境中平等平等生，無異",
    "T31n1595_012:0240b08": "無相為相，即是其相。譬如眼識取色，如青等",
    "T31n1595_012:0240b09": "相顯現，不異青等色。此智與真如境亦爾。又",
    "T31n1595_012:0240b10": "不同眼識與色，色無體有色，眼識有體無色。",
    "T31n1595_012:0240b11": "此智與真如境相稱，不可說異。若一切法不",
    "T31n1595_012:0240b12": "可言說為性，何法是所分別？",
    "T31n1595_012:0240b13": "論曰：",
    "T31n1595_012:0240b14": "相應自性義，　　所分別非他。",
    "T31n1595_012:0240b15": "釋曰：一切言說有三種相應，謂數習、相續、次",
    "T31n1595_012:0240b16": "第，此三不相離，故名相應。又三法和合能目",
    "T31n1595_012:0240b17": "義，故名相應。此相應是自性義，此義即是所",
    "T31n1595_012:0240b18": "分別。若離此義無別餘義，是故一切法不可",
    "T31n1595_012:0240b19": "言說。云何知離此性無別餘義？為成立此義",
    "T31n1595_012:0240b20": "故。",
    "T31n1595_012:0240b21": "論曰：",
    "T31n1595_012:0240b22": "字字相續故，　　由相應義成。",
    "T31n1595_012:0240b23": "釋曰：字字相續即第一相應。由此相應，即餘",
    "T31n1595_012:0240b24": "二相應具。此三相應，故得目義。由相應說此",
    "T31n1595_012:0240b25": "義得成，譬如眼根等。於言辭相續說中，眾",
    "T31n1595_012:0240b26": "生執以為義，故說名相應。此義是所分別，是",
    "T31n1595_012:0240b27": "故所分別但有言說，義亦但有言說。若一切",
    "T31n1595_012:0240b28": "法不可言說，此義云何成？",
    "T31n1595_012:0240b29": "論曰：",
    "T31n1595_012:0240c01": "離言說智慧，　　於所知不起。",
    "T31n1595_012:0240c02": "釋曰：若人未了別方言，於所言境智慧不生。",
    "T31n1595_012:0240c03": "若汝言：於言說中所言智生。此義不然。何以",
    "T31n1595_012:0240c04": "故？",
    "T31n1595_012:0240c05": "論曰：",
    "T31n1595_012:0240c06": "於言不同故，　　一切不可言。",
    "T31n1595_012:0240c07": "釋曰：是言說與所言不同，以相貌異，故言相",
    "T31n1595_012:0240c08": "異、所言相異，是故一切言及所言同不可言。",
    "T31n1595_012:0240c09": "何法是無分別智所攝持？",
    "T31n1595_012:0240c10": "論曰：",
    "T31n1595_012:0240c11": "諸菩薩攝持，　　是無分別智，",
    "T31n1595_012:0240c12": "此後得行持，　　為生長究竟。",
    "T31n1595_012:0240c13": "釋曰：是無分別智後所得智，能得菩薩福慧",
    "T31n1595_012:0240c14": "二行。二行依止此智，得生長相續乃至究",
    "T31n1595_012:0240c15": "竟故。無分別後智能生長菩薩正行，無分別",
    "T31n1595_012:0240c16": "後智是能攝持，菩薩是所攝持。何法是無分",
    "T31n1595_012:0240c17": "別智伴類？",
    "T31n1595_012:0240c18": "論曰：",
    "T31n1595_012:0240c19": "諸菩薩伴類，　　說是二種道，",
    "T31n1595_012:0240c20": "是無分別智，　　五度之品類。",
    "T31n1595_012:0240c21": "釋曰：伴類以相助為相。相助共成一事，故名",
    "T31n1595_012:0240c22": "相助。一事是菩提果。二種道是菩薩伴類，",
    "T31n1595_012:0240c23": "謂資糧道及依止道。施等四波羅蜜是資糧",
    "T31n1595_012:0240c24": "道，定波羅蜜是依止道。何以故？從四波羅",
    "T31n1595_012:0240c25": "蜜所生善法，此善法生般若波羅蜜，此般若",
    "T31n1595_012:0240c26": "波羅蜜依止定生。般若波羅蜜即是無分別",
    "T31n1595_012:0240c27": "智，未得無上菩提，於其中間常能生起無分",
    "T31n1595_012:0240c28": "別智，乃至極果。離則有五度，合則成二道，",
    "T31n1595_012:0240c29": "能助第六度共成一極果故，說為伴類。若",
    "T31n1595_012:0241a01": "無分別智依二道成，得何果報？",
    "T31n1595_012:0241a02": "論曰：",
    "T31n1595_012:0241a03": "諸菩薩果報，　　於佛二圓聚，",
    "T31n1595_012:0241a04": "是無分別智，　　由加行至得。",
    "T31n1595_012:0241a05": "釋曰：有但果非報，有是果是報。若從因生共",
    "T31n1595_012:0241a06": "用者名果，若從因生獨用者名果報。果是",
    "T31n1595_012:0241a07": "生義，報是熟義。化應二身名佛二圓聚。無分",
    "T31n1595_012:0241a08": "別智果報成熟，在佛二圓聚中。若果在無分",
    "T31n1595_012:0241a09": "別智加行中生，此果屬化身；若果在無分別",
    "T31n1595_012:0241a10": "智至得中生，此果屬應身。云何知耶？",
    "T31n1595_012:0241a11": "論曰：",
    "T31n1595_012:0241a12": "由加行至得。",
    "T31n1595_012:0241a13": "釋曰：前說無分別有三種，一加行、二正體、三",
    "T31n1595_012:0241a14": "後得。加行無分別自有二種，一在地前、二在",
    "T31n1595_012:0241a15": "登地以上。若依此二處加行，所得果是化身，",
    "T31n1595_012:0241a16": "正體無分別。從初地乃至佛果，皆名至得。若",
    "T31n1595_012:0241a17": "依正體無分別，所得果報是應身。果報果若",
    "T31n1595_012:0241a18": "爾，此等流果云何？",
    "T31n1595_012:0241a19": "論曰：",
    "T31n1595_012:0241a20": "菩薩等流果，　　於後後生中，",
    "T31n1595_012:0241a21": "是無分別智，　　由展轉增勝。",
    "T31n1595_012:0241a22": "釋曰：果或等因或勝因，此果以同類為因，是",
    "T31n1595_012:0241a23": "名等流果。無分別智等流果，於二圓聚中，轉",
    "T31n1595_012:0241a24": "初地為二地乃至轉十地成佛，於後後位中",
    "T31n1595_012:0241a25": "轉增轉勝。如初地為二地同類因，二地是初",
    "T31n1595_012:0241a26": "地等流果。諸地悉爾。於利他為增，於自利為",
    "T31n1595_012:0241a27": "勝。又學位為增，無學位為勝。無分別智出離",
    "T31n1595_012:0241a28": "得成就義云何？",
    "T31n1595_012:0241a29": "論曰：",
    "T31n1595_012:0241b01": "諸菩薩出離，　　得成相應故，",
    "T31n1595_012:0241b02": "是無分別智，　　應知於十地。",
    "T31n1595_012:0241b03": "釋曰：滅惑業為出，滅果報為離，即是有餘、無",
    "T31n1595_012:0241b04": "餘二種涅槃。出是離義，離是出義，何故重說？",
    "T31n1595_012:0241b05": "由離有三義，故作重名，一永離、二上離、三決",
    "T31n1595_012:0241b06": "離。無分別智於出離中與二義相應，一與得",
    "T31n1595_012:0241b07": "相應、二與成就相應。此二相應，應知不出十",
    "T31n1595_012:0241b08": "地。初地始得無分別智，名得相應。從初地後",
    "T31n1595_012:0241b09": "乃至十地，於無數劫修無分別智乃至究竟，",
    "T31n1595_012:0241b10": "名成就相應。此無分別智藉二道，於三阿僧",
    "T31n1595_012:0241b11": "祇劫修學，以何法為究竟？",
    "T31n1595_012:0241b12": "論曰：",
    "T31n1595_012:0241b13": "諸菩薩究竟，　　由得淨三身，",
    "T31n1595_012:0241b14": "是無分別智，　　至勝自在故。",
    "T31n1595_012:0241b15": "釋曰：究竟有二種，一清淨究竟、二自在究竟。",
    "T31n1595_012:0241b16": "清淨究竟者，初地始得清淨，後於地地中轉",
    "T31n1595_012:0241b17": "轉清淨，至十地究竟清淨，譬如練金。由此",
    "T31n1595_012:0241b18": "清淨，菩薩所得三身後後轉清淨。自在究竟",
    "T31n1595_012:0241b19": "者，不但得三種清淨身究竟，復有別究竟，",
    "T31n1595_012:0241b20": "謂十自在，如論後說。此十自在後後轉勝。此",
    "T31n1595_012:0241b21": "二種法最後極勝，是無分別智所得究竟，名",
    "T31n1595_012:0241b22": "增上果。無分別智功德云何？無分別有三種，",
    "T31n1595_012:0241b23": "一加行無分別、二根本無分別、三後得無分",
    "T31n1595_012:0241b24": "別。云何加行得無分別名？先從他聞無分",
    "T31n1595_012:0241b25": "別智是真菩薩，菩薩自未證真道理，但於此",
    "T31n1595_012:0241b26": "智起信樂心。由依止此信樂心，後方得入",
    "T31n1595_012:0241b27": "度此無分別智理，無分別智從此信樂生起",
    "T31n1595_012:0241b28": "故，說此信樂為加行無分別。此加行無分別",
    "T31n1595_012:0241b29": "功德謂無染。其譬云何？",
    "T31n1595_012:0241c01": "論曰：",
    "T31n1595_012:0241c02": "不染如虛空，　　此無分別智，",
    "T31n1595_012:0241c03": "種種重惡業，　　由唯信樂故。",
    "T31n1595_012:0241c04": "釋曰：此無分別智清淨無染，譬如虛空不為",
    "T31n1595_012:0241c05": "四塵所染。何法不能染？謂種種重惡業從身",
    "T31n1595_012:0241c06": "口意生。有見修道異，有十惡差別，故名種種。",
    "T31n1595_012:0241c07": "極重煩惱為緣起恒作。若作無悔，心無對治。",
    "T31n1595_012:0241c08": "有伴類故名重，因此惡業不能染污。若人從",
    "T31n1595_012:0241c09": "聞正說，於無分別智生信樂，由此信樂破壞",
    "T31n1595_012:0241c10": "四惡道業。何以故？惡業依非理起，信樂從",
    "T31n1595_012:0241c11": "是理生。依非理起故虛，從是理生故實。虛不",
    "T31n1595_012:0241c12": "能對實，是故破壞。此偈顯加行無分別智",
    "T31n1595_012:0241c13": "能對治四惡道業，由與惡業不相雜故。此即",
    "T31n1595_012:0241c14": "加行功德。根本無分別智功德及清淨云",
    "T31n1595_012:0241c15": "何？",
    "T31n1595_012:0241c16": "論曰：",
    "T31n1595_012:0241c17": "清淨如虛空，　　此無分別智，",
    "T31n1595_012:0241c18": "解脫一切障，　　由得及成就。",
    "T31n1595_012:0241c19": "釋曰：如虛空離烟雲等四障，世間說為清淨。",
    "T31n1595_012:0241c20": "無分別智清淨亦爾。離何法故得清淨？",
    "T31n1595_012:0241c21": "論曰：",
    "T31n1595_012:0241c22": "解脫一切障。",
    "T31n1595_012:0241c23": "釋曰：一切障謂皮、肉、心三障，或一闡提、外",
    "T31n1595_012:0241c24": "道、聲聞、獨覺四德障，由解脫如此障故清淨。",
    "T31n1595_012:0241c25": "此解脫何因得成？",
    "T31n1595_012:0241c26": "論曰：",
    "T31n1595_012:0241c27": "由得及成就。",
    "T31n1595_012:0241c28": "釋曰：由與諸地至德相應、由於第十地中",
    "T31n1595_012:0241c29": "因成就、由於佛地中果成就，故得解脫一切",
    "T31n1595_012:0242a01": "障。此偈顯根本無分別智能對治一切障，此",
    "T31n1595_012:0242a02": "即根本功德。無分別後得智功德及無染云",
    "T31n1595_012:0242a03": "何？",
    "T31n1595_012:0242a04": "論曰：",
    "T31n1595_012:0242a05": "如虛空無染，　　是無分別智，",
    "T31n1595_012:0242a06": "若出現於世，　　非世法所染。",
    "T31n1595_012:0242a07": "釋曰：虛空，水不能濕、火不能然、風不能動。無",
    "T31n1595_012:0242a08": "分別智無染亦爾。無變異故說無染。何以故？",
    "T31n1595_012:0242a09": "菩薩依此智觀一切眾生利益事。由此智力，",
    "T31n1595_012:0242a10": "菩薩故作心入三界，現種種本生。雖生在世",
    "T31n1595_012:0242a11": "中，不為世間八法之所變異。八法，謂得不得、",
    "T31n1595_012:0242a12": "好名惡名、讚毀、樂苦。因此八法故起欲瞋。欲",
    "T31n1595_012:0242a13": "瞋不能變異欲瞋，根本無明不能令動。何以",
    "T31n1595_012:0242a14": "故？虛妄不能對真實故。此智從無分別智生，",
    "T31n1595_012:0242a15": "故名無分別。此偈為顯後得智能免報障。於",
    "T31n1595_012:0242a16": "生死涅槃二處不住，但為利他，此即後得智",
    "T31n1595_012:0242a17": "功德。此三種無分別，差別云何？為顯此差別",
    "T31n1595_012:0242a18": "令不相濫，是故立譬。",
    "T31n1595_012:0242a19": "論曰：",
    "T31n1595_012:0242a20": "如瘂求受塵，　　如瘂正受塵，",
    "T31n1595_012:0242a21": "如非瘂受塵，　　三智譬如此。",
    "T31n1595_012:0242a22": "釋曰：譬如瘂人求覓諸塵，不能說塵。加行無",
    "T31n1595_012:0242a23": "分別亦爾，在方便道中尋思真如而不能說。",
    "T31n1595_012:0242a24": "譬如瘂人正受諸塵，雖已得塵，不能說塵。根",
    "T31n1595_012:0242a25": "本無分別亦爾，正在真如觀，如所證見亦不",
    "T31n1595_012:0242a26": "能說。譬如非瘂人正受諸塵，又能說塵。後得",
    "T31n1595_012:0242a27": "智亦爾，如其所見，能立正教為他解說。初",
    "T31n1595_012:0242a28": "未得向得離分別，無說因緣，故不能說。次正",
    "T31n1595_012:0242a29": "得離分別，無說因緣，故不能說。後已得，由出",
    "T31n1595_012:0242b01": "觀故，如前所見能說無倒。此偈顯三種無言",
    "T31n1595_012:0242b02": "說、有言說異，故有差別。",
    "T31n1595_012:0242b03": "論曰：",
    "T31n1595_012:0242b04": "如愚求受塵，　　如愚正受塵，",
    "T31n1595_012:0242b05": "如非愚受塵，　　三智譬如此。",
    "T31n1595_012:0242b06": "釋曰：未識物類，名之為愚。愚譬次第，譬三義",
    "T31n1595_012:0242b07": "如前釋。此偈顯無分別、有分別異，故有差",
    "T31n1595_012:0242b08": "別。無言說以無分別為因，由無分別故無言",
    "T31n1595_012:0242b09": "說。有言說以有分別為因，由有分別故有",
    "T31n1595_012:0242b10": "言說。愚譬即顯無分別。此三智境，虛實云",
    "T31n1595_012:0242b11": "何？",
    "T31n1595_012:0242b12": "論曰：",
    "T31n1595_012:0242b13": "如五求受塵，　　如五正受塵，",
    "T31n1595_012:0242b14": "如非五受塵，　　三智譬如此。",
    "T31n1595_012:0242b15": "釋曰：五名，目無分別眼等五識。譬如人在",
    "T31n1595_012:0242b16": "五識中求覓五塵，或緣實或緣虛，意識與五",
    "T31n1595_012:0242b17": "識相間起故。加行無分別智亦爾，或證一分",
    "T31n1595_012:0242b18": "為實、或不證為虛。譬如人正在五識中，得真",
    "T31n1595_012:0242b19": "實境，無分別無言說。根本無分別智亦爾，",
    "T31n1595_012:0242b20": "得真實境，無分別無言說。譬如人在意識中，",
    "T31n1595_012:0242b21": "但緣先所受塵，名緣虛境，有分別有言說。無",
    "T31n1595_012:0242b22": "分別後智亦爾，緣虛境，有分別有言說。此偈",
    "T31n1595_012:0242b23": "顯三種所緣境有實有虛，故有差別。",
    "T31n1595_012:0242b24": "論曰：",
    "T31n1595_012:0242b25": "如未識求解，　　如讀正受法，",
    "T31n1595_012:0242b26": "如解受法義，　　次第譬三智。",
    "T31n1595_012:0242b27": "釋曰：譬如人未識論文，但求識文字。加行",
    "T31n1595_012:0242b28": "無分別智亦爾，未識真如，但學見真如方",
    "T31n1595_012:0242b29": "便，此顯未解。譬如人已識文字，未了文字",
    "T31n1595_012:0242c01": "義，正讀文字，但能受法未能受義。根本無",
    "T31n1595_012:0242c02": "分別智亦爾，自利功用已成，未有利他功用，",
    "T31n1595_012:0242c03": "此顯已解。譬如人已識文字又已了義，正在",
    "T31n1595_012:0242c04": "思中，是人具有二能，能識文字又能了義，",
    "T31n1595_012:0242c05": "以功用究竟故。無分別後智亦爾，已通達真",
    "T31n1595_012:0242c06": "如又已出觀，如前所見解說無倒，此顯解已",
    "T31n1595_012:0242c07": "究竟。此偈顯學功有異，故有差別。前已明三",
    "T31n1595_012:0242c08": "種次第，謂未解、己解及解究竟。前一無境，",
    "T31n1595_012:0242c09": "後二有境，謂法及義。後二有境，異相云何？",
    "T31n1595_012:0242c10": "論曰：",
    "T31n1595_012:0242c11": "如人正閉目，　　無分別亦爾；",
    "T31n1595_012:0242c12": "如人正開目，　　後得智亦爾。",
    "T31n1595_012:0242c13": "釋曰：此偈但顯根本智及後得智，由依止不",
    "T31n1595_012:0242c14": "同故有差別。根本智依止非心非非心，後得",
    "T31n1595_012:0242c15": "智則依止心，故二智於境有異。根本智不取",
    "T31n1595_012:0242c16": "境，以境智無異故；後得智取境，以境智有",
    "T31n1595_012:0242c17": "異故。根本智不緣境，如閉目；後得智緣境，",
    "T31n1595_012:0242c18": "如開目。此偈顯不取境取境有異，故有差別。",
    "T31n1595_012:0242c19": "此二智威德差別云何？",
    "T31n1595_012:0242c20": "論曰：",
    "T31n1595_012:0242c21": "如空無分別，　　無染礙異邊，",
    "T31n1595_012:0242c22": "如空中色現，　　後得智亦爾。",
    "T31n1595_012:0242c23": "釋曰：譬如虛空有四種德，一無染、二無礙、",
    "T31n1595_012:0242c24": "三無分別、四無邊。根本智亦爾，一切世間八",
    "T31n1595_012:0242c25": "法七流等所不能染，由是彼對治故，故說無",
    "T31n1595_012:0242c26": "染。於一切境，如理如量無障無著，故說無礙。",
    "T31n1595_012:0242c27": "於一切法，一味真如空遍滿故，故說無分別。",
    "T31n1595_012:0242c28": "離一切諸邊，中道不可量故，故說無邊。譬",
    "T31n1595_012:0242c29": "如色於空中顯現，空不可分別，色可分別。",
    "T31n1595_012:0243a01": "後得智亦爾，因不可分別，此智可分別，謂此",
    "T31n1595_012:0243a02": "是能分別亦是所分別。若佛果是無分別智",
    "T31n1595_012:0243a03": "所顯，離分別眾生云何得作眾生利益事？如",
    "T31n1595_012:0243a04": "理不倒，為顯無功用作事，故重說偈。",
    "T31n1595_012:0243a05": "論曰：",
    "T31n1595_012:0243a06": "譬摩尼天鼓，　　無思成自事，",
    "T31n1595_012:0243a07": "如此不分別，　　種種佛事成。",
    "T31n1595_012:0243a08": "釋曰：譬如如意寶無有分別，能作如眾生所",
    "T31n1595_012:0243a09": "願求事。譬如天鼓無人扣擊，能隨彼眾生所",
    "T31n1595_012:0243a10": "欲之意出四種聲，謂怨來、怨去、受欲、生厭。諸",
    "T31n1595_012:0243a11": "佛亦爾，已離分別，能起種種利益眾生事。",
    "T31n1595_012:0243a12": "利益事有二種：一化身利益，如如意寶；二",
    "T31n1595_012:0243a13": "說法利益，猶如天鼓。此無分別智甚深義云",
    "T31n1595_012:0243a14": "何？約境立甚深義。此智為當緣所分別依",
    "T31n1595_012:0243a15": "他性起、為當緣餘境起？若爾何妨？若取所",
    "T31n1595_012:0243a16": "分別依他性為境，此智無分別義不成；若緣",
    "T31n1595_012:0243a17": "餘境起，離此境則無別餘境，緣餘境義亦不",
    "T31n1595_012:0243a18": "成。復次若緣餘境起，境智無差別義則不",
    "T31n1595_012:0243a19": "成。",
    "T31n1595_012:0243a20": "論曰：",
    "T31n1595_012:0243a21": "非此非非此，　　非智非非智，",
    "T31n1595_012:0243a22": "與境無差別，　　智名無分別。",
    "T31n1595_012:0243a23": "釋曰：此智不緣依他性為境。何以故？此智不",
    "T31n1595_012:0243a24": "以分別為境故，故言非此。亦不緣餘境。何以",
    "T31n1595_012:0243a25": "故？此智但緣依他性法如為境故。法及法如",
    "T31n1595_012:0243a26": "不可說一異，非清淨清淨境故，為通相不通",
    "T31n1595_012:0243a27": "相故。非不緣識故，言非非此。復次此智為當",
    "T31n1595_012:0243a28": "是智、為當非智？若爾何妨？若智為性，云何不",
    "T31n1595_012:0243a29": "分別？以智是分別性故。若非智為性，云何稱",
    "T31n1595_012:0243b01": "智？無分別非智性故，云何說為無分別智？",
    "T31n1595_012:0243b02": "論曰：",
    "T31n1595_012:0243b03": "非智非非智。",
    "T31n1595_012:0243b04": "釋曰：云何說非智？於加行及後得智中不生",
    "T31n1595_012:0243b05": "故，言非智。若爾，云何不成非智惑？此義亦",
    "T31n1595_012:0243b06": "不成。何以故？非智惑從不正思惟生，能起",
    "T31n1595_012:0243b07": "欲等流。此從無分別加行智生，能生無分別",
    "T31n1595_012:0243b08": "後得智，故說非非智。復次由此智於分別中",
    "T31n1595_012:0243b09": "不生故，說非智。由此智不於餘處生，但於分",
    "T31n1595_012:0243b10": "別法如中生故，說非非智。此偈前句即釋",
    "T31n1595_012:0243b11": "後句。",
    "T31n1595_012:0243b12": "論曰：",
    "T31n1595_012:0243b13": "與境無差別，　　智名無分別。",
    "T31n1595_012:0243b14": "釋曰：若智由能取所取二相起有分別，如加",
    "T31n1595_012:0243b15": "行智不名無分別。若智與所取不異，平等平",
    "T31n1595_012:0243b16": "等起，是名無分別智。於餘經中，佛說一切法",
    "T31n1595_012:0243b17": "自性無分別。欲顯此道理，故重說偈。",
    "T31n1595_012:0243b18": "論曰：",
    "T31n1595_012:0243b19": "佛說一切法，　　自性無分別，",
    "T31n1595_012:0243b20": "所分別無故，　　彼無無分別。",
    "T31n1595_012:0243b21": "釋曰：一切法自性無分別，此義云何可知？為",
    "T31n1595_012:0243b22": "證此義，故立第三句。由可分別類實不有義，",
    "T31n1595_012:0243b23": "至無分別法真實是有故，說一切法自性無",
    "T31n1595_012:0243b24": "分別。若由所分別不有故，一切法自性無分",
    "T31n1595_012:0243b25": "別者，云何眾生不自性解脫？",
    "T31n1595_012:0243b26": "論曰：",
    "T31n1595_012:0243b27": "彼無無分別。",
    "T31n1595_012:0243b28": "釋曰：由諸法自性無分別智如境無分別。若",
    "T31n1595_012:0243b29": "爾、何故不自性解脫？實爾諸法自性無分別，",
    "T31n1595_012:0243c01": "智如境亦自性無分別，而不得自性解脫。修",
    "T31n1595_012:0243c02": "得智能證此法，由非智障故智不得起，必須",
    "T31n1595_012:0243c03": "修智滅障方得解脫故，無自性解脫義。於自",
    "T31n1595_012:0243c04": "性無分別中若起分別，此為非智，即是無明。",
    "T31n1595_012:0243c05": "於自性無分別法中所有無分別智，今當說",
    "T31n1595_012:0243c06": "其差別。",
    "T31n1595_012:0243c07": "論曰：此中無分別有三種，一加行無分別",
    "T31n1595_012:0243c08": "智、二無分別智、三無分別後智。釋曰：於",
    "T31n1595_012:0243c09": "自性無分別中，若總說有此三種。此三種即",
    "T31n1595_012:0243c10": "顯道方便、道正事、道究竟，謂入方便、住方便、",
    "T31n1595_012:0243c11": "出方便。若約因、約人、約事別說，則有十一種。",
    "T31n1595_012:0243c12": "論曰：加行無分別有三種，謂因緣、引通、數習",
    "T31n1595_012:0243c13": "力生起差別故。釋曰：此三約因有差別。加",
    "T31n1595_012:0243c14": "行無分別由三力成，或由因緣力、或由引通",
    "T31n1595_012:0243c15": "力、或由數習力。由此三力成故，生起有差別。",
    "T31n1595_012:0243c16": "若由因緣力成，即是由性力成。若由引通力",
    "T31n1595_012:0243c17": "成，即是由宿生力成。若由數習力成，即於現",
    "T31n1595_012:0243c18": "在由作功力成。",
    "T31n1595_012:0243c19": "論曰：無分別智亦有三種，謂知足、無顛倒、無",
    "T31n1595_012:0243c20": "戲論，無分別差別故。釋曰：此三約人有差",
    "T31n1595_012:0243c21": "別，即凡夫、二乘、菩薩。知足無分別，應知由得",
    "T31n1595_012:0243c22": "聞思二慧究竟故，由知足故無分別，故說知",
    "T31n1595_012:0243c23": "足無分別。若凡夫菩薩，至聞思慧究竟事，有",
    "T31n1595_012:0243c24": "所應得皆悉已得，生知足心故無分別。復次",
    "T31n1595_012:0243c25": "世間眾生有知足無分別，由此知足，彼眾生",
    "T31n1595_012:0243c26": "上生有頂，於中計為出離究竟，過此更無行",
    "T31n1595_012:0243c27": "處。起知足心，不復進修，故無分別。無顛倒",
    "T31n1595_012:0243c28": "無分別，謂二乘，由彼已通達真境，無常等四",
    "T31n1595_012:0243c29": "種無倒相，由常等四無倒相永不更分別，",
    "T31n1595_012:0244a01": "故無分別。無戲論無分別，謂諸菩薩。諸菩薩",
    "T31n1595_012:0244a02": "不分別一切法，乃至不分別無上菩提。何以",
    "T31n1595_012:0244a03": "故？諸法無言說故。於無言說中強立言說，故",
    "T31n1595_012:0244a04": "名戲論。言說有四種，即是四謗。若說有，即增",
    "T31n1595_012:0244a05": "益謗；若說無，即損減謗；若說亦有亦無，即相",
    "T31n1595_012:0244a06": "違謗；若說非有非無，即戲論謗。菩薩得無",
    "T31n1595_012:0244a07": "分別智，不可以言說顯示故，稱無戲論無分",
    "T31n1595_012:0244a08": "別。何以故？出過世間智故，又非世間智所知",
    "T31n1595_012:0244a09": "故。",
    "T31n1595_012:0244a10": "論曰：無分別後智有五種，謂通達、憶持、成立、",
    "T31n1595_012:0244a11": "相雜、如意顯示差別故。釋曰：此五約事有",
    "T31n1595_012:0244a12": "差別。後得智以能顯示為性，此中顯示以覺",
    "T31n1595_012:0244a13": "了為義。由此智於通達後時，顯示如此事，",
    "T31n1595_012:0244a14": "云我於觀中知見如此如此事，故稱通達顯",
    "T31n1595_012:0244a15": "示。由此智出觀後時，如所通達憶持不退失，",
    "T31n1595_012:0244a16": "故稱憶持顯示。由此智如自所通達，能立正",
    "T31n1595_012:0244a17": "教令他修行，故稱成立顯示。由此智菩薩如",
    "T31n1595_012:0244a18": "先緣一切法為境，謂如先雜境界智觀察此",
    "T31n1595_012:0244a19": "境，由此觀察即得轉依，故稱相雜顯示。由",
    "T31n1595_012:0244a20": "此智菩薩已得轉依，如菩薩所思欲，如意皆",
    "T31n1595_012:0244a21": "成，謂於地等諸大轉為金等，故稱如意顯",
    "T31n1595_012:0244a22": "示。",
    "T31n1595_012:0244a23": "論曰：為成立無分別智，復說別偈。釋曰：已",
    "T31n1595_012:0244a24": "說無分別智差別義，更欲成立無分別義，故",
    "T31n1595_012:0244a25": "重說偈。",
    "T31n1595_012:0244a26": "論曰：",
    "T31n1595_012:0244a27": "餓鬼畜生人，　　諸天等如應，",
    "T31n1595_012:0244a28": "一境心異故，　　許彼境界成。",
    "T31n1595_012:0244a29": "釋曰：譬如一江，約四眾生分別則成四境，餓",
    "T31n1595_012:0244b01": "鬼謂為膿血、魚等畜生謂為住處、人謂為水、",
    "T31n1595_012:0244b02": "天謂是地，隨所分別各成一境。若境是實，應",
    "T31n1595_012:0244b03": "互相妨，不應一處一時並成四境，當知皆是",
    "T31n1595_012:0244b04": "意識分別所作。若汝許四識並緣，識不離境，",
    "T31n1595_012:0244b05": "汝亦應許一時一處並有四境。若許並有四",
    "T31n1595_012:0244b06": "境，則應信一切分別皆非實有。若無實境，識",
    "T31n1595_012:0244b07": "應自生，不緣境起。若爾，唯識中四難還成，四",
    "T31n1595_012:0244b08": "義不成。此難如彼論釋。有識無境，斯有何失：",
    "T31n1595_012:0244b09": "為顯此義，故重說偈。",
    "T31n1595_012:0244b10": "論曰：",
    "T31n1595_012:0244b11": "於過去未來，　　於夢二影中，",
    "T31n1595_012:0244b12": "智緣非有境，　　此無轉為境。",
    "T31n1595_012:0244b13": "釋曰：過去未來事但有名無體，若心緣此二",
    "T31n1595_012:0244b14": "世，但有識無境，夢中所緣亦爾。影有二種，一",
    "T31n1595_012:0244b15": "鏡中影、二定中影。定心所起青黃等相，離心",
    "T31n1595_012:0244b16": "無別此法，故說名影。若心緣此二影，亦但有",
    "T31n1595_012:0244b17": "識無境。若無此四境，識何所緣？",
    "T31n1595_012:0244b18": "論曰：",
    "T31n1595_012:0244b19": "此無轉為境。",
    "T31n1595_012:0244b20": "釋曰：外塵本來是無，識變異所作，識即緣此",
    "T31n1595_012:0244b21": "為境故，言無轉為境。此義已立，不應復疑。何",
    "T31n1595_012:0244b22": "以故？若撥無此理，無成佛義。為顯此義，故重",
    "T31n1595_012:0244b23": "說偈。",
    "T31n1595_012:0244b24": "論曰：",
    "T31n1595_012:0244b25": "若塵成為境，　　無無分別智。",
    "T31n1595_012:0244b26": "釋曰：若塵有體為境義成，則無有無分別智。",
    "T31n1595_012:0244b27": "何以故？所分別境若實有，能分別則不成倒，",
    "T31n1595_012:0244b28": "無分別則成倒。若爾，一切凡夫皆離顛倒，一",
    "T31n1595_012:0244b29": "切聖人皆成顛倒。斯有何失？",
    "T31n1595_012:0244c01": "論曰：",
    "T31n1595_012:0244c02": "若此無佛果，　　應得無是處。",
    "T31n1595_012:0244c03": "釋曰：無分別智是正道，若言無此智，而說應",
    "T31n1595_012:0244c04": "得佛果，無有是處。此執為阿含及道理所違，",
    "T31n1595_012:0244c05": "是故應知諸塵無體可分別。由可分別體無",
    "T31n1595_012:0244c06": "故，分別亦無，故無分別智如理無倒。復次有",
    "T31n1595_012:0244c07": "別道理，證諸塵無體可分別。",
    "T31n1595_012:0244c08": "論曰：",
    "T31n1595_012:0244c09": "得自在菩薩，　　由願樂力故，",
    "T31n1595_012:0244c10": "如意地等成，　　得定人亦爾。",
    "T31n1595_012:0244c11": "釋曰：菩薩於定得入、住、出自在，於通慧得變",
    "T31n1595_012:0244c12": "異、折伏、通達自在，於諸地得十自在。菩薩先",
    "T31n1595_012:0244c13": "發願作眾生利益事，得無分別智後出觀，隨",
    "T31n1595_012:0244c14": "菩薩意欲有所作一切皆成，或由現在願、或",
    "T31n1595_012:0244c15": "由本願。願為因、樂為果，先發願作眾生利益",
    "T31n1595_012:0244c16": "事，後隨心所欲樂無不皆成，謂轉變地等。若",
    "T31n1595_012:0244c17": "淺行菩薩欲作眾生利益事，於現在先發願，",
    "T31n1595_012:0244c18": "發願竟即入真觀，出觀後隨所欲樂方得成",
    "T31n1595_012:0244c19": "遂。若深行菩薩欲作眾生利益事，現在不須",
    "T31n1595_012:0244c20": "發願及入觀出觀，但由本願力，隨所欲作一",
    "T31n1595_012:0244c21": "切皆成。若聲聞等得九定自在，因此定自在",
    "T31n1595_012:0244c22": "得六通自在，於一物中隨願樂力，各能變異",
    "T31n1595_012:0244c23": "為無量種。若諸塵實有自性，此事則不得成。",
    "T31n1595_012:0244c24": "譬如二空，一切自在所不能變異。何以故？以",
    "T31n1595_012:0244c25": "真實故。此偈約外境顯諸塵無自性，於內境",
    "T31n1595_012:0244c26": "無自性其義云何？",
    "T31n1595_012:0244c27": "論曰：",
    "T31n1595_012:0244c28": "成就簡擇人，　　有智得定人，",
    "T31n1595_012:0244c29": "於內思諸法，　　如義顯現故。",
    "T31n1595_012:0245a01": "釋曰：簡擇即是毘婆舍那。得三無流根，名",
    "T31n1595_012:0245a02": "成就。從須陀洹向乃至阿羅漢果，名成就簡",
    "T31n1595_012:0245a03": "擇人。有智人，謂菩薩。欲顯不以聞思位為智",
    "T31n1595_012:0245a04": "人，但取入修位為智人，故言得定。聲聞及菩",
    "T31n1595_012:0245a05": "薩於內思量一切法時，如如二人思惟十二",
    "T31n1595_012:0245a06": "部經法所顯義如此如此，其義於此二人得",
    "T31n1595_012:0245a07": "顯現。若其思惟佛義，於種種法中佛義顯現。",
    "T31n1595_012:0245a08": "如佛義顯現，色等五陰及無常等十想亦如",
    "T31n1595_012:0245a09": "此顯現。此偈約內境顯諸塵無自性。云何",
    "T31n1595_012:0245a10": "知外內境皆無自性？",
    "T31n1595_012:0245a11": "論曰：",
    "T31n1595_012:0245a12": "無分別修時，　　諸義不顯現，",
    "T31n1595_012:0245a13": "應知無有塵，　　由此故無識。",
    "T31n1595_012:0245a14": "釋曰：若菩薩在無分別觀中，一切義或內或",
    "T31n1595_012:0245a15": "外或內外不復顯現，是故應知諸塵皆實非",
    "T31n1595_012:0245a16": "有。若無外塵，則無內識。何以故？所識既不",
    "T31n1595_012:0245a17": "有，能識云何有？此義實爾。所識非有故，能識",
    "T31n1595_012:0245a18": "亦非有，應知勝相中已具顯此義。此智與般",
    "T31n1595_012:0245a19": "若波羅蜜為一為異？",
    "T31n1595_012:0245a20": "論曰：此無分別智即是般若波羅蜜，名異義",
    "T31n1595_012:0245a21": "同。釋曰：不以名不同為異，以義同為一，以一",
    "T31n1595_012:0245a22": "故言即是。若名異，義云何同？如來立法，約",
    "T31n1595_012:0245a23": "自性義攝諸法為同，不以名攝為同。何以故？",
    "T31n1595_012:0245a24": "名於諸方不同，義於諸方則同。名是假立，為",
    "T31n1595_012:0245a25": "目此義故，隨方不同。義有定性，故義是同。",
    "T31n1595_012:0245a26": "行依義成，不依名成。云何知義是同？",
    "T31n1595_012:0245a27": "論曰：如經言：若菩薩住般若波羅蜜，由非處",
    "T31n1595_012:0245a28": "修行，能圓滿修習所餘波羅蜜。釋曰：欲成",
    "T31n1595_012:0245a29": "就無分別智與般若波羅蜜不異故，引《般若",
    "T31n1595_012:0245b01": "波羅蜜經》為證。菩薩修般若波羅蜜，無退失",
    "T31n1595_012:0245b02": "故名住。又菩薩欲修餘波羅蜜，先修般若波",
    "T31n1595_012:0245b03": "羅蜜為方便。餘波羅蜜住般若波羅蜜中成，",
    "T31n1595_012:0245b04": "故言住。菩薩住般若波羅蜜中，離五處修行",
    "T31n1595_012:0245b05": "餘波羅蜜，於一一波羅蜜中經若干時修習，",
    "T31n1595_012:0245b06": "令得成就故稱圓滿。",
    "T31n1595_012:0245b07": "論曰：何者非處修行能圓滿修習所餘波羅",
    "T31n1595_012:0245b08": "蜜？謂離五種處。一離外道我執處。釋曰：如",
    "T31n1595_012:0245b09": "外道住彼般若起我執，謂我今住般若，般若",
    "T31n1595_012:0245b10": "即是我所。諸菩薩住般若則不如是，故言離",
    "T31n1595_012:0245b11": "我見執處，以不應彼處故。",
    "T31n1595_012:0245b12": "論曰：二離未見真如菩薩分別處。釋曰：如",
    "T31n1595_012:0245b13": "地前菩薩未見真如，分別無分別為般若波",
    "T31n1595_012:0245b14": "羅蜜，謂此是般若波羅蜜。若菩薩已見真如，",
    "T31n1595_012:0245b15": "在般若波羅蜜中則無此分別，故言離分別",
    "T31n1595_012:0245b16": "處，以不應彼處故。",
    "T31n1595_012:0245b17": "論曰：三離生死涅槃二邊處。釋曰：如凡夫",
    "T31n1595_012:0245b18": "眾生住生死邊，聲聞人住涅槃邊，菩薩住般",
    "T31n1595_012:0245b19": "若波羅蜜離此二邊，故言離二邊處，以不應",
    "T31n1595_012:0245b20": "彼處故。",
    "T31n1595_012:0245b21": "論曰：四離唯滅惑障知足行處。釋曰：如聲",
    "T31n1595_012:0245b22": "聞於惑障滅處生知足，於餘處無復欲樂，謂",
    "T31n1595_012:0245b23": "智障滅處。菩薩則不如是，為滅智障修學般",
    "T31n1595_012:0245b24": "若波羅蜜故，言離知足行處，不應彼處故。",
    "T31n1595_012:0245b25": "論曰：五離不觀利益眾生事住無餘涅槃處。",
    "T31n1595_012:0245b26": "釋曰：如獨覺不觀眾生利益事，住無餘涅",
    "T31n1595_012:0245b27": "槃。菩薩則不如是，住般若波羅蜜，不捨眾生",
    "T31n1595_012:0245b28": "利益事。般涅槃亦有餘亦無餘，於法身是無",
    "T31n1595_012:0245b29": "餘，於應化身是有餘故。言離住無餘涅槃處，",
    "T31n1595_012:0245c01": "以不應彼處故。無分別智有五種差別，異前",
    "T31n1595_012:0245c02": "所離五處。一無倒差別，此無倒、彼有倒故。二",
    "T31n1595_012:0245c03": "無分別差別，此無分別、彼有分別故。三無住",
    "T31n1595_012:0245c04": "處差別，此無住處、彼有住處故。四正行差別，",
    "T31n1595_012:0245c05": "此正行能滅惑智二障、彼正行但能滅惑障",
    "T31n1595_012:0245c06": "故。五至得差別，此得常住三身為果、彼得",
    "T31n1595_012:0245c07": "永斷涅槃為果故。",
    "T31n1595_012:0245c08": "論曰：聲聞智慧與菩薩智慧，差別云何？釋",
    "T31n1595_012:0245c09": "曰：已說無分別智與般若波羅蜜是一，今欲",
    "T31n1595_012:0245c10": "更顯無分別智般若波羅蜜與二乘智有差",
    "T31n1595_012:0245c11": "別。",
    "T31n1595_012:0245c12": "論曰：應知由無分別差別。釋曰：聲聞有分",
    "T31n1595_012:0245c13": "別、菩薩無分別，應知由此義故有差別。",
    "T31n1595_012:0245c14": "論曰：不分別陰等諸法門故。釋曰：聲聞由",
    "T31n1595_012:0245c15": "智慧取陰等諸法門為境，有分別相起。菩薩",
    "T31n1595_012:0245c16": "不分別陰等諸法門，無分別相起，故有差別。",
    "T31n1595_012:0245c17": "論曰：由非一分差別通達二空真如，入一切",
    "T31n1595_012:0245c18": "所知相故、依止一切眾生利益事故。釋曰：",
    "T31n1595_012:0245c19": "分有二種，一所知分、二利益眾生分。所知分",
    "T31n1595_012:0245c20": "中復有二種，謂人法二空。利益眾生分中亦",
    "T31n1595_012:0245c21": "有二種，謂自身、他身。聲聞於所知分中，但通",
    "T31n1595_012:0245c22": "達人空，止於苦等四諦，生無流智。於利益眾",
    "T31n1595_012:0245c23": "生分中，但依止自身利益事發願修行。於",
    "T31n1595_012:0245c24": "此二分中各有一分。菩薩於所知分中，具通",
    "T31n1595_012:0245c25": "達人法二空，於一切所生如理如量智。於利",
    "T31n1595_012:0245c26": "益眾生分中，依一切眾生利益事，謂自他身",
    "T31n1595_012:0245c27": "發願修行。於此二分中各具二分。二分異一",
    "T31n1595_012:0245c28": "分故，言非一分差別。",
    "T31n1595_012:0245c29": "論曰：由無住差別，住無住處涅槃故。釋曰：",
    "T31n1595_012:0246a01": "聲聞住著涅槃，如凡夫住著生死。菩薩不爾，",
    "T31n1595_012:0246a02": "見生死涅槃俱是分別所作，同無相性，故不",
    "T31n1595_012:0246a03": "住二處。",
    "T31n1595_012:0246a04": "論曰：由恒差別，於無餘涅槃不墮斷盡邊際",
    "T31n1595_012:0246a05": "故。釋曰：二人於無餘涅槃有差別故，智慧",
    "T31n1595_012:0246a06": "有差別。二乘於無餘涅槃，無應化二身，以不",
    "T31n1595_012:0246a07": "觀他利益事故，無應身故墮斷，無化身故墮",
    "T31n1595_012:0246a08": "盡。菩薩於無餘涅槃恒起二身，無有邊際，何",
    "T31n1595_012:0246a09": "況法身。以自利利他圓滿故，有應身故不墮",
    "T31n1595_012:0246a10": "斷，有化身故不墮盡。",
    "T31n1595_012:0246a11": "論曰：由無上差別，實無異乘勝此故。釋曰：",
    "T31n1595_012:0246a12": "聲聞獨覺乘有上，以不及大乘故。菩薩乘無",
    "T31n1595_012:0246a13": "上，以無別乘勝大乘故。乘以智為體，於大乘",
    "T31n1595_012:0246a14": "中智為上首故。由此五義故，二乘智與菩薩",
    "T31n1595_012:0246a15": "智有差別。",
    "T31n1595_012:0246a16": "論曰：此中說偈。釋曰：為攝前五義及顯五",
    "T31n1595_012:0246a17": "義功德，故重說偈。",
    "T31n1595_012:0246a18": "論曰：",
    "T31n1595_012:0246a19": "由智五勝異，　　依大悲修福。",
    "T31n1595_012:0246a20": "釋曰：諸菩薩智慧，由五種差別故勝二乘。不",
    "T31n1595_012:0246a21": "但於勝智慧知足，復依智慧修福德，福德即",
    "T31n1595_012:0246a22": "餘五度。此句顯自利勝異二乘，復有勝異義，",
    "T31n1595_012:0246a23": "謂為利他依大悲修福德，福德即餘五度。若",
    "T31n1595_012:0246a24": "人具此二能，得何果報？",
    "T31n1595_012:0246a25": "論曰：",
    "T31n1595_012:0246a26": "世出世富樂，　　說此不為遠。",
    "T31n1595_012:0246a27": "釋曰：作轉輪王、欲界上五天王、色界梵王，乃",
    "T31n1595_012:0246a28": "至無色界定，及菩薩獨所得世間定，名世富",
    "T31n1595_012:0246a29": "樂。二乘解脫及無上菩提，名出世富樂。如此",
    "T31n1595_012:0246b01": "果如意易得，故不為遠。諸菩薩已至極自在",
    "T31n1595_012:0246b02": "位，恒行慈悲於世間貧苦眾生。菩薩由此意",
    "T31n1595_012:0246b03": "不施財物，此意用云何？",
    "T31n1595_012:0246b04": "論曰：若菩薩於世間實有，亦復可知。",
    "T31n1595_012:0246b05": "釋曰：此顯菩薩有體有恩。有體故言實有，",
    "T31n1595_012:0246b06": "有恩故言可知。",
    "T31n1595_012:0246b07": "論曰：若菩薩如此依戒定慧學功德聚相應，",
    "T31n1595_012:0246b08": "至十種自在，於一切利他事得無等勝能。",
    "T31n1595_012:0246b09": "釋曰：三學攝十度及世間一切功德，故名功",
    "T31n1595_012:0246b10": "德聚。若菩薩未得得、已得不失，名相應，即",
    "T31n1595_012:0246b11": "因圓滿。至十種自在，即果圓滿。利益他事，或",
    "T31n1595_012:0246b12": "有二種、或有四種。二種，謂先思後行。復有二",
    "T31n1595_012:0246b13": "種，即後二無畏。或有四種，如前說。得如此無",
    "T31n1595_012:0246b14": "等勝能，即恩德圓滿。此三德中，因果二德顯",
    "T31n1595_012:0246b15": "自利，恩德顯利他。已說三學竟，欲顯菩薩",
    "T31n1595_012:0246b16": "三德圓滿，故明此義。",
    "T31n1595_012:0246b17": "論曰：云何於世間中見有眾生遭重苦難？",
    "T31n1595_012:0246b18": "釋曰：此次立難。若菩薩如此三德，皆為拔",
    "T31n1595_012:0246b19": "濟一切眾生，云何眾生遭世苦難？若視苦",
    "T31n1595_012:0246b20": "不救則無勝能，若無勝能亦無菩薩。苦難有",
    "T31n1595_012:0246b21": "二種，謂內及外。內外此二苦難有輕有重，若",
    "T31n1595_012:0246b22": "可對治為輕、若不可對治為重。",
    "T31n1595_012:0246b23": "論曰：由菩薩見彼眾生有業，能感苦報障勝",
    "T31n1595_012:0246b24": "樂果故。釋曰：菩薩見有眾生有業障，障菩",
    "T31n1595_012:0246b25": "薩勝能，能感苦報。菩薩於彼有此業智，雖",
    "T31n1595_012:0246b26": "懷勝能捨而不用，此即菩薩業力。譬如有江",
    "T31n1595_012:0246b27": "有八功德水，隨眾生飲無人遮護，餓鬼由業",
    "T31n1595_012:0246b28": "障故不能得飲。菩薩如江，財物如水，有業障",
    "T31n1595_012:0246b29": "眾生猶如餓鬼，由業障故不得受用菩薩財",
    "T31n1595_012:0246c01": "物。",
    "T31n1595_012:0246c02": "論曰：由菩薩見如此：若施彼樂具，則障其生",
    "T31n1595_012:0246c03": "善。釋曰：菩薩見有眾生無業障，若貧窮能",
    "T31n1595_012:0246c04": "生長善法，若富樂則放逸造罪。菩薩願彼於",
    "T31n1595_012:0246c05": "現在世受貧窮苦，隨順成就生起善法，是故",
    "T31n1595_012:0246c06": "菩薩不施其樂具。此即菩薩處非處力。",
    "T31n1595_012:0246c07": "論曰：由菩薩見彼無樂具，能現前厭惡生死。",
    "T31n1595_012:0246c08": "釋曰：菩薩見有眾生由貧窮苦，厭惡生死",
    "T31n1595_012:0246c09": "心恒現前。菩薩願彼無樂具，成就厭惡心、隨",
    "T31n1595_012:0246c10": "順善行故，不施其樂具。此即菩薩根欲性力。",
    "T31n1595_012:0246c11": "論曰：由菩薩見若施彼樂具，則是生長一切",
    "T31n1595_012:0246c12": "惡法因緣。釋曰：菩薩見有眾生乃至恒受",
    "T31n1595_012:0246c13": "貧窮報，於此時中不長惡法。菩薩願彼恒受",
    "T31n1595_012:0246c14": "貧窮報，不願彼於一剎那中受富樂報而作",
    "T31n1595_012:0246c15": "諸惡法因緣，謂自愛憎他，此二因緣能生",
    "T31n1595_012:0246c16": "長惡法。菩薩若施彼財物，則成就彼愛憎，",
    "T31n1595_012:0246c17": "是故菩薩不施其樂具。此即菩薩遍行道智",
    "T31n1595_012:0246c18": "力。",
    "T31n1595_012:0246c19": "論曰：由菩薩見若施彼樂具，則是逼害餘無",
    "T31n1595_012:0246c20": "量眾生因緣。釋曰：菩薩見有眾生，若得大",
    "T31n1595_012:0246c21": "富，非止自損，復能損惱無量眾生。菩薩願彼",
    "T31n1595_012:0246c22": "受貧窮苦，不願彼由大富樂，損惱眾生身心",
    "T31n1595_012:0246c23": "及以善根，是故菩薩不施其樂具。此亦是菩",
    "T31n1595_012:0246c24": "薩遍行道智力。",
    "T31n1595_012:0246c25": "論曰：是故菩薩不無如此勝能，世間亦有",
    "T31n1595_012:0246c26": "如此眾生顯現。釋曰：勝能有三，即是三德，",
    "T31n1595_012:0246c27": "一能得因，謂三學處；二能得果，謂十自在；三",
    "T31n1595_012:0246c28": "能利他，謂了別眾生根欲性等。若見施有利",
    "T31n1595_012:0246c29": "益則施，若見不施有利益則不施。菩薩以利",
    "T31n1595_012:0247a01": "益為定，不以施不施為定。由施無利益故，世",
    "T31n1595_012:0247a02": "間有受苦眾生。",
    "T31n1595_012:0247a03": "論曰：此中說偈。釋曰：為攝前五義，故重說",
    "T31n1595_012:0247a04": "偈。",
    "T31n1595_012:0247a05": "論曰：",
    "T31n1595_012:0247a06": "見業障礙善，　　厭現及惡增，",
    "T31n1595_012:0247a07": "害他彼眾生，　　不感菩薩施。",
    "T31n1595_012:0247a08": "釋曰：有眾生有業障，不感菩薩施。有眾生有",
    "T31n1595_012:0247a09": "樂具則礙善、有眾生由貧窮厭惡生死心恒",
    "T31n1595_012:0247a10": "現前、有眾生有樂具生長惡法、有眾生由大",
    "T31n1595_012:0247a11": "富樂能逼害他，菩薩見如此事，欲令離自損",
    "T31n1595_012:0247a12": "損他故，不施其樂具，是故彼眾生不感菩薩",
    "T31n1595_012:0247a13": "施。",
    "T31n1595_012:0247a14": "攝大乘論釋卷第十二"
}