{
    "T42n1828_007:0447a02": "瑜伽論記卷第七(之上)(論本第二十七至第二十八)",
    "T42n1828_007:0447a04": "釋遁倫集撰",
    "T42n1828_007:0447a05": "論本卷第二十七",
    "T42n1828_007:0447a06": "上來釋五佛觀中初二已訖。自下第三緣起",
    "T42n1828_007:0447a07": "觀。於中初問次解後結。問中緣性即是四緣。",
    "T42n1828_007:0447a08": "緣起即十二支緣。解中初明依四道理推求",
    "T42n1828_007:0447a09": "三世諸行唯有諸法無有作受者。後明由思",
    "T42n1828_007:0447a10": "惟癡心清淨。先中有二。初於三世唯見有行",
    "T42n1828_007:0447a11": "唯法唯事唯因唯果。後依四道理推求。觀待",
    "T42n1828_007:0447a12": "無明等故有行等。無明有唯生行作用。乃至",
    "T42n1828_007:0447a13": "生無假用生於老死。有至教量說有緣起有",
    "T42n1828_007:0447a14": "苦集智現量說證知。對敵論有比量。有佛無",
    "T42n1828_007:0447a15": "佛無明緣行等其性法爾。不由作者受者故。",
    "T42n1828_007:0447a16": "此中唯有無明等諸法能引行等諸法即是緣",
    "T42n1828_007:0447a17": "起。無明等望行等為緣多少即是緣性。第四",
    "T42n1828_007:0447a18": "界差別觀中。初廣解六界性相差別。二若諸",
    "T42n1828_007:0447a19": "慢行已下明我慢者於界差別作意思惟慢心",
    "T42n1828_007:0447a20": "得淨。前中初列六名。二廣解六界即為六段。",
    "T42n1828_007:0447a21": "若依涅槃經。觀十八界名界分別觀。今此明",
    "T42n1828_007:0447a22": "六界者何。基云。此六界通欲色界足故。雖地",
    "T42n1828_007:0447a23": "不足非十八界有此界足。謂此身中內別堅",
    "T42n1828_007:0447a24": "硬所攝等者。硬所攝是地。是地所攝內身根",
    "T42n1828_007:0447a25": "塵為賴耶執受。今此地界大親附於彼執受",
    "T42n1828_007:0447a26": "根塵。此內地大亦為賴耶執受。故云親附執",
    "T42n1828_007:0447a27": "受。下之水等一准於此。外地界中云非親附",
    "T42n1828_007:0447a28": "非執受者。若內地界親附所依近在本識能",
    "T42n1828_007:0447a29": "有執受。今外地界非。外火能燒村村分等者。",
    "T42n1828_007:0447b01": "景云。或令燒一村或燒村之一分。故云或村",
    "T42n1828_007:0447b02": "村分等。今後解云。或燒村及村外界。謂除",
    "T42n1828_007:0447b03": "糞處等。如律所明。內風界中脇臥風等者。景",
    "T42n1828_007:0447b04": "云。有人患風唯得脇仰臥名脊臥風。或有患",
    "T42n1828_007:0447b05": "風身病如小刀大刀等割。亦如鍼刺。或有患",
    "T42n1828_007:0447b06": "風時面生黑點。一一皆如畢鉢羅狀。基云。脇",
    "T42n1828_007:0447b07": "臥風等者。此風住脇間而得臥等。有風如下",
    "T42n1828_007:0447b08": "小之刀能傷於人。畢鉢羅風者。一如景解。",
    "T42n1828_007:0447b09": "復解畢鉢羅即人食畢鉢羅也。此風辛楚由",
    "T42n1828_007:0447b10": "如畢鉢。外風中云毘濕婆風者。此云種種巧",
    "T42n1828_007:0447b11": "莊嚴風。如說毘濕羯磨天等名巧天。吠藍婆",
    "T42n1828_007:0447b12": "風者。此云旋風。即是蘇迷盧山間旋嵐猛風",
    "T42n1828_007:0447b13": "也。多羅掌者。西方有一樹。葉狀似棕櫨。截去",
    "T42n1828_007:0447b14": "葉頭但留其掌亦得扇涼。解識界中。初約六",
    "T42n1828_007:0447b15": "識。後云心意識者。通取有漏八識。問如聖人",
    "T42n1828_007:0447b16": "成無漏識等。亦得就彼無漏施設為聖人不。",
    "T42n1828_007:0447b17": "答但可總就無漏五蘊彼說聖人。然不得說",
    "T42n1828_007:0447b18": "無漏識等立六界中。以六界是生本故。離一",
    "T42n1828_007:0447b19": "合想者。即計為我其實諸界為身計為一合",
    "T42n1828_007:0447b20": "之我。今離此想也。即般若經云如來說一合",
    "T42n1828_007:0447b21": "想等者是。第五阿那波那念觀中。初問。次",
    "T42n1828_007:0447b22": "解。後結成其義。解中有二。初略標。後廣釋。",
    "T42n1828_007:0447b23": "前中先解念。後釋所緣。阿那者此云持來。即",
    "T42n1828_007:0447b24": "是入息。波那者此云持去。即是出息。泰云。唐",
    "T42n1828_007:0447b25": "名持息來持息去。下廣釋中。初釋所緣息體。",
    "T42n1828_007:0447b26": "後辨能修習念。前中有其七句。一辨入出息",
    "T42n1828_007:0447b27": "體各有二別。二出因緣。三辨息所依。四明息",
    "T42n1828_007:0447b28": "行。五明所依地。六辨異名。七明修息觀人有",
    "T42n1828_007:0447b29": "二過患。入息等者。景師解云。入息入時遍內",
    "T42n1828_007:0447c01": "身乃至臍處也。中間入息者。入息滅已出息",
    "T42n1828_007:0447c02": "未生。中間暫時有息相似細風。下明念入息",
    "T42n1828_007:0447c03": "短時緣此中間入息。出息亦爾等者。初從臍",
    "T42n1828_007:0447c04": "出乃至口鼻。或出鼻外是長出息。出息已滅",
    "T42n1828_007:0447c05": "入息未生。從臍至鼻中間暫時有出息相似",
    "T42n1828_007:0447c06": "風。下明念出息短時緣此中間出息。基師云。",
    "T42n1828_007:0447c07": "中間入出息者。謂入出二息中間雖息未入",
    "T42n1828_007:0447c08": "出。其間亦有微細息轉名中間息。昔遠公云。",
    "T42n1828_007:0447c09": "出息從臍暫生至外便滅。入息從於身外而",
    "T42n1828_007:0447c10": "來入身便滅。隨心麁細遠近不定。泰基同云。",
    "T42n1828_007:0447c11": "其息以唯至臍臍下無息路故。更無出處還",
    "T42n1828_007:0447c12": "便乃至從口出及鼻端出也。息有二因緣者。",
    "T42n1828_007:0447c13": "景云。一牽引業是過去業。二所依風道及諸",
    "T42n1828_007:0447c14": "毛孔所依詫處亦名因緣。泰云。一由往業所",
    "T42n1828_007:0447c15": "引業風。二臍中有小穴或上口鼻。釋所依。云",
    "T42n1828_007:0447c16": "一身二心以要依身心入出息轉如其所應等",
    "T42n1828_007:0447c17": "者。景云。即是婆沙依身依心隨其宜便。隨其",
    "T42n1828_007:0447c18": "宜便者。有說。嬰孫時息少中年時中老年時",
    "T42n1828_007:0447c19": "多。有說。以四事故名隨宜便。一者依身。二風",
    "T42n1828_007:0447c20": "道通。三毛孔開。四息地麁心現前。若但依身",
    "T42n1828_007:0447c21": "不依心者。二無心定彼息應迴。爾時雖有息",
    "T42n1828_007:0447c22": "所依身風道亦通毛孔亦開。唯無麁心現前。",
    "T42n1828_007:0447c23": "故息不迴。基云。或依身心或依業或依孔穴。",
    "T42n1828_007:0447c24": "故言如其所應。所應依處皆依也。若唯依身",
    "T42n1828_007:0447c25": "而息轉等者。此中意難非唯依身而息得轉。",
    "T42n1828_007:0447c26": "如入無心定等時。身在下界而彼息不轉。故",
    "T42n1828_007:0447c27": "非唯依身而息得轉。若唯依心而息轉等者。",
    "T42n1828_007:0447c28": "此中意難非唯依心而息得轉。若不爾者入",
    "T42n1828_007:0447c29": "無色定彼息應轉故。若唯依身心而轉等者。",
    "T42n1828_007:0448a01": "此中意難亦依孔穴業等而息得轉。非唯依",
    "T42n1828_007:0448a02": "身心。如在母腹中四位時無息義。故論言閉",
    "T42n1828_007:0448a03": "尸等位。息有二行者。入息下行以從鼻口入",
    "T42n1828_007:0448a04": "下向齊處故。出息上行以從齊處上趣口",
    "T42n1828_007:0448a05": "鼻故。二地者。謂以風道毛孔為依地。麁是風",
    "T42n1828_007:0448a06": "道細是毛孔。所依名地。前據因毛孔故息得",
    "T42n1828_007:0448a07": "入出即名因緣。有二過患者。若太緩方便即",
    "T42n1828_007:0448a08": "懈怠惛睡。若太急方便舉息結聚。能生身心",
    "T42n1828_007:0448a09": "不平等苦。自下第二解能修念。於中初開五",
    "T42n1828_007:0448a10": "門。次依門釋。後總結之。若准藏論等有六。謂",
    "T42n1828_007:0448a11": "數隨止觀還淨也。今此初門當彼數也。餘門",
    "T42n1828_007:0448a12": "不同。解初門中。先開四句。後解釋之。於中有",
    "T42n1828_007:0448a13": "四。初解四句。二辨勝進算數。三辨鈍利別。四",
    "T42n1828_007:0448a14": "總牒結。初中言以一為一算數者。景云。初緣",
    "T42n1828_007:0448a15": "入息不觀出息故云出息住念。泰云。此但緣",
    "T42n1828_007:0448a16": "入息。然念從境立名。名入出息住念。以二為",
    "T42n1828_007:0448a17": "一算數者。入出二息合數為一乃至其十。順",
    "T42n1828_007:0448a18": "算數者。即前二數從一至十名順。逆算數者。",
    "T42n1828_007:0448a19": "且如以一為一數中從十數至其一。所謂入",
    "T42n1828_007:0448a20": "十出九入八出七入六出五入四出三入二出",
    "T42n1828_007:0448a21": "一。若依以二為一數者。初入出息為第十。次",
    "T42n1828_007:0448a22": "入出息為第九。次入出息為第八。次入出息",
    "T42n1828_007:0448a23": "為第七乃至第一。問曰。但作順數即得何假",
    "T42n1828_007:0448a24": "逆數。解云。本為制持多尋伺故作算數觀。今",
    "T42n1828_007:0448a25": "作多門數於氣息。或一或多或順或逆。調伏",
    "T42n1828_007:0448a26": "尋伺令不得起。故作此觀。泰云。順數至十已",
    "T42n1828_007:0448a27": "不數十一無數九。次言八乃至二。次言一。",
    "T42n1828_007:0448a28": "故名逆數。婆沙無此。問此念一向緣現在境。",
    "T42n1828_007:0448a29": "云何從第十逆數過去九八七等。三藏云。但",
    "T42n1828_007:0448b01": "假想觀數十。次九乃至於一。不緣過去九八",
    "T42n1828_007:0448b02": "等體以為逆數。第二辨勝進算數中。謂若依",
    "T42n1828_007:0448b03": "以一為一算數。今時或合入出二息為一數",
    "T42n1828_007:0448b04": "至其十。或合一入二出第三入為一數至其",
    "T42n1828_007:0448b05": "十。乃至漸增。總合五十入息五十出息。合一",
    "T42n1828_007:0448b06": "百息為一數至其十。若依以二為一算數。初",
    "T42n1828_007:0448b07": "合二入二出四息為一數至其十。乃至增至",
    "T42n1828_007:0448b08": "一百入一百出有二百息。總合為一數至其",
    "T42n1828_007:0448b09": "十。如是勤修數息念者。十十是百數以為一",
    "T42n1828_007:0448b10": "乃至滿十。何故從一數俱至十。由此以十為",
    "T42n1828_007:0448b11": "一算數。於其中間心無散亂。齊此名已串修",
    "T42n1828_007:0448b12": "習。泰云。初以百為一數至第十。即是十百名",
    "T42n1828_007:0448b13": "千。又以十十百為一故云十十數為一。漸次",
    "T42n1828_007:0448b14": "數之乃至滿十即是萬也。十箇十百故云十",
    "T42n1828_007:0448b15": "十。又此勤修數息念者等者。謂從一數之未",
    "T42n1828_007:0448b16": "滿十來於中錯亂。應捨不數。還從一起。若時",
    "T42n1828_007:0448b17": "算數極串習故。乃至先於入息有能取轉者。",
    "T42n1828_007:0448b18": "有時知有。入息滅已於息空位有能取轉者。",
    "T42n1828_007:0448b19": "無時知無。次於出息已下。於彼出息知有知",
    "T42n1828_007:0448b20": "無。如是展轉相續流注乃至令心安住者。上",
    "T42n1828_007:0448b21": "來所辨眾多觀行展轉相續乃至令心安住。",
    "T42n1828_007:0448b22": "於入出息應正隨行應審了達者。於入出息",
    "T42n1828_007:0448b23": "單數複數或順或逆若無錯亂應正隨行。若",
    "T42n1828_007:0448b24": "有錯亂應審了達。於入出息及二中間若轉",
    "T42n1828_007:0448b25": "若還分位差別皆善覺了者。若入出息起時",
    "T42n1828_007:0448b26": "名若轉。中聞已滅後復未生名為若還。如此",
    "T42n1828_007:0448b27": "轉還分位差別皆善覺了如是名為算數修",
    "T42n1828_007:0448b28": "習。第三辨鈍利別中。謂若鈍根者。為說算數",
    "T42n1828_007:0448b29": "令心安住。若異算數即為惛沈等之所纏擾。",
    "T42n1828_007:0448c01": "若利根者。若為說算數亦能速疾無間了達",
    "T42n1828_007:0448c02": "能不愛樂。第四總牒結中。若依景釋。次第",
    "T42n1828_007:0448c03": "牒前。眾多加行為因緣故得身心輕安證一",
    "T42n1828_007:0448c04": "境性。故知上來眾多觀竝是聞思及俱生慧",
    "T42n1828_007:0448c05": "因。此修習得未至定名一境性也。謂言若是",
    "T42n1828_007:0448c06": "處轉者。牒結上以一為一等四種算數之義",
    "T42n1828_007:0448c07": "也。若乃至轉者。結上勝進算數也。若如所轉",
    "T42n1828_007:0448c08": "者。結上錯亂應退還從一起。若時而轉者。結",
    "T42n1828_007:0448c09": "上若時算數極串習故知有知無等。於此一",
    "T42n1828_007:0448c10": "切由安住念等者。結上如是展轉相續流注",
    "T42n1828_007:0448c11": "乃至令心安住等也。泰云。諸孔穴處名若是",
    "T42n1828_007:0448c12": "處轉。入身乃至臍輪名乃至轉。如出入息名",
    "T42n1828_007:0448c13": "若如所轉。出入息相續長短時分名若時而",
    "T42n1828_007:0448c14": "轉。備云。若入息始從鼻孔終至臍輪。若出息",
    "T42n1828_007:0448c15": "始從臍處至於鼻孔。名若是處轉。入息從鼻",
    "T42n1828_007:0448c16": "漸漸至臍。出息從臍漸漸至鼻。名若乃至轉。",
    "T42n1828_007:0448c17": "即入出息從鼻孔轉時處能隨汝出入二息所",
    "T42n1828_007:0448c18": "行之處。名若如所轉。出入二息無心定時不",
    "T42n1828_007:0448c19": "得而轉。此餘位轉。我隨行時轉。名若時而",
    "T42n1828_007:0448c20": "轉。基又云。若是所轉者。牒上諸孔穴。即麁孔",
    "T42n1828_007:0448c21": "細孔等也。即息於此處轉也。若乃至轉者。即",
    "T42n1828_007:0448c22": "牒從齊孔穴乃至齊處。即息入身乃至齊",
    "T42n1828_007:0448c23": "處轉也。若如所轉者。牒上入出息以一為一",
    "T42n1828_007:0448c24": "等。其餘息時如所順逆等轉也。若時而轉者。",
    "T42n1828_007:0448c25": "即牒上若時行者以一為一等乃至十十為",
    "T42n1828_007:0448c26": "一。時節長短相續等名時而轉。即爾所時數",
    "T42n1828_007:0448c27": "息應轉也。後成就故不牒。第二解悟蘊修習",
    "T42n1828_007:0448c28": "中。初總辨悟入。云於所取能取二事思惟悟",
    "T42n1828_007:0448c29": "入諸蘊者。思惟所取入出息體及所依身悟入",
    "T42n1828_007:0449a01": "色蘊。思惟能取念入出息同時四蘊即是悟",
    "T42n1828_007:0449a02": "入餘之四蘊。云何悟入已下次別明悟入。泰",
    "T42n1828_007:0449a03": "云。如眼識緣青是名證量。同時有想想無用",
    "T42n1828_007:0449a04": "也。起尋求心此青非黃。還是共相。緣假法",
    "T42n1828_007:0449a05": "故。是名比量。若言此極微體是青。青為體故",
    "T42n1828_007:0449a06": "是證量境。不通諸青。故是自相。若言此非非",
    "T42n1828_007:0449a07": "青。離青之外無別非非青。故是假法名比量",
    "T42n1828_007:0449a08": "境。非非青義遍一切青。故名共相。又此青青",
    "T42n1828_007:0449a09": "為體。體不相遍。故是自相名證量境。非非青",
    "T42n1828_007:0449a10": "無無。體遍一切。故是共相。了此共相名等了",
    "T42n1828_007:0449a11": "作意思惟悟入想蘊。此想同時定有識受。然",
    "T42n1828_007:0449a12": "用微劣故不說也。第三悟入緣起中。先總後",
    "T42n1828_007:0449a13": "別。別中初尋求入出息體依緣身心。次尋身",
    "T42n1828_007:0449a14": "心依緣命根。此三即是中際生老死體。同時",
    "T42n1828_007:0449a15": "強弱以分能生所生。復求現在命根。從前際",
    "T42n1828_007:0449a16": "諸行所生。復尋此行。從無明生。前際十因略",
    "T42n1828_007:0449a17": "舉初二無明與行。上來舉果尋因逆次第竟。",
    "T42n1828_007:0449a18": "自下順次。如是了知無明依緣先行乃至身",
    "T42n1828_007:0449a19": "心依緣彼息。上來於起作分悟入緣起。又能",
    "T42n1828_007:0449a20": "了知無明滅故行滅等。復就寂滅分中悟入",
    "T42n1828_007:0449a21": "緣起。第四悟入聖諦中。初悟入苦諦四理。謂",
    "T42n1828_007:0449a22": "無常苦空無我。了知此苦從貪所生悟入集",
    "T42n1828_007:0449a23": "諦。又正悟入生苦貪愛。無餘永斷悟入滅道。",
    "T42n1828_007:0449a24": "第五十六勝行中文分為三。初牒前總標。次",
    "T42n1828_007:0449a25": "釋。後結。初即為斷修惑故復進修十六勝行。",
    "T42n1828_007:0449a26": "言勝行者有何義耶。昔遠公述。八因緣故名",
    "T42n1828_007:0449a27": "勝行。備法師云。是智慧性不共外道故名勝",
    "T42n1828_007:0449a28": "行。今解。勝前見道故名勝行。釋中先列後解。",
    "T42n1828_007:0449a29": "列中准正理論引經列十七念。初總後別別",
    "T42n1828_007:0449b01": "有十六。此論亦爾。基云。此中初總緣念住。若",
    "T42n1828_007:0449b02": "長若短下方別舉十六。下問中方解。十六依",
    "T42n1828_007:0449b03": "四念住。古來四四配之。一觀息長。二觀息短。",
    "T42n1828_007:0449b04": "三觀息遍身。四息除身行。此四觀身。五觀喜",
    "T42n1828_007:0449b05": "入出息。六觀樂入出息。七觀心行入出息。八",
    "T42n1828_007:0449b06": "觀息除心行入出息。此四觀受。九觀心入出",
    "T42n1828_007:0449b07": "息。十觀喜悅心息。十一觀制持心息。十二觀",
    "T42n1828_007:0449b08": "解脫心息。此四觀心。十三觀無常息。十四觀",
    "T42n1828_007:0449b09": "斷息。十五觀離欲息。十六觀滅息。此四觀法。",
    "T42n1828_007:0449b10": "解中初彰修分齊。謂學見跡已得四念住等",
    "T42n1828_007:0449b11": "三十七菩提分法。於息所緣作意進修。為斷",
    "T42n1828_007:0449b12": "餘結故念言。於念入出息我今能學。二別釋",
    "T42n1828_007:0449b13": "十六。解身四中。三藏云。噓氣吸氣氣息即長。",
    "T42n1828_007:0449b14": "中間入息中間出息暫時名短。覺了遍身息",
    "T42n1828_007:0449b15": "者。初觀息時唯在鼻端。後觀成時能知彼息",
    "T42n1828_007:0449b16": "遍身入出。故得覺名。息除身行者。身行謂出",
    "T42n1828_007:0449b17": "入息。令息除之。名息除身行。受四中。又即如",
    "T42n1828_007:0449b18": "是覺了喜者覺了樂者等者。此中解心行。或",
    "T42n1828_007:0449b19": "有妄念起我我所及慢我當有無色等者。基",
    "T42n1828_007:0449b20": "公解云。此見諦名暫妄念生。非六十二見中",
    "T42n1828_007:0449b21": "見也。若依是六十二見中見者。我當有是常",
    "T42n1828_007:0449b22": "見。何處見諦人起常見。無文修道起常見。今",
    "T42n1828_007:0449b23": "此處即現起何惑也。又此在凡位起。未見諦",
    "T42n1828_007:0449b24": "故無妨。若爾前見諦者作此十六勝行。如何",
    "T42n1828_007:0449b25": "得起常見等。義曰。此十六行凡夫亦作。前言",
    "T42n1828_007:0449b26": "見諦者。據見諦人為論。非通凡夫。其實通凡",
    "T42n1828_007:0449b27": "夫。此起常見等即為證。今解。亦可聖位暫時",
    "T42n1828_007:0449b28": "失念起微。細斷常見等。而非六十二見中收。",
    "T42n1828_007:0449b29": "即以此文證也。心中。又若得根本前三靜慮。",
    "T42n1828_007:0449c01": "彼定已得初靜慮近分未至依定。依此觀察",
    "T42n1828_007:0449c02": "生起十對之心。名覺了心云云。法四中。云又",
    "T42n1828_007:0449c03": "彼先時或依下三靜慮或依未至依定已於奢",
    "T42n1828_007:0449c04": "摩他修瑜伽行者此文即許下三靜慮根本方",
    "T42n1828_007:0449c05": "便竝得作數息觀。不同小論唯三近分。欲界",
    "T42n1828_007:0449c06": "中間五地中作斷離滅界者。若依正理第七",
    "T42n1828_007:0449c07": "十二云。斷等三界即分前說無為名解脫以",
    "T42n1828_007:0449c08": "為自體。然三界體約假有異。若約實事即無",
    "T42n1828_007:0449c09": "差別。云何名為約假有異。謂離貪結名為離",
    "T42n1828_007:0449c10": "界。斷餘八結名為斷界。滅除一切貪等諸結",
    "T42n1828_007:0449c11": "所繫事體名為滅界。何故三界如是差別。謂",
    "T42n1828_007:0449c12": "有漏法總略有三。一者能繫而非能染。二者",
    "T42n1828_007:0449c13": "能繫亦是能染。三者非二順繫染法。斷此三",
    "T42n1828_007:0449c14": "法所證無為如次名為斷等三界。今此大乘",
    "T42n1828_007:0449c15": "不同於彼。問此十六行至於何位方得修作。",
    "T42n1828_007:0449c16": "遠法師云。約通言之。始從異生至無學果竝",
    "T42n1828_007:0449c17": "作此觀。若別相說。初四始觀在五停心。成在",
    "T42n1828_007:0449c18": "四念。次八竝在於念處位。後四從暖至無學",
    "T42n1828_007:0449c19": "果。自下第三解善巧所緣。於中初問次解後",
    "T42n1828_007:0449c20": "結。解中有三。初列五善巧。二次第釋。三以自",
    "T42n1828_007:0449c21": "共相攝五。然此善巧或略或廣文處不同。若",
    "T42n1828_007:0449c22": "依婆沙第六卷說有四善法。謂界處緣起及",
    "T42n1828_007:0449c23": "處非處。若依瑜伽此卷說五善巧。五十七說",
    "T42n1828_007:0449c24": "六善巧。謂於五上加根善巧。顯揚十四說七",
    "T42n1828_007:0449c25": "善巧。更加諦善巧。辨中邊第二卷說有十善",
    "T42n1828_007:0449c26": "巧。一蘊。二界。三處。四緣起。五處非處。六根。",
    "T42n1828_007:0449c27": "七世。八諦。九乘。十有為無為。大菩薩藏經第",
    "T42n1828_007:0449c28": "十七卷說十善巧。一蘊法。二界。三處。四諦。",
    "T42n1828_007:0449c29": "五無礙解。六依趣即依義不依文等四依也。",
    "T42n1828_007:0450a01": "七資糧。八道法即三十七品。九緣起。十一切",
    "T42n1828_007:0450a02": "法遍攝一切有為無為。釋蘊善巧中。云何想",
    "T42n1828_007:0450a03": "蘊謂有相無相等者。緣俗諦想名有相。緣勝",
    "T42n1828_007:0450a04": "義想名無相。又緣依他圓成有體之法名有",
    "T42n1828_007:0450a05": "相。若緣遍計所執無體之法名無相。緣欲界",
    "T42n1828_007:0450a06": "名小相。緣色界名廣大。緣空識處名無量。無",
    "T42n1828_007:0450a07": "諸所有處等是無所有處。識蘊謂心意識。此",
    "T42n1828_007:0450a08": "有兩解。一云。即六識體有集起義名心。有思",
    "T42n1828_007:0450a09": "量籌慮義名意。了別名識。一云。賴耶名心。末",
    "T42n1828_007:0450a10": "那稱意。六識名識。前受想行蘊及此識蘊皆",
    "T42n1828_007:0450a11": "有過去等者。受等四蘊體通三世可知。若緣",
    "T42n1828_007:0450a12": "外塵隨境名外。若緣內身隨境名內。五識相",
    "T42n1828_007:0450a13": "應四蘊名麁。意識相應四蘊名細。四蘊通三性",
    "T42n1828_007:0450a14": "善名好。餘二性名為惡。過未名遠。以未來未",
    "T42n1828_007:0450a15": "生過去已滅不住現身名遠。現在名近。界善",
    "T42n1828_007:0450a16": "巧中。若復於彼十八種法乃至名界善巧者。",
    "T42n1828_007:0450a17": "十八界體正取能生種子以為界。然而文中",
    "T42n1828_007:0450a18": "說眼色識界等十八種法亦名界者。相從亦",
    "T42n1828_007:0450a19": "為界非正界體。故此又言十八種法從別別",
    "T42n1828_007:0450a20": "界別別種子別別種姓生起出現。故知十八",
    "T42n1828_007:0450a21": "種法非正界體。界與種子種姓三種名異體",
    "T42n1828_007:0450a22": "同。同是種子為十八界體。今將了知十八種",
    "T42n1828_007:0450a23": "法種子各別名界善巧。即於四緣中同於因",
    "T42n1828_007:0450a24": "緣而得善巧。處善巧中。謂了十二處能作三",
    "T42n1828_007:0450a25": "緣生於六識。第六識同時增上緣根者即是",
    "T42n1828_007:0450a26": "末那。故論云此生作意為增上緣。亦可意識",
    "T42n1828_007:0450a27": "同時作意數為增上緣。若依此義即意法處",
    "T42n1828_007:0450a28": "二為緣生於意識。謂增上緣及所緣緣不及",
    "T42n1828_007:0450a29": "前釋。緣起中。唯有諸法滋潤諸法等者。滋潤",
    "T42n1828_007:0450b01": "有二。一能潤即愛。二所潤即有及識等。等潤",
    "T42n1828_007:0450b02": "亦二。所潤同前。能潤即取亦可愛取名滋潤。",
    "T42n1828_007:0450b03": "餘諸煩惱助潤生者名為等潤。十因名能引。",
    "T42n1828_007:0450b04": "二果名所引。故下牒諸行說生老死。亦可十",
    "T42n1828_007:0450b05": "二緣起皆名諸行。親生名因。助辨名緣。又處",
    "T42n1828_007:0450b06": "非處善巧當知即是緣起善巧差別等者。其",
    "T42n1828_007:0450b07": "第五處非處善巧從緣起門出故。云何是差",
    "T42n1828_007:0450b08": "別。此中初心總明無明緣善不善行得未來",
    "T42n1828_007:0450b09": "生老死果。非不平等因以明於處。異此名非",
    "T42n1828_007:0450b10": "處。後別明善法感可愛果不善感非愛果等",
    "T42n1828_007:0450b11": "名為是處。異此名非處。攝五為二中。由蘊善",
    "T42n1828_007:0450b12": "巧顯自相善巧者。上明蘊善巧中有三義。一",
    "T42n1828_007:0450b13": "種種差別性。二非一眾多性。三除此法外更",
    "T42n1828_007:0450b14": "無所得無所分別。據前二義辨於善巧故是",
    "T42n1828_007:0450b15": "自相。由餘善巧顯共相善巧者。以界有十八",
    "T42n1828_007:0450b16": "同於因緣而得善巧。十二處同從三緣而得善",
    "T42n1828_007:0450b17": "巧。十二緣起同無常等而得善巧。處非處中",
    "T42n1828_007:0450b18": "總明三際緣起平等因果名是處。不平等因",
    "T42n1828_007:0450b19": "果名非處。故餘四善巧竝名共相。第四解淨",
    "T42n1828_007:0450b20": "惑所緣中。初明世俗道觀下為麁觀上為靜。",
    "T42n1828_007:0450b21": "伏無所有處已還修惑。二明緣四諦出世道",
    "T42n1828_007:0450b22": "斷諸煩惱所有隨眠。伏斷雖異俱名淨惑道。",
    "T42n1828_007:0450b23": "數麁性者謂欲界色蘊有多品類應知應斷等",
    "T42n1828_007:0450b24": "者。如欲界中有男女根香味等色。初定則無。",
    "T42n1828_007:0450b25": "又四蘊中欲界有三受六識相應受。初定不",
    "T42n1828_007:0450b26": "爾。想行識隨義可知竝是數麁。如是於諸上",
    "T42n1828_007:0450b27": "地展轉相望。一切下地苦惱多壽命減。上地",
    "T42n1828_007:0450b28": "苦少命增上。是麁靜之相。次明出世道淨惑",
    "T42n1828_007:0450b29": "所緣。謂四諦智。於中先總標列。次釋。後結。",
    "T42n1828_007:0450c01": "釋中有四。初出諦體。二解諦義。三解聖諦義。",
    "T42n1828_007:0450c02": "第四又生苦下解苦諦等義類差別。初中先",
    "T42n1828_007:0450c03": "法後喻。集諦中言若愛者。此句是總。若後有",
    "T42n1828_007:0450c04": "愛者。求於內身愛。下二種愛是求外境愛。於",
    "T42n1828_007:0450c05": "已得境名喜貪俱行愛。於未得境起彼彼喜",
    "T42n1828_007:0450c06": "樂愛。能得能證者。集能得苦道能證滅。問對",
    "T42n1828_007:0450c07": "法說於八苦中。前七是世俗智境。後一是出",
    "T42n1828_007:0450c08": "世智境。何故此論八苦竝名出世智境耶。答",
    "T42n1828_007:0450c09": "俗智有二。一六行智。二聖行智。對法約聖行",
    "T42n1828_007:0450c10": "智故緣前七苦。此論據六行智故緣麁靜。義",
    "T42n1828_007:0450c11": "無相違。又彼論約勝分立苦諦。故不取苦苦",
    "T42n1828_007:0450c12": "壞苦。約全分立三諦。故說諸惑業滅及能對",
    "T42n1828_007:0450c13": "治名三諦。此論文約全分立苦諦。勝分建立",
    "T42n1828_007:0450c14": "三諦。問貪之與愛名別體同。何故說云喜貪",
    "T42n1828_007:0450c15": "俱行愛。答依正理論云。以此定知總據諸惑",
    "T42n1828_007:0450c16": "建立愛名。異此不應名貪俱行。今釋。此文喜",
    "T42n1828_007:0450c17": "與貪俱貪即名愛。非可謂貪與愛俱也。解諦",
    "T42n1828_007:0450c18": "義中。云又苦諦苦義乃至非顛倒故名諦者。",
    "T42n1828_007:0450c19": "以不顛倒義解諦。即是遺教實苦不可令樂",
    "T42n1828_007:0450c20": "等。又彼自相無有虛誑等者。即當雜心云。又",
    "T42n1828_007:0450c21": "自性不虛及見彼得不顛倒覺故名為諦。若",
    "T42n1828_007:0450c22": "依婆沙略有五義。一實二真三如四不倒五",
    "T42n1828_007:0450c23": "無虛。今此文中亦有五義。一如二實三無倒",
    "T42n1828_007:0450c24": "四無虛五見彼得正覺。解義類差別中。初解",
    "T42n1828_007:0450c25": "苦諦文分為二。先略明八苦義可知。後解三",
    "T42n1828_007:0450c26": "苦。於中有三。一攝八為三。謂由生等異門唯",
    "T42n1828_007:0450c27": "顯了苦苦等者。景云。由約異門故前七苦唯",
    "T42n1828_007:0450c28": "顯苦苦。以因生等多增苦受故。五取蘊苦中",
    "T42n1828_007:0450c29": "具有三苦。所以者何。如五取蘊具攝三受。與",
    "T42n1828_007:0451a01": "前苦苦為器。亦即具有壞行二苦。若攝通門",
    "T42n1828_007:0451a02": "隨義以論。八苦之中一一皆具三苦。基云。以",
    "T42n1828_007:0451a03": "七苦為苦苦者。據實為論。餘處唯說前五為",
    "T42n1828_007:0451a04": "苦苦者。以從增上苦說苦苦。二問答辨名。問",
    "T42n1828_007:0451a05": "意何故餘之二苦以壞聲行聲說苦。初一以",
    "T42n1828_007:0451a06": "苦聲說苦。答中有四。一者行苦壞苦唯聖知。",
    "T42n1828_007:0451a07": "苦苦愚亦覺。故自聲說。二者苦苦極可厭患。",
    "T42n1828_007:0451a08": "三纔說苦苦則便領易。四可化有情聞說易",
    "T42n1828_007:0451a09": "入於諦。第三建立三苦。前之七苦即顯苦受",
    "T42n1828_007:0451a10": "及受所依四蘊。五蘊相從總名苦苦。建立壞",
    "T42n1828_007:0451a11": "苦中。謂諸有是彼除生餘六苦所對治法。復",
    "T42n1828_007:0451a12": "有苦受及苦受所依之處或根或塵緣彼所生",
    "T42n1828_007:0451a13": "煩惱。復有因前無病等順生樂受及因樂受",
    "T42n1828_007:0451a14": "所生煩惱。如是總說為壞苦性。由此至教第",
    "T42n1828_007:0451a15": "一至教者。舊云聖教。梵本無此語。唯云至教。",
    "T42n1828_007:0451a16": "至理之教故。至教眾多或了不了。今引了義",
    "T42n1828_007:0451a17": "故云第一。煩惱名壞苦不通小論。苦義難",
    "T42n1828_007:0451a18": "識故須引證。由此義故總據壞苦通於三界。",
    "T42n1828_007:0451a19": "餘處唯言樂受。故至第三定以下建立行苦。",
    "T42n1828_007:0451a20": "云若行苦性遍行苦性遍行一切五取蘊中等",
    "T42n1828_007:0451a21": "者。取蘊無常名行。有一切貪緣三受時即有",
    "T42n1828_007:0451a22": "麁重不調柔性恒所隨逐故。彼行體不安穩",
    "T42n1828_007:0451a23": "故名為行苦。以要言之。除苦苦壞苦所攝諸",
    "T42n1828_007:0451a24": "法餘不苦不樂受俱行。若彼捨受所生之法",
    "T42n1828_007:0451a25": "若生彼捨受緣若捨受生所依住諸蘊生滅相",
    "T42n1828_007:0451a26": "應。竝是行體。此行由有四取三受麁重所隨",
    "T42n1828_007:0451a27": "不得安穩說名行苦。次又云不脫苦苦及以",
    "T42n1828_007:0451a28": "壞苦不自在轉者。旦依隨轉理捨受行體不",
    "T42n1828_007:0451a29": "脫苦苦壞苦種子故名行苦。若苦受作顯亦",
    "T42n1828_007:0451b01": "不能離餘之二苦種子。若依真實理門賴耶",
    "T42n1828_007:0451b02": "捨受是行體常有餘二苦種所隨名行苦。下",
    "T42n1828_007:0451b03": "解後三諦。所依滅者。一云。是異熟滅。一云。",
    "T42n1828_007:0451b04": "煩惱障以所知障為所依止。滅此知障故名",
    "T42n1828_007:0451b05": "所依滅。解所緣竟。自下第四解教授門。於中",
    "T42n1828_007:0451b06": "先解四種教授。後解三種教授。泰云。由見神",
    "T42n1828_007:0451b07": "變生尊重故。於彼專心屬耳聞法思惟生尊。",
    "T42n1828_007:0451b08": "由他心輪尋求他心貪等行別。由漏盡輪如",
    "T42n1828_007:0451b09": "三乘根。如三乘方便。如三乘悟入聖諦為說",
    "T42n1828_007:0451b10": "正法。或可三品根行及悟入諦以此三輪攝",
    "T42n1828_007:0451b11": "化他行。無所不作。故名攝相圓滿也。",
    "T42n1828_007:0451b12": "論本第二十八",
    "T42n1828_007:0451b13": "第五解三學中。初正解三。次就三學建立三",
    "T42n1828_007:0451b14": "根。後就定學立三解脫門。前中六門。一辨三",
    "T42n1828_007:0451b15": "學體。二釋唯三所以。三辨先後次第。四辨三",
    "T42n1828_007:0451b16": "學名增上所以。五明成就多少。六明依此三",
    "T42n1828_007:0451b17": "學入聖得果不同。然依靜慮能最初入聖諦",
    "T42n1828_007:0451b18": "現觀等者。下決擇文亦作是說。謂於四諦如",
    "T42n1828_007:0451b19": "實知見名增上慧學者。基師解云。此唯據無",
    "T42n1828_007:0451b20": "漏慧說名慧學。非名有漏。若次前解定學",
    "T42n1828_007:0451b21": "中。初一番唯約四無漏靜慮說定學。何以得",
    "T42n1828_007:0451b22": "知者。次下文云然依靜慮能最初入聖諦現",
    "T42n1828_007:0451b23": "觀正性離生非全遠離一切靜慮能成此事等",
    "T42n1828_007:0451b24": "者。此則覆解。前一番釋唯依四禪說名定學。",
    "T42n1828_007:0451b25": "第二釋又諸無色及餘所有等持等至亦名定",
    "T42n1828_007:0451b26": "學。即無色定及色界所有餘有漏等持等至",
    "T42n1828_007:0451b27": "皆名定學。即此乃通漏無漏。何故慧學唯無",
    "T42n1828_007:0451b28": "漏定學通漏耶。義曰。其定亦唯無漏。前言又",
    "T42n1828_007:0451b29": "無色定者取無漏定。及餘所有等持等至亦",
    "T42n1828_007:0451c01": "名定學者。此即四靜慮能引發通之無漏定",
    "T42n1828_007:0451c02": "也。定學唯無漏慧學義齊亦無妨。又定通漏",
    "T42n1828_007:0451c03": "無漏。慧亦爾。此據無漏勝者語。不同定具作",
    "T42n1828_007:0451c04": "法無妨。准下文若有戒定未必有慧。有慧必",
    "T42n1828_007:0451c05": "有戒定。故前解為勝。以取無漏慧為學故。又",
    "T42n1828_007:0451c06": "何妨慧學唯無漏戒定通有漏。寬狹不齊無",
    "T42n1828_007:0451c07": "妨。釋增上義中。初開二門。次解。後重釋未",
    "T42n1828_007:0451c08": "盡。有增上慧引增上心謂聖弟子乃至捨覺",
    "T42n1828_007:0451c09": "支有增上心引慧如前者。此因前說為趣增",
    "T42n1828_007:0451c10": "上慧而修定心此義不盡故今重說。解成就",
    "T42n1828_007:0451c11": "中。先辨成就多少。後勸修。有增上戒無餘二",
    "T42n1828_007:0451c12": "者。謂有別解脫戒未得定者此據修慧故言",
    "T42n1828_007:0451c13": "無也。有戒定無慧者謂異生以得世俗定故",
    "T42n1828_007:0451c14": "無無漏修慧。入聖得果不同中。一未離欲者。",
    "T42n1828_007:0451c15": "於異生時若未伏惑或伏欲界修惑五品已來",
    "T42n1828_007:0451c16": "皆名未離欲。二倍離欲者。先伏六品乃至八",
    "T42n1828_007:0451c17": "品。三已離欲者。已伏欲界修惑九品。乃至或",
    "T42n1828_007:0451c18": "伏無所有處已還修惑名已離欲。當知此中",
    "T42n1828_007:0451c19": "於一切欲全未離者。入諦現觀證預流果者。",
    "T42n1828_007:0451c20": "且據全未伏修惑者。故云全未離欲。道理伏",
    "T42n1828_007:0451c21": "五品來亦證初果。倍離欲者九品離六。名倍",
    "T42n1828_007:0451c22": "離欲。建立三根中。謂約彼十根在三位中前",
    "T42n1828_007:0451c23": "後建立。言十根者。謂信等五根意根憂喜樂",
    "T42n1828_007:0451c24": "捨。此之十根若在七方便中及在見道十五",
    "T42n1828_007:0451c25": "心時名未知當知根。若在方便未能正知諦",
    "T42n1828_007:0451c26": "理將欲正知故名未知當知。若在十五心時",
    "T42n1828_007:0451c27": "未能重知將欲重知名未知當知。至第十六",
    "T42n1828_007:0451c28": "心已去即名已知根。已見理盡無有未知當",
    "T42n1828_007:0451c29": "更知義。乃至離欲未盡已來仍有十根為已",
    "T42n1828_007:0452a01": "知根。然若已離欲即除憂根唯餘九根為已",
    "T42n1828_007:0452a02": "知根。無學位中如此九根為具知根。然依決",
    "T42n1828_007:0452a03": "擇說三轉十二行法輪。三轉即說此三根。謂",
    "T42n1828_007:0452a04": "佛說菩薩時初知苦等即說未知根。為盡餘",
    "T42n1828_007:0452a05": "漏故復當知苦所集等名已知根。得成佛時",
    "T42n1828_007:0452a06": "我已知苦已斷於集已證滅已修道等名具知",
    "T42n1828_007:0452a07": "根。就定學立三解脫中。謂於所知境有二。",
    "T42n1828_007:0452a08": "有及非有。有中復二。有為無為。緣五取蘊境",
    "T42n1828_007:0452a09": "立無願。緣無為立無相。緣我有情等非有法",
    "T42n1828_007:0452a10": "故立空。以此文即說緣空無我行立空門。緣",
    "T42n1828_007:0452a11": "苦無常集下四行立無願。滅下四行立無相。",
    "T42n1828_007:0452a12": "非有祈願者簡無相。非無祈願者簡無願。如",
    "T42n1828_007:0452a13": "其非有知為非有立空解脫。以道下四行非",
    "T42n1828_007:0452a14": "三解脫門。廣辨餘門。相攝如前。第六解隨順",
    "T42n1828_007:0452a15": "學法中。有兩種十法。初十法中。先舉所治障。",
    "T42n1828_007:0452a16": "次舉能治十想次第治之。所治十中。二於薩",
    "T42n1828_007:0452a17": "迦耶所攝諸行生起愛著者。於有身諸行計",
    "T42n1828_007:0452a18": "常愛著。三懶墮懈怠者。著樂自安所以懈怠。",
    "T42n1828_007:0452a19": "六於諸世間種種戲論等者。為身命故。農商",
    "T42n1828_007:0452a20": "事王。醫方呪術。興造園觀。歌笑詩咏等。盡",
    "T42n1828_007:0452a21": "是戲論。七思惟諸法。瑜伽作意所有過患有",
    "T42n1828_007:0452a22": "十一種。一是疑惑。二由麁重不能樂斷樂修。",
    "T42n1828_007:0452a23": "三由惛沈睡眠於修止觀方便慢緩。四身疲",
    "T42n1828_007:0452a24": "心惱障猛精進。五精進劣薄善法衰退。六欣",
    "T42n1828_007:0452a25": "樂名利。七掉舉。八於涅槃生怖。九於諸言說",
    "T42n1828_007:0452a26": "非分強為好欲伏他起於鬪訟。十於諸境界",
    "T42n1828_007:0452a27": "心馳心散。十一不應思處而強沈思。此等竝",
    "T42n1828_007:0452a28": "由心暗思惟諸法不了故為過患。此則下以",
    "T42n1828_007:0452a29": "光明想為治。光明有四。一法光明。即是聞慧",
    "T42n1828_007:0452b01": "了達教法故名也。二義光明。即是思慧於義",
    "T42n1828_007:0452b02": "決了故名也。後二可知。景師判云。此十一中",
    "T42n1828_007:0452b03": "若於教法心暗惑者即以聞慧法光明治。若",
    "T42n1828_007:0452b04": "於教所詮義心暗起障即以思慧義光明治。",
    "T42n1828_007:0452b05": "若於起行能為障者即以止觀光明為治。亦",
    "T42n1828_007:0452b06": "可此中但取聞思法義光明治彼思惟諸法所",
    "T42n1828_007:0452b07": "有過患。不取止觀光明為治。以此止觀正",
    "T42n1828_007:0452b08": "是學體。今此門中但明隨順學法不明學體。",
    "T42n1828_007:0452b09": "故除止觀。故下文中引四光明後即除取云。",
    "T42n1828_007:0452b10": "今此義中意取能斷思惟諸法瑜伽作意障礙",
    "T42n1828_007:0452b11": "法者。未得聞思之前思惟諸法不可為障。今",
    "T42n1828_007:0452b12": "得聞思故能除斷。基師復云。今此義中意取",
    "T42n1828_007:0452b13": "能斷等者。即解例前光明中唯有四種。意取",
    "T42n1828_007:0452b14": "法義二光明能斷思惟瑜伽時障礙法。後十",
    "T42n1828_007:0452b15": "法中。言宿因謂先所習諸根成就等者。以於",
    "T42n1828_007:0452b16": "前世曾習信等諸根成就積集增長。隨順教",
    "T42n1828_007:0452b17": "者謂所說教。無倒漸次者。聞說初修行時。先",
    "T42n1828_007:0452b18": "修加行次得入聖次起修道後階無學。聞說",
    "T42n1828_007:0452b19": "如此起修漸次無顛倒教心能隨順。止息身",
    "T42n1828_007:0452b20": "心麁重中有四復次。前二麁重因彼色心事",
    "T42n1828_007:0452b21": "中發起。還就事中易脫止息。第三麁重由惛",
    "T42n1828_007:0452b22": "沈睡眠所發以慧取淨妙相作意便止。第四",
    "T42n1828_007:0452b23": "麁重因煩惱有此因相續修道止息。此文分",
    "T42n1828_007:0452b24": "明說麁重相。非唯是彼煩惱餘勢不調柔性。",
    "T42n1828_007:0452b25": "於其惡作不作不轉。於其善作作而不退者。",
    "T42n1828_007:0452b26": "於其善作不退作彼不作之事。故云不作不",
    "T42n1828_007:0452b27": "退離增上慢者。於未得處不生得想。無增上",
    "T42n1828_007:0452b28": "慢。於實所得起於得想等者。明識分齊。第",
    "T42n1828_007:0452b29": "七解瑜伽壞。畢竟瑜伽壞者。謂無涅槃種人",
    "T42n1828_007:0452c01": "畢竟壞失出世定慧。暫時壞者。謂有涅槃種",
    "T42n1828_007:0452c02": "人外緣未具未得涅槃。退失所得壞者。景云。",
    "T42n1828_007:0452c03": "如初預流等人伏欲界修得上靜慮。遇緣退",
    "T42n1828_007:0452c04": "失安樂住等。泰云。退失凡夫所觸所證有漏",
    "T42n1828_007:0452c05": "禪定若知見。基但云。即有漏禪定等是也。邪",
    "T42n1828_007:0452c06": "行所作瑜伽壞者。雖有涅槃種姓不如理修",
    "T42n1828_007:0452c07": "及以矯詐。雖修三學不與三藏理同名瑜伽",
    "T42n1828_007:0452c08": "壞。尋文可見。泰云。或有行者性多煩惱。覺慧",
    "T42n1828_007:0452c09": "猛利生便而有。在性聰銳俱生覺知即失瑜",
    "T42n1828_007:0452c10": "伽。迴轉弟子者。基云。隨彼教故名迴轉。第八",
    "T42n1828_007:0452c11": "解瑜伽中。信二行相者。景云。一信順行相。謂",
    "T42n1828_007:0452c12": "聞說諦寶等時心生信順。二清淨相者。夫不",
    "T42n1828_007:0452c13": "信心名不清淨。今說信順名為清淨行相。今",
    "T42n1828_007:0452c14": "準對法論。忍可行信信順行相。清淨行信名",
    "T42n1828_007:0452c15": "淨行相。二依處者。一觀察諸法道理依處者。",
    "T42n1828_007:0452c16": "且如聞說四諦道理。於中觀察染淨因果實",
    "T42n1828_007:0452c17": "有不虛。依之生信。故名依處。二信解補特伽",
    "T42n1828_007:0452c18": "羅神力依處者。見現神變。是故生信。亦名依",
    "T42n1828_007:0452c19": "處。欲四中。為隨順瑜伽欲者謂於無間加行",
    "T42n1828_007:0452c20": "殷重加行修習道中發生希慕等者。二種加",
    "T42n1828_007:0452c21": "行是隨順眾行。眾行即是瑜伽。今為希求隨",
    "T42n1828_007:0452c22": "順瑜伽二種加行心生希慕。希慕是欲。方便",
    "T42n1828_007:0452c23": "四者。景師判云。一為護尸羅善守其念。二無",
    "T42n1828_007:0452c24": "放逸。三一心正於內修奢摩他。四增上慧法",
    "T42n1828_007:0452c25": "毘鉢舍那。泰基同云。一尸羅。二念。三無放",
    "T42n1828_007:0452c26": "逸。四定慧。泰師又解。或有方便不同於此將",
    "T42n1828_007:0452c27": "問法師。法師云。方便瑜伽義有眾多。隨一為",
    "T42n1828_007:0452c28": "定便違道理。若據下二十九中與八斷行相",
    "T42n1828_007:0452c29": "攝云方便五法為體也。第九解作意中有三。",
    "T42n1828_007:0453a01": "初辨兩種四作意。次明作意所思惟相。後明",
    "T42n1828_007:0453a02": "作意緣境起九勝解。力勵運轉作意者。謂初",
    "T42n1828_007:0453a03": "修業人未得色界定心。但於欲界聞思散心",
    "T42n1828_007:0453a04": "力勵安心於內安住等住。或於諸法無倒簡",
    "T42n1828_007:0453a05": "擇。乃至未得所修定地作意。於聞思中力勵",
    "T42n1828_007:0453a06": "運轉有間運轉者。謂從聞思加行。已得所修",
    "T42n1828_007:0453a07": "未至定中作意。從此已後世出世道可漸勝",
    "T42n1828_007:0453a08": "進。能得所修三摩地作意。了相在初。猶為欲",
    "T42n1828_007:0453a09": "界思慧間雜色相出入。不能一向純定心轉。",
    "T42n1828_007:0453a10": "故名有間。泰師等云。作意名憶。然與定作名",
    "T42n1828_007:0453a11": "說定名作意也。無間運轉者。謂從初了相作",
    "T42n1828_007:0453a12": "意進入後五作意。則能相續不為思慧所間。",
    "T42n1828_007:0453a13": "其加行究竟則是離欲後之三品無間道也。",
    "T42n1828_007:0453a14": "無功用運轉者。謂加行究竟果作意。即是離",
    "T42n1828_007:0453a15": "欲第九解脫之果。已離欲竟於欲界惑更無",
    "T42n1828_007:0453a16": "功用復有所餘四種作意等者。初隨順作意。",
    "T42n1828_007:0453a17": "還是了相作意及攝樂中一分。於緣生厭即",
    "T42n1828_007:0453a18": "是離欲加行道。二對治作意。謂無間道。即是",
    "T42n1828_007:0453a19": "攝樂中一分及遠離作意加行究竟作意。三",
    "T42n1828_007:0453a20": "順清淨作意。謂即是勝解作意。四順觀察作",
    "T42n1828_007:0453a21": "意。謂觀察作意是精進道。返觀煩惱斷與未",
    "T42n1828_007:0453a22": "斷。亦可了相勝解及攝樂一分名隨順。遠離",
    "T42n1828_007:0453a23": "加行及攝樂一分名對治。攝樂一分名順清",
    "T42n1828_007:0453a24": "淨。觀察作意名順觀察。故四作意攝前六作",
    "T42n1828_007:0453a25": "意也。自下明正作意時所思惟四相。因緣相",
    "T42n1828_007:0453a26": "中。景師解云。謂三摩地資糧積集等者謂思",
    "T42n1828_007:0453a27": "惟等持資糧因緣而生欲樂。於可厭法深生",
    "T42n1828_007:0453a28": "厭患者。可思惟能障等持因緣而生厭患能",
    "T42n1828_007:0453a29": "審遍知亂與不亂者。正思惟時能審遍知我",
    "T42n1828_007:0453b01": "今在定有亂不亂。下明亂不亂因。他不惱觸",
    "T42n1828_007:0453b02": "者。明不亂因。或人所作乃至巧用作者。知",
    "T42n1828_007:0453b03": "亂因緣。若毘鉢舍那而為上首內略其心極",
    "T42n1828_007:0453b04": "猛盛觀後因緣相者。又思惟彼初修於觀與",
    "T42n1828_007:0453b05": "後止心為因緣相。若奢摩他乃至後因緣相",
    "T42n1828_007:0453b06": "者。亦思惟彼初修於止與後所發勝觀為因",
    "T42n1828_007:0453b07": "緣相。基師云。或人所作非人所作等者。即覺",
    "T42n1828_007:0453b08": "知亂相也。此乃法師之義。又勘上下不然。下",
    "T42n1828_007:0453b09": "遠離中皆言由因緣。故知此因緣即生貪等",
    "T42n1828_007:0453b10": "之因緣也。故下文皆言由因緣。或功用所作",
    "T42n1828_007:0453b11": "者。此由因此加行生亂。若毘鉢舍那下明不",
    "T42n1828_007:0453b12": "亂因緣。極猛盛觀後因緣相者。即修集資糧。",
    "T42n1828_007:0453b13": "於後成滿之因緣下定中准知。應遠離相中。",
    "T42n1828_007:0453b14": "沈相者。謂偏依於止。思惟同分影像時令心",
    "T42n1828_007:0453b15": "下劣。掉相者。謂於因緣相偏依於觀。思惟影",
    "T42n1828_007:0453b16": "像令心高舉。著相者。謂於所緣緣影像相時。",
    "T42n1828_007:0453b17": "若起貪愛不能厭患深生染著。亂相者。謂由",
    "T42n1828_007:0453b18": "緣彼影像相時人非人等於中惱觸。心外馳",
    "T42n1828_007:0453b19": "散。如是諸相如前三摩呬多地三十二相中已",
    "T42n1828_007:0453b20": "說。應遠離相前等引地已委細說。故略不釋。",
    "T42n1828_007:0453b21": "下明作意緣境起九勝解。及狹小所緣意解",
    "T42n1828_007:0453b22": "勝解者。依下結文云所緣狹少故此即欲界。",
    "T42n1828_007:0453b23": "若色界名廣大所緣。無量謂無色界。第十解",
    "T42n1828_007:0453b24": "瑜伽所作中。景師釋云。所依滅及轉者。由修",
    "T42n1828_007:0453b25": "瑜伽作意令自相續中麁重身滅輕安身起。",
    "T42n1828_007:0453b26": "謂或有遍知所緣愛樂所緣與所依滅轉而為",
    "T42n1828_007:0453b27": "上首等者。謂由遍知理事所緣及愛樂觀彼",
    "T42n1828_007:0453b28": "理事所緣。故能於身令滅令轉。或有遍知所",
    "T42n1828_007:0453b29": "緣愛樂所緣用所依清淨為上首等者。前說",
    "T42n1828_007:0453c01": "由二所緣令身滅轉。今時復由所依輕安轉",
    "T42n1828_007:0453c02": "故。令此遍知所緣愛樂所緣得善清淨。泰師",
    "T42n1828_007:0453c03": "云。前句辨由後二瑜伽為首前起。故令初二",
    "T42n1828_007:0453c04": "轉依義成。後句辨由轉依清淨為依首。故令",
    "T42n1828_007:0453c05": "後二瑜伽得清。於其轉所成辨時後二瑜伽",
    "T42n1828_007:0453c06": "轉起。此中六行道名遍知所緣。遍知欣厭法",
    "T42n1828_007:0453c07": "故緣。出世道名愛樂所緣。唯緣出世法生愛",
    "T42n1828_007:0453c08": "樂故。基師云。於其所作成辨時轉者。謂所作",
    "T42n1828_007:0453c09": "成辨彼所依清淨。所依清淨故令遍滿愛樂",
    "T42n1828_007:0453c10": "清淨。故言成辨時轉。第十一解瑜伽師有兩",
    "T42n1828_007:0453c11": "番解釋。初番中初業有二。一於作意初修業",
    "T42n1828_007:0453c12": "者。未得所修七種作意。依欲界聞思安住一",
    "T42n1828_007:0453c13": "緣。二淨煩惱初修業者。已得所修了相作意。",
    "T42n1828_007:0453c14": "於諸煩惱欲淨其心。正懃修習了相作意。第",
    "T42n1828_007:0453c15": "二番云。又始從修習善法欲等者。即是初習",
    "T42n1828_007:0453c16": "五停總別念處名初修業。若起燸等名已習",
    "T42n1828_007:0453c17": "行。若已證得入正性離生得諦現觀名度作",
    "T42n1828_007:0453c18": "意。得現觀人由已證得不壞信故。不為惡魔",
    "T42n1828_007:0453c19": "外道等邪緣之所引奪。第十二解瑜伽修。先",
    "T42n1828_007:0453c20": "開二章。後別解釋。初解想修有四句。一修世",
    "T42n1828_007:0453c21": "間道忻上厭下想。二修涅槃三界想。見惑盡",
    "T42n1828_007:0453c22": "處名斷界。修惑盡處名離欲界。諸餘有漏事",
    "T42n1828_007:0453c23": "盡之處名滅界。緣此三界名三界想。三修止",
    "T42n1828_007:0453c24": "品上下想。四修觀品前後想。後二難了故別",
    "T42n1828_007:0453c25": "解。上下想者謂觀察此身如其所住如其所",
    "T42n1828_007:0453c26": "願等者。如其所願隨觀上下安住其心。故云",
    "T42n1828_007:0453c27": "如其所住觀上觀下。解前後想中。初開三門",
    "T42n1828_007:0453c28": "總相屬當。後別解三門別相屬當。三門者。一",
    "T42n1828_007:0453c29": "住觀於坐。二坐觀於臥。三在後觀前。現在能",
    "T42n1828_007:0454a01": "觀已起名住。未來所觀將起名坐。過去所觀",
    "T42n1828_007:0454a02": "已滅名臥現在能觀將臥名坐。以後新起觀",
    "T42n1828_007:0454a03": "無間滅已起諸行。次解菩提分法修。於中有",
    "T42n1828_007:0454a04": "七。一總問。二總答。三徵。四麁開七門。五細",
    "T42n1828_007:0454a05": "列三十七名。六廣辨三十七義。七總結菩提",
    "T42n1828_007:0454a06": "分修。若依俱舍。三十七品實體唯十。謂慧勤",
    "T42n1828_007:0454a07": "定信念喜捨輕安及戒尋。今依大乘。實體唯",
    "T42n1828_007:0454a08": "九。以正思惟即慧所攝非思為體故。如下五",
    "T42n1828_007:0454a09": "十七云。三十七攝信等五根。信等五根不攝",
    "T42n1828_007:0454a10": "六四。謂八正中正語業命添喜安捨即名為",
    "T42n1828_007:0454a11": "六。若合戒為一足喜安捨即有四種。如是六",
    "T42n1828_007:0454a12": "四非信等攝。解云。若正思惟以思數為體者。",
    "T42n1828_007:0454a13": "應言五根不攝七五。以五根中不攝思故。以",
    "T42n1828_007:0454a14": "是義故知體唯九。就細列中。四正斷者。前二",
    "T42n1828_007:0454a15": "勤修正有所斷。後二勤修正有能斷。皆名正",
    "T42n1828_007:0454a16": "斷四神足者。以別境中定數為體。此定能發",
    "T42n1828_007:0454a17": "五神通。是神通因故。說此定名為神足。此之",
    "T42n1828_007:0454a18": "神足為四法求成名四神。四法即是欲勤心",
    "T42n1828_007:0454a19": "觀。欲勤是善品中二。心是意識。觀是別境中",
    "T42n1828_007:0454a20": "慧。皆言斷行成就。斷者即是滅之異名。猶是",
    "T42n1828_007:0454a21": "為除五失修八滅資糧。如成實中說。欲三摩",
    "T42n1828_007:0454a22": "地乃至觀三摩地者竝將因名果。故言欲等。",
    "T42n1828_007:0454a23": "五根五力。謂信等五有能生義名根。有增上",
    "T42n1828_007:0454a24": "不可伏義名力。七覺支中。景師解。皆言等者。",
    "T42n1828_007:0454a25": "此平等義。盡無生皆平等開覺名為等覺。支",
    "T42n1828_007:0454a26": "是分義因義。此七能與盡無生智等覺為分",
    "T42n1828_007:0454a27": "名等覺支。法師云。即此七法平等開覺同時",
    "T42n1828_007:0454a28": "相助名支。基師解。皆有等字者。法師云。此等",
    "T42n1828_007:0454a29": "覺即謂如來七支能因成等覺故皆有等字。若",
    "T42n1828_007:0454b01": "爾後八支聖道亦爾。前五位內難此義妨故。",
    "T42n1828_007:0454b02": "有義七覺在見道。八正在修道。見道無相。修",
    "T42n1828_007:0454b03": "道分別。分別故有相。無相故平等而覺。故言",
    "T42n1828_007:0454b04": "等覺。此義上下無妨。依中邊論辨其位者。四",
    "T42n1828_007:0454b05": "念住四正斷四神足在前三方便解脫分中。五",
    "T42n1828_007:0454b06": "根在暖頂。五力在忍第一法。七覺在見道。初",
    "T42n1828_007:0454b07": "覺悟故。八正在修道。離於修斷八邪法故。但",
    "T42n1828_007:0454b08": "智論云修道用故名覺見道用故名道者。隨",
    "T42n1828_007:0454b09": "相說故無妨。此瑜伽中引輪王七寶。況出世",
    "T42n1828_007:0454b10": "王有七覺寶。廣辨三十七義中有其六段。初",
    "T42n1828_007:0454b11": "解念住有四。一辨念住體。二解念住內外不",
    "T42n1828_007:0454b12": "同。三辨建立四念住意。四總解釋念住之義。",
    "T42n1828_007:0454b13": "前中復二。初解身相念住。二解餘三念住前",
    "T42n1828_007:0454b14": "中初作四問。後依問答。云何為身者。問所緣",
    "T42n1828_007:0454b15": "身相。云何於身住修身觀者。問能觀體。云何",
    "T42n1828_007:0454b16": "為念住者。問於所緣身不忘失義。云何念",
    "T42n1828_007:0454b17": "住者。問於所緣。若為思審可爾不可爾等安",
    "T42n1828_007:0454b18": "住於念。答初問中。身相三十五者。略有十四",
    "T42n1828_007:0454b19": "對。一內外對。二根非根對。三情非情對。四麁",
    "T42n1828_007:0454b20": "重輕安對。五能所造對。六名色身對。七五趣",
    "T42n1828_007:0454b21": "對。八有無識對。九中表對。十變不變對。十一",
    "T42n1828_007:0454b22": "成不成根對。十二親怨中人對。十三劣中妙",
    "T42n1828_007:0454b23": "對。十四幼少老對。此中自己根塵色身名內",
    "T42n1828_007:0454b24": "身。他人根塵及外非情總名外身。自他五根",
    "T42n1828_007:0454b25": "名根所攝身。自他五塵及外五塵名非根所",
    "T42n1828_007:0454b26": "攝身。自他內根塵名有情數身。山河草木等",
    "T42n1828_007:0454b27": "名非有情數身。未得靜慮名麁重俱行身。已",
    "T42n1828_007:0454b28": "得靜慮名輕安俱行身。內外四大是能造身。",
    "T42n1828_007:0454b29": "自餘根塵名所造身。名身色身者通舉名身",
    "T42n1828_007:0454c01": "相對故來。此中意取色身不取名身。是餘三",
    "T42n1828_007:0454c02": "念住境。備述三藏解。緣內身中義分名色二",
    "T42n1828_007:0454c03": "身。祖父國身者即鬼身也。以祖父來皆望男",
    "T42n1828_007:0454c04": "女之所祭神祀皆有此顛。乃至上祖故言祖",
    "T42n1828_007:0454c05": "父國。廣釋如廣論。又有識身者有命根身。無",
    "T42n1828_007:0454c06": "識身者死人身。中身表身者內中間名中身。",
    "T42n1828_007:0454c07": "身之外相名表身。死經多時名變異身。初死",
    "T42n1828_007:0454c08": "及未死身名不變異身。半擇迦身者。景云。扇",
    "T42n1828_007:0454c09": "[打丁+虎]迦舊名黃門。半擇迦舊名鉢吒。語不正謂",
    "T42n1828_007:0454c10": "無根相。非親友身者。怨家身。中庸身者。處中",
    "T42n1828_007:0454c11": "人身。劣中妙身者。謂好醜異分劣中妙。或力",
    "T42n1828_007:0454c12": "有強弱分劣中妙。或就大小分劣中妙。答第",
    "T42n1828_007:0454c13": "二問中住循身觀略有三種。即聞思修。由此",
    "T42n1828_007:0454c14": "三慧於前諸身觀察推求故名也。答第三問。",
    "T42n1828_007:0454c15": "念謂依身受持正法思惟法義。修作證中心",
    "T42n1828_007:0454c16": "無忘失也。初作身念住時要依教修。故思法",
    "T42n1828_007:0454c17": "義不忘名念。答第四問中有兩番。初番若審",
    "T42n1828_007:0454c18": "思惟於教於義觸證解脫等中。思惟可爾不",
    "T42n1828_007:0454c19": "可爾等安住所緣名為念住。第二番又為守",
    "T42n1828_007:0454c20": "護念下重解念住。初開三門。二次第釋。第三",
    "T42n1828_007:0454c21": "由此下結名念住。上來四句釋身念住竟。次",
    "T42n1828_007:0454c22": "解餘三念住。若具悉作文皆有四句。一分別",
    "T42n1828_007:0454c23": "所觀受心法體。二解住修受心法觀。三解念。",
    "T42n1828_007:0454c24": "四解住念。然文中初總駢解所觀受心法體。",
    "T42n1828_007:0454c25": "後之三句但類於前身念住。釋前中先列受",
    "T42n1828_007:0454c26": "心法數。後重牒解釋。前中受有二十一或九",
    "T42n1828_007:0454c27": "種者。景云細。分有二十一。總束為九。初明樂",
    "T42n1828_007:0454c28": "苦捨三。此即是總。二約五識相應身受分三。",
    "T42n1828_007:0454c29": "三意識相應心受分三說憂為苦故。四約有",
    "T42n1828_007:0455a01": "愛味有三。五約無愛味為三。六約依耽嗜受",
    "T42n1828_007:0455a02": "有三。七約依出離為三。如是三七合有二十",
    "T42n1828_007:0455a03": "一受。或九種受者。據前七中。前三受門說即",
    "T42n1828_007:0455a04": "攝後四。初三受門是總為三。二約身辨三受",
    "T42n1828_007:0455a05": "又為三。三約心辨受又為三。是別。總別為九。",
    "T42n1828_007:0455a06": "道理直據初門。三受即攝一切身受心受染",
    "T42n1828_007:0455a07": "受無染受一切皆盡。如餘處說。泰云。三受為",
    "T42n1828_007:0455a08": "三。四身受。五心受。六愛味受。七無愛味受。八",
    "T42n1828_007:0455a09": "耽嗜受。九出離受。基云。二十一受即如所列。",
    "T42n1828_007:0455a10": "或九種受者。法師云。即初三位各三故九也。",
    "T42n1828_007:0455a11": "此九攝一切受盡更無別開餘門也。又釋同",
    "T42n1828_007:0455a12": "泰。心有二十種者。竝屬意處。法二十者。以明",
    "T42n1828_007:0455a13": "心比數明法。竝屬法處。若貪貪毘奈耶等者。",
    "T42n1828_007:0455a14": "無貪能調伏貪故名貪毘奈耶。瞋癡亦爾。若",
    "T42n1828_007:0455a15": "略法若散法者。除略心王及受諸餘略心相",
    "T42n1828_007:0455a16": "應法及不相應法竝名略法。乃至不善解脫",
    "T42n1828_007:0455a17": "法亦爾。如是當知建立黑品白品染淨品二",
    "T42n1828_007:0455a18": "十種法者。不善法名黑。有漏善法名白。三界",
    "T42n1828_007:0455a19": "繫法名染。離三界法名淨。依此四法建立為",
    "T42n1828_007:0455a20": "二十種。下重牒解釋受心法相即為三段。又",
    "T42n1828_007:0455a21": "樂受者謂順樂受觸為緣所生等者。約樂觸",
    "T42n1828_007:0455a22": "解樂受。以必因觸生於受故。此若五識相應",
    "T42n1828_007:0455a23": "名身受。若意識相應名心受者。即顯身三受",
    "T42n1828_007:0455a24": "中樂受心三受中樂受。如順樂受觸如是順",
    "T42n1828_007:0455a25": "苦受觸順不苦不樂受觸為緣所生不平等受",
    "T42n1828_007:0455a26": "受所攝等者。不平等受即是苦受。俱非即是",
    "T42n1828_007:0455a27": "捨受。下顯身心三中苦捨可知。如是諸受若",
    "T42n1828_007:0455a28": "順涅槃等名無愛味受等者。景云。無漏受名",
    "T42n1828_007:0455a29": "無愛味。有漏受名有愛味。八種淨定相應受",
    "T42n1828_007:0455b01": "能為厭下忻上伏離下地修惑名依出離。若欲",
    "T42n1828_007:0455b02": "界繫不順離欲名依耽嗜受。泰云。道分善受",
    "T42n1828_007:0455b03": "名無愛味。染污無記及福分善受著三界名",
    "T42n1828_007:0455b04": "有愛味。上二界善受及欲界聞思俱隨順離",
    "T42n1828_007:0455b05": "欲名依出離。餘欲界受名依耽嗜。基云。若隨",
    "T42n1828_007:0455b06": "順涅槃等謂諸無為。隨順決擇謂諸無漏心。",
    "T42n1828_007:0455b07": "若墮於界謂三界有漏名愛味。若上界二性",
    "T42n1828_007:0455b08": "有漏法及欲界聞思出家人等依出離受。若",
    "T42n1828_007:0455b09": "下界二性法及五貪欲境之體名耽嗜。解心",
    "T42n1828_007:0455b10": "相中。初辨六心。後辨十四。初中依能治所治",
    "T42n1828_007:0455b11": "故有六言。如是六心當知皆是行時所起等",
    "T42n1828_007:0455b12": "者。景云。非因歛念住緣時起故名依行時起。",
    "T42n1828_007:0455b13": "基云。前六心皆行作時起名行時。非住行等",
    "T42n1828_007:0455b14": "名行時。行時既爾住時准知。如前已說未住",
    "T42n1828_007:0455b15": "定時起名行時住定時起名住時。次辨十四",
    "T42n1828_007:0455b16": "心。景云。因攝心住緣時起。於中初有八心。四",
    "T42n1828_007:0455b17": "是能治依未至定能除五蓋。謂略心舉心是",
    "T42n1828_007:0455b18": "加行道。不掉心是無間道。寂靜心是解脫道。",
    "T42n1828_007:0455b19": "餘有四心是障。所謂散心下心掉心不寂靜",
    "T42n1828_007:0455b20": "心。下心者謂惛沈俱行。舉心者為心沈不緣",
    "T42n1828_007:0455b21": "淨妙境策心令舉。掉心者謂太浮舉即為掉",
    "T42n1828_007:0455b22": "纏所纏。定心已下有六心。是依四靜慮四無",
    "T42n1828_007:0455b23": "色起。三是能治。能治色無色界煩惱。三心",
    "T42n1828_007:0455b24": "是障。初言定心者謂從諸蓋得解脫已者。牒",
    "T42n1828_007:0455b25": "未至定。復能證入根本靜慮者。得入四靜慮",
    "T42n1828_007:0455b26": "心能離色界煩惱加行無間道心。不定心者",
    "T42n1828_007:0455b27": "謂未能入者障過心也。善修心者即是離色",
    "T42n1828_007:0455b28": "界惑解脫道心。不善修心者即是障也。善解",
    "T42n1828_007:0455b29": "脫心者謂從一切究竟解脫者。是離四空惑加",
    "T42n1828_007:0455c01": "行無間解脫等道。不善解脫心者是障。如是",
    "T42n1828_007:0455c02": "十四心因住時所起者。是因入定住緣時起。",
    "T42n1828_007:0455c03": "此文總說。依淨蓋地住時所起有八種心等",
    "T42n1828_007:0455c04": "者。八中四是能治是未至定攝。能離五蓋名",
    "T42n1828_007:0455c05": "淨蓋地。依淨煩惱地住時所起有六種心等",
    "T42n1828_007:0455c06": "者。三是能治。能治色界無色界惑。如前分別。",
    "T42n1828_007:0455c07": "泰云。十四心中前八心是定方便道。依伏現",
    "T42n1828_007:0455c08": "蓋清淨地住定時起。後六心依斷煩惱住定",
    "T42n1828_007:0455c09": "時起。基云。依淨蓋地等者。此中解住時十四",
    "T42n1828_007:0455c10": "心。未得定無間道住加行道中名淨蓋地。起",
    "T42n1828_007:0455c11": "八種心。依定無間道斷煩惱。起彼六心。問曰。",
    "T42n1828_007:0455c12": "何故前八名淨蓋是定加行非無間。後六是",
    "T42n1828_007:0455c13": "淨或一定一無間道。義曰。且如貪瞋癡為所",
    "T42n1828_007:0455c14": "治蓋。無貪調伏等為能治。則六合取三所治",
    "T42n1828_007:0455c15": "即三蓋也。此乃行時。下是住時八種。若略若",
    "T42n1828_007:0455c16": "散。略即止相散即散亂。若下若舉。下即惛沈",
    "T42n1828_007:0455c17": "舉即舉相。若掉離掉即掉舉。若寂靜不寂靜。",
    "T42n1828_007:0455c18": "謂惡作名不寂靜善作名寂靜。又疑不寂靜",
    "T42n1828_007:0455c19": "決定名寂靜。又合取前能除道名寂靜。合前",
    "T42n1828_007:0455c20": "所治名不寂靜。此即各別有對治名淨諸蓋",
    "T42n1828_007:0455c21": "地。蓋即五蓋。後之十八種總相而言。非別有",
    "T42n1828_007:0455c22": "所治。得後六時要須得前諸蓋淨已方能入",
    "T42n1828_007:0455c23": "根本定。若爾所治要便同時。何故蓋為加行",
    "T42n1828_007:0455c24": "道定為無間道。義曰。且如前能治寂靜等。若",
    "T42n1828_007:0455c25": "道加行道諸蓋伏非永斷。又前能治伏時為",
    "T42n1828_007:0455c26": "加行道。所治與無間道同時為無間道所斷。",
    "T42n1828_007:0455c27": "要所治滅能治生故。論云。從得解脫已證入",
    "T42n1828_007:0455c28": "根本定。無間道中不定心即所治也。前八別",
    "T42n1828_007:0455c29": "有對治故。加行道分別觀心也。後無間道總",
    "T42n1828_007:0456a01": "相觀。或言無間道。又未必明方便。無間道前",
    "T42n1828_007:0456a02": "之八心所治皆是蓋別有所治。後六種非別",
    "T42n1828_007:0456a03": "除蓋總斷諸煩惱。如此分別此方便無間次",
    "T42n1828_007:0456a04": "第。八唯伏惑非其無間。又於內有蓋下解法",
    "T42n1828_007:0456a05": "相中。初了知所治蓋結有無。次了能治七覺",
    "T42n1828_007:0456a06": "支以竝是法念境故。唯喜覺支是受念住境",
    "T42n1828_007:0456a07": "非法念住境。相從故來。若能如是如實遍知",
    "T42n1828_007:0456a08": "諸雜染法等者。景云。遍知諸雜染法者。能知",
    "T42n1828_007:0456a09": "蓋結有無。自性因緣過患對治者。結前能治",
    "T42n1828_007:0456a10": "七覺支。是為法念住體者。知前障治是為法",
    "T42n1828_007:0456a11": "念住體。基云。此勘上文無別解此四種。此但",
    "T42n1828_007:0456a12": "有自性及過患對治無別因緣。若准上舉所",
    "T42n1828_007:0456a13": "治蓋等名自性。次前言了知眼處有結過患",
    "T42n1828_007:0456a14": "名過患。故能治道名對治。又無別解因緣處",
    "T42n1828_007:0456a15": "若義無妨。謂六行時中三不善根名諸惑之",
    "T42n1828_007:0456a16": "因緣。因緣生諸惑也。又即自性之種子名因",
    "T42n1828_007:0456a17": "緣也。又因何處緣何處而生自性即名因緣。",
    "T42n1828_007:0456a18": "又依眼乃至作意而生惑眼等處即名因緣",
    "T42n1828_007:0456a19": "也。如說下類身念住釋住受心法觀。念及住",
    "T42n1828_007:0456a20": "亦爾可知。上來第一辨體竟。自下第二解念",
    "T42n1828_007:0456a21": "住內外不同。初舉三問。後答。答中初以六復",
    "T42n1828_007:0456a22": "次釋三觀。後結顯少。云何於內身等住修身",
    "T42n1828_007:0456a23": "等觀者。舉內身等取內受心法。餘二准此。答",
    "T42n1828_007:0456a24": "六復次中。初云若緣外他有情名內外者。是",
    "T42n1828_007:0456a25": "有情數故名內。非自身色名外。基師解云。此",
    "T42n1828_007:0456a26": "中中緣身無簡能造所造總緣。若下第四唯",
    "T42n1828_007:0456a27": "能造非所造故別也。第二云若緣自他五根",
    "T42n1828_007:0456a28": "有執受色名緣內身。若緣外非根無執受色",
    "T42n1828_007:0456a29": "名緣外身。若緣自他扶根五塵有執受色名",
    "T42n1828_007:0456b01": "緣內外身等。第三若緣自內定地輕安俱行",
    "T42n1828_007:0456b02": "色名住內身觀者。行者身在欲界由得定故",
    "T42n1828_007:0456b03": "離於麁重。此身即是輕安俱行。由緣此色名",
    "T42n1828_007:0456b04": "住內身。亦可據身生色界名與輕安俱行。若",
    "T42n1828_007:0456b05": "雙緣他輕安麁重俱行色等者。緣他輕安俱",
    "T42n1828_007:0456b06": "行色名住內。緣他麁重俱行色名住外。第四",
    "T42n1828_007:0456b07": "中若緣內外四大所造根塵造色名住內外。",
    "T42n1828_007:0456b08": "第五中景師解云。若緣未死有識身名住內",
    "T42n1828_007:0456b09": "身。若緣色已死無識身有情數青瘀等位名",
    "T42n1828_007:0456b10": "住外身。若緣現在死屍無識身色於前念過",
    "T42n1828_007:0456b11": "去未死時有識性有識身色名住內。復緣現",
    "T42n1828_007:0456b12": "在死屍種類相續於未來時無識性相似法性",
    "T42n1828_007:0456b13": "平等法性名住外。合觀兩頭名住內外身。與",
    "T42n1828_007:0456b14": "外法等名平等法性。泰師云。若緣現在屍無",
    "T42n1828_007:0456b15": "識身色即名為外。此現在屍於過去未死時",
    "T42n1828_007:0456b16": "有識性。今雖無識是前有識色相似平等不",
    "T42n1828_007:0456b17": "異即名為內。若緣現在未死有識身色即名",
    "T42n1828_007:0456b18": "為內。此色當來必死無識即名為外。例前可",
    "T42n1828_007:0456b19": "解。基師復云。此中意明見死屍於過世曾有",
    "T42n1828_007:0456b20": "識時此現屍名外。當有識時名內。緣現有識",
    "T42n1828_007:0456b21": "身未來無識身內外亦爾。以現有識未來無",
    "T42n1828_007:0456b22": "識相似法性平等法性一相無異。乃至過去",
    "T42n1828_007:0456b23": "亦爾。第六中三藏云。此文似緣自死屍外相",
    "T42n1828_007:0456b24": "名內表身。緣他死屍外相名外表身。景云。身",
    "T42n1828_007:0456b25": "內名中身。還緣他人身內名中身。於他名外。",
    "T42n1828_007:0456b26": "泰云。若緣自內身外表色相有青瘀等變不",
    "T42n1828_007:0456b27": "變相。及緣他身表色變不變相。故名內外。基",
    "T42n1828_007:0456b28": "云。若緣自中身者即自內身名中身。即自內",
    "T42n1828_007:0456b29": "中身也。此六番解內外者。即當前十四對中",
    "T42n1828_007:0456c01": "七對也。謂初是內外對。二是根非根對。三是",
    "T42n1828_007:0456c02": "輕安麁重對。四是能所造對。五是有無識對。",
    "T42n1828_007:0456c03": "六是中表對及變不變對。下結顯少。謂前十",
    "T42n1828_007:0456c04": "四對等隨其所應皆亦作三觀義故有多種。",
    "T42n1828_007:0456c05": "今於此中且顯七對差別。故云少也。第三辨",
    "T42n1828_007:0456c06": "建立四念住意。為治四倒立四念住。文有四",
    "T42n1828_007:0456c07": "番。初二破執。後二直顯於法。四憺怕路者。景",
    "T42n1828_007:0456c08": "云。四方憺怕之路。備云。貪有四種。一顯色",
    "T42n1828_007:0456c09": "貪。二形色貪三承事貪。四妙觸貪。於此四貪",
    "T42n1828_007:0456c10": "作不淨觀。故不淨觀亦有四路。即屍陀林寂",
    "T42n1828_007:0456c11": "寞無人名憺怕路。如實了知所計諸蘊自相",
    "T42n1828_007:0456c12": "共相斷我倒者。了知諸蘊唯有法性各各別",
    "T42n1828_007:0456c13": "異都無有我名了自相。了知諸蘊同是無我",
    "T42n1828_007:0456c14": "名了共相。故除我倒。若委細說身等四各有",
    "T42n1828_007:0456c15": "四故。智論云。四法雖各有四種。身應多觀不",
    "T42n1828_007:0456c16": "淨。受多觀苦。心多觀無常。法多觀無我。第二",
    "T42n1828_007:0456c17": "番中由依身故受用苦樂等者。由我依身故",
    "T42n1828_007:0456c18": "受用苦樂。又執我為受苦樂者。又由我心於",
    "T42n1828_007:0456c19": "法非法能起染淨。基云。受苦樂者。依下覆解",
    "T42n1828_007:0456c20": "中云。於心意識執我愚者我事愚故立心念",
    "T42n1828_007:0456c21": "住。即此計心以為我也。與前第一相違。第三",
    "T42n1828_007:0456c22": "番中謂若依此身造業。若為此受故造業。若",
    "T42n1828_007:0456c23": "造業者若由善不善法造業。下文屬當可知。",
    "T42n1828_007:0456c24": "第四番中謂若依此身有染淨。若為此受故",
    "T42n1828_007:0456c25": "起染淨。若心為染淨主者若由諸法故成染",
    "T42n1828_007:0456c26": "淨屬當可知。第四總解念住之義。若於此住",
    "T42n1828_007:0456c27": "念者謂所緣念住者。於此所緣身受心法安",
    "T42n1828_007:0456c28": "念而住故名念住。由此住念者乃至是自性",
    "T42n1828_007:0456c29": "念住者。由此慧及念攝持於定故云由此住",
    "T42n1828_007:0457a01": "念。念慧二種俱是自性。念住體與對法同。不",
    "T42n1828_007:0457a02": "同小論唯慧一數是自性念住。又由身受心",
    "T42n1828_007:0457a03": "法增上所生等者。向來雖辨慧體及念是自",
    "T42n1828_007:0457a04": "性念住。未知慧是何慧。故此中出。但緣身等",
    "T42n1828_007:0457a05": "所起三慧若漏無漏悉是念住。",
    "T42n1828_007:0457a06": "瑜伽論記卷第七(之上終)"
}