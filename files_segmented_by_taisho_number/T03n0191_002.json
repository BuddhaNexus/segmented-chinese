{
    "T03n0191_002:0935c15": "佛說眾許摩訶帝經卷第二",
    "T03n0191_002:0935c17": "西天譯經三藏朝散大夫試鴻臚少卿",
    "T03n0191_002:0935c18": "明教大師臣法賢奉　詔譯",
    "T03n0191_002:0935c19": "「爾時補多落迦大城有一婬女，色相端嚴形",
    "T03n0191_002:0935c20": "體殊妙。時有一人名彌里拏羅，於此女人而",
    "T03n0191_002:0935c21": "生躭染，即以金、銀、珠寶、上妙衣服而給與之。",
    "T03n0191_002:0935c22": "忽於後時復有一人，於此婬女亦生愛著，告",
    "T03n0191_002:0935c23": "婬女言：『我以金錢五百與汝受用，汝可隨吾",
    "T03n0191_002:0935c24": "同為娛樂。』婬女聞已即與同行，乃令侍婢往",
    "T03n0191_002:0935c25": "白彌里拏羅：『今有他適，未遑相就。』拏羅聞言",
    "T03n0191_002:0935c26": "即告婢曰：『彼若歸家，速令來至我住園林之",
    "T03n0191_002:0935c27": "中。』婢迴本舍，具以其事白於婬女。婬女聞已",
    "T03n0191_002:0935c28": "略無行意，婢知不允，復往彌里拏羅處，具說",
    "T03n0191_002:0935c29": "婬女違背之事。彼人聞已心生忿怒，遣婢勸",
    "T03n0191_002:0936a01": "說：『速令至我園林之中。』婢既受教，以種種方",
    "T03n0191_002:0936a02": "便誘引婬女，婬女遂行。彼人見已呵責之曰：",
    "T03n0191_002:0936a03": "『我自昔來恒以衣服、寶貨、財物而常給濟，何",
    "T03n0191_002:0936a04": "故於今棄背於我？』即持利劍殺彼婬女。「爾時",
    "T03n0191_002:0936a05": "瞿曇菴舍近彼園林，彌里拏羅潛將所執利",
    "T03n0191_002:0936a06": "劍，送置菴內而遂遁去。時婬女婢高聲唱言：",
    "T03n0191_002:0936a07": "『此處殺人！』眾多聞已，俱詣仙人所居菴舍，獲",
    "T03n0191_002:0936a08": "彼利刃鮮血尚存。眾人責言：『汝是仙人，何故",
    "T03n0191_002:0936a09": "於今而行殺害？』作是語已，即以繩索縛仙人",
    "T03n0191_002:0936a10": "手，送往城中至王殿前。眾人告曰：『此是出家",
    "T03n0191_002:0936a11": "仙人，棄背梵行行不淨行；復以利劍斷婬女",
    "T03n0191_002:0936a12": "命。』王聞是事，心生忿怒，即遣出城，令以木簽",
    "T03n0191_002:0936a13": "貫其支體。王宣令已，是時仙人頂戴花鬘、身",
    "T03n0191_002:0936a14": "著青衣，從者周迴手執器仗，高聲唱言：『此是",
    "T03n0191_002:0936a15": "犯戒殺人之賊。』爾時仙人都無怯怖，至城門",
    "T03n0191_002:0936a16": "外即依王法。",
    "T03n0191_002:0936a17": "「爾時本師訖里瑟拏吠波野曩仙人，來至菴",
    "T03n0191_002:0936a18": "中不見弟子，即往隣近漸次尋訪；忽見弟子",
    "T03n0191_002:0936a19": "縛其手足，在木簽上受如是苦。師既見已，身",
    "T03n0191_002:0936a20": "毛驚竪，悲淚涕泣問其弟子：『汝何如是有斯",
    "T03n0191_002:0936a21": "過罪？又汝此身受諸苦惱，晝夜疼痛云何當",
    "T03n0191_002:0936a22": "忍？』弟子白言：『大仙！我於此身求諸疼痛都不",
    "T03n0191_002:0936a23": "可得。』師曰：『汝何如是離其苦惱？』弟子白言：『我",
    "T03n0191_002:0936a24": "對師前發誠實願，若吾此身實無疼痛，即",
    "T03n0191_002:0936a25": "令我師身為金色。』作是願已，經剎那頃，師自",
    "T03n0191_002:0936a26": "變身作真金色，一切人眾皆悉見之，是故立",
    "T03n0191_002:0936a27": "名金色仙人。爾時弟子復問師曰：『我此命終",
    "T03n0191_002:0936a28": "當生何處？』師曰：『准婆羅門法，若絕嗣子即",
    "T03n0191_002:0936a29": "無生處。』弟子白言：『我作童子不樂王宮，捨",
    "T03n0191_002:0936b01": "位出家，豈有子耶？』師即告曰：『汝於今者何不",
    "T03n0191_002:0936b02": "思惟在王宮時娛樂之事。』弟子白言：『我今",
    "T03n0191_002:0936b03": "此身見受王法苦相如是，云何而能思前娛",
    "T03n0191_002:0936b04": "樂？』",
    "T03n0191_002:0936b05": "「爾時金色仙人具大神通，經剎那間於虛空",
    "T03n0191_002:0936b06": "中降大風雨，淋弟子身即得清涼，離諸苦惱",
    "T03n0191_002:0936b07": "平復如故；由是弟子思前快樂而生欲心，滴",
    "T03n0191_002:0936b08": "二滴精墮地面上。爾時瞿曇仙人有四思惟：",
    "T03n0191_002:0936b09": "一、思惟自身；二、思惟眾生；三、思惟眾生成佛；",
    "T03n0191_002:0936b10": "四、思惟一切佛剎。如是思已，其二滴精結成",
    "T03n0191_002:0936b11": "二卵，每日出時被日所照，不久之間其卵自",
    "T03n0191_002:0936b12": "破，生二童子色相端正。瞿曇仙人將此二童",
    "T03n0191_002:0936b13": "子，入甘蔗園棲泊居止；瞿曇因日所炙尋即",
    "T03n0191_002:0936b14": "命終。爾時金色仙人來入園中問言：『童子！汝",
    "T03n0191_002:0936b15": "誰人耶？』童子答言：『我即瞿曇所生之子。』金",
    "T03n0191_002:0936b16": "仙聞已心生歡喜，因挈二童歸菴養育。以初",
    "T03n0191_002:0936b17": "生時卵因日照，乃為立名，名為日族為第一",
    "T03n0191_002:0936b18": "姓；復是瞿曇所生之子，因立瞿曇為第二姓；",
    "T03n0191_002:0936b19": "又是自身所生，因立阿儗囉娑為第三姓；",
    "T03n0191_002:0936b20": "由於甘蔗園中收得養育，因立甘蔗為第四",
    "T03n0191_002:0936b21": "姓。",
    "T03n0191_002:0936b22": "「爾時有大國王名婆羅捺嚩惹，其王命終無",
    "T03n0191_002:0936b23": "子嗣位，輔相大臣共議斯事，未委何人可當",
    "T03n0191_002:0936b24": "灌頂王位。有一大臣白群臣言：『先迦囉拏王",
    "T03n0191_002:0936b25": "有一太子，名曰瞿曇，捨父王位於山林間，事",
    "T03n0191_002:0936b26": "訖里瑟拏吠波野曩仙人，彼是釋種，可得紹",
    "T03n0191_002:0936b27": "嗣灌頂王位。』群臣聞已，即往山中，詣仙人所，",
    "T03n0191_002:0936b28": "頭面禮足白言：『大仙！過去迦囉拏王有一太",
    "T03n0191_002:0936b29": "子，名曰瞿曇，今在何處？』大仙白言：『久已命終。』",
    "T03n0191_002:0936c01": "復為群臣具說上事。大臣聞已，心生懊惱：『我",
    "T03n0191_002:0936c02": "等今者甚得大罪。』作是語已，見二童子身相",
    "T03n0191_002:0936c03": "端嚴，問：『是誰耶？』金仙答言：『此即瞿曇所生之",
    "T03n0191_002:0936c04": "子。』群臣聞已，俱懷踊躍：『今此童子是王種族。』",
    "T03n0191_002:0936c05": "即令繼紹灌頂王位，是故立姓名甘蔗王。「此",
    "T03n0191_002:0936c06": "王之後子孫相繼，有一百甘蔗王，都補多落",
    "T03n0191_002:0936c07": "迦城。其最後甘蔗王生其四子：一名烏羅迦",
    "T03n0191_002:0936c08": "目佉；二名迦羅尼；三名賀悉帝曩野；四名蘇",
    "T03n0191_002:0936c09": "曩布囉迦。生四王子已，於其後時，妃后命終，",
    "T03n0191_002:0936c10": "王即愁惱，以手搘頤情懷悲痛。時有大臣見",
    "T03n0191_002:0936c11": "王不樂，而共奏言：『大王！云何而懷愁惱神情",
    "T03n0191_002:0936c12": "不悅？』王即答言：『我為妃后今忽無常有斯痛",
    "T03n0191_002:0936c13": "苦。』大臣聞已，而白王言：『我聞隣國小王，王有",
    "T03n0191_002:0936c14": "一女，具大福德，端正殊妙，堪為國后。』王語群",
    "T03n0191_002:0936c15": "臣：『彼小國王欲侵我境，云何成親？』大臣白言：",
    "T03n0191_002:0936c16": "『別有小國亦生端正殊勝之女，若納為妃甚",
    "T03n0191_002:0936c17": "適王情。』王既聞已，即遣使臣往彼小國，具述",
    "T03n0191_002:0936c18": "王意，欲娉其女立為妃后。小王聞已，歡喜慶",
    "T03n0191_002:0936c19": "慰，乃告使臣：『若大國王欲娉我女立為妃后，",
    "T03n0191_002:0936c20": "如生男子令紹灌頂王位，我即許之。』使臣迴",
    "T03n0191_002:0936c21": "國具奏上事。王聞所奏深情不悅：『我有長子",
    "T03n0191_002:0936c22": "合紹王位，云何幼小而得立耶？』大臣白言：『但",
    "T03n0191_002:0936c23": "且娉納，後時有子，男女未定。』王聞是語，即以",
    "T03n0191_002:0936c24": "金、銀、珍寶、羅紈、疋帛、嚴身之具迎娶歸國。於後",
    "T03n0191_002:0936c25": "懷妊凡經九月，載生一子，身相端嚴，乃於生辰",
    "T03n0191_002:0936c26": "群臣慶賀。王曰：『今我是子當立何名？』大臣奏",
    "T03n0191_002:0936c27": "言：『彼小國王納女為妃，貴生太子繼王寶位，",
    "T03n0191_002:0936c28": "今請立名，名為樂王，命八夫人而為乳母養",
    "T03n0191_002:0936c29": "育太子。』「爾時大王欲令長子紹嗣王位，其小",
    "T03n0191_002:0937a01": "國王知是事已，心生忿怒，即遣使臣具論前",
    "T03n0191_002:0937a02": "事：『先許我女生子為王，何故於今自違言約？",
    "T03n0191_002:0937a03": "脫或如是，我即廣將兵眾討滅汝國。』時大國",
    "T03n0191_002:0937a04": "王聞此語已，即生愁惱，告大臣言：『棄長立幼，",
    "T03n0191_002:0937a05": "於理非宜。』群臣奏言：『彼小國王心力豪強，善",
    "T03n0191_002:0937a06": "於兵戰，舉戈犯境，必貽敗衄；若遣長子速疾",
    "T03n0191_002:0937a07": "出外，即我家國當免兵禍。』王聞是語，默然未",
    "T03n0191_002:0937a08": "允。「爾時大臣共設權謀，即於近郊造一御園，",
    "T03n0191_002:0937a09": "亭池花果，林巒池沼，流泉飛閣，處處遍滿。復",
    "T03n0191_002:0937a10": "以沈檀香木，雜寶纓絡，種種嚴飾殿宇樓觀。",
    "T03n0191_002:0937a11": "爾時大王長子與諸臣僚出城遊賞，見此園",
    "T03n0191_002:0937a12": "林訪問左右：『是誰所有？』從臣對曰：『此是御園。』",
    "T03n0191_002:0937a13": "太子聞已即時迴馬，左右勸請暫入觀覽。太",
    "T03n0191_002:0937a14": "子告曰：『皇王御苑我何敢往？』從臣復白：『若",
    "T03n0191_002:0937a15": "是臣下及諸庶民即不得入，國王長子遊翫",
    "T03n0191_002:0937a16": "無妨。』是時太子即便入園作樂嬉戲。有一大",
    "T03n0191_002:0937a17": "臣上請於王：『先造御園今已成就，請王觀看。』",
    "T03n0191_002:0937a18": "王聞所奏即時臨幸俯近苑囿，忽聞作樂王",
    "T03n0191_002:0937a19": "心疑慮。大臣白言：『太子先是在此作樂。』王遂",
    "T03n0191_002:0937a20": "赫怒：『我造此園未曾遊觀，云何太子先入作",
    "T03n0191_002:0937a21": "樂？其罪難捨即令出國。』大臣諫爭，王怒不",
    "T03n0191_002:0937a22": "已，尋下詔命：『許將僕從及其眷屬，與限七日",
    "T03n0191_002:0937a23": "出離國城。』太子承父王勅，即與臣僚及諸親",
    "T03n0191_002:0937a24": "愛出補多落迦大城，去城匪遙而自安止；王",
    "T03n0191_002:0937a25": "復遣令遠處居住。「時雪山側婆儗囉河岸邊，",
    "T03n0191_002:0937a26": "有一仙人名迦毘羅，淨持梵行菴居修道。太",
    "T03n0191_002:0937a27": "子復將眷屬依止仙人，採獵禽獸以活其命。",
    "T03n0191_002:0937a28": "於後太子憶念色慾，顏容瘦悴。仙人疑問，太",
    "T03n0191_002:0937a29": "子具言：『我思婬樂而致斯苦。』仙人白言：『勿於",
    "T03n0191_002:0937b01": "親姊而行欲事，餘可隨意。』太子耽著男女眾",
    "T03n0191_002:0937b02": "多，稚戲喧鬧日月滋甚。仙人心不虛靜，根識",
    "T03n0191_002:0937b03": "散亂，即告太子：『我今欲往別處營居。』太子聞",
    "T03n0191_002:0937b04": "之深自慙感：『大仙於此修行歲久，道果已就，",
    "T03n0191_002:0937b05": "不可遷移，我於今辰，將領眷屬別求住止。』仙",
    "T03n0191_002:0937b06": "人聞已甚適本心，即於菴居側近之處揀殊",
    "T03n0191_002:0937b07": "勝地，以金瓶水澆地為界，令太子住。其後人",
    "T03n0191_002:0937b08": "民熾盛眷屬繁多，依界修城，因建國土，名迦",
    "T03n0191_002:0937b09": "毘羅國。復於後時有賢人指引，別造一城，名",
    "T03n0191_002:0937b10": "曰指城，王於此城亦號都邑。",
    "T03n0191_002:0937b11": "「爾時尾嚕茶迦王問大臣曰：『我之太子今在",
    "T03n0191_002:0937b12": "何處？』大臣白言：『今在雪山南婆儗囉河側迦",
    "T03n0191_002:0937b13": "毘羅城，建二大城以為都邑，臣僚、士庶、骨肉",
    "T03n0191_002:0937b14": "眷屬富盛繁多，有如大國。』時尾嚕茶迦甘蔗",
    "T03n0191_002:0937b15": "王曲躬俛首，問大臣言：『我之童子能有此事。』",
    "T03n0191_002:0937b16": "大臣白言：『太子仁德致茲雄盛。』因立姓氏。尾",
    "T03n0191_002:0937b17": "嚕茶迦甘蔗王命終之後，能仁嗣位。能仁有",
    "T03n0191_002:0937b18": "子，名烏羅迦目迦王；烏羅迦目迦王有子，名",
    "T03n0191_002:0937b19": "若迦抳王；若迦抳王有子，名賀悉帝王；賀悉",
    "T03n0191_002:0937b20": "帝王有子，名努布囉迦王；努布囉迦王有子，",
    "T03n0191_002:0937b21": "名烏布囉迦王。如是子孫相繼有五萬五千",
    "T03n0191_002:0937b22": "王，都迦毘羅大城。「於後復有一王名十車王，",
    "T03n0191_002:0937b23": "十車王後有九十車王；九十車王後有百車",
    "T03n0191_002:0937b24": "王；百車王後有畫車王；畫車王後有最勝",
    "T03n0191_002:0937b25": "車王；最勝車王後有牢車王；牢車王後有十",
    "T03n0191_002:0937b26": "弓王；十弓王後有九十弓王；九十弓王後有",
    "T03n0191_002:0937b27": "百弓王；百弓王後有最勝弓王；最勝弓王之",
    "T03n0191_002:0937b28": "後有畫弓王；畫弓王之後有牢弓王，此王於",
    "T03n0191_002:0937b29": "南閻浮提弓射第一。時牢弓王有其二子：一",
    "T03n0191_002:0937c01": "名星賀賀努王；二名師子吼王。爾時星賀賀",
    "T03n0191_002:0937c02": "努王生其四子：一名淨飯王；二名白飯王；三",
    "T03n0191_002:0937c03": "曰斛飯王；四名甘露飯王。淨飯王有二子：一",
    "T03n0191_002:0937c04": "名悉達多；二名難陀。白飯王有二子：一名娑",
    "T03n0191_002:0937c05": "帝疎嚕；二名婆捺哩賀。斛飯王有二子：一名",
    "T03n0191_002:0937c06": "摩賀曩麼；二名阿儞樓駄。甘露飯王有二子：",
    "T03n0191_002:0937c07": "一名阿難陀；二名提婆達多。淨飯王有女，名",
    "T03n0191_002:0937c08": "蘇鉢囉；白飯王有女，名鉢怛囉摩黎；斛飯王",
    "T03n0191_002:0937c09": "有女，名䟦捺黎；甘露飯王有女，名細嚩羅。悉",
    "T03n0191_002:0937c10": "達多有子，名羅怙羅，此之佛子，是過去眾許",
    "T03n0191_002:0937c11": "王種族，今值佛世隨佛出家，了悟生死善斷",
    "T03n0191_002:0937c12": "輪迴，契證真空而成聖位。」",
    "T03n0191_002:0937c13": "爾時大目犍連說是語已，即從座起合掌向",
    "T03n0191_002:0937c14": "佛。佛言：「汝復本座。善哉，善哉！汝能為諸苾芻",
    "T03n0191_002:0937c15": "說於釋種過去所生種姓之事，令諸苾芻快",
    "T03n0191_002:0937c16": "得善利，長夜安隱。」時諸釋眾皆大歡喜，信受",
    "T03n0191_002:0937c17": "奉行。",
    "T03n0191_002:0937c18": "爾時迦毘羅國主星賀賀努王，具大福德資",
    "T03n0191_002:0937c19": "財無量，人民熾盛國土豐實。去此不遠有一",
    "T03n0191_002:0937c20": "國土，名曰天指城，有王名酥鉢囉沒馱，其國",
    "T03n0191_002:0937c21": "大富，金銀珍寶，處處盈滿；彼王有妃名龍弭",
    "T03n0191_002:0937c22": "禰，身色端嚴諸相具足。於其國內有一長者，",
    "T03n0191_002:0937c23": "宿植善本福德純厚，眷屬熾盛庫藏眾多，如",
    "T03n0191_002:0937c24": "毘沙門天王。",
    "T03n0191_002:0937c25": "爾時長者有一園苑，眾卉名花，流泉浴池，亭",
    "T03n0191_002:0937c26": "臺樓閣，異獸靈禽無不具足。時酥鉢囉沒馱",
    "T03n0191_002:0937c27": "王，與其妃后及諸眷屬，來於此園作樂遊",
    "T03n0191_002:0937c28": "戲。時彼妃后見此園林種種華煥心生愛樂，",
    "T03n0191_002:0937c29": "即告於王：「我要此園恒以遊戲。」王白妃言：「惟",
    "T03n0191_002:0938a01": "此園林長者所有，云何能得？我為國王當自",
    "T03n0191_002:0938a02": "刱造。」即命國人，大興園苑，泉池臺觀，勝絕第",
    "T03n0191_002:0938a03": "一，名龍弭禰園。爾時酥鉢囉沒馱王長夜思",
    "T03n0191_002:0938a04": "惟：「我今云何得生一子為金輪王？」如是思念，",
    "T03n0191_002:0938a05": "忽於後時妃乃有娠，懷妊九月誕生一女，顏",
    "T03n0191_002:0938a06": "貌端正，諸相具足，福德智慧，於其世間最為",
    "T03n0191_002:0938a07": "殊勝。如是眾人覩斯福相俱言：「希有！應是毘",
    "T03n0191_002:0938a08": "首羯摩天所作，或是幻化所成。」女生之後，一",
    "T03n0191_002:0938a09": "日、二日至三七日，王為此女集諸戚里及群",
    "T03n0191_002:0938a10": "臣等，慶賀作樂，即為立名，名為摩耶。其女身",
    "T03n0191_002:0938a11": "相而有八乳，相師占曰：「此女後時當生貴子，",
    "T03n0191_002:0938a12": "紹灌頂王位。」又於後時復生一女，端嚴福相",
    "T03n0191_002:0938a13": "最為其上，初生之時有大光明，遍照國城祥",
    "T03n0191_002:0938a14": "瑞非常，因慶賀日即為立名，名摩賀摩耶。相",
    "T03n0191_002:0938a15": "師占曰：「此女生男具三十二相，為金輪王。」",
    "T03n0191_002:0938a16": "爾時酥鉢囉沒馱王，聞彼星賀賀努王太子",
    "T03n0191_002:0938a17": "具有賢德，即遣使人告彼國王：「我有二女：一",
    "T03n0191_002:0938a18": "名摩耶；二名摩賀摩耶。初生之時相師占",
    "T03n0191_002:0938a19": "言：『此之二女若後生子，具三十二相為金輪",
    "T03n0191_002:0938a20": "王。』」星賀賀努王聞已，告淨飯太子曰：「酥鉢囉",
    "T03n0191_002:0938a21": "沒駄王欲娉二女與汝為妻，若後生子必作",
    "T03n0191_002:0938a22": "輪王。」即遣釋種五百人等往彼迎女。爾時邊",
    "T03n0191_002:0938a23": "國別有一族，名半拏嚩，率領兵眾於其要路",
    "T03n0191_002:0938a24": "欲行劫奪。釋眾知已慮遭患害，具述上事請",
    "T03n0191_002:0938a25": "王同行。王即白言：「我今年老厭於戎事，令子",
    "T03n0191_002:0938a26": "淨飯躬自討伐，如獲勝捷當自立願。」",
    "T03n0191_002:0938a27": "爾時星賀賀努王，選練四兵，付釋種等與子",
    "T03n0191_002:0938a28": "淨飯，同殺惡族迎女迴歸。即白王言：「王先所",
    "T03n0191_002:0938a29": "宣令別立願，其義云何？」王即告言：「汝於今者",
    "T03n0191_002:0938b01": "當納一女以為己妻，如後有子，善加保護令",
    "T03n0191_002:0938b02": "嗣國位。」及王歿後，其大臣等共立淨飯太子",
    "T03n0191_002:0938b03": "即紹王位。時王國界人民豐盛，王與夫人及",
    "T03n0191_002:0938b04": "諸宮嬪恒受快樂。時釋迦菩薩在兜率天宮，",
    "T03n0191_002:0938b05": "欲生人間，作五種觀察：一、觀種姓。菩薩思惟：",
    "T03n0191_002:0938b06": "「若婆羅門、吠舍、首陀，種姓非上非我所生；若",
    "T03n0191_002:0938b07": "剎帝利我即當生，以彼時人重富貴故；若生",
    "T03n0191_002:0938b08": "下姓人所不重，今為攝化眾生令彼歸依，是",
    "T03n0191_002:0938b09": "故當生剎帝利家。」二、觀國土。若其國土最上",
    "T03n0191_002:0938b10": "殊勝，有上味甘蔗，香美稻米，肥力大牛，無諸",
    "T03n0191_002:0938b11": "貧乞及鬪諍事，如是國土，名為中國，我即往",
    "T03n0191_002:0938b12": "生；恐彼有情而興毀言，菩薩過去修大勝因，",
    "T03n0191_002:0938b13": "云何於今却生邊地。三、觀時分。若有增劫八",
    "T03n0191_002:0938b14": "萬歲時，有情根鈍，智慧愚劣，非為法器，是故",
    "T03n0191_002:0938b15": "不生；若於減劫百歲之時，雖近五濁，彼時眾",
    "T03n0191_002:0938b16": "生，根性猛利，機器成熟，是故菩薩即乃下生。",
    "T03n0191_002:0938b17": "四、觀上族。若淨飯王自過去世成劫之初，眾",
    "T03n0191_002:0938b18": "許王後子孫相繼，至淨飯王俱是輪王之族，",
    "T03n0191_002:0938b19": "是故菩薩即往受生。五、觀母身。若是女人智",
    "T03n0191_002:0938b20": "慧甚深，福德無量，諸相端嚴，持戒清潔，過去",
    "T03n0191_002:0938b21": "諸佛同與受記，我即受生；今見摩耶具上",
    "T03n0191_002:0938b22": "功德，復是王種，即乃生彼。爾時菩薩作是觀",
    "T03n0191_002:0938b23": "已，復告六欲天子：「汝今諦聽！我當下生南贍",
    "T03n0191_002:0938b24": "部洲託質摩耶，汝等為我降甘露雨令我受",
    "T03n0191_002:0938b25": "樂。」天子告言：「南瞻部洲有六大惡人：一、老迦",
    "T03n0191_002:0938b26": "葉；二、摩娑迦梨虞婆子；三、娑惹野尾囉致",
    "T03n0191_002:0938b27": "子；四、阿[口*爾]多繼捨迦摩羅；五、迦[底*也](切身)野；六、儞",
    "T03n0191_002:0938b28": "誐囉[(倪-臼+白)*也](切身)帝子。南贍部洲復有六裸形外道：",
    "T03n0191_002:0938b29": "一、俱吒多努婆羅門；二、酥嚕拏多拏婆羅門；",
    "T03n0191_002:0938c01": "三、摩儗婆羅門；四、梵受婆羅門；五、布娑迦囉",
    "T03n0191_002:0938c02": "婆羅門；六、路呬[底*也](切身)婆羅門。南贍部洲復有",
    "T03n0191_002:0938c03": "六大力士：一、烏捺囉矩囉摩子；二、阿囉拏；三、",
    "T03n0191_002:0938c04": "迦類摩；四、酥跋捺囉；五、波里沒囉惹迦；六、",
    "T03n0191_002:0938c05": "散耶摩拏縛迦。如是一十八種，難可調伏。」爾",
    "T03n0191_002:0938c06": "時人間有一仙人，年已衰老，名烏盧尾羅迦",
    "T03n0191_002:0938c07": "葉。思惟言曰：「當此國土福勝之地可十二由",
    "T03n0191_002:0938c08": "旬，於其中間堪為菩薩安坐說法之處，願得",
    "T03n0191_002:0938c09": "菩薩速降人間，為我說法令我長夜甚得善",
    "T03n0191_002:0938c10": "利。」",
    "T03n0191_002:0938c11": "爾時菩薩告兜率天子：「汝今為我動一切樂。」",
    "T03n0191_002:0938c12": "諸天聞已競奏音樂。爾時菩薩吹大法螺，其",
    "T03n0191_002:0938c13": "聲高遠過於天樂一切音韻，如是南贍部洲",
    "T03n0191_002:0938c14": "一十八種難調有情，菩薩以無礙辯振大法",
    "T03n0191_002:0938c15": "音，令彼有情自然降伏，亦復如是。而說偈",
    "T03n0191_002:0938c16": "言：",
    "T03n0191_002:0938c17": "「師子一吼眾獸伏，　　金剛一杵群峯碎；",
    "T03n0191_002:0938c18": "　修羅無數一輪降，　　世間黑暗一日破。」",
    "T03n0191_002:0938c19": "爾時六欲天子及天帝釋，觀見菩薩乘六牙",
    "T03n0191_002:0938c20": "白象，下兜率天處摩耶腹，即降甘露守護母",
    "T03n0191_002:0938c21": "腹清淨安隱，而說偈曰：",
    "T03n0191_002:0938c22": "「我觀天子下閻浮，　　甘蔗王宮而受生；",
    "T03n0191_002:0938c23": "　為利有情酬宿願，　　如日初出放光明。」",
    "T03n0191_002:0938c24": "佛說眾許摩訶帝經卷第二"
}