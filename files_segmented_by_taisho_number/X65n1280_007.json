{
    "X65n1280_007:0155c06": "天童和尚闢妄救略說卷之七",
    "X65n1280_007:0155c08": "侍者　真啟　編",
    "X65n1280_007:0155c09": "▲汝州首山省念禪師風穴嗣。萊州狄氏子。受業於",
    "X65n1280_007:0155c10": "本郡南禪寺。纔具尸羅。徧遊叢席。甞密誦法華經。眾",
    "X65n1280_007:0155c11": "目為念法華。晚于風穴會中。充知客。一日侍立次。穴",
    "X65n1280_007:0155c12": "乃埀涕告之曰。不幸臨濟之道。至吾將墜於地矣。師",
    "X65n1280_007:0155c13": "曰。觀此一眾。豈無人耶。穴曰。聰明者多。見性者少。師",
    "X65n1280_007:0155c14": "曰。如某者何如。穴曰。吾雖望子之久。猶恐躭著此經。",
    "X65n1280_007:0155c15": "不能放下。師曰。此亦可事。願聞其要。穴遂上堂。舉世",
    "X65n1280_007:0155c16": "尊以青蓮目顧視大眾。乃曰。正當恁麼時。且道說箇",
    "X65n1280_007:0155c17": "甚麼。若道不說而說。又是埋沒先聖。且道說箇甚麼。",
    "X65n1280_007:0155c18": "師乃拂袖下去。穴擲下拄杖。歸方丈。侍者隨後請益",
    "X65n1280_007:0155c19": "曰。念法華因甚不祗對和尚。穴曰。念法華會也。次日",
    "X65n1280_007:0155c20": "師與真園頭。同上問訊次。穴問真曰。作麼生是世尊",
    "X65n1280_007:0155c21": "不說說。真曰。鵓鳩樹頭鳴。穴曰。汝作許多癡福作麼。",
    "X65n1280_007:0155c22": "何不體究言句。又問師曰。汝作麼生。師曰。動容揚古",
    "X65n1280_007:0155c23": "路。不墮悄然機。穴謂真曰。汝何不看念法華下語。",
    "X65n1280_007:0155c24": "救曰。佛果曰。不疑言句。是為大病。巖頭曰。大統綱",
    "X65n1280_007:0156a01": "宗中事。先須識句。而風穴又教人體究言句如此。",
    "X65n1280_007:0156a02": "近代老宿。一槩斥絕言句。將使天下學者。以墻壁",
    "X65n1280_007:0156a03": "瓦礫為師乎。夫墻壁瓦礫。真可師也。但學者不知。",
    "X65n1280_007:0156a04": "奈何絕言句哉。文殊曰。此方真教體。清淨在音聞。",
    "X65n1280_007:0156a05": "此大士不合與今人相左。老僧道。汝若見得墻壁",
    "X65n1280_007:0156a06": "瓦礫。為真可師。則不錯認風穴。教人體究言句。何",
    "X65n1280_007:0156a07": "以故。即如風穴上堂。舉世尊以青蓮目。顧視大眾。",
    "X65n1280_007:0156a08": "而曰。正當恁麼時。且道說箇甚麼。果教首山體究",
    "X65n1280_007:0156a09": "言句耶。隨曰。若道不說而說。又是埋沒先聖。何曾",
    "X65n1280_007:0156a10": "教首山體究言句耶。復曰。且道說箇甚麼。畢竟風",
    "X65n1280_007:0156a11": "穴意旨落在甚麼處。難道始終教首山體究言句",
    "X65n1280_007:0156a12": "耶。首山拂袖下去。風穴擲下拄杖歸方丈。正當恁",
    "X65n1280_007:0156a13": "麼時。且道首山體究箇甚麼言句。便恁麼去耶。據",
    "X65n1280_007:0156a14": "是則知風穴謂真園頭。何不體究言句者。正要他",
    "X65n1280_007:0156a15": "體究世尊不說說。會得世尊。以青蓮目顧視大眾。",
    "X65n1280_007:0156a16": "便是體究世尊不說說也。潭吉不體究世尊。以青",
    "X65n1280_007:0156a17": "蓮目顧視大眾。首山拂袖下去。風穴擲下拄杖歸",
    "X65n1280_007:0156a18": "方丈。是何言句。錯認風穴教人體究言句。埋沒先",
    "X65n1280_007:0156a19": "聖不少。乃引巖頭曰。大統綱宗中事先須識句。何",
    "X65n1280_007:0156a20": "不引全他後語。甚麼是句。百不思時喚作正句。亦",
    "X65n1280_007:0156a21": "云與麼時。纔與麼。便不與麼。是句亦剗。非句亦剗。",
    "X65n1280_007:0156a22": "自然轉轆轆地。又曰。與麼時一物不存。信知從前",
    "X65n1280_007:0156a23": "學得。一切言句。隘在胸中。有甚麼用處。汝但見箇",
    "X65n1280_007:0156a24": "句字。便借為體究言句之證。誰知巖頭破除言句。",
    "X65n1280_007:0156b01": "反證據老僧。佛果因妙喜坐在死處。欲其死中得",
    "X65n1280_007:0156b02": "活。故曰。不疑言句。是為大病。教他看有句無句。如",
    "X65n1280_007:0156b03": "藤倚樹。而不與說破。特應病與藥耳。汝不諳古人",
    "X65n1280_007:0156b04": "用處。便乃執藥成病。即如佛果道。描也描不成。畵",
    "X65n1280_007:0156b05": "也畵不就。汝又將甚麼言句。與他分疎。此方真教",
    "X65n1280_007:0156b06": "體。清淨在音聞。固矣。如何又有不立文字。教外別",
    "X65n1280_007:0156b07": "傳。付囑摩訶迦葉。不見玄沙道。祇如靈山會上。有",
    "X65n1280_007:0156b08": "百萬眾。惟有迦葉一人親聞。餘盡不聞。汝道迦葉",
    "X65n1280_007:0156b09": "親聞底事作麼生。不可道。如來無說說。迦葉不聞",
    "X65n1280_007:0156b10": "聞。便當得去。潭吉若會得迦葉親聞底事。便會得",
    "X65n1280_007:0156b11": "風穴道。何不體究言句。自然不執言句是言句。動",
    "X65n1280_007:0156b12": "容是動容。墻壁瓦礫是墻壁瓦礫。老僧道。直饒汝",
    "X65n1280_007:0156b13": "見得墻壁瓦礫真可師。猶迷頭認影在。昔忠國師",
    "X65n1280_007:0156b14": "答僧問。如何是古佛心。曰墻壁瓦礫是。洞山不解。",
    "X65n1280_007:0156b15": "忽曰。也大奇。也大奇。無情說法不思議。若將耳聽",
    "X65n1280_007:0156b16": "終難會。眼處聞聲方始知。及至辭雲巖。問曰。只如",
    "X65n1280_007:0156b17": "百年後。忽有人問還邈得師真否。如何祗對。巖良",
    "X65n1280_007:0156b18": "久。曰祇者是。山乃沉吟。巖曰。价闍黎。若要承當箇",
    "X65n1280_007:0156b19": "事。大須審細始得。山猶涉疑。後因過水覩影。大悟",
    "X65n1280_007:0156b20": "前旨。有渠今正是我。我今不是渠之句。然則前此",
    "X65n1280_007:0156b21": "悟無情說法。而不薦祇者是。非迷頭認影者乎。初",
    "X65n1280_007:0156b22": "祖教二祖曰。外息諸緣。內心無喘。心如墻壁。可以",
    "X65n1280_007:0156b23": "入道。二祖一日曰。某已息諸緣也。曰莫成斷滅去。",
    "X65n1280_007:0156b24": "曰了了常知故。言之不可及。汝但心如墻壁。自然",
    "X65n1280_007:0156c01": "言之不可及。更說甚體究言句。斥絕言句。總之漢",
    "X65n1280_007:0156c02": "月等。咬古人言句。以為家私。師資授受。繫綴天下",
    "X65n1280_007:0156c03": "學者。不值明眼人一笑。且汝既要建立臨濟宗旨。",
    "X65n1280_007:0156c04": "何不看濟到翠峰。峰問甚處來。濟曰。黃檗來。峰云。",
    "X65n1280_007:0156c05": "黃檗有何言句。指示於人。濟云。黃檗無言句。峰云。",
    "X65n1280_007:0156c06": "為甚麼無。濟曰。設有亦無舉處。峰云。但舉看。濟云。",
    "X65n1280_007:0156c07": "一箭過西天。然則執言句教人體究者。非但十萬",
    "X65n1280_007:0156c08": "八千而已。豈不鈍置臨濟。",
    "X65n1280_007:0156c09": "問如何是佛。師曰。新婦騎驢阿家牽。曰未審此語甚",
    "X65n1280_007:0156c10": "麼句中收。師曰。三玄收不得。四句豈能該。曰此意如",
    "X65n1280_007:0156c11": "何。師曰。天長地久。日月齊明。又僧問。新婦騎驢阿家",
    "X65n1280_007:0156c12": "牽。意旨如何。師曰。百歲翁翁失却父。曰百歲翁翁豈",
    "X65n1280_007:0156c13": "有父耶。師曰。汝會也。又曰。此是獨坐無尊卑。從上無",
    "X65n1280_007:0156c14": "一法與人。",
    "X65n1280_007:0156c15": "救曰。臨濟曰。山僧無一法與人。祇是解縛治病。闢",
    "X65n1280_007:0156c16": "書引此。為抹殺宗旨之案。不知解縛治病。即宗旨",
    "X65n1280_007:0156c17": "也。東坡居士曰。譬如良醫治眼。不能與明。而但能",
    "X65n1280_007:0156c18": "去翳。夫翳與縛。即認棒認喝。認言句。認本來無一",
    "X65n1280_007:0156c19": "物。乃至認真如佛性。菩提涅槃等是也。能一句中",
    "X65n1280_007:0156c20": "具三玄。一玄中具三要。自縛解矣。知料揀炤用賓",
    "X65n1280_007:0156c21": "主等法。他翳除矣。故僧問如何是佛。答曰。新婦騎",
    "X65n1280_007:0156c22": "驢阿家牽。乃曰。此是獨坐無尊卑。從上無一法與",
    "X65n1280_007:0156c23": "人。老僧據漢月。謂臨濟室中諸法。迄今欲滅。判云。",
    "X65n1280_007:0156c24": "臨濟室中。不妨許伊說。謂室中有諸法。則漢月贓",
    "X65n1280_007:0157a01": "誣臨濟甚矣。不見臨濟道。山僧無一法與人。祇是",
    "X65n1280_007:0157a02": "解縛治病。潭吉遂謂闢書引此。為抹殺宗旨之案。",
    "X65n1280_007:0157a03": "老僧問汝。臨濟無一法與人。還有宗旨也無。若無",
    "X65n1280_007:0157a04": "宗旨。汝不合道解縛治病。即宗旨也。若有宗旨。汝",
    "X65n1280_007:0157a05": "敢道老僧抹殺宗旨耶。據老僧看來。離了山僧無",
    "X65n1280_007:0157a06": "一法與人。又喚甚麼作宗旨。何以故。即人即法。人",
    "X65n1280_007:0157a07": "外無別法故。若有一法加人分上。却成屈抑於人。",
    "X65n1280_007:0157a08": "是故一句中具三玄。是眼中屑。一玄中具三要。是",
    "X65n1280_007:0157a09": "眼中屑。料揀炤用賓主。是眼中屑。金屑雖珍寶。在",
    "X65n1280_007:0157a10": "眼亦為翳。認此種種言句。作實法會。直得無繩自",
    "X65n1280_007:0157a11": "縛。死去十分。乃至認棒是棒。認喝是喝。認本來無",
    "X65n1280_007:0157a12": "一物。是斷見外道。盡是迷頭狂走。揑目生花。如蠶",
    "X65n1280_007:0157a13": "作繭。自縈自縛。古人云。眼中有屑。直須出却始得。",
    "X65n1280_007:0157a14": "汝但會得臨濟道。山僧無一法與人。出也出也。本",
    "X65n1280_007:0157a15": "自解脫。誰縛汝。本自無縛。誰釋汝。本自安閒。誰病",
    "X65n1280_007:0157a16": "汝。本自無病。誰藥汝。只者解縛治病四字。也不消",
    "X65n1280_007:0157a17": "得。所以臨濟又道。取山僧口裏語。不如休歇無事",
    "X65n1280_007:0157a18": "去。直下休去歇去。無事去。逈然獨脫。豈不是無依",
    "X65n1280_007:0157a19": "道人。壁立千仞。豈不是無位真人。臨濟宗旨正在",
    "X65n1280_007:0157a20": "此。當全機大用。棒喝交馳。無非發明此旨。使人自",
    "X65n1280_007:0157a21": "悟而已。古德頌因我得禮汝。利刀自斷命根。不要",
    "X65n1280_007:0157a22": "依草附木。若有一法與人。永入拔舌地獄。正與此",
    "X65n1280_007:0157a23": "互相發明。會得此旨。新婦騎驢阿家牽。便也會得。",
    "X65n1280_007:0157a24": "百歲翁翁失却父。便也會得。何以故。從上無一法",
    "X65n1280_007:0157b01": "與人故。汝謂闢書引山僧無一法與人。抹殺宗旨。",
    "X65n1280_007:0157b02": "則首山道。從上無一法與人。臨濟宗旨。早向首山",
    "X65n1280_007:0157b03": "邊抹殺了也。呵呵。",
    "X65n1280_007:0157b04": "示眾。諸上座不得盲喝亂喝。者裏尋常向你道。賓則",
    "X65n1280_007:0157b05": "始終賓。主則始終主。賓無二賓。主無二主。若有二賓",
    "X65n1280_007:0157b06": "二主。即是兩箇瞎漢。所以我若立時。你須坐。我若坐",
    "X65n1280_007:0157b07": "時。你須立。坐則共你坐。立則共你立。雖然如是。到者",
    "X65n1280_007:0157b08": "裏著眼始得。若是眼孔定動。即千里萬里。何故如此。",
    "X65n1280_007:0157b09": "如隔窻看馬騎相似。擬議即沒交涉。諸上座。既然於",
    "X65n1280_007:0157b10": "此留心。直須子細。不要掠虗好。他時異日賺著你在。",
    "X65n1280_007:0157b11": "諸人若也有事。近前無事。珍重。",
    "X65n1280_007:0157b12": "救曰。一喝分賓主。炤用一時行。賓主句頌也。或乘",
    "X65n1280_007:0157b13": "師子。或乘象王。或現半身。或驅全力。四賓主語也。",
    "X65n1280_007:0157b14": "首山此言。於臨濟所示四賓主。殆無遺恨。而猶妙",
    "X65n1280_007:0157b15": "在指的簡截。開合通變。自我作祖。不膠膠于故步",
    "X65n1280_007:0157b16": "而止。但末世究之者鮮。多以賓主歷然一語混之。",
    "X65n1280_007:0157b17": "使正法眼藏。不得炤明後五百歲。其失非小也。鄭",
    "X65n1280_007:0157b18": "人謂玉為璞。周人謂鼠為朴。朴之與璞。音同耳。近",
    "X65n1280_007:0157b19": "世曰。喝牛喝馬。總是賓主歷然。以此語賓主句。已",
    "X65n1280_007:0157b20": "若周人之朴矣。況四賓主乎。老僧為整頓漢月故。",
    "X65n1280_007:0157b21": "賓主語。詳見七書。今潭吉止引一喝分賓主。炤用",
    "X65n1280_007:0157b22": "一時行。謂賓主句頌也。何不引全後語。會得箇中",
    "X65n1280_007:0157b23": "意。日午打三更。老僧想汝分疎不下。未夢見慈明",
    "X65n1280_007:0157b24": "在。又引或乘獅子。或乘象王。或現半身。而改全體",
    "X65n1280_007:0157c01": "作用。為或驅全力。謂四賓主語也。臨濟下文。明說",
    "X65n1280_007:0157c02": "賓看主。主看賓。主看主。賓看賓。何曾以全體半身。",
    "X65n1280_007:0157c03": "獅子象王。分四賓主來。老僧道。汝強下分疎。未夢",
    "X65n1280_007:0157c04": "見臨濟在。且賓主歷然。出自臨濟。如謂一語混之。",
    "X65n1280_007:0157c05": "則臨濟不合混答者僧。明明向道。賓主歷然。反謂",
    "X65n1280_007:0157c06": "為混。又何恠汝不識喝牛喝馬。總是賓主歷然也。",
    "X65n1280_007:0157c07": "汝若薦得賓主歷然。則一喝不作一喝用。喝既非",
    "X65n1280_007:0157c08": "喝。則牛亦非牛。馬亦非馬。喝牛喝馬。豈不是賓主",
    "X65n1280_007:0157c09": "歷然。汝又道。首山所示四賓主。末世究之者鮮。何",
    "X65n1280_007:0157c10": "不看他從頭示了。隨後便曰。雖然如是。到者裏急",
    "X65n1280_007:0157c11": "著眼始得。非簡截指的乎哉。復曰。若是眼孔定動。",
    "X65n1280_007:0157c12": "則千里萬里。何故如此。如隔窻看馬騎相似。擬議",
    "X65n1280_007:0157c13": "即沒交涉。潭吉等不急著眼。擬議箇玉璞鼠朴。豈",
    "X65n1280_007:0157c14": "止千里萬里而已。諂辱先聖。埋沒己靈。使正法眼",
    "X65n1280_007:0157c15": "藏。不得炤明後五百歲。獲罪盡未來際。那有出頭",
    "X65n1280_007:0157c16": "日子。何以故。不見首山囑道。諸上座。既然於此留",
    "X65n1280_007:0157c17": "心。直須子細。不要掠虗好。",
    "X65n1280_007:0157c18": "甞作綱宗偈曰。咄哉拙郎君。巧妙無人識。打破鳳林",
    "X65n1280_007:0157c19": "關。著靴水上立。咄哉巧女兒。攛梭不解織。看他鬬雞",
    "X65n1280_007:0157c20": "人。水牛也不識。背陰山子向陽多。南來北往意如何。",
    "X65n1280_007:0157c21": "若人問我西來意。東海東面有新羅。",
    "X65n1280_007:0157c22": "救曰。汾州葉縣。註綱宗三偈。徹法源底。惟雪竇得",
    "X65n1280_007:0157c23": "其體裁。後世未有繼之者。或曰。達磨不立文字。豈",
    "X65n1280_007:0157c24": "有禪宗加註釋乎。譬如愚人。傲慢王憲。曰我欲法",
    "X65n1280_007:0158a01": "羲皇耳。老僧那管他註釋不註釋。只據首山。咄哉",
    "X65n1280_007:0158a02": "拙郎君。咄哉巧女兒。及有人問我西來意。以為綱",
    "X65n1280_007:0158a03": "宗。上自羲皇以前。下迄盡未來際之法源底。盡從",
    "X65n1280_007:0158a04": "者裏去也。",
    "X65n1280_007:0158a05": "汾陽",
    "X65n1280_007:0158a06": "救曰。生死之大事不了。不容不遍參。生死之大事",
    "X65n1280_007:0158a07": "覷破。不容不休去。惟師匠而後我之生死根株頓",
    "X65n1280_007:0158a08": "斷。不容不起荷法之心。此昭公八逃住持。而末上",
    "X65n1280_007:0158a09": "欣然肯來也。嗟乎。以名高而來耶。則八逃之名固",
    "X65n1280_007:0158a10": "高矣。以厚利而來耶。則三十年足不越閫。未甞營",
    "X65n1280_007:0158a11": "厚利也。此其來。非濟上宗印乎。方是時。邪師說法",
    "X65n1280_007:0158a12": "如荊棘。師剪除之。是故拈題玄要諸綱宗。不厭再",
    "X65n1280_007:0158a13": "四。嗚呼。今而後。知汾陽為中興也。當其身為射的。",
    "X65n1280_007:0158a14": "啟瞶發蒙。豈盡合于世哉。然師之接人下刃處。有",
    "X65n1280_007:0158a15": "大方便。故得慈明等六人大士出其門。皆氣宇如",
    "X65n1280_007:0158a16": "王。至楊岐白雲五祖黃龍雲菴。而濟上宗風益振。",
    "X65n1280_007:0158a17": "師之力也。你道老僧七闢三闢。不厭再四。是為利。",
    "X65n1280_007:0158a18": "是為名。無非為汝等邪說附會。致綱宗成荊棘林。",
    "X65n1280_007:0158a19": "不得不出一隻手。為汝剪除耳。身為射的。啟瞶發",
    "X65n1280_007:0158a20": "蒙。命根下刃。無諸方便。",
    "X65n1280_007:0158a21": "▲汾州太子院善昭禪師。首山嗣。生俞氏。太原人也。",
    "X65n1280_007:0158a22": "器識沉邃。少緣飾。有大智。於一切文字。不繇師訓。自",
    "X65n1280_007:0158a23": "然通曉。年十四。父母相繼而亡。孤苦厭世相。剃髮受",
    "X65n1280_007:0158a24": "具。杖策遊方。所至少留。不喜觀覽。或譏其不韻。師歎",
    "X65n1280_007:0158b01": "曰。是何言之陋哉。從上先德行脚。正以聖心未通。驅",
    "X65n1280_007:0158b02": "馳決擇耳。不緣山水也。師歷諸方。見老宿者。七十有",
    "X65n1280_007:0158b03": "一人。最後至首山。問百丈捲簟意旨如何。曰龍袖拂",
    "X65n1280_007:0158b04": "開全體現。師曰。師意如何。曰象王行處絕狐踪。於是",
    "X65n1280_007:0158b05": "大悟。言下拜而起曰。萬古碧潭空界月。再三撈摝始",
    "X65n1280_007:0158b06": "應知。有問者曰。見何道理。便爾自肯。曰正是我放身",
    "X65n1280_007:0158b07": "命處。服勤甚久。辭去。遊湘衡問。長沙太守張公茂宗。",
    "X65n1280_007:0158b08": "以四名剎。請師擇之而居。師笑。一夕遁去。北抵襄沔。",
    "X65n1280_007:0158b09": "太守劉公昌言。恨見之晚。時洞山谷隱皆虗席。太守",
    "X65n1280_007:0158b10": "敦請。師辭。前後八請。堅臥不答。淳化四年。首山歿。西",
    "X65n1280_007:0158b11": "河道俗千餘人。協心削牘。遣沙門契聰。迎請住持汾",
    "X65n1280_007:0158b12": "州太平寺太子院。師閉關高枕。聰排闥而入。讓之曰。",
    "X65n1280_007:0158b13": "佛法大事。靜退小節。風穴懼應讖憂宗旨墜滅。幸而",
    "X65n1280_007:0158b14": "有先師先師已棄世。汝有力荷擔如來大法者。今何",
    "X65n1280_007:0158b15": "時而欲安眠哉。師矍起。握聰手曰。非公不聞此語。促",
    "X65n1280_007:0158b16": "辦嚴。吾行矣。既至。宴坐一榻。足不越閫者三十年。天",
    "X65n1280_007:0158b17": "下道俗仰慕。不敢名。同曰汾州。",
    "X65n1280_007:0158b18": "上堂。謂眾曰。夫說法者。須具十智同真。若不具十智",
    "X65n1280_007:0158b19": "同真。邪正不辨。緇素不分。不能與人天為眼目。決斷",
    "X65n1280_007:0158b20": "是非。如鳥飛空而折翼。如箭射的而斷絃。絃斷故射",
    "X65n1280_007:0158b21": "的不中。翼折故空不可飛。弦壯翼牢。空的俱徹。作麼",
    "X65n1280_007:0158b22": "生是十智同真。與諸上座點出。一同一質。二同大事。",
    "X65n1280_007:0158b23": "三總同參。四同真志。五同徧普。六同具足。七同得失。",
    "X65n1280_007:0158b24": "八同生殺。九同音吼。十同得入。又曰。與甚麼人同得",
    "X65n1280_007:0158c01": "入。與阿誰同音吼。作麼生是同生殺。甚麼物同得失。",
    "X65n1280_007:0158c02": "阿那箇同具足。是甚麼同徧普。何人同真志。孰能總",
    "X65n1280_007:0158c03": "同參。那箇同大事。何物同一質。有點得出底麼。點得",
    "X65n1280_007:0158c04": "出者。不吝慈悲。點不出來。未有參學眼在。切須辨取。",
    "X65n1280_007:0158c05": "要識是非。面目見在。不可久立。珍重。",
    "X65n1280_007:0158c06": "救曰。覺範答無盡居士曰。十智同真與三玄。同一",
    "X65n1280_007:0158c07": "機軸。乃作頌曰。十智同真面目全。其中一智是根",
    "X65n1280_007:0158c08": "源。若人欲見汾陽老。劈破三玄作兩邊。劈破之義。",
    "X65n1280_007:0158c09": "若畵龍點眼。非可以言論通也。闢書謂既以劈破。",
    "X65n1280_007:0158c10": "後世不當復有三玄。是何言與。吾甞觀近代老宿。",
    "X65n1280_007:0158c11": "開口便罵知解。揣其證悟處。當如師子王。哮吼一",
    "X65n1280_007:0158c12": "聲。壁立萬仞。今乃確確然信三玄之可以劈破。是",
    "X65n1280_007:0158c13": "將泥丸土皷為三玄耶。讀至此。不覺噴飯。七書引",
    "X65n1280_007:0158c14": "覺範頌。提醒漢月云。既謂劈破三玄作兩邊。又何",
    "X65n1280_007:0158c15": "有三玄三要之實法。潭吉謂劈破之義。非可言論",
    "X65n1280_007:0158c16": "通者。則三玄三要。獨可言論通耶。既不可言論通。",
    "X65n1280_007:0158c17": "便不可認三玄三要以為實法。據是又何甞出得",
    "X65n1280_007:0158c18": "老僧證覺範劈破之義來。葢覺範因僧問臨濟賓",
    "X65n1280_007:0158c19": "主句。他素甞都在賓主上作活計。正擬答那僧時。",
    "X65n1280_007:0158c20": "忽於賓主歷然處見得。方知一向錯解賓主。以此",
    "X65n1280_007:0158c21": "例知三玄三要。是權非實。遂有細看即是陷虎機",
    "X65n1280_007:0158c22": "之頌。所謂頓見三玄三要之旨者此也。漢月等逐",
    "X65n1280_007:0158c23": "他死塊。搜遍古今三法。穿鑿配合。遞相傳授。豈不",
    "X65n1280_007:0158c24": "是被他舌頭謾却。他若果認三玄三要。以為實法。",
    "X65n1280_007:0159a01": "爭敢下劈破二字。只是他不合大驚小恠。道箇頓",
    "X65n1280_007:0159a02": "見三玄三要之旨。賺汝等諸人不少。汝反謂信三",
    "X65n1280_007:0159a03": "玄可以劈破。是將泥丸土皷為三玄者。老僧道。三",
    "X65n1280_007:0159a04": "玄恰是泥丸土皷。只是汝劈不破耳。若劈得破。汝",
    "X65n1280_007:0159a05": "自堂堂獨露。無倚無依。亦如老僧吒呀地。哮吼一",
    "X65n1280_007:0159a06": "聲。壁立萬仞。若劈不破。不免向三玄三要上。作窠",
    "X65n1280_007:0159a07": "作臼。爭恠得老僧。開口便罵知解耶。汝要揣老僧",
    "X65n1280_007:0159a08": "所證所悟。敢保驢年揣不著在。獨是劈破之義。若",
    "X65n1280_007:0159a09": "畵龍點眼。不妨被汝說著。何以故。一棒打殺與狗",
    "X65n1280_007:0159a10": "子喫。雲門為世尊點眼。者裏有祖師。喚來與老僧",
    "X65n1280_007:0159a11": "洗脚。雪竇為達磨點眼。老僧今日將三玄三要。不",
    "X65n1280_007:0159a12": "但劈得粉碎。索性把來。束做一束。擲向糞掃堆頭。",
    "X65n1280_007:0159a13": "為我七百年前臨濟。點出光明。炤天炤地去。",
    "X65n1280_007:0159a14": "救曰。師又有頌曰。三玄三要事難分。得意忘言道",
    "X65n1280_007:0159a15": "易親。一句明明該萬象。重陽九日菊花新。又別頌",
    "X65n1280_007:0159a16": "曰。第一玄。法界廣無邊。森羅及萬象。都在鏡中圓。",
    "X65n1280_007:0159a17": "第二玄。世尊問阿難。多聞隨事答。隨器量方圓。第",
    "X65n1280_007:0159a18": "三玄。直出古皇前。四句百非外。閭氏問豐干。乃曰。",
    "X65n1280_007:0159a19": "者箇是三玄底頌。作麼生是三玄底旨趣。直教決",
    "X65n1280_007:0159a20": "擇分明。莫只與麼望空妄解。道我曾親近和尚來。",
    "X65n1280_007:0159a21": "為我說了也。脫空謾語。喫鐵棒有日在。闢書曰。三",
    "X65n1280_007:0159a22": "玄三要。不過臨濟一時上堂語耳。當時有執為宗",
    "X65n1280_007:0159a23": "旨者。故汾陽作頌警曰。三玄三要事難分云云。不",
    "X65n1280_007:0159a24": "知闢書何所考據。而為此說。若頌即是警。則不當",
    "X65n1280_007:0159b01": "分而別頌三玄矣。自禁之而又自犯。想汾陽昬悖。",
    "X65n1280_007:0159b02": "不至此耶。大都闢書。凡見古人有一二語相似。即",
    "X65n1280_007:0159b03": "靠之如泰山。其不可曉者。即攻之如讐敵。似者少",
    "X65n1280_007:0159b04": "而不可曉者多。故不免前後牴牾耳。如人天眼目。",
    "X65n1280_007:0159b05": "載師十八問。有曰。凡學人編辟言句。葢覆將來。驗",
    "X65n1280_007:0159b06": "師家眼目。盡皆打得。何故。只為識得破。闢書引為",
    "X65n1280_007:0159b07": "一棒之據。不知識得破。非肘後有符者不能也。且",
    "X65n1280_007:0159b08": "夫一汾陽耳。頌三玄。則斥為狂狗。作十八問。則倚",
    "X65n1280_007:0159b09": "為憑仗。使古人何以自處耶。倘三玄之頌為非。則",
    "X65n1280_007:0159b10": "是汾陽見處固非。十八問亦不足觀矣。使十八問",
    "X65n1280_007:0159b11": "為是。則汾陽之見處元是。三玄之頌亦是矣。何其",
    "X65n1280_007:0159b12": "紛綸不定。一讚而一呵之。老僧前年與頂目書。想",
    "X65n1280_007:0159b13": "汾陽昭和尚時。已有如汝執定三玄三要。故著頌",
    "X65n1280_007:0159b14": "以警云。三玄三要事難分。得意忘言道易親。一句",
    "X65n1280_007:0159b15": "明明該萬象。重陽九日菊花新。既謂忘言。豈如汝",
    "X65n1280_007:0159b16": "揑自古至今。自悟三玄三要者。一一舉示諸人。為",
    "X65n1280_007:0159b17": "師資印可者乎。今潭吉改曰。三玄三要。不過臨濟",
    "X65n1280_007:0159b18": "一時上堂語耳。當時有執為宗旨者。故汾陽作頌",
    "X65n1280_007:0159b19": "警曰。三玄三要事難分云云。不過一時。及下文斥",
    "X65n1280_007:0159b20": "為狂狗。俱係潭吉妄揑。臨濟章辨之詳矣。即如老",
    "X65n1280_007:0159b21": "僧書中。已有如汝執定三玄三要。今改當時有執",
    "X65n1280_007:0159b22": "為宗旨者。據三玄三要原是權設。非臨濟的的宗",
    "X65n1280_007:0159b23": "旨。汝即減有添無。於老僧何損。却是汝心行耳。又",
    "X65n1280_007:0159b24": "謂頌即是警。則不當分頌三玄。自禁之而又自犯。",
    "X65n1280_007:0159c01": "想汾陽昏悖。不至此耶。老僧笑曰。警寤之警。訓作",
    "X65n1280_007:0159c02": "禁止之禁。不信潭吉昏悖一至此。汾陽雖分頌三",
    "X65n1280_007:0159c03": "玄。隨云。者箇是三玄底頌。作麼生是三玄底旨趣。",
    "X65n1280_007:0159c04": "直須決擇分明。老僧當日。據得意忘言。提醒頂目。",
    "X65n1280_007:0159c05": "要汝等會三玄三要底意旨。不可執定三玄三要",
    "X65n1280_007:0159c06": "底名言。正與汾陽語。無二無別。末後汾陽。又丁寧",
    "X65n1280_007:0159c07": "警誡曰。莫只與麼望空妄解。道我曾親近和尚來。",
    "X65n1280_007:0159c08": "為我說了也。脫空謾語。喫鐵棒有日在。據是則親",
    "X65n1280_007:0159c09": "見汾陽。尚不許認他說底。為己分事。況漢月去臨",
    "X65n1280_007:0159c10": "濟七百餘載。認玄要料揀炤用賓主。種種名言。作",
    "X65n1280_007:0159c11": "實法會。便望空謾語。竊為真師。豈不發人一笑哉。",
    "X65n1280_007:0159c12": "潭吉又誣謗闢書。凡見古人有一二語相似。即靠",
    "X65n1280_007:0159c13": "之如泰山。其不可曉者。即攻之如讐敵。老僧因漢",
    "X65n1280_007:0159c14": "月。撦古人名言。謂是綱宗的旨。不得不引古人一",
    "X65n1280_007:0159c15": "二語。以楔出楔。若在老僧分上。只據自家悟處。直",
    "X65n1280_007:0159c16": "指一切人。又靠誰來。所以汝等穿鑿附會底。老僧不",
    "X65n1280_007:0159c17": "管佛語祖語。一味直闢到底。何以故。邪人說正法。",
    "X65n1280_007:0159c18": "正法亦是邪。汝道老僧。曾靠那一箇古人。曾靠那",
    "X65n1280_007:0159c19": "一句古語。且古德因緣。自銅棺山頂。情與無情。煥",
    "X65n1280_007:0159c20": "然等現。便一一勘破落處。豈更有不可曉者。所不",
    "X65n1280_007:0159c21": "可曉。必未有出載。無所考據底亂話耳。七闢三闢",
    "X65n1280_007:0159c22": "等書。實乃提獎嬰兒。撫憐赤子。則汝等尚非讐敵。",
    "X65n1280_007:0159c23": "況古人語耶。即如人天眼目。載汾陽十八問。後曰。",
    "X65n1280_007:0159c24": "凡學人編辟言句。葢覆將來。驗師家眼目。或呈知",
    "X65n1280_007:0160a01": "見擎頭戴角。一一試之。盡皆打得。只為當面識破。",
    "X65n1280_007:0160a02": "或貶或褒。明鏡當臺。是何精魅之可現。何有妖狐",
    "X65n1280_007:0160a03": "能隱本形者也。老僧闢書引來。正為當機覿面。故",
    "X65n1280_007:0160a04": "一棒不作一棒用。直指一切本形耳。今潭吉刪去",
    "X65n1280_007:0160a05": "當面二字。惟謂識得破者。非肘後有符不能。試問",
    "X65n1280_007:0160a06": "潭吉。有無面的肘麼。當面識不破。更說甚麼肘後。",
    "X65n1280_007:0160a07": "汝又曰。倘三玄之頌為非。則是汾陽見處固非。十",
    "X65n1280_007:0160a08": "八問亦不足觀矣。使十八問為是。則汾陽之見處",
    "X65n1280_007:0160a09": "元是。三玄之頌亦是矣。老僧道。汾陽即是。是汝不",
    "X65n1280_007:0160a10": "是。汝更花言巧語。將自禁自犯。加汾陽分上。一讚",
    "X65n1280_007:0160a11": "一訶。加老僧分上。老僧不惜眉毛。為汝說破。大抵",
    "X65n1280_007:0160a12": "祖師門下。隨立隨掃。汾陽有三訣。衲僧難辨別。更",
    "X65n1280_007:0160a13": "擬問如何。拄杖當頭楔。時有僧問如何是三訣。師",
    "X65n1280_007:0160a14": "便打。僧禮拜。汝道者僧會了禮拜。不會禮拜。汾陽",
    "X65n1280_007:0160a15": "一時頌出。復曰。莫祇恁麼記言記語。以當平生。有",
    "X65n1280_007:0160a16": "甚麼利益。據是則自立三訣。尚且自掃。況臨濟三",
    "X65n1280_007:0160a17": "玄。肯似汝等癡人。一向建立。所以道。汾陽即是。是",
    "X65n1280_007:0160a18": "汝不是。",
    "X65n1280_007:0160a19": "龍德府尹李矦。與師有舊。請師主承天。使者三至。不",
    "X65n1280_007:0160a20": "赴。使者受罰。復至曰。必得師俱往。不然有死而已。師",
    "X65n1280_007:0160a21": "曰。老病業已不出山。借往當先後之。何必俱耶。使者",
    "X65n1280_007:0160a22": "曰。師諾則先後惟所擇。師乃令設饌俶裝。告眾曰。老",
    "X65n1280_007:0160a23": "僧去也。誰人隨得。一僧出曰。某甲隨得。師曰。汝日行",
    "X65n1280_007:0160a24": "幾里。曰五十里。師曰。汝隨我不得。又一僧出曰。某甲",
    "X65n1280_007:0160b01": "日行七十里。師曰。汝亦隨我不得。侍者出曰。某甲隨",
    "X65n1280_007:0160b02": "得。但和尚到處即到。師曰。汝乃隨得老僧。復顧使者",
    "X65n1280_007:0160b03": "曰。吾先行矣。停箸而化。侍者即立化于側。閱世七十",
    "X65n1280_007:0160b04": "有八。坐五十六夏。",
    "X65n1280_007:0160b05": "救曰。灌嬰滕公樊噲等。從漢高起豐沛間。攻城掠",
    "X65n1280_007:0160b06": "地。隨功而漸進。至漢有天下。數人者位不過封侯。",
    "X65n1280_007:0160b07": "至若韓信。則一見而授以上將之權。此先爵而後",
    "X65n1280_007:0160b08": "功者也。若夫冐處尊位。而功業罔逮。尠有不夷滅",
    "X65n1280_007:0160b09": "者。功業建矣。而稍自矜伐。亦尠有不夷滅者。楞嚴",
    "X65n1280_007:0160b10": "曰。理須頓悟。事以漸修。長沙曰。功未齊于諸聖。夫",
    "X65n1280_007:0160b11": "三乘十地。灌嬰滕公比也。功勝于悟。大心凡夫。超",
    "X65n1280_007:0160b12": "宗越格。韓信比也。悟勝于功。無功之功也。予以是",
    "X65n1280_007:0160b13": "觀汾陽之悟之行。豈非直授上將。而不矜功伐者",
    "X65n1280_007:0160b14": "歟。據楞嚴曰。理則頓悟。乘悟併銷。事在漸除。因次",
    "X65n1280_007:0160b15": "第盡。潭吉改理須頓悟。事以漸修。配長沙云。功未",
    "X65n1280_007:0160b16": "齊於諸聖。試問潭吉。因甚佛說理則頓悟。遂以乘",
    "X65n1280_007:0160b17": "悟併銷耶。老僧敢道不須先除事。但須先悟理。乘",
    "X65n1280_007:0160b18": "頓悟力。然後世出世間。一切事自除。故謂因次第",
    "X65n1280_007:0160b19": "盡耳。如潭吉事以漸修。喚甚麼作事。又作麼生修",
    "X65n1280_007:0160b20": "耶。長沙因皓月供奉。問果上涅槃。曰功未齊於諸",
    "X65n1280_007:0160b21": "聖。問因中涅槃。曰大德是。潭吉何不於大德是。直",
    "X65n1280_007:0160b22": "下薦取。而業識茫茫。無本可據。反據攻城掠地。隨",
    "X65n1280_007:0160b23": "功漸進者。比三乘十地。功勝於悟。直授上將。先爵",
    "X65n1280_007:0160b24": "後功者。比大心凡夫。悟勝於功耶。老僧只據世尊。",
    "X65n1280_007:0160c01": "生在王宮。又為長子。尚捨而出家。睹明星悟道。反",
    "X65n1280_007:0160c02": "希罕直授上將耶。臨濟道。無依道人。是諸佛之母。",
    "X65n1280_007:0160c03": "若悟無依。佛亦無得。功伐二字。向何處安著。更可",
    "X65n1280_007:0160c04": "直授上將。塗污得他耶。大抵頓悟漸修。未齊諸聖。",
    "X65n1280_007:0160c05": "暨其力未充等語。最能賺一切人。生下劣想。不見",
    "X65n1280_007:0160c06": "修山主曰。筍畢竟成竹去。如今作篾使還得麼。進",
    "X65n1280_007:0160c07": "山主曰。汝向後自悟去在。潭吉等若自悟去。便知",
    "X65n1280_007:0160c08": "從前咬古人言句。以為綱宗。不值一笑。長沙因僧",
    "X65n1280_007:0160c09": "亡。以手摩之曰。大眾。此僧却真實為諸人提綱。汝",
    "X65n1280_007:0160c10": "等還委悉麼。",
    "X65n1280_007:0160c11": "慈明",
    "X65n1280_007:0160c12": "救曰。寓言有之曰。臧與穀二人。相與牧羊。而俱亡",
    "X65n1280_007:0160c13": "其羊。問臧奚事。則挾策讀書。問糓奚事。則博賽以",
    "X65n1280_007:0160c14": "遊。二人者。事業不同。其於亡羊一也。予甞以此為",
    "X65n1280_007:0160c15": "吾道之譬。故溈山曰。凡聖情盡。體露真常。理事不",
    "X65n1280_007:0160c16": "二。即如如佛。慈明其庶幾。夫隨食嗔者若穀。而守",
    "X65n1280_007:0160c17": "聖見者臧也。雖優劣燎然。其為不了則一。近世邪",
    "X65n1280_007:0160c18": "禪。以任情恣縱。為事事無礙。譬捨伯夷而師盜跖。",
    "X65n1280_007:0160c19": "其淪墮不益甚乎。潭吉譏近世邪禪。以任情恣縱。",
    "X65n1280_007:0160c20": "為事事無礙。夫任情恣縱。安可謂事事無礙耶。據",
    "X65n1280_007:0160c21": "真淨道。事事無礙。如意自在。十字街頭。打開布袋。",
    "X65n1280_007:0160c22": "手把猪頭。口誦淨戒。此正與溈山。凡聖情盡。體露",
    "X65n1280_007:0160c23": "真常。理事不二。即如如佛。同一鼻孔出氣。何以故。",
    "X65n1280_007:0160c24": "把猪頭的是手。誦淨戒的是口。你道是凡是聖。堂",
    "X65n1280_007:0161a01": "堂獨露。不涉聖凡。所謂體露真常者此也。老僧一",
    "X65n1280_007:0161a02": "棒不作一棒用。直指一切人。體露真常。則凡情聖",
    "X65n1280_007:0161a03": "見。欲覔覔不得。欲起起不來矣。說甚麼臧穀夷跖。",
    "X65n1280_007:0161a04": "總之潭吉習學外典。譬喻多方。老僧一味直說。棒",
    "X65n1280_007:0161a05": "打石人頭。嚗嚗論實事。",
    "X65n1280_007:0161a06": "▲潭州石霜楚圓慈明禪師。汾陽嗣。出全州清湘李",
    "X65n1280_007:0161a07": "氏。少為書生。年二十二。依城南湘山隱靜寺得度。其",
    "X65n1280_007:0161a08": "母有賢行。使之遊方。師連眉秀目。頎然豐碩。然忽繩",
    "X65n1280_007:0161a09": "墨。所至為老宿所呵。以為少叢林。師崖柴而笑曰。龍",
    "X65n1280_007:0161a10": "象蹴踏。非驢所堪。甞槖骨董箱。以竹杖荷之。遊襄沔",
    "X65n1280_007:0161a11": "間。與守芝谷泉。俱結伴入洛中。聞汾陽昭禪師道望。",
    "X65n1280_007:0161a12": "為天下第一。決志親依。時朝廷方問罪河東。潞澤皆",
    "X65n1280_007:0161a13": "屯重兵。多勸其無行。師不顧。渡大河。登太行。易衣類",
    "X65n1280_007:0161a14": "廝養。竄名火隊中。露眠草宿。至龍州。遂造汾陽。昭公",
    "X65n1280_007:0161a15": "壯之。經二年。未許入室。師詣昭。昭揣其志。必詬罵。使",
    "X65n1280_007:0161a16": "令者或毀詆諸方。及有所訓。皆流俗鄙事。一夕訴曰。",
    "X65n1280_007:0161a17": "自至法席。已再夏。不蒙指示。但增世俗塵勞。念歲月",
    "X65n1280_007:0161a18": "飄忽。己事不明。失出家之利。語未卒。昭公熟視。罵曰",
    "X65n1280_007:0161a19": "是惡知識。敢裨販我。怒舉杖逐之。師擬伸救。昭公掩",
    "X65n1280_007:0161a20": "其口。師大悟曰。乃知臨濟道出常情。服役七年。辭去。",
    "X65n1280_007:0161a21": "救曰。臨濟曰。黃檗佛法無多子。而石霜則曰。乃知",
    "X65n1280_007:0161a22": "臨濟道出常情。顧二老生平行履。如香象渡河。截",
    "X65n1280_007:0161a23": "流而過。不容野干狐狗。窺其武跡。道固然也。彼未",
    "X65n1280_007:0161a24": "具出情之見者。則悟與宗旨。打作兩段。泥之謗之。",
    "X65n1280_007:0161b01": "又何恠焉。老僧一棒不作一棒用。直指一切人。箇",
    "X65n1280_007:0161b02": "箇自悟。此外別無宗旨。非黃檗三度打臨濟。使自",
    "X65n1280_007:0161b03": "悟佛法無多子。汾陽舉杖逐慈明。復掩其口。不容",
    "X65n1280_007:0161b04": "伸救。使自悟濟道出常情者乎。師子游行。豈求伴",
    "X65n1280_007:0161b05": "侶。壯士展臂。不藉他力。若道老僧步武黃檗汾陽。",
    "X65n1280_007:0161b06": "即瞎却汝眼也。彼漢月者。於漢月外。執古人言句。",
    "X65n1280_007:0161b07": "以為宗旨。則宗旨與自悟。打作兩橛明矣。",
    "X65n1280_007:0161b08": "示眾。以拄杖擊禪床。一下云。大眾還會麼。不見道。一",
    "X65n1280_007:0161b09": "擊忘所知。更不假修治。諸方達道者。咸言上上機。香",
    "X65n1280_007:0161b10": "嚴恁麼悟去。分明悟得如來禪。祖師禪未夢見在。且",
    "X65n1280_007:0161b11": "道祖師禪有甚長處。若向言中取則。誤賺後人。直饒",
    "X65n1280_007:0161b12": "棒下承當。孤負先聖。萬法本閑。惟人自閙。所以山僧",
    "X65n1280_007:0161b13": "居福嚴。只見福嚴境界。晏起早眠。有時雲生碧嶂。有",
    "X65n1280_007:0161b14": "時月落寒潭。音聲鳥飛鳴般若臺前。娑羅花香散祝",
    "X65n1280_007:0161b15": "融峰畔。把瘦笻坐盤陀石。與五湖衲子。時話玄微。灰",
    "X65n1280_007:0161b16": "頭土面。住興化只見興化家風。迎來送去。門連城市。",
    "X65n1280_007:0161b17": "車馬駢填。漁唱瀟湘。猿啼嶽麓。絲竹歌謠。時時入耳。",
    "X65n1280_007:0161b18": "復與四海高人。日談禪道。歲月都亡。且道居深山住",
    "X65n1280_007:0161b19": "城郭。還有優劣也無。試道看。良久云。是處是慈氏。無",
    "X65n1280_007:0161b20": "門無善財。",
    "X65n1280_007:0161b21": "救曰。師有玄要頌。其末曰。報汝參玄士。棒喝要臨",
    "X65n1280_007:0161b22": "時。闢書引為一棒之據。不知所重在臨時二字也。",
    "X65n1280_007:0161b23": "羅山曰。你若野干鳴。我即師子吼。我若野干鳴。你",
    "X65n1280_007:0161b24": "亦師子吼。你若師子吼。我亦師子吼。臨時布取。意",
    "X65n1280_007:0161c01": "句有主宰。德山曰。我宗無語句。亦無一法與人。若",
    "X65n1280_007:0161c02": "闢書自云。千問千棒。萬問萬打。是確定不易矣。惡",
    "X65n1280_007:0161c03": "得謂之臨時哉。以主人公為棒眼。種種露布。惡得",
    "X65n1280_007:0161c04": "謂之無法與人哉。臨濟曰。有時奪人不奪境。有時",
    "X65n1280_007:0161c05": "奪境不奪人。有時人境兩俱奪。有時人境俱不奪。",
    "X65n1280_007:0161c06": "乃至有時一喝不作一喝用。數有時字。正見慈明",
    "X65n1280_007:0161c07": "頌意。予故備錄之。以待具眼者。據玄沙上堂。我今",
    "X65n1280_007:0161c08": "問汝。汝諸人還有眼麼。若有。即今便合識得。還識",
    "X65n1280_007:0161c09": "得麼。若不識。被我喚作生盲底人。還是麼。老僧亦",
    "X65n1280_007:0161c10": "問潭吉。汝還有眼麼。若有。即今眼在甚麼處。更須",
    "X65n1280_007:0161c11": "待具眼麼。若待具眼者。便是自不具眼。被老僧喚",
    "X65n1280_007:0161c12": "作生盲底人。汝還諱得麼。大抵汝等諸人。自不具",
    "X65n1280_007:0161c13": "眼。一味只聽虗聲。古人道。聞舉主人公。便可打箇",
    "X65n1280_007:0161c14": "[跳兆+孛]跳。若舉衲僧巴鼻。更無下口處。此等說話。正好",
    "X65n1280_007:0161c15": "捉呆。汝便作實法會。道主人公。不是衲僧巴鼻。老",
    "X65n1280_007:0161c16": "僧問汝。主人公是長是短。是白是黑。衲僧巴鼻。是",
    "X65n1280_007:0161c17": "一孔是兩孔。是向上是向下。汝試定當看。定當得",
    "X65n1280_007:0161c18": "出。許汝說衲僧鼻孔。超過主人公。笑老僧以主人",
    "X65n1280_007:0161c19": "公為棒眼。却也未遲。若定當不出。切莫亂統。何以",
    "X65n1280_007:0161c20": "故。師子口。不逐閑塊。只解咬人。老僧棒不落別處。",
    "X65n1280_007:0161c21": "只解打人。千問千棒。萬問萬棒。驀頭炤腦。劈脊攔",
    "X65n1280_007:0161c22": "腰。直指一切人。各各薦取自家面目。各各摸取自",
    "X65n1280_007:0161c23": "家鼻孔。所謂棒頭有眼明如日者此也。若不據人",
    "X65n1280_007:0161c24": "為棒眼。則棒作棒用。亦致人棒作棒會。棒作棒用。",
    "X65n1280_007:0162a01": "即為瞎棒。棒作棒會。即為瞎漢。瞎棒打瞎漢。失却",
    "X65n1280_007:0162a02": "老僧一隻眼。併失却臨濟一隻眼矣。昔汾陽至首",
    "X65n1280_007:0162a03": "山。問百丈卷席意旨如何。曰龍袖拂開全體現。曰",
    "X65n1280_007:0162a04": "師意如何。曰象王行處絕狐踪。於是大悟言下。拜",
    "X65n1280_007:0162a05": "而起曰。萬古碧潭空界月。再三撈摝始應知。有問",
    "X65n1280_007:0162a06": "者曰。見何道理。便爾自肯。曰正是我放身命處。此",
    "X65n1280_007:0162a07": "非從上大老。以自肯為宗旨乎。老僧無一法與人。",
    "X65n1280_007:0162a08": "只據一棒不作一棒用。直指一切人放身命處。者",
    "X65n1280_007:0162a09": "裏石火莫及。電光罔通。眨得眼來。千里萬里。是乃",
    "X65n1280_007:0162a10": "所謂臨時耳。非有時打。有時不打。便當得殺活臨",
    "X65n1280_007:0162a11": "時也。汝等自不具眼。死在句下。聞說有時便作有",
    "X65n1280_007:0162a12": "時會。即如臨濟道。直是現今。更無時節。又將作無",
    "X65n1280_007:0162a13": "時會耶。",
    "X65n1280_007:0162a14": "楊岐",
    "X65n1280_007:0162a15": "救曰。玉在山則秀。珠在川則媚。道之在人也。寧獨",
    "X65n1280_007:0162a16": "不然。予觀會公。深得慈明之道。服勤甚久。至出世",
    "X65n1280_007:0162a17": "而同參者。不知其履實踐真。深韜厚晦。去今日實",
    "X65n1280_007:0162a18": "霄壤。浮山遠錄公。謂首座曰。所以治心。須求妙悟",
    "X65n1280_007:0162a19": "悟則神和氣靜。容敬色莊。妄想情慮。皆融為真心",
    "X65n1280_007:0162a20": "矣。以此治心。心自靈妙。然後導物。孰不從化。遠公",
    "X65n1280_007:0162a21": "首山之嫡孫也。所示如此。而近世稱悟者。狀若屠",
    "X65n1280_007:0162a22": "兒魁膾。出言行事。禽獸之不若。而世人敬之。意其",
    "X65n1280_007:0162a23": "有悟耳。予願好心護法。而道眼未明者。以遠公之",
    "X65n1280_007:0162a24": "言辨之。漢月錯謂。威者形之外者也。音者聲之外",
    "X65n1280_007:0162b01": "者也。威音既在形聲之外。浮山遠錄公。如何道悟",
    "X65n1280_007:0162b02": "則神和氣靜。容敬色莊耶。潭吉據神和氣靜。容敬",
    "X65n1280_007:0162b03": "色莊。謗近世悟者。狀若屠兒魁膾。老僧道。只怕他",
    "X65n1280_007:0162b04": "不是悟的。若果是悟的。則神和氣靜。也是者箇容",
    "X65n1280_007:0162b05": "色。屠兒魁膾。也是者箇容色。不見廣額屠兒。放下",
    "X65n1280_007:0162b06": "屠刀。道我是千佛一數。佛果謂妙喜云。或有箇禪",
    "X65n1280_007:0162b07": "和子。得似老僧。汝又如何支遣。妙喜云。何幸如之。",
    "X65n1280_007:0162b08": "正如東坡說。作劊子手一生。得遇一箇肥漢剮。悟",
    "X65n1280_007:0162b09": "呵呵大笑。總之潭吉此章說話。正救漢月謂。臨濟",
    "X65n1280_007:0162b10": "立賓主之法。拱揖相讓。何等舒徐。如束帶立朝。光",
    "X65n1280_007:0162b11": "輝赫奕云云。誣謗老僧。為極麤一棒。所以前年與",
    "X65n1280_007:0162b12": "他書。舉普化不在毛吞巨海。芥納須彌上作活計。",
    "X65n1280_007:0162b13": "直踏倒飯床。與臨濟賓主相見。雖臨濟兩次徵勘。",
    "X65n1280_007:0162b14": "化到底不變不易。故濟乃吐舌。見得漢月不據本",
    "X65n1280_007:0162b15": "分。說麤說細。未免識者笑耳。遠錄公謂首座曰。悟",
    "X65n1280_007:0162b16": "則神和氣靜。容敬色莊。老僧即不然。悟則向上全",
    "X65n1280_007:0162b17": "提。大機大用。不見道。要做臨濟烜赫兒孫。直須翻",
    "X65n1280_007:0162b18": "轉面皮始得。",
    "X65n1280_007:0162b19": "▲楊岐方會禪師。慈明嗣。袁州宜春冷氏子。少警敏。",
    "X65n1280_007:0162b20": "不事筆硯。及出家閱經典。輙自神會。折節參老宿慈",
    "X65n1280_007:0162b21": "明。自南源徙道吾石霜。師皆佐之。總院事。依之雖久。",
    "X65n1280_007:0162b22": "然未有省發。每咨參。明曰。庫司事繁。且去。他日又問。",
    "X65n1280_007:0162b23": "明曰。監事異日兒孫遍天下在。何用忙為。一日明適",
    "X65n1280_007:0162b24": "出。雨忽作。師偵之小徑。既見。遂搊住曰。遮老漢今日",
    "X65n1280_007:0162c01": "須與我說。不說打你去。明曰。監事知是般事便休。語",
    "X65n1280_007:0162c02": "未卒。師大悟。即拜於泥塗。問曰。狹路相逢時如何。明",
    "X65n1280_007:0162c03": "曰。你且躲避。我要那裏去。師歸。來日具威儀。詣方丈",
    "X65n1280_007:0162c04": "禮謝。明呵曰。未在。慈明飯罷恒山行。禪者問道。多失",
    "X65n1280_007:0162c05": "所在。師闞其出未遠。即撾皷集眾。慈明怒數曰。小叢",
    "X65n1280_007:0162c06": "林暮而陞座。何從得此規繩乎。師曰。汾陽乃晚參也。",
    "X65n1280_007:0162c07": "一日明上堂。師出問。幽鳥語喃喃。辭雲入亂峰時如",
    "X65n1280_007:0162c08": "何。明曰。我行荒草裏。汝又入深村。師曰。官不容針。更",
    "X65n1280_007:0162c09": "借一問。明便喝。師曰好喝。明又喝。師亦喝。明連喝兩",
    "X65n1280_007:0162c10": "喝。師禮拜。明曰。此事是箇人方能擔荷。師拂袖便行。",
    "X65n1280_007:0162c11": "救曰。後代悟繇。非強作主宰。便屬依通。如此等悟",
    "X65n1280_007:0162c12": "處。千中無一。老僧但據初祖章救曰。廓然無聖。塗",
    "X65n1280_007:0162c13": "毒皷聲也。雪竇以本語作頌。可謂白圭無玷。死在",
    "X65n1280_007:0162c14": "佛果碧巖集句下。三祖信心銘。救曰。至道本無難",
    "X65n1280_007:0162c15": "易。但不揀擇即是。譬夫畵龍云云。死在中峰闢義",
    "X65n1280_007:0162c16": "學句下。便曉得潭吉。依他作解。不過是箇學語之",
    "X65n1280_007:0162c17": "流。一味掠虗。自己全無本據。若實見得後代師家。",
    "X65n1280_007:0162c18": "無如楊岐之悟者。一一指出。尚屬依通。況混說千",
    "X65n1280_007:0162c19": "中無一。其誰信之。",
    "X65n1280_007:0162c20": "問僧。秋色依依。朝離何處。曰去夏在上藍。師曰。不涉",
    "X65n1280_007:0162c21": "程途一句。作麼生道。曰兩重公案。師曰。謝上座答話。",
    "X65n1280_007:0162c22": "僧便喝。師曰。那裏學得者虗頭來。曰明眼尊宿難瞞。",
    "X65n1280_007:0162c23": "師曰。恁麼則楊岐隨上座去也。僧擬議。師曰。念汝鄉",
    "X65n1280_007:0162c24": "人在此。放汝三十棒。",
    "X65n1280_007:0163a01": "救曰。覺範謂師之施設。如玉工治璵璠。碔砆廢矣。",
    "X65n1280_007:0163a02": "觀其接白雲。并勘僧作略。信然。寶訓載師。初住楊",
    "X65n1280_007:0163a03": "岐。老屋敗椽。適隆冬雪霰滿床。居不遑處。衲子投",
    "X65n1280_007:0163a04": "誠。願充修造。師却之曰。我佛有言。時當減劫。高岸",
    "X65n1280_007:0163a05": "深谷。變遷不常。安得圓滿如意。自求稱足。汝等出",
    "X65n1280_007:0163a06": "家學道。做手脚未穩。已是四五十歲。詎有閒工夫",
    "X65n1280_007:0163a07": "事豐屋耶。竟辭之。翌日上堂曰。楊岐乍住屋壁疎。",
    "X65n1280_007:0163a08": "滿床盡撒雪珍珠。縮却項。暗嗟吁。翻憶古人樹下",
    "X65n1280_007:0163a09": "居。其高風遠韻。千古如見。老僧道。祇如楊岐云。縮",
    "X65n1280_007:0163a10": "却項。暗嗟吁。翻憶古人樹下居。果嗟歎之辭耶。抑",
    "X65n1280_007:0163a11": "別有話會耶。若別有話會。潭吉謂其高風遠韻。千",
    "X65n1280_007:0163a12": "古如見。不過讚嘆之辭耳。實未夢見楊岐意在。妄",
    "X65n1280_007:0163a13": "稱勘僧作略。豈不是拾覺範的唾餘。",
    "X65n1280_007:0163a14": "▲舒州白雲守端禪師楊岐嗣。衡陽葛氏子。幼事翰",
    "X65n1280_007:0163a15": "墨。冠依茶陵郁禪師披削。往參楊岐。岐一日忽問。受",
    "X65n1280_007:0163a16": "業師為誰。師曰。茶陵郁和尚。岐曰。吾聞伊過橋遭攧",
    "X65n1280_007:0163a17": "有省。作偈甚奇。能記否。師誦曰。我有明珠一顆。久被",
    "X65n1280_007:0163a18": "塵勞關鎻。今朝塵盡光生。炤破山河萬朵。岐笑而趨",
    "X65n1280_007:0163a19": "起。師愕然。通夕不寐。黎明咨詢之。適歲暮。岐曰。汝見",
    "X65n1280_007:0163a20": "昨日打敺儺者麼。曰見。岐曰。汝一籌不及渠。師愈大",
    "X65n1280_007:0163a21": "駭曰。何謂也。岐曰。渠愛人笑。汝怕人笑。師大悟。",
    "X65n1280_007:0163a22": "示眾云。佛身充滿於法界。普現一切羣生前。隨緣赴",
    "X65n1280_007:0163a23": "感靡不周。而常處此菩提座。大眾。作麼生說箇隨緣",
    "X65n1280_007:0163a24": "赴感底道理。祇於一彈指間。盡大地含生根機。一時",
    "X65n1280_007:0163b01": "應得周足。而未甞動著一毫頭。便且喚作隨緣赴感。",
    "X65n1280_007:0163b02": "而常處此座。祇如山僧。此者受法華請。相次與大眾",
    "X65n1280_007:0163b03": "相別去。宿松縣裏開堂了。方歸院去。且道還離此座",
    "X65n1280_007:0163b04": "也無。若道離。則世諦流布。若道不離。作麼生見得箇",
    "X65n1280_007:0163b05": "不離底事。莫是無邊剎境。自他不隔於毫端。十世古",
    "X65n1280_007:0163b06": "今。始終不離於當念麼。又莫是一切無心一時自徧",
    "X65n1280_007:0163b07": "麼。若恁麼。正是掉棒打月。到者裏。直須悟始得。悟後",
    "X65n1280_007:0163b08": "更須遇人始得。你道既悟了便休。又何必更須遇人。",
    "X65n1280_007:0163b09": "若悟了遇人底。當垂手方便之時。著著自有出身之",
    "X65n1280_007:0163b10": "路。不瞎却學者眼。若祇得乾蘿菔頭底。不惟瞎却學",
    "X65n1280_007:0163b11": "者眼。兼自己動便先自傷鋒犯手。你看我楊岐先師",
    "X65n1280_007:0163b12": "問慈明師翁。幽鳥語喃喃。辭雲入亂峰時如何。明曰。",
    "X65n1280_007:0163b13": "我行荒草裏。汝又入深村。曰官不容針。更借一問。明",
    "X65n1280_007:0163b14": "便喝。曰好喝。明又喝。岐亦喝。明連喝兩喝。岐禮拜。明",
    "X65n1280_007:0163b15": "曰。此事是箇人。方能擔荷。岐拂袖便行。大眾須知悟",
    "X65n1280_007:0163b16": "了遇人者。向十字街頭與人相逢。却在千峰頂上握",
    "X65n1280_007:0163b17": "手。千峰頂上相逢。却在十字街頭握手。所以山僧甞",
    "X65n1280_007:0163b18": "有頌云。他人住處我不住。他人行處我不行。不是為",
    "X65n1280_007:0163b19": "人難共聚。大都緇素要分明。山僧此者臨行。解開布",
    "X65n1280_007:0163b20": "袋頭。一時撒在諸人面前了也。有眼者莫錯怪好。珍",
    "X65n1280_007:0163b21": "重。",
    "X65n1280_007:0163b22": "救曰。昔妙喜大徹後。反於數禪客有疑。乃以問昭",
    "X65n1280_007:0163b23": "覺。覺曰。我禪如大海。你須將箇大海傾去始得。若",
    "X65n1280_007:0163b24": "將鉢盂盛得些子。是伊器量如此。吾當奈何。嗟嗟。",
    "X65n1280_007:0163c01": "今日以鉢盂盛得者。若真海水。於此末世。亦表表",
    "X65n1280_007:0163c02": "可觀矣。其所盛又皆污穢不堪之物。便欲撥棄師",
    "X65n1280_007:0163c03": "法。顛狂橫悖。牢不可開。三復白雲之語。為之涕泗。",
    "X65n1280_007:0163c04": "昭覺道。我禪如大海。你須將箇大海傾去始得。若",
    "X65n1280_007:0163c05": "將鉢盂盛得些子。是伊器量如此。後來妙喜也說",
    "X65n1280_007:0163c06": "道。以限量心。欲入廣大境界。縱然入得。如持蠡酌",
    "X65n1280_007:0163c07": "海。一蠡縱滿。能得幾何。然蠡中之水。未入蠡時。即",
    "X65n1280_007:0163c08": "是無限量底水。為你境界只如此。大生滿足想。故",
    "X65n1280_007:0163c09": "此無限量境界。亦隨你器量滿足。非是大海水。只",
    "X65n1280_007:0163c10": "有許多。他又道。諸方學得底是海蠡禪。我者裏是",
    "X65n1280_007:0163c11": "海蚌禪。何謂海蠡禪。口傳心授。露布葛藤。印板上",
    "X65n1280_007:0163c12": "打來。模子裏脫出者是。何謂海蚌禪。開口便見心",
    "X65n1280_007:0163c13": "肝五臟。差珍異寶。都在面前。閉却口時。無處覔伊",
    "X65n1280_007:0163c14": "縫罅者是。據此看來。漢月是海蚌禪耶。是海蠡禪",
    "X65n1280_007:0163c15": "耶。穿鑿古人言句。以為宗旨。不惟自謗。亦乃謗他",
    "X65n1280_007:0163c16": "古人。如在大海底坐。更展手向海外。問人乞水。被",
    "X65n1280_007:0163c17": "一杓污穢不堪之物。驀頭澆了。全然不識好惡。便",
    "X65n1280_007:0163c18": "沒頭浸在裏許。雜毒入心。放捨不下。轉生咬嚼。魔",
    "X65n1280_007:0163c19": "魅後昆。昭覺見禪客。將箇鉢盂。盛些子海水。尚喚",
    "X65n1280_007:0163c20": "吾當奈何。今漢月於大海外。別將箇曲曲折折底",
    "X65n1280_007:0163c21": "蠡兒。滿盛污穢不堪。種種雜毒之物。累老僧費盡",
    "X65n1280_007:0163c22": "娘生力氣。闢之又闢。直洗滌到今。猶不能得潔淨",
    "X65n1280_007:0163c23": "去。吾當奈何。吾當奈何。潭吉等掉棒打月。正是白",
    "X65n1280_007:0163c24": "雲道底。至于悟後更須遇人。待你悟了向你道。",
    "X65n1280_007:0164a01": "▲蘄州五祖法演禪師白雲嗣。綿州鄧氏子。年三十",
    "X65n1280_007:0164a02": "五。始棄家。祝髮受具。往成都。習唯識百法等論。因聞",
    "X65n1280_007:0164a03": "菩薩入見道時。智與理冥。境與神會。不分能證所證。",
    "X65n1280_007:0164a04": "西天外道甞難比丘曰。既不分能證所證。却以何為",
    "X65n1280_007:0164a05": "證。無能對者。外道貶之。令不鳴鐘皷。反披袈裟。三藏",
    "X65n1280_007:0164a06": "裝法師至彼。救此義曰。如人飲水。冷煖自知。乃通其",
    "X65n1280_007:0164a07": "難。師曰。冷煖則可知矣。如何是知底事。遂往質本講",
    "X65n1280_007:0164a08": "曰。不知自知之理如何。講莫疏其問。但誘曰。汝欲明",
    "X65n1280_007:0164a09": "此。當往南方。扣傳佛心宗者。師即負笈出關。所見尊",
    "X65n1280_007:0164a10": "宿。無不以此咨決。所疑終不破。洎謁圓照本禪師。古",
    "X65n1280_007:0164a11": "今因緣會盡。惟不會僧問興化四方八面來時如何。",
    "X65n1280_007:0164a12": "化云。打中間底。僧作禮。化云。我昨日赴箇村齋。中途",
    "X65n1280_007:0164a13": "遇一陣卒風暴雨。却向古廟裏避得過。請益本。本云。",
    "X65n1280_007:0164a14": "此是臨濟下因緣。須是問他家兒孫始得。",
    "X65n1280_007:0164a15": "師遂謁浮山遠禪師。請益前話。遠云。我有箇譬喻。說",
    "X65n1280_007:0164a16": "似你。你一似箇三家村裏賣柴漢子。把箇匾檐。橫在",
    "X65n1280_007:0164a17": "腰。向十字街頭。立地問人。中書堂今日商量甚麼事。",
    "X65n1280_007:0164a18": "師默計云。若如此。大故未在。遠一日語師曰。吾老矣。",
    "X65n1280_007:0164a19": "恐虗度子光陰。可往依白雲。此老雖後生吾未識面。",
    "X65n1280_007:0164a20": "但見其頌臨濟三頓棒話。有過人處。必能了子大事。",
    "X65n1280_007:0164a21": "師澘然禮辭。至白雲。遂舉僧問南泉摩尼珠話請問。",
    "X65n1280_007:0164a22": "雲叱之。師領悟。獻投機偈曰。山前一片閑田地。叉手",
    "X65n1280_007:0164a23": "叮嚀問祖翁。幾度賣來還自買。為憐松竹引清風。雲",
    "X65n1280_007:0164a24": "特印可。令掌磨事。一日有僧見磨轉。遽指以問師曰。",
    "X65n1280_007:0164b01": "此神通耶。法爾耶。師褰衣旋磨一匝。僧無語。未幾雲",
    "X65n1280_007:0164b02": "至。語師曰。有數禪客。自廬山來。皆有悟入處。教伊說",
    "X65n1280_007:0164b03": "亦說得有來繇。舉因緣問伊亦明得。教伊下語亦下",
    "X65n1280_007:0164b04": "得。祇是未在。師於是大疑。私自計曰。既悟了。說亦說",
    "X65n1280_007:0164b05": "得。明亦明得。如何却未在。遂參究累日。忽然省悟。從",
    "X65n1280_007:0164b06": "前寶惜。一時放下。走見白雲。雲為手舞足蹈。師亦一",
    "X65n1280_007:0164b07": "笑而已。已後曰。吾因茲出一身白汗。便明得下載清",
    "X65n1280_007:0164b08": "風。",
    "X65n1280_007:0164b09": "救曰。浮山以一頌識白雲。祥菴主以一轉語識聰",
    "X65n1280_007:0164b10": "老。香林遠在雲門作侍者十八年。方大悟。既辭行。",
    "X65n1280_007:0164b11": "一轉語不愜。更留三年。古人重言句如此。故其說",
    "X65n1280_007:0164b12": "法。造次顛沛之際。不失綱宗。坐笑立談之頃。知其",
    "X65n1280_007:0164b13": "魔佛。此所謂定龍蛇眼也。予歷觀古德法式。亡此",
    "X65n1280_007:0164b14": "眼者。葢二百餘年矣。你看白雲端。頌臨濟三頓棒",
    "X65n1280_007:0164b15": "話。一拳拳倒黃鶴樓。一趯趯翻鸚鵡洲。便能指出",
    "X65n1280_007:0164b16": "臨濟所以悟處。有意氣時添意氣。不風流處也風",
    "X65n1280_007:0164b17": "流。便能指出臨濟全體作用處。正與老僧說的鼻",
    "X65n1280_007:0164b18": "孔一般。何曾像潭吉。認知痛知癢。為棒頭拂著的",
    "X65n1280_007:0164b19": "道理。洞山聰答僧問。既是泗州大聖。為甚麼却向",
    "X65n1280_007:0164b20": "楊州出現。曰君子愛財。取之有道。有僧舉似祥菴",
    "X65n1280_007:0164b21": "主。主大驚曰。雲門兒孫猶在。聰出世後。示僧曰。祖",
    "X65n1280_007:0164b22": "師西來。特唱此事。自是上座不薦。所以從門入者。",
    "X65n1280_007:0164b23": "不是家珍。認影迷頭。豈非大錯。既是祖師西來。特",
    "X65n1280_007:0164b24": "唱此事。又何必對眾忉忉。據是聰老曷甞重言句",
    "X65n1280_007:0164c01": "來。香林遠依雲門。門每呼遠侍者。遠應諾。門曰。是",
    "X65n1280_007:0164c02": "甚麼。如此者十八年。一日方悟。門曰。我乃今更不",
    "X65n1280_007:0164c03": "呼汝矣。遠一日辭門。門曰。光含萬象一句。作麼生",
    "X65n1280_007:0164c04": "道。遠擬議。門令更住三年。據雲門氣宇如王。擬議",
    "X65n1280_007:0164c05": "尚不許。況重言句乎。所以古人道。胸襟流出。葢天",
    "X65n1280_007:0164c06": "葢地。非是做言語。求奇特。他人道不出。錦心繡口。",
    "X65n1280_007:0164c07": "意句尖新之謂。潭吉等將古人言句。妄生穿鑿。遞",
    "X65n1280_007:0164c08": "相傳習。却成惡口小家。謗古人已甚。況敢謗二百",
    "X65n1280_007:0164c09": "餘年祖宗。不具此眼。天壤間。乃有此等兒孫。救中",
    "X65n1280_007:0164c10": "又道。已呈投機頌。白雲業已許可。又乃重出白汗。",
    "X65n1280_007:0164c11": "今人不能無疑。難矣哉。禪之不可不悟不可不大",
    "X65n1280_007:0164c12": "悟。不可不明大法。所云大法者。非區區卜度名相",
    "X65n1280_007:0164c13": "而已也。據五祖道。吾因茲出一身白汗。便明得下",
    "X65n1280_007:0164c14": "載清風。以證從前寶惜。一時放下。何甞言禪之不",
    "X65n1280_007:0164c15": "可不悟。不可不大悟。不可不明大法來。總之潭吉。",
    "X65n1280_007:0164c16": "未夢見五祖汗氣。故如是亂說。上文重言句。此又",
    "X65n1280_007:0164c17": "謂非區區名相。自語相違。難道名相不是言句。故",
    "X65n1280_007:0164c18": "曰遁辭知其所窮。",
    "X65n1280_007:0164c19": "圓悟一日請益臨濟四賓主怎生。師云。也祇是箇程",
    "X65n1280_007:0164c20": "限。是甚麼閑事。又云。我者裏恰似馬前相撲。倒便休。",
    "X65n1280_007:0164c21": "救曰。五祖此言。吐出臨濟心髓。自風穴首山而下。",
    "X65n1280_007:0164c22": "言賓主者。未能如此親切。闢書引程限二字。抹殺",
    "X65n1280_007:0164c23": "臨濟。譬求無父之子。眾雌而無雄。又奚卵焉。老僧",
    "X65n1280_007:0164c24": "只據五祖道。我者裏恰似馬前相撲倒便休。為最",
    "X65n1280_007:0165a01": "親切。故一棒不作一棒用。直指一切人。自倒而已。",
    "X65n1280_007:0165a02": "如謂眾雌無雄。又奚卵焉。是殆不然。眾雌亦有卵。",
    "X65n1280_007:0165a03": "但不能成子以破卵耳。香嚴曰。子啐母啄。子覺母",
    "X65n1280_007:0165a04": "殻。子母俱亡。應緣不錯。同道唱和。妙云獨脚。悟此",
    "X65n1280_007:0165a05": "便知老僧指人自倒的落處。亦知五祖撲倒便休",
    "X65n1280_007:0165a06": "的落處。漢月抹殺老僧。真乃無父之子。反謂老僧",
    "X65n1280_007:0165a07": "抹殺臨濟耶。闢書引程限二字。便為抹殺臨濟。即",
    "X65n1280_007:0165a08": "如五祖道。是甚麼閑事。汝又作麼生。",
    "X65n1280_007:0165a09": "師垂語曰。譬如水牯牛過窻櫺。頭角四蹄都過了。因",
    "X65n1280_007:0165a10": "甚尾巴過不得。",
    "X65n1280_007:0165a11": "潭吉謂闢書曰。宗旨為尾巴。說宗旨者過不得。唯",
    "X65n1280_007:0165a12": "老僧一棒過得。老僧與劉居士書云。惟有尾巴過",
    "X65n1280_007:0165a13": "不得者。正居士倚古人語句。廉纖不絕者是。所以",
    "X65n1280_007:0165a14": "高峰頌。等閑放出者牛兒。頭角分明舉似誰。若向",
    "X65n1280_007:0165a15": "尾巴尖上會。新羅鷂子過多時。潭吉等。廉廉纖纖。",
    "X65n1280_007:0165a16": "正向尾巴尖上會耳。老僧試問潭吉。汝等諸人還",
    "X65n1280_007:0165a17": "有尾巴也無。即如老僧一棒。直打漢月到底。打漢",
    "X65n1280_007:0165a18": "月分上耶。抑打漢月尾巴上耶。於斯明得。便知宗",
    "X65n1280_007:0165a19": "旨落處畢竟不向尾巴上會。過得過不得。非唯謗",
    "X65n1280_007:0165a20": "老僧。亦乃自謗。五祖垂語曰。譬如水牯牛過窻櫺。",
    "X65n1280_007:0165a21": "頭角四蹄都過了。因甚尾巴過不得。當時老僧若",
    "X65n1280_007:0165a22": "在座下。要問五祖。頭角四蹄都過了。因甚尾巴過",
    "X65n1280_007:0165a23": "不得。管取他呵呵大笑。黃龍云。已過關者。掉臂徑",
    "X65n1280_007:0165a24": "去。安知有關吏。老僧是也。從關吏問可否。此未過",
    "X65n1280_007:0165b01": "關者。汝等諸人是也。認宗旨為尾巴。敢保頭角四",
    "X65n1280_007:0165b02": "蹄。總未過在",
    "X65n1280_007:0165b03": "救曰。五祖曰。先師語拙。當時不以為慢尊。大慧欲",
    "X65n1280_007:0165b04": "毀碧巖集板。當時不以為好高逞己。黃檗溈仰不",
    "X65n1280_007:0165b05": "許馬祖下諸尊宿。當時不以為人我是非。知此道",
    "X65n1280_007:0165b06": "公也。今海內緇素。至賢且明者。猶曰。三峰之爭宗",
    "X65n1280_007:0165b07": "旨誠是。但名分則不可。嗚呼。是道輕於名分矣。且",
    "X65n1280_007:0165b08": "二老年德。相去不甚遠。所以屈身折節。尊臨濟之",
    "X65n1280_007:0165b09": "道而已矣。苟捨道。名分何自而生耶。嗚呼。至明且",
    "X65n1280_007:0165b10": "賢。而為此說者。特未知道耳。據白雲端。頌汝是惠",
    "X65n1280_007:0165b11": "超因緣。一文大光錢。買得箇油糍。喫向肚裏了。當",
    "X65n1280_007:0165b12": "下便不饑。本色宗匠。發明本分事。覔巧且不可得。",
    "X65n1280_007:0165b13": "拙從何來。五祖謂先師語拙。正提唱一番。使人領",
    "X65n1280_007:0165b14": "略於言句之外。何甞欺壓白雲來。佛果作碧巖集。",
    "X65n1280_007:0165b15": "宗門至此一大變。本色宗匠。須以本分接人。一時",
    "X65n1280_007:0165b16": "籍沒了他家計。却更要他納物事。教他無所從出。",
    "X65n1280_007:0165b17": "始肯捨命。討箇死處。若向言句上拈提。便放他一",
    "X65n1280_007:0165b18": "條活路。大慧欲毀其板。是則名為知恩報恩者。又",
    "X65n1280_007:0165b19": "何甞欺壓佛果來。黃檗謂眾曰。還知大唐國裏無",
    "X65n1280_007:0165b20": "禪師麼。時有僧問。諸方尊宿。盡聚眾開化。為甚却",
    "X65n1280_007:0165b21": "道無禪師。檗云。不道無禪。只是無師。闍黎不見馬",
    "X65n1280_007:0165b22": "大師下。有八十四人坐道場。得馬師正法眼者。止",
    "X65n1280_007:0165b23": "三兩人。廬山歸宗和尚是其一。出家人。須知有從",
    "X65n1280_007:0165b24": "上事分始得。溈山問仰山。百丈再參馬祖因緣。此",
    "X65n1280_007:0165c01": "二尊宿意旨如何。仰曰。此是顯大機大用。溈曰。馬",
    "X65n1280_007:0165c02": "祖出八十四人善知識。幾人得大機。幾人得大用。",
    "X65n1280_007:0165c03": "仰曰。百丈得大機。黃檗得大用。餘者盡是唱導之",
    "X65n1280_007:0165c04": "師。溈曰。如是如是。葢大機大用。原出黃檗口中。百",
    "X65n1280_007:0165c05": "丈謂眾。佛法不是小事。老僧被馬大師一喝。直得",
    "X65n1280_007:0165c06": "三日耳聾。檗聞舉。不覺吐舌。丈曰。子已後莫承嗣",
    "X65n1280_007:0165c07": "馬祖去麼。檗曰不然。今日因和尚舉。得見馬祖大",
    "X65n1280_007:0165c08": "機之用。然且不識馬祖。若承嗣馬祖。已後喪我兒",
    "X65n1280_007:0165c09": "孫。丈曰。如是。見與師齊。減師半德。見過於師。方堪",
    "X65n1280_007:0165c10": "傳授。子甚有超師之見。檗便禮拜。丈一日問檗。甚",
    "X65n1280_007:0165c11": "麼處去來。曰大雄山下采菌子來。丈曰。還見大蟲",
    "X65n1280_007:0165c12": "麼。檗便作虎聲。丈拈斧作斫勢。檗即打丈一摑。丈",
    "X65n1280_007:0165c13": "吟吟而笑。上堂曰。大雄山下。有一大蟲。汝等諸人。",
    "X65n1280_007:0165c14": "也須好看。百丈老漢。今日親遭一口。又丈上堂。舉",
    "X65n1280_007:0165c15": "野狐因緣。檗便問。古人錯祗對一轉語。五百生墮",
    "X65n1280_007:0165c16": "野狐身。轉轉不錯。合作箇甚麼。丈曰。近前與汝道。",
    "X65n1280_007:0165c17": "檗近前。與丈一掌。丈拍手笑曰。將謂胡鬚赤。更有",
    "X65n1280_007:0165c18": "赤鬚胡。可見檗大機大用。果有超師之作。乃至臨",
    "X65n1280_007:0165c19": "濟。三度問佛法的的大意。檗三度與六十痛棒。本",
    "X65n1280_007:0165c20": "色宗匠。只以本分草料接人。葢如此。若大機大用。",
    "X65n1280_007:0165c21": "不是宗旨。檗何故謂馬大師下。八十四人坐道場。",
    "X65n1280_007:0165c22": "得馬師正法眼者。止三兩人。特指歸宗是其一。不",
    "X65n1280_007:0165c23": "見僧辭宗。宗問甚麼處去。曰諸方學五味禪去。宗",
    "X65n1280_007:0165c24": "曰。諸方有五味禪。我者裏祇有一味禪。曰如何是",
    "X65n1280_007:0166a01": "一味禪。宗便打。僧曰。會也會也。宗曰。道道。僧擬議。",
    "X65n1280_007:0166a02": "宗又打。僧後到黃檗舉前話。檗特上堂曰。馬大師",
    "X65n1280_007:0166a03": "下。出八十四人善知識。問著箇箇屙漉漉地。祇有",
    "X65n1280_007:0166a04": "歸宗較些子。據一味禪。問著便打。擬議又打。故謂",
    "X65n1280_007:0166a05": "歸宗較些子。據老婆心。問著便打。三問三打。故謂",
    "X65n1280_007:0166a06": "黃檗得大用。即老僧所謂本色本分。無別法與人",
    "X65n1280_007:0166a07": "者。然則溈仰推黃檗。黃檗推歸宗。無非發明從上",
    "X65n1280_007:0166a08": "事。且不是欺壓馬祖下諸尊宿。又何甞欺壓百丈。",
    "X65n1280_007:0166a09": "并欺壓馬祖來。今漢月好高逞己。以致慢尊。欺壓",
    "X65n1280_007:0166a10": "老僧為一橛頭硬禪。更加人我是非。諍論不已。老",
    "X65n1280_007:0166a11": "僧要將極麤一棒。整頓漢月到底。只為他妄立一",
    "X65n1280_007:0166a12": "○。為千佛萬佛之祖。鑽出雙頭獨結。四法交加。種",
    "X65n1280_007:0166a13": "種奇名異相。又遍搜古今三法。死配三玄三要。以",
    "X65n1280_007:0166a14": "為臨濟宗旨。埋沒己靈。孤負先聖。古人謂臨濟全",
    "X65n1280_007:0166a15": "機大用。棒喝交馳。劍刃上求人。電光中垂手。漢月",
    "X65n1280_007:0166a16": "一味抹殺。只逐他玄要的閑塊。謂是堂奧中事。竊",
    "X65n1280_007:0166a17": "臨濟之名。自成一家外道。累老僧以本色本分。反",
    "X65n1280_007:0166a18": "覆勸諭。諭之不得。一闢再闢。闢至今日而猶不已",
    "X65n1280_007:0166a19": "者。為道也。非為名分也。即百丈親舉再參馬祖因",
    "X65n1280_007:0166a20": "緣。黃檗親聞吐舌。猶謂若承嗣馬祖。已後喪我兒",
    "X65n1280_007:0166a21": "孫。何況自唐迄我明。中間隔五代宋元。漢月乃望",
    "X65n1280_007:0166a22": "空啟告。攀臨濟為真師。老僧要問漢月。面皮厚多",
    "X65n1280_007:0166a23": "少。古人道。威音王以後。無師自悟。盡是天然外道。",
    "X65n1280_007:0166a24": "漢月抹殺老僧。便是外道種子。所以老僧竭力整",
    "X65n1280_007:0166b01": "頓他。亦為道也。非為名分也。總而言之。老僧以本",
    "X65n1280_007:0166b02": "色本分。大機大用為宗旨。漢月以三擊碓。三甕醬",
    "X65n1280_007:0166b03": "三撼門扇。三頓痛棒。死配三玄三要為宗旨。海內",
    "X65n1280_007:0166b04": "大矣。孰是孰非。必有賢且明。起而辨之者。",
    "X65n1280_007:0166b06": "天童和尚闢妄求略說卷之七"
}