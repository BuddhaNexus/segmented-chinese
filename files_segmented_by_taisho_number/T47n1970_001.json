{
    "T47n1970_001:0254b02": "龍舒增廣淨土文卷第一",
    "T47n1970_001:0254b04": "國學進士王日休譔",
    "T47n1970_001:0254b05": "予遍覽藏經及諸傳記。取其意而為淨土",
    "T47n1970_001:0254b06": "文。無一字無所本。幸勿以人微而忽其說。",
    "T47n1970_001:0254b07": "欲人人共曉。故其言直而不文。予龍舒人",
    "T47n1970_001:0254b08": "也。世傳淨土文者不一。故以郡號別之。",
    "T47n1970_001:0254b09": "1 淨土起信淨土起信一",
    "T47n1970_001:0254b10": "淨土之說多見於日用之間。而其餘功乃見",
    "T47n1970_001:0254b11": "於身後。不知者止以為身後之事而已。殊不",
    "T47n1970_001:0254b12": "知其大有益於生前也。何則佛之所以訓人",
    "T47n1970_001:0254b13": "者。無非善。與儒教之所以訓人。何以異哉。唯",
    "T47n1970_001:0254b14": "其名有不同耳。故其以淨土為心。則見於日",
    "T47n1970_001:0254b15": "用之間者。意之所念。口之所言。身之所為無",
    "T47n1970_001:0254b16": "適而非善。善則為君子為大賢。現世則人敬",
    "T47n1970_001:0254b17": "之。神祐之。福祿可增。壽命可永。由是言之。",
    "T47n1970_001:0254b18": "則從佛之言而以淨土為心者。孰謂無益於",
    "T47n1970_001:0254b19": "生前乎。其次為業緣所奪而不能專志於此。",
    "T47n1970_001:0254b20": "苟有志焉者。亦惡緣可以自此而省。善緣可",
    "T47n1970_001:0254b21": "以自此而增。惡緣省而不已。終必至於絕其",
    "T47n1970_001:0254b22": "惡。善緣增而不已。終必至於純乎善。惡既",
    "T47n1970_001:0254b23": "絕矣。善既純矣。非為君子而何。非為大賢而",
    "T47n1970_001:0254b24": "何。由是言之。則從佛之言而以淨土為心者。",
    "T47n1970_001:0254b25": "孰謂無益於生前乎。又其次不知禮義之所",
    "T47n1970_001:0254b26": "在。不知刑罰之可畏。惟氣勢之為尚。惟勢力",
    "T47n1970_001:0254b27": "之為趨。苟知以淨土為心。則亦必知省己而",
    "T47n1970_001:0254b28": "自咎。所為雖不能皆合於禮義。亦必近於禮",
    "T47n1970_001:0254b29": "義矣。雖不能盡超乎刑罰。亦必遠於刑罰矣。",
    "T47n1970_001:0254c01": "漸可以脫小人之域。而終為君子之歸。庸人",
    "T47n1970_001:0254c02": "稍知佛理者。世必目為善人。此其效也。由是",
    "T47n1970_001:0254c03": "言之。則從佛之言而以淨土為心者。孰謂無",
    "T47n1970_001:0254c04": "益於生前乎。或曰。從孔子之言。而以儒教為",
    "T47n1970_001:0254c05": "心。豈不益於生前乎。何必淨土哉。曰。此世間",
    "T47n1970_001:0254c06": "法耳。非出世間法。世間法則不出於輪迴。出",
    "T47n1970_001:0254c07": "世間法則直脫輪迴外。淨土既益於生前。又",
    "T47n1970_001:0254c08": "益於身後者。以其兼出世間法故也。",
    "T47n1970_001:0254c09": "2 淨土起信淨土起信二",
    "T47n1970_001:0254c10": "淨土之說有理有跡。論其理。則見於日用之",
    "T47n1970_001:0254c11": "間。而未甞離。前篇所言是也。論其跡。則見於",
    "T47n1970_001:0254c12": "早晨一茶之頃。而不必終日泥十念法門是",
    "T47n1970_001:0254c13": "也。蓋修持法門有九品。人人皆可以修。雖罪",
    "T47n1970_001:0254c14": "惡之人。佛亦不棄。迴心向善則為善矣。故此",
    "T47n1970_001:0254c15": "十念法門人皆可以通行。譬如久為暗室。一",
    "T47n1970_001:0254c16": "燈照之則為明矣。故殺牛屠馬之人。放下屠",
    "T47n1970_001:0254c17": "刀亦可以修。所以修者不難。亦不妨一切俗",
    "T47n1970_001:0254c18": "事。故在官不妨職業。在士不妨修讀。在商賈",
    "T47n1970_001:0254c19": "不妨販賣。在農人不妨耕種。在公門不妨事",
    "T47n1970_001:0254c20": "上。在僧徒不妨參禪。凡一切所為皆不相妨。",
    "T47n1970_001:0254c21": "故曰。其修持工夫見於早晨一茶之頃耳。遂",
    "T47n1970_001:0254c22": "可以為萬萬劫不壞之資。人何為而不修乎。",
    "T47n1970_001:0254c23": "今有販物者。一錢而得兩錢之息。則必自喜。",
    "T47n1970_001:0254c24": "以為得息之多矣。行路者一日而及兩日之",
    "T47n1970_001:0254c25": "程。亦必自喜。以為及程之多矣。是於外物",
    "T47n1970_001:0254c26": "小有所得。而知其喜也。或兩錢而得一錢之",
    "T47n1970_001:0254c27": "價。必憂之以為喪本。兩日而及一日之程。亦",
    "T47n1970_001:0254c28": "必憂之以為費日。是於外物小有所失。而知",
    "T47n1970_001:0254c29": "其憂也。何於吾身之光陰有限。則日沒以過。",
    "T47n1970_001:0255a01": "其失大矣。而不以為憂。於淨土之因緣難遇。",
    "T47n1970_001:0255a02": "幸而知之。其得大矣。而不以為喜。是徒見小",
    "T47n1970_001:0255a03": "得小失而知憂喜。及得失之大者則不能知。",
    "T47n1970_001:0255a04": "何不思之甚也。況不費時刻。用力甚少。而收",
    "T47n1970_001:0255a05": "功有不可盡言者。人何為而不修乎。此時不",
    "T47n1970_001:0255a06": "修。可痛惜哉可痛惜哉。",
    "T47n1970_001:0255a07": "3 淨土起信淨土起信三",
    "T47n1970_001:0255a08": "人驟聞淨土之景象。多不信之。無足怪也。蓋",
    "T47n1970_001:0255a09": "拘於目前所見。遂謂目前所不見者亦如此",
    "T47n1970_001:0255a10": "而已。且如陋巷糞壤之居者。安知有廣廈之",
    "T47n1970_001:0255a11": "清淨。小器藜藿之食者。安知有食前之方丈。",
    "T47n1970_001:0255a12": "弊篋錙銖之蓄者。安知有天府之充溢。說處",
    "T47n1970_001:0255a13": "此娑婆濁世。不信其清淨佛土。所以生長於",
    "T47n1970_001:0255a14": "胞胎。不知彼有蓮苞之化生。壽不過百年。不",
    "T47n1970_001:0255a15": "知彼有河沙之壽數。衣食必由於營作。不知",
    "T47n1970_001:0255a16": "彼有自然之衣食快樂。常雜於憂惱。不知彼",
    "T47n1970_001:0255a17": "有純一之快樂。然則佛之所言。不可以目前",
    "T47n1970_001:0255a18": "所不見而不信也。況佛切戒人以妄語。必不",
    "T47n1970_001:0255a19": "自妄語以誑人。世人妄語者非以規利。則以",
    "T47n1970_001:0255a20": "避害。佛無求於世。何規利之有。佛視死生。",
    "T47n1970_001:0255a21": "如刀斫虛空。何避害之有。是佛無所用其妄",
    "T47n1970_001:0255a22": "語也。世間中人以上者。猶不肯妄語以喪其",
    "T47n1970_001:0255a23": "行止。況佛乎。其言可信。無足疑者。故先賢",
    "T47n1970_001:0255a24": "云。佛言不信。何言可信。昔有以忠臣為姦黨",
    "T47n1970_001:0255a25": "者。刻之於石。天雷擊之。今以金寶綵色鐫刻",
    "T47n1970_001:0255a26": "裝繪。以為輪藏貯。佛之言供以香花。嚴以神",
    "T47n1970_001:0255a27": "龍。使其言之妄。則又甚於姦黨之碑。何為",
    "T47n1970_001:0255a28": "歷千百歲。而天雷不擊之哉。以其言之誠也。",
    "T47n1970_001:0255a29": "言之誠而不信。將何俟哉。是故淨土之說更",
    "T47n1970_001:0255b01": "無可疑者。況自古及今。修此者感應甚多。尤",
    "T47n1970_001:0255b02": "不可以不信者也。感應在第五卷。",
    "T47n1970_001:0255b03": "4 淨土起信淨土起信四",
    "T47n1970_001:0255b04": "儒者或以釋氏之徒無戒行故。輕其教。而因",
    "T47n1970_001:0255b05": "以不信淨土。是不然。豈可以道士不肖而輕",
    "T47n1970_001:0255b06": "老子。士人不肖而輕孔子。智者尚不以人廢",
    "T47n1970_001:0255b07": "言。況可以其徒而輕其教乎。釋氏之教有世",
    "T47n1970_001:0255b08": "間法。有出世間法。其世間法與吾儒同者。不",
    "T47n1970_001:0255b09": "可以縷數。姑舉其大者言之。釋氏之所以孳",
    "T47n1970_001:0255b10": "孳訓世人者。無非戒惡勸善。而吾儒何甞不",
    "T47n1970_001:0255b11": "戒惡勸善哉。且以目前言之。佛以殺生偷盜",
    "T47n1970_001:0255b12": "邪婬為身三業。而孔子言勝殘去殺。詩人言。",
    "T47n1970_001:0255b13": "文王德及鳥獸昆蟲。是豈不戒殺哉。盜固不",
    "T47n1970_001:0255b14": "在所言矣。孔子言。吾未見好德如好色者。詩",
    "T47n1970_001:0255b15": "人刺不德而悅美色。是豈不戒邪婬哉。佛以",
    "T47n1970_001:0255b16": "妄言綺語兩舌惡口為口四業。孔子謂。人而",
    "T47n1970_001:0255b17": "無信。不知其可。豈不戒妄言也。謂。巧言令",
    "T47n1970_001:0255b18": "色。鮮矣仁。豈不戒綺語也。書稱。爾無面從退",
    "T47n1970_001:0255b19": "有後言。豈不戒兩舌也。惡口謂之惡怒之聲。",
    "T47n1970_001:0255b20": "尚未至於穢語。荀子謂。傷人之言深於矛戟。",
    "T47n1970_001:0255b21": "是未甞不戒惡怒之口也。佛又以貪嗔癡為",
    "T47n1970_001:0255b22": "意三業。孔子謂。見得思義。是則戒貪矣。謂。",
    "T47n1970_001:0255b23": "伯夷叔齊不念舊惡。是則戒嗔矣。謂。困而不",
    "T47n1970_001:0255b24": "學。民斯為下。是則戒癡也。由此言之。儒釋未",
    "T47n1970_001:0255b25": "甞不同也。其不同者。唯儒家止於世間法。釋",
    "T47n1970_001:0255b26": "氏又有出世間法。儒家止於世間法。故獨言",
    "T47n1970_001:0255b27": "一世而歸之於天。釋氏又有出世間法。故知",
    "T47n1970_001:0255b28": "累世而見眾生業緣之本末。此其所不同耳。",
    "T47n1970_001:0255b29": "欲知釋氏之所長。須看楞嚴楞伽圓覺與無",
    "T47n1970_001:0255c01": "蓋障菩薩所問經。及曉金剛經之理。未能如",
    "T47n1970_001:0255c02": "是而遂非之。則孔子所謂不知而作之者。可",
    "T47n1970_001:0255c03": "不戒哉。誠如是。則釋氏為可信矣。其言淨土",
    "T47n1970_001:0255c04": "烏可以不信哉。所謂出世間法淨土尤有要",
    "T47n1970_001:0255c05": "者。不可以不勉也。",
    "T47n1970_001:0255c06": "5 淨土起信淨土起信五",
    "T47n1970_001:0255c07": "世有專於參禪者云。惟心淨土。豈復更有淨",
    "T47n1970_001:0255c08": "土。自性阿彌。不必更見阿彌。此言似是而非",
    "T47n1970_001:0255c09": "也。何則西方淨土有理有跡。論其理。則能淨",
    "T47n1970_001:0255c10": "其心。故一切皆淨誠。為唯心淨土矣。論其跡。",
    "T47n1970_001:0255c11": "則實有極樂世界。佛丁寧詳復言之。豈妄語",
    "T47n1970_001:0255c12": "哉。人人可以成佛。所謂自性阿彌者固不妄",
    "T47n1970_001:0255c13": "矣。然猝未能至此。譬如良材可以雕刻物像",
    "T47n1970_001:0255c14": "而極其華麗。必加以雕刻之功。然後能成。",
    "T47n1970_001:0255c15": "不可據指良材而遂謂極物像之華麗也。是",
    "T47n1970_001:0255c16": "所謂唯心淨土而無復更有淨土。自性阿彌",
    "T47n1970_001:0255c17": "不必更見阿彌者。非也。又信有淨土而泥唯",
    "T47n1970_001:0255c18": "心之說。乃謂西方不足生者。謂參禪悟性超",
    "T47n1970_001:0255c19": "佛越祖。阿彌不足見者。皆失之矣。何則此言",
    "T47n1970_001:0255c20": "甚高。竊恐不易到。彼西方淨土無貪無變無",
    "T47n1970_001:0255c21": "嗔無癡。吾心能無貪無變無嗔無癡乎。彼西",
    "T47n1970_001:0255c22": "方淨土思衣得衣。思食得食。欲靜則靜。欲去",
    "T47n1970_001:0255c23": "則去。吾思衣而無衣。則寒惱其心。思食而無",
    "T47n1970_001:0255c24": "食。則飢惱其心。欲靜而不得靜。則群動惱其",
    "T47n1970_001:0255c25": "心。欲去而不得去。則繫累惱其心。是所謂",
    "T47n1970_001:0255c26": "唯心淨土者誠不易到也。彼阿彌陀佛福重",
    "T47n1970_001:0255c27": "山海。力挈天地。變地獄為蓮華。易於反掌。觀",
    "T47n1970_001:0255c28": "無盡之世界。如在目前。吾之福力尚不能自",
    "T47n1970_001:0255c29": "為常。恐宿業深重墜於地獄。況乃變作蓮華",
    "T47n1970_001:0256a01": "乎。隔壁之事猶不能知。況乃見無盡世界乎。",
    "T47n1970_001:0256a02": "是所謂自性阿彌者誠不易到也。然則吾心",
    "T47n1970_001:0256a03": "可以為淨土。而猝未能為淨土。吾性可以為",
    "T47n1970_001:0256a04": "阿彌。而猝未能為阿彌。烏得忽淨土而不修。",
    "T47n1970_001:0256a05": "捨阿彌而不欲見乎。故修西方而得道則甚",
    "T47n1970_001:0256a06": "易。若止在此世界。欲參禪悟性超佛越祖。為",
    "T47n1970_001:0256a07": "甚難。況修淨土者不礙於參禪。何參禪者必",
    "T47n1970_001:0256a08": "薄淨土而不修也。大阿彌陀經云。十方有無",
    "T47n1970_001:0256a09": "量菩薩。往生阿彌陀佛國。彼菩薩欲往生。我",
    "T47n1970_001:0256a10": "何人哉不欲往彼。是果勝於諸菩薩乎。由此",
    "T47n1970_001:0256a11": "言之。唯心淨土自性彌陀者。大而不要。高而",
    "T47n1970_001:0256a12": "不切。修未到者。誤人多矣。不若脚踏實地。持",
    "T47n1970_001:0256a13": "誦修行。則人人必生淨土。徑脫輪迴。與虛言",
    "T47n1970_001:0256a14": "無實者。天地相遠矣。",
    "T47n1970_001:0256a15": "6 淨土起信淨土起信六",
    "T47n1970_001:0256a16": "佛眼見無量劫事故。自古及今無所不見。又",
    "T47n1970_001:0256a17": "戒人妄語。以不自妄語以誑人。又戒人有我。",
    "T47n1970_001:0256a18": "必不自有我以夸人。故其言誠。可師法。按楞",
    "T47n1970_001:0256a19": "嚴經云。有十種仙。皆壽千萬載數盡復入輪",
    "T47n1970_001:0256a20": "迴。為不曾了得真性。故與六道眾生同名七",
    "T47n1970_001:0256a21": "趣。是皆輪迴中人也。世人學仙者。萬不得",
    "T47n1970_001:0256a22": "一。縱使得之。亦不免輪迴。為著於形神而不",
    "T47n1970_001:0256a23": "能捨去也。且形神者乃真性中所現之妄想。",
    "T47n1970_001:0256a24": "非為真實。故寒山詩云。饒汝得仙人。恰似守",
    "T47n1970_001:0256a25": "屍鬼。非若佛家之生死自如而無所拘也。近",
    "T47n1970_001:0256a26": "自數百年來。得仙唯鍾離呂公。而學鍾雖呂",
    "T47n1970_001:0256a27": "公者豈止千萬。自予親知間。數亦不少。終皆",
    "T47n1970_001:0256a28": "死亡埋于下土。是平生空費心力。終無所益",
    "T47n1970_001:0256a29": "也。欲求長生。莫如淨土。生淨土者壽數無量。",
    "T47n1970_001:0256b01": "其為長生也大矣。不知修此法門而學神仙。",
    "T47n1970_001:0256b02": "是捨目前之美玉。而求不可必得之碔砆。豈",
    "T47n1970_001:0256b03": "不惑哉。或云。淨土乃閉眼後事。有何證驗。答",
    "T47n1970_001:0256b04": "云。淨土傳備載感應。豈無證驗哉。況神仙者",
    "T47n1970_001:0256b05": "有所得。則甚祕而不傳。以謂泄天機而有罪。",
    "T47n1970_001:0256b06": "佛法門唯恐傳之不廣。直欲度盡眾生而後",
    "T47n1970_001:0256b07": "已。是其慈悲廣大不易測量。非神仙之可比",
    "T47n1970_001:0256b08": "也。",
    "T47n1970_001:0256b09": "7 淨土起信淨土起信七",
    "T47n1970_001:0256b10": "人有不信因果從而不信淨土者。夫因果烏",
    "T47n1970_001:0256b11": "可以不信乎。經云。要知前世因。今生受者是。",
    "T47n1970_001:0256b12": "要知後世果。今生作者是。若不信此語。何",
    "T47n1970_001:0256b13": "不以目前之事觀之。人生所以有貧富有貴",
    "T47n1970_001:0256b14": "賤有苦樂勞逸有榮辱壽夭。其禍福種種不",
    "T47n1970_001:0256b15": "同。雖曰天命。天豈私於人哉。蓋以人前生所",
    "T47n1970_001:0256b16": "為不同故。今生受報亦不同。而天特主之耳。",
    "T47n1970_001:0256b17": "是以此身謂之報身。報身報我前世所為故",
    "T47n1970_001:0256b18": "生此身也。天何容心哉。譬如人有功罪於外。",
    "T47n1970_001:0256b19": "當受賞罰於官府。官府豈私於人哉。特以有",
    "T47n1970_001:0256b20": "功當賞有罪當罰而主之耳。豈以賞罰無故",
    "T47n1970_001:0256b21": "而加於人。世間官府猶不以賞罰無故而加",
    "T47n1970_001:0256b22": "於人。況天地造化豈以禍福無故而加於人",
    "T47n1970_001:0256b23": "乎。是知以前世所為有善惡故。以禍福而報",
    "T47n1970_001:0256b24": "之也。以其不能純乎善故。不得純受其福報。",
    "T47n1970_001:0256b25": "乃有富貴而苦夭者。有貧賤而壽樂者。有榮",
    "T47n1970_001:0256b26": "寵而悴辱者。其為果報各隨其所為。如影從",
    "T47n1970_001:0256b27": "影。如響應聲。纖毫不差。故云。種桃得桃。種",
    "T47n1970_001:0256b28": "李得李。未有種蔴而得荳。種黍而得稷者。唯",
    "T47n1970_001:0256b29": "種時少。收獲時多。故作善惡時甚小。受禍福",
    "T47n1970_001:0256c01": "之報甚大。故云。春種一粒粟。秋收萬顆子。人",
    "T47n1970_001:0256c02": "生為善惡。果報還如此。蓋造化自然之理也。",
    "T47n1970_001:0256c03": "此理可信。則淨土之說必可信。何則二者皆",
    "T47n1970_001:0256c04": "佛言。佛誠言於因果。必不妄言於淨土故。因",
    "T47n1970_001:0256c05": "不信因果。從而不信淨土者。此可以解其惑",
    "T47n1970_001:0256c06": "矣。",
    "T47n1970_001:0256c07": "8 淨土起信淨土起信八",
    "T47n1970_001:0256c08": "人有見目前善惡未有報者。遂不信因果。而",
    "T47n1970_001:0256c09": "因以不信淨土。殊不知善惡未有報者非無",
    "T47n1970_001:0256c10": "報也。但遲速耳。佛甞謂阿難云。人有今世為",
    "T47n1970_001:0256c11": "善死墮地獄者。有今世為惡死生天堂者。阿",
    "T47n1970_001:0256c12": "難問。何故。佛言。今世為善死墮地獄者。今世",
    "T47n1970_001:0256c13": "之善未熟。前世之惡已熟也。今世為惡死生",
    "T47n1970_001:0256c14": "天堂者。今世之惡未熟。前世之善已熟也。熟",
    "T47n1970_001:0256c15": "處先受報。譬如欠債急處先還。左氏謂。欒武",
    "T47n1970_001:0256c16": "子有德。可以庇其子。故其子黶雖為惡。而可",
    "T47n1970_001:0256c17": "以免禍。黶之子盈為善。而黶之惡乃累之。故",
    "T47n1970_001:0256c18": "盈雖善而及於難。止於世間目前可見者言",
    "T47n1970_001:0256c19": "之。善惡之報尚有如此者。況隔世乎。書曰。",
    "T47n1970_001:0256c20": "天道福善禍淫。老子曰。天網恢恢疎而不漏。",
    "T47n1970_001:0256c21": "是三教皆言此理。但有遲速耳。豈可以目前",
    "T47n1970_001:0256c22": "不見果報。而遂不信因果。因以不信淨土乎。",
    "T47n1970_001:0256c23": "9 淨土起信淨土起信九",
    "T47n1970_001:0256c24": "或者疑之云。人此間念佛。西方七寶池中。如",
    "T47n1970_001:0256c25": "何便生蓮華一朵。予告云。此不難知也。譬如",
    "T47n1970_001:0256c26": "大明鏡凡有物來便現其影。鏡何甞容心哉。",
    "T47n1970_001:0256c27": "以其明而自然耳。阿彌陀佛國中清淨明潔。",
    "T47n1970_001:0256c28": "自然照見十方世界。猶如明鏡覩其面像。是",
    "T47n1970_001:0256c29": "故此間念佛。西方七寶池自然生蓮華一朵。",
    "T47n1970_001:0257a01": "無足疑也。或者又疑之云。念往生真言者。阿",
    "T47n1970_001:0257a02": "彌陀佛常住其頂衛護其人。若無量世界有",
    "T47n1970_001:0257a03": "無量眾生念此真言。阿彌陀佛豈能一一遍",
    "T47n1970_001:0257a04": "住其頂乎。曰。亦自然耳。譬如天上一月普現",
    "T47n1970_001:0257a05": "一切水中。豈不自然哉。或者修行精進疑之",
    "T47n1970_001:0257a06": "云。又有臨終之時佛與菩薩來迎。且如十方",
    "T47n1970_001:0257a07": "世界有無量眾生精進。烏能皆知其期而往",
    "T47n1970_001:0257a08": "迎乎。曰。亦自然耳。譬如天上一日普照無量",
    "T47n1970_001:0257a09": "境界。豈不自然哉。況佛之威神不止如日",
    "T47n1970_001:0257a10": "月乎。則遍住其頂。遍知其期。何足疑哉。",
    "T47n1970_001:0257a11": "阿彌陀經脫文阿彌陀經脫文",
    "T47n1970_001:0257a12": "襄陽石刻阿彌陀經乃隋陳仁稜所書。字畫",
    "T47n1970_001:0257a13": "清婉。人多慕玩。自一心不亂而下云。專持名",
    "T47n1970_001:0257a14": "號以稱名。故諸罪消滅。即是多善根福德因",
    "T47n1970_001:0257a15": "緣。今世傳本脫此二十一字。又藏本此經亦",
    "T47n1970_001:0257a16": "名諸佛攝受經。乃十方佛在養字號。今本脫",
    "T47n1970_001:0257a17": "四方佛。",
    "T47n1970_001:0257a18": "備說備說",
    "T47n1970_001:0257a19": "晝必為夜　　必為夜備　　暑必有寒",
    "T47n1970_001:0257a20": "必為寒備　　存必有去　　必為去備",
    "T47n1970_001:0257a21": "何為夜備　　燈燭床蓐　　何謂寒備",
    "T47n1970_001:0257a22": "衾裘炭薪　　何謂去備　　福慧淨土",
    "T47n1970_001:0257a23": "梵語阿此云無。梵語彌陀此云量。省文稱之。",
    "T47n1970_001:0257a24": "寧稱阿彌。不可稱彌陀。若稱彌陀。則是量。與",
    "T47n1970_001:0257a25": "無量之意相反。若稱阿彌。猶有無量之意存",
    "T47n1970_001:0257a26": "焉。",
    "T47n1970_001:0257a27": "龍舒增廣淨土文卷之一終"
}