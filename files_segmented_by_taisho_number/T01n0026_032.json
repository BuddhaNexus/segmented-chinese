{
    "T01n0026_032:0628a15": "中阿含經卷第三十二",
    "T01n0026_032:0628a17": "東晉罽賓三藏瞿曇僧伽提婆譯",
    "T01n0026_032:0628a18": "133 優婆離經（一三三）大品優婆離經第十七第三念誦",
    "T01n0026_032:0628a19": "我聞如是：一時，佛遊那難陀，在波婆離",
    "T01n0026_032:0628a20": "㮈林。爾時，長苦行尼揵中後彷佯，往詣佛",
    "T01n0026_032:0628a21": "所，共相問訊，却坐一面。於是，世尊問曰：「苦行",
    "T01n0026_032:0628a22": "尼揵親子施設幾行，令不行惡業，不作",
    "T01n0026_032:0628a23": "惡業？」長苦行尼揵答曰：「瞿曇！我尊師尼揵親",
    "T01n0026_032:0628a24": "子不為我等施設於行，令不行惡業，不",
    "T01n0026_032:0628a25": "作惡業。但為我等施設於罰，令不行惡",
    "T01n0026_032:0628a26": "業，不作惡業。」世尊又復問曰：「苦行尼揵親",
    "T01n0026_032:0628a27": "子施設幾罰，令不行惡業，不作惡業？」長",
    "T01n0026_032:0628a28": "苦行尼揵答曰：「瞿曇！我尊師尼揵親子為我",
    "T01n0026_032:0628a29": "等輩施設三罰，令不行惡業，不作惡業。",
    "T01n0026_032:0628b01": "云何為三？身罰、口罰及意罰也。」世尊又復問",
    "T01n0026_032:0628b02": "曰：「苦行！云何身罰異、口罰異、意罰異耶？」長苦",
    "T01n0026_032:0628b03": "行尼揵答曰：「瞿曇！我等身罰異、口罰異、意罰",
    "T01n0026_032:0628b04": "異也。」世尊又復問曰：「苦行！此三罰如是相似，",
    "T01n0026_032:0628b05": "尼揵親子施設何罰為最重，令不行惡業，不",
    "T01n0026_032:0628b06": "作惡業？為身罰、口罰，為意罰耶？」長苦行尼",
    "T01n0026_032:0628b07": "揵答曰：「瞿曇！此三罰如是相似，我尊師尼揵",
    "T01n0026_032:0628b08": "親子施設身罰為最重，令不行惡業，不",
    "T01n0026_032:0628b09": "作惡業。口罰不然，意罰最下，不及身罰極",
    "T01n0026_032:0628b10": "大甚重。」世尊又復問曰：「苦行！汝說身罰為",
    "T01n0026_032:0628b11": "最重耶？」長苦行尼揵答曰：「瞿曇！身罰最重。」",
    "T01n0026_032:0628b12": "世尊復再三問曰：「苦行！汝說身罰為最重",
    "T01n0026_032:0628b13": "耶？」長苦行尼揵亦再三答曰：「瞿曇！身罰最重。」",
    "T01n0026_032:0628b14": "於是，世尊再三審定長苦行尼揵如此事已，",
    "T01n0026_032:0628b15": "便默然住。長苦行尼揵問曰：「沙門瞿曇施設",
    "T01n0026_032:0628b16": "幾罰，令不行惡業，不作惡業？」爾時，世尊答",
    "T01n0026_032:0628b17": "曰：「苦行！我不施設罰，令不行惡業，不作",
    "T01n0026_032:0628b18": "惡業。我但施設業，令不行惡業，不作惡",
    "T01n0026_032:0628b19": "業。」長苦行尼揵問曰：「瞿曇施設幾業，令不",
    "T01n0026_032:0628b20": "行惡業，不作惡業。」世尊又復答曰：「苦行！",
    "T01n0026_032:0628b21": "我施設三業，令不行惡業，不作惡業。云",
    "T01n0026_032:0628b22": "何為三？身業、口業及意業也。」長苦行尼揵問曰：",
    "T01n0026_032:0628b23": "「瞿曇！身業異、口業異、意業異耶？」世尊又復答",
    "T01n0026_032:0628b24": "曰：「苦行！我身業異、口業異、意業異也。」長苦行",
    "T01n0026_032:0628b25": "尼揵問曰：「瞿曇！此三業如是相似，施設何",
    "T01n0026_032:0628b26": "業為最重，令不行惡業，不作惡業？為",
    "T01n0026_032:0628b27": "身業、口業，為意業耶？」世尊又復答曰：「苦行！",
    "T01n0026_032:0628b28": "此三業如是相似，我施設意業為最重，令",
    "T01n0026_032:0628b29": "不行惡業，不作惡業。身業、口業則不然也。」",
    "T01n0026_032:0628c01": "長苦行尼揵問曰：「瞿曇！施設意業為最重",
    "T01n0026_032:0628c02": "耶？」世尊又復答曰：「苦行！我施設意業為最",
    "T01n0026_032:0628c03": "重也。」長苦行尼揵復再三問曰：「瞿曇！施設意",
    "T01n0026_032:0628c04": "業為最重耶？」世尊亦再三答曰：「苦行！我施",
    "T01n0026_032:0628c05": "設意業為最重也。」於是，長苦行尼揵再三",
    "T01n0026_032:0628c06": "審定世尊如此事已，即從座起，繞世尊",
    "T01n0026_032:0628c07": "三匝而退還去，往詣尼揵親子所。尼揵親子",
    "T01n0026_032:0628c08": "遙見長苦行尼揵來，即便問曰：「苦行！從何",
    "T01n0026_032:0628c09": "處來？」長苦行尼揵答曰：「尊！我從那難陀",
    "T01n0026_032:0628c10": "波婆離㮈林沙門瞿曇處來。」尼揵親子問曰：",
    "T01n0026_032:0628c11": "「苦行！頗共沙門瞿曇有所論耶？」長苦行尼",
    "T01n0026_032:0628c12": "揵答曰：「共論。」尼揵親子告曰：「苦行！若共沙",
    "T01n0026_032:0628c13": "門瞿曇有所論者，盡為我說，我或能知彼",
    "T01n0026_032:0628c14": "之所論。」於是，長苦行尼揵共世尊有所論",
    "T01n0026_032:0628c15": "者盡向彼說，尼揵親子聞便歎曰：「善哉！苦行！",
    "T01n0026_032:0628c16": "謂汝於師行弟子法，所作智辯聰明決定，安",
    "T01n0026_032:0628c17": "隱無畏成就調御，逮大辯才，得甘露幢，於",
    "T01n0026_032:0628c18": "甘露界自作證成就遊。所以者何？謂汝向沙",
    "T01n0026_032:0628c19": "門瞿曇施設身罰為最重，令不行惡業，",
    "T01n0026_032:0628c20": "不作惡業。口罰不然，意罰最下，不及身罰",
    "T01n0026_032:0628c21": "極大甚重。」是時，優婆離居士與五百居士",
    "T01n0026_032:0628c22": "俱集在眾中，叉手向尼揵親子。於是，優婆",
    "T01n0026_032:0628c23": "離居士語長苦行尼揵曰：「尊已再三審定沙",
    "T01n0026_032:0628c24": "門瞿曇如此事耶？」長苦行尼揵答曰：「居士！我",
    "T01n0026_032:0628c25": "已再三審定沙門瞿曇如此事也。」優婆離",
    "T01n0026_032:0628c26": "居士語長苦行尼揵曰：「我亦能至再三審",
    "T01n0026_032:0628c27": "定沙門瞿曇如此事已，隨所牽挽。猶如力",
    "T01n0026_032:0628c28": "士執長髦羊，隨所牽挽。我亦如是，能至再",
    "T01n0026_032:0628c29": "三審定沙門瞿曇如此事已，隨所牽挽。猶",
    "T01n0026_032:0629a01": "如力士手執髦裘，抖擻去塵。我亦如是，",
    "T01n0026_032:0629a02": "能至再三審定沙門瞿曇如此事已，隨所",
    "T01n0026_032:0629a03": "牽挽。猶如沽酒師、沽酒弟子取漉酒囊，",
    "T01n0026_032:0629a04": "著深水中，隨意所欲，隨所牽挽。我亦如",
    "T01n0026_032:0629a05": "是，能至再三審定沙門瞿曇如此事已，隨",
    "T01n0026_032:0629a06": "所牽挽。猶龍象王年滿六十，而以憍傲摩",
    "T01n0026_032:0629a07": "訶能加牙足體具，筋力熾盛，力士將去以",
    "T01n0026_032:0629a08": "水洗髀、洗脊、洗脇、洗腹、洗牙、洗頭及水中",
    "T01n0026_032:0629a09": "戲。我亦如是，能至再三審定沙門瞿曇如",
    "T01n0026_032:0629a10": "此事已，隨其所洗。我往詣沙門瞿曇所，共",
    "T01n0026_032:0629a11": "彼談論，降伏已還。」尼揵親子語優婆離居",
    "T01n0026_032:0629a12": "士曰：「我亦可伏沙門瞿曇，汝亦可也，長苦",
    "T01n0026_032:0629a13": "行尼揵亦可也。」於是，長苦行尼揵白尼揵親",
    "T01n0026_032:0629a14": "子曰：「我不欲令優婆離居士往詣沙門瞿",
    "T01n0026_032:0629a15": "曇所。所以者何？沙門瞿曇知幻化呪，能呪",
    "T01n0026_032:0629a16": "化作弟子，比丘、比丘尼、優婆塞、優婆私，恐優",
    "T01n0026_032:0629a17": "婆離居士受沙門瞿曇化，化作弟子。」尼揵親",
    "T01n0026_032:0629a18": "子語曰：「苦行！若優婆離居士受沙門瞿曇化",
    "T01n0026_032:0629a19": "作弟子者，終無是處。若沙門瞿曇受優婆",
    "T01n0026_032:0629a20": "離居士化作弟子者，必有是處。」優婆離",
    "T01n0026_032:0629a21": "居士再三白尼揵親子曰：「我今往詣沙門瞿",
    "T01n0026_032:0629a22": "曇所，共彼談論，降伏已還。」尼揵親子亦再三",
    "T01n0026_032:0629a23": "答曰：「汝可速往！我亦可伏沙門瞿曇，汝亦",
    "T01n0026_032:0629a24": "可也，長苦行尼揵亦可也。」長苦行尼揵復再",
    "T01n0026_032:0629a25": "三白曰：「我不欲令優婆離居士往詣沙門",
    "T01n0026_032:0629a26": "瞿曇所。所以者何？沙門瞿曇知幻化呪，能呪",
    "T01n0026_032:0629a27": "化作弟子，比丘、比丘尼、優婆塞、優婆私，恐優",
    "T01n0026_032:0629a28": "婆離居士受沙門瞿曇化，化作弟子。」尼揵",
    "T01n0026_032:0629a29": "親子語曰：「苦行！若優婆離居士受沙門瞿",
    "T01n0026_032:0629b01": "曇化作弟子者，終無是處。若沙門瞿曇受",
    "T01n0026_032:0629b02": "優婆離居士化作弟子者，必有是處。優",
    "T01n0026_032:0629b03": "婆離居士！汝去隨意。」於是，優婆離居士稽",
    "T01n0026_032:0629b04": "首尼揵親子足，繞三匝而去，往詣佛所，共相問",
    "T01n0026_032:0629b05": "訊，却坐一面，問曰：「瞿曇！今日長苦行尼揵來",
    "T01n0026_032:0629b06": "至此耶？」世尊答曰：「來也。居士！」優婆離居士問",
    "T01n0026_032:0629b07": "曰：「瞿曇！頗共長苦行尼揵有所論耶？」世",
    "T01n0026_032:0629b08": "尊答曰：「有所論也。」優婆離居士語曰：「瞿曇！",
    "T01n0026_032:0629b09": "若共長苦行尼揵有所論者，盡為我說，若",
    "T01n0026_032:0629b10": "我聞已，或能知之。」於是，世尊共長苦行尼",
    "T01n0026_032:0629b11": "揵有所論者，盡向彼說。爾時，優婆離居士",
    "T01n0026_032:0629b12": "聞便歎曰：「善哉！苦行！謂於尊師行弟子法，",
    "T01n0026_032:0629b13": "所作智辯聰明決定，安隱無畏成就調御，",
    "T01n0026_032:0629b14": "逮大辯才，得甘露幢，於甘露界自作證成",
    "T01n0026_032:0629b15": "就遊。所以者何？謂向沙門瞿曇施設身罰",
    "T01n0026_032:0629b16": "最重，令不行惡業，不作惡業。口罰不然，",
    "T01n0026_032:0629b17": "意罰最下，不及身罰極大甚重。」彼時，世尊告",
    "T01n0026_032:0629b18": "曰：「居士！我欲與汝共論此事，汝若住真",
    "T01n0026_032:0629b19": "諦者，以真諦答。」優婆離居士報曰：「瞿曇！我",
    "T01n0026_032:0629b20": "住真諦，以真諦答。沙門瞿曇！但當與我共",
    "T01n0026_032:0629b21": "論此事。」世尊問曰：「居士！於意云何？若有尼",
    "T01n0026_032:0629b22": "揵來，好喜於布施，樂行於布施，無戲、樂不",
    "T01n0026_032:0629b23": "戲，為極清淨，極行呪也。若彼行來時，多殺",
    "T01n0026_032:0629b24": "大小蟲，云何？居士！尼揵親子於此殺生施",
    "T01n0026_032:0629b25": "設報耶？」優婆離居士答曰：「瞿曇！若思者有",
    "T01n0026_032:0629b26": "大罪，若無思者無大罪也。」世尊問曰：「居士！",
    "T01n0026_032:0629b27": "汝說思為何等耶？」優婆離居士答曰：「瞿曇！",
    "T01n0026_032:0629b28": "意業是也。」世尊告曰：「居士！汝當思量而後",
    "T01n0026_032:0629b29": "答也。汝之所說，前與後違，後與前違，則不",
    "T01n0026_032:0629c01": "相應。居士！汝在此眾自說：『瞿曇！我住真諦，",
    "T01n0026_032:0629c02": "以真諦答。沙門瞿曇！但當與我共論此事。』",
    "T01n0026_032:0629c03": "居士！於意云何？若有尼揵來飲湯斷冷水，",
    "T01n0026_032:0629c04": "彼無湯時，便欲飲冷水，不得冷水，彼便命",
    "T01n0026_032:0629c05": "終。居士！尼揵親子云何可說彼尼揵所生",
    "T01n0026_032:0629c06": "耶？」優婆離居士答曰：「瞿曇！有天名意著，彼",
    "T01n0026_032:0629c07": "尼揵命終，若意著死者，必生彼處。」世尊告曰：",
    "T01n0026_032:0629c08": "「居士！汝當思量而後答也。汝之所說，前與",
    "T01n0026_032:0629c09": "後違，後與前違，則不相應。汝在此眾自說：",
    "T01n0026_032:0629c10": "『瞿曇！我住真諦，以真諦答。沙門瞿曇！但當",
    "T01n0026_032:0629c11": "與我共論此事。』居士！於意云何？若使有人",
    "T01n0026_032:0629c12": "持利刀來，彼作是說：『我於此那難陀內一",
    "T01n0026_032:0629c13": "切眾生，於一日中斫剉斬截、剝裂削割，作",
    "T01n0026_032:0629c14": "一肉聚，作一肉積。』居士！於意云何？彼人寧",
    "T01n0026_032:0629c15": "能於此那難陀內一切眾生，於一日中斫剉",
    "T01n0026_032:0629c16": "斬截、剝裂削割，作一肉聚，作一肉積耶？」",
    "T01n0026_032:0629c17": "優婆離居士答曰：「不也。所以者何？此那難",
    "T01n0026_032:0629c18": "陀內極大富樂，多有人民。是故彼人於此那",
    "T01n0026_032:0629c19": "難陀內一切眾生，必不能得於一日中斫剉",
    "T01n0026_032:0629c20": "斬截、剝裂削割，作一肉聚，作一肉積。瞿",
    "T01n0026_032:0629c21": "曇！彼人唐大煩勞。」「居士！於意云何？若有沙",
    "T01n0026_032:0629c22": "門、梵志來，有大如意足，有大威德，有大福",
    "T01n0026_032:0629c23": "祐，有大威神，心得自在，彼作是說：『我以發",
    "T01n0026_032:0629c24": "一瞋念，令此一切那難陀內燒使成灰。』居",
    "T01n0026_032:0629c25": "士！於意云何？彼沙門、梵志寧能令此一切那",
    "T01n0026_032:0629c26": "難陀內燒成灰耶？」優婆離居士答曰：「瞿曇！",
    "T01n0026_032:0629c27": "何但一那難陀？何但二、三、四？瞿曇！彼沙門、梵",
    "T01n0026_032:0629c28": "志有大如意足，有大威德，有大福祐，有大",
    "T01n0026_032:0629c29": "威神，心得自在，若發一瞋念，能令一切國一",
    "T01n0026_032:0630a01": "切人民燒使成灰，況一那難陀耶？」世尊告",
    "T01n0026_032:0630a02": "曰：「居士！汝當思量而後答也。汝之所說，前",
    "T01n0026_032:0630a03": "與後違，後與前違，則不相應。汝在此眾自",
    "T01n0026_032:0630a04": "說：『瞿曇！我住真諦，以真諦答。沙門瞿曇！但",
    "T01n0026_032:0630a05": "當與我共論此事。』」世尊問曰：「居士！汝頗曾",
    "T01n0026_032:0630a06": "聞大澤無事、麒麟無事、麋鹿無事、靜寂無",
    "T01n0026_032:0630a07": "事、空野無事、無事即無事耶？」優婆離居士答",
    "T01n0026_032:0630a08": "曰：「瞿曇！我聞有也。」「居士！於意云何？彼為誰",
    "T01n0026_032:0630a09": "大澤無事、麒麟無事、麋鹿無事、靜寂無事、",
    "T01n0026_032:0630a10": "空野無事、無事即無事耶？」優婆離居士默然",
    "T01n0026_032:0630a11": "不答。世尊告曰：「居士！速答。居士！速答。今非",
    "T01n0026_032:0630a12": "默然時。居士在此眾自說：『瞿曇！我住真諦，",
    "T01n0026_032:0630a13": "以真諦答。沙門瞿曇！但當與我共論此事。』」",
    "T01n0026_032:0630a14": "於是，優婆離居士須臾默然已，語曰：「瞿曇！我",
    "T01n0026_032:0630a15": "不默然，我但思惟於此義耳。瞿曇！彼愚癡",
    "T01n0026_032:0630a16": "尼揵不善曉了，不能解知，不識良田，而",
    "T01n0026_032:0630a17": "不自審，長夜欺我，為彼所誤，謂向沙門瞿",
    "T01n0026_032:0630a18": "曇施設身罰最重，令不行惡業，不作惡",
    "T01n0026_032:0630a19": "業，口罰、意罰而不如也。如我從沙門瞿曇所",
    "T01n0026_032:0630a20": "說知義，仙人發一瞋念，能令大澤無事、麒",
    "T01n0026_032:0630a21": "麟無事、麋鹿無事、寂靜無事、空野無事、無",
    "T01n0026_032:0630a22": "事即無事。世尊！我已知。善逝！我已解。我今",
    "T01n0026_032:0630a23": "自歸於佛、法及比丘眾，唯願世尊受我為優",
    "T01n0026_032:0630a24": "婆塞，從今日始，終身自歸，乃至命盡。」世尊告",
    "T01n0026_032:0630a25": "曰：「居士！汝默然行，勿得宣言，如是勝人默",
    "T01n0026_032:0630a26": "然為善。」優婆離居士白曰：「世尊！我以是故，",
    "T01n0026_032:0630a27": "復於世尊重加歡喜。所以者何？謂世尊作",
    "T01n0026_032:0630a28": "如是說：『居士！汝默然行，勿得宣言，如是勝",
    "T01n0026_032:0630a29": "人默然為善。』世尊！若我更為餘沙門、梵志",
    "T01n0026_032:0630b01": "作弟子者，彼等便當持幢、幡、蓋，遍行宣令",
    "T01n0026_032:0630b02": "於那難陀，作如是說：『優婆離居士為我",
    "T01n0026_032:0630b03": "作弟子，優婆離居士為我作弟子。然世尊",
    "T01n0026_032:0630b04": "作是說：居士！汝默然行，勿得宣言，如是勝",
    "T01n0026_032:0630b05": "人默然為善。』」優婆離居士白曰：「世尊！從今",
    "T01n0026_032:0630b06": "日始，不聽諸尼揵入我家門，唯聽世尊",
    "T01n0026_032:0630b07": "四眾弟子，比丘、比丘尼、優婆塞、優婆私入。」",
    "T01n0026_032:0630b08": "世尊告曰：「居士！彼尼揵等，汝家長夜所共尊",
    "T01n0026_032:0630b09": "敬，若其來者，汝當隨力供養於彼。」優婆離",
    "T01n0026_032:0630b10": "白曰：「世尊！我以是故，復於世尊倍加歡",
    "T01n0026_032:0630b11": "喜。所以者何？謂世尊作如是說：『居士！彼",
    "T01n0026_032:0630b12": "尼揵等，汝家長夜所共尊敬，若其來者，汝當",
    "T01n0026_032:0630b13": "隨力供養於彼。』世尊！我本聞世尊作如是",
    "T01n0026_032:0630b14": "說：『當施與我，莫施與他。當施與我弟子，",
    "T01n0026_032:0630b15": "莫施與他弟子。若施與我者，當得大",
    "T01n0026_032:0630b16": "福，若施與他，不得大福。施與我弟子，當",
    "T01n0026_032:0630b17": "得大福，施與他弟子，不得大福。』」世尊告",
    "T01n0026_032:0630b18": "曰：「居士！我不如是說：『當施與我，莫施",
    "T01n0026_032:0630b19": "與他。施與我弟子，莫施與他弟子。若施與",
    "T01n0026_032:0630b20": "我者，當得大福，若施與他，不得大福。施",
    "T01n0026_032:0630b21": "與我弟子，當得大福，若施與他弟子，不得",
    "T01n0026_032:0630b22": "大福。』居士！我說如是，施與一切，隨心歡喜，",
    "T01n0026_032:0630b23": "但施與不精進者，不得大福，施與精進者，",
    "T01n0026_032:0630b24": "當得大福。」優婆離居士白曰：「世尊！願無為",
    "T01n0026_032:0630b25": "也。我自知施與尼揵、不施與尼揵。世尊！我",
    "T01n0026_032:0630b26": "今再自歸佛、法及比丘眾，唯願世尊受我",
    "T01n0026_032:0630b27": "為優婆塞，從今日始，終身自歸，乃至命盡。」",
    "T01n0026_032:0630b28": "於是，世尊為優婆離居士說法，勸發渴仰，",
    "T01n0026_032:0630b29": "成就歡喜，無量方便為彼說法，勸發渴仰。",
    "T01n0026_032:0630c01": "成就歡喜已，如諸佛法，先說端正法，聞者",
    "T01n0026_032:0630c02": "歡悅，謂說施、說戒、說生天法，毀呰欲為災",
    "T01n0026_032:0630c03": "患，生死為穢，稱歎無欲為妙，道品白淨。世",
    "T01n0026_032:0630c04": "尊為彼說如是法已，佛知彼有歡喜心、具",
    "T01n0026_032:0630c05": "足心、柔軟心、堪耐心、昇上心、一向心、無疑心、無",
    "T01n0026_032:0630c06": "蓋心，有能有力，堪受正法，謂如諸佛所說",
    "T01n0026_032:0630c07": "正要。世尊便為彼說苦、習、滅、道。優婆離",
    "T01n0026_032:0630c08": "居士即於坐中見四聖諦，苦、習、滅、道，猶如",
    "T01n0026_032:0630c09": "白素，易染為色。如是優婆離居士即於坐",
    "T01n0026_032:0630c10": "中見四聖諦，苦、習、滅、道。於是，優婆離居士",
    "T01n0026_032:0630c11": "見法得法，覺白淨法，斷疑度惑，更無餘",
    "T01n0026_032:0630c12": "尊，不復從他，無有猶豫，已住果證，於世",
    "T01n0026_032:0630c13": "尊法得無所畏。即從坐起，為佛作禮：「世尊！",
    "T01n0026_032:0630c14": "我今三自歸佛、法及比丘眾，唯願世尊受",
    "T01n0026_032:0630c15": "我為優婆塞，從今日始，終身自歸，乃至命",
    "T01n0026_032:0630c16": "盡。」於是，優婆離居士聞佛所說，善受善持，",
    "T01n0026_032:0630c17": "稽首佛足，繞三匝而歸，勅守門者：「汝等當",
    "T01n0026_032:0630c18": "知，我今則為世尊弟子，從今日始，諸尼揵",
    "T01n0026_032:0630c19": "來，莫聽入門，唯聽世尊四眾弟子，比丘、比",
    "T01n0026_032:0630c20": "丘尼、優婆塞、優婆私入。若尼揵來者，當語",
    "T01n0026_032:0630c21": "彼言：『尊者！優婆離居士今受佛化，化作弟",
    "T01n0026_032:0630c22": "子，則不聽諸尼揵入門，唯聽世尊四眾弟",
    "T01n0026_032:0630c23": "子，比丘、比丘尼、優婆塞、優婆私入。若須食者，",
    "T01n0026_032:0630c24": "便可住此，當出食與。』」於是，長苦行尼揵聞",
    "T01n0026_032:0630c25": "優婆離居士受沙門瞿曇化，化作弟子，則不",
    "T01n0026_032:0630c26": "聽諸尼揵入門，唯聽沙門瞿曇弟子，比丘、",
    "T01n0026_032:0630c27": "比丘尼、優婆塞、優婆私入。長苦行尼揵聞已，",
    "T01n0026_032:0630c28": "往詣尼揵親子所，白曰：「尊！此是我本所說。」尼",
    "T01n0026_032:0630c29": "揵親子問曰：「苦行！何者是汝本所說耶？」長苦",
    "T01n0026_032:0631a01": "行尼揵答曰：「尊！我本所說，不欲令優婆離",
    "T01n0026_032:0631a02": "居士往詣沙門瞿曇所。所以者何？沙門瞿曇",
    "T01n0026_032:0631a03": "知幻化呪，能呪化作弟子，比丘、比丘尼、優",
    "T01n0026_032:0631a04": "婆塞、優婆私，恐優婆離居士受沙門瞿曇",
    "T01n0026_032:0631a05": "化，化作弟子。尊！優婆離居士今已受沙門瞿",
    "T01n0026_032:0631a06": "曇化。化作弟子已，不聽諸尼揵入門，唯聽",
    "T01n0026_032:0631a07": "沙門瞿曇弟子，比丘、比丘尼、優婆塞、優婆私",
    "T01n0026_032:0631a08": "入。」尼揵親子語曰：「苦行！若優婆離居士受沙",
    "T01n0026_032:0631a09": "門瞿曇化作弟子者，終無是處。若沙門瞿",
    "T01n0026_032:0631a10": "曇受優婆離居士化作弟子者，必有是處。」",
    "T01n0026_032:0631a11": "長苦行尼揵復白曰：「尊！若不信我所說者，",
    "T01n0026_032:0631a12": "尊自可往，亦可遣使。」於是，尼揵親子告曰：",
    "T01n0026_032:0631a13": "「苦行！汝可自往，詣彼看之，為優婆離居",
    "T01n0026_032:0631a14": "士受沙門瞿曇化作弟子耶？為沙門瞿曇",
    "T01n0026_032:0631a15": "受優婆離居士化作弟子耶？」長苦行尼揵",
    "T01n0026_032:0631a16": "受尼揵親子教已，往詣優婆離居士家。守",
    "T01n0026_032:0631a17": "門人遙見長苦行尼揵來，而作是說：「尊者！",
    "T01n0026_032:0631a18": "優婆離居士今受佛化，化作弟子，則不",
    "T01n0026_032:0631a19": "聽諸尼揵入門，唯聽世尊四眾弟子，比丘、比",
    "T01n0026_032:0631a20": "丘尼、優婆塞、優婆私入。若欲得食者，便可",
    "T01n0026_032:0631a21": "住此，當出食與。」長苦行尼揵語曰：「守門人！",
    "T01n0026_032:0631a22": "我不用食。」長苦行尼揵知此事已，奮頭而",
    "T01n0026_032:0631a23": "去，往詣尼揵親子所，白曰：「尊！此是如我本",
    "T01n0026_032:0631a24": "所說。」尼揵親子問曰：「苦行！何者是汝本所說",
    "T01n0026_032:0631a25": "耶？」長苦行尼揵答曰：「尊！我本所說，不欲令",
    "T01n0026_032:0631a26": "優婆離居士往詣沙門瞿曇所。所以者何？",
    "T01n0026_032:0631a27": "沙門瞿曇知幻化呪，能呪化作弟子，比丘、比",
    "T01n0026_032:0631a28": "丘尼、優婆塞、優婆私，恐優婆離居士受沙門",
    "T01n0026_032:0631a29": "瞿曇化，化作弟子。尊！優婆離居士今已受",
    "T01n0026_032:0631b01": "沙門瞿曇化，化作弟子已，不聽諸尼揵入",
    "T01n0026_032:0631b02": "門，唯聽沙門瞿曇弟子，比丘、比丘尼、優婆塞、",
    "T01n0026_032:0631b03": "優婆私入。」尼揵親子告曰：「苦行！若優婆離",
    "T01n0026_032:0631b04": "居士受沙門瞿曇化作弟子者，終無是處。",
    "T01n0026_032:0631b05": "若沙門瞿曇受優婆離居士化作弟子者，",
    "T01n0026_032:0631b06": "必有是處。」長苦行尼揵白曰：「尊！若不信我",
    "T01n0026_032:0631b07": "所說者，願尊自往。」於是，尼揵親子與大尼",
    "T01n0026_032:0631b08": "揵眾五百人俱，往詣優婆離居士家。守門",
    "T01n0026_032:0631b09": "人遙見尼揵親子與大尼揵眾五百人俱來，",
    "T01n0026_032:0631b10": "而作是說：「尊者！優婆離居士今受佛化，化",
    "T01n0026_032:0631b11": "作弟子，則不聽諸尼揵入門，唯聽世尊四",
    "T01n0026_032:0631b12": "眾弟子，比丘、比丘尼、優婆塞、優婆私入。若欲",
    "T01n0026_032:0631b13": "得食者，便可住此，當出食與。」尼揵親子語",
    "T01n0026_032:0631b14": "曰：「守門人！我不用食，但欲得見優婆離",
    "T01n0026_032:0631b15": "居士。」守門人語曰：「願尊住此，我今入白尊",
    "T01n0026_032:0631b16": "者優婆離居士。」彼守門人即入白曰：「居士！當",
    "T01n0026_032:0631b17": "知尼揵親子與大尼揵眾五百人俱住在門",
    "T01n0026_032:0631b18": "外，作如是語：『我欲得見優婆離居士。』」優",
    "T01n0026_032:0631b19": "婆離居士告守門人：「汝至中門，敷設床座，",
    "T01n0026_032:0631b20": "訖還白我。」守門人受教，往至中門，敷設床",
    "T01n0026_032:0631b21": "座訖，還白曰：「居士！當知敷床已訖，唯願居",
    "T01n0026_032:0631b22": "士自當知時。」優婆離居士將守門人往",
    "T01n0026_032:0631b23": "至中門，若有床座，極高廣大，極淨好敷，謂優",
    "T01n0026_032:0631b24": "婆離居士本抱尼揵親子所令坐者。優",
    "T01n0026_032:0631b25": "婆離居士自處其上，結加趺坐，告守門人：",
    "T01n0026_032:0631b26": "「汝出往至尼揵親子所，作如是語：『尊人！優",
    "T01n0026_032:0631b27": "婆離居士言：「尊人欲入者，自可隨意。」』」彼守",
    "T01n0026_032:0631b28": "門人受教即出，至尼揵親子所，作如是語：",
    "T01n0026_032:0631b29": "「尊人！優婆離居士言：『尊人欲入者，自可隨",
    "T01n0026_032:0631c01": "意。』」於是，尼揵親子與大尼揵眾五百人俱入",
    "T01n0026_032:0631c02": "至中門。優婆離居士遙見尼揵親子與大尼",
    "T01n0026_032:0631c03": "揵眾五百人俱入，而作是語：「尊人！有座，欲",
    "T01n0026_032:0631c04": "坐隨意。」尼揵親子語曰：「居士！汝應爾耶？自",
    "T01n0026_032:0631c05": "上高座，結加趺坐，與人共語，如出家者學",
    "T01n0026_032:0631c06": "道無異。」優婆離居士語曰：「尊人！我自有",
    "T01n0026_032:0631c07": "物，欲與便與，不與便不與，此座我有，是故",
    "T01n0026_032:0631c08": "我言：『有座，欲坐隨意。』」尼揵親子敷座而坐，",
    "T01n0026_032:0631c09": "語曰：「居士！何以故爾？欲降伏沙門瞿曇而",
    "T01n0026_032:0631c10": "反自降伏來。猶如有人求眼入林，而失眼",
    "T01n0026_032:0631c11": "還。如是，居士欲往降伏沙門瞿曇，反為沙",
    "T01n0026_032:0631c12": "門瞿曇所降伏來。猶如有人以渴入池，而",
    "T01n0026_032:0631c13": "反渴還。居士亦然，欲往降伏沙門瞿曇，而",
    "T01n0026_032:0631c14": "反自降伏還。居士！何以故爾？」優婆離居士",
    "T01n0026_032:0631c15": "語曰：「尊人！聽我說喻，慧者聞喻則解其義。",
    "T01n0026_032:0631c16": "尊人！譬一梵志，有年少婦，彼婦懷妊，語其",
    "T01n0026_032:0631c17": "夫曰：『我今懷妊，君去至市，可為兒買好",
    "T01n0026_032:0631c18": "戲具來。』時，彼梵志語其婦曰：『但令卿得安",
    "T01n0026_032:0631c19": "隱產已，何憂無耶？若生男者，當為卿買",
    "T01n0026_032:0631c20": "男戲具來，若生女者，亦當為買女戲具來。』",
    "T01n0026_032:0631c21": "婦至再三語其夫曰：『我今懷妊，君去至",
    "T01n0026_032:0631c22": "市，速為兒買好戲具來。』梵志亦至再三語",
    "T01n0026_032:0631c23": "其婦曰：『但令卿得安隱產已，何憂無耶？若",
    "T01n0026_032:0631c24": "生男者，當為卿買男戲具來，若生女者，",
    "T01n0026_032:0631c25": "亦當為買女戲具來。』「彼梵志者極憐念婦，",
    "T01n0026_032:0631c26": "即便問曰：『卿欲為兒買何戲具？』婦報之曰：",
    "T01n0026_032:0631c27": "『君去為兒買獼猴子好戲具來。』梵志聞已，",
    "T01n0026_032:0631c28": "往至市中買獼猴子戲具。持還語其婦曰：",
    "T01n0026_032:0631c29": "『我已為兒買獼猴子戲具來還。』其婦見已，嫌",
    "T01n0026_032:0632a01": "色不好，即語夫曰：『君可持此獼猴戲具往",
    "T01n0026_032:0632a02": "至染家，染作黃色，令極可愛，擣使光",
    "T01n0026_032:0632a03": "生。』梵志聞已，即時持此獼猴戲具，往至",
    "T01n0026_032:0632a04": "染家而語之曰：『為我染此獼猴戲具，作好",
    "T01n0026_032:0632a05": "黃色，令極可愛，擣使光生。』爾時，染家便語",
    "T01n0026_032:0632a06": "梵志：『獼猴戲具染作黃色，令極可愛，此",
    "T01n0026_032:0632a07": "可爾也，然不可擣使光澤生。』於是，染家",
    "T01n0026_032:0632a08": "說此頌曰：",
    "T01n0026_032:0632a09": "「『獼猴忍受色，　　不能堪忍擣，",
    "T01n0026_032:0632a10": "若擣則命終，　　終不可椎打，",
    "T01n0026_032:0632a11": "此是臭穢囊，　　獼猴滿不淨。』",
    "T01n0026_032:0632a12": "「尊人！當知尼揵所說亦復如是，不能堪忍",
    "T01n0026_032:0632a13": "受他難問，亦不可得思惟觀察，唯但染愚，",
    "T01n0026_032:0632a14": "不染慧也。尊人！復聽，猶如清淨波羅㮈",
    "T01n0026_032:0632a15": "衣，主持往至於彼染家，而語之曰：『為染此",
    "T01n0026_032:0632a16": "衣，作極好色，令可愛也。亦為極擣，使光",
    "T01n0026_032:0632a17": "澤生。』彼時染家語衣主曰：『此衣可染，作極",
    "T01n0026_032:0632a18": "好色，令可愛也。亦可極擣，使光澤生。』於是，",
    "T01n0026_032:0632a19": "染家說此頌曰：",
    "T01n0026_032:0632a20": "「『如波羅㮈衣，　　白淨忍受色，",
    "T01n0026_032:0632a21": "擣已則柔軟，　　光色增益好。』",
    "T01n0026_032:0632a22": "「尊人！當知諸如來、無所著、等正覺所說亦復",
    "T01n0026_032:0632a23": "如是，極能堪忍受他難問，亦快可得思惟",
    "T01n0026_032:0632a24": "觀察。唯但染慧，不染愚也。」尼揵親子語曰：",
    "T01n0026_032:0632a25": "「居士為沙門瞿曇幻呪所化。」優婆離居士",
    "T01n0026_032:0632a26": "語曰：「尊人！善幻化呪，極善幻化呪。尊人！彼",
    "T01n0026_032:0632a27": "幻化呪令我父母長夜得利饒益，安隱快樂，",
    "T01n0026_032:0632a28": "及其妻子、奴婢、作使、那難陀國王，及一切世",
    "T01n0026_032:0632a29": "間，天及魔梵、沙門、梵志，從人至天，令彼長",
    "T01n0026_032:0632b01": "夜得利饒益，安隱快樂。」尼揵親子語曰：「居士！",
    "T01n0026_032:0632b02": "舉那難陀知優婆離居士是尼揵弟子，今",
    "T01n0026_032:0632b03": "者竟為誰弟子耶？」於是，優婆離居士即從",
    "T01n0026_032:0632b04": "座起，右膝著地，若方有佛，叉手向彼，語曰：",
    "T01n0026_032:0632b05": "「尊人！聽我所說也。",
    "T01n0026_032:0632b06": "「雄猛離愚癡，　　斷穢整降伏，",
    "T01n0026_032:0632b07": "無敵微妙思，　　學戒禪智慧，",
    "T01n0026_032:0632b08": "安隱無有垢，　　佛弟子婆離。",
    "T01n0026_032:0632b09": "大聖修習已，　　得德說自在，",
    "T01n0026_032:0632b10": "善念妙正觀，　　不高亦不下，",
    "T01n0026_032:0632b11": "不動常自在，　　佛弟子婆離。",
    "T01n0026_032:0632b12": "無曲常知足，　　捨離慳得滿，",
    "T01n0026_032:0632b13": "作沙門成覺，　　後身尊大士，",
    "T01n0026_032:0632b14": "無比無有塵，　　佛弟子婆離。",
    "T01n0026_032:0632b15": "無疾不可量，　　甚深得牟尼，",
    "T01n0026_032:0632b16": "常安隱勇猛，　　住法微妙思，",
    "T01n0026_032:0632b17": "調御常不戲，　　佛弟子婆離。",
    "T01n0026_032:0632b18": "大龍樂住高，　　結盡得解脫，",
    "T01n0026_032:0632b19": "應辯才清淨，　　慧生離憂慼，",
    "T01n0026_032:0632b20": "不還有釋迦，　　佛弟子婆離。",
    "T01n0026_032:0632b21": "正去禪思惟，　　無有嬈清淨，",
    "T01n0026_032:0632b22": "常笑無有恚，　　樂離得第一，",
    "T01n0026_032:0632b23": "無畏常專精，　　佛弟子婆離。",
    "T01n0026_032:0632b24": "七仙無與等，　　三達逮得梵，",
    "T01n0026_032:0632b25": "淨浴如明燈，　　得息止怨結，",
    "T01n0026_032:0632b26": "勇猛極清淨，　　佛弟子婆離。",
    "T01n0026_032:0632b27": "得息慧如地，　　大慧除世貪，",
    "T01n0026_032:0632b28": "可祠無上眼，　　上士無與等，",
    "T01n0026_032:0632b29": "御者無有恚，　　佛弟子婆離。",
    "T01n0026_032:0632c01": "斷望無上善，　　善調無比御，",
    "T01n0026_032:0632c02": "無上常歡喜，　　無疑有光明，",
    "T01n0026_032:0632c03": "斷慢無上覺，　　佛弟子婆離。",
    "T01n0026_032:0632c04": "斷愛無比覺，　　無烟無有㷿，",
    "T01n0026_032:0632c05": "如去為善逝，　　無比無與等，",
    "T01n0026_032:0632c06": "名稱已逮正，　　佛弟子婆離。",
    "T01n0026_032:0632c07": "此是百難佛，　　本未曾思惟，",
    "T01n0026_032:0632c08": "優婆離所說，　　諸天來至彼，",
    "T01n0026_032:0632c09": "善助加諸辯，　　如法如其人，",
    "T01n0026_032:0632c10": "尼揵親子問，　　佛十力弟子。」",
    "T01n0026_032:0632c11": "尼揵親子問曰：「居士！汝以何意稱歎沙門",
    "T01n0026_032:0632c12": "瞿曇耶？」優婆離居士報曰：「尊人！聽我說喻，",
    "T01n0026_032:0632c13": "慧者聞喻則解其義。猶善鬘師、鬘師弟子，",
    "T01n0026_032:0632c14": "採種種華，以長綖結作種種鬘。如是，尊人！",
    "T01n0026_032:0632c15": "如來、無所著、等正覺有無量稱歎，我之所尊，",
    "T01n0026_032:0632c16": "以故稱歎。」說此法時，優婆離居士遠塵離",
    "T01n0026_032:0632c17": "垢，諸法法眼生；尼揵親子即吐熱血，至波",
    "T01n0026_032:0632c18": "惒國，以此惡患，尋便命終。佛說如是。優",
    "T01n0026_032:0632c19": "婆離居士聞佛所說，歡喜奉行。",
    "T01n0026_032:0632c20": "優婆離經第十七竟六千二百六十三字",
    "T01n0026_032:0632c21": "中阿含經卷第三十二"
}