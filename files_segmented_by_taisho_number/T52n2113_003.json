{
    "T52n2113_003:0585c21": "北山錄卷第三",
    "T52n2113_003:0585c23": "5 合霸王(三)合霸王第五明帝主相承西域漢地沙門遭遇時君興廢等事",
    "T52n2113_003:0585c24": "劫初蒸民胥于粒食蒸眾也。胥相也。地肥既盡則有自然粳米香稻既",
    "T52n2113_003:0585c25": "盡。分土作蓻蓺治也。人既侵奪。乃分土田而各治之為防疆里立大",
    "T52n2113_003:0585c26": "三末多王三末多。此乃聚落王慮有強者侵奪遂立一人為王供其輸貢令作民主庶類",
    "T52n2113_003:0585c27": "欽承。恩流率土。重離繼體。世祚天竺君父繼紹作天竺之",
    "T52n2113_003:0585c28": "主也至于淨飯。凡八萬四千二百六十餘王阿含",
    "T52n2113_003:0585c29": "經云。過去有王名懿摩。有四庶子。一昭目。二聯目。三調伏象。四尼樓聰。並聰明神武有大威德。第一夫人有子名",
    "T52n2113_003:0586a01": "生。頑薄醜陋。眾人所賤。夫人慮四子奪其位。遂譖王長黜之王即勅四子。各速出國。時諸力士一切人民願隨之",
    "T52n2113_003:0586a02": "去。至雪山間住直樹林。數年之內歸德若市。遂為強國。父思見之。召而弗往。父乃三歎我子有能。以此命族為釋",
    "T52n2113_003:0586a03": "氏。阿含經云。釋林為姓。故有釋姓。釋即樹也自懿師摩王之後有王名",
    "T52n2113_003:0586a04": "大善生。凡七世姓瞿曇氏也昔有國王。父母早喪。讓國焉弟。捨位求道。",
    "T52n2113_003:0586a05": "見一婆羅門。姓瞿曇氏。因從學道。婆羅門言。當解王衣如吾所服受瞿曇姓。謂之小瞿曇菩薩也自欝",
    "T52n2113_003:0586a06": "摩王之後有王名尼樓聰。凡五世釋迦氏也",
    "T52n2113_003:0586a07": "尼樓王生烏頭羅王。烏頭羅王為迦維羅衛國主生瞿頭羅王。瞿頭羅王生尸休羅王。尸休羅王生四子。一淨飯",
    "T52n2113_003:0586a08": "王。二白飯王。三斛飯王。四甘露飯王。淨飯王即佛父也大士既百劫修相好",
    "T52n2113_003:0586a09": "菩薩三大企耶劫修行至金剛喻定。後百劫修相好。千劫學威儀。萬劫學化行也而後相厥生",
    "T52n2113_003:0586a10": "莫如剎帝利婆羅門。而剎帝利位重也梵云剎帝利。",
    "T52n2113_003:0586a11": "此云土田主。則王種也婆羅門德尊梵語正云婆羅賀摩拏。此云淨御。是梵天苗裔。唯五",
    "T52n2113_003:0586a12": "天有諸國所無。為王者師故云德尊也但劫濁澆微德不勝位。故我",
    "T52n2113_003:0586a13": "不生婆羅門也。雖微國無剎帝利微無也而世胄",
    "T52n2113_003:0586a14": "綿遠。莫過於釋迦自三末多王至淨飯王八萬四千二百六十餘王故餘二姓",
    "T52n2113_003:0586a15": "卑寒生則不塞於人謗故大聖不生也塞掩也。二姓謂一",
    "T52n2113_003:0586a16": "鞞舍。此云坐估俗多寶故以為名。二戍達羅。亦云首陀。謂田農宦學者也五天分野周九",
    "T52n2113_003:0586a17": "萬餘里。三陲大海。北背雪山。有八大國十六",
    "T52n2113_003:0586a18": "大城七十餘小國。時無輪王統御。從于霸國",
    "T52n2113_003:0586a19": "之令若有輪王。小國咸服屬。今既無輪王。只以強者為霸者也其猶諸夏春秋",
    "T52n2113_003:0586a20": "之時。王道衰諸侯受制於桓文周自幽王見殺之後。平王東遷洛",
    "T52n2113_003:0586a21": "邑。諸侯得以專征。如晉文公齊桓公等禮樂征伐非一人之由也古者制禮",
    "T52n2113_003:0586a22": "作樂征伐之事。皆須自於天子。爾來專濫非從一人而出也是摩竭提為大國此云",
    "T52n2113_003:0586a23": "不至為此國將勇兵謀。諸隣敵之兵皆不能至。周五千里。城少居人邑多編戶。沃壤滋稼穡。有香稻粒󱍮味殊。彼俗",
    "T52n2113_003:0586a24": "謂之供大人米。土地墊濕。邑國居󱈎。風淳俗質。氣序溫和也居海隅之中。瓶沙",
    "T52n2113_003:0586a25": "王為君長即頻婆娑羅。此云顏色端正。即阿闍世王父也冠群后之列。",
    "T52n2113_003:0586a26": "王舍城為法集勝會。表萬派而朝宗也王舍城。梵云矩。",
    "T52n2113_003:0586b01": "奢揭羅補羅城。此云上茅城。出最上茅也。摩竭提國之中。昔因遭火出居。此遂城而舍之。後無憂王遷居波吒",
    "T52n2113_003:0586b02": "釐。此唯婆羅門千家而住也靈鷲山為眾聖之奧府。表群岳",
    "T52n2113_003:0586b03": "之相下也俱蘇摩城。既是山城。近於王舍。雖有五山此山獨勝。高而且顯。故表出過二乘。多捿",
    "T52n2113_003:0586b04": "鷲鳥故名鷲峯阿闍世思皇登庸皇大也。登升也。庸用也。大升用謂為君也以",
    "T52n2113_003:0586b05": "弑父敗名。雖有功德不足誦也與提婆達多作謀弑父。囚殺頻婆",
    "T52n2113_003:0586b06": "娑羅王。又伏劍逐母韋提希等至阿育王。大業中昌。威被海隅。",
    "T52n2113_003:0586b07": "勢侔鐵輪。而不即其真也侔齊也。即成也。勢雖齊於銕輪而非銕輪也。頻",
    "T52n2113_003:0586b08": "婆娑羅王曾孫也初法象經中造地獄法象依學也峻垣重坎",
    "T52n2113_003:0586b09": "爍鐵流爛搏人以投。雖古有刳斮烹焚不甚",
    "T52n2113_003:0586b10": "此酷昔商紂刳剔孕婦。斮朝涉之脛置炮烙之刑。焚炙忠良剖賢人之心。若以比方未足為甚慕勇",
    "T52n2113_003:0586b11": "濟惡。克邁凶德南山下有一人。凶惡堪為獄卒。召之父母未允。遂殺之而來也遇",
    "T52n2113_003:0586b12": "得道者以神力化之。遽革乃過初國中犯法罪人無輕重總入塗炭。",
    "T52n2113_003:0586b13": "後有行至獄次即擒以誅戮。時有沙門巡里乞食。獄吏擒入。沙門惶怖請乞禮懺七日。俄見一人縛入斬截手足磔",
    "T52n2113_003:0586b14": "裂形骸。見已深增悲悼。成無常觀證無學果。雖入鑊湯若在清池。有大蓮花而為之座。王聞騁觀深讚靈祐。後殺獄",
    "T52n2113_003:0586b15": "主遂廢其獄也大德毱多又以因果啟迪啟開也。迪道也。第五祖優波毱多。",
    "T52n2113_003:0586b16": "以因果而開導之也重省增懼追思補復。爰乃發八王之",
    "T52n2113_003:0586b17": "函甒。樹八萬之靈剎毱多自廢獄之後。日加善誘。廣說獻土之因如來懸記興建",
    "T52n2113_003:0586b18": "之功。乃集鬼神。勠力同心。以八國共分收舍利。命鬼神至期日日有隱蔽其狀如手。宜下舍利日正中時。羅漢伸",
    "T52n2113_003:0586b19": "手蔽日營建遂成矣其王以施土之福功高位尊至於阿",
    "T52n2113_003:0586b20": "縱。大天斥逐賢聖。致令僧分二部自大天入宮之後。日受",
    "T52n2113_003:0586b21": "恩寵。於說戒夜與僧相爭。無憂王黨之。乃分大眾上座二部也佛法初破。雖元",
    "T52n2113_003:0586b22": "惡大憝本不在已。而為王者特無先鑒不得",
    "T52n2113_003:0586b23": "不均罪于厥躬也自此法乖一味也。元首也。憝怨也。蓋以王者不能定罪正非斯其",
    "T52n2113_003:0586b24": "咎也申毒之北毒漢書音篤。即印度也。或云賢亘。唐言月也。月有一千名。群生淪迴不息長",
    "T52n2113_003:0586b25": "夜。聖賢化之導物如月照夜。以是立彼土名也有健馱羅國即北印度也。去摩伽陀五百里。",
    "T52n2113_003:0586b26": "無霜雪。人好習藝敬外道。無著天親生處其王名迦膩色迦佛滅後四百年霸而",
    "T52n2113_003:0586c01": "有禮。博而能信。師謨脇羅漢付法藏云。波奢比丘曾生不臥脇",
    "T52n2113_003:0586c02": "不著席。時人號脇尊者詮鍊諸部品格同異。撰大毘婆沙二百",
    "T52n2113_003:0586c03": "卷雖有國有君無時無僧居信而行信。是謂",
    "T52n2113_003:0586c04": "不佞口才曰佞。為國之君居忠信而行敬信。是謂不諂佞也。王初不信罪福。因獵見二牧童立窣堵波。",
    "T52n2113_003:0586c05": "問之云。佛記當有王於此收吾舍利。大王宿殖已符遂信心深敬佛法也緇素用之大業",
    "T52n2113_003:0586c06": "昭服西國之人僧俗皆學此論也近世戒日王斯亞矣戒曰王即唐初時磨",
    "T52n2113_003:0586c07": "竭陀國王也。亞次也周秦世。真源遐擁。靈津綿阻。主與",
    "T52n2113_003:0586c08": "道違。朝不登賢。伯陽尼父薎遭遇也周秦之代。孔",
    "T52n2113_003:0586c09": "老雖大賢皆不見用商鞅李斯肆其酷也皆暴酷之吏也俱不得其死而釋",
    "T52n2113_003:0586c10": "氏慎厥艱故不至也佛教未至者。知其暴秦之艱難也。然感化有時不可強也且",
    "T52n2113_003:0586c11": "漢承秦弊馬上以取天下。藉英雄之力乃成",
    "T52n2113_003:0586c12": "帝業漢高祖仗三尺劍而取天下也故使論功之際皆拔劍偶",
    "T52n2113_003:0586c13": "語。高祖患之漢五年會垓之後將封功。而諸將競拔劍偶語。高祖以雍齒。曾射高祖有讎。",
    "T52n2113_003:0586c14": "乃先封之諸將知有望乃定矣是以叔孫通徵魯諸生。修朝會",
    "T52n2113_003:0586c15": "之禮。瞻皇帝輦輿。百官莫不震恐。式遏當",
    "T52n2113_003:0586c16": "時之弊。以尊萬乘威儀此乃尊天子而抑諸侯也故太皇反拜",
    "T52n2113_003:0586c17": "高祖父也家令受賜。自稱霸業。貽厥孫謀。皇王之",
    "T52n2113_003:0586c18": "風。崇師降禮。未有聞也此前漢叔孫通等徵漢禮。而未見尊師重道降禮自",
    "T52n2113_003:0586c19": "臣之事也夫黃帝問道於廣成軒轅問道於廣成子也唐堯順風",
    "T52n2113_003:0586c20": "於具茨堯王禮具茨先生並出南華真經豈非至尊之事歟。洎",
    "T52n2113_003:0586c21": "漢室中興。帝莊丕顯後漢第二主明帝名莊丕顯明也賓于大鴻",
    "T52n2113_003:0586c22": "臚。司於大宗伯自西國摩騰等所來。或安鴻臚寺。或宗伯主之也故支謙",
    "T52n2113_003:0586c23": "安清支謙月氏國優婆塞。字恭明。漢未遊洛。授業於支亮。亮授於支讖。世稱天下博知不出三支。安",
    "T52n2113_003:0586c24": "清字世高。安息國王子。讓位出家漢桓元嘉元年至此也德重緇倫。而未為王",
    "T52n2113_003:0586c25": "侯所師友也。雖楚王修仁聖之祠。孝桓興華",
    "T52n2113_003:0586c26": "蓋之祭皆漢諸王亦但神佛而已矣。未求仁祠華",
    "T52n2113_003:0586c27": "蓋之人也但嚴其器也魏因漢禮徵用奇尚。但以",
    "T52n2113_003:0587a01": "勤王鼎峙之憂。何仁祠之於我克暇耶魏曹操。字孟德。",
    "T52n2113_003:0587a02": "為漢相。以漢室微弱。挾天子令諸侯。而謀分󰊉。不暇崇顯吾教也然雖不能弘贊",
    "T52n2113_003:0587a03": "其風。而亦終不蔽其道也亦有康僧顗曇諦等三藏至而飜譯也三",
    "T52n2113_003:0587a04": "國初。吳人未甚信。天竺沙門康僧會始造於",
    "T52n2113_003:0587a05": "吳締搆行道。孫權字仲謀都金陵以為誣矯異俗。攝",
    "T52n2113_003:0587a06": "會讓曰攝迫也。讓責也。逼沙門而責之也佛有何靈爾獨改形。",
    "T52n2113_003:0587a07": "會曰。佛身雖滅。遺骨舍利應現無方。外國先",
    "T52n2113_003:0587a08": "王建八萬四千塔。表遺化也。權謂紿已紿音迨欺",
    "T52n2113_003:0587a09": "言也俾期舍利嚴憲緩罰至三七日。會徒將死。",
    "T52n2113_003:0587a10": "舍利乃降。鎗然盤中上燭虹霓。吳之君臣相",
    "T52n2113_003:0587a11": "顧乃悅曰。至哉奇瑞也。始立建初寺。呼其地",
    "T52n2113_003:0587a12": "為佛陀里也。是歲赤烏四年。去永平凡一百",
    "T52n2113_003:0587a13": "七十餘年矣永平十年甲子至吳赤烏四年辛酉。得一百七十八年矣吳洛一",
    "T52n2113_003:0587a14": "千吳人知法將無晚歟。孫皓狂虐不道國將病",
    "T52n2113_003:0587a15": "矣。初廢毀淫祠延及寺宇。群臣議曰。佛之威",
    "T52n2113_003:0587a16": "力不並餘神。僧會感靈。太皇創寺。今若輕",
    "T52n2113_003:0587a17": "廢。恐貽後悔。皓意未謂之然。使張昱至寺詰",
    "T52n2113_003:0587a18": "會。會才辯奇拔。昱不能加。乃復于皓。皓大集",
    "T52n2113_003:0587a19": "公卿洎庶寮徵會以車馬。既至。皓強詞昧",
    "T52n2113_003:0587a20": "理取會不及已皓問會曰。佛教所明善惡報應何者是乎。會曰。夫明主孝慈訓世。則赤烏翔",
    "T52n2113_003:0587a21": "老人星現。仁德及物。則醴泉湧嘉苗出。善既有徵。惡亦可驗。為惡於隱鬼得而誅之。為惡於顯人得而誅之。王曰。",
    "T52n2113_003:0587a22": "若然周孔已明。會云佛教廣也而會酬抗盡典謨之體。推引叶",
    "T52n2113_003:0587a23": "忠良之議。皓然知其不可屈。乃革容而敬焉。",
    "T52n2113_003:0587a24": "故治國者惟聖賢與君子。如皓之器識末哉。",
    "T52n2113_003:0587a25": "安得不為亡國之主乎。向非會以道義誘掖。",
    "T52n2113_003:0587a26": "蓋肆惡不知紀極蕭牆之釁朱殷紫闥。豈獲",
    "T52n2113_003:0587a27": "厚辱於晉乎皓字宗元和之子。權之孫也。初封烏程侯。張布等立之後威虐無度。為征南將",
    "T52n2113_003:0587a28": "軍杜預等收之。皓面縛降晉入洛封歸命侯。即大康元年會以赤烏始而來至。",
    "T52n2113_003:0587b01": "天紀末皓降不臘而終赤烏四年辛酉。到吳至天紀四年庚子皓降得三十九",
    "T52n2113_003:0587b02": "年也。至冬會卒於吳始與國隆終與國殲殲滅也邦人之慕",
    "T52n2113_003:0587b03": "皓曷愈乎慕會也曷何也愈勝也土德既微。鼎遷于晉",
    "T52n2113_003:0587b04": "魏以土德而應曆數也惠皇失馭。天下崩裂惠皇武帝子。名衷。字正度。立而",
    "T52n2113_003:0587b05": "無智。朝政不治。至永康年後。所在分立為一十六國前趙起於離石劉元海。新興匈奴",
    "T52n2113_003:0587b06": "冒頓之後。漢高祖以宗女妻之。冒頓約為兄弟。遂姓劉焉。元海猿臂善射。成都王顙表之為寧朔將軍。尤國城二",
    "T52n2113_003:0587b07": "旬眾已五萬。遂僭即帝位。命子聰寇洛陽。劉曜後遷長安。為石勒所殺。共四主二十六年後趙興",
    "T52n2113_003:0587b08": "於葛陂石勒上黨羯人也。起襄國擒王浚降劉琨。遂即帝位。六主四十四年石勒石虎",
    "T52n2113_003:0587b09": "兵強且眾。抗暴為德。其斬刈如草木焉。沙",
    "T52n2113_003:0587b10": "門遇害者甚眾。佛圖澄吊之曰。彼人之何罪",
    "T52n2113_003:0587b11": "而性命不保算。因勒將郭黑略顯其神異。資",
    "T52n2113_003:0587b12": "其戎計。必獲申於勒也。他日略戰捷遇勒。賜",
    "T52n2113_003:0587b13": "顏色果。以澄事啟之。勒喜而召問。澄知勒",
    "T52n2113_003:0587b14": "不達玄理。對言。至道雖遠亦可近驗。廼以",
    "T52n2113_003:0587b15": "鉢盛水燒香祝之。須臾生青蓮華。勒重其神",
    "T52n2113_003:0587b16": "聖。稽首下風。虛心納諫。仁惻塗炭。念慮不",
    "T52n2113_003:0587b17": "思石勒初與王陽支雄為群盜。多行殺戮。又石虎字季龍。即勒之從子。武勇抗所士女少有遺類。胡",
    "T52n2113_003:0587b18": "夏之人應被誅夷者十九而生矣。真可謂探",
    "T52n2113_003:0587b19": "人命於虎口者也。是知脩短在聖而不在司",
    "T52n2113_003:0587b20": "命。司命能司之何能脩短之以聖人作法而延救之。非司命之所能",
    "T52n2113_003:0587b21": "也澄聽鈴聲。兼觀油掌。寄聰明於耳目。而實",
    "T52n2113_003:0587b22": "虛照在心。所言無不符驗矣圖澄每知虎之將敗。假以油塗掌而現光。",
    "T52n2113_003:0587b23": "又郭景略因以視之。假以鈴聲。及念於般若波羅蜜也。而告之然。深察在心。假外事令生信。所告必符矣",
    "T52n2113_003:0587b24": "石勒死虎襲偽號。將謹慢俗。聖敬日躋謹嚴也。",
    "T52n2113_003:0587b25": "虎既繼位。欲嚴謹於慢侮之俗。因自加勤敬於圖澄也下書曰。和尚國之大",
    "T52n2113_003:0587b26": "寶。榮爵不加。高祿不受。爵祿匪尚。何以旌",
    "T52n2113_003:0587b27": "德。從此已往。宜衣以綾錦。乘以雕輦。朝會",
    "T52n2113_003:0587b28": "之日。和尚昇殿。常侍已下悉舉輿。太子諸",
    "T52n2113_003:0587c01": "公扶翼。而上主者唱大和尚。眾坐皆起。以彰",
    "T52n2113_003:0587c02": "其尊。又勅司空李農。旦夕親問。太子諸王五",
    "T52n2113_003:0587c03": "日一朝。表朕敬焉。晉師出淮淝淮水出桐柏山。淝水在廬江時",
    "T52n2113_003:0587c04": "晉都金陵。石虎都洛陽也虎竊怒曰。吾心奉佛。更致外寇。",
    "T52n2113_003:0587c05": "佛無神矣。澄知之夜過詣虎曰。王過去為大",
    "T52n2113_003:0587c06": "商主。罽賓寺中常供養。大會中有六十羅漢。",
    "T52n2113_003:0587c07": "吾此微身亦預斯會。時有得道者。謂余曰。",
    "T52n2113_003:0587c08": "此主人命盡。當更雞身。後王晉地。今主為",
    "T52n2113_003:0587c09": "王。豈非福耶。疆場軍𡨥疆場邊地也國之常事",
    "T52n2113_003:0587c10": "耳。何為怨謗三寶夜興毒念乎。虎驚𧹞而謝。",
    "T52n2113_003:0587c11": "甞一日與虎坐。忽而作作起也曰。變幽州災。遽",
    "T52n2113_003:0587c12": "命酒遙灑之。虎遣驗其日。火從四門起。黑雲",
    "T52n2113_003:0587c13": "從西南來。遇驟雨滅之雨。頗有酒氣也。澄",
    "T52n2113_003:0587c14": "將終。謂虎曰。出入生死道之常也。脩短分",
    "T52n2113_003:0587c15": "定非所能延。天道重行全德重無怠道德不可以缺怠而",
    "T52n2113_003:0587c16": "獲也苟業操無虧。雖亡若存。違而獲延。非其所",
    "T52n2113_003:0587c17": "願。念意未盡者。以國家心存佛理。奉法無",
    "T52n2113_003:0587c18": "差。興起寺廟崇顯壯麗。稱斯懷也。宜享休",
    "T52n2113_003:0587c19": "祉。而布政猛烈。淫刑酷濫。顯違聖典。幽背",
    "T52n2113_003:0587c20": "法戒。不自懲革。終無福祐懲戒也。革改也。雖建寺廟嚴奉佛法。若刑",
    "T52n2113_003:0587c21": "法酷濫終無益也若降心易慮惠此下人。則國祚延長。",
    "T52n2113_003:0587c22": "道俗慶賴。畢命就盡。歿無遺恨。君子以澄言",
    "T52n2113_003:0587c23": "實社󰑶之忠也。普門之慈也。有國者何莫志",
    "T52n2113_003:0587c24": "之君子者當時君子也。或實言以褒德詩云。人之云亡邦國殄瘁",
    "T52n2113_003:0587c25": "詩大雅瞻仰之章也。殄滅也。瘁病也。言君不善朝廷賢人奔亡。則天下邦國將盡病矣而澄亡彼",
    "T52n2113_003:0587c26": "群胡屍於冉閔矣世說云。圖澄亡。石虎開棺無屍。唯袈裟在冉閔。石虎養孫謀勇絕",
    "T52n2113_003:0587c27": "倫。殺石鑑而自立。旌旗鍾鼓綿亘百里。唯事殺戮。為慕容悋擒而殺之。左右七里草木悉枯夫有奇",
    "T52n2113_003:0587c28": "質必有奇智。有奇智則必有奇行。有奇行必",
    "T52n2113_003:0587c29": "有奇言。言則乃經。古者鱗膚牛首虎鼻鳥喙",
    "T52n2113_003:0588a01": "伏犧龍鱗。大準隆鼻。神農牛首。女蝸蛇身。黃帝龍顏。帝嚳駢齒。堯眉八彩。舜目重瞳。皐陶鳥喙。武王目羊。周公",
    "T52n2113_003:0588a02": "背僂也皆稟不測之靈氣。蘊不窮之聖德。而澄",
    "T52n2113_003:0588a03": "左乳傍有穴圍四五寸。徹於腹內。時有光從",
    "T52n2113_003:0588a04": "中出。以纊塞之纊綿也夜或抽纊。則洞照一室。",
    "T52n2113_003:0588a05": "齊日至水滸滸水涯也引腸而洗之。此實至奇之",
    "T52n2113_003:0588a06": "表也並出古高僧傳永嘉之亂晉室東遷晉自惠帝即位。朝網紊亂。骨肉",
    "T52n2113_003:0588a07": "相殘。趙王倫永康初亂。至永嘉江都等作亂。前趙後趙後蜀競起。晉元帝鎮楊州。遂過金陵號東晉也竺法",
    "T52n2113_003:0588a08": "潛晉高僧。姓王。名潛。字法深。蘊當年之譽王敦之弟也。先事忠州",
    "T52n2113_003:0588a09": "劉元真。崇德務學。譽滿西朝劉元真早有才能之譽。深為孫綽所重",
    "T52n2113_003:0588a10": "元明二帝丞相王茂弘太尉庾元規即王導庾亮也皆",
    "T52n2113_003:0588a11": "友而敬焉。建武太寧中。潛恒著屐至殿內時。",
    "T52n2113_003:0588a12": "謂方外之士以德重故也。後隱剡山。請益者",
    "T52n2113_003:0588a13": "以方等老莊內外霑洽以內外經書而教導哀帝徵就御筵",
    "T52n2113_003:0588a14": "開講晉哀帝。成帝子。名丕。字千齡。穆帝崩無子而立之司空何次道宗以",
    "T52n2113_003:0588a15": "為師。後啟還剡山。既卒。孝武詔曰。潛法師理",
    "T52n2113_003:0588a16": "悟虛遠。風鑒清貴。弃宰相之榮。襲染衣之素。",
    "T52n2113_003:0588a17": "山居物外。篤勤匪懈。方賴宣道。以濟蒼生。奄",
    "T52n2113_003:0588a18": "然遷化。用痛于懷。可賻錢十萬贈死曰賻。孝武名曜。字昌明。",
    "T52n2113_003:0588a19": "則海西王第三子也。桓溫輔政。帝幻而聰悟。十歲即位穆帝世晉穆皇帝。名𭾠。字彭祖。康帝子。",
    "T52n2113_003:0588a20": "立年二歲。褚太后臨朝支道林緇林之奇茂者也。素風泠",
    "T52n2113_003:0588a21": "然。清波繁華。築室林野。隱居求志。道德文",
    "T52n2113_003:0588a22": "章為世所仰。天子三事庶尹三事三公也庶尹眾鄉也賢士大",
    "T52n2113_003:0588a23": "夫。巖藪知名無不高其英邁。欽承道論。謝安",
    "T52n2113_003:0588a24": "王濛劉惔殷浩孫綽桓彥表王文度。若斯之",
    "T52n2113_003:0588a25": "徒。國華物紀並東晉公鄉貴族之士也咸以八關齋法。山行",
    "T52n2113_003:0588a26": "澤宿假日盤集。滌濯冠帶供薦香花。邕邕穆",
    "T52n2113_003:0588a27": "穆周旋顧慕邕邕穆穆和樂之貌契賞清奇為一世之盛",
    "T52n2113_003:0588a28": "矣。王羲之謂人曰。一往之氣亦何足信。既見方",
    "T52n2113_003:0588b01": "悔前言殆乎耳殆墮也。或本作玷。並通夫所以陳有生者",
    "T52n2113_003:0588b02": "昭其類也。詩曰。惟其友之。是以似之詩小雅常常者華之",
    "T52n2113_003:0588b03": "卒章也。意以其君子有此高尚之風。所得之友皆相似之與。詩少別不以文害意也是知梟鳳不",
    "T52n2113_003:0588b04": "相群梟不孝鳥也。食母而飛冬令捕而磔之於路。字從木上鳥。鳳瑞鳥也。雞頭蛇頸𮨤頷龜背魚尾。五色",
    "T52n2113_003:0588b05": "高六尺。其雌曰皇豹豕不相侶豹獸如虎而小豕豬也舉善以求黨。",
    "T52n2113_003:0588b06": "蓋率古之風也率循也仲尼曰。不知其人觀其",
    "T52n2113_003:0588b07": "所友。不知其君觀其所使。賢賢乎哉。寔孔聖",
    "T52n2113_003:0588b08": "矣。夫七子從之晉侯霸也七子謂顛頶魏武子司空季子狐偃趙衰狐毛",
    "T52n2113_003:0588b09": "賈佗。七人從晉重耳出奔終歸󰊉晉四翁來護。漢儲定也漢高祖以戚夫人將",
    "T52n2113_003:0588b10": "立太子未定。上下惶惶。張良令呂后請於商山輔之入朝。高皇一見其位乃定矣。四皓。一東園公。二夏黃公。三綺",
    "T52n2113_003:0588b11": "里季。四角里先生。角音祿張祿去魏秦之興也范睢為須賈所譖受魏齊之恥。乃",
    "T52n2113_003:0588b12": "改姓名稱張祿先生。秦用之為相封侯。而大興秦國也惡來相紂殷之亡也",
    "T52n2113_003:0588b13": "史記云。飛廉生惡來事紂多力。又善譖毀諸侯。武王伐紂。誅殺惡來也其言至驗人罕",
    "T52n2113_003:0588b14": "存懷。故古黨舉黨誅。誠不失天下之善惡也",
    "T52n2113_003:0588b15": "古刑。其黨善者盡賞之。其黨有惡緣坐而誅之今之小人多竊君子友生",
    "T52n2113_003:0588b16": "為譽近日矯詐之徒。自無德行。依附高流。苟求聲譽狐媚於世也而閭里不討其",
    "T52n2113_003:0588b17": "端倪。相與納其誣譎。而高識者難獨謂之不",
    "T52n2113_003:0588b18": "然故朋友焉。於古則直於今則濫矣子云友直友諒友多聞益",
    "T52n2113_003:0588b19": "矣。友便辟友善柔友便佞損矣林公被留京師三載。思歸東山。",
    "T52n2113_003:0588b20": "帝不時允。固以表辭。其誠哀焉。偽秦涉公者",
    "T52n2113_003:0588b21": "高僧涉公。本西域。預言之事多驗。建元十五年至長安。十六年卒。十七年大旱也不食五穀。",
    "T52n2113_003:0588b22": "日行五百里。能呪龍下鉢中令降雨。涉公沒",
    "T52n2113_003:0588b23": "歲大旱。符堅謂朱彤曰朱彤祕書監也。涉公若在。",
    "T52n2113_003:0588b24": "豈使朕燋心於雲漢哉。初秦太史奏。有德星",
    "T52n2113_003:0588b25": "現於外國分野。當有聖人入輔中國。得之者",
    "T52n2113_003:0588b26": "王。堅乃分命符丕丕堅之庶子也伐襄陽取道安。呂",
    "T52n2113_003:0588b27": "光討龜茲求羅什具足云鳩摩羅什此云童真朱序為秦陷晉南",
    "T52n2113_003:0588c01": "中郎將朱序為丕所陷致道安并習鑿齒。堅喜曰。朕用師",
    "T52n2113_003:0588c02": "十萬得一人之半也一人謂道安半謂習鑿齒國有疑謀并古",
    "T52n2113_003:0588c03": "器服篆隷寶玉所不識者。俾諮詢于安。堅甞",
    "T52n2113_003:0588c04": "欲遊東苑命安同輦。權翼諫曰權翼秦左僕射臣聞天",
    "T52n2113_003:0588c05": "子法駕侍中陪乘。道安毀形賤士。寧可參逼",
    "T52n2113_003:0588c06": "乘輿。堅忿然作色曰。安公道冥至境。德為",
    "T52n2113_003:0588c07": "時尊。朕舉天下之重不足以易之。非公之榮",
    "T52n2113_003:0588c08": "乃朕之榮也。使翼扶安登輦。然臣諫顯忠也。",
    "T52n2113_003:0588c09": "主拒愛賢也。權則區區之尺度權翼之諫。乃臣子之宜。然不能尊賢",
    "T52n2113_003:0588c10": "重德。亦器量之未廣也符則汪汪之陂湖安公實為一代之賢。符主深所器重。雖有強諫",
    "T52n2113_003:0588c11": "之言亦終不納。信為深識之見也君臣向背若不相合若然也似也而於",
    "T52n2113_003:0588c12": "國則合矣。故君子和而不同。匪茲何取焉",
    "T52n2113_003:0588c13": "君子之道不爭。然所見各不同。所謂殊途而同歸也彼偽符猶愈於真桀桀雖真主",
    "T52n2113_003:0588c14": "而無道。秦雖偽覇而有德誠可謂得霸之道也道安。常山扶柳人。姓衛。家世英",
    "T52n2113_003:0588c15": "儒。早失覆蔭。為外兄所養。七歲讀書。再覽能誦。十二出家。貌陋下為師之所重。執勞作役。曾無怨色。數歲之後。",
    "T52n2113_003:0588c16": "方啟求經。與辯意經一卷可五千言。齎經入田。暮還已誦。復與成具光明經一卷咸萬言。如初亦誦。師執經覆之",
    "T52n2113_003:0588c17": "不差一宇矣秦克燕與涼前燕即慕容暐據鄴都。為堅所破。前涼張天錫據涼州。為堅所滅也",
    "T52n2113_003:0588c18": "降其君為臣。渤海流沙恢為國壤渤海盡東。流沙盡西足",
    "T52n2113_003:0588c19": "食足兵。威振海內。常患不得纘禹舊服。登會",
    "T52n2113_003:0588c20": "稽而望滄海。朝萬國以號令天下禹於塗山會。萬國諸侯執玉",
    "T52n2113_003:0588c21": "帛而朝貢。塗山在越州會稽也累問安伐晉之計。安亟曰。晉德",
    "T52n2113_003:0588c22": "雖微。天命未改難可圖也。君子亦以為私護",
    "T52n2113_003:0588c23": "援本朝而實得禮也。故一言而兼致焉。符以",
    "T52n2113_003:0588c24": "獨夫之見書云。獨夫紂也爰舉百萬之眾。符融治前",
    "T52n2113_003:0588c25": "軍。晉之詐之末鼓未成列。秦師大崩潰符堅學長",
    "T52n2113_003:0588c26": "安之兵騎八十七萬。前後千里旗鼓相望。東西萬里水陸並進。符融為將。晉謝玄等以水軍七萬拒之。王道子以鼓",
    "T52n2113_003:0588c27": "吹求助於鍾山神。堅至壽春。登城而望見。八公山上草木皆人狀引軍陣於淝水。晉師不得渡。遣使謂融曰。君懸軍",
    "T52n2113_003:0589a01": "深入逼水為陣。此乃持久之計。豈欲戰乎。若小退師令將士周旋。僕與群公緩轡而觀之。不亦善乎。融揮軍却陣。",
    "T52n2113_003:0589a02": "軍遂奔退。制之不可。融馳騎掠陣馬倒為軍所殺自後燕復於燕堅敗後。慕容冲起",
    "T52n2113_003:0589a03": "兵攻長安。慕容垂歸鄴城而稱後燕也涼復于涼李暠本張軌將。後稱西涼於燉煌也。呂光稱後凉",
    "T52n2113_003:0589a04": "於姑臧秦據于秦矣姚長遣將圍堅於五將山。執而縊之于新平佛寺。自立為後秦先",
    "T52n2113_003:0589a05": "是釋公亡釋公即道安堅臨慟哀過曰慟曰。吾其未濟也。",
    "T52n2113_003:0589a06": "安公捨我而去矣。於其言寧謬哉。安初謂王",
    "T52n2113_003:0589a07": "子年曰。世途若此盍行乎盍何不也年曰。公可前",
    "T52n2113_003:0589a08": "往。須吾償後債耳。年後得害於姚萇王嘉。字子年。洛",
    "T52n2113_003:0589a09": "陽人。形貌鄙陋似若不足。好滑稽不食五穀。有問善惡。應答狀如戲調。事過多驗。答道安云。小債未了。不得俱",
    "T52n2113_003:0589a10": "去。及姚萇得長安。與符登相持甚久。萇問之。朕當得否。答曰。略得。萇曰。當言得。何略之有。因斬之。萇死後。子",
    "T52n2113_003:0589a11": "興方殺登。興字子略。即嘉所謂略得之意也法汰如于荊謁桓溫。溫",
    "T52n2113_003:0589a12": "恃威名重不速於賓接。汰患其躊躇。忽告謁",
    "T52n2113_003:0589a13": "者曰。吾有疾遽退。他曰汰至溫。不俟履屨",
    "T52n2113_003:0589a14": "而前之也法汰東莧人。少與道安同學。才辯雖不及安。而姿貌過之也安既俘于",
    "T52n2113_003:0589a15": "秦。門人各馳散。慧遠初將屆羅浮山近南海至潯",
    "T52n2113_003:0589a16": "陽江州也卜廬山而棲息。既獲朽壤抽泉故不",
    "T52n2113_003:0589a17": "求去。慧永並道安門人邀止西林廬山之西林寺也後刺史桓",
    "T52n2113_003:0589a18": "伊東晉臣也別立東林寺。先是陶偘鎮廣州陶偘。字士衡。初",
    "T52n2113_003:0589a19": "好學延接賔侶。客至家貧。母截髮賣之以供待。後為八洲都督得育王像即阿育王所造之像也",
    "T52n2113_003:0589a20": "送武昌寒溪寺武昌鄂州也遠寺成遙請像。乃凌",
    "T52n2113_003:0589a21": "虛而來。當時搢紳儒林傲世考盤其若宗炳",
    "T52n2113_003:0589a22": "雷次宗劉遺民周續之張季碩之輩南陽宗炳張菜民張季",
    "T52n2113_003:0589a23": "碩。彭城劉遺民。預章雷次宗。雁門周續之。新蔡畢頴之。僧惠持惠永共為蓮社也凡百大名君",
    "T52n2113_003:0589a24": "子咸與胥附胥相也遠少與惠持偕為諸生精六",
    "T52n2113_003:0589a25": "經學。禮樂名教特為朝野法度。王恂與范寗",
    "T52n2113_003:0589a26": "書王恂為桓溫主簿范寗注穀梁傳曰。遠公持公孰愈孰誰也愈勝也范公",
    "T52n2113_003:0589a27": "復云。誠為賢兄弟也持與遠實親俗兄弟也王重曰。但令",
    "T52n2113_003:0589b01": "如兄弟誠未易有。況復賢耶。姚興初譯智論",
    "T52n2113_003:0589b02": "訖智論。或稱智度論。龍樹菩薩造篤所聘請遠製序。其見重",
    "T52n2113_003:0589b03": "殊絕如此。桓玄征殷仲堪桓玄。字敬道。大司馬溫之子。為江州刺史。元與",
    "T52n2113_003:0589b04": "二年篡晉安帝劉裕舉兵。桓玄乃征仲堪也要遠出虎溪。遠稱疾。玄自",
    "T52n2113_003:0589b05": "入山。左右曰。昔殷仲堪禮遠。願公勿敬之。",
    "T52n2113_003:0589b06": "曰何有此理。仲堪本死人耳。既見素反前約",
    "T52n2113_003:0589b07": "素先也。本言不禮及見即禮出山謂左右曰。實乃生所未見。",
    "T52n2113_003:0589b08": "後玄欲沙汰教僚屬曰。廬山道德所居。不在",
    "T52n2113_003:0589b09": "搜簡之例簡閱也初成帝沖幼。庾氷輔政晉成帝。諱衍。明",
    "T52n2113_003:0589b10": "帝長子。皇太后庾氏攝朝稱制。祖約蘇峻及庾氏專政也以為沙門應敬王者。",
    "T52n2113_003:0589b11": "何充王謐等駁議。同異不定。後桓玄在姑熟",
    "T52n2113_003:0589b12": "姑熟當塗縣也。舊日宋主改為太平州欲令盡敬。且以問告。遠答書",
    "T52n2113_003:0589b13": "并製沙門不敬王者論五篇。以塞橫議書并論並在弘",
    "T52n2113_003:0589b14": "明集安帝迫桓玄篡遜于南郡安帝。諱德宗。孝武子。以會稽王道子為太傅",
    "T52n2113_003:0589b15": "攝政。兗州刺史王恭與桓玄反。遷帝于潯陽。玄乃篡位二年。劉裕誅之玄死。大駕克復",
    "T52n2113_003:0589b16": "舊京。何無忌前勸迎候無忌為侍中遠稱疾不行。",
    "T52n2113_003:0589b17": "恩旨勞問。遠以書謝詔答歎恨不果見也。持",
    "T52n2113_003:0589b18": "至井絡。井絡之人望風趨慕惠持入蜀。住依政縣後巖院也偽",
    "T52n2113_003:0589b19": "蜀譙縱之子道福。尤凶悖將。兵有所討。還至",
    "T52n2113_003:0589b20": "郫中鄒縣蓋法定寺寺僧徒遙見人馬流血盡奔走懼戰士也",
    "T52n2113_003:0589b21": "持在戶前盥洗。氣色晏如。福既至。特彈指",
    "T52n2113_003:0589b22": "漉水竟不輟。福灑汗而出。謂將校曰。大人固",
    "T52n2113_003:0589b23": "與眾異耳。君子曰。晉失中原。介于江國。衣冠",
    "T52n2113_003:0589b24": "避五胡之亂五胡。前趙劉元海。後趙石勒。後魏拓跋氏。前秦符氏。後秦姚氏也莫不",
    "T52n2113_003:0589b25": "南遷。邦家以北伐為謀。且慕膽勇。致使英",
    "T52n2113_003:0589b26": "賢。緇素宅心事外。鸞吟鶴舉。視爼豆紱冕而",
    "T52n2113_003:0589b27": "若遺也宅居也。事物也。高尚之流覩世陵夷。居心物外。放鸞鶴之情。匿林泉之側。於禮樂而不顧也",
    "T52n2113_003:0589b28": "夫澄安林遠製作對𫾻。皆詞氣沖深有倫有",
    "T52n2113_003:0589c01": "義倫理也雖宣象外之風。率多經濟之略。故始",
    "T52n2113_003:0589c02": "言首事必信重於天下矣呂光入龜茲獲羅",
    "T52n2113_003:0589c03": "什。膝其頭令倒乘駝付無慍色。光乃特器異",
    "T52n2113_003:0589c04": "之。不敢狎侮符堅令呂光將兵伐龜茲求羅什。既克獲之不甚重。遂以龜茲王女強逼之。又令",
    "T52n2113_003:0589c05": "乘惡馬馳駝。什無怒容。及歸勸令移營地果大雨水漲。由此光特加禮重矣暨返斾于涼",
    "T52n2113_003:0589c06": "聞秦敗。遂僭據其地改車書呂光伐龜茲迴。以駱駝二萬餘頭駿馬萬匹",
    "T52n2113_003:0589c07": "珍寶千餘迴至姑臧。聞符堅已戰敗。自稱凉州刺史。後僭位稱後涼。凡十四年姚興命將討",
    "T52n2113_003:0589c08": "涼求羅什。涼亡致之于關中。四方學侶大集",
    "T52n2113_003:0589c09": "會秦。謀胤其後。以室強之姚興慕其聰俊。逼之宮妓以求其種淨",
    "T52n2113_003:0589c10": "行者恥聞其事。夫宋龜靈而納介。荊人辨而",
    "T52n2113_003:0589c11": "召刖宋元君夢。人披髮告之日。予謂清江使者伯漁者預且得我。元君召問之云。得龜乃刳之。以卜七十二",
    "T52n2113_003:0589c12": "鑽之無遺也。又卞和於荊山得石。辨之有玉獻楚王。王不識雙刖其足。三獻方別。斯皆以靈智而受刳刖。若羅什以",
    "T52n2113_003:0589c13": "聰明而污戒也。介殼也豈非智有所可力有所困乎。故繼",
    "T52n2113_003:0589c14": "益以損物。莫為之不惑也。魏孝文詔求什",
    "T52n2113_003:0589c15": "孝文。諱宏獻。文帝長子。五歲受父禪。遷都洛陽。改姓元氏。在位二十九年。仁孝雅好黃老。尤精釋義後",
    "T52n2113_003:0589c16": "既得而祿之。雖吾教以仆陷大譎不正也然春秋",
    "T52n2113_003:0589c17": "之義言功十世亦可宥也春秋有功宥十世之罪初童壽在",
    "T52n2113_003:0589c18": "外國遇聖者。告之曰。若慎無適東土。將有大",
    "T52n2113_003:0589c19": "不利焉。什乃不顧而來。豈非良臣死國計。良",
    "T52n2113_003:0589c20": "執死高義。仁者死成仁。何顧之有也將弘大教不可以小",
    "T52n2113_003:0589c21": "節而堅守法門于今受其賜教之盛而什之力也故什死。焚之心舌不爛",
    "T52n2113_003:0589c22": "焉。僧導十歲從師受觀音經。問曰。此經有",
    "T52n2113_003:0589c23": "幾卷。師欲試之。乃言止有一卷耳。導曰。初云",
    "T52n2113_003:0589c24": "爾時無盡意。故知爾前已應有事。師奇之居",
    "T52n2113_003:0589c25": "貧無資以樵蘇夕學洎業成。姚興欽其德。入",
    "T52n2113_003:0589c26": "寺造敬。同輦還宮。宋武悅其賢。為之於壽春",
    "T52n2113_003:0589c27": "立東山寺也宋武劉裕收後秦與僧導歸金陵也晉曇始孝武末東晉也帝",
    "T52n2113_003:0590a01": "臨位深奉佛法符堅兵至謝玄破也適遼東。高麗開導始也。後還三",
    "T52n2113_003:0590a02": "輔三輔咸陽縣。昔秦皇於此置殿觀三輔人宗仰之。宋武滅姚",
    "T52n2113_003:0590a03": "泓。留子義真鎮長安。赫連屈句赫連勃勃也追敗",
    "T52n2113_003:0590a04": "之。道俗少長咸被坈戮。始接刃不傷。屈句自",
    "T52n2113_003:0590a05": "擊以佩劍無能害。乃恐懼謝罪。洎魏世祖虜",
    "T52n2113_003:0590a06": "赫連昌赫連勃勃之子為後魏所滅得始每加殊敬既滅法。",
    "T52n2113_003:0590a07": "玄風勦絕。赭衣其殲赭赤衣也蓋乾陀色始乃閉形幽阻。",
    "T52n2113_003:0590a08": "非虐命所及遁跡山谷也蓋鴻飛冥空高視天際非",
    "T52n2113_003:0590a09": "罻羅之所得也罻網也後知大法將亨。於月正",
    "T52n2113_003:0590a10": "元日天子履端謂正月之旦也。履端於始。舉正於中。歸餘於終。造曆者以步履之首。",
    "T52n2113_003:0590a11": "謂月節舉正得中氣即為其月二百五十四日。所餘一十一日二十五分。積三十二日為一閏也廷實",
    "T52n2113_003:0590a12": "旅百實滿也。旅眾也。謂元日進奉之物充廷也荷錫於國門。將圖其",
    "T52n2113_003:0590a13": "變也。魏主聞而怒。命有司速乃辟。肌不容刃。",
    "T52n2113_003:0590a14": "手劍之其傷如線。俾投虎檻。虎避伏乃汝也。辟刑也。",
    "T52n2113_003:0590a15": "俾使也其末如之何。召即殿詳考興廢因問國祚矩永之事始",
    "T52n2113_003:0590a16": "乃扃鐍邪關芟夷梗途。燾悽然悟矣後魏太武諱燾。初不信",
    "T52n2113_003:0590a17": "釋教。坈沙門毀佛像等。因遇曇始化之後悔過。南征宋殺戮無辜立二十九年太山僧朗凡",
    "T52n2113_003:0590a18": "聖不名人也。晉魏燕秦六天子降詔問所供",
    "T52n2113_003:0590a19": "聘。皆極世瓌奇寶貨焉。雖珠璣無脛至人無",
    "T52n2113_003:0590a20": "心。而德之所召故無遠不届至人本無心求於珠玉。珠玉亦無脛足",
    "T52n2113_003:0590a21": "而行。但道德昭感而無遠皆至也由是德因名顯。名以德固。名德",
    "T52n2113_003:0590a22": "相副實則永世。故今金輿谷靈趾不昧矣齊州太山",
    "T52n2113_003:0590a23": "神通寺。南燕慕容德為僧朗禪師之所立也。以三縣民給之。長廊延袤　有餘間。三度廢寺毀之不得犯者。朗輒見",
    "T52n2113_003:0590a24": "身以錫杖揮之垂死。求哀如初。有一井。女人臨之即枯。燒香懺求還復如故。立四百年。至今佛像鮮明如新。眾會",
    "T52n2113_003:0590a25": "不踐于今儼然西秦北涼俱微國也西秦乞伏國仁據河西。北涼沮渠蒙遜據姑臧",
    "T52n2113_003:0590a26": "觀乎聖賢。曇無讖法進道朗所譯製撰。其國",
    "T52n2113_003:0590a27": "非小焉。故楚書曰。楚國無以為寶。唯善以為",
    "T52n2113_003:0590b01": "寶。否者安得不由五運遐弃厥荒奄樹社󰑶",
    "T52n2113_003:0590b02": "自搆一方之鴻業矣。梁慧約始過志學已有",
    "T52n2113_003:0590b03": "老風。剡人謠曰。少達妙理婁居士。既入道。玄",
    "T52n2113_003:0590b04": "德嘉聞。昇為國師。詔以舊宅為本生寺。所居",
    "T52n2113_003:0590b05": "里為智者里也。北齊法上高歡受東魏禪。都鄴稱北齊。為後周所滅肇",
    "T52n2113_003:0590b06": "落兩髦。嶷然成器。刻意尚行。頗究玄微。時",
    "T52n2113_003:0590b07": "人以為聖沙彌。由形色非美。諺云里沙彌。",
    "T52n2113_003:0590b08": "若來高座逢災。文宣請為戒師。掩面布髮令",
    "T52n2113_003:0590b09": "蹈。迺受降君之敬罄矣。天保中國置十統。以",
    "T52n2113_003:0590b10": "上為大統也降音古𮎨反。謂降君父之尊行師資之敬也。文宣。諱洋。字子進。高歡第三子。時",
    "T52n2113_003:0590b11": "有爾朱榮之亂。共憂寒餒。帝始生數月。忽欣然曰得活耶。及登位神武冠絕。至末年毒虐誅戮不可言紀。崩年三",
    "T52n2113_003:0590b12": "十六隋靈藏高祖龍潛之友也隋高祖。姓楊。諱堅。以周大統七年生。馮翊般",
    "T52n2113_003:0590b13": "若寺紫氣充庭。襲爵隋國公。周武為太子聘帝長女。宣帝崩。劉昉等以帝輔政帝為丞相。帝崩受周禪在位十二年。",
    "T52n2113_003:0590b14": "潛龍曰與藏為深友既御極彌篤舊素。勅其宮閽入則未",
    "T52n2113_003:0590b15": "吾禁也。出亦如之。而坐則同榻。行則同輦。",
    "T52n2113_003:0590b16": "曰弟子為俗人天子。律師為道人天子。今謂",
    "T52n2113_003:0590b17": "帝王之言過矣。君言則書何可戲焉君之左右所舉必書左史",
    "T52n2113_003:0590b18": "記言右史記動夫愛人不失其義則其愛遠矣。歲苦旱",
    "T52n2113_003:0590b19": "雩而不雨。國人騷非有年。帝以聽於神無若",
    "T52n2113_003:0590b20": "聽於聖人也。迺請曇延於大興殿。登御座南",
    "T52n2113_003:0590b21": "面傳戒。帝命朝宰席北面跪受。不崇朝而雨",
    "T52n2113_003:0590b22": "焉。衣與食皆出自帝宮。傳自帝手。尋昇為",
    "T52n2113_003:0590b23": "平等沙門。於所犯者兩造具備。然後泣而懲",
    "T52n2113_003:0590b24": "之。哀敬刑書弘大禹之悼罰曇延。姓王氏。蒲州桑泉人。幼而󱠰慧。沙彌",
    "T52n2113_003:0590b25": "時有薜居士。因書四字示之。方圓動靜令體之。延應聲曰。方如方等城。圓如智惠曰。動則比識浪。靜類涅槃室。",
    "T52n2113_003:0590b26": "薜驚駭。後著涅槃經疏十五卷。於舍利塔前祈請。放光夜燭也帝甞欲試沙門器",
    "T52n2113_003:0590b27": "度。廣搜嘯于殿廷。勅禁甲虎賁。奮劍逐之。唯",
    "T52n2113_003:0590b28": "敬脫步武。若暇逶迤而退。帝美其弘遠命昇",
    "T52n2113_003:0590c01": "殿錫法物道服。旌其異也高僧敬脫。常擔母學業善大書。筆如臂管長三",
    "T52n2113_003:0590c02": "尺。方丈書一字更不脩整。隋文命上殿賜大竹扇面闊三尺即令執用。并賜松枸高屐令著從宮中出。帝自送之曰。",
    "T52n2113_003:0590c03": "誠僧傑也觀乎仁壽開皇天下大定。亦以善之至",
    "T52n2113_003:0590c04": "也。而智不圖遠家愛不臧臧善也。家愛謂煬帝承父之大業而不修令德。",
    "T52n2113_003:0590c05": "荒惑女色以至亡敗矣遂使卜世不永。故吾教以福慧。為",
    "T52n2113_003:0590c06": "兩濟闕則何言哉隋三帝共三十八年矣。而禪于唐古者有德而",
    "T52n2113_003:0590c07": "爵。有功而祿。而沙門有至卿大夫爵祿者也。",
    "T52n2113_003:0590c08": "古者生名冠字死諡。而沙門有至侯伯之諡",
    "T52n2113_003:0590c09": "者子生二十冠而字。字以表德也。歿而立溢。周人以諱事神名終將諱之。故易之以諡。古者無賜紫衣師號者",
    "T52n2113_003:0590c10": "有賜諡號者。如定蘭賜諡覺性悲夫秦人竄跋陀於廬山跋陀此云覺賢。",
    "T52n2113_003:0590c11": "一日誦習敵餘人一月。自中印土至秦。與羅什論議甚有神異。為僧䂮等謗。逐之往廬山。譯經一百餘卷。七十",
    "T52n2113_003:0590c12": "一而卒魏后辟玄高於平城高生而神異。後魏拓跋燾僭據平城。高與太子晃善。",
    "T52n2113_003:0590c13": "晃被讒父疑高。又為崔皓寇謙等譖帝。帝怒縶而殺之。光明至寺。弟子方知。遂請尸欲葬之。高復起備言吉凶而",
    "T52n2113_003:0590c14": "卒。出梁傳苟非其時。雖聖賢尚致危身之酷。豈止",
    "T52n2113_003:0590c15": "泣麟傷鳳而已哉。故漢文優賢。而賈誼猶謫",
    "T52n2113_003:0590c16": "漢文仁聖。而賈誼賢才。猶謫長沙而卒魏武禮士。而孔融就誅孔融。字文",
    "T52n2113_003:0590c17": "舉。為魏武誅之。融二子八九歲。方弈碁不起。左右曰。父見誅何不起耶。二子曰。豈有覆巢之下。復有完其卵乎。",
    "T52n2113_003:0590c18": "尋俱收而死也豈非通塞之命懸於時運哉。余甞適",
    "T52n2113_003:0590c19": "莾蒼之野莾蒼郊野也遭鮮風騰馥。為之四顧。得",
    "T52n2113_003:0590c20": "紫芝數本於衰叢之末。而野燒所及莖蓋毀",
    "T52n2113_003:0590c21": "缺。迺擷而翫之擷胡結反但顧拙於所庸。日暮寘",
    "T52n2113_003:0590c22": "石上而歸。他日登朱門。覩瓊籠之中。巾以文",
    "T52n2113_003:0590c23": "繡。與余之先見者奚異也。但遇不遇也。惜乎",
    "T52n2113_003:0590c24": "人之於人何莫若是哉。",
    "T52n2113_003:0590c25": "6 至化(三)至化第六明大覺以悲智之心行至極之化",
    "T52n2113_003:0590c26": "大聖恭己。萬靈作輔。利見為心。匡救為功。",
    "T52n2113_003:0590c27": "光宅天下者。化天龍翼奉。釋梵宗師。統三界以居尊。總四生而並化或作大",
    "T52n2113_003:0591a01": "夫。或作人王應以宰官小王等現化洎百工鬻香長者廣大國有",
    "T52n2113_003:0591a02": "鬻香長者。名優鉢羅。善別知一切香。亦知和合一切香法燒塗末等。又知出處。有香名象藏。因龍鬪生。若燒一",
    "T52n2113_003:0591a03": "丸。起大香雲彌覆王都。於七日中雨細香雨。著身樓閣衣服悉作金色。摩羅耶山有栴檀名牛頭香。若以塗身。設入",
    "T52n2113_003:0591a04": "火坈火不能燒。雪山有香名阿盧那。眾生嗅者離諸染欲濟海舡師南方有城。樓閣中有舡師。名婆",
    "T52n2113_003:0591a05": "施羅。在其海上。與百千商人方便開示佛功德法。度脫眾生苦行外道都薩羅城善得山。有外道",
    "T52n2113_003:0591a06": "名遍行。為人演說一切世間巧術伎藝。又能調伏九十六種外道。令其捨離所有諸見戲沙童子",
    "T52n2113_003:0591a07": "南方自在童子。於名聞國河渚之中。與十千童子聚沙為戲。此童子於一切眾生名一切業名一切諦名皆悉了知",
    "T52n2113_003:0591a08": "其有益於生民者而無不為也。或悶悶焉示",
    "T52n2113_003:0591a09": "之以朴悶悶昏愚貌或察察焉示之以智察察明達貌或行",
    "T52n2113_003:0591a10": "行焉示之以勇行行剛強貌或衎衎焉示之以和衎衎和樂",
    "T52n2113_003:0591a11": "貌而不得求之一致也。不可捨一以求之也。",
    "T52n2113_003:0591a12": "故或噏或闢。或顯或晦。或窪或隆噏聚也。闢開也。顯明",
    "T52n2113_003:0591a13": "也。晦暗也。窪低深也。隆高顯也將得之又失之。將依之又違之。",
    "T52n2113_003:0591a14": "其德淵乎其迹渝乎。其表覺乎其影訛乎。其",
    "T52n2113_003:0591a15": "音揚乎其響塞乎。誠莫可徵其微也。是以真",
    "T52n2113_003:0591a16": "道焉可以修身。權道焉可以御化真道滿教也。不專利已。權",
    "T52n2113_003:0591a17": "道半教也。不能兼濟御攝也真道不可以暫廢。故混而不滓在果",
    "T52n2113_003:0591a18": "不增。居因不減。隨常流而不溺處。群萃而不異故也權道不可以久立。故捨",
    "T52n2113_003:0591a19": "而合道也設權暫用故不可久立。須歸常道也而真道終終焉上終字周",
    "T52n2113_003:0591a20": "圓也。下終字三祇之果。乃是終竟之處。六度萬行之真道。能周圓三祇之果也權道始始焉",
    "T52n2113_003:0591a21": "上始字初發也。下始字五戒十善小聖之行等也。佛開此權宜之教。以為初發趣入之始也如調達",
    "T52n2113_003:0591a22": "行三逆而終得授記。三逆亦有報也梵云提婆",
    "T52n2113_003:0591a23": "達多。此云天受。佛之堂弟斛飯王之子。從天神乞得。故常與佛為冤。以石打佛脚損。出佛身血。破和合僧。殺比",
    "T52n2113_003:0591a24": "丘尼。是三逆罪。雖入地獄。靈山會上亦得授記。三逆之報豈徒然哉聖記顯復歸乎",
    "T52n2113_003:0591a25": "本也。常不輕禮四眾。誠則失儀。但劫濁難化。",
    "T52n2113_003:0591a26": "而聖善用時。寄迹申禮法華經常不輕菩薩。恒禮四眾而得成佛。應權逐時者。",
    "T52n2113_003:0591a27": "以時多輕慢故。盛行禮敬而化之也西域優陀延王。與賓頭盧少",
    "T52n2113_003:0591b01": "相厚善賔頭盧。姓頗羅墮。住摩利山。不入涅槃王每至賓頭盧。不",
    "T52n2113_003:0591b02": "為之起。左右請王用治法。王曰。事既矣既已也。",
    "T52n2113_003:0591b03": "前度不起之事已了須吾後往。異日王至賓頭盧。念欲不",
    "T52n2113_003:0591b04": "起。恐王害己墮於地獄。念欲為起。慮損王福",
    "T52n2113_003:0591b05": "失於國位。俄復裁之。失國之重不甚惡道。起",
    "T52n2113_003:0591b06": "愈不起宜從愈也。乃前逆王七步。王駭其無",
    "T52n2113_003:0591b07": "恒。賓頭盧曰。吾前慮王失位也。今將為我害",
    "T52n2113_003:0591b08": "故不獲其慮也。王曰。吾失國幾何。對曰。後",
    "T52n2113_003:0591b09": "七日當亡國七年矣。北齊僧稠見文宣無將",
    "T52n2113_003:0591b10": "送文宣高洋都河東。在位十年崩帝密納邪譖兼之以讖忌黑",
    "T52n2113_003:0591b11": "衣時有譖文宣云。見王不起有輕君慢主之志。又有讖云。黑衣當王稠著緇衣疑應也覬異日",
    "T52n2113_003:0591b12": "往以大不敬除之比大駕幸山中。稠出山二十",
    "T52n2113_003:0591b13": "里孤立道側。帝曰甞他日不吾爾今則然。稠",
    "T52n2113_003:0591b14": "曰。恐身血不淨穢污僧房耳。帝內戁請以身",
    "T52n2113_003:0591b15": "負稠還所止。稠固不受命焉不受負還之命也易曰。君",
    "T52n2113_003:0591b16": "子之道。或出或處。或默或語。言隨應變時也",
    "T52n2113_003:0591b17": "所謂邦有道則智。邦無道則愚。用之則行。捨之則藏也夫富有天下者。貴有",
    "T52n2113_003:0591b18": "人民者。視行藝。猶雞犬牛馬之類耳。其始以",
    "T52n2113_003:0591b19": "能知時雞也能吠守犬也能致遠牛也任重致遠能代勞馬也而",
    "T52n2113_003:0591b20": "悅之。終不以其能而不殺之而不食之而不",
    "T52n2113_003:0591b21": "皮毛用之。故彼慎恃其賞。而懼及其害。尚",
    "T52n2113_003:0591b22": "寡乎吉也。況道德者此等禽畜雖獲賞愛猶及誅害若奇禽異獸。",
    "T52n2113_003:0591b23": "為萬井不急之用井鄉井也九家為井其或遭一士之所",
    "T52n2113_003:0591b24": "悅。其能久乎。而至德之世上古之時也鳥巢可窺",
    "T52n2113_003:0591b25": "麋鹿可覉者。何以殺機微也。後世高其巢遠",
    "T52n2113_003:0591b26": "其人禽則高巢。獸則遠人。懼殺戮故也莫得馴狎者。豈不以機",
    "T52n2113_003:0591b27": "之甚乎如吳季札聘晉。入境嘆曰。暴矣。從者問其故。曰。吾見鳥巢高。或以知暴也仲尼云。",
    "T52n2113_003:0591b28": "傾巢覆卵鳳皇不至。窮藪竭澤麒麟不至。嫌",
    "T52n2113_003:0591c01": "其害也惡傷其類也故賢者不輔。勢善下已不阿黨而高踞故也",
    "T52n2113_003:0591c02": "天授其福。人思無競死生由命。富貴在天。別報所感不妄動矣夫處於",
    "T52n2113_003:0591c03": "權豪權勢豪強之士也鮮有不𢗗已。而務多尚於人者",
    "T52n2113_003:0591c04": "鮮少也。𢗗習也。務慕也。尚勝也。高貴權豪之士。少有不習念己權豪之勢既習念之而必切求勝尚於人顧",
    "T52n2113_003:0591c05": "彼門寒援寡。雖負智藝𮆘之何有權豪之者於蓬門蓽戶之士。",
    "T52n2113_003:0591c06": "縱使才藝凌雲亦不顧之想於己不由姑息則必𮊟繳。以罪",
    "T52n2113_003:0591c07": "而毒之姑息怜憫也。既不怜憫即必別事羅織而加罪戾以害之也故書曰。世祿",
    "T52n2113_003:0591c08": "之家鮮克由禮尚書畢命之文。世有祿位之家。少能用禮也奈何以禮",
    "T52n2113_003:0591c09": "而欲理其介耶。而吏或有志有氣者以殘刻",
    "T52n2113_003:0591c10": "為德。豈知溫渥之惠向使遭虎兕眦睚。亦當",
    "T52n2113_003:0591c11": "以力觸之。何望於怒耶眦睚怒貌。觸對抵也。豈懼其怒也昔管",
    "T52n2113_003:0591c12": "蕃殺帛遠遠字法祖。本姓萬。河內人。少出家。才思俊徹。日誦萬言。張輔愛之。欲命歸俗不允。後",
    "T52n2113_003:0591c13": "與道士管蕃論義。蕃屈譖之於輔。輔殺之。群胡聞之。怒而入秦州。殺輔與蕃也庾恭戕法慧",
    "T52n2113_003:0591c14": "法慧。關中人。方宜有戒行。晉康帝建元中止襄陽。不受別請。每乞食。輒齎繩床自隨。一時遇雨。以油帔自覆。雨",
    "T52n2113_003:0591c15": "止不見之。僧法照曰。汝過。去曾傷一雞足。其殃將至。後為征西庾雉恭殺之也肆怒勇罰一",
    "T52n2113_003:0591c16": "何甚哉。諒亦由彼不自流遁。又不危遜諒信也。",
    "T52n2113_003:0591c17": "遁逃也。賢者避世。既不能避世之惡。即合便危行遜言。包周身之防。而自取其禍也凝滯業理",
    "T52n2113_003:0591c18": "故至是也但凝滯不通。指業報而斷之故也或以道富則不有己。",
    "T52n2113_003:0591c19": "故被褐節粒。捐形骸如委蛻。固不難其死。",
    "T52n2113_003:0591c20": "安能矯示耶其間或有道德孤高洞達空有。物我俱喪。於死故無所懼。安能矯飾求生者也",
    "T52n2113_003:0591c21": "彼蓋不得死之義也既非匡救教門。又非求道濟物虛趣一死。亦奚以為哉夫",
    "T52n2113_003:0591c22": "有勇而輕死。有喪我而輕死。於其勇者不愚",
    "T52n2113_003:0591c23": "則仁勇而死者。或因愚故而不懼死。或以仁故而勇於死愚若暴虎憑河暴虎徒搏",
    "T52n2113_003:0591c24": "也。馮河徒涉也仁則得義登於明堂以捍國難而死。則登於明堂喪我",
    "T52n2113_003:0591c25": "者聖仁也。非故觸死。死至不懼也悟達生死何必懼。惟業",
    "T52n2113_003:0591c26": "可懼也昔魏周之際。何甞有匪躬折檻勇死於",
    "T52n2113_003:0591c27": "義者漢書。朱雲。字子遊。魯人。成帝時。張禹為帝師甚尊重。雲上書云。願賜上方斬馬劍。斷侫臣一人頭。",
    "T52n2113_003:0592a01": "以厲其餘上曰。誰也安昌侯張禹。帝怒小臣居下訕上廷辱師傳令御史將下殿。雲攀殿檻折辛忌。叩諫乃止。自",
    "T52n2113_003:0592a02": "後魏後周何甞有此人也雖靜靄道積之徒空巖殺身。蓋亦",
    "T52n2113_003:0592a03": "自經於溝瀆之流也靄諫周武沙汰不從。入山刺血書石上。以腸挂樹。出心捧之而",
    "T52n2113_003:0592a04": "卒。論語云。豈若匹夫匹婦之諒也。自經於溝瀆也平齊之後。慧遠憤惋",
    "T52n2113_003:0592a05": "吒然霹靂之下詞又不婉。辮鬚逆鱗幾不免",
    "T52n2113_003:0592a06": "害遠公諫周武幾誤旨而出。後遠竄山林而講涅槃經。至隋文興方出故賢者能權。",
    "T52n2113_003:0592a07": "聖者知機。雖不貴生亦不可輕死也。稠謂高",
    "T52n2113_003:0592a08": "洋曰。檀越昔為羅剎。但臨水自見。帝從之",
    "T52n2113_003:0592a09": "覩群羅剎。遂不食肉。罷縶鳥獸。禁鮫屠薰",
    "T52n2113_003:0592a10": "辛入市晉齊說高洋征契丹。先露頭祖身。千里唯食肉飲水。壯氣彌厲。為君之後。祖露形體。",
    "T52n2113_003:0592a11": "傳粉塗黛駱駝牛馬不施鞍勒。男女錯雜徵集。婬妷親看無禮。支解婦女。以鞞為瑟琶。自破人腹。登舍之梁。疾走",
    "T52n2113_003:0592a12": "如地。殺戮不可勝紀。以此觀之。若稱羅剎不謬也初帝在晉陽。勅人乘駝",
    "T52n2113_003:0592a13": "向寺取經函。使問所在。洋曰。任駝出城。及出",
    "T52n2113_003:0592a14": "奄如夢至一山。山半有佛寺。群沙彌遙曰。高",
    "T52n2113_003:0592a15": "洋馲駝來。便引見一老僧。僧曰。洋作天子如",
    "T52n2113_003:0592a16": "何。日聖明。曰爾來何為。曰取經函。僧曰。洋",
    "T52n2113_003:0592a17": "在寺懶讀經。今北行東頭是也。後帝至谷口",
    "T52n2113_003:0592a18": "木井寺。時有捨身癡人。先不解語。忽謂帝曰。",
    "T52n2113_003:0592a19": "我去爾後來。是夜癡人死。帝亦尋崩於晉陽",
    "T52n2113_003:0592a20": "有太山道人。帝問之曰。吾得幾年為天子。答得三十年。帝曰。十年十月十日得非三十也。及期果崩帝愚",
    "T52n2113_003:0592a21": "智不測。委政揚遵彥。而大興寺宇竟日。坐禪",
    "T52n2113_003:0592a22": "禮佛行繞。其疾如風。鄙謂如高洋自符黑讖",
    "T52n2113_003:0592a23": "矣先是讖稱黑衣作天子。疑禱禪師今北山和尚。意以高洋字聲與羔羊同。即是黑也先是魏",
    "T52n2113_003:0592a24": "正光已後先是胡太后臨朝。清河王懌勒兵決事於殿中。改正光元年。人入市者各稅一錢統",
    "T52n2113_003:0592a25": "內多虞。王役光病。所在編戶相從入道。猥濫",
    "T52n2113_003:0592a26": "彌積。略計寺廟三萬餘。僧尼二百萬。至周武",
    "T52n2113_003:0592a27": "克齊。齊承魏後。寺出四千五。眾減三百萬。衛",
    "T52n2113_003:0592a28": "元嵩或以佛法惡賤假剛酷召禍之主託以訕",
    "T52n2113_003:0592b01": "謗。將使滅之。滅而復興。與天下惟新之義也",
    "T52n2113_003:0592b02": "元嵩。蜀新繁縣人。出家於峨嵋山黑水也。上策二十道。令澄汰無行富僧。置一延平大寺。安四海病弱之徒。其理",
    "T52n2113_003:0592b03": "甚當。唐大宗入冥見之在獄。自云於此如第三禪樂也故唐臨傳云。其人",
    "T52n2113_003:0592b04": "不在三界。經云。示眾有三毒。又見邪見相",
    "T52n2113_003:0592b05": "法華經也豈非斯人之徒歟。但至人行權事濟啟",
    "T52n2113_003:0592b06": "權。若終閟而不啟。則狡者効權害實矣。如元",
    "T52n2113_003:0592b07": "嵩則未盡權之術也。宋柸渡海上謫仙也。隱",
    "T52n2113_003:0592b08": "其姓名。時人以乘柸而渡。乃即事呼之也。",
    "T52n2113_003:0592b09": "亦曰度練或有處呼為度練古者呼僧曰道士阿練阿尚",
    "T52n2113_003:0592b10": "是也更有此三名甞寓宿於逆旅昧旦早朝也竊金像而",
    "T52n2113_003:0592b11": "行。主人奔騎追之。彼徐而不逮逮及也。奔馬進不及至",
    "T52n2113_003:0592b12": "孟津浮柸濟河孟津黃河也達于京師。衣服弊惡。",
    "T52n2113_003:0592b13": "飲食喜怒俱不節也。荷一蘆篅篅竹器。如小籠。皆盧竹為",
    "T52n2113_003:0592b14": "之篅中置一木柸。甞欲往瓜步瓜步江淮地名。昔孫鍾種瓜於此也。",
    "T52n2113_003:0592b15": "揚子江上也津人不為操舟。迺自累足於柸中。眄睞",
    "T52n2113_003:0592b16": "吟詠直濟北岸。甞一日於廣陵村舍金陵也遇八",
    "T52n2113_003:0592b17": "關齋會。置篅於庭中。其家屬將徙之。其重莫",
    "T52n2113_003:0592b18": "能舉。甞有窺者見四小兒居焉。初偽死於廣",
    "T52n2113_003:0592b19": "陵北巖下。菡萏遶身生於石上。葬後有見在",
    "T52n2113_003:0592b20": "彭城徐州也開棺視之。惟靴履獨在僧著短靿靴謂之富羅朱",
    "T52n2113_003:0592b21": "虛期宋人也使自高麗還。失濟於洲上得度之鉢。",
    "T52n2113_003:0592b22": "既至。度曰。我不見此鉢已四千年矣度見鉢識之也",
    "T52n2113_003:0592b23": "梁寶誌飲啖非法。髮長數寸。執一錫挂剪刀",
    "T52n2113_003:0592b24": "及鏡或二三端帛。齊武謂佯狂惑眾南齊武帝。姓蕭。名𦣱。",
    "T52n2113_003:0592b25": "字宣遠。道成之子。在位十一年崩。遺詔靈上勿以牲祭。唯餅飯而已。不許出家入道及起塔寺以宅為精舍等也",
    "T52n2113_003:0592b26": "繫於建康。而誌分形遊於市上。甞就人求膾。",
    "T52n2113_003:0592b27": "既飽而去。主人視盆中。魚活如故誌公甞對梁武食",
    "T52n2113_003:0592b28": "膾。梁武譏嫌之。誌公遂遽吐於水。咸見魚如故。唯尾損。至今江陵有膾殘魚也武帝酷刑。",
    "T52n2113_003:0592c01": "誌假其神力。令見高帝於地下受極苦高帝蕭道成也",
    "T52n2113_003:0592c02": "由是廢錐刀之害。梁初其迹孔盛。有陳征虜。",
    "T52n2113_003:0592c03": "悉家事誌。誌為現真形。光相如菩薩像焉。有",
    "T52n2113_003:0592c04": "以觀音為誌。今或建之也即今十一面觀音也夫十住大",
    "T52n2113_003:0592c05": "士。猶能為作十號之佛地前初人劫為十住也況菩薩歟。",
    "T52n2113_003:0592c06": "故或以誌為觀音。非必觀音為誌也聖賢權化皆爾。未必唯",
    "T52n2113_003:0592c07": "是觀音誌每造光宅雲。輒更於宿曰。吾欲解師",
    "T52n2113_003:0592c08": "子吼。雲為剖析而彈指日。善哉微妙矣。臨終",
    "T52n2113_003:0592c09": "燃一燭。付後閣舍人。帝曰。彼將以後事囑我",
    "T52n2113_003:0592c10": "也。勅厚葬即梁武天監十四年卒於開善寺也有史宗者。蓬萊人。",
    "T52n2113_003:0592c11": "麻襦邵碩張奴四人皆物外之止皆其類焉。麻襦與佛",
    "T52n2113_003:0592c12": "圖澄相見。詶贈之詞頗為祕奧。時張奴人少",
    "T52n2113_003:0592c13": "見食。而常肌悅冬夏唯一單衣。外國道人僧",
    "T52n2113_003:0592c14": "佉吒神異人也。寓宿長千寺在楊州與僧悟同室。",
    "T52n2113_003:0592c15": "夜取寺剎捧之入雲然後乃下勅悟勿漏剎寺塔柱",
    "T52n2113_003:0592c16": "僧佉偘不使悟漏泄於人後路上見張奴僧佉見也忻然笑曰。吾",
    "T52n2113_003:0592c17": "東見蔡㹠南訙馬生北遇王年皆隱跡之士也今欲就",
    "T52n2113_003:0592c18": "柸度。乃與子相見。張奴題槐樹歌曰。濛濛大",
    "T52n2113_003:0592c19": "象內法界空曠物象浩蕩也照曜實顯彰本性靈明恒自照燭何事昏迷",
    "T52n2113_003:0592c20": "子。縱惑自招殃本覺之性不能自識。五欲顛墜迷惑招殃。此乃傷悼凡愚不悟之意也",
    "T52n2113_003:0592c21": "樂處少人往諸佛之境長垂接引。凡俗愚蒙不肯趣入苦道若飜囊淪溺",
    "T52n2113_003:0592c22": "三塗。一失人身。再不可得。猶如水囊不有松柏志。何用擬風霜",
    "T52n2113_003:0592c23": "不有堅志。何對眾境。生死風霜到來作何准擬閑豫紫雲表。長歌出昊",
    "T52n2113_003:0592c24": "蒼昊蒼天也。此張奴自敘之意也。即閑吟樂道。遊泳於天地之間也澄虛無色水上善",
    "T52n2113_003:0592c25": "若水澄虛無波。萬境不動識浪元平矣應見有緣鄉此方緣盡他方化歲曜毘漢",
    "T52n2113_003:0592c26": "后毘輔也。東方朔乃歲星之精下佐漢武帝后君也辰麗傅殷王傳說乃傳說星下佐殷王",
    "T52n2113_003:0592c27": "武丁伊余非二仙言我非此方朔傳說二仙也晦迹之九方九方八方及上",
    "T52n2113_003:0593a01": "也亦見流俗子。觸眼致酸傷此二句是傷意也略謠觀有",
    "T52n2113_003:0593a02": "念。寧曰盡襟章因有所屬意略為此歌。寧可盡我衿抱之量也吒酬和有",
    "T52n2113_003:0593a03": "寄。致書其文未覩張奴與極度言。莫有解者劉公嘉話所謂廋詞",
    "T52n2113_003:0593a04": "也蓋彼神遊於有知之外。而內者不及耳三界皆所",
    "T52n2113_003:0593a05": "知之境。疑此人是。三界外者。今處三界之內。故不及其言論也夫飾愚為智易也。",
    "T52n2113_003:0593a06": "即聾從昧難也左傳文也如彼柸度寶誌。貌異心",
    "T52n2113_003:0593a07": "符蓋君子和而不同也而中照未甞愚而內融真境豈得曰愚愚者謂之",
    "T52n2113_003:0593a08": "愚愚不達故謂之愚遺跡不衒智。智者謂之智晦跡內照識者知其智也",
    "T52n2113_003:0593a09": "惟人心無恒。待境而遷。凡物理守常則耳目",
    "T52n2113_003:0593a10": "不駭若非顯異則不能迴其心識駭其耳目故於滔滔之際必假託奇",
    "T52n2113_003:0593a11": "行。方以助教當澆俗滔漫之際則宜設奇行以權化而助教風其猶風雨雷",
    "T52n2113_003:0593a12": "霆之變革于萬物之情耳革改也。春雷震而蟄戶開。東風飄而輕氷泮革",
    "T52n2113_003:0593a13": "卦上六云。君子豹變其文蔚也經稱三密其不在此乎三密言行心也然",
    "T52n2113_003:0593a14": "大儒小儒以詩為盜大儒君子儒。小儒小人儒也。儒者夙夜強學以待問。懷忠信以",
    "T52n2113_003:0593a15": "待舉。力行以取自立有如此者也。今之小儒記片文隻字。苟竊名譽。故謂之盜也愚緇愚俗以",
    "T52n2113_003:0593a16": "法為盜。故有竊妖容浮怪之言故有矯詐之士。世稱聖人。遂亦竊効",
    "T52n2113_003:0593a17": "妖容怪服而蠱惑於世。深為濫溢者也始稱智聖。終則鄙辱若山果金剛禪之類多矣",
    "T52n2113_003:0593a18": "但至信者真詐俱進。嘉苗敗於糧莠嘉苗禾粟也。糧種",
    "T52n2113_003:0593a19": "梁也。莠稗草也。雖糧為莠所雜猶亦稱於嘉粟也不信者愚聖俱退。和玉",
    "T52n2113_003:0593a20": "混於燕珉不信之人好惡盡退。故王石俱棄。燕珉石似玉也耨夫琢匠適",
    "T52n2113_003:0593a21": "足為之悲矣耨夫耕者。琢匠玉人。糧莠燕珉故為悲之權貴之門罕有",
    "T52n2113_003:0593a22": "不以甕盎。窮奇為有道者盎盆屬貴門。以一類庸僧見其如盆質朴。殊不",
    "T52n2113_003:0593a23": "知內蘊窮奇狡詐之行。便以為有道之者也尚其心腑混沌鄙容陋行",
    "T52n2113_003:0593a24": "只以其衣服塵弊言語朴拙。便尚之為道者始親之。次譽之。彼愚得幸",
    "T52n2113_003:0593a25": "於豪貴。而昧於刑憲。姦回是庸無愚惡而不",
    "T52n2113_003:0593a26": "為也既彰矣。彼自不以瞍為咎。反謂天下為",
    "T52n2113_003:0593b01": "緇者皆莫可也膄無目也。自無別識。顧用姦邪之徒。及至乖彰。反責清眾豈不迷哉。",
    "T52n2113_003:0593b02": "炙轂子喻之蠱惑也用渝齊潔以愚參肖將此凡庸之類渝濫者齊於清潔之徒。愚濁",
    "T52n2113_003:0593b03": "參雜肖嗣也曾不知僧有跡窅天府神虛累外。出入死",
    "T52n2113_003:0593b04": "生動寂無方。其至德克至於此者僧有與天地合德。擺落塵滓。",
    "T52n2113_003:0593b05": "隨往不滯。其至極之德能及此也僧有器重名揚教宗人範。可",
    "T52n2113_003:0593b06": "望不可邇可以德望不可情狎難進而易退性同雲鶴世莫得親也其高",
    "T52n2113_003:0593b07": "世而至於此者。僧有慈良處意爰物與樂曰慈。無所干犯曰良",
    "T52n2113_003:0593b08": "仁恕克己周慈布惠曰仁。忖度合度曰恕讓則自及謙身約已曰讓慶則",
    "T52n2113_003:0593b09": "均人勝事周隆曰慶其潤物有如此者。至若革囊天",
    "T52n2113_003:0593b10": "仙瓦礫珠璣革皮也。若見外現質朴謂之革囊瓦礫。而不知內蘊天仙珠璣之行。小珠曰璣",
    "T52n2113_003:0593b11": "樂猶不笑。義猶不取樂而笑者情猶動。義而取者欲尚具。非同公叔文子之類",
    "T52n2113_003:0593b12": "豈以己所不知而臆裁之也世俗之徒。已自不知僧行。而以胸臆妄度",
    "T52n2113_003:0593b13": "之也故三苗逆命。夔龍有德舜時三苗之國。左洞廷。右彭䗍不順。帝命禹征",
    "T52n2113_003:0593b14": "之。一月不服。益請退而修德。七旬而自來。此乃相輔之德也。夔龍舜輔相也羲和沈湎。",
    "T52n2113_003:0593b15": "天宗無廢羲氏和氏世掌天地之官。至太康過差不度。沈湎于酒。故命誅之。而誓云。殲厥渠魁脅從",
    "T52n2113_003:0593b16": "罔治意。以三苗羲和喻姦回也。夔龍天宗喻清眾也夫求人於始義則淑慝",
    "T52n2113_003:0593b17": "可知也觀其初始有義無義則知其善惡也。淑善也。慝惡也考情於素行則",
    "T52n2113_003:0593b18": "狂哲可知也素先也。狂愚也。哲智也故僑扎之為僧必非",
    "T52n2113_003:0593b19": "調達善星也僑子產也。扎延陵季子也。苦使良善之士為僧。必不行惡行。調達善星惡比丘",
    "T52n2113_003:0593b20": "莊跖之為僧必非鶖子菽氏也莊跖凶賊也。鶖子舍利弗也。菽氏目",
    "T52n2113_003:0593b21": "乾連也奚為始得僧於莊跖而後責不賢乎。始",
    "T52n2113_003:0593b22": "不知僧有僑扎而前謂無德乎。夫有士君子",
    "T52n2113_003:0593b23": "之器。必有士君子之僧。有臺輿之性。必有臺",
    "T52n2113_003:0593b24": "輿之僧臺輿賤人故以仁求僧可必也。以僧求仁",
    "T52n2113_003:0593b25": "難乎必也以仁行向僧中求之。必可有仁行者。若凡是僧便責其仁行即恐難也且使",
    "T52n2113_003:0593b26": "安遠妄道定惠遠彼必不為妄。真自有餘也。使思",
    "T52n2113_003:0593c01": "顗暴思大禪師也天臺智者禪師也彼必不為暴。仁自有餘矣。",
    "T52n2113_003:0593c02": "使佛圖澄慧始妖圖澄如上。惠始元魏沙門。甚有神異。五十餘年未甞寢臥。縱行",
    "T52n2113_003:0593c03": "泥塗足不污。世謂白足也彼必不為妖。神力自有餘矣。使僧",
    "T52n2113_003:0593c04": "旻智藏佞僧旻住虎丘山。梁蕭昂禮謁。不與相見。後門而遁。智藏梁武帝撤宮闈之制恣沙門遊",
    "T52n2113_003:0593c05": "踐。有司奏御座非沙門宜登。智藏悖然鋸坐。勵色抗聲曰。貧道昔為吳中顧郎。尚不慚御榻云云彼必",
    "T52n2113_003:0593c06": "不為侫。直自有餘矣。是以。忠孝之門不可使",
    "T52n2113_003:0593c07": "為亂。德行之門不可使為濫。宋文帝飯僧。同",
    "T52n2113_003:0593c08": "眾御于地筵頒食遲。眾疑將旰不食。帝曰。始",
    "T52n2113_003:0593c09": "可中耳。生公曰。白日麗天。天言始中。何得非",
    "T52n2113_003:0593c10": "中。遂取鉢便食。舉眾從之。帝大悅萬乘之君。佛法之主。",
    "T52n2113_003:0593c11": "執去留之柄。有殺活之權。若固守小道而拒之。縱無具廢之禍。得不乖於敬順之道乎。如生公之見深為當矣",
    "T52n2113_003:0593c12": "斯蓋大人與天地同其德。日月同其明。故言",
    "T52n2113_003:0593c13": "中則中矣。況帝王之力可畏乎。故避焚不俟",
    "T52n2113_003:0593c14": "乎師姆姆女師也。大夫之妻五十無子者入宮為女師。起坐得之方行已嫁則不待也。宋伯姬遭火待",
    "T52n2113_003:0593c15": "姆不來而燒死。此為執滯也拯溺豈嫌於捽首孟子。如人父溺水。子捉頭髮以",
    "T52n2113_003:0593c16": "救之。亦不為過。蓋皆取其權急之宜故也蝮嚙豈顧乎斷臂蝮蛇類也。支體豈不愛惜。",
    "T52n2113_003:0593c17": "若遇蛇嚙。懼死故須斷也護法之理。通於神明為護法故豈顧小節而已昔",
    "T52n2113_003:0593c18": "遠公臨終。門人進󱨷漿俾且慎俾使也。且謹慎慮有乖違律方",
    "T52n2113_003:0593c19": "檢律未得而終無難故依法行彼克峻于己。使人則之",
    "T52n2113_003:0593c20": "無踰。閑一俯一仰有為也閑法也。己自嚴峻秉持。使後人依法則之而行也",
    "T52n2113_003:0593c21": "北齊天保中。僧曇顯莫知所來。飲啖同俗。時",
    "T52n2113_003:0593c22": "放言宏遠。上統知其異法上為僧統故號上統密與交厚。",
    "T52n2113_003:0593c23": "時遇黃冠陸修。靜自梁奔齊脩靜先在梁毀讟佛教。梁武欲誅之故",
    "T52n2113_003:0593c24": "奔齊。又求試也勅沙門與靜徒十人對。詔較量優劣。",
    "T52n2113_003:0593c25": "靜徒妖術所祝。沙門衣鉢或至飛轉者。祝梁",
    "T52n2113_003:0593c26": "木或至橫竪者。顧沙門不能對。而大言曰。",
    "T52n2113_003:0593c27": "沙門所見一我當見二。帝命上統。統求曇顯。",
    "T52n2113_003:0593c28": "顯醉居會末。眾告曰。某醉焉。上曰。彼稱祭",
    "T52n2113_003:0594a01": "酒。正可醉人能對。遽令掖舉昇座既而笑舉",
    "T52n2113_003:0594a02": "一足曰。吾已見一鄉可二乎。靜徒默恥。顯又",
    "T52n2113_003:0594a03": "命取稠禪師衣鉢俾彼祝之。終不可動。帝使",
    "T52n2113_003:0594a04": "舉之舉衣鉢也自一人至五耦十人也俱不起。置梁木",
    "T52n2113_003:0594a05": "上祝之亦無驗。靜徒戰忸戰忸驚慚也廢術而言",
    "T52n2113_003:0594a06": "曰。佛自稱內內小也。謂我為外外大也。顯應",
    "T52n2113_003:0594a07": "聲曰。天子在內。百官在外。小大安悖哉。齊人",
    "T52n2113_003:0594a08": "由是德乎我也。牛雖瘠猶僨於豚上瘠瘦也。僨僵也。豚豕",
    "T52n2113_003:0594a09": "也。言牛雖瘦若倒猶可壓於猪上也。言雖大劣猶壓於小。此春秋文。喻晉魯也何斯不然",
    "T52n2113_003:0594a10": "歟。國初徐世勣討河北。饋餫不給。王師且羸。",
    "T52n2113_003:0594a11": "貸糧於寺。而僧曰。常住不可。慧休聞而告之",
    "T52n2113_003:0594a12": "曰。若此舉無功。則國之虞矣。國虞而寺存未",
    "T52n2113_003:0594a13": "之能也。召其徒沮眾告師召僧眾散告兵師而給散也發廩賑",
    "T52n2113_003:0594a14": "食。神堯初欲罷釋教。唯河北不被詔。以英公",
    "T52n2113_003:0594a15": "表聞故也宋乾德四年克蜀。後川軍作亂。王師討全師雄軍食不給。彭州天台院發眾僧倉廩以濟",
    "T52n2113_003:0594a16": "之。至開寶六年。主上勅倍還。仍別加恩獎也近世遂州道謙。體貌都",
    "T52n2113_003:0594a17": "偉。善講涅槃。時或以腥羶侑味。道俗甚不相",
    "T52n2113_003:0594a18": "與。謙曰。濟力為講。願勿嫌也。當盛暑殞。肌",
    "T52n2113_003:0594a19": "膏流浸。芬馥酷烈酷甚也沈檀之不若。邦里特",
    "T52n2113_003:0594a20": "申哀敬。故權道也至至也上至字及也。下至字極也。能及於至極之道也",
    "T52n2113_003:0594a21": "仲尼云。可與立未可與權論語文。但可與立事。未可與權道反於常道。",
    "T52n2113_003:0594a22": "先反而後合也棠棣之華偏其反而棠棣移也。亦曰郁李。又云車下李樹高三尺。",
    "T52n2113_003:0594a23": "已來二月開花淺紅花稠。眾花先合後開如常道也。此花先開後合喻權道也。初似相反而後合道也豈不",
    "T52n2113_003:0594a24": "爾思室是遠而此是權道所喻之詩。豈不爾思賢人為賢人之室遠。此詩未足。下云。末",
    "T52n2113_003:0594a25": "之思也。夫何遠之有。自是不思思即及也誠不以難乎。故心惟貞一",
    "T52n2113_003:0594a26": "機由俯仰貞正也。行心存於正一機權之道。則或俯或仰不定也事實至公用",
    "T52n2113_003:0594a27": "若至私而仁智。觀其益雖違而達也。觀無益",
    "T52n2113_003:0594a28": "當順而守也不必定執之也夫厲與西施嚬西施美女也。厲醜女也。嚬",
    "T52n2113_003:0594b01": "戚也所嚬是一而厲知其不及。則若勿嚬於",
    "T52n2113_003:0594b02": "知之艱矣西施貌美。嚬戚而轉艷。東鄰醜女本醜効西施嚬戚而轉醜也。此意喻修靜等求試而轉",
    "T52n2113_003:0594b03": "乖也。",
    "T52n2113_003:0594b04": "北山錄卷第三"
}