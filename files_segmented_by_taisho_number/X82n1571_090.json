{
    "X82n1571_090:0499a15": "五燈全書卷第九十",
    "X82n1571_090:0499a17": "京都聖感禪寺住持(臣)僧　(超永)　編輯",
    "X82n1571_090:0499a18": "京都古華嚴寺住持(臣)僧　(超揆)　較閱　進",
    "X82n1571_090:0499a19": "呈",
    "X82n1571_090:0499a20": "　　臨濟宗",
    "X82n1571_090:0499a21": "　　　南嶽三十六世隨錄",
    "X82n1571_090:0499a22": "泉州府永春瑞雲借山映禪師漳州林氏子。世業儒。",
    "X82n1571_090:0499a23": "年二十二。投禮南山彌于廣嚴薙染。後受金粟元印",
    "X82n1571_090:0499a24": "可。上堂。問佛問法。眼裏著沙不得。說心說性。耳裏著",
    "X82n1571_090:0499b01": "水不得。有道眼裏著得須彌山。耳裏著得大海水。似",
    "X82n1571_090:0499b02": "這等承虗接響漢。正好朝打三千。暮打八百。何故。清",
    "X82n1571_090:0499b03": "平世界。切忌訛言　上堂。昨日臘八。今朝臘九。石橋",
    "X82n1571_090:0499b04": "看梅花。天寒不出手。因思趙州喫茶。曹山顛酒。隨分",
    "X82n1571_090:0499b05": "納些些。直得通身都是口。既然通身是口。却來牽扯",
    "X82n1571_090:0499b06": "他閒絡索。作甚麼。遂顧視左右曰。只要知時識節人。",
    "X82n1571_090:0499b07": "何須首上又安首　本師三週拈香曰。三週三轉語。",
    "X82n1571_090:0499b08": "豈足酬恩。一棒一條痕。終圖雪屈。落魄兒。上無片瓦。",
    "X82n1571_090:0499b09": "下無卓錐。只向十字街頭。東摝西摝。摝得一片來。也",
    "X82n1571_090:0499b10": "不觸也不背。爇在爐中。且道。酬恩好。雪屈好。以手搥",
    "X82n1571_090:0499b11": "胸曰。別寶波斯曾會遇。相思寧不哭蒼天　頌世尊",
    "X82n1571_090:0499b12": "拈花曰。佳人曉起行春。公子新晴踏草。雖則冤家聚",
    "X82n1571_090:0499b13": "頭。湊合天然恰好。可憐多少路旁人。不識春光空懊",
    "X82n1571_090:0499b14": "惱　頌女子出定曰。天門中斷楚江開。碧水東流至",
    "X82n1571_090:0499b15": "北迥。兩岸青山相對出。孤帆一片日邊來　頌趙州",
    "X82n1571_090:0499b16": "洗鉢盂話曰。洞庭寬秋月好。乘便行船須及早。莫待",
    "X82n1571_090:0499b17": "空波卷石尤。者邊那邊俱不到　頌臺山婆曰。縱橫",
    "X82n1571_090:0499b18": "十字坦然平。去萬來千任意行。無故從人問可否。隔",
    "X82n1571_090:0499b19": "林猿呌斷腸聲。公驗正眼分明。者隊巡邏都按下。自",
    "X82n1571_090:0499b20": "然歸路一身輕　頌文殊三處度夏曰。是非海裏橫",
    "X82n1571_090:0499b21": "身入。豺虎羣中自在行。要識文殊瀟灑處。膽毛斜葢",
    "X82n1571_090:0499b22": "兩三莖(百癡元嗣)。",
    "X82n1571_090:0499b23": "松江明發淵堂齡禪師上堂。六月十九前。無佛處不",
    "X82n1571_090:0499b24": "得住。六月十九後。有佛處急走過。正當六月十九。圓",
    "X82n1571_090:0499c01": "通門啟萬木成陰。往者于此息肩。住者于此休心。何",
    "X82n1571_090:0499c02": "故。檻外黃鶯聲韻老。分明覿面是觀音(百癡元嗣)。",
    "X82n1571_090:0499c03": "明發聖墨溥禪師上堂。蕃華城郭多遊徧。富貴鄉村",
    "X82n1571_090:0499c04": "盡轉交。及至鉢盂未合口。狸奴白牯日咆哮。諸仁者",
    "X82n1571_090:0499c05": "莫譊譊。蒲團且坐休思慮。待問君平第二爻　小參。",
    "X82n1571_090:0499c06": "湧日堂中寬且閒。諸人何故脚頭頑。從前只為移差",
    "X82n1571_090:0499c07": "步。致使于今未過關。東西是壁。南北是山。中間一派",
    "X82n1571_090:0499c08": "水潺湲。轉得身兮移得步。危峰險嶂任躋攀　上堂。",
    "X82n1571_090:0499c09": "甲寅五月初五。何用桃符艾虎。一年木虎當陽。妖孽",
    "X82n1571_090:0499c10": "休教莽鹵。獨是祖師門庭。魔外不敢覰覩。總之佛祖",
    "X82n1571_090:0499c11": "來也。要循規矩。何以如是。所以有云。賓則始終賓。主",
    "X82n1571_090:0499c12": "則始終主　上堂。諸佛心心為眾生。無不曲垂方便。",
    "X82n1571_090:0499c13": "眾生念念違諸佛。無不悖逆行持。昨夜無位真人。打",
    "X82n1571_090:0499c14": "落無面目人半邊鼻孔。揚聲大呌。驚得鐘樓起舞。佛",
    "X82n1571_090:0499c15": "殿騎山門。特出斷事。帶累彌勒大士。呵呵大笑。大眾",
    "X82n1571_090:0499c16": "且道。他笑個甚麼。來來往往人無數。幾個真心為道",
    "X82n1571_090:0499c17": "人　示眾。今朝七月十五。諸方解開袋頭。放出金獅",
    "X82n1571_090:0499c18": "玉鳳。顛狗狂牛。不是犯人苗稼。落人釣鈎。者裏一味",
    "X82n1571_090:0499c19": "隨緣。無有布袋結解。有事大家作。無事大家休。亦有",
    "X82n1571_090:0499c20": "金獅玉鳳。顛狗狂牛。總不按下。任伊去留。若是我家",
    "X82n1571_090:0499c21": "種草。決不沉浮　上堂。叢林到處荒涼。雲水任他去",
    "X82n1571_090:0499c22": "住。秋來青草盈堦。佛法並無一句。龜毛兔角。何所指",
    "X82n1571_090:0499c23": "揮。銀管麥光。靡因流布。以杖作釣魚勢曰。閒來且學",
    "X82n1571_090:0499c24": "釣魚翁。日暮錦鱗終未遇。以杖架肩曰。絲綸收拾賦",
    "X82n1571_090:0500a01": "歸歟。明月清風滿道路　上堂。溢目秋光好。不須向",
    "X82n1571_090:0500a02": "外尋。鼻端香馥馥。籬下盡黃金。諸昆仲莫呻吟。淵明",
    "X82n1571_090:0500a03": "去後花猶在。何得攢眉思古今(百癡元嗣)。",
    "X82n1571_090:0500a04": "武林護國仁王寺天昂亞禪師莆田胡氏子。初參黃",
    "X82n1571_090:0500a05": "檗琦。久侍資福觀。後受明發元記莂。出世護國。上堂。",
    "X82n1571_090:0500a06": "涅槃無異路。方便有多門。以杖畫一畫曰。涅槃路一",
    "X82n1571_090:0500a07": "時截斷。卓一下曰。方便門徹底打開。看諸人作麼生",
    "X82n1571_090:0500a08": "行履。喝一喝曰。劒去久矣。汝方刻舟　中秋小參。靈",
    "X82n1571_090:0500a09": "山指月。曹溪話月。馬師翫月。護國總不恁麼。何故。人",
    "X82n1571_090:0500a10": "人心月孤圓。個個性天朗耀。豈不見寒山曰。吾心似",
    "X82n1571_090:0500a11": "秋月。碧潭清皎潔。無物堪比倫。教我如何說。山僧說",
    "X82n1571_090:0500a12": "亦說了。如何是真月。以拂子○曰。切忌眼花　小參。",
    "X82n1571_090:0500a13": "山中多時冷澹。今日作一薄供。犒勞諸人去也。遂展",
    "X82n1571_090:0500a14": "左手曰。先將雲門餅。又展右手曰。次托趙州茶。直須",
    "X82n1571_090:0500a15": "細嚼。切莫麤餐。雖然如是。忽遇雲門趙州索茶餅錢。",
    "X82n1571_090:0500a16": "又作麼生。眾無語。良久曰。更深猶自可。午後更愁人",
    "X82n1571_090:0500a17": "　上堂。雪後雨。雨後雪。紛紛落到那時歇。街坊經紀",
    "X82n1571_090:0500a18": "呌蒼天。海底泥牛凍角折。我衲僧。受佛祖餘庥。戶庭",
    "X82n1571_090:0500a19": "不出。也要知些苦辣始得。顧左右曰。莫言不說　示",
    "X82n1571_090:0500a20": "眾。十方佛土中。唯有一乘法。卓拄杖曰。這裏是佛土。",
    "X82n1571_090:0500a21": "作麼生是一乘法。良久曰。黃鳥柳堤暄日暖。雨餘蛙",
    "X82n1571_090:0500a22": "鼓鬧桑田　示眾。海水鹹河水淡。人人得知。黃連苦",
    "X82n1571_090:0500a23": "甘草甜。阿誰不曉。為甚麼問著自家屋裏事。十個到",
    "X82n1571_090:0500a24": "有五雙。眼[目*荅]眵地。葢為情識未乾。觸途成滯。致使無",
    "X82n1571_090:0500b01": "自由分。今日山僧。為汝道破。遂展兩手曰。逢人切莫",
    "X82n1571_090:0500b02": "錯舉　示眾。世間有二種人。一人坐在水底。被火燒",
    "X82n1571_090:0500b03": "殺。一人坐在火裏。被水淹殺。試問。這兩人犯甚麼咎。",
    "X82n1571_090:0500b04": "良久曰。差之毫釐。失之千里　示眾。佛祖頂[寧*頁]。人天",
    "X82n1571_090:0500b05": "眼目。苟非英俊。徒勞穿鑿。直饒穿鑿得透。被明眼宗",
    "X82n1571_090:0500b06": "師向脚跟下一拶未免胡猜亂卜。須知大冶精金。應",
    "X82n1571_090:0500b07": "無變色。鉛汞碔砆。如何湊泊　示眾。護國門下。不將",
    "X82n1571_090:0500b08": "黑豆。換人眼睛。又不將糞彈塞人鼻孔。各自見景生",
    "X82n1571_090:0500b09": "情。遂打噴嚏。顧侍者曰。那個背地裏說我　示眾。大",
    "X82n1571_090:0500b10": "道只在目前。要且目前難覩。欲識大道真體。不離聲",
    "X82n1571_090:0500b11": "色言語。山僧今日舌頭疼。不能與諸人說破。便歸方",
    "X82n1571_090:0500b12": "丈　示眾。百千法門。無量妙義。不動舌根。望你瞥地。",
    "X82n1571_090:0500b13": "有山可居。有物鬻利。一味知機。不取避忌。你且道。避",
    "X82n1571_090:0500b14": "忌個甚麼。不見道。水潦纔跨馬師門。一踏胡盧笑不",
    "X82n1571_090:0500b15": "已　示眾。提起話頭志猛烈。一掌要見一握血。三更",
    "X82n1571_090:0500b16": "迸出日輪紅。甕裏何曾走却鱉　示眾。今朝十五。椎",
    "X82n1571_090:0500b17": "鐘擊鼓。覿面提持。更莫莽鹵。莫莽鹵。甜瓜徹底甜。苦",
    "X82n1571_090:0500b18": "瓜連根苦　問如何是不動尊。師曰。盡日街坊足不",
    "X82n1571_090:0500b19": "停　問如何是函葢乾坤句。師曰。東西十萬。南北八",
    "X82n1571_090:0500b20": "千。曰如何是截斷眾流句。師曰。木蘭陂上石將軍。曰",
    "X82n1571_090:0500b21": "如何是隨波逐浪句。師曰。七里灘頭野渡橫　問如",
    "X82n1571_090:0500b22": "何是透法身句。師曰。金鍼眼裏翻筋斗　問如何是",
    "X82n1571_090:0500b23": "神通變化。師打曰。這野狐精(百癡元嗣)。",
    "X82n1571_090:0500b24": "燕京玉極南光昺禪師上堂。乃舉楚石琦曰。若據一",
    "X82n1571_090:0500c01": "大藏教。說少一字。若據祖師門下。說多一字。不少不",
    "X82n1571_090:0500c02": "多恰好處。道將一句來。僧擬議。琦便打出。先金粟曰。",
    "X82n1571_090:0500c03": "若據一大藏教說。不少一字。若據祖師門下說。不多",
    "X82n1571_090:0500c04": "一字。減少添多恰好處。道將一句來。僧擬議。粟便打",
    "X82n1571_090:0500c05": "出。師曰。山僧今日則不然。若據一大藏教說。原無一",
    "X82n1571_090:0500c06": "字。說甚少與不少。若據祖師門下說。亦無一字。說甚",
    "X82n1571_090:0500c07": "多與不多。透脫多少二途恰好處。道將一句來。倘若",
    "X82n1571_090:0500c08": "擬議。亦便打出。且道。二老人打底是。山僧打底是。擲",
    "X82n1571_090:0500c09": "拄杖。下座　小參。盡乾坤大地。是汝等本來面目。且",
    "X82n1571_090:0500c10": "道。如何是本來面目。良久曰。會麼。山僧將古人言句。",
    "X82n1571_090:0500c11": "為汝等抽釘拔楔去也。切忌忘形與死心。此事難醫",
    "X82n1571_090:0500c12": "病最深。直須提起吹毛利。要剖西來第一義。瞠却眼",
    "X82n1571_090:0500c13": "兮剔起眉。反覆看渠渠是誰。若人靜坐不用功。何年",
    "X82n1571_090:0500c14": "及第悟心空。大小鵞湖。三百六十骨節。一齊撒在面",
    "X82n1571_090:0500c15": "前。山僧另為頌出。切忌說心與說性。問來眼目便動",
    "X82n1571_090:0500c16": "定。直須拶破太虗空。白棒橫拈行正令(百癡元嗣)。",
    "X82n1571_090:0500c17": "松江明發懶拙恒禪師蘇州人。參金粟元。問不許你",
    "X82n1571_090:0500c18": "動口。不許你動手。本分中道一句看。師曰。喫飯充饑。",
    "X82n1571_090:0500c19": "飲水止渴。元曰。一切眾生。皆有佛性。因甚趙州道無。",
    "X82n1571_090:0500c20": "師曰。一字入公門。九牛拔不出。元曰。即今趙州在甚",
    "X82n1571_090:0500c21": "麼處。師曰。兩眼對兩眼。遂呈一頌曰。狗子無佛性。因",
    "X82n1571_090:0500c22": "邪却打正。可憐趙州老。喪盡窮性命(百癡元嗣)。",
    "X82n1571_090:0500c23": "福州府鐘山大中石竺嵩禪師莆陽蔡氏子。幼失怙",
    "X82n1571_090:0500c24": "恃。八歲時。因看棃園。痛思父母深恩未報。不覺泪下",
    "X82n1571_090:0501a01": "遂立志出家。往天馬山。禮博山開如靜主圓頂。年方",
    "X82n1571_090:0501a02": "十三。聞曹山請寶華忍開堂。即往參叩。問父母未生",
    "X82n1571_090:0501a03": "話。忍即打出。自此頓起疑情。進堂經行。偶撞露柱。疑",
    "X82n1571_090:0501a04": "團忽破。即口占曰。堂前露柱太無端。觸豁當頭萬仞",
    "X82n1571_090:0501a05": "關。鐵壁銀山都粉碎。大千沙界共閒閒。後還莆。住西",
    "X82n1571_090:0501a06": "巖。值金粟元就蓮山結冬。往參。機契受囑。住鐘山大",
    "X82n1571_090:0501a07": "中東山大乘西巖廣福　佛誕上堂。捏怪老瞿曇。[囗@力]",
    "X82n1571_090:0501a08": "地嘴喃喃。指天又指地。喚北便為南。雲門打殺餵狗。",
    "X82n1571_090:0501a09": "也是落二落三。何故聻。賊後張弓遲八刻。回頭轉腦",
    "X82n1571_090:0501a10": "隔千山　上堂。豎拄杖曰。南人相耳。北人相鼻。者個",
    "X82n1571_090:0501a11": "亦無眼耳鼻舌身意。不論南北東西。這裏有能相的",
    "X82n1571_090:0501a12": "麼。相得。老僧許他具一隻眼。眾無語。師擲下杖曰。化",
    "X82n1571_090:0501a13": "龍去也　上堂。舉起拂曰。大眾。若將這個喚作拂子。",
    "X82n1571_090:0501a14": "諸人眼睛。已被這個穿却了也。若不喚作拂子。諸人",
    "X82n1571_090:0501a15": "眼睛。又被這個換却了也。畢竟如何。遂擊拂曰。青山",
    "X82n1571_090:0501a16": "只解磨今古。流水何能洗是非　上堂。諸佛肝腸。祖",
    "X82n1571_090:0501a17": "師骨髓。趙州無淨躶躶。雲門有赤灑灑。大似一團猛",
    "X82n1571_090:0501a18": "火輪。當面擲來沒可把　上堂。寒月印千江。亂蛩鳴",
    "X82n1571_090:0501a19": "四野。祖師格外機。紙墨不能寫。古不云乎。百草頭薦",
    "X82n1571_090:0501a20": "取老僧。鬧市裏識取自己。急著眼莫遲疑。眨起眉毛",
    "X82n1571_090:0501a21": "三千里　上堂。法不可以說說。道不可以聞聞。五千",
    "X82n1571_090:0501a22": "四十八卷。空費鼓舌搖唇。一百一十二城。徒勞來往。",
    "X82n1571_090:0501a23": "情超雲水。見絕功勳。卓拄杖曰。今日分明舉似君",
    "X82n1571_090:0501a24": "　上堂。無端昨夜傷風。今朝勉強上堂。佛法無可商量。",
    "X82n1571_090:0501b01": "不如打個咳[口*敕]。乃咳[口*敕]一聲曰。若不是傷風。爭得與",
    "X82n1571_090:0501b02": "諸人盡情說破　上堂。說佛說法。眼裏撒沙。論禪論",
    "X82n1571_090:0501b03": "道。耳中著水。惟有山門前佛殿後。有個漢。盲聾喑啞。",
    "X82n1571_090:0501b04": "東西不辨。南北不分。猶較些子。咄。是何言歟　上堂。",
    "X82n1571_090:0501b05": "昨日四今朝五。撞洪鐘擊法鼓。虗開兩片皮。為誰成",
    "X82n1571_090:0501b06": "露布。驀豎拄杖曰。明眼衲僧沒奈何。笑殺雲門道個",
    "X82n1571_090:0501b07": "普　問如何是佛。師捉住曰。道道。僧擬議。師打出",
    "X82n1571_090:0501b08": "　問。官不容鍼。私通車馬。意旨如何。師打曰。這是甚麼",
    "X82n1571_090:0501b09": "所在。曰却求流通一線。師復打曰。再犯不容(百癡元嗣)。",
    "X82n1571_090:0501b10": "湖州德清吉祥愚山藏禪師幼習台宗。博通名相。後",
    "X82n1571_090:0501b11": "參天童金粟。因病居山久之。自念生死急切。往依金",
    "X82n1571_090:0501b12": "粟鑑于東明。言下契機。頓悟大法　上堂。無端抱病",
    "X82n1571_090:0501b13": "臥清溪。個事何曾舉著伊。活捉將來呈醜拙。當陽拈",
    "X82n1571_090:0501b14": "出露全機。舉拂子曰。若是通方作者。便能直下知歸。",
    "X82n1571_090:0501b15": "脫或滯句迷言。未免東摸西摸。忽若摸著時。又作麼",
    "X82n1571_090:0501b16": "生。也是將錯就錯　示眾。我有一疑。要與諸人說破。",
    "X82n1571_090:0501b17": "免向人前求言覓句。你諸人不肯全身放下。叩己而",
    "X82n1571_090:0501b18": "參。將謂我有佛法與人。若論山僧見處。釋迦老子不",
    "X82n1571_090:0501b19": "是佛。西來達磨不是祖。天下老和尚。不是善知識。現",
    "X82n1571_090:0501b20": "前兄弟。不是凡人。正與麼時。喚作甚麼。于是分曉得",
    "X82n1571_090:0501b21": "去。佛祖眾生沒兩般。聖凡名號皆幻立(孤雲鑑嗣)。",
    "X82n1571_090:0501b22": "海陵大聖乳峰卓禪師定海夏氏子。力田為業。年二",
    "X82n1571_090:0501b23": "十四。辭親出家。看本來面目話。疑情頓起。上天童。苦",
    "X82n1571_090:0501b24": "參三年。復參玉泉鑑。有省。一日領眾入方丈。鑑問。薰",
    "X82n1571_090:0501c01": "風自南來。殿閣生微凉。意旨如何。師曰。天氣嚴寒。伏",
    "X82n1571_090:0501c02": "惟珍重。鑑曰。只恐不是玉。師曰。大眾聽取　問把手",
    "X82n1571_090:0501c03": "與君行不得。惟人自肯乃方親。如何是自肯一句。師",
    "X82n1571_090:0501c04": "曰。待汝脚跟點地。向汝道　問釋迦未出母胎。度人",
    "X82n1571_090:0501c05": "已畢。因甚末後又言覩明星悟道。師曰。欲窮千里目。",
    "X82n1571_090:0501c06": "更上一層樓　師將寂滅。喚侍者曰。我至戌時去也。",
    "X82n1571_090:0501c07": "索水浴畢。更衣趺坐。至中夜。問曰。甚時候。侍者曰。戌",
    "X82n1571_090:0501c08": "時。師曰。時至矣。速鳴椎集眾。問眾集否。眾答已集。師",
    "X82n1571_090:0501c09": "揮拂子曰。末後句莫商量。乾坤坐斷證空王。若問山",
    "X82n1571_090:0501c10": "僧歸何處。明朝初一日東方。隨舉手別眾而逝(孤雲鑑嗣)。",
    "X82n1571_090:0501c11": "泰興慶雲此藥約禪師問和尚住山。得何三昧。師曰。",
    "X82n1571_090:0501c12": "嵐氣侵衣溼。溪流到枕清　問居士設齋。甚麼人還",
    "X82n1571_090:0501c13": "錢。師打曰。就是你。曰莫儱侗。師又打曰。得恁麼不識",
    "X82n1571_090:0501c14": "數目(孤雲鑑嗣)。",
    "X82n1571_090:0501c15": "古鹽永寧玉山博禪師新安程氏子。年四十。薙染受",
    "X82n1571_090:0501c16": "具。上堂。白雲出岫本無心。流水到門非有意。佛事初",
    "X82n1571_090:0501c17": "週。度人已畢。下座(孤雲鑑嗣)。",
    "X82n1571_090:0501c18": "瑞安羅山龍聖機伭年禪師永嘉楊氏子。年十九。航",
    "X82n1571_090:0501c19": "海遊普陀。睹大士現像潮音洞發心。即于鎮海寺出",
    "X82n1571_090:0501c20": "家。矢志宗乘。月菴潔。欲授鉢袋。師以大事未明。誓不",
    "X82n1571_090:0501c21": "自肯。遍歷諸方。末受本充盛印可。住靜杭州上生菴",
    "X82n1571_090:0501c22": "十載。瑞邑士紳。請住羅山龍聖　除夕小參。今晚臘",
    "X82n1571_090:0501c23": "月廿九夜。說著令人心膽碎。喻如爾我末稍頭。生死",
    "X82n1571_090:0501c24": "交關非小事。失却人身萬劫難。了取無生須瞥地。大",
    "X82n1571_090:0502a01": "眾。若曾瞥地。不妨超古今于當念。坐斷十方于此際。",
    "X82n1571_090:0502a02": "其或未然。一年一度話除年。除到驢年何劫已。喝一",
    "X82n1571_090:0502a03": "喝　七期示眾。學道如喪父母。不覺渾身痛苦。忽然",
    "X82n1571_090:0502a04": "撞破銀山。管取超佛越祖。雖然如是。切忌莽鹵　問",
    "X82n1571_090:0502a05": "如何得轉凡成聖去。師曰。夢生槐國　問疑即悟。不",
    "X82n1571_090:0502a06": "疑即迷。不迷不悟。又作麼生。師曰。速道速道。僧擬議。",
    "X82n1571_090:0502a07": "師打出曰。弄虗頭漢(本充盛嗣)。",
    "X82n1571_090:0502a08": "姚江蟠山普濟珂月璉禪師邑之岑氏子。上堂。昨日",
    "X82n1571_090:0502a09": "東西兩序。諍論佛法是有是無。總是驢年未夢見在。",
    "X82n1571_090:0502a10": "何故聻。門前生瑞草。好事不如無(本充盛嗣)。",
    "X82n1571_090:0502a11": "蕪湖太平尼一真恩禪師山陰王季重女也。年三十。",
    "X82n1571_090:0502a12": "禮愚菴盂。披剃受具。上堂。法無定相。隨念變遷。佛無",
    "X82n1571_090:0502a13": "定形。隨機應化。語若迅雷。不容掩耳。機如掣電。豈許",
    "X82n1571_090:0502a14": "停思。八臂難敵。千眼難覰。可奈禪和。但知幻之為幻。",
    "X82n1571_090:0502a15": "不知非幻之幻。但知非幻之幻。而未知何為非幻。轉",
    "X82n1571_090:0502a16": "急轉遲。目視雲漢。大乘井索。小乘錢串。喝一喝。下座",
    "X82n1571_090:0502a17": "(本充盛嗣)。",
    "X82n1571_090:0502a19": "五燈全書卷第九十"
}