{
    "T21n1306_001:0424b07": "北斗七星護摩祕要儀軌",
    "T21n1306_001:0424b09": "大興善寺翻經院灌頂阿闍梨述",
    "T21n1306_001:0424b10": "我今為末世薄福眾生故。說是北極七星供",
    "T21n1306_001:0424b11": "養護摩次第儀則。於靜室中作一水壇。或",
    "T21n1306_001:0424b12": "方或圓各足一肘。以茅香甘松熏陸龍腦",
    "T21n1306_001:0424b13": "白檀五味和合泥塗之。其壇場內安著圓爐。",
    "T21n1306_001:0424b14": "飲食果子分別置之。燒食謂飯食果餅",
    "T21n1306_001:0424b15": "酥蜜等。但五穀并乳木。隨人命星相撿",
    "T21n1306_001:0424b16": "用之。",
    "T21n1306_001:0424b17": "先啟詞曰　至心奉啟北極七明娜羅貪",
    "T21n1306_001:0424b18": "狼巨門祿存文曲廉貞武曲破軍尊星。為",
    "T21n1306_001:0424b19": "陀主某甲。災厄解脫壽命延長得見百秋。",
    "T21n1306_001:0424b20": "今作曼荼羅。唯願垂哀降臨此處。納受護",
    "T21n1306_001:0424b21": "摩。擁護施主某甲。災難解脫壽命增長所願",
    "T21n1306_001:0424b22": "從心(三遍)。",
    "T21n1306_001:0424b23": "次結其印。虛心合掌。以二大指。捻二無名",
    "T21n1306_001:0424b24": "指甲。二中指二小指如蓮葉。二頭指小開",
    "T21n1306_001:0424b25": "屈來去。",
    "T21n1306_001:0424b26": "次誦一字頂輪王真言。并召北斗七星真言。",
    "T21n1306_001:0424b27": "頂輪真言曰。",
    "T21n1306_001:0424b29": "曩　慕　三　曼　多　那　羅　那羅　跛　左",
    "T21n1306_001:0424c02": "囉　吽",
    "T21n1306_001:0424c03": "召北斗真言曰。",
    "T21n1306_001:0424c05": "曩　莫　三　曼　多　那　羅　曩　翳　醯　呬　頗",
    "T21n1306_001:0424c07": "伊　賀　伊　那　伊　迦　伊　囉　伊　謨囉(二合)",
    "T21n1306_001:0424c09": "哆　囉　伽　囉　唅　娑嚩　訶",
    "T21n1306_001:0424c10": "以手取木及穀并酥蜜油等。擲之於爐內",
    "T21n1306_001:0424c11": "火燒之。自專視其本命之星。若動搖變色。",
    "T21n1306_001:0424c12": "光照通爍光貌黃白者。即應願如來依",
    "T21n1306_001:0424c13": "前法七日夜而為之。必應如事不即其星藏",
    "T21n1306_001:0424c14": "沒不見(決云不求也)謂北斗七星者日月五星之精",
    "T21n1306_001:0425a01": "也。曩括七曜照臨八方上曜於天神下直于",
    "T21n1306_001:0425a02": "人間。以司善惡而分禍福。群星所朝宗萬靈",
    "T21n1306_001:0425a03": "所俯仰。若有人能禮拜供養長壽福貴。不信",
    "T21n1306_001:0425a04": "敬者運命不久。是以祿命書云。世有司命神",
    "T21n1306_001:0425a05": "每至庚申日。上向天帝陳說眾人之罪惡。",
    "T21n1306_001:0425a06": "重罪者則徹算。輕罪者則去紀。算書紀告",
    "T21n1306_001:0425a07": "即主命已者。是故如來為末世薄福短命夭",
    "T21n1306_001:0425a08": "死眾生故。說是一字頂輪王召北斗七星供",
    "T21n1306_001:0425a09": "養護摩之儀則。為供養者。令其屬命星數削",
    "T21n1306_001:0425a10": "死籍還付生籍。若諸國王於自宮中作曼茶",
    "T21n1306_001:0425a11": "羅。如法護摩禮拜供養。北斗歡喜為擁護故。",
    "T21n1306_001:0425a12": "久居勝位恒受安穩。后妃夫人後宮綵女。王",
    "T21n1306_001:0425a13": "子群臣三公百官。上下和穆不行非法。人民",
    "T21n1306_001:0425a14": "熾盛稼穡豐饒國土安寧。無有災難不現怪",
    "T21n1306_001:0425a15": "異。疫病死亡不起。境內怨敵群賊自然退",
    "T21n1306_001:0425a16": "散。故以是法甚為祕要。",
    "T21n1306_001:0425a17": "北斗七星祕要儀軌"
}