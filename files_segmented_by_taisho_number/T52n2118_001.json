{
    "T52n2118_001:0794c20": "折疑論卷第一",
    "T52n2118_001:0794c22": "金臺大慈恩寺西域師子比丘述註",
    "T52n2118_001:0794c23": "曲而斷之謂折。猶豫不決之謂疑。評議難辨之謂論。此論因妙明子居山時有客特詣請問以決所疑。",
    "T52n2118_001:0794c24": "妙明子引三教微言以答之。遂成是錄。故曰折疑。",
    "T52n2118_001:0794c25": "1 敘問(一)敘問第一敘者。敘其來因。問者問其所疑。第者次第也。一者數之始也",
    "T52n2118_001:0794c26": "妙明子華州渭南縣洪福寺出家。遇魚巖老人祥公處得法。闡揚大乘經律論。大元至正間。詔封",
    "T52n2118_001:0794c27": "傳大乘戒賜紫閏大國師。",
    "T52n2118_001:0794c28": "居石室後歸終南山石室隱居。",
    "T52n2118_001:0794c29": "有客來謁。妙明與之坐而問焉曰。夫子何來",
    "T52n2118_001:0795a01": "尊美之稱曰夫子。謂客因何事而來。",
    "T52n2118_001:0795a02": "客曰。有所請問而來客曰。有所疑而來問。",
    "T52n2118_001:0795a03": "妙明曰。吾居是山也。幾以數年而世罕知吾者",
    "T52n2118_001:0795a04": "我也。幾者。近也。罕者少也謂我居此山。將近十數年矣。而世人少知。",
    "T52n2118_001:0795a05": "加以懸石巉巖危嶠巇嶮。無人履踐巉音讒。險也。巖積石",
    "T52n2118_001:0795a06": "貌。嶠渠廟切。山銳而高也𡾟音羲。嶺危也。嶮音。險音險也。加以者兼有也。懸石者纍垂可畏貌。謂險難行",
    "T52n2118_001:0795a07": "之處少有往來。故曰無人履踐也。",
    "T52n2118_001:0795a08": "遠勞仁者一至此乎遠路勞煩仁者一徑來於此乎。",
    "T52n2118_001:0795a09": "客曰。雷霆之聲無欲聞人之耳。而耳自聞淮南",
    "T52n2118_001:0795a10": "子曰。雷者陰陽擊摶之聲。感而為雷。激而為霆。雷聲豈要聞於人耳蓋人耳自皆聞之。",
    "T52n2118_001:0795a11": "管籥之音無有悅人之心。而心自悅樂譜云。管者簫笛之",
    "T52n2118_001:0795a12": "屬。籥者似笛而有三孔短小。其管籥音聲無要歡悅於人心。蓋人聞之則自然歡悅也。",
    "T52n2118_001:0795a13": "夷齊匿跡於首陽。不欲德稱於人。而人自稱",
    "T52n2118_001:0795a14": "其德史記。伯夷叔齊孤竹君之二子。讓不嗣位欲之西南。遇武王伐紂。迎馬首而諫不從。隱於首陽山。",
    "T52n2118_001:0795a15": "誓不食周粟。卒至餓死矣。",
    "T52n2118_001:0795a16": "巢許韜光於箕岫。豈為道揚於世。而世自揚",
    "T52n2118_001:0795a17": "其道巢地名韜藏也。莊子讓王篇曰。堯以天下讓許由。許由不受。隱於箕岫山。",
    "T52n2118_001:0795a18": "子之居山亦以類矣。奚為人之不知也客以夷齊許由",
    "T52n2118_001:0795a19": "之德而比類。何為人之不知也。",
    "T52n2118_001:0795a20": "妙明曰。子所欲問可得聞乎此審問辭。",
    "T52n2118_001:0795a21": "客曰。請無拒焉無禁止之辭。子無阻而抵拒焉。",
    "T52n2118_001:0795a22": "妙明曰。子張云。君子尊賢而容眾。嘉善而",
    "T52n2118_001:0795a23": "矜不能。我之大賢歟。於人無所不容。我之不",
    "T52n2118_001:0795a24": "賢歟。人將拒我。如之何其拒人也論語。子夏門人問交於",
    "T52n2118_001:0795a25": "子張。子張曰。子夏云何。對曰子夏曰。可者與之。不可者拒之。子張曰。異乎吾所聞。君子尊賢而容眾云云。蓋子",
    "T52n2118_001:0795a26": "夏之言迫狹。子張譏之是也。子張所言容字正破子夏拒字。",
    "T52n2118_001:0795a27": "知則無拒此許答之辭也。",
    "T52n2118_001:0795b01": "客曰噫噫者傷痛悲歎之辭。",
    "T52n2118_001:0795b02": "吾與子皆儒也我與子皆曾為儒也。",
    "T52n2118_001:0795b03": "予昔嘗與子為方外友予我也。昔者往日也。嘗曾也。撤去籓籬出乎流俗之",
    "T52n2118_001:0795b04": "表曰方外也。同志曰友。",
    "T52n2118_001:0795b05": "獨以兵火之亂。不得同地而處。良可歎也獨者",
    "T52n2118_001:0795b06": "單也。言單為兵亂而逃避分散也。逃避不得同居。良頗亦可悲歎也。",
    "T52n2118_001:0795b07": "子下髮離俗。其有年矣子落髮為僧離去俗家。有多年矣。",
    "T52n2118_001:0795b08": "嘗欲一往而見。不果如願曾要專一來此見面。不如願欲。",
    "T52n2118_001:0795b09": "頃以稅駕塵習撥置人事。姑乘少暇聿來高",
    "T52n2118_001:0795b10": "居。欲折所疑。莫知可否否音府。否者審辭也。頃者俄頃少時也。以用也。稅駕",
    "T52n2118_001:0795b11": "者農夫之具。頃以脫鞅憩歇暫放下之義。塵習者塵寰家務之習。撥置者謂棄之於一邊。人事者往來交接之事也。",
    "T52n2118_001:0795b12": "姑且因乘少時閑暇聿遂而來高隱之居欲以決折所疑之惑情。莫知可許否。",
    "T52n2118_001:0795b13": "妙明曰。請試言之請試言所疑之辭。",
    "T52n2118_001:0795b14": "客曰。人云假借他人之言。",
    "T52n2118_001:0795b15": "曩妙明儒時。未嘗寄口於佛經曩昔也。言往昔之日為儒。時未",
    "T52n2118_001:0795b16": "嘗掛口於佛經。",
    "T52n2118_001:0795b17": "今為釋也。沈湎因果。謂佛教也空寂之說今為",
    "T52n2118_001:0795b18": "釋子如沈貪酒色心迷意醉亦如湎波溺而不醒。乃妄為因緣果報虛無空寂之論說。",
    "T52n2118_001:0795b19": "遺棄周孔黃老之書。不識有諸遺猶棄也。謂遺棄周公孔子黃帝老",
    "T52n2118_001:0795b20": "聃之經書。",
    "T52n2118_001:0795b21": "妙明曰。子貢云。君子一言以為知。一言以",
    "T52n2118_001:0795b22": "為不知。言不可慎也知皆音智。論語。陳子禽謂子貢曰。子為恭也。仲尼豈賢於",
    "T52n2118_001:0795b23": "子乎。言謂恭者謂恭敬。推遜其師也。子貢曰。君子一言以為知云云。此責子禽不謹言也。蓋一言善為智。一言不",
    "T52n2118_001:0795b24": "善為不智。智不知係於一言。不可不謹慎也。",
    "T52n2118_001:0795b25": "凡物自微至著緣淺及深微者。細也小也。著者盛也。大也。凡一切物自細",
    "T52n2118_001:0795b26": "小而至盛大。緣者由也。譬人入海由淺而以及其深也。",
    "T52n2118_001:0795b27": "譬登萬仞之嶽不可一步而至。必資下以及",
    "T52n2118_001:0795c01": "其高顏師古書曰。七尺為仞。嶽者山之高廣者也譬喻人登萬仞之山嶽不可一步便到。必自下以至其高上。",
    "T52n2118_001:0795c02": "既登絕頂。所歷諸山。豈曰棄哉既登絕高之頂。觀經歷之眾山",
    "T52n2118_001:0795c03": "皆低未曾遺棄也。",
    "T52n2118_001:0795c04": "吾始學周孔黃老之書。抑以為極致我始初為學周孔等書之",
    "T52n2118_001:0795c05": "時。抑以為至絕之處。",
    "T52n2118_001:0795c06": "次撿佛經。始知聖道有權實爾次因檢閱佛之經典。始知聖道有",
    "T52n2118_001:0795c07": "權假真實之理故爾。",
    "T52n2118_001:0795c08": "今吾以姬孔黃老之書為眾山姬周文王姓。謂周孔黃老四聖之書。",
    "T52n2118_001:0795c09": "喻如眾山。",
    "T52n2118_001:0795c10": "以佛經第一義諦為絕頂第一義諦者。教乘之極談也。已達聖位者為真諦。",
    "T52n2118_001:0795c11": "未脫凡情者為俗諦。於時真俗不立凡聖情盡。不著二邊唯存中道。故曰第一義諦。以此喻絕高之頂。",
    "T52n2118_001:0795c12": "既登絕頂。望眾山自遠矣。何棄之有耶既明釋典",
    "T52n2118_001:0795c13": "如登絕高之頂。復觀周孔等書如眾山而自遠矣。何曾遺棄之有耶也。",
    "T52n2118_001:0795c14": "2 聖生(一)聖生第二此篇言佛降誕之跡。故曰聖生",
    "T52n2118_001:0795c15": "客曰。佛之所生在何邦域。其氏族顯跡及形",
    "T52n2118_001:0795c16": "貌德相所說法要可得聞乎佛之降生國土姓氏家族兼及形相所談妙",
    "T52n2118_001:0795c17": "法。亦可得而聞乎。",
    "T52n2118_001:0795c18": "妙明曰。富哉問也發問之辭深遠廣大故曰富問也。",
    "T52n2118_001:0795c19": "予雖不敏。略示所知以報吾子我雖不敏達略將少知用答子之",
    "T52n2118_001:0795c20": "問也。",
    "T52n2118_001:0795c21": "自漢之西。過數萬里自漢者指中華漢地也。之者往也。自漢地往西約有數萬里程",
    "T52n2118_001:0795c22": "途也。",
    "T52n2118_001:0795c23": "有國曰迦維羅被有國土名迦維羅乃佛降誕之中國也。",
    "T52n2118_001:0795c24": "王姓釋迦釋氏源流梵語釋迦。此云能仁。",
    "T52n2118_001:0795c25": "父名淨飯梵語首頭陀羅。或云悅頭檀。此云淨飯。",
    "T52n2118_001:0795c26": "大夫人曰摩耶梵語摩耶。此云大術。",
    "T52n2118_001:0795c27": "佛本居兜率天宮梵語兜率陀。亦名覩一史多。此云知足也。",
    "T52n2118_001:0795c28": "以先佛之迦葉般涅槃後佛當補處。名曰護",
    "T52n2118_001:0796a01": "明梵語具云摩訶般涅槃那此云大滅度。亦云大寂滅。自迦葉佛涅槃之後。佛補其一處。特待出現之時。",
    "T52n2118_001:0796a02": "實以三祇因滿一切諸佛皆修三祇之因也。三祇者。即三大阿僧祇劫也。",
    "T52n2118_001:0796a03": "萬德果圓諸佛皆具萬德方為道果圓滿也。",
    "T52n2118_001:0796a04": "宿願未周宿生有願。未曾同圓。故下生人間。",
    "T52n2118_001:0796a05": "示同生滅示現受生滅身。",
    "T52n2118_001:0796a06": "駕日輪香象。託陰王宮初投胎時。化現於日輪之中跨香象。投託母胎於王宮。",
    "T52n2118_001:0796a07": "以大夫人摩耶為母。以周昭王甲寅二十四",
    "T52n2118_001:0796a08": "年四月八日當周之時正月建子。即今二月八日是也。",
    "T52n2118_001:0796a09": "毘藍園中右脇而生脅生者表異常流。周書異記云。昭王二十四年四月八日。此方",
    "T52n2118_001:0796a10": "江河泛漲大地皆動。光貫太微照自西方。王即怪問群臣。太史蘇由奏曰。西方生大聖人也。王曰。於此何如。由曰",
    "T52n2118_001:0796a11": "無事。千年之後聲教傳流。於此時乃刻銘於國之南郊以記之。",
    "T52n2118_001:0796a12": "於時地搖六震六震。即六種震動。謂動踊震起吼擊也。搖揚不安曰動。𡑝瓏凹凸曰踊。",
    "T52n2118_001:0796a13": "隱隱有聲曰震。自下昇高曰起。砰磕發響曰吼。打摶驚物曰擊。然各有三。直動名動四天下動名遍動。盡大千動名",
    "T52n2118_001:0796a14": "等遍動。餘五例此。",
    "T52n2118_001:0796a15": "天雨四華雨音裕。降也。四華者。曼殊沙華。摩訶曼殊沙華。芬陀梨華。拘物頭華。",
    "T52n2118_001:0796a16": "神捧金盤地神捧持金盤。",
    "T52n2118_001:0796a17": "龍吐香露九龍吐其香水浴太子身。",
    "T52n2118_001:0796a18": "即能縱行七步周迴行七步。七步蓮華皆生。七步者。表七種淨財。亦名七德財。即信進戒",
    "T52n2118_001:0796a19": "慚愧聞捨定慧七也。",
    "T52n2118_001:0796a20": "目顧四方眼顧視於東西南北四方。本行經云。東方表涅槃最上。南方表利樂眾生西方表解脫。北",
    "T52n2118_001:0796a21": "方表永斷輪迴。",
    "T52n2118_001:0796a22": "一手指天一手指地。曰天上天下唯吾獨尊目顧",
    "T52n2118_001:0796a23": "四方。上下所指。一則異於凡流。二者發明大事因緣。翫者於此動用之間。自可消息。",
    "T52n2118_001:0796a24": "具三十二大人相阿毘曇論云。三十二相者。梵音聲相眉間白毫相。烏瑟尼妙相。牛王",
    "T52n2118_001:0796a25": "睫相。目紺青相。廣長舌相。得上味相。齒牙鮮白相。齒齊。互密相。具四十二齒相。師子頷輪相。立身摩膝相。",
    "T52n2118_001:0796b01": "肩膊圓滿相。師子身相。廣洪直相處處充滿相。皮膚細軟相。常光一尋相身真金色相。身毛右旋相。孔生一毛",
    "T52n2118_001:0796b02": "相。身毛上靡相。身分圓滿相。勢峯藏密相。伊尼鹿王腨相。足趺滿厚相手指網縵相。手足細軟相。足踉圓滿相。",
    "T52n2118_001:0796b03": "纖長光澤相。足千輻輪相。足底平滿相。",
    "T52n2118_001:0796b04": "八十種隨形好八十種好者。指甲紅赤。指甲隆起。指甲清淨指甲滿足。押甲團圓指甲纖",
    "T52n2118_001:0796b05": "直。指間一密。指清淨潔。手足肥膩。手足裏赤。手足平等。手足內滿。掌文深現。掌文端直。掌文纖長。手足潤",
    "T52n2118_001:0796b06": "澤。掌文不亂。踝足少現。膝頭圓滿。膝次第滿。行步齊整師子王行。鵝王步。龍王行相。牛王行相。行不顧視。行步",
    "T52n2118_001:0796b07": "不亂。半身正直。佛身過人。一切滿足。佛身皆好。身體平正。身體遍足。身體正直。身體滑澤。身體淨潔。身體端",
    "T52n2118_001:0796b08": "嚴。身次第大小。諸根方正。身色不黑。身體無黶。身毛淨潔。腹相團圓腹無橫文。身體明淨。臍正圓深。臍孔團圓。",
    "T52n2118_001:0796b09": "臍文右旋。臍孔不凹。臍孔不長。臍孔不短。臍孔不連。得龍牙相。牙不過脣。四牙團圓四牙鋒利。四牙齊密。舌長",
    "T52n2118_001:0796b10": "柔軟。舌色赤好。梵聲深好。象王聲相。迦陵頻伽聲。齒根圓滿。鼻孔淨潔。鼻不下垂。鼻高脩長。鼻高方廣。目廣清",
    "T52n2118_001:0796b11": "淨。眼睛黑光。目睫次第眉如半月。眉毛黑澤。眉毛光明。耳皆垂埵頭髮細軟。",
    "T52n2118_001:0796b12": "王請僊人阿私陀瞻之西方能相吉凶貴賤仙人也。",
    "T52n2118_001:0796b13": "曰。太子隨身相好粲若芬華太子身相。如初開芬陀梨華。嬌態香潔也。",
    "T52n2118_001:0796b14": "在家作轉輪王。出家成無上道在家定作金轉輪王出家必成無上",
    "T52n2118_001:0796b15": "道果。",
    "T52n2118_001:0796b16": "以臣觀之。必不得在家矣仙人所言。太子定離國位。",
    "T52n2118_001:0796b17": "遂泣曰。太子成佛必施大法。臣今老矣。失。",
    "T52n2118_001:0796b18": "此大利。良可悲哉有淚無聲曰泣。仙人知太子成佛演說大法老不得聞。故乃泣之。",
    "T52n2118_001:0796b19": "年十有九。壬申二月八日周時正月建子。二月八日即今十二月八日是也。",
    "T52n2118_001:0796b20": "呼車匿鞁朱騣車匿者。佛之家所生之子。朱騣者馬也。",
    "T52n2118_001:0796b21": "遊看四門。逢僧了法。不樂王宮。亟欲修心因遊",
    "T52n2118_001:0796b22": "觀四門。東門見老人衰朽。南門見其病者。西門見送葬者。北門見一比丘。乃是作瓶天子所化。太子問言汝何等",
    "T52n2118_001:0796b23": "人。比丘答曰。世間無常。我由修其聖道超於彼岸。若能如是修者。亦皆如之。言訖騰空而去。太子因見老病死苦",
    "T52n2118_001:0796b24": "甚為恐怖。遇此比丘愈起善心。厭棄王宮。亟急欲要出家修行。",
    "T52n2118_001:0796b25": "王生憂懼恐斷國嗣。遂增以侍御音樂娛之。",
    "T52n2118_001:0796c01": "太子不悅王知太子心欲出家。恐懼斷絕國之後嗣。遂增添侍奉婇女。加以管絃音樂取其歡樂太",
    "T52n2118_001:0796c02": "子不以為悅樂也。",
    "T52n2118_001:0796c03": "迨夜之央迨至也。央半也。至其半夜。",
    "T52n2118_001:0796c04": "淨居天人浮居天人。乃是輔太子出家者也。",
    "T52n2118_001:0796c05": "以天福力。彰侍御之魗容。九孔流溢不淨。蛆",
    "T52n2118_001:0796c06": "蟲可厭魗音醜。淨居天人用天福神力彰顯侍御。綏女俱各昏睡。現死屍相。各兩兩耳兩鼻口并大小",
    "T52n2118_001:0796c07": "便等。九孔流出不淨蛆蟲。太子轉生厭離之心也。",
    "T52n2118_001:0796c08": "夜半子時。淨居天人報曰。太子可出宮。今正",
    "T52n2118_001:0796c09": "是時天人告太子曰。既降兜率欲滿宿願。要出王宮今正是時。",
    "T52n2118_001:0796c10": "於是𩣔犍陟犍陟者馬名也。",
    "T52n2118_001:0796c11": "僕車匿車匿從人。",
    "T52n2118_001:0796c12": "天人捧駕天人捧其馬足。",
    "T52n2118_001:0796c13": "飛空而去飛空逾城而去。",
    "T52n2118_001:0796c14": "投身雪嶺。趺坐盤石既至雪嶺。坐於盤陀石上。",
    "T52n2118_001:0796c15": "淨思六年。遂成佛果正宗記云。先於彌樓山。習不用處定。次於欝頭弗處。習非",
    "T52n2118_001:0796c16": "非想處定。又於象鼻山。覩明星面悟道。六年淨思方成佛果矣。",
    "T52n2118_001:0796c17": "無惡不去。無善不圓去上聲。除也。諸惡盡去。萬善周圓。",
    "T52n2118_001:0796c18": "首詣鹿林三轉四諦。而摩訶男等五人得道五人",
    "T52n2118_001:0796c19": "者。佛初入山。父族三人一阿濕婆。二婆提三摩訶男拘利。母族二人。一憍陳如。二十力迦葉。侍佛佛不用。五人",
    "T52n2118_001:0796c20": "各修梵行。佛既成道。首於鹿苑。與憍陳如等說三轉四諦法輪。三轉者。一示相轉。二勸修轉。三作證轉。一示相轉",
    "T52n2118_001:0796c21": "者。此是苦。此是集。此是滅。此是道。二勸修轉者。此是苦汝須知。此是集汝須斷。此是滅汝須證。此是道汝須",
    "T52n2118_001:0796c22": "修。知世間苦因苦果。出世間樂因樂果也。三作證轉者。此是苦我已知。此是集我已斷。此是滅我已證。此是道我",
    "T52n2118_001:0796c23": "已修。陳如等疑問。如來還出世間苦因苦果樂因樂果否。如來答云。我已知我已斷。我已修。我已證。五人聞說此",
    "T52n2118_001:0796c24": "法各證道果。",
    "T52n2118_001:0796c25": "初宣小教三轉四諦。",
    "T52n2118_001:0796c26": "次演空宗。由是向室羅筏城祇園等處。八部",
    "T52n2118_001:0797a01": "般若次第興焉室羅筏城。即舍衛國城也。祗園者。即祗樹給孤獨也。八部般若者。大品般",
    "T52n2118_001:0797a02": "若。中品般若放光般若。光贊般若。道行般若金剛般若。勝天王般若。文殊般若也。八部般若多以破有歸空。故曰",
    "T52n2118_001:0797a03": "空宗。",
    "T52n2118_001:0797a04": "後居鷲嶺演妙法華。會三歸一捨權從實鷲嶺名。",
    "T52n2118_001:0797a05": "其山形似鷲鳥。故曰鷲嶺。嵓玲瓏可容萬人。佛於此中多說妙法。先因鹿苑說有。而盡皆執有次演八部般若。以說",
    "T52n2118_001:0797a06": "空而咸皆執空。後於鷲嶺演妙法華。會三歸一者。會三乘歸於一乘。捨權從實者。乃從淺至深。捨小而歸大也。",
    "T52n2118_001:0797a07": "及於普光明殿。菩提道場。欲色諸天。逝林",
    "T52n2118_001:0797a08": "等處。圓音極唱演大華嚴此經有三部。上部十三千大千微塵數偈。一四",
    "T52n2118_001:0797a09": "天下微塵品。中部四十九萬八千八百偈。一千二百品。下部十萬偈頌。四十八品。今所傳者。三十九品。共四萬五",
    "T52n2118_001:0797a10": "千頌。在唐外有九品。未就此下部經也。此經七處談九會演。具偏圓頓漸空有權實。總貫三乘五教之玄理。故曰大",
    "T52n2118_001:0797a11": "方廣佛華嚴經是也。",
    "T52n2118_001:0797a12": "事無不窮。理無不盡此經大小事窮淺深理盡。",
    "T52n2118_001:0797a13": "聖凡交徹。主伴互參圓五教貫三乘。含十方攝一切。會凡聖歸一體。通真俗以",
    "T52n2118_001:0797a14": "混融故也。",
    "T52n2118_001:0797a15": "空有齊彰如空中而現影。",
    "T52n2118_001:0797a16": "色心俱入照境皆寂。",
    "T52n2118_001:0797a17": "如燈遞照似鏡胥融。大小相含一多無礙胥相也。",
    "T52n2118_001:0797a18": "總結上文意。佛之妙用。或大或小而含容。或一或多而無礙。此正顯凡聖交徹主伴互參無礙者。如燈燈互照。鏡鏡",
    "T52n2118_001:0797a19": "相融者也。",
    "T52n2118_001:0797a20": "十世同於一念故華嚴偈云。一念普觀無量劫。無去無來亦無住。如斯了知三世事。超諸",
    "T52n2118_001:0797a21": "方便成十力。",
    "T52n2118_001:0797a22": "剎那現於一毫如來妙用。攝大千國土藏於一毫毛端。以一毫頭而現大千沙界。此華嚴",
    "T52n2118_001:0797a23": "諸佛菩薩圓融一切境界故。",
    "T52n2118_001:0797a24": "以不有實無之有幻有而成於有能有有所有之宗妙有以不",
    "T52n2118_001:0797a25": "空頑空之空真空而現於空能空空所現之境一真法界。",
    "T52n2118_001:0797a26": "直以空有不立。二諦常存真無所立。妄本是空。不離不即。二諦常存。",
    "T52n2118_001:0797b01": "寂照兩忘。真俗竝顯於是體用俱忘。二諦雙顯。",
    "T52n2118_001:0797b02": "即有而現於空有就有而觀空有。",
    "T52n2118_001:0797b03": "即空而現於有空就空而觀有空。",
    "T52n2118_001:0797b04": "包法界共異之名如海納於異流。",
    "T52n2118_001:0797b05": "同名方廣似百川而同廣。",
    "T52n2118_001:0797b06": "統諸教差別之號總攝三乘五教之名。",
    "T52n2118_001:0797b07": "總號華嚴小始終頓之四。皆不出此圓教。故曰總號華嚴。",
    "T52n2118_001:0797b08": "實圓滿之洪規實為圓滿具足之大規模故也。",
    "T52n2118_001:0797b09": "乃真常之妙說無假為真。不變為常。既談真常之理。故曰妙說。",
    "T52n2118_001:0797b10": "大矣哉讚此圓教廣大。",
    "T52n2118_001:0797b11": "不可思議之極致也法無大小前後。約機而說之故也。逈脫言慮心想。不能及。情",
    "T52n2118_001:0797b12": "識名言不能至故無不可思議之極。至盡之教也。",
    "T52n2118_001:0797b13": "故佛乃利生廣大故者。指義之辭。餘例此。普度一切眾生。成證一乘妙果故曰廣大也。",
    "T52n2118_001:0797b14": "潤物洪深利齊之心。若天降甘澤萬物皆蒙滋潤故曰潤物洪深是也。",
    "T52n2118_001:0797b15": "牢籠億劫之生華嚴經云。張大教網。摝人天魚置涅槃岸。",
    "T52n2118_001:0797b16": "濟拔無邊之苦隨類化導濟拔沈淪。皆得離苦獲樂。",
    "T52n2118_001:0797b17": "然以不生之生。而現於有生之生如來真淨妙體本來無生。因",
    "T52n2118_001:0797b18": "見一切眾生往來六道無有了期。故以示無生之體。化現於有生之類故也。",
    "T52n2118_001:0797b19": "以無相之相。而現於有相之相矣真實之相。名之無相。以無",
    "T52n2118_001:0797b20": "相之理現於有相之中。乃化度眾生之相矣。",
    "T52n2118_001:0797b21": "客澄思淨默。移時不語客聞言佛圓融要妙法門。清淨其心念。靜默過時不語。",
    "T52n2118_001:0797b22": "妙明曰。子於吾說不自決乎子今聞我所言法要。不能自決擇於理",
    "T52n2118_001:0797b23": "者乎。",
    "T52n2118_001:0797b24": "客曰。吾恐子以弘詞麗句而欺我也我恐子以用弘大語句美",
    "T52n2118_001:0797b25": "麗言辭而欺瞞我也。",
    "T52n2118_001:0797b26": "妙明曰不然不然此說。",
    "T52n2118_001:0797c01": "昔華嚴會上二乘聖人。皆是漏盡大阿羅漢梵語",
    "T52n2118_001:0797c02": "阿羅漢。此云無學。昔者華嚴會上。佛說此經之時。聲聞緣覺二乘小聖。諸漏已盡。皆是煩惱斷盡阿羅漢。",
    "T52n2118_001:0797c03": "具八解脫從任無礙。塵類不能拘。故曰解脫。八者。一內有色觀。外有色解脫。二內無色觀。外色",
    "T52n2118_001:0797c04": "解脫。三淨解脫。四空無邊處解脫。五識無邊處解脫。六無所有處解脫。七非想處解脫。八想受滅處解脫也。",
    "T52n2118_001:0797c05": "獲六神通獲得也。六神通者。一天眼通。二天耳通。三他心通。四神境通。五宿命通。六漏盡通。",
    "T52n2118_001:0797c06": "始聽華嚴圓滿教誨此二乘聖人。初於華嚴會上。聞此圓教之理訓誨者也。",
    "T52n2118_001:0797c07": "目不覩佛身覩者。見也。不見佛身。",
    "T52n2118_001:0797c08": "耳不聞佛語聞者。聽也耳不聽佛語也。",
    "T52n2118_001:0797c09": "心不了法義心不了知所說法之義味也。",
    "T52n2118_001:0797c10": "神迷意醉如下云情惛是也。",
    "T52n2118_001:0797c11": "智暗情惛其心神如不知東西南北。迷惑真如如明眼人入於黑暗之處。其情性惛而不明者也。",
    "T52n2118_001:0797c12": "茫然自失茫茫然。渺漭而自失其身命者也。",
    "T52n2118_001:0797c13": "都無所覺知蓋此圓教。唯大乘菩薩所知。其二乘小聖聞此法要。皆如盲如聾。故曰都無所",
    "T52n2118_001:0797c14": "知者也。",
    "T52n2118_001:0797c15": "後說入法界品。僅能領悟僅纔也。然後說入法界品中。僅纔少有省悟也。",
    "T52n2118_001:0797c16": "且向之壅遏而後慧解者何也。以前之三十",
    "T52n2118_001:0797c17": "八品所被機性壅塞而不通也。遏者遮也。謂先壅遏而不知。然後慧發解會者何謂也。蓋",
    "T52n2118_001:0797c18": "小機不能速領大法也。因前三十八品以多被大機性。故二乘不能知也。",
    "T52n2118_001:0797c19": "唯是入地大菩薩眾。理微言極不近常情唯獨也唯",
    "T52n2118_001:0797c20": "是入十地位大菩薩。乃達至極微妙言辭。故不可以淺近尋常識情卜度也。",
    "T52n2118_001:0797c21": "非二乘聖人所履境界。故不可得聞也此法。實不是聲",
    "T52n2118_001:0797c22": "聞緣覺小聖二乘所行所履之境界。故不可得而聞也。",
    "T52n2118_001:0797c23": "頗有菩薩。重與喻之。彼諸聖者抑而不信頗少",
    "T52n2118_001:0797c24": "也。有菩薩重與譬喻說之。彼諸聖人。抑且猶有不能信者。",
    "T52n2118_001:0797c25": "聖情猶爾。況於子乎爾者語助辭。二乘聖人重重譬喻說。尚乃不知不信何比。",
    "T52n2118_001:0797c26": "況於子乎。",
    "T52n2118_001:0798a01": "客曰。聖且不了。子奚知乎爰者何也。客反徵曰。聖人尚且不知。子何",
    "T52n2118_001:0798a02": "能知乎。",
    "T52n2118_001:0798a03": "妙明曰。以聖智言之。則大凡不及於小聖聖智",
    "T52n2118_001:0798a04": "者。二乘小聖。善具神變。自在無礙。因耽此故於大乘而不能行也。大心凡夫。由無神通故不及於小聖也。",
    "T52n2118_001:0798a05": "以根性言之。則小聖不及於大凡上根上信凡夫。行菩薩行",
    "T52n2118_001:0798a06": "修大乘道。不立階級。直至正覺。是小聖不及大凡也。",
    "T52n2118_001:0798a07": "由根有大小。而性有厚薄上根人意氣高遠。下根人意氣微劣。故有大小",
    "T52n2118_001:0798a08": "厚薄之分。",
    "T52n2118_001:0798a09": "吾以信道崇篤深忍欲樂故。於大法能略其",
    "T52n2118_001:0798a10": "知也我因信此道理。崇高而篤實。所以深忍私欲世樂戒而不貪。又於此大乘法中。略少而知也。",
    "T52n2118_001:0798a11": "如其蔓演。以俟多聞若有牽引枝蔓而詳演其義。以俟廣識多聞者也。",
    "T52n2118_001:0798a12": "3 問佛(一)問佛第三此篇。因第二篇中。言佛既有姓名因何不稱。故曰問佛",
    "T52n2118_001:0798a13": "客曰。彼既有姓。捨而不稱。復稱為佛。其義",
    "T52n2118_001:0798a14": "何也。",
    "T52n2118_001:0798a15": "妙明曰。此乃大聖人之諡號也史記。諡法者行之跡也。號者功",
    "T52n2118_001:0798a16": "之表也。有大功則稱諡號。",
    "T52n2118_001:0798a17": "凡號有十。謂如來倣同先迹應供堪為福田正遍知達偽通真。",
    "T52n2118_001:0798a18": "明行足果從因得善逝妙往菩提世間解無上士窮盡法界調御",
    "T52n2118_001:0798a19": "丈夫降生成道天人師應機說法佛三覺圓明世尊出世獨尊。",
    "T52n2118_001:0798a20": "以號稱之。故名曰佛。猶三皇之與五帝。稱",
    "T52n2118_001:0798a21": "號而不稱姓也三皇者。伏羲神農軒轅也。五帝者。少昊顓頊高辛唐堯虞舜也。皆有姓名而",
    "T52n2118_001:0798a22": "唯稱號。",
    "T52n2118_001:0798a23": "佛者覺也梵語佛陀。此云覺也。",
    "T52n2118_001:0798a24": "其義有三。自覺覺他覺行圓滿自覺者。自利也。覺他者利他也。",
    "T52n2118_001:0798a25": "覺行圓滿者。謂自他俱利也。",
    "T52n2118_001:0798a26": "以三祇滿梵語祗。此云劫也。諸佛皆修三無量劫。方得功行圓滿。",
    "T52n2118_001:0798a27": "三界出不被欲界色界無色界所拘。故曰出也。",
    "T52n2118_001:0798b01": "三身具清淨法身圓滿報身三類化身。三身既圓。故曰具也。",
    "T52n2118_001:0798b02": "三智朗生空智。法空智。俱空智。三智既明。故曰朗也。",
    "T52n2118_001:0798b03": "三覺明自覺。覺他。覺行圓滿三覺洞照。故曰明也。",
    "T52n2118_001:0798b04": "三德圓般若。法身。解脫。皆具故曰圓也。",
    "T52n2118_001:0798b05": "三常備凝然常。不斷常。化身常即法報化三身。三常既具。故曰備也。",
    "T52n2118_001:0798b06": "圓十善一不殺生。二不倫盜。三不邪婬。四不兩舌。五不惡口。六不綺語。七不妄言。八不貪欲。九不",
    "T52n2118_001:0798b07": "瞋恚。十不邪見。離此十惡即成十善。故曰圓也。",
    "T52n2118_001:0798b08": "滿十度布施。持戒。忍辱。精進禪定。智慧。方便。大願。大力。大智。圓此十度。故曰滿也。",
    "T52n2118_001:0798b09": "超十地歡喜地。離垢地。發光地。焰慧地難勝地。現前地。遠行地。不動地。善惠地法雲地。超越十",
    "T52n2118_001:0798b10": "地。證等妙二覺故曰超也。",
    "T52n2118_001:0798b11": "具十身菩提身。願身。化身。力持身。相好身。威勢身。意生身。福德身。智身。備此十身。故曰具也。",
    "T52n2118_001:0798b12": "備十方是處非處力。知業力。三昧力。知根力。知欲力。知性力。至道力。宿命力。天眼力。無漏力。十力",
    "T52n2118_001:0798b13": "既完故曰備也。",
    "T52n2118_001:0798b14": "明十智一世信智。二法智。三類智。四苦智。五集智六滅智七道智八他心智九盡智十無生智十智洞",
    "T52n2118_001:0798b15": "然。故曰明也。",
    "T52n2118_001:0798b16": "嚴十號一如來。二應供。三正遍知。四明行足。五善逝。六世間解無上士。七調御丈夫。八天人師。九",
    "T52n2118_001:0798b17": "佛。十世尊也。威重所尊。故曰嚴也。",
    "T52n2118_001:0798b18": "方名為佛總結上文意具上如許功德方名為佛。",
    "T52n2118_001:0798b19": "佛有三身。此約報化而言以此約指報身化身而說。",
    "T52n2118_001:0798b20": "法身則非子所聞也若言法身之理。不當與子所聞聽也。",
    "T52n2118_001:0798b21": "客曰。因欲聞之客堅執固要聽聞也。",
    "T52n2118_001:0798b22": "妙明曰。切聞法身者此下形容法身之妙。",
    "T52n2118_001:0798b23": "謂諸如來真淨法界真淨法界者。即法身之理。",
    "T52n2118_001:0798b24": "神明之本。造化之根神明之本者。即真淨妙明之本體也。造化之根者。即至聖神",
    "T52n2118_001:0798b25": "化之根源也。此乃諸佛之境界也。",
    "T52n2118_001:0798c01": "鎔冶兩儀。鑪鎚萬有此喻造化為大冶。莊子以天地為大鑪。以造化為大冶。若鎔",
    "T52n2118_001:0798c02": "銷而鑄之。兩儀乃陰陽昇降之理即一動一靜之法。亦如良工鑄物必以鑪鞴鉗鎚。作諸器皿。皆從方寸之間而發",
    "T52n2118_001:0798c03": "生。此喻法身邊事。",
    "T52n2118_001:0798c04": "大而無外法身之理。包含天地。故曰無外。",
    "T52n2118_001:0798c05": "微而無內法身微妙。比類隣虛之塵。亦無其內。",
    "T52n2118_001:0798c06": "曠而無端曠者。昭明廣大之儀法身之理。然昭明廣大而無端緒可觀。",
    "T52n2118_001:0798c07": "杳而無對杳者。冥暗深寂之貌。法身之妙。冥暗深寂而無可等對者。",
    "T52n2118_001:0798c08": "萬象之以所生萬象之類。皆從法身所生。",
    "T52n2118_001:0798c09": "五音之以所成樂星圖譜云。五音者。宮商角徵羽也。而配合五行。宮土也。商金。角木徵",
    "T52n2118_001:0798c10": "火。羽水。此五音五行。亦從此理所生成。",
    "T52n2118_001:0798c11": "生而無始真如之理。本無所始。",
    "T52n2118_001:0798c12": "成而無終妙有之體。亦無所終。",
    "T52n2118_001:0798c13": "無始無終結上兩句。復引下辭。既無所始。亦無所終。",
    "T52n2118_001:0798c14": "無皦無昧法身之理。非明非暗。",
    "T52n2118_001:0798c15": "無兆無眹虛靈本體。無機徵萌兆之朕。",
    "T52n2118_001:0798c16": "無名無迹無相之理。故無名字及踪跡也。",
    "T52n2118_001:0798c17": "無縱無廣佛真法身猶若虛空。豈有縱之南北。廣之東西。四方可比擬哉。",
    "T52n2118_001:0798c18": "無豎無橫圓通大虛遍一切處。何橫豎之拘哉。",
    "T52n2118_001:0798c19": "無方無維真空妙有遍一切處。豈於四方四維而可度乎。",
    "T52n2118_001:0798c20": "無小無大清淨本然包含法界。豈能大小之等量哉。",
    "T52n2118_001:0798c21": "無相無性法身之妙。無相可觀。無性可據。",
    "T52n2118_001:0798c22": "無滅無生真空妙理。本無生滅。",
    "T52n2118_001:0798c23": "無染無淨妙體真空。豈有染淨。",
    "T52n2118_001:0798c24": "本來寂靜元常本來如如。故曰寂靜。",
    "T52n2118_001:0798c25": "自性涅槃真常湛然不隨物化。故曰自性涅槃。",
    "T52n2118_001:0799a01": "非過去然現涅槃本無所動。故曰非過去。",
    "T52n2118_001:0799a02": "非未來聞見錄。邵子云。身在天地後心在天地先。天地自我出。其餘勿足言。豈有未來之理哉。",
    "T52n2118_001:0799a03": "非現在古德云。三世覓心心不有。心不有處妄元無妄元無處即菩提。涅槃生死本平等。若是則現在",
    "T52n2118_001:0799a04": "亦無可處也。",
    "T52n2118_001:0799a05": "非繫非離繫此後重明法身之妙也。法身不著繫縛。亦不著於不繫縛。",
    "T52n2118_001:0799a06": "非縛非解脫既不著縛。亦不著於解脫。",
    "T52n2118_001:0799a07": "非苦非樂實際理地不受一塵。何苦樂之所致哉。",
    "T52n2118_001:0799a08": "非不苦非不樂亦不著於不苦亦不著於不樂也。",
    "T52n2118_001:0799a09": "非色非心虛靈本覺不屬於色相。亦不屬於心相也。",
    "T52n2118_001:0799a10": "非不色非不心法身之理。靜則似無動則還有。然雖如是。亦不著於不色不心也。",
    "T52n2118_001:0799a11": "非理非事不是理不是事。",
    "T52n2118_001:0799a12": "非不理非不事無不是理無不是事。",
    "T52n2118_001:0799a13": "唯是一味心佛共眾生。是三無差別。喻如海納百川其味唯一。",
    "T52n2118_001:0799a14": "而非一味亦不執著於一味矣。",
    "T52n2118_001:0799a15": "遍一切處法身猶如虛空。無處不有。故曰遍一切處。",
    "T52n2118_001:0799a16": "而非一切處而亦不著遍一切處。",
    "T52n2118_001:0799a17": "妙體常圓真常妙體。在凡不減在聖不增。卓然而常圓滿也。",
    "T52n2118_001:0799a18": "而非常圓亦不著於常圓。",
    "T52n2118_001:0799a19": "湛若虛空法身之理。澄湛猶若虛空。",
    "T52n2118_001:0799a20": "而非處空亦不比擬頑空。",
    "T52n2118_001:0799a21": "清淨無為清淨本然本非作為。",
    "T52n2118_001:0799a22": "而無不為法身常寂。為度生故亦若有為。",
    "T52n2118_001:0799a23": "有情無情有情者。一切含靈也。無情者。闡提也。然闡提有情。而不明真理若無情也。",
    "T52n2118_001:0799a24": "平等共有結上句義。金剛經云。是法平等也。",
    "T52n2118_001:0799a25": "以如是等無量行相用如上所言。喻無量行相。",
    "T52n2118_001:0799b01": "而非行相雖用無量行相以喻之。實不著於行相也。",
    "T52n2118_001:0799b02": "應正了知名法身佛總結上文意。當如上真正了知。方纔名為法身佛也。",
    "T52n2118_001:0799b03": "客曰。法身之義盡在此乎法身義理。盡在此言乎。",
    "T52n2118_001:0799b04": "妙明曰。抑未也抑然而未盡也。",
    "T52n2118_001:0799b05": "夫法身者此下復明法身之妙。",
    "T52n2118_001:0799b06": "離四句絕百非四句者。有句。無句。亦有句。亦無句。非有句非無句也。百非者。四四相資",
    "T52n2118_001:0799b07": "一十六。三世共有四十八已起未起九十六四種根本百法。謂但著一法即非也。故曰百非。",
    "T52n2118_001:0799b08": "動念則隔動念則情生。情生則智隔。",
    "T52n2118_001:0799b09": "強言則乖強上聲強言則不合理但著言說則乖離也。",
    "T52n2118_001:0799b10": "脫聲塵脫離耳界聲塵。",
    "T52n2118_001:0799b11": "離文字離去語言文字。",
    "T52n2118_001:0799b12": "而語默動靜。皆不可得而親也有言曰語。無言曰默。體搖曰動。",
    "T52n2118_001:0799b13": "心寂曰靜於此語默動靜之間。皆不可得而親近也。",
    "T52n2118_001:0799b14": "蓋以法身離言總結上文意。大蓋法身離言語。如云不著見聞覺知故也。",
    "T52n2118_001:0799b15": "離言亦非法身也若離語言之外別求法身。亦非法身。如云不離見聞覺知是也。",
    "T52n2118_001:0799b16": "子頗欲學達離不離言之道者乎汝頗少學此離與不離言之妙",
    "T52n2118_001:0799b17": "道者乎。",
    "T52n2118_001:0799b18": "客曰。唯唯音尾速應之辭也。",
    "T52n2118_001:0799b19": "妙明曰。欲善其事先利其器論語。子貢曰。工欲善其事。必先利其",
    "T52n2118_001:0799b20": "器。欲為仁而親仁賢欲學聖道。必先立其所志。如此。則聖道易明矣。",
    "T52n2118_001:0799b21": "子能先學離不離言之方便乎善巧易為曰方便也。",
    "T52n2118_001:0799b22": "客曰。唯命是聽速而應曰聽其命令。",
    "T52n2118_001:0799b23": "妙明曰。欲達離不離言之道者此下形容造道之妙。",
    "T52n2118_001:0799b24": "當先觀一切法欲學此道。應當觀察世間所有生滅一切等法。",
    "T52n2118_001:0799b25": "無實無虛莫於虛實而生取著。",
    "T52n2118_001:0799b26": "無我無彼莫生人我之見。",
    "T52n2118_001:0799c01": "無垢無淨本性寂然元無垢淨。",
    "T52n2118_001:0799c02": "黜聰明去智曰黜。謂去世間聰明。",
    "T52n2118_001:0799c03": "墮支體離形曰墮。謂離四大支體。",
    "T52n2118_001:0799c04": "廓塵習廓落塵寰所習。",
    "T52n2118_001:0799c05": "屏念慮屏音秉。謂屏除妄念思慮。",
    "T52n2118_001:0799c06": "劈情卷慾劈破私情卷除嗜慾。",
    "T52n2118_001:0799c07": "泯智凝神泯絕世智凝結心神。",
    "T52n2118_001:0799c08": "忘懷澄思不記情懷澄清思慮。如上數事去之可以近道矣。",
    "T52n2118_001:0799c09": "然後眼如耳。耳如鼻。鼻如口。口如耳凡學道者。到此",
    "T52n2118_001:0799c10": "心凝形釋之時。故六根總歸一源。身心唯一不二。既爾則色聲香味觸法六塵。皆不能搖。",
    "T52n2118_001:0799c11": "身心混融。體智圓通結上文意。既六根不染。身心混融。圓通一體。",
    "T52n2118_001:0799c12": "直得貫疎親不知親己亦不疎物。",
    "T52n2118_001:0799c13": "忘物我至道不可得。以情求其物我之情。皆不可不忘也。",
    "T52n2118_001:0799c14": "泯榮辱安榮恥辱之情。而盡泯滅。",
    "T52n2118_001:0799c15": "絕是非是與不是。盡皆絕之。",
    "T52n2118_001:0799c16": "收視返聽收斂其目返照本源。",
    "T52n2118_001:0799c17": "虛已冥真空虛我有冥契本真。",
    "T52n2118_001:0799c18": "百醭出於口邊忘其語言。",
    "T52n2118_001:0799c19": "青草生於舌上甚如死人。",
    "T52n2118_001:0799c20": "千聖喚不回頭靈心絕待。",
    "T52n2118_001:0799c21": "百鳥都無尋處泯相澄神。",
    "T52n2118_001:0799c22": "形同槁木形體同枯槁之木者。無生意也。",
    "T52n2118_001:0799c23": "心若死灰心若久冷灰者。再不起念也。",
    "T52n2118_001:0799c24": "智閑遠水孤峯莊子云。大智閑。閑者是從容自得之貌。可謂遠水孤峯者。雖有形而取之",
    "T52n2118_001:0799c25": "不可及也。",
    "T52n2118_001:0800a01": "性寂寒潭皎月性體寂然。若寒潭水中之月影雖動而不搖流而不去矣。",
    "T52n2118_001:0800a02": "然後可以盡離不離言之道者也總結上文意。若能如是。然",
    "T52n2118_001:0800a03": "後可許為離不離言之道。",
    "T52n2118_001:0800a04": "客蹶然而興曰蹶然速起之貌。興者興起之辭。",
    "T52n2118_001:0800a05": "予心意懵󱨸懵毛孔反。悶亂而性暗也。󱨸莫公反。心迷而不明也。",
    "T52n2118_001:0800a06": "精神慌𢟨慌胡廣反。忽也𢟨音母。愚昧也。",
    "T52n2118_001:0800a07": "於子之說。莫知其所入也總結上文意。悶亂而性暗。心迷而不明。恍惚愚",
    "T52n2118_001:0800a08": "昧。於子之說法身妙理。皆無所知所入也。",
    "T52n2118_001:0800a09": "妙明曰。夫何忽哉何恍惚之有哉。",
    "T52n2118_001:0800a10": "始吾以子為達矣。今子之鄙而至此乎始初見子為通",
    "T52n2118_001:0800a11": "達者。今逼急而無所知者。豈不鄙陋而至於此乎。",
    "T52n2118_001:0800a12": "居吾將告汝居若坐也。謂我將此理告之與汝也。",
    "T52n2118_001:0800a13": "吾昔甞學於魚巖老人魚巖山名。老人即妙明子。秉授法要師祥公是也。",
    "T52n2118_001:0800a14": "三年之內執弟子禮三年之間。以弟子之禮而侍奉也。",
    "T52n2118_001:0800a15": "不敢以一言形是義也不敢輕用一言問此義也。",
    "T52n2118_001:0800a16": "而魚巖亦不我之告也魚巖亦不告說與我也。",
    "T52n2118_001:0800a17": "五年之後。服勤驅役無不從適至五年後。因服事殷勤驅馳役",
    "T52n2118_001:0800a18": "使。無有不從順而隨適之者也。",
    "T52n2118_001:0800a19": "始得魚巖引而並席。徵申此道少有開覺於此方得",
    "T52n2118_001:0800a20": "同席而坐。少申道理。略有開解知覺。",
    "T52n2118_001:0800a21": "爾後日往而問。而不我吝也於後日每去問而不慳吝於我。",
    "T52n2118_001:0800a22": "而子獨心意迫速。而容易於道者乎豈惟以心逼迫急速容",
    "T52n2118_001:0800a23": "易。而便得此道者乎。",
    "T52n2118_001:0800a24": "客曰。若義奈何若此為之奈何。",
    "T52n2118_001:0800a25": "妙明曰。止乎止乎止者。禁約之辭。重言止者。禁之至也。",
    "T52n2118_001:0800a26": "夫走之愈數而跡之愈多夫音扶。夫者起辭之端。數皆音朔。謂走愈頻數",
    "T52n2118_001:0800b01": "則踪跡愈多。",
    "T52n2118_001:0800b02": "言之愈數而道之愈遠言頻數則道轉不相涉也。",
    "T52n2118_001:0800b03": "若不處陰而息跡忘言而體道也莊子云。處陰以休影。處靜",
    "T52n2118_001:0800b04": "以息跡。少言辭則道自近矣。",
    "T52n2118_001:0800b05": "向吾所說。始之以言言言向上吾之言辭。則以言其說道之言也。",
    "T52n2118_001:0800b06": "次之以言言無言次後言辭。則用言無言之道也。",
    "T52n2118_001:0800b07": "然未及以無言言無言也若此則猶未是離無言無說之言也。",
    "T52n2118_001:0800b08": "客曰。請聞無言欲聞無言之道。",
    "T52n2118_001:0800b09": "妙明示之默良久默然。以示無言之道。",
    "T52n2118_001:0800b10": "有間有少頃間。",
    "T52n2118_001:0800b11": "客曰。此離言之道者乎只此可謂離言之道者乎。",
    "T52n2118_001:0800b12": "妙明不應。遂擊几而歌曰以手擊几。而遂歌數曰。",
    "T52n2118_001:0800b13": "脩竹搖風兮窓戶冷。澄潭浸月兮星斗寒瑤",
    "T52n2118_001:0800b14": "琴無絃兮曲朗然。高山流水兮不須彈若邵子詩云。",
    "T52n2118_001:0800b15": "月到天心處。風來木面時。一般清意味。料得少人知。自擊几主此歌正顯無言之道。",
    "T52n2118_001:0800b16": "歌罷。就枕而臥於是露盡離言之道。學者於此可玩味而自消息之。",
    "T52n2118_001:0800b17": "客離席出戶。移時而來曰向之問答。理甚隱",
    "T52n2118_001:0800b18": "密。不近人情。請置其說離其席出於門外。過時而來曰。若向所言問答之",
    "T52n2118_001:0800b19": "辭。其理甚隱而深密。不近尋常情意。且止其說也。",
    "T52n2118_001:0800b20": "敢問。佛向雪山修道。不云登僊還言成佛。其",
    "T52n2118_001:0800b21": "義若何謂再敢問。佛於雪山修道。不言成仙猶言成佛。其義何也。",
    "T52n2118_001:0800b22": "妙明曰。道者導也。導人至於無為即導引之",
    "T52n2118_001:0800b23": "義也謂導引眾生至於無為之義也。",
    "T52n2118_001:0800b24": "客曰。無為者何也無為之理。今何者是。",
    "T52n2118_001:0800b25": "妙明曰。向不云乎。法身佛者即無為也言法身佛",
    "T52n2118_001:0800b26": "者。即無形無相無作無為之妙理也。",
    "T52n2118_001:0800b27": "然無為者下文形容無為之妙。",
    "T52n2118_001:0800c01": "牽之無前如顏子曰。忽然在後是也。",
    "T52n2118_001:0800c02": "引之無後若瞻之在前也。",
    "T52n2118_001:0800c03": "舉之無上若仰之彌高也。",
    "T52n2118_001:0800c04": "抑之無下如抑按無所下。",
    "T52n2118_001:0800c05": "迎之無首欲迎而觀之。則無端緒。",
    "T52n2118_001:0800c06": "隨之無後隨而視之。則無其末後。",
    "T52n2118_001:0800c07": "視之無形顧視不見其形。",
    "T52n2118_001:0800c08": "聽之無聲審聽不聞其聲。",
    "T52n2118_001:0800c09": "溷而不淈溷昏一聲。淈古沒反。皆濁義。謂濁而不濁。",
    "T52n2118_001:0800c10": "澄而不清澄清也謂清而不清。",
    "T52n2118_001:0800c11": "不可以言言法身之理。舉念則乖。故不可以言說。",
    "T52n2118_001:0800c12": "不可以識識識情一動障蔽真如。故不可以識識。",
    "T52n2118_001:0800c13": "鴻濛渺漭鴻者自然之元氣。以喻法身。濛者濛濛然者喻法身似有而無。渺漭者大水貌。亦喻法身",
    "T52n2118_001:0800c14": "渺漭而無有涯涘矣。",
    "T52n2118_001:0800c15": "唯如如智可冥會耳唯通達如如之智者。可玄知而密會契耳。",
    "T52n2118_001:0800c16": "折疑論卷第一"
}