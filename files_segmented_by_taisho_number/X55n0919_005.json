{
    "X55n0919_005:0794c10": "止觀輔行搜要記卷第五",
    "X55n0919_005:0794c12": "天台沙門釋湛然於佛壟述",
    "X55n0919_005:0794c13": "第一觀陰下。第八依章解釋。自為十文。初陰入境又",
    "X55n0919_005:0794c14": "二。初明陰境。次明十乘。初又略四。初略釋三科。次明",
    "X55n0919_005:0794c15": "三科開合。三引二論以明同異。四正示境相。初又二。",
    "X55n0919_005:0794c16": "先列數。次陰者下。釋名。初附小宗。示知境處。次釋名",
    "X55n0919_005:0794c17": "中但以因果兩釋攝諸解盡。婆沙以略[卄/積]總等而釋",
    "X55n0919_005:0794c18": "陰名。以輪門等而釋入名。以分別等而釋界名。",
    "X55n0919_005:0794c19": "婆沙下。明離合。與俱舍同。俱舍云。愚根樂三。故說陰",
    "X55n0919_005:0794c20": "界處三。今文云迷。迷即愚也。言少分者。陰中名略。則",
    "X55n0919_005:0794c21": "無少分。入界則有。法處法界各含色心。故今且從。入",
    "X55n0919_005:0794c22": "界准可知。法含色心即二少分。合之為法。意但是心。",
    "X55n0919_005:0794c23": "餘十唯色。言二少分者。如法入中有四類法。謂無表",
    "X55n0919_005:0794c24": "色。心所法。不相應行及三無為。不相應行。非色非心。",
    "X55n0919_005:0795a01": "即第三聚。同在法入。",
    "X55n0919_005:0795a02": "數人下。第三。二論不同。又二。初引。次釋疑。初又二。初",
    "X55n0919_005:0795a03": "正引二論。次釋次第。初文者。先約心王似用。成論故",
    "X55n0919_005:0795a04": "先明之。故成論前後。有部同時。若就下。判次第前後。",
    "X55n0919_005:0795a05": "言不得隔王者。王必前後。不合居中。故云不隔。",
    "X55n0919_005:0795a06": "若論下。釋疑。釋云。既約言說。非行次第。",
    "X55n0919_005:0795a07": "四又分別下。正示境相。又三。初略列諸陰由心。次略",
    "X55n0919_005:0795a08": "示境相難思。三正示心為所觀之境。初又二。初通列",
    "X55n0919_005:0795a09": "諸陰。次引大小教證。初文者。入界名寬。故但從陰。後",
    "X55n0919_005:0795a10": "例界入。以識入識。界為初。何往不得。但彼識多含。故",
    "X55n0919_005:0795a11": "且從陰。故依經論皆從心造。見愛唯迷。故云穢汙。但",
    "X55n0919_005:0795a12": "是從果。變化即功。巧五善根者。念處及燸等。五停治",
    "X55n0919_005:0795a13": "障。故且未論。五親方便。是故云也。雖列正念法。意在",
    "X55n0919_005:0795a14": "華嚴。華嚴種種。義通十故。",
    "X55n0919_005:0795a15": "次世間下。示境難思。又三。初舉況奪其不知。次縱其",
    "X55n0919_005:0795a16": "知小。三破執顯大。初又四。初稍九陰及華嚴心造。非",
    "X55n0919_005:0795a17": "凡能知。人間目囑。尚叵窮盡。況復十界凡識寧知。故",
    "X55n0919_005:0795a18": "今且以報陰比決。令識下文不思議境。次凡眼下。舉",
    "X55n0919_005:0795a19": "不見譬以譬不知。肉眼世智凡眼。三惑全在。名之為",
    "X55n0919_005:0795a20": "翳。尚暗真諦之近。況見中道之遠。三彌生下。合譬。況",
    "X55n0919_005:0795a21": "失界內。偏真名一隅。界外圓中名邊表四。如渴鹿下。",
    "X55n0919_005:0795a22": "重譬不知之人。",
    "X55n0919_005:0795a23": "次縱令下。縱其知小三。故大集下。破執顯大。又二。初",
    "X55n0919_005:0795a24": "引佛世不知之人為破。佛世尚自住小各執。執有門",
    "X55n0919_005:0795b01": "七方便名常見。說異能斷。執成論觀空名斷見。說一",
    "X55n0919_005:0795b02": "能斷。次況佛下。舉佛滅後不知之人為況。　三引龍",
    "X55n0919_005:0795b03": "樹大權破執。",
    "X55n0919_005:0795b04": "然界內下。第三。正示心為所觀之境。又四。初重明正",
    "X55n0919_005:0795b05": "境為諸法之由。次佛告下。先引小經阿含。次引大論",
    "X55n0919_005:0795b06": "為證。三若欲下。舉譬。世出世陰如條如病。一念識心",
    "X55n0919_005:0795b07": "如根如穴如華。他治病。湯不過一兩種。灸不過一兩",
    "X55n0919_005:0795b08": "穴。四今當下。尅示境體。略二從陰。如去丈就尺。略四",
    "X55n0919_005:0795b09": "從識。如去尺就寸。又若探取下。不思議境。說者一念。",
    "X55n0919_005:0795b10": "十界三科如丈。一界五陰如尺。唯一識心如寸。達一",
    "X55n0919_005:0795b11": "具已度入一切。則尺無非寸。丈無非尺(觀境竟)。次觀心",
    "X55n0919_005:0795b12": "非下。示能觀十法。又二。初正明十觀。次舉三喻勸修",
    "X55n0919_005:0795b13": "(在第七卷末)。初又二。初明端坐觀陰入。次歷緣對境。初又",
    "X55n0919_005:0795b14": "二。初法說。次總喻大車。初又六。初列十法。次生起。三",
    "X55n0919_005:0795b15": "舉譬。四稱歎。五廣解。六結示。初文者。觀法無十。逗根",
    "X55n0919_005:0795b16": "故十。雖復隨根。唯妙心境。文十義十。根三意二。分近",
    "X55n0919_005:0795b17": "遠故。近謂初住。遠即極果。又次位遠。極果下。三非全",
    "X55n0919_005:0795b18": "觀。法為成觀。故相從云也。既自下。生起。",
    "X55n0919_005:0795b19": "三舉譬。又二。先譬。次合。初又二。先勝堂。次善盡。初文",
    "X55n0919_005:0795b20": "者。毗首是天家巧匠。帝釋由修羅戰勝。因造此堂。故",
    "X55n0919_005:0795b21": "號得勝。又千界第一。故名最勝。不能委消。下文自合。",
    "X55n0919_005:0795b22": "次善盡者。如張[(厂@((既-旡)-日+口))*頁]之徒。得筆墨之妙。此十觀下。合。以",
    "X55n0919_005:0795b23": "此一合。雙合二喻。最後亦同結二人。今先對二譬。次",
    "X55n0919_005:0795b24": "消合文。先勝堂者。橫竪等合。不疎不密等。初則下。合",
    "X55n0919_005:0795c01": "巍巍等。意圓下。合非拙匠等。若合後譬。橫竪等。合迬",
    "X55n0919_005:0795c02": "墎逼真。微妙等。合圖寫等。初則下。合生氣等。非誦文",
    "X55n0919_005:0795c03": "合填彩人。次釋合文。言橫竪者。通別二意。即十法中",
    "X55n0919_005:0795c04": "境窮實相名竪。包十法界名橫。發心上求名竪。下化",
    "X55n0919_005:0795c05": "眾生名橫。安心徹理名竪。六十四番名橫。若得此意。",
    "X55n0919_005:0795c06": "下文准知。若總十法。位位相望為橫。一一至極名竪。",
    "X55n0919_005:0795c07": "遍攝諸法名收束。理幽為微。絕待為妙。不濫名精。次",
    "X55n0919_005:0795c08": "比名巧。初則以圓為真。指三為偽。中則第七為助。餘",
    "X55n0919_005:0795c09": "皆為正。後則第九安忍。第十離愛。若觀若說。無所缺",
    "X55n0919_005:0795c10": "少。名為意圓。安布収攝。名為法巧。遍攝名該。収入名",
    "X55n0919_005:0795c11": "括。以該故周。以括故備。依此說行。則四教。十六門。五",
    "X55n0919_005:0795c12": "時。八教。同歸一心。尚非偏教教主所知。況暗證者。規",
    "X55n0919_005:0795c13": "圓矩方。法有准則。簡真偽境。初有則也。正助相添。中",
    "X55n0919_005:0795c14": "有則也。安忍無著。後有則也。若至初住。名薩雲若。",
    "X55n0919_005:0795c15": "蓋如來下。第四稱歎。今依彼妙一乘故。還以法華文",
    "X55n0919_005:0795c16": "歎。迹乃大通為積劫。道場為妙悟。本即以本行為積",
    "X55n0919_005:0795c17": "劫。本成為妙悟。本迹雖殊。不遺斯二。身子等者。寂場",
    "X55n0919_005:0795c18": "機生。更施方便。三昧調熟。靈山始開。點示四一。演五",
    "X55n0919_005:0795c19": "佛章。法譬因緣在茲十法。故十境十法皆譬大車。是",
    "X55n0919_005:0795c20": "故結曰正在茲乎。世猶不知是法華三昧。此則如說",
    "X55n0919_005:0795c21": "修行。亦何謝於持讀。但有相無相俱為方便。善取其",
    "X55n0919_005:0795c22": "意無令自欺。",
    "X55n0919_005:0795c23": "一觀心下。第五廣解。文自為十。初更明境者。問。初應",
    "X55n0919_005:0795c24": "明觀。那復說境。答。前雖指心。未示境相。恐疑猶有能",
    "X55n0919_005:0796a01": "造所造。故更依能觀辨所觀妙。所觀妙已能觀自成。",
    "X55n0919_005:0796a02": "又境為九本。故委明之。於境又二。初標。次釋。釋中又",
    "X55n0919_005:0796a03": "二。初思議。次不思議。初又為四。初明用思議意。次明",
    "X55n0919_005:0796a04": "思議之由。三正明思議。四總結。初明意者。文十義十。",
    "X55n0919_005:0796a05": "意顯不次。故云先明等。明思議已。點示一心。故云易",
    "X55n0919_005:0796a06": "解。人見注云。非今所用。外別求者。遠矣遠矣。如為實",
    "X55n0919_005:0796a07": "施權。意在於實。開權顯實。意在於權。乃至待絕。悉皆",
    "X55n0919_005:0796a08": "如是。乃至旨歸。思之可見。次思議下。明思議之由。由",
    "X55n0919_005:0796a09": "大小乘皆云心生。以教權故。故未云具。貶云思議。三",
    "X55n0919_005:0796a10": "若觀下。正明思議之相。佛法界中皆實相者。無非法",
    "X55n0919_005:0796a11": "界亡泯諸法。誰善誰惡泯前界內三善三惡。誰有誰",
    "X55n0919_005:0796a12": "無泯前三有及二乘無。誰度不度泯於四弘能度所",
    "X55n0919_005:0796a13": "度。至後雖泯前。從漸來始終猶成可思議也。取後棄",
    "X55n0919_005:0796a14": "前二法俱失故。釋名下。四段皆然。攬解成今不思議",
    "X55n0919_005:0796a15": "觀。四此之下。總結。",
    "X55n0919_005:0796a16": "次不思議。文異義異。意非次第。於中為七。初總明理",
    "X55n0919_005:0796a17": "境。次明自行境。三明化他境。四明結略自他事理以",
    "X55n0919_005:0796a18": "成三諦。五舉譬。六明境功能。七収前事理自他歸乎",
    "X55n0919_005:0796a19": "一心。初文又四。初引正教。次釋境總名。三明境所攝",
    "X55n0919_005:0796a20": "法。四結成理境。初文者。前文云造即知是具彼功德",
    "X55n0919_005:0796a21": "林。廣頌其相。又心造者不出三意。一者約理。理即是",
    "X55n0919_005:0796a22": "具。二者約事。三者變化。言約事者不出三世。三世又",
    "X55n0919_005:0796a23": "二。一者過造現。二者現造於現。三變化者。聖人同凡。",
    "X55n0919_005:0796a24": "並由理具方能事現。今但觀理。總攝凡聖。",
    "X55n0919_005:0796b01": "次法界下。釋境總名。問。法界與法性何別。答。異名而",
    "X55n0919_005:0796b02": "已。云法界者。諸法界分。一切諸法皆以三諦而為界",
    "X55n0919_005:0796b03": "分。為顯三諦故須云十。故釋三字離合成三。初約真",
    "X55n0919_005:0796b04": "諦作所依釋。十數是假。空為所依。能依於所。故十皆",
    "X55n0919_005:0796b05": "空。又此下。約於俗諦作隔歷釋。是故十法各有界分。",
    "X55n0919_005:0796b06": "從又此十下。約於中道作真如釋。十法無非真如實",
    "X55n0919_005:0796b07": "理。若讀此文。十法界三字隨義為句。初番十字獨呼",
    "X55n0919_005:0796b08": "法界字合。次十法字合界字獨呼。後三字俱合。依此",
    "X55n0919_005:0796b09": "讀文。三諦義顯。三俱無相。寄事可分。由識三千空中",
    "X55n0919_005:0796b10": "易辨。千萬翻覆三法凝然。能作此知。萬法融治。",
    "X55n0919_005:0796b11": "十法下。第三境所攝法。又二。先明三世間。次明十如。",
    "X55n0919_005:0796b12": "初又二。初正釋。次結示。初又三。初明五陰世間。次明",
    "X55n0919_005:0796b13": "眾生世間。三明國土世間。初明五陰。十法不同。又為",
    "X55n0919_005:0796b14": "三。初列十種五陰。次引論等證於佛界五陰。三總結",
    "X55n0919_005:0796b15": "十界以成世間。初如文。次引證又三。初引大論證法。",
    "X55n0919_005:0796b16": "次引無量義釋疑。三重引大經證成佛界釋無量義。",
    "X55n0919_005:0796b17": "三以十下。結。如文。攬五陰下。釋眾生世間。如攬指為",
    "X55n0919_005:0796b18": "拳。於中亦三。初列。次引大論證佛界成眾生。三大經",
    "X55n0919_005:0796b19": "下。證成世間。即差別也。初引經。故大經中依正皆有",
    "X55n0919_005:0796b20": "十時差別。正則始自歌邏。終至老死。依則牙莖。終至",
    "X55n0919_005:0796b21": "結果。直約下。正結成。如文。十種下。釋國土世間。十界",
    "X55n0919_005:0796b22": "所依。不出四土。文亦為三。初列四土。次引仁王證佛",
    "X55n0919_005:0796b23": "居名土。九界名陰名生。有土不疑故唯證佛。佛亦具",
    "X55n0919_005:0796b24": "三土。三土下。結成世間。次此三十下。總結示從心。問。",
    "X55n0919_005:0796c01": "為何教門立三世間。答。名在大論百八三昧中。",
    "X55n0919_005:0796c02": "又十種下。釋十如。故法華云。諸法實相。所謂諸法如",
    "X55n0919_005:0796c03": "是性等。人皆讀之。人皆暗之。故知十如隨於十界。自",
    "X55n0919_005:0796c04": "成三諦。故南岳讀之凡有三轉。初以如為句。空也。次",
    "X55n0919_005:0796c05": "以相為句。假也。次以是為句。中也。常讀且依相等為",
    "X55n0919_005:0796c06": "句。於中為三。先陰。次生。三土。初五陰十如又三。先標。",
    "X55n0919_005:0796c07": "次列。三釋。釋中自二。先總。次別。以總冠別。總別皆如。",
    "X55n0919_005:0796c08": "初文十如自為十段。初相中三法譬。合法如文。譬中",
    "X55n0919_005:0796c09": "云休否者。休。喜也。否。惡也。十界相望。善惡可知。昔孫",
    "X55n0919_005:0796c10": "[利-禾+登]等者。引事證相。漢末三人俱詣相者。相者唯記孫",
    "X55n0919_005:0796c11": "[利-禾+登]不記曹操。褰衣示之。相者大咲。乃知天下應為三",
    "X55n0919_005:0796c12": "分。曹公相隱如八界。孫[利-禾+登]相顯如二界。遠近皆記者。",
    "X55n0919_005:0796c13": "遠如鴿雀及法師等。近如彌勒及記賢劫。亦如楞伽",
    "X55n0919_005:0796c14": "有四種記。一未發心。二適發心。第三密記。四無生忍。",
    "X55n0919_005:0796c15": "四中三遠。無生則近。",
    "X55n0919_005:0796c16": "如是性中又二。先正解。次破古。初亦三。初法如文。次",
    "X55n0919_005:0796c17": "譬中云燧人者。出火木也。此土先有燧人出火。故後",
    "X55n0919_005:0796c18": "名物名之為燧。觀鑽境燧。助以乾草。運功如手。惑斷",
    "X55n0919_005:0796c19": "性。顯義如火出。復能利物名燒一切。心亦下。合如文。",
    "X55n0919_005:0796c20": "次世間下。破古。為二。先總。次別。別又為三。初涅槃下。",
    "X55n0919_005:0796c21": "破法華不明佛性。次有師下。破分十如以為權實。性",
    "X55n0919_005:0796c22": "成無常。三涅槃下。破淨名菩提相是無常。却列涅槃",
    "X55n0919_005:0796c23": "而成就無常。",
    "X55n0919_005:0796c24": "釋體。如文。釋力中云煩惱等者。且寄四聖力用以釋。",
    "X55n0919_005:0797a01": "若通論者。夫有心者皆十界用。六餘如文。",
    "X55n0919_005:0797a02": "次類解。即是別解。又二。先標。次釋。釋中自為四。恐煩",
    "X55n0919_005:0797a03": "難見。束為四類。故名類解。初三惡。次三善。如文。三二",
    "X55n0919_005:0797a04": "乘類中云涅槃為相者。涅槃者即是無餘。其法麤者",
    "X55n0919_005:0797a05": "名之為相。解脫者即法樂也。其法細者名之為性。得",
    "X55n0919_005:0797a06": "無餘者可表二乘。得法樂者性必無改。五分為體者。",
    "X55n0919_005:0797a07": "只是色心。以戒為色。餘四是心。言五分者。道俱戒事",
    "X55n0919_005:0797a08": "理定無漏慧二解脫者。了脫智也。無繫為力者。以擇",
    "X55n0919_005:0797a09": "滅慧離三界繫。既後有等者。未來生陰名為後有。後",
    "X55n0919_005:0797a10": "陰生陰名後有田。二乘生盡故云不生。田是生義。大",
    "X55n0919_005:0797a11": "經云。一者亦果亦報。二者唯果無報。四菩薩類中正",
    "X55n0919_005:0797a12": "因為體者。問。總中云色心為體。應須十界皆云色心。",
    "X55n0919_005:0797a13": "此中何以正因為體。答。圓釋正因。正指色心。苦道故",
    "X55n0919_005:0797a14": "也。於中又三。初正釋。次辨逆順。十中從便。更約因緣。",
    "X55n0919_005:0797a15": "六道順。界內二乘逆。二乘順。界外佛菩薩逆。菩薩類",
    "X55n0919_005:0797a16": "多。隨其行位以判逆順。言淮知者。性相體三。總說因",
    "X55n0919_005:0797a17": "緣。力是因緣功能。作是因緣運用。果報是因緣習報。",
    "X55n0919_005:0797a18": "故知略即因緣。廣即十相。三若依辨下。辨報有無。佛",
    "X55n0919_005:0797a19": "有報身。具如玄文。若大瓔珞。乃成四句。",
    "X55n0919_005:0797a20": "次眾生十如。例前可知。三國土十如者。委明四土。應",
    "X55n0919_005:0797a21": "辨橫竪。具如淨名釋佛國中。今且用四以攝十界。同",
    "X55n0919_005:0797a22": "居六界。餘三四界。亦可分方便二乘。實報菩薩。寂光",
    "X55n0919_005:0797a23": "在佛。",
    "X55n0919_005:0797a24": "夫一心下。第四結成理境。恐人迷前。故重結之。於中",
    "X55n0919_005:0797b01": "又三。謂法譬合。初言無心而已者。顯心不無。介者纔",
    "X55n0919_005:0797b02": "有也。但異無心。三千三德悉皆具足。故大師一代演",
    "X55n0919_005:0797b03": "說。唯此止觀言及三千。故知餘雖云觀。非觀正宗。故",
    "X55n0919_005:0797b04": "所論皆略。故序中云。說己心中所行法門。良有巳也。",
    "X55n0919_005:0797b05": "凡諸釋義不能取異諸教者。良由不語三千故也。次",
    "X55n0919_005:0797b06": "例如下。譬。八相遷物者。相謂能遷。物即所遷。俱舍云。",
    "X55n0919_005:0797b07": "此謂生生等。於八一有。能八即本。隨二四相故。大名",
    "X55n0919_005:0797b08": "本。小名隨。以此八故。故成有相。言生生者。所謂小生",
    "X55n0919_005:0797b09": "生大生。餘三亦然。此八望法不前不後。心與三千亦",
    "X55n0919_005:0797b10": "復如是。今心下。合。非識是不思。非言是不議。此理境",
    "X55n0919_005:0797b11": "竟。",
    "X55n0919_005:0797b12": "次問下。明修得境。又二。先問。次答。初文者。此自行境。",
    "X55n0919_005:0797b13": "故先問起以成行相。於前理性未論性過。故今須以",
    "X55n0919_005:0797b14": "四性推撿。今此問者且約所起。對理本具而為破執。",
    "X55n0919_005:0797b15": "其實但離本具性計。故下。答文。離四執已。還依本理。",
    "X55n0919_005:0797b16": "一念三千。又前云理具。又云修具。故須此撿以成行",
    "X55n0919_005:0797b17": "相。",
    "X55n0919_005:0797b18": "次答中二。初約四種四句破執以明行相。次引證。初",
    "X55n0919_005:0797b19": "文二。先釋。次結。初又四。初橫四句。又為五。初引。二論。",
    "X55n0919_005:0797b20": "然此破性不同。三教。今唯理性寄二論者。論存教道。",
    "X55n0919_005:0797b21": "恐執教妨理。故引而破之。言無沒無明者。梨耶恒有",
    "X55n0919_005:0797b22": "故云無始無沒無明。次若從下。示各計之相。判屬性",
    "X55n0919_005:0797b23": "過。計心為自。計緣為他。三若法性下。正破性計成過。",
    "X55n0919_005:0797b24": "又二。先破地師。法性非真緣者。還引所計。准理破之。",
    "X55n0919_005:0797c01": "心性俱非。地人僻計法性非心而許心具。亦可法性",
    "X55n0919_005:0797c02": "非緣而論具。何得不許攝師梨耶。次若言下。破攝師",
    "X55n0919_005:0797c03": "以他破自。法性之外別有梨耶。若許梨耶依持。即許",
    "X55n0919_005:0797c04": "法性依持。若不關者。理復不成。四又違經下。引教示",
    "X55n0919_005:0797c05": "過。經即大品。教既非四。何以各計。五更就下。寄於夢",
    "X55n0919_005:0797c06": "喻以破性過。於中三謂喻合結。初又三。初定四句。次",
    "X55n0919_005:0797c07": "若依下。責破。三四句下。約成無生。次心喻下。合。恐悞。",
    "X55n0919_005:0797c08": "喻中既以眠心相對。合中應云。心喻法性。眠喻梨耶。",
    "X55n0919_005:0797c09": "夢事即喻生一切法。縱眠人等者。只應改云睡喻梨",
    "X55n0919_005:0797c10": "耶。若言睡人亦有不夢時者。但取夢時為喻。三當知",
    "X55n0919_005:0797c11": "下。結。推雖叵得。夢事不無。若為他說。還依四句。三千",
    "X55n0919_005:0797c12": "一念。准此可知。何但說爾。觀亦隨宜。故觀心論中。一",
    "X55n0919_005:0797c13": "句各生三十六句(明橫破竟)。",
    "X55n0919_005:0797c14": "次竪破者。前橫以梨耶法性相對成計。已異藏通。彼",
    "X55n0919_005:0797c15": "二無有梨耶名故。雖云生等。指現心境。推兩亦者。初",
    "X55n0919_005:0797c16": "二計單已被破訖。轉計兩亦。故須破之。各已不生。二",
    "X55n0919_005:0797c17": "不生合。云何能生。猶如水火自相損壞。豈更生法。破",
    "X55n0919_005:0797c18": "雙非者。滅為能生。不滅是所。既云雙非。則無能所。云",
    "X55n0919_005:0797c19": "何能生。",
    "X55n0919_005:0797c20": "亦縱亦橫下。第三四句。恐計橫竪。異前兩單。故須更",
    "X55n0919_005:0797c21": "破。此則於竪四中。一一計橫。初句計四。即前文是。滅",
    "X55n0919_005:0797c22": "計四者。即云自滅生他滅生等。三四及破亦可准知。",
    "X55n0919_005:0797c23": "此是以橫織竪隨計破之。若總論者。謂橫及竪方生",
    "X55n0919_005:0797c24": "諸法。破亦准知。",
    "X55n0919_005:0798a01": "非縱非橫下。第四四句。單雙既破。便計雙非。乃云俱",
    "X55n0919_005:0798a02": "離而生諸法。共合尚破。俱離豈存。",
    "X55n0919_005:0798a03": "次言語下。結成修境。若不爾者。兩結如何。",
    "X55n0919_005:0798a04": "次大經下。引證。橫竪生生等文。已是竪竟。若證橫者。",
    "X55n0919_005:0798a05": "生只是目。餘三准知。三四可識。問。前理性境及章安",
    "X55n0919_005:0798a06": "問。皆云任運。何以對緣方成修境。答。推前具為心為",
    "X55n0919_005:0798a07": "緣。恐計成性。故為推之。以無性計。即名空中。何所疑",
    "X55n0919_005:0798a08": "耶。",
    "X55n0919_005:0798a09": "三當知下。明化他境。又四。初結前生後。二明化他相",
    "X55n0919_005:0798a10": "狀。三明佛意體性相即。四明教法大體。初又五。初約",
    "X55n0919_005:0798a11": "二諦結前生後。結前自行。生後化他。豈有自滿而不",
    "X55n0919_005:0798a12": "利物。故約多證以成利相。第一義諦結前。世諦生後。",
    "X55n0919_005:0798a13": "故為他說。必說四句。三千空中。次如佛告下。結。約佛",
    "X55n0919_005:0798a14": "經證結生。此是大品。德女答佛。並是結前。佛皆言如",
    "X55n0919_005:0798a15": "是。即是生後。三約龍樹中論以證結生。生字生後也。",
    "X55n0919_005:0798a16": "四引大經明結生後也。四引大經明結生不可說。結",
    "X55n0919_005:0798a17": "前有因緣。故生後五。雖四句下。釋諸結生。四句冥寂",
    "X55n0919_005:0798a18": "釋前結。慈非憐愍釋前生。若凡若聖。凡有所說。四句",
    "X55n0919_005:0798a19": "破已無不利他。然此利他不同起教。彼在八相。此局",
    "X55n0919_005:0798a20": "初心。縱通後心。仍在習果。問。何故破乃俱四。利他各",
    "X55n0919_005:0798a21": "一。答。知機設化。是故各一。自防轉計。是故至四。",
    "X55n0919_005:0798a22": "次或作明化他相狀。於前四句各具四悉。即十六段。",
    "X55n0919_005:0798a23": "文相易見。且合為四。隨物十六受益不同。一四初世",
    "X55n0919_005:0798a24": "界四者。心具即自。知識即他。水銀和金是共。自爾只",
    "X55n0919_005:0798b01": "是無因。四順歡喜即成世界。云何下。為人中四。准信",
    "X55n0919_005:0798b02": "即自。值佛是他。殊自水他即共。非內等是無因。言先",
    "X55n0919_005:0798b03": "尼者。佛法無着。若先尼有著。小乘亦難。況大乘耶。論",
    "X55n0919_005:0798b04": "約大乘。故以小況。",
    "X55n0919_005:0798b05": "二佛旨下。第三明佛意體性相即。佛意本即。勸習者。",
    "X55n0919_005:0798b06": "順於中。又二。初正明相即。次判得失。初又三。初正明",
    "X55n0919_005:0798b07": "體性二諦相即。次約利他二諦相即。三總結自他體",
    "X55n0919_005:0798b08": "性相即。初言不在等者。即第一義。次又四句下。約利",
    "X55n0919_005:0798b09": "他。又二。初法說。次若為下。譬合。言若為盲等者。譬佛意",
    "X55n0919_005:0798b10": "也。依無著說皆契悉檀。故云見乳。即世諦下。結譬。三",
    "X55n0919_005:0798b11": "當知下。結自他體性相即。經論者如前引。次天親下。",
    "X55n0919_005:0798b12": "明得失。又二。初明失言。矢石者。如箭射石終無此理。",
    "X55n0919_005:0798b13": "次若得下。明得如文。",
    "X55n0919_005:0798b14": "四若隨宜下。明佛教大體。逼物雖用適時之變。佛教",
    "X55n0919_005:0798b15": "大體皆因緣生。則自他等。皆從於共。故今復依大體",
    "X55n0919_005:0798b16": "而說。於中又二。初正說教門大體。次明所生法妙。初",
    "X55n0919_005:0798b17": "言無明法法性等者。如丹是藥法。來法於金。法性無",
    "X55n0919_005:0798b18": "明比之可見。自染生。他淨生。自他即從染淨和合(云",
    "X55n0919_005:0798b19": "云)。故知凡推四句。皆推和合。故四推已和合宛然。",
    "X55n0919_005:0798b20": "次一性下。明所生法妙。又二。初明所生即和合性。故",
    "X55n0919_005:0798b21": "云性。故云一性雖少等。以從緣故。緣生即空。故云無",
    "X55n0919_005:0798b22": "明等。性本無故。見此性已妙理存焉。次何者下。釋所",
    "X55n0919_005:0798b23": "生。性即無明。故多非多。無明即性。故一非一。",
    "X55n0919_005:0798b24": "故名下。結化他境。",
    "X55n0919_005:0798c01": "若解下。第四。還依教體。結前諸法。即是三科。三世間",
    "X55n0919_005:0798c02": "等。專示妙境。三諦之相至此卷後方始例釋。此中成",
    "X55n0919_005:0798c03": "境且總攬之以成三諦。於中又二。初結略。次示三諦",
    "X55n0919_005:0798c04": "等。初一心下。歷前心造。一陰下。歷前五陰。一入下。歷",
    "X55n0919_005:0798c05": "前十二入。一界下。歷前十八界。三科共成陰世間也。",
    "X55n0919_005:0798c06": "一眾生下。歷前眾生世間及國土世間。一相下。歷前",
    "X55n0919_005:0798c07": "三處十如。",
    "X55n0919_005:0798c08": "次若法性下。示三諦等。示前所歷諸陰生土如等。是",
    "X55n0919_005:0798c09": "三諦等。又為三。初結三諦等。次會異名。三誡勸。初又",
    "X55n0919_005:0798c10": "五。初三諦。次三觀。三三智。四三語。五三趣。初又二。先",
    "X55n0919_005:0798c11": "釋。次如是下。例。",
    "X55n0919_005:0798c12": "若一法下。結成三觀。亦二。先正釋。次例。初又二。先別。",
    "X55n0919_005:0798c13": "次一。空下。總歷。一切下。例。如文。",
    "X55n0919_005:0798c14": "若因緣下。結成三智。亦二。先別。次總。總即是例。以權",
    "X55n0919_005:0798c15": "實例觀。亦應先對三法。次明總相。故云一權等。",
    "X55n0919_005:0798c16": "若隨情下。結成三語。亦二。先結。次例。初文者。能說名",
    "X55n0919_005:0798c17": "語。被物名教。復以漸等三教結之。隨他即漸。隨自即",
    "X55n0919_005:0798c18": "頓。共即不定。前大意中於一圓頓示三種相。今妙境",
    "X55n0919_005:0798c19": "中収三止觀同入圓頓。故以此三會三止觀及以三",
    "X55n0919_005:0798c20": "語。遍歷下。次例。如文。",
    "X55n0919_005:0798c21": "若解下。結成三趣。由漸等教起於三趣。對於三教。合",
    "X55n0919_005:0798c22": "不可得及趣非趣為一圓頓。一切法中開為餘二。准",
    "X55n0919_005:0798c23": "上三觀亦合有例。但是文略。",
    "X55n0919_005:0798c24": "次此等下。會異名。妙境不殊。得名處別。隨義名思之",
    "X55n0919_005:0799a01": "可見。　三種種下誡勸如文。",
    "X55n0919_005:0799a02": "如如下。第五。舉譬妙境總譬前性修他結等文也。於",
    "X55n0919_005:0799a03": "中又二。初正明三喻。次勸信。初珠喻者。第一義天。故",
    "X55n0919_005:0799a04": "云天上。理性之實。故云勝寶。無染自淨。無外故妙。只",
    "X55n0919_005:0799a05": "一剎那。故云芥粟。滿自他果。名有功能。能滿他願。故",
    "X55n0919_005:0799a06": "名為欲。體是寶炬。故云寶也。真寶名琳。似寶名瑯。如",
    "X55n0919_005:0799a07": "正助門不出此理。非自他性故非內分。從不謀去。具",
    "X55n0919_005:0799a08": "利他用。非縱故不謀前後。非橫故不擇多少。任運故",
    "X55n0919_005:0799a09": "不謀。稱機故不擇。雖五味次第而常秘密不定。故非",
    "X55n0919_005:0799a10": "縱。雖諸教不同而適時增減。故非多非少。機應不當",
    "X55n0919_005:0799a11": "權實故非麤妙。觸緣斯現故云稱意。豐撿益物不窮",
    "X55n0919_005:0799a12": "故云穰穰。穰穰。福也。乃至正報珠亦現之。兩字去聲。",
    "X55n0919_005:0799a13": "非本無今有故不添。非本有今無故不盡。下之二譬",
    "X55n0919_005:0799a14": "語少意同。准此可知。",
    "X55n0919_005:0799a15": "三毒譬者。定有定無非二邊相。次三夢者。法性無明",
    "X55n0919_005:0799a16": "相對以消。多少亦應可見。翾。小飛也。夢悟相對。消之",
    "X55n0919_005:0799a17": "可知。安樂行夢。亦何異之。次若信下。勸信。如文。",
    "X55n0919_005:0799a18": "此不思議下。第六明境功能。下九名妙。良由茲也。",
    "X55n0919_005:0799a19": "說時下。第七収攝諸法以入觀境。一心中具自他修",
    "X55n0919_005:0799a20": "性等。",
    "X55n0919_005:0799a21": "次明第二發心。初起造趣名之為發。非前三教名真",
    "X55n0919_005:0799a22": "一心。三諦名正。菩提是果。境是所行。心是能趣。慈等",
    "X55n0919_005:0799a23": "所用。依教反迷。故名為發。制心順法故名為誓。期心",
    "X55n0919_005:0799a24": "有在故名為願。問。應先發。何故以境居前。答。若無所",
    "X55n0919_005:0799b01": "緣。心無所詣。亦可先已曾發。今令重教。於中為六。先",
    "X55n0919_005:0799b02": "總標。如文。次正釋。三結會境智。四簡非。五總結。六觀",
    "X55n0919_005:0799b03": "心。既深下。正文。釋二。先悲。次慈。先悲從說。今此從行。",
    "X55n0919_005:0799b04": "初又三。初明境。次正起誓。三結。初文二。初牒前妙境。",
    "X55n0919_005:0799b05": "故云一。苦等因果得名。故但云苦。三千一念。故云一",
    "X55n0919_005:0799b06": "切。凡一切言。皆准此也。只法性變作無明。故依無明",
    "X55n0919_005:0799b07": "而起於悲。",
    "X55n0919_005:0799b08": "次自悲下。歷境思惟。為起誓之由。於中又二。初明九",
    "X55n0919_005:0799b09": "非心。次明二乘心。亦寄次第而緣自他。初文又二。初",
    "X55n0919_005:0799b10": "明苦集。次明悲他。初又二。初三途。次人天。初又二。初",
    "X55n0919_005:0799b11": "明因苦果苦。次明誓由。初又二。先苦因招苦果。言昔",
    "X55n0919_005:0799b12": "苦等者。昔三途因也。轉環下。昔三惡果也。次而今下。",
    "X55n0919_005:0799b13": "今世果上復起於因。次百千下。驚歎為起誓之由。",
    "X55n0919_005:0799b14": "次設使下。明人天。又二。初明無道滅。如市易等。並譬",
    "X55n0919_005:0799b15": "相福。唯換三途。須臾又易。易換由福。更增罪累。故云",
    "X55n0919_005:0799b16": "翻更。苟者。取魚器也。相心如魚如蛾。相福如苟如燈。",
    "X55n0919_005:0799b17": "感果如入如赴。虗搆名猶計。世智名邪點。結厚為逾",
    "X55n0919_005:0799b18": "迷。苦深為逾遠。乏真理水名渴。感報增欲名更飲醎。",
    "X55n0919_005:0799b19": "反增生死名為更甚。即損道也。相福如鬚皮。三學如",
    "X55n0919_005:0799b20": "身體。相心如繫縛。受果如入向。却隨三途如彌堅。轉",
    "X55n0919_005:0799b21": "痛無明如盲。戒善如入。受果如棗。相心如不固。獲福",
    "X55n0919_005:0799b22": "如墮洑。",
    "X55n0919_005:0799b23": "次把刃下。歎無道滅皆趣菩提。如操刀得柄。若准相",
    "X55n0919_005:0799b24": "心如把刃把火。菩薩覩之如履虎尾。",
    "X55n0919_005:0799c01": "次自惟下。悲他。如文。斥凡夫及於六度。六度如毒。凡",
    "X55n0919_005:0799c02": "夫如偽。兼於二乘。",
    "X55n0919_005:0799c03": "次假令下。明二乘心即是一脫。二乘因果亦成誓境。",
    "X55n0919_005:0799c04": "於中亦二。初明無弘誓。但有二乘因果。次傷他。初又",
    "X55n0919_005:0799c05": "二。初正明二乘因果。蘇者死已更生。三藏不即。故如隘",
    "X55n0919_005:0799c06": "路。菩薩如公行。二乘如叛出。生死煩惱。損害涅槃。如",
    "X55n0919_005:0799c07": "怨心。故便三界皆名為國。周遍五道如備歷。三界無",
    "X55n0919_005:0799c08": "安如辛苦。失於大願名之為絕。更發小志名為復蘇。",
    "X55n0919_005:0799c09": "背大往於生死貧里。除糞求智慧錢名傭賃。生死為",
    "X55n0919_005:0799c10": "夜。涅槃如日。小果息處名為草菴。未發大心名不肯",
    "X55n0919_005:0799c11": "進。拙度破惑名為鄙事。",
    "X55n0919_005:0799c12": "次不信下。驚歎。愍傷之由。由背大故。方等猶謗。故不",
    "X55n0919_005:0799c13": "信不解不行名不識。不知別惑故可悲。不識別理故",
    "X55n0919_005:0799c14": "可恠。",
    "X55n0919_005:0799c15": "次思惟下。正自愍傷他。思惟是弘誓之始。鯁痛是悲",
    "X55n0919_005:0799c16": "願習成。傷之至甚。故云鯁痛。",
    "X55n0919_005:0799c17": "次即起下。正明弘誓。又四。初依境立誓。即約眾生起",
    "X55n0919_005:0799c18": "於初誓。次約煩惱起於次誓。以無緣悲經歷今昔。故",
    "X55n0919_005:0799c19": "並約事以論悲心。緣已發誓。須順理境。故下諸誓皆",
    "X55n0919_005:0799c20": "約三諦。慈誓亦然。次眾生下。明誓相。亦寄次第而明",
    "X55n0919_005:0799c21": "思惟。初是空相。雖知下。假相。雖知下。中相。一一皆歷",
    "X55n0919_005:0799c22": "兩誓明之。誓願既廣苦集亦長。三何者下。釋相斥偏。",
    "X55n0919_005:0799c23": "初斥藏。次斥通。次斥別。二觀猶有無明所縛。故云非",
    "X55n0919_005:0799c24": "脫。四今則下。顯正。於中又二。初法中道雙非。故非毒",
    "X55n0919_005:0800a01": "偽。次如鳥下。舉譬。又三。初譬中飛空不住。如即空而",
    "X55n0919_005:0800a02": "假。雖不住去。譬即假而空。次雖空下。合。三是故下。更",
    "X55n0919_005:0800a03": "以鬥空帖合。三故名下。結。",
    "X55n0919_005:0800a04": "又識下。次明慈誓為二。初境。次誓。初又二。初總牒前",
    "X55n0919_005:0800a05": "妙境。故云一樂等。",
    "X55n0919_005:0800a06": "次我及下。別明誓境。明無道滅。昔雖等者。但求人天。",
    "X55n0919_005:0800a07": "而不知求無作道滅為究竟樂。譬中。瓦礫如不識滅。",
    "X55n0919_005:0800a08": "營光如不識道。",
    "X55n0919_005:0800a09": "次今方下。依境發誓。又三。初立誓境。先約道起初誓。",
    "X55n0919_005:0800a10": "次約滅起次誓。次雖知下。明誓相。亦寄次而辨不次。",
    "X55n0919_005:0800a11": "初文。空。雖知下。假。雖知下。中。中觀中。法門標初誓。佛",
    "X55n0919_005:0800a12": "果標次誓。非修等者。釋初誓。非證等。釋次誓中非修",
    "X55n0919_005:0800a13": "證亦可修證。是故發誓自為為他也。",
    "X55n0919_005:0800a14": "三是故下。斥偽顯正。應約三教以簡毒偽。非空見愛",
    "X55n0919_005:0800a15": "等。彼未證中通名為毒。二乘九非通名為偽。二乘及",
    "X55n0919_005:0800a16": "諸教入空俱名為空。三教出假並名見愛。從初觀理。",
    "X55n0919_005:0800a17": "故並非之。",
    "X55n0919_005:0800a18": "三如此下。結會境智。初明誓願與境智相即。次慈悲",
    "X55n0919_005:0800a19": "下。明智慧與慈悲相即。智只是解。依境生解。依解起",
    "X55n0919_005:0800a20": "誓。境是所緣。誓是能緣。以無緣慈悲緣此智境。境名",
    "X55n0919_005:0800a21": "無緣。誓名無念。用此慈悲故能任運。",
    "X55n0919_005:0800a22": "四不同下。總簡非斥偽。是名下。第五總結。大意准前。",
    "X55n0919_005:0800a23": "故指上也。單云悲者語隨便耳。又此四弘更互相資。",
    "X55n0919_005:0800a24": "同在一念方名誓相。第六觀心。約一念無作四諦。",
    "X55n0919_005:0800b01": "三明安心。善以止觀安彼法性故名安心。於中先標。",
    "X55n0919_005:0800b02": "次釋。釋中三。初善以下。釋名。上深達下。結前生後。初",
    "X55n0919_005:0800b03": "結前境深。故云淵奧愽運。下結前誓廣。故云亘蓋亘",
    "X55n0919_005:0800b04": "遍也。境非不廣。誓非不深。且從事理。釋名便故。須行",
    "X55n0919_005:0800b05": "下。生後境所誓能。但是空解。今心安境方乃相稱。安",
    "X55n0919_005:0800b06": "已利他。總填初誓。安已惑斷。填次誓也。惑斷法具。填",
    "X55n0919_005:0800b07": "第三誓。分分證真。填第四誓。乃至正助皆名填願。",
    "X55n0919_005:0800b08": "三無明下。解釋為二。先總。次別。逗利鈍故。發宿現故。",
    "X55n0919_005:0800b09": "惑輕重故。宜樂異故。總中又二。初明止觀。次顯體同。",
    "X55n0919_005:0800b10": "初又二。先明理境。次明止觀。初又二。先法。次譬。法中",
    "X55n0919_005:0800b11": "唯指法性。更不餘途。次如寒下。舉譬。加於寒眠二緣。",
    "X55n0919_005:0800b12": "亦只指於法性家之無明以為結覆。一往乃似寒覆",
    "X55n0919_005:0800b13": "在心水之外。理論全是心水。故應觀前無明只是法",
    "X55n0919_005:0800b14": "性。名融名覺。",
    "X55n0919_005:0800b15": "次今當下。略明止觀。以為總安之相。又二。先止。次觀。",
    "X55n0919_005:0800b16": "初止又二。初明用止。次明成相。初文先正明止。雖顛",
    "X55n0919_005:0800b17": "倒下。譬。不信下。合。念法性言。稍似於觀。為成於觀。繫",
    "X55n0919_005:0800b18": "念俱止。法性故也。次體達明止成相。",
    "X55n0919_005:0800b19": "次明觀中又二。亦初明用觀。次明成相。初文亦二。先",
    "X55n0919_005:0800b20": "法。次譬。劫火如前。空藏海慧。欲入會時。佛前先現是",
    "X55n0919_005:0800b21": "相以表自德。兼示利人。故令時眾唯見空水。觀法亦",
    "X55n0919_005:0800b22": "爾。法性無外。",
    "X55n0919_005:0800b23": "介爾下。觀成。又二。初明觀成。次舉譬。初文結成二空",
    "X55n0919_005:0800b24": "以為成相。介爾非妄。剎那謂計觀者。介。助也。即微細",
    "X55n0919_005:0800c01": "念。細念者破。名為性空。空相叵得。名為相空。",
    "X55n0919_005:0800c02": "次如前下。舉於火木。亡能亡所。以譬二空。法界下。合",
    "X55n0919_005:0800c03": "亡。",
    "X55n0919_005:0800c04": "次只是智下。顯止觀體同。寂照同時。故云只是。令下",
    "X55n0919_005:0800c05": "別安可識。故分止觀二相。況復其體不二。令無二名。",
    "X55n0919_005:0800c06": "故知此中別而不別。下別安中。不別而別。不動下。更",
    "X55n0919_005:0800c07": "重辨相。即初明止即是觀。不動下。明觀即是止。不動",
    "X55n0919_005:0800c08": "智下。明二法雙用。由得法性故二俱安。不動下。更却",
    "X55n0919_005:0800c09": "覆之。上句止安故觀安。此中觀安故止安。故金光明",
    "X55n0919_005:0800c10": "云。依於法身有大定慧。",
    "X55n0919_005:0800c11": "若俱下。別安。先敘別意。於中又二。初敘意。次正釋。初",
    "X55n0919_005:0800c12": "又四。初重述總安非宜以為徵起。俱謂止觀俱不得",
    "X55n0919_005:0800c13": "安。次夫心神下。總出不安之相。為別安由。冥昧是觀",
    "X55n0919_005:0800c14": "不安。[打-丁+(稯-禾)]利是止不安。[打-丁+(稯-禾)]字應作[這-言+坐]。疾也。汩。為筆反。亦",
    "X55n0919_005:0800c15": "疾也。儵。一駃也。亦驚也。三歒強下。引事以況不安之",
    "X55n0919_005:0800c16": "相。暗散如敵強。行微如力弱。事在六國。出春秋中。二",
    "X55n0919_005:0800c17": "既相[捱-圭+七]。恐二俱表。今亦如是。總安與暗散相抳則先。",
    "X55n0919_005:0800c18": "止觀與法性義同俱亡。俱少分解。未堪全取。四當殉",
    "X55n0919_005:0800c19": "下。總云事安之儀。以生從死曰殉。誓精進故也。薦。獻",
    "X55n0919_005:0800c20": "也。肌。皮也。假使皮骨枯朽。專修不懈。堅志別安。以期",
    "X55n0919_005:0800c21": "入品。乃至初住。故云誓巧。",
    "X55n0919_005:0800c22": "安心下。正明別安。望總云別。非謂次第。望下結數。別",
    "X55n0919_005:0800c23": "仍成總。下對次第。此名一心。故今總別俱名一心。故",
    "X55n0919_005:0800c24": "知只是總中止觀。以止觀別用。復加信法。四悉相資。",
    "X55n0919_005:0801a01": "而成別相。於中又二。先列二門。次廣解。廣解又五。初",
    "X55n0919_005:0801a02": "釋自他一百二十八番。次歷三觀結數。三寄四悉開",
    "X55n0919_005:0801a03": "顯。四以所顯能。五舉譬。初又二。先辨師判行。次正釋。",
    "X55n0919_005:0801a04": "初又二。先辨師。次判行。初又二。先列二師。言利他者。",
    "X55n0919_005:0801a05": "菩薩運懷元為利物也。",
    "X55n0919_005:0801a06": "聖師下。釋。釋初聖師。次凡師。初又三。初明三力者。即",
    "X55n0919_005:0801a07": "不思議中空慧法眼及化道也。故於一眼以分法慧。",
    "X55n0919_005:0801a08": "次如毱多下。引人以例聖師難值。故付法藏云。並是",
    "X55n0919_005:0801a09": "聖人教。上樹者。如第四卷引。以食悟者。貪食熱粥。語",
    "X55n0919_005:0801a10": "令得冷。乃以口吹尋冷。尊者語言。汝欲火猶熱。應以",
    "X55n0919_005:0801a11": "觀水除其欲熱。尋悟羅漢。呵責悟者。得第四禪謂為",
    "X55n0919_005:0801a12": "四果。多以女像隱而試之。自覺欲想。復和上形而呵",
    "X55n0919_005:0801a13": "責之。由是獲果。非未熟而化。名不待時。非機熟而不",
    "X55n0919_005:0801a14": "化。名不過時。盲龜下。舉譬。聖師難遇。如大經中此龜",
    "X55n0919_005:0801a15": "三千年一出。海唯一木。木唯一孔。何由可值難得之",
    "X55n0919_005:0801a16": "孔。忉利芥子投閻浮提針。亦復過是。四依難遇。復倍",
    "X55n0919_005:0801a17": "於斯。",
    "X55n0919_005:0801a18": "次凡師。又四。初開凡師施化。次譬凡師化益。於中先",
    "X55n0919_005:0801a19": "譬。以聖顯凡。雖有三力而亦無益。故付凡師如世醫",
    "X55n0919_005:0801a20": "法。上醫視色。中醫聽聲。下醫診脉。聖觀三葉現三輪",
    "X55n0919_005:0801a21": "化。色等譬三。次第可見。障重無機。聖亦無益。無當機",
    "X55n0919_005:0801a22": "利。名不能起死。次若不下。正譬。凡師化益雖無意業。",
    "X55n0919_005:0801a23": "容有餘二。大師自斥稱為凡師。偶有益者故云挑脫。",
    "X55n0919_005:0801a24": "自謙引後。故云依語。等故下。諸文皆云師應問言等。",
    "X55n0919_005:0801b01": "三身子下。舉聖況凡。小聖尚自差機。況乎餘者。大經",
    "X55n0919_005:0801b02": "云。身子．目連非真知識。如教二弟子差機失利。浣衣",
    "X55n0919_005:0801b03": "知不淨。金師善知息。如何錯教。言具縛者。六根五品",
    "X55n0919_005:0801b04": "皆具無明。故云具縛。如第一卷。但指初住為聖師故。",
    "X55n0919_005:0801b05": "況三藏菩薩二縛全在。四今不下。正結。示令凡師化",
    "X55n0919_005:0801b06": "他。",
    "X55n0919_005:0801b07": "次他有下。判行為五。初略立二行。次引二論辨別。三",
    "X55n0919_005:0801b08": "然數下。判存二宗而非全用。縱容和通。行成在見道。",
    "X55n0919_005:0801b09": "方便是根性。行成由方便。不可碩異。故多論所因不",
    "X55n0919_005:0801b10": "同。今以一向德宗少別似今相資。是故今家會而存",
    "X55n0919_005:0801b11": "之。四今師下。助今師意。正釋二行。明久因為現種。現",
    "X55n0919_005:0801b12": "有藉久因。久因異德宗。現有異多論。故今但論宿為",
    "X55n0919_005:0801b13": "現在。聞思之種驗現知昔。隨機逗之。於大經云。一經",
    "X55n0919_005:0801b14": "於耳七劫不墮惡。思惟其義必得菩提。即是久遠聞",
    "X55n0919_005:0801b15": "思種也。五若論下。判於利鈍更互得名。不同兩論。",
    "X55n0919_005:0801b16": "已說下。正明別安。又二。先結前生後。師應下。正釋。正",
    "X55n0919_005:0801b17": "釋又二。先明自他一向。次明他相資。初又二。先正釋。",
    "X55n0919_005:0801b18": "次結數。初又二。初化他。次自行。初又二。先示法相。次",
    "X55n0919_005:0801b19": "結數。初又二。初單明二行。次明迴轉。初又二。初總設",
    "X55n0919_005:0801b20": "問答辨性為施化之方。",
    "X55n0919_005:0801b21": "次正釋。初又二。先問。次其人下。答。述彼所尚。於中又",
    "X55n0919_005:0801b22": "二。先明信行。次明法行。",
    "X55n0919_005:0801b23": "次既知下。正釋。為二。先信。次法。初又三。先標法數。次",
    "X55n0919_005:0801b24": "釋三結。初如文。釋中八番。一一各有三意。一示法相。",
    "X55n0919_005:0801c01": "次指廣。三結成悉檀。初言咄男子下。正示相。此中所",
    "X55n0919_005:0801c02": "引但示說儀。雖有儒小偏漸等言。言近意遠。皆為",
    "X55n0919_005:0801c03": "成於圓頓四悉止觀行相。下文結數自別義開。言以",
    "X55n0919_005:0801c04": "其一意者。此如老子中云。天得一以清。地得一以寧",
    "X55n0919_005:0801c05": "等。老意但天地合於陰陽之道名之為一。今以苦集",
    "X55n0919_005:0801c06": "因緣並以得滅為一。六蔽乃以彼岸為一。三乘之極",
    "X55n0919_005:0801c07": "故云為最。善巧下。指廣。是名下。結成。悉檀下之七番。",
    "X55n0919_005:0801c08": "但為七文。",
    "X55n0919_005:0801c09": "次為人中言如天等者。亢亦旱也。卉是草之總名。引",
    "X55n0919_005:0801c10": "彼不生顯所能生。即生善也。婆伽龍王。文在華嚴。今",
    "X55n0919_005:0801c11": "云四方。即阿耨龍王也。人亦下。合而不合。七日及四",
    "X55n0919_005:0801c12": "方。合河兼池加道品樹。初反合不生。若能下。合生。亦",
    "X55n0919_005:0801c13": "可教觀說之。發諸禪如雨者。以能為諸法門因故。燸",
    "X55n0919_005:0801c14": "等。三藏也。苦法忍等。如前轉法輪中。順忍等。通教諸",
    "X55n0919_005:0801c15": "法也。寂滅無生。別圓善根也。並因禪生即生善也。",
    "X55n0919_005:0801c16": "對治中云醉象者。如前釋穴馱出大論。五翳者。成論",
    "X55n0919_005:0801c17": "云。譬如日月。烟雲塵霧及脩羅手。五翳不現。今通取",
    "X55n0919_005:0801c18": "能障。故總名翳。風動塵曰埃。烟雲起為靄。曜靈者。",
    "X55n0919_005:0801c19": "日月也。亦云虗空中明也。既為障蔽。故須對治。睫近",
    "X55n0919_005:0801c20": "等者。霄者近天。赤氣薄。雲得具。故成赤氣而不可見。",
    "X55n0919_005:0801c21": "中論大經並有八不可見。皆有睫近。而中論如霄。從",
    "X55n0919_005:0801c22": "夫散下。並修空所治之惡。密室中燈。除風破暗。金錍",
    "X55n0919_005:0801c23": "者。大經性品云。如眾盲詣醫。醫以金錍淨其眼膜。示",
    "X55n0919_005:0801c24": "一二三指。問云見不。答中一指不見。二三云見。經自",
    "X55n0919_005:0802a01": "合云。十住少見。即圓十住見於三諦。第一義中云心",
    "X55n0919_005:0802a02": "若等者。世間即生法。世間即不生不滅法。皆由於定。",
    "X55n0919_005:0802a03": "不生不滅即是真理。真理即第一義也。如來成道亦",
    "X55n0919_005:0802a04": "第一義。常樂定亦然。有禪定者等者。電光如遺教。見",
    "X55n0919_005:0802a05": "道亦第一義也。破無數億等者。結破見理也。",
    "X55n0919_005:0802a06": "其人下。約觀信行四悉。初一問言通至於此。我聞等",
    "X55n0919_005:0802a07": "者。斥法行也。三惡等者。舉世苦況燒然負重苦仍有",
    "X55n0919_005:0802a08": "限。無明障諦通至實報。故云大苦。方隅可譬權實理",
    "X55n0919_005:0802a09": "也。亦可界內外諦各有方隅。多聞等者。樂即樂欲。聞",
    "X55n0919_005:0802a10": "即信行。可對世界。故惡等言。相從來耳。如教等者。四",
    "X55n0919_005:0802a11": "種道品為道。二死為非道。界內以三途為坈坎。界外",
    "X55n0919_005:0802a12": "以界內善為坈坎。分別道等種種不同。即世界意。",
    "X55n0919_005:0802a13": "為人中云月開等者。青蓮因月。赤蓮因日。大經云。如",
    "X55n0919_005:0802a14": "赤蓮華日照無不開榮。目興等者。大經云。一切作務",
    "X55n0919_005:0802a15": "皆待日明。主．膠．火．導並譬於觀。商．畫．坏．盲並譬於行。",
    "X55n0919_005:0802a16": "行即善也。種智即善中最也。故從勝。",
    "X55n0919_005:0802a17": "舉對治中。怨即是惡。識怨即是能治觀也。武將有謀",
    "X55n0919_005:0802a18": "者。如秦有王剪。魏有吳起等。皆善破陳障故如破惡。",
    "X55n0919_005:0802a19": "次雲熱火暗薪縛。並所破惡。",
    "X55n0919_005:0802a20": "第一義中云井中等者。大經云。如暗室中有種種寶。",
    "X55n0919_005:0802a21": "暗故不見。日照故見。不可說言本無今有。涅槃亦爾。",
    "X55n0919_005:0802a22": "須以去。般若偈意。諸法實等。並第一義意。等觀者。並",
    "X55n0919_005:0802a23": "是因觀入第一義也。如是下。結。",
    "X55n0919_005:0802a24": "其人下。次明法行。為三。初重辨根性。嘿以復嘿者。明",
    "X55n0919_005:0802b01": "思不移。損之又損。此肇公借周易詞。即以真理極故",
    "X55n0919_005:0802b02": "名無為。斥信行聞名為有為。故如坐馳。今借莊周坐",
    "X55n0919_005:0802b03": "亡之言。以會忘文觀理。隨文曰馳。",
    "X55n0919_005:0802b04": "次當為下。正釋。亦有八番。初四是止。話。戶夬反。",
    "X55n0919_005:0802b05": "為人中。何法不備下。止具十度。一一度中一切法足。",
    "X55n0919_005:0802b06": "善豈過之。故善中最。前六可見。因止等者。止為雙非。",
    "X55n0919_005:0802b07": "方便故也。止中具諸願。故云一切。有除惑功。故名為",
    "X55n0919_005:0802b08": "力。此是中智。故云不二。對治中言壁定者。室遮八風。",
    "X55n0919_005:0802b09": "得中止已。能離界內界外二八故也。朝露等者。露如",
    "X55n0919_005:0802b10": "散。陽如止。晞。乾也。止是大慈等者。如慈治嗔。大明呪",
    "X55n0919_005:0802b11": "者。般若大慧即大明也。般若是呪。名大明呪。總持諸",
    "X55n0919_005:0802b12": "法。即遍治一切。故云皆遣。止是佛等者。念佛治障。今",
    "X55n0919_005:0802b13": "以法佛止治妙道障。阿伽陀等。並能治之上。第一義",
    "X55n0919_005:0802b14": "中言止即體真者。用次第名以成妙止。是佛母等者。",
    "X55n0919_005:0802b15": "實母權父共佛子。法性寂照即佛師也。佛身即法應",
    "X55n0919_005:0802b16": "也。止因果是眼。定慧能嚴。今止屬定故云相好。具法",
    "X55n0919_005:0802b17": "名藏。所依名處。具牒前宜。除牒前治。即是約理生善",
    "X55n0919_005:0802b18": "破惡。",
    "X55n0919_005:0802b19": "彼人下。約觀四悉。初言正覺等者。在因名觀。在果名",
    "X55n0919_005:0802b20": "覺。正觀大等。借果稱歎。生善中能生等者。能生五分。",
    "X55n0919_005:0802b21": "生善中最。",
    "X55n0919_005:0802b22": "化道次授藥對治中。能照即破暗。得實即除貧。第一",
    "X55n0919_005:0802b23": "義中云但當等者。此四皆是無生觀意。具如疏文觀",
    "X55n0919_005:0802b24": "心釋。　四是為下。結。如文。",
    "X55n0919_005:0802c01": "復次下。明迴轉者。初二論中云始終者。二論並以始",
    "X55n0919_005:0802c02": "終利。今不同之。於中又四。初總標來意。次引二論。三",
    "X55n0919_005:0802c03": "今明下。正明今意。四若法行下。正明迴轉。轉不轉下。",
    "X55n0919_005:0802c04": "第二結數。如文。",
    "X55n0919_005:0802c05": "次明自行。自行即止觀雙說。化他即止觀離明。教化",
    "X55n0919_005:0802c06": "以說為本。故先明信行。自行以思為本。故先明法行。",
    "X55n0919_005:0802c07": "又教他人各故離。自行人一故合。於中又二。先直明",
    "X55n0919_005:0802c08": "行相。次明迴轉。初又三。初徵起。次標二行。故云若欲",
    "X55n0919_005:0802c09": "等。三樂寂下。正釋。於中又二。先法。次信。初又二。先釋。",
    "X55n0919_005:0802c10": "次結。初四悉為四。一一各有一止一觀。初樂欲中。初",
    "X55n0919_005:0802c11": "是止。若欲下。觀。以在初故。未論生過。次其心下。為人",
    "X55n0919_005:0802c12": "等三皆先因前生過。次用止觀治之。若念念下。對治。",
    "X55n0919_005:0802c13": "修止下。第一義。是為下。結。並可見。",
    "X55n0919_005:0802c14": "次明信行亦二。初釋。次結。釋中亦四。謂四悉。初文止",
    "X55n0919_005:0802c15": "觀樂欲未生過等。義亦如前。下三亦前生過。次用止",
    "X55n0919_005:0802c16": "觀。聽觀下。為人。或時下。對治。或聽下。第一義。是為下。",
    "X55n0919_005:0802c17": "結。",
    "X55n0919_005:0802c18": "若法下。次明迴轉。如文。次自行下。結數。如文。",
    "X55n0919_005:0802c19": "復次下。次明相資。又三。先正明相資。次舉譬。三斥失。",
    "X55n0919_005:0802c20": "初又三。先標。次釋。三結信法數。初如文。釋中又二。初",
    "X55n0919_005:0802c21": "明信資法。次明法資信。法多信少名信資法。信多法",
    "X55n0919_005:0802c22": "少名法資信。亦曰正助。初信資法既曰相資。乃是互",
    "X55n0919_005:0802c23": "益。二文各二。初釋。次結。初文二。先止。次觀。初止中四",
    "X55n0919_005:0802c24": "悉言如法者。既以信資。以法為名。初總明信為能資。",
    "X55n0919_005:0803a01": "冠下四悉。若具廣說。一一悉上皆云隨聞一句乃至",
    "X55n0919_005:0803a02": "皆遣。避文煩故。但標初句。還坐下。樂。次下。三。又聞即",
    "X55n0919_005:0803a03": "下。三悉。",
    "X55n0919_005:0803a04": "次又聞下。觀中四悉信資於法。於初二句有聞語。下",
    "X55n0919_005:0803a05": "二准知。破惡對治。欲悟第一義。此乃下。結。問。何不云",
    "X55n0919_005:0803a06": "悟而云欲耶。答。此立四悉。寄行辨之。未是惡破見於",
    "X55n0919_005:0803a07": "真理。但異前三屬第一義。故前但示豁豁朗朗等。",
    "X55n0919_005:0803a08": "次信行下。法資信。四端坐等。即四悉也。文中闕觀。",
    "X55n0919_005:0803a09": "是為下。結。　次前作下。第三結信法數。並如文。",
    "X55n0919_005:0803a10": "次夫心地下。舉譬。又三。初法文者。不同前總。故云逐",
    "X55n0919_005:0803a11": "願。譬如下。加以飲食丸散陰陽三雙譬之。各遍前意。",
    "X55n0919_005:0803a12": "合成四悉。隨願樂欲也。飲食生善。丸散對治。陰陽第",
    "X55n0919_005:0803a13": "一義。三八番下。結。",
    "X55n0919_005:0803a14": "三一種下。斥無相資之失。故此二師豈准偏用。都無",
    "X55n0919_005:0803a15": "信法等。一止一觀偈亦無據。引成偏也。師既哽塞。學",
    "X55n0919_005:0803a16": "者必非。人天尚無。安尅真妙。故引大經。漿即人天。酪",
    "X55n0919_005:0803a17": "等出世。",
    "X55n0919_005:0803a18": "次若就下。歷三觀結數。言若就者。別立之辞。文雖唯",
    "X55n0919_005:0803a19": "頓。更約次第。各有一百二十八番。依前重述。故云又",
    "X55n0919_005:0803a20": "也。辨前合成五百一十二番。如下破遍。一一句見。一",
    "X55n0919_005:0803a21": "一品思。皆云信法。相資迴轉。即是一一各有六十四",
    "X55n0919_005:0803a22": "番。後橫竪不二亦是一心一百二十八番。故知此中",
    "X55n0919_005:0803a23": "且隨諦說。若依前後作相顯說。亦是次第顯不次第。",
    "X55n0919_005:0803a24": "若爾亦可不思議中三各自為一。三中之一復為一。",
    "X55n0919_005:0803b01": "此亦自有四番一百二十八。問。圓何以別。答。如下第",
    "X55n0919_005:0803b02": "六卷中云。多入空。少入假等。單三複三具足者。一合",
    "X55n0919_005:0803b03": "成七重。若次第中唯得為三。雖復五百一十二番。但",
    "X55n0919_005:0803b04": "語信法。或以止觀攝無不盡。為判權實更約四番。",
    "X55n0919_005:0803b05": "三悉下第三。約四悉。且文者世醫所治。借大論文以",
    "X55n0919_005:0803b06": "成今意。屬世諦者制為世醫。三悉更互相生相須。隨",
    "X55n0919_005:0803b07": "得一悉更須餘悉。故云更生至第一義。縱未元生。證",
    "X55n0919_005:0803b08": "必由此。故云不生。又永異前三。故云不生。故下。結。又",
    "X55n0919_005:0803b09": "云世出世互相成顯。故一一行皆應四悉。故第一義",
    "X55n0919_005:0803b10": "未極更須上三。此中本是不思議。四故得相顯。",
    "X55n0919_005:0803b11": "四若離下。以所顯能。重示前境。今知無別。若心安下。",
    "X55n0919_005:0803b12": "立疑。疑云。行者必須前諸句耶。故為釋云。如前總安",
    "X55n0919_005:0803b13": "一句即足。若不安者置總從別。故至諸句總一句得",
    "X55n0919_005:0803b14": "安。尚不至二豈六十四。故引譬云。得鳥者羅之一目。",
    "X55n0919_005:0803b15": "五一目下。舉譬。譬前多番止觀。於中又三。初譬者。或",
    "X55n0919_005:0803b16": "逗多人。一人前後故須爾許隨得入處。故云得鳥。一",
    "X55n0919_005:0803b17": "生行之豈唯一目。若得入者尚可多人共一。何但多",
    "X55n0919_005:0803b18": "人用多。故下結云。如為眾人。一人亦爾。羅者鳥罟。次",
    "X55n0919_005:0803b19": "眾生下。合。三須廣下。提譬[土*古]合。[木*甫]者陸[狂-王+萬]也。",
    "X55n0919_005:0803b20": "四明破遍為二。初略明來意。次廣明破遍。初又二。初",
    "X55n0919_005:0803b21": "對妙境明破意。次對安心明破意。初又二。初牒前境",
    "X55n0919_005:0803b22": "以徵起。故云法性等。合即一念。散謂三千。次但眾生",
    "X55n0919_005:0803b23": "下。答明破意。理實不當破與不破。安尚不安。是故須",
    "X55n0919_005:0803b24": "破。無始顛倒誰論多少。曾行前三故云少耳。稱自未",
    "X55n0919_005:0803c01": "破故更云破。前令詣理故名為安。今准教推故名為",
    "X55n0919_005:0803c02": "破。安破從事。心境唯一。",
    "X55n0919_005:0803c03": "次上善巧下。對上安心以明破意。亦二。初牒前安心。",
    "X55n0919_005:0803c04": "若前已安。安即是破。今更明破由前未安。次若未下。",
    "X55n0919_005:0803c05": "正明破意。言有定之慧者。然安破二門豈應偏獨。若",
    "X55n0919_005:0803c06": "宜有慧定。如前用安。若宜有定之慧。如今明破。宜樂",
    "X55n0919_005:0803c07": "不同。名不徒設。",
    "X55n0919_005:0803c08": "然破法下。廣破。又二。初明所依門。次正明廣破。初又",
    "X55n0919_005:0803c09": "二。初通舉諸門。次別取教門。欲別依無生。故於引通",
    "X55n0919_005:0803c10": "取別。初文又二。初先列經論所出教行智理。互相因",
    "X55n0919_005:0803c11": "入。不過此四。文字即教。四十二字門。南岳兩解。一通",
    "X55n0919_005:0803c12": "三乘。二別約圓。今廢通從頓。故四十二字一一相具。",
    "X55n0919_005:0803c13": "一家或將譬於圓位。今言教者。如大品云。語等字等。",
    "X55n0919_005:0803c14": "從語即教。或觀行下。明行為門。三昧即行。或智下。以",
    "X55n0919_005:0803c15": "智為門。或理下。以理為門。次依教下。次明生起互通",
    "X55n0919_005:0803c16": "教觀。居初是今所用。以教能至行智理故。故今此教",
    "X55n0919_005:0803c17": "光揚明顯。次三門下。別取教門。又二。先明去取。次三",
    "X55n0919_005:0803c18": "藏下。正取教門。於中又二。初通列諸教。次別用圓教。",
    "X55n0919_005:0803c19": "初言先破見者。元佛弟子也。或慧行斷厭。或善來無",
    "X55n0919_005:0803c20": "學。或三十四心並俱斷也。通教大同。但佛無俱斷。別",
    "X55n0919_005:0803c21": "竪次第。倒餘可見。言橫不遍者。不能位位遍攝諸法。",
    "X55n0919_005:0803c22": "次今不下。別用圓。仍又二。先牒前心境以顯圓門。一",
    "X55n0919_005:0803c23": "境一切境指前妙境。一心一切心指前安心。發心還",
    "X55n0919_005:0803c24": "依此破。故云破遍。次餘門下。正用圓門。於中又四。先",
    "X55n0919_005:0804a01": "辨遍不遍。次所謂下。正列圓四門。三今且下。明去取。",
    "X55n0919_005:0804a02": "理雖相即。從教從多。故於圓門且存無生。四無生下。",
    "X55n0919_005:0804a03": "明用空門功能。於中又二。先明橫竪攝相。次廣示相。",
    "X55n0919_005:0804a04": "釋義功能。初又二。先略明橫竪。次結。初又二。先竪。次",
    "X55n0919_005:0804a05": "橫。初又二。先標光顯二意。次何者下。釋上二意。於中",
    "X55n0919_005:0804a06": "又二。先明到因。次明到果。初又二。先明教門能通。次",
    "X55n0919_005:0804a07": "明光揚能顯。初又二。初正明教門通行至因。次引二",
    "X55n0919_005:0804a08": "住為證。皆以通行至因並無生為首。",
    "X55n0919_005:0804a09": "次止觀下。明止觀能顯。又二。先法。次譬。初文者。雖有",
    "X55n0919_005:0804a10": "此教必須行顯。至於初住無生。次舉譬者。人即行人。",
    "X55n0919_005:0804a11": "位謂入住。若空有其門。門何所被。空有其人。人何所",
    "X55n0919_005:0804a12": "稟。人教相應方名俱有。如人入相門方稟顯。",
    "X55n0919_005:0804a13": "次明通果者。亦二。初明教門能通。次明止觀能顯。初",
    "X55n0919_005:0804a14": "文先出所通。即涅槃不生。故定慧二法至果方滿。引",
    "X55n0919_005:0804a15": "大品者。雖理無去來。然從佛得名。法華准知。止觀下。",
    "X55n0919_005:0804a16": "能顯。又二。初正明能顯。由果滿故一切俱滿。巍巍等",
    "X55n0919_005:0804a17": "者。高出貌也。堂堂。容也。白虎通云明也。即果智高明",
    "X55n0919_005:0804a18": "如星推月。今即果滿能利他也。照十寶山者。果月處",
    "X55n0919_005:0804a19": "空。照十地山。影臨四海。即起應也。果亦下合。汲四機",
    "X55n0919_005:0804a20": "者。水如機。影如應。四教四門並名應也。",
    "X55n0919_005:0804a21": "次引證。云禮骨塔者。於眾會中忽然塔現。佛自起禮。",
    "X55n0919_005:0804a22": "以此塔中有佛先身舍利。由因感果。是故起禮。豈非",
    "X55n0919_005:0804a23": "光揚。故引為證。",
    "X55n0919_005:0804a24": "次明橫攝。又二。初無生下。結前生後。次大品下。正釋",
    "X55n0919_005:0804b01": "橫門。問。何故橫竪俱引四十二字。答。前於一門竪入。",
    "X55n0919_005:0804b02": "即阿字門。今以四十二字一一相望。故名為橫。橫竪",
    "X55n0919_005:0804b03": "總在阿字門中。乃至並在四十二字。故俱引無妨。次",
    "X55n0919_005:0804b04": "橫竪下。結。",
    "X55n0919_005:0804b05": "此意下。次廣明門相。釋橫竪義功能。文自為三。於中",
    "X55n0919_005:0804b06": "又二。先標列來意。故云難見。但如前釋。意猶未顯。故",
    "X55n0919_005:0804b07": "次引佛藏等釋於三意。三意又三。初佛藏。為二。初事。",
    "X55n0919_005:0804b08": "次理。理即觀心。初事又二。先正引經以明外用。次合",
    "X55n0919_005:0804b09": "無生門。言外用者。經言無名相中假名相說。皆是如",
    "X55n0919_005:0804b10": "來不思議力。如人嚼須彌山。飛行虗空。乃至劫盡燒",
    "X55n0919_005:0804b11": "時。一睡劫火即滅。一吹世界即成。總有八事。八中吹",
    "X55n0919_005:0804b12": "睡義合無生。則內外相稱。是故引之。",
    "X55n0919_005:0804b13": "彼經下。次合無生門。正辨相稱。若有自言得無生者。",
    "X55n0919_005:0804b14": "請憑外用。",
    "X55n0919_005:0804b15": "次須下。約理即外用之由。一剎那起名一眾生。即起",
    "X55n0919_005:0804b16": "即滅名為一期。念念之中恒起三毒。即當劫盡三灾",
    "X55n0919_005:0804b17": "意也。三毒貪為首。三灾火為端。應以止觀觀之。若成",
    "X55n0919_005:0804b18": "智斷。必有外用。",
    "X55n0919_005:0804b19": "次引涅槃釋義。諸經咸有。不及涅槃。故今引之釋成",
    "X55n0919_005:0804b20": "其理。其理不出自他智斷。能所事理。思議不思議等。",
    "X55n0919_005:0804b21": "悉無生也。文在第十九卷經。於中為二。先引經釋。次",
    "X55n0919_005:0804b22": "料簡。初又二。初釋四句。次釋六句。初又三。初略舉經",
    "X55n0919_005:0804b23": "文。次略明攝法。經列不聞聞等四句。次列生等以釋",
    "X55n0919_005:0804b24": "聞等。次列至等以釋生等。今從中說以攝前後。又順",
    "X55n0919_005:0804c01": "一家無生名故。古有多釋。且置未論。經欲說此。光照",
    "X55n0919_005:0804c02": "十方召諸菩薩。方為眾說。此不容易。諸文亦以生等",
    "X55n0919_005:0804c03": "用對四教。則是義立。今擇無生兼消經義。故依經列。",
    "X55n0919_005:0804c04": "先例四句。次案此下。略舉相攝。只是自行因果。化他",
    "X55n0919_005:0804c05": "能所。具如下釋。若不爾者。何名為遍。則破遍門義兼",
    "X55n0919_005:0804c06": "一部。一部只是自他因果。",
    "X55n0919_005:0804c07": "次不生生下。第三廣釋經義以明攝法。於中四句自",
    "X55n0919_005:0804c08": "為四文。初句為二。先引經釋。次明今解。然諸句後。凡",
    "X55n0919_005:0804c09": "云經釋。並佛自釋。凡云今解。即大師釋佛解。皆引佛",
    "X55n0919_005:0804c10": "藏吹唾結之。唯初句闕結。准例合有。初文先牒經句。",
    "X55n0919_005:0804c11": "安住下。經解。",
    "X55n0919_005:0804c12": "次今解中歎明所安。故先釋世諦。次明能安等釋安",
    "X55n0919_005:0804c13": "住。理無二法故且云共。能生所生能安所安亦復如",
    "X55n0919_005:0804c14": "是。以止觀安之方成妙境。此觀初成名觀行位。觀託",
    "X55n0919_005:0804c15": "世諦觀名聖孕。聖託胎故名託聖胎。又聖種中生名",
    "X55n0919_005:0804c16": "託聖胎。至初住位名出聖胎。從聖生故名出聖胎。契",
    "X55n0919_005:0804c17": "一分理故名不見。不見即是不生智成。此釋不生字。",
    "X55n0919_005:0804c18": "獲佛下。釋生字。引論者。諸法是無明世諦。般若是佛",
    "X55n0919_005:0804c19": "知見開。",
    "X55n0919_005:0804c20": "經釋下。釋第二句。亦二。初引經中先牒句。次不生下。",
    "X55n0919_005:0804c21": "經解。名大涅槃下。總標。生相下。釋兩不生。生相盡故",
    "X55n0919_005:0804c22": "即智斷滿。修道得故即因契果。",
    "X55n0919_005:0804c23": "今解中二。先結成因果。次以佛藏結。初文二德圓。釋",
    "X55n0919_005:0804c24": "生相盡。即指妙覺為寂滅果。次因果下。佛藏結。",
    "X55n0919_005:0805a01": "次第三句亦二。先列第三句。世諦下。經解。",
    "X55n0919_005:0805a02": "次明今解為二重。初又二。初正解。次以佛藏結。初又",
    "X55n0919_005:0805a03": "二。初正釋此句。次以此句釋初句。初文者由無明與",
    "X55n0919_005:0805a04": "法性合出生諸法。故名無明以為根本。但破根本。法",
    "X55n0919_005:0805a05": "則不生。名之為死。",
    "X55n0919_005:0805a06": "此釋下。次以此句釋初句。重明所用義旨。此以斷德",
    "X55n0919_005:0805a07": "釋智德。還是智家之斷。故用釋之。若釋初句智德成。",
    "X55n0919_005:0805a08": "即初句中下生字。若此句中斷德成。即此句中下不",
    "X55n0919_005:0805a09": "生字。不生名同等者。簡兩句中不生字。初句上不生",
    "X55n0919_005:0805a10": "字。此句下不生字。兩處名同。事理則異。初句智德緣",
    "X55n0919_005:0805a11": "理名不生。此句破事或盡得不生。名以理望惑。惑則",
    "X55n0919_005:0805a12": "是下。故云下破。以惑望理。理則是上。故云上緣。",
    "X55n0919_005:0805a13": "次初句下。簡兩處生字。初句下生字屬智。此句上生",
    "X55n0919_005:0805a14": "字屬惑。兩生名同。縛脫不等。初句智是脫。此句惑是",
    "X55n0919_005:0805a15": "縛。是故須簡。既以第三釋第一。亦可第一釋第三。以",
    "X55n0919_005:0805a16": "此二德同時故也。雖然。必先運智。豈惑先斷。",
    "X55n0919_005:0805a17": "次初句下。佛藏結。此既釋初。亦以初句相即為結。",
    "X55n0919_005:0805a18": "次經重釋第三句。亦二。先引經。此初牒句。次今解。經",
    "X55n0919_005:0805a19": "既兩解。大師判之。於中二。先正解。前云斷者是自惑",
    "X55n0919_005:0805a20": "滅。今云四住即斷四住惑。能自在生。此是通教。斷四",
    "X55n0919_005:0805a21": "住位尚能自在。況圓初住真位耶。故以通劣顯於圓",
    "X55n0919_005:0805a22": "勝。或滅下。亦以佛藏結。此兩解。或滅結初。化興結此。",
    "X55n0919_005:0805a23": "次解第四句。亦二。先引結。次今解。今解又二。先正解。",
    "X55n0919_005:0805a24": "次寄。此文後重辨四住菩薩。初文但正闕結。何意下。",
    "X55n0919_005:0805b01": "牒向再釋以為能化。有漏是生。相續不斷故名生生。",
    "X55n0919_005:0805b02": "即所化境。是故下。牒能化意。是為下。結成功能。前之",
    "X55n0919_005:0805b03": "三句是化他能因果智斷。此句即是所化境也。",
    "X55n0919_005:0805b04": "次重釋四住者大師重以地持六住用釋四住解佛。",
    "X55n0919_005:0805b05": "次釋。於中又二。初引論釋。次今釋經意。初文者。地持",
    "X55n0919_005:0805b06": "即當別教義也。尚以通顯。豈無別耶。故以地持消經",
    "X55n0919_005:0805b07": "顯義。論六住者。從十住前不在六數。即指十信。六皆",
    "X55n0919_005:0805b08": "不退故受住名。已斷見思故云不退。言一人者。六中",
    "X55n0919_005:0805b09": "初人乃至行向皆在於茲。故云數進。第三淨心住為",
    "X55n0919_005:0805b10": "初地者破同體見。故云離我。即別見道。行道迹住即",
    "X55n0919_005:0805b11": "別修道位。決定．究竟住者。亦別修道也。",
    "X55n0919_005:0805b12": "經稱下。次大師釋經意。至行道迹住名真出假。",
    "X55n0919_005:0805b13": "次釋六句。又二。初正破不可說。次引大經可說。前四",
    "X55n0919_005:0805b14": "句直明因果無生。未破無生。故經重明。故句句下皆",
    "X55n0919_005:0805b15": "不可說。初又四。初正破六句不可說。次結成破遍。三",
    "X55n0919_005:0805b16": "以佛藏結。四引楞伽釋成。初又二。先列六句示遍。次",
    "X55n0919_005:0805b17": "解釋。初文者前之四句唯圓。今六句雙破偏圓。即是",
    "X55n0919_005:0805b18": "今文破遍正意。是故六句皆約自行。案此下。示遍。即",
    "X55n0919_005:0805b19": "句意也。",
    "X55n0919_005:0805b20": "若破下。解釋。於中又二。初明大師釋經。次大師釋佛",
    "X55n0919_005:0805b21": "所釋。初又二。初正釋。次結遍。初又二。初判思議不思",
    "X55n0919_005:0805b22": "議。應云解惑。次正解。正解又二。初思議。次不可思議。",
    "X55n0919_005:0805b23": "初又二。先惑。次解。初有兩句。又二。初別釋。顯可思議。",
    "X55n0919_005:0805b24": "次總釋。顯不可說。初文者。約次不次。能所相從。故解",
    "X55n0919_005:0805c01": "與惑俱名思議不思議也。問。何以亦破不思議耶。答。",
    "X55n0919_005:0805c02": "理非偏圓。須破圓着。故又云不破聖人所得等。界外",
    "X55n0919_005:0805c03": "等者。理體無生而惑是生。故云不生生。界內之惑云",
    "X55n0919_005:0805c04": "枝末者。界外已生。生上復生。故云生生。有內麤等別",
    "X55n0919_005:0805c05": "名可思議。次此惑下。顯不可說。言並是等者。凡是生",
    "X55n0919_005:0805c06": "生皆所化故。因所有能皆不可說。不可說者正顯破",
    "X55n0919_005:0805c07": "義。",
    "X55n0919_005:0805c08": "次破思議解。亦二。先別釋兩句成可思議。次釋不可",
    "X55n0919_005:0805c09": "說。初文界外之解。云雙遣者。兼前得名。遣分段者。因",
    "X55n0919_005:0805c10": "中說果。問。界外之惑是能化者。與界內解有何差別。",
    "X55n0919_005:0805c11": "答。所望處別。人則不殊。此解下。示相得相。十六門別",
    "X55n0919_005:0805c12": "故云種種。從淺至深皆屬自行。從化他邊有多因果。",
    "X55n0919_005:0805c13": "理尚下。釋不可說。四種道諦是能趣行。滅諦法性是",
    "X55n0919_005:0805c14": "所趣理。理性尚無。何得種種。故不可說。",
    "X55n0919_005:0805c15": "次破不思議。亦先惑次解點圓理。或不分內外名不",
    "X55n0919_005:0805c16": "思議。先惑又二。先釋。次明不可說。初文者。先且結成",
    "X55n0919_005:0805c17": "不思議。故云只是等。無明下。結不可說。",
    "X55n0919_005:0805c18": "次破解者。亦先示不思議相。故云只是。於此制出圓",
    "X55n0919_005:0805c19": "因圓果。理不下。明不可說。理俱無說。故二說不可。次",
    "X55n0919_005:0805c20": "將彼意下。結遍。如文。",
    "X55n0919_005:0805c21": "佛自下。大師釋佛所釋六句。文自為六。初句亦二。先",
    "X55n0919_005:0805c22": "牒佛釋。次明今解。今解又二。先解不生生。故云依佛",
    "X55n0919_005:0805c23": "此旨。次生即下。明不可說。",
    "X55n0919_005:0805c24": "云何下。釋第二句二。先牒經釋。次今解二。先釋生生。",
    "X55n0919_005:0806a01": "生生下。明不可說。初言八相等者。如前釋。問。論八相",
    "X55n0919_005:0806a02": "中小生生大。此中何以大生生小。答。小生生大理數",
    "X55n0919_005:0806a03": "而然。大生生小大引起故。次文不言假者。以理空中",
    "X55n0919_005:0806a04": "對生生說。生生假故。對空中已。生生自成不思議。",
    "X55n0919_005:0806a05": "次釋第三句。亦二。初正解。次判屬界內。初又二。先牒",
    "X55n0919_005:0806a06": "經。次今解。先釋生不生。次明不可說。初又二。初約四",
    "X55n0919_005:0806a07": "性解生。即名為生者。釋上生字。四句破已。尚無無句。",
    "X55n0919_005:0806a08": "何得有四。是故般若非四句生。故名不生。又般若下。",
    "X55n0919_005:0806a09": "重約化他解。以不生生釋生不生。生即無生。由般若",
    "X55n0919_005:0806a10": "生。世諦已死。故雖云生而生自在。",
    "X55n0919_005:0806a11": "次若般若生下。明不可說。若般若生。牒初解中第二",
    "X55n0919_005:0806a12": "解及次解中初解。云般若生時若自在生。牒上第二",
    "X55n0919_005:0806a13": "釋中後解。謂而生三界也。此之兩生皆不可作生而",
    "X55n0919_005:0806a14": "說者。非次第故。次據此下。判。如上文。",
    "X55n0919_005:0806a15": "次釋第四句。先釋。次判。初又二。先牒經。次今解。先釋",
    "X55n0919_005:0806a16": "不生不生。尚非下。明不可說。據此下。次判。如文。既是",
    "X55n0919_005:0806a17": "極果。知是界外之解。",
    "X55n0919_005:0806a18": "次釋第五句。先列經。次今解。先釋生界內外等者。攬",
    "X55n0919_005:0806a19": "前兩句。思議之惑只是一念。因緣生心。緣生空中。明",
    "X55n0919_005:0806a20": "不可說。",
    "X55n0919_005:0806a21": "次釋第六句。先列經。次今解。先釋不生。亦攬兩解無",
    "X55n0919_005:0806a22": "不詣理。理絕心口下。明不可說。故不可作圓理而說。",
    "X55n0919_005:0806a23": "次佛以下。結成破遍。",
    "X55n0919_005:0806a24": "三依佛下。以佛藏結前四六兩處句相。言前四句等",
    "X55n0919_005:0806b01": "者。結初四句即吹而唾。次第三句即唾。而第二句者",
    "X55n0919_005:0806b02": "吹唾成就。第四句者吹唾所化。故知三句。三句吹唾。",
    "X55n0919_005:0806b03": "第四句者。若單所化義即屬次。次不獨成義須兼唾。",
    "X55n0919_005:0806b04": "若以所顯能。全是吹唾之功用也。後兩句者。即六句",
    "X55n0919_005:0806b05": "中後兩句也。以此句兩向用之在六句末。同名為唾。",
    "X55n0919_005:0806b06": "唾只是破。破者只是不可說也。故六句下皆云不可",
    "X55n0919_005:0806b07": "說耳。若將結前四句文者。二句既是不思議解惑。解",
    "X55n0919_005:0806b08": "惑不二吹唾同時。故以結前四句智斷。此乃但結上",
    "X55n0919_005:0806b09": "不生。未論二句下不可說。故用生字以結前吹。用不",
    "X55n0919_005:0806b10": "生字以結前唾。若兼後二句。不可說亦結前者。結前",
    "X55n0919_005:0806b11": "吹唾悉相即也。亦不可作相即而說。",
    "X55n0919_005:0806b12": "四引楞伽釋成六句。又二。先釋楞伽。次引同大經。初",
    "X55n0919_005:0806b13": "又三。初引經雙標二法。彼無常品。因大慧問世尊何",
    "X55n0919_005:0806b14": "故言於二夜不說一字。佛言依二密語即自證等。佛",
    "X55n0919_005:0806b15": "豈無教。但依此二則無可說。",
    "X55n0919_005:0806b16": "次自法下。引經雙釋二法。一一皆先牒次釋。初自法",
    "X55n0919_005:0806b17": "中云。彼如來者。彼過現諸佛證體無殊。名不增減。離",
    "X55n0919_005:0806b18": "言說等者。於自證所離也。",
    "X55n0919_005:0806b19": "釋曰下。釋經意。離言說等者。於自證中無此二故。具",
    "X55n0919_005:0806b20": "如經釋。",
    "X55n0919_005:0806b21": "本住下。釋本住法。即佛所行及本證理。並非修成。故",
    "X55n0919_005:0806b22": "云非作。遍一切處。故名無住。理是所至。道是所行。故",
    "X55n0919_005:0806b23": "舉譬云並非行者至者所作。",
    "X55n0919_005:0806b24": "經曰下。引經助釋彼經。次文列古城喻。即是佛問。大",
    "X55n0919_005:0806c01": "慧答文。",
    "X55n0919_005:0806c02": "三當知下。依經雙結。二法非口等。亦是不可思議。",
    "X55n0919_005:0806c03": "次此義下。引同大經。以生生為本法者。前云有漏。今",
    "X55n0919_005:0806c04": "損即理。若爾。何以云所化。答。一切所化悉本法故。生",
    "X55n0919_005:0806c05": "隨順緣。生者結前生生不可說。故前釋云即是空中。",
    "X55n0919_005:0806c06": "今亦是。第二三句准說可知。不生不生即究竟者。智",
    "X55n0919_005:0806c07": "斷究竟也。餘文同前。次引大經明亦可說者。自證之",
    "X55n0919_005:0806c08": "後必須答他。於中文二。先真。次釋。初又三。初略標。次",
    "X55n0919_005:0806c09": "今解下結通三。亦以下。佛藏結。",
    "X55n0919_005:0806c10": "十因緣下。次釋。又五。初列出十支。不云生死支者。屬",
    "X55n0919_005:0806c11": "未來故。今此且論從過至現。故大經續前不可說文。",
    "X55n0919_005:0806c12": "後即明可說。前言為生作因者。以彼宿種在無明行",
    "X55n0919_005:0806c13": "中。至今亦隨無明起愛。復由現在聞法發習。次明三",
    "X55n0919_005:0806c14": "法。又三。先列。次釋。三文。眾生下。顯遍第三。引大品證。",
    "X55n0919_005:0806c15": "第四佛藏結。如文。五引地持釋成者。然地持中立四",
    "X55n0919_005:0806c16": "種性入滅聲聞。非今所用。如楞伽．深密等並方等部。",
    "X55n0919_005:0806c17": "[怡-台+坐]以筞發。如淨名中迦葉敗種。附方等故。以四性且",
    "X55n0919_005:0806c18": "對四教。",
    "X55n0919_005:0806c19": "次料簡中三重問答。初問今立第四句赴機是立。六",
    "X55n0919_005:0806c20": "句是破。四句智即是亦破亦立。何以無第四句耶。亦",
    "X55n0919_005:0806c21": "以大經文答。即初地已去雙非文也。故前四六無生",
    "X55n0919_005:0806c22": "等文。分成亦在初地住故。章安消云。深無底故驚。廣",
    "X55n0919_005:0806c23": "無邊故恠。非分別智知故非難。泥洹智不消故非易。",
    "X55n0919_005:0806c24": "非真故非內。非俗故非外。非色故非相。非心故非非",
    "X55n0919_005:0807a01": "相。非去來今故非世法。無中邊故無有相貌。絕四離",
    "X55n0919_005:0807a02": "百故世間所無。章安不釋非方圓等。今助釋之。非別",
    "X55n0919_005:0807a03": "故非方。非通故非圓。非空故非尖。非有故非邪。若對",
    "X55n0919_005:0807a04": "前文作破立名非破。非難非立故非男。餘句比說。",
    "X55n0919_005:0807a05": "次問者。圓有四門。無生攝盡。應癈諸門。答中開三。初",
    "X55n0919_005:0807a06": "幻門開句。非但無生攝盡。亦乃餘三遍收。於教行便。",
    "X55n0919_005:0807a07": "且從無生。尚乃開為三十二門。但何四耶。故三十二",
    "X55n0919_005:0807a08": "門亦隨舉一門收三十一。何故難言令癈餘門。次引",
    "X55n0919_005:0807a09": "大經證於智斷。言月無增減者。譬不別而別。寄惑智",
    "X55n0919_005:0807a10": "邊說有增減。雖有諸門只是智斷。智斷不二。諸門何",
    "X55n0919_005:0807a11": "殊。大經云。因須彌山。俱舍云。近日影覆。應依阿含。白",
    "X55n0919_005:0807a12": "銀瑠璃。漸漸互現。三若無生下。明攝法周遍。",
    "X55n0919_005:0807a13": "次問無生門等者。門稱無生。前何故云無生生等。無",
    "X55n0919_005:0807a14": "生生是四句中第一句。生生是第四句。生自在是第",
    "X55n0919_005:0807a15": "三句。答意者此生並是無生功能(初明所依門竟)。",
    "X55n0919_005:0807a16": "次正明破遍。為三。初正約識陰破遍。次例餘陰入(在第",
    "X55n0919_005:0807a17": "三卷末)。問答料簡初自為三。今又分三。初標列。次明章",
    "X55n0919_005:0807a18": "意。三廣釋初文。皆云始修源底者。標中探說文旨故",
    "X55n0919_005:0807a19": "也。盡源故橫周。盡底故竪窮。言始終者。堅破[火*句]然。有",
    "X55n0919_005:0807a20": "始有終。一見一思無非法界故盡源底。一一橫門皆",
    "X55n0919_005:0807a21": "能至竪。及皆法界不二。復能若橫若竪。然雖三章。但",
    "X55n0919_005:0807a22": "成二義。謂次不次。橫竪只成一次第意。次成不次准",
    "X55n0919_005:0807a23": "前可知。故云竪即論高。乃至無竪而不廣等。",
    "X55n0919_005:0807a24": "竪則下。次明章意。又二。初明互融。如前略說。次引法",
    "X55n0919_005:0807b01": "華證意圓。是故一家釋義皆先總次別。後還結撮出",
    "X55n0919_005:0807b02": "其元意。意雖若是。為顯不二還須依章三段解釋。使",
    "X55n0919_005:0807b03": "法相不亂以成不二。",
    "X55n0919_005:0807b04": "一無生下。第三廣解。初釋竪破。文自為三。今又分三。",
    "X55n0919_005:0807b05": "初標數列章。次示章意。三正廣解。初如文。",
    "X55n0919_005:0807b06": "次如此下。示章意。又三。初略示章意。如文。次引證。文",
    "X55n0919_005:0807b07": "三義三。意在度入歸於一心。故此下文仍恐文煩。且",
    "X55n0919_005:0807b08": "示六處。於中又三。初引大論為令易解。是故別列。次",
    "X55n0919_005:0807b09": "引華嚴為於鈍根。三引法華為施權故。初如文。引華",
    "X55n0919_005:0807b10": "嚴二。二亦非二。然今約觀但成借義相成而已。法華",
    "X55n0919_005:0807b11": "唯一。開鈍成利。權即是實。正當今意。三從今欲下。總",
    "X55n0919_005:0807b12": "別結意。復顯文旨。諸教既爾故今依之。故示讀文者",
    "X55n0919_005:0807b13": "先知六處。一破見位後。二破思位後。三四門料簡中。",
    "X55n0919_005:0807b14": "四出假利益中。五結破遍後。六修中觀。初只應且竪",
    "X55n0919_005:0807b15": "尚示六文。況復章初頻預談意。慇懃指的尚恐猶迷。",
    "X55n0919_005:0807b16": "儻沉密隱映從何取解。",
    "X55n0919_005:0807b17": "三正廣解。初從空入假。自為三。先列。次釋。釋中初從",
    "X55n0919_005:0807b18": "見假入空。文自別。二初釋見假。又二。初明能依能障。",
    "X55n0919_005:0807b19": "次正明見惑。初又三。初法。次譬。後合。初言見惑等者。",
    "X55n0919_005:0807b20": "明障所從而生及以能障功能。次如炎下。譬。云炎夢",
    "X55n0919_005:0807b21": "者。見惑也。空覺者。真體也。此惑下。合。",
    "X55n0919_005:0807b22": "次然見下。正明見惑。又二。初釋從解得名。次釋當體",
    "X55n0919_005:0807b23": "受稱。初又二。先釋名。次見惑下。正解。正解又二。初明",
    "X55n0919_005:0807b24": "外外諸見。次明佛法生見。初二。初正明外外。次結。初",
    "X55n0919_005:0807c01": "又二。先列。次單。",
    "X55n0919_005:0807c02": "四見下。釋。釋又二。先釋三種四句。次釋無言。初自為",
    "X55n0919_005:0807c03": "三。初單見又二。初列。次於一下。釋。釋又三。初廣約有見",
    "X55n0919_005:0807c04": "生八十八使。次餘三見例。三廣歷六十二見。初又二。",
    "X55n0919_005:0807c05": "先列十使。次歷界結數。初又二。初利。次鈍。初言謂有",
    "X55n0919_005:0807c06": "於我等者。外計麻豆母指等是神身。四句及一異等",
    "X55n0919_005:0807c07": "計亦不已。名為我見。計我斷常名為邊見。由計斷常",
    "X55n0919_005:0807c08": "不信因果。復計自然冥初世性。名為邪見。執邪為道",
    "X55n0919_005:0807c09": "名為戒取。謂是涅槃名為見取。是己法下。因見生鈍。",
    "X55n0919_005:0807c10": "次如是下。結數。歷諦成使。欲苦下。具十道。除於二見。",
    "X55n0919_005:0807c11": "集滅離三見。上界不行恚。但成八十八。",
    "X55n0919_005:0807c12": "次三見例者。但以無見而為根本。如計我是無乃至",
    "X55n0919_005:0807c13": "雙非。即其相也。",
    "X55n0919_005:0807c14": "若歷下。第三。歷六十二見中二。先歷。次結斥。初又二。",
    "X55n0919_005:0807c15": "先歷六十二生八十八。次歷六十二八十八各生百",
    "X55n0919_005:0807c16": "八。初言瀾漫者。遊彼也。五十八。次文各以五根違順",
    "X55n0919_005:0807c17": "平平為三。意根乃以心意識為三。法相似別。會之大",
    "X55n0919_005:0807c18": "同。意以心意識為三世故。",
    "X55n0919_005:0807c19": "次當知下。結斥。中二。先結。次斥。初文者心昏眼盲盲",
    "X55n0919_005:0807c20": "故不覺。即無明昏。智眼盲也。故不知見真諦之理。",
    "X55n0919_005:0807c21": "次講下。斥。以彼不知俱是見故。於中又三。先斥舊。次",
    "X55n0919_005:0807c22": "引證。三正判屬見。初又二。先斥謬有去取。次此語下。",
    "X55n0919_005:0807c23": "斥違經負心。若初三是見。二四非見。六十二中但有",
    "X55n0919_005:0807c24": "其半。心實則違經。虗詐乃負心。次引證。如文。",
    "X55n0919_005:0808a01": "中論下。判。且證有無悉皆是見。無既是見。雙非寧免。",
    "X55n0919_005:0808a02": "於中又四。初據中論不免性過。故屬見。次又此下。驗",
    "X55n0919_005:0808a03": "無非證法。故屬見。三諸外道下。是邪人所計。故屬見。",
    "X55n0919_005:0808a04": "於中又三。初通敘邪人所計。言本劫等者。本謂過去。",
    "X55n0919_005:0808a05": "有十八句。末即未來。有四十四句。具在長含。次如長",
    "X55n0919_005:0808a06": "爪下。別引證。見即屬單四見中雙非句也。准上下文。",
    "X55n0919_005:0808a07": "並單四見中後三句攝。及以無言。三引高著。舉況。指",
    "X55n0919_005:0808a08": "長爪為外道中高勝學葉滿者。況暗鈍者耶。今判下。",
    "X55n0919_005:0808a09": "第四。今家判結。",
    "X55n0919_005:0808a10": "次明複四見。句別具二。故名為複。並緣法塵。於中又",
    "X55n0919_005:0808a11": "二。初明四見。次於一一下。明見所生或。",
    "X55n0919_005:0808a12": "三明具足四句句法。至四句皆四故。故云具足。雖複",
    "X55n0919_005:0808a13": "具別並不出四。故皆云四。單但四人複則八人。具十",
    "X55n0919_005:0808a14": "六人。皆除與前相似句。故為成複。具故重列之。若論",
    "X55n0919_005:0808a15": "人法。更無別立。故複収單。具収單複。次一見下。明見",
    "X55n0919_005:0808a16": "所生或。",
    "X55n0919_005:0808a17": "次絕言見。亦二。初正明絕言。次一一下。見所生或。次",
    "X55n0919_005:0808a18": "如是下。結。如文(外外文了)。",
    "X55n0919_005:0808a19": "次明佛法起見。初正起見。又二。初明四見。又一下。明",
    "X55n0919_005:0808a20": "絕言。如是下。明見所生或。",
    "X55n0919_005:0808a21": "復次下。第二。當體名假。與所從解名見名或。緣別皆",
    "X55n0919_005:0808a22": "見。所言假者不出三假。於中分三。初釋名。次例前立",
    "X55n0919_005:0808a23": "相。三又於下。解釋。釋又為二。初通釋三假。次別明假",
    "X55n0919_005:0808a24": "所生或。初又四。初正釋三假。次會異。三引證。四總結。",
    "X55n0919_005:0808b01": "初又二。初明小乘隨事三假。次明大乘隨理三假。初",
    "X55n0919_005:0808b02": "又二。先約心。次約色。初又二。初正解。次引開善證相",
    "X55n0919_005:0808b03": "待義。初又二。先列。次釋。初文者。心因內外故曰因成。",
    "X55n0919_005:0808b04": "能相續起名相續假。以此二假更互相望。假立生名",
    "X55n0919_005:0808b05": "故云相待。內外因緣相望名橫。若竪待者意亦准知。",
    "X55n0919_005:0808b06": "言三無為者。一虗空。二擇滅。三非擇滅。舊名數緣．非",
    "X55n0919_005:0808b07": "數緣。俱舍云。此中空無礙。虗空以無礙為性。擇滅謂",
    "X55n0919_005:0808b08": "離繫。隨離三界見修一繫。皆得一擇滅也。畢竟礙當",
    "X55n0919_005:0808b09": "生別得。非擇滅於闕緣處。當法不起。非慧力所擇。名",
    "X55n0919_005:0808b10": "非擇滅。三皆無心。待我是有。故有是假。　次開善下。",
    "X55n0919_005:0808b11": "證相待義。在後當破。",
    "X55n0919_005:0808b12": "次約色中又二。先正報。次依報。初文者。往因現緣悉",
    "X55n0919_005:0808b13": "皆不實。不實雖住。假後念續。往滅非身。他非我身。即",
    "X55n0919_005:0808b14": "橫竪二待。一切行相皆具此二。次約依報者。依從正",
    "X55n0919_005:0808b15": "立。安能有實。論師即是弘成論者。今為成觀。餘不假",
    "X55n0919_005:0808b16": "明。是辨安心。故無傍及。",
    "X55n0919_005:0808b17": "次但此下。明隨理三假。言大乘者。衍門三教也。無明",
    "X55n0919_005:0808b18": "幻化不可局一。外四大柱從四微成。既現鏡中豈有",
    "X55n0919_005:0808b19": "能成。能成尚無所成安有。鏡柱如幻故云幻柱。鏡柱",
    "X55n0919_005:0808b20": "因緣和合見故。外柱理然本從眾緣。言四微者。色．香．",
    "X55n0919_005:0808b21": "味．觸。一切四大皆具此四。四微於柱名為能造。像於",
    "X55n0919_005:0808b22": "外柱名為所造。故於境中推能及所皆不可得。因成",
    "X55n0919_005:0808b23": "既然。續待匹得。故但況云歷時節等。時即相續。長短",
    "X55n0919_005:0808b24": "相待。以一況字冠下二句。大論廣明。今云隨理。理通",
    "X55n0919_005:0808c01": "權實。三教所依。二理各別。今竪破見且從通理。別理",
    "X55n0919_005:0808c02": "在下。修中觀。初舉易況難者。信鏡幻易。知外假難。三",
    "X55n0919_005:0808c03": "皆不實。內外何殊。雖俱不實。信幻易故。大乘教共立",
    "X55n0919_005:0808c04": "十喻。偈頌如前。",
    "X55n0919_005:0808c05": "又釋論下。會異。中二。初會三有。次三假聶提。初又二。",
    "X55n0919_005:0808c06": "先列。次釋。自三然論三有。三假但相待名同。餘二名",
    "X55n0919_005:0808c07": "異。於二名中法假同。因成假名。但攬法假而立。似異",
    "X55n0919_005:0808c08": "相續。文雖不會而意在會。餘二可見。言假名者。由法",
    "X55n0919_005:0808c09": "相續方名假柱。初釋相待全是論文。如待長名短。待",
    "X55n0919_005:0808c10": "短名長。彼此東西亦復如是。由彼之長短東西。令我",
    "X55n0919_005:0808c11": "乃有長短等名。亦由我故彼長等生。",
    "X55n0919_005:0808c12": "次釋假名有中雖有等者。假名不同實法之有。故云",
    "X55n0919_005:0808c13": "因緣。亦不同於菟角之無。菟角名下無菟角實。假名",
    "X55n0919_005:0808c14": "之下有實法故。成酪亦然。言色等者。此非和合造酪",
    "X55n0919_005:0808c15": "因緣。是因緣者皆具四事。故名四事為和合法。是故",
    "X55n0919_005:0808c16": "和合假立酪名。",
    "X55n0919_005:0808c17": "又如下。舉類釋前。實法假名重重生故。言毛分者。眾",
    "X55n0919_005:0808c18": "分成毛。分是實法。展轉望假。實亦可知。如俱舍云。極",
    "X55n0919_005:0808c19": "極金水。菟羊牛隙塵。蟣風麥指節。後後增七倍。豈非",
    "X55n0919_005:0808c20": "十二假實不同。",
    "X55n0919_005:0808c21": "論又云下。會三假。三聶提。論三有聶從。義同三假。三",
    "X55n0919_005:0808c22": "科並在三假品中。故今總會。聶提此翻為假施設。於",
    "X55n0919_005:0808c23": "中又二。先會。次釋。初又二。先問起。次答。答中先會。名",
    "X55n0919_005:0808c24": "可見。",
    "X55n0919_005:0809a01": "次論云下。釋五眾和合與因成最顯。五眾下。釋受假",
    "X55n0919_005:0809a02": "名相續者。由根等不絕。義同相續。用是下。會相待名。",
    "X55n0919_005:0809a03": "用樹實法及枝葉名。又樹枝葉各有假實。故待非樹",
    "X55n0919_005:0809a04": "有樹名生。一切諸法悉皆如是。",
    "X55n0919_005:0809a05": "瓔珞下。第三引證。三假。四經不同。初引瓔珞具三假。",
    "X55n0919_005:0809a06": "本業云。諸法緣成。假法無我。有法相待。一切皆虗。相",
    "X55n0919_005:0809a07": "續名一。空不可得。三假各有二句。經意皆以上句假",
    "X55n0919_005:0809a08": "相。次句總破。次第雖別三假義足。次引大品證因成。",
    "X55n0919_005:0809a09": "有緣是眾緣。思生是生法。三引大經證相續。借外道",
    "X55n0919_005:0809a10": "計以釋相續。外道正計相續為實。如人讀誦四阿含",
    "X55n0919_005:0809a11": "經。若不相續安能至四。食法亦然。四引淨名證相待。",
    "X55n0919_005:0809a12": "經從破說。云不相待。四句破已。一念不住。意明衍門",
    "X55n0919_005:0809a13": "亦三假也。當知下。第四總結。",
    "X55n0919_005:0809a14": "次所謂下。別明假所生或。即歷教不同。前雖釋小未",
    "X55n0919_005:0809a15": "云四門及所生或。既各三假。今為對衍故重列之。於",
    "X55n0919_005:0809a16": "中又二。初正明生或。次如來下。明生惑之由。由着生",
    "X55n0919_005:0809a17": "惑。教意不爾。執者成過。然大論斥小。從藏得名。故論",
    "X55n0919_005:0809a18": "云。佛法二種。一者爭處。二無爭處。諍謂餘經。歷一切",
    "X55n0919_005:0809a19": "法悉分二。然通論之。於十六門。六門皆有起見起假。",
    "X55n0919_005:0809a20": "如天甘露能為長壽短壽二緣。甘露不爾。食者不同。",
    "X55n0919_005:0809a21": "以由語見。圓亦生着。",
    "X55n0919_005:0809a22": "次明破假觀中。文自分三。初又三。初橫破。次竪破。三",
    "X55n0919_005:0809a23": "料簡。初自分四。四中初破單。於中前文列中絕言並",
    "X55n0919_005:0809a24": "在。三四見後。今明破中。一一四見後便破絕言。今先",
    "X55n0919_005:0809b01": "破單。次破絕言。初又二。初正破。次結勸。初文自分略",
    "X55n0919_005:0809b02": "廣二釋。初立二門。次解釋。釋中初略破。次廣破。初又",
    "X55n0919_005:0809b03": "二。初重敘略境。次明略觀。境四觀二。合成六略。言境",
    "X55n0919_005:0809b04": "四者。一見略。不云四句但云一見。二假略。無三假相",
    "X55n0919_005:0809b05": "但云不實。三所生略。無八十八但云結結。如前四防",
    "X55n0919_005:0809b06": "過略。不出過相但云如後。言觀二者。一止觀略。不云",
    "X55n0919_005:0809b07": "二空但云雙寂。二者結略。不云眼智但云入空。此六",
    "X55n0919_005:0809b08": "並通下四見首。後廣此六故云廣也。言如後者。如此",
    "X55n0919_005:0809b09": "卷末得失中說。境四如文。",
    "X55n0919_005:0809b10": "止觀略中。初止。次觀。對下六十四番。此中名總。初文",
    "X55n0919_005:0809b11": "云颺依焰者。風飄為颺焰之動相。故知依焰方動。焰",
    "X55n0919_005:0809b12": "必依空。實處無故。焰之與颺俱是動法。見與無明亦",
    "X55n0919_005:0809b13": "復如是。焰依空。如無明依法性。空無所依。眠夢亦爾。",
    "X55n0919_005:0809b14": "准說可知。",
    "X55n0919_005:0809b15": "次又觀下。釋觀中無明只是法性。不二只是不異。法",
    "X55n0919_005:0809b16": "性本下。釋向不二不異。無明即性。性何所染。名本清",
    "X55n0919_005:0809b17": "淨。是故二法俱無起滅。故知無明無始不起。今雖法",
    "X55n0919_005:0809b18": "性復何所滅。若謂下。釋二性同。能觀等者。二法是所。",
    "X55n0919_005:0809b19": "空即能觀。非但所觀不二。亦乃能所體一。雖有法性",
    "X55n0919_005:0809b20": "無明之名。俱在真諦。從次第故。",
    "X55n0919_005:0809b21": "次信行下。廣破四見。自分四文。初有見又四。雖對四",
    "X55n0919_005:0809b22": "見離總名別。未分信法仍得總名。初立利根信法二",
    "X55n0919_005:0809b23": "行以結前。如前略足。",
    "X55n0919_005:0809b24": "次其鈍下。明為鈍根。引中論意以生後。更廣論也。先",
    "X55n0919_005:0809c01": "明廣意及用廣法。故依中論。破末代機不承龍樹。知",
    "X55n0919_005:0809c02": "復何依。　三今亦下。明依論意以立廣觀。",
    "X55n0919_005:0809c03": "次若一念下。第四廣明觀法。於中又二。先牒前三假",
    "X55n0919_005:0809c04": "以為所破。次當觀下。正明用觀。於中又三。初總歷有",
    "X55n0919_005:0809c05": "見三假以修觀。次別明迴轉六十四番。三明見度計",
    "X55n0919_005:0809c06": "轉。初又三。初正明用觀。次例破餘見。三結成無生。初",
    "X55n0919_005:0809c07": "又三。謂破三假。破一一假皆先以四句破。次結二空。",
    "X55n0919_005:0809c08": "初因成中二。先列四句。次若心下。推破。破中又二。先",
    "X55n0919_005:0809c09": "破。次結。初言前念等者。根無別體。即滅意是。由滅故",
    "X55n0919_005:0809c10": "生。即當根義。五識亦爾。由滅意生。分別能起時名意",
    "X55n0919_005:0809c11": "識生。今非五識意。以緣法塵名為識耳。故以此識對",
    "X55n0919_005:0809c12": "根研責為有為無。根識有無雖復不同。俱在己心。故",
    "X55n0919_005:0809c13": "名為自。故互責之。今求叵得。此中心識由對塵立。雖",
    "X55n0919_005:0809c14": "二。是故文中二名互用。不依法相而分二別。為從根",
    "X55n0919_005:0809c15": "生責滅生。為從識生責生生。若根下。破上句。小宗雖",
    "X55n0919_005:0809c16": "許根生。今為破須責。若從識生。為妨最大。是故不責。",
    "X55n0919_005:0809c17": "識生無窮故也。從根為下。雙定。根若有下。雙責。初責",
    "X55n0919_005:0809c18": "有識則有二妨。謂根識並及能並尚生。故生無窮。若",
    "X55n0919_005:0809c19": "無能所。生亦不成。又意滅生。不滅非根。故無生義。況",
    "X55n0919_005:0809c20": "生滅並。根義不成。生義亦失。根若無下。責下句。例餘",
    "X55n0919_005:0809c21": "無識皆能生也。根雖下。縱難。此初立也。有已下。責有",
    "X55n0919_005:0809c22": "同前並。無同無情。又識下。責性一異。若一下。責一句。",
    "X55n0919_005:0809c23": "凡言性者。當生為義。若共一者。則無能所。若異下。責",
    "X55n0919_005:0809c24": "異句。異同無性。無性能生識。即名他生。何以計自。次",
    "X55n0919_005:0810a01": "如是下。結。",
    "X55n0919_005:0810a02": "若言下。破他生。自性破責。便謂由塵。望根名他。兼教",
    "X55n0919_005:0810a03": "證緣。即是他生。悞引成計。亦破。次今推下。用觀先定。",
    "X55n0919_005:0810a04": "塵若下。責。先責是心則有三妨。一塵非心妨。二同自",
    "X55n0919_005:0810a05": "生妨。三成並生妨。塵若非心容可計生。塵若是心還",
    "X55n0919_005:0810a06": "成並生。塵若非心下。次責非心。與前根中無識義同。",
    "X55n0919_005:0810a07": "亦如前責。責性例前。結。如文。",
    "X55n0919_005:0810a08": "若根下。責合生。見單復破。避單計雙。名為苦生。於中",
    "X55n0919_005:0810a09": "二。先直難。次難性。初又二。先破。次結。初文三。初法中",
    "X55n0919_005:0810a10": "先立。次若各各下。責有。亦同前兩處計有。故云自他。",
    "X55n0919_005:0810a11": "若各各無。如二砂無油。和合亦無。",
    "X55n0919_005:0810a12": "次譬中。先立兩句。若各有下。次責兩句。如前。若鏡面",
    "X55n0919_005:0810a13": "合一者。各有無。恐計異方不能生像。和合方生。故結",
    "X55n0919_005:0810a14": "責云。實不合一。不近不遠方能現像。離在異方如何",
    "X55n0919_005:0810a15": "能生。",
    "X55n0919_005:0810a16": "三根塵下。合。但合若鏡面已下文耳。已上文者。准結",
    "X55n0919_005:0810a17": "自知。　如是下。結。　次又根下。難性同前。",
    "X55n0919_005:0810a18": "次破離生。三既被破。三外計離。於中先推破。次結。初",
    "X55n0919_005:0810a19": "文先判無同不生。先定。次若言下。責性及同異。准前",
    "X55n0919_005:0810a20": "比知。如是下。結。如文。　次中論下。總證四句。",
    "X55n0919_005:0810a21": "次若推下。結成二空。又五。初略示二空相。但無性計",
    "X55n0919_005:0810a22": "即名性空。亦不不下。相空。性破准相。故云無不住。無",
    "X55n0919_005:0810a23": "句名為相空。不在等者。內只是因。下二准知。自有只",
    "X55n0919_005:0810a24": "是無因異名。二空但時。不可一異。次若四句下。以二",
    "X55n0919_005:0810b01": "諦結成二空。性執名世。不得名諦。破世見理。故名世",
    "X55n0919_005:0810b02": "諦。故云破性。性破唯相。復依真理以云其相。名為破",
    "X55n0919_005:0810b03": "假。故大品中歷一切法不內外等。此是共空。次勸學",
    "X55n0919_005:0810b04": "品及集歡品方乃獨云菩薩。即菩薩生法二空。今文",
    "X55n0919_005:0810b05": "從共。三性相俱空下。結示總別。從假入空俱云二空。",
    "X55n0919_005:0810b06": "故名為總。以此二空冠自他等。此仍成別。若從行者",
    "X55n0919_005:0810b07": "不必至四。念從法說。盡理言之。四引中論證。同前引",
    "X55n0919_005:0810b08": "證性。今證無性。故云論同。五若根下。示此二空即十",
    "X55n0919_005:0810b09": "八空。十八自從根塵等別。歷一一空。空為能空。何以",
    "X55n0919_005:0810b10": "不對。內外是所。消之可見。問。從有法至無法有法以",
    "X55n0919_005:0810b11": "對三句。雙非句耶。答。雙非已被畢竟空破。故不至此。",
    "X55n0919_005:0810b12": "問。前六已明二空。何須次七。答。大論云重明二空耳。",
    "X55n0919_005:0810b13": "次破相續。類前可知。今略為三。初來意。次正破。三結。",
    "X55n0919_005:0810b14": "若不下。破相待中三。先與前兩假辨異。次破古。三正",
    "X55n0919_005:0810b15": "推。初又二。初略異由。由計有故。次因成下。釋出異相",
    "X55n0919_005:0810b16": "相續。為別滅者。別在有情。心所滅故。異彼虗空。復異",
    "X55n0919_005:0810b17": "擇滅。是有為故。復非擇滅。非心所故。唯對偏情。得相",
    "X55n0919_005:0810b18": "續名。相待對通者。滅名通故。別在我心。對彼通三。故",
    "X55n0919_005:0810b19": "名相待。雖不等者。滅名無生。無生同故。得通引。",
    "X55n0919_005:0810b20": "上既下。次破古。亦三。初牒開善舊解。借彼因兼之名",
    "X55n0919_005:0810b21": "以釋相待。因前兼此故云因兼。上但二重。今至第三。",
    "X55n0919_005:0810b22": "故云過之。次又因兼下。今家正解。即相待中具上二",
    "X55n0919_005:0810b23": "故。二假之後或雖未破。緣無生解。解對意根。即相待",
    "X55n0919_005:0810b24": "中因成相也。因上二假至相待中。即相待中相續相",
    "X55n0919_005:0810c01": "也。因上至此故名為因。此兼上二故名為兼。釋因同",
    "X55n0919_005:0810c02": "舊。兼過稍別。望舊可知。三釋既下。結斥。",
    "X55n0919_005:0810c03": "今撿下。第三正推破相待中二。初正破。次如是下。結",
    "X55n0919_005:0810c04": "成二空及十八空。故知前無慧眼等言。即文略也。又",
    "X55n0919_005:0810c05": "亦不云一切智等。並略。",
    "X55n0919_005:0810c06": "次非但下。例破諸見。",
    "X55n0919_005:0810c07": "三是名下。結成。光揚能顯。並如文。",
    "X55n0919_005:0810c08": "若不悟下。大文第二六。十四番對信法等。復名為別。",
    "X55n0919_005:0810c09": "離前止觀。對今信等。下去例然。見若被伏但在燸等。",
    "X55n0919_005:0810c10": "故云有漏。",
    "X55n0919_005:0810c11": "已被伏下。第三見度計轉。有雖被伏仍度入無。",
    "X55n0919_005:0810c12": "次夫破下。破無見又二。初立二行三根。結前生後。次",
    "X55n0919_005:0810c13": "正破。初又二。初明二行。次若上下。明三根。即破之由。",
    "X55n0919_005:0810c14": "依無起計。以成下根。下去一一皆破根行。或無者。略",
    "X55n0919_005:0810c15": "聞觀生等。生即有見。謂無為實。是故須破。",
    "X55n0919_005:0810c16": "次又當正破。亦二。先總。次別。總謂直修觀法。別即三",
    "X55n0919_005:0810c17": "假四句。此總即同初文。前文對四見名總。今此對一",
    "X55n0919_005:0810c18": "見名總。",
    "X55n0919_005:0810c19": "次總破下。釋。釋總又為三。初總破無見。先且引經以",
    "X55n0919_005:0810c20": "明破相。初引大品者。以識了別於生即有見。無生即",
    "X55n0919_005:0810c21": "無見。有無俱破。故互相況。皆云不可得者。以深況淺。",
    "X55n0919_005:0810c22": "以淺況深。思之可見。次引楞伽證前總破。經云。若起",
    "X55n0919_005:0810c23": "空見名為壞者。墮於自共。彼經破見。其文不少。三然",
    "X55n0919_005:0810c24": "無生下。斥謬。",
    "X55n0919_005:0811a01": "次別破。又三。初正破。次六十四番。三見度計轉。初又",
    "X55n0919_005:0811a02": "二。先敘來意次第。次正破。初又三。初略示空見。次比",
    "X55n0919_005:0811a03": "決邪正二空。三示空見三假。初又三。初牒前有見。破",
    "X55n0919_005:0811a04": "假之相。為無見之由。由有被伏。成今無境。總別三破。",
    "X55n0919_005:0811a05": "名用止觀。不見三假。似性相空。泯然入空。不見內外。",
    "X55n0919_005:0811a06": "似破因成。亦無前後。似破相續。無相形待。似破相待。",
    "X55n0919_005:0811a07": "次寂然下。明無見體相。三而起下。責見過相。",
    "X55n0919_005:0811a08": "次釋論下。比決邪正二空。又二。先明外人邪空。次明",
    "X55n0919_005:0811a09": "佛弟子正空。初又二。初明邪空生使。次如是下。結歸",
    "X55n0919_005:0811a10": "邪空。次明正空。知愛即是過由。由於著心。著心若生",
    "X55n0919_005:0811a11": "知過須離。離須修觀豈計無生。",
    "X55n0919_005:0811a12": "三云何下。示空見三假又二。初重牒計轉為無見之",
    "X55n0919_005:0811a13": "由。次無生下。示三假相。",
    "X55n0919_005:0811a14": "次當推下。正明用觀。為三。初正觀。先破因成。次當知",
    "X55n0919_005:0811a15": "下。結成二空等。非但下。第三。例破諸見。",
    "X55n0919_005:0811a16": "次若未下。六十四番。三勤修下。見度計轉。",
    "X55n0919_005:0811a17": "三明亦有亦無二。先敘次第。次正明修觀。初又三。初",
    "X55n0919_005:0811a18": "明見相。次引人為例。三略示三假。初又三。初牒前為",
    "X55n0919_005:0811a19": "起見之由。次或進下。正示見相。三發此心下。示見過",
    "X55n0919_005:0811a20": "患。",
    "X55n0919_005:0811a21": "次如長爪下。引人為例。中三。初正引長爪。一切能破",
    "X55n0919_005:0811a22": "是亦無。計有此見是亦有。言得悟者。因佛示故。次發",
    "X55n0919_005:0811a23": "見下。引同長爪。三云何下。廣示見相。於中又二。先苦。",
    "X55n0919_005:0811a24": "次集。初言五不受者。經云。菩薩行般若時。行亦不受。",
    "X55n0919_005:0811b01": "不行亦不受。亦行亦不行亦不受。非行非不行亦不",
    "X55n0919_005:0811b02": "受。不受亦不受。身子問須菩提。何故不受。答般若性",
    "X55n0919_005:0811b03": "不受故。汝何以受於第三句耶。次又我下。示集。三又",
    "X55n0919_005:0811b04": "此下。略示三假之相。",
    "X55n0919_005:0811b05": "次今破下。正明修觀。又三。初正明修觀。次明六十四",
    "X55n0919_005:0811b06": "番。三見度計轉。初又三。初正明用觀。次如是下。結成",
    "X55n0919_005:0811b07": "二空。三即是下。結眼智。二三如文。",
    "X55n0919_005:0811b08": "次破非有非無見。亦二。先明次第。次正明用觀。初又",
    "X55n0919_005:0811b09": "二。初略明見相。次示三假。初又三。初明起見之由。次",
    "X55n0919_005:0811b10": "明見相。三明過失。初由又二。初正明由。次所以下。釋。",
    "X55n0919_005:0811b11": "若不定下。次明見相。又二。初正見相。次何以下。釋。",
    "X55n0919_005:0811b12": "三堅著下。明過失。又二。初正斥。次我心下。明十行使",
    "X55n0919_005:0811b13": "即所生惑。寧起等者。經云。寧起我見如須彌山。不惡",
    "X55n0919_005:0811b14": "取見懷上增慢。此乃少分。應云。寧起我見遍於法界。",
    "X55n0919_005:0811b15": "不惡取空如芥子許。毒草等者。毒草苦集。藥王道滅。",
    "X55n0919_005:0811b16": "次又一一下。示三假相。此一一過。各具三假。",
    "X55n0919_005:0811b17": "若破下。正明用觀。又三。初直明用觀。次明六十四番。",
    "X55n0919_005:0811b18": "三見廣計轉。初又三。初正明破假。次例破諸或。三結",
    "X55n0919_005:0811b19": "成二空。初又二。初直明用觀。次點示四諦。於中又三。",
    "X55n0919_005:0811b20": "初復次下。正示四諦。結於向文不出苦等。次夫一下。",
    "X55n0919_005:0811b21": "明四諦功能。三如來下。引小況大。破見之功實在三",
    "X55n0919_005:0811b22": "藏。故初轉法輪正在破見。故諸部阿含。佛及弟子凡",
    "X55n0919_005:0811b23": "有所說。皆云四諦。生滅尚爾況後三教。次若非下。例",
    "X55n0919_005:0811b24": "破諸見。三結成二空。若不下。六十四番見度計轉。並",
    "X55n0919_005:0811c01": "如文。次所以下。結勸。言不雜者。見相假相一一不同",
    "X55n0919_005:0811c02": "也。",
    "X55n0919_005:0811c03": "次破無言。又三。初示見相。次略有下。復以眾多絕言",
    "X55n0919_005:0811c04": "通責。若謂等者。判其不出複具四句。言不出複見。第",
    "X55n0919_005:0811c05": "二句者即無無句。言不出具足。初句者即初四句。中",
    "X55n0919_005:0811c06": "有四句。即有非有非無亦是第四句中初句。即非有",
    "X55n0919_005:0811c07": "非無有。三法華下。引證。",
    "X55n0919_005:0811c08": "次複具及複具下。絕言准前。亦應廣略推責結成等",
    "X55n0919_005:0811c09": "相。今文極略。但先明複具。",
    "X55n0919_005:0811c10": "次明絕言。絕言又二。初又復下。先出見相。次如此下。",
    "X55n0919_005:0811c11": "破。破又二。先破。次何以故下。釋。釋又二。先橫。次竪。前",
    "X55n0919_005:0811c12": "諸絕相望為橫。今以因果前後相望為竪。竪又三。初",
    "X55n0919_005:0811c13": "正明竪。次上來下。重判橫竪。如一有見中三假四句",
    "X55n0919_005:0811c14": "為橫。度入至四名竪。於有見中。因成是橫。相續是竪。",
    "X55n0919_005:0811c15": "相待二具。一一見初皆有總破。未分橫竪。大途等者。",
    "X55n0919_005:0811c16": "如向橫豎不出於橫。何者。諸見是橫。復以橫破。故並",
    "X55n0919_005:0811c17": "成橫。",
    "X55n0919_005:0811c18": "次今當下。正明竪破。以竪法責故云竪破。言竪法者。",
    "X55n0919_005:0811c19": "句法淺深故名為竪。始自三藏五停。終訖圓教妙覺。",
    "X55n0919_005:0811c20": "此等位生。故名為生。汝若言生。是何等生。一一責之。",
    "X55n0919_005:0811c21": "今其無分。任自成見。於中又二。先明竪四句。次明竪",
    "X55n0919_005:0811c22": "絕言。初四句又二。先破生句。於中又三。初徵起。如文。",
    "X55n0919_005:0811c23": "為是下。列出四教。自為四文。初是三藏。為是乾慧下。",
    "X55n0919_005:0811c24": "通位。為是三賢下。別位。為是鐵輪下。圓位。別不列信。",
    "X55n0919_005:0812a01": "圓不列五品者。只是略耳。言重慮者。慮謂思慮。重觀",
    "X55n0919_005:0812a02": "前真。故云思慮。三用此下。結。",
    "X55n0919_005:0812a03": "次若計下。竪破無生句。又二。初正破。次寄中論師辨",
    "X55n0919_005:0812a04": "異。初又二。初徵起。次為是下。列責。不分教相。但通途",
    "X55n0919_005:0812a05": "作無生之名。義通諸教。於中又三。初約三障以明不",
    "X55n0919_005:0812a06": "生。見思等三是煩惱障。為行下。約事理破。為破三障",
    "X55n0919_005:0812a07": "故得行理。行理窮滿名為不生。世人下。約三佛破。於",
    "X55n0919_005:0812a08": "中又三。先斥舊。若唯法佛。攝化不用。然此不生不生。",
    "X55n0919_005:0812a09": "不得作重語讀之。應須簡書。上不生為上句末。下不",
    "X55n0919_005:0812a10": "生為下句頭。",
    "X55n0919_005:0812a11": "今釋下。正解。文有四重。初事理隱顯擇。法身本有為",
    "X55n0919_005:0812a12": "隱。報應破或有用故顯。故以三或併對三身。無明或",
    "X55n0919_005:0812a13": "盡智滿名報。塵沙障法門。見思障化道。此二或破方",
    "X55n0919_005:0812a14": "成應身。次又無明下。對治三惑擇。以將三身故。對三",
    "X55n0919_005:0812a15": "身故對三惑。隨惑顯身亦應可解。三又業下。約能治",
    "X55n0919_005:0812a16": "所顯釋。業行位智以為能治。真如實相以為所顯。復",
    "X55n0919_005:0812a17": "由業等三煩惱破。報應成就。成故理顯。四者別對三",
    "X55n0919_005:0812a18": "因釋。修性皆爾故用對之。俱通別圓意在於圓故。初",
    "X55n0919_005:0812a19": "三似別。二四扶圓。以別顯圓共成責義。文前三釋。約",
    "X55n0919_005:0812a20": "諸法不生而三佛生。第四一釋。諸法生而三佛生。意",
    "X55n0919_005:0812a21": "在總論諸法不生而三佛生。故總結云生即無生無",
    "X55n0919_005:0812a22": "生即生。若唯法佛不見諸意。今文本責無生釋三佛",
    "X55n0919_005:0812a23": "義。因破他故使明相即。於中文三。初約理結故相即。",
    "X55n0919_005:0812a24": "次引證結。三將諸下。責。並無比等。豈非見耶。",
    "X55n0919_005:0812b01": "有人下。次寄論師異辨。又二。先斥舊。次用彼非以顯",
    "X55n0919_005:0812b02": "今是。因出異解以破他非。初又二。初引他難。次論師",
    "X55n0919_005:0812b03": "救。論師被他謬破。雖作多意不明分齊。故被他約凡",
    "X55n0919_005:0812b04": "小破責。加字申通令得會中。若爾非遷變之生滅。未",
    "X55n0919_005:0812b05": "會真空。今且與其不不生邊。故云扶中。責其不遠。故",
    "X55n0919_005:0812b06": "云傷文夫義。",
    "X55n0919_005:0812b07": "三今家破。又二。初此解下。略斥。次何者下。釋。釋又二。",
    "X55n0919_005:0812b08": "初釋失義。次釋傷文。初又三。初明所失之義。謂失於",
    "X55n0919_005:0812b09": "兼通會別之義。論文圓宗既有異含。如何被責伏無",
    "X55n0919_005:0812b10": "中道。如汝被破正當論文。所兼通藏即初文是。若生",
    "X55n0919_005:0812b11": "下。為其出論含別之義。若生下。出論正宗。言破二十",
    "X55n0919_005:0812b12": "身見者。經論不同。此不假述。五陰各四成二十句。計",
    "X55n0919_005:0812b13": "色與我大小一異。四陰亦然。破得初果。次案文下。結",
    "X55n0919_005:0812b14": "示。兼二即通藏。",
    "X55n0919_005:0812b15": "三龍樹下。示正文義。推功論主如何弘論破失中。",
    "X55n0919_005:0812b16": "次開下。斥傷文失。論語第九接璵見孔子領徒。因而",
    "X55n0919_005:0812b17": "歌曰。鳳兮鳳兮。何德之衰。意斥孔子出不遇時。故鄧",
    "X55n0919_005:0812b18": "艾酬於魏主云。鳳兮鳳兮。只是一鳳。徒自加不而猶",
    "X55n0919_005:0812b19": "失義。抽筆下。斥甚著述傷文。前斥所說傷文也。懸疣",
    "X55n0919_005:0812b20": "下。約喻以責。疣者肉之餘。橫生一肉著體為贅。加點。",
    "X55n0919_005:0812b21": "義如贅上生疣。",
    "X55n0919_005:0812b22": "次今解者。還將彼非以顯今是。為扶含顯。存本不。生",
    "X55n0919_005:0812b23": "依汝加不。亦有多不不生也。故責見心為是何等。於",
    "X55n0919_005:0812b24": "中又二。初正顯。次結斥。初文十重。初標。次列釋。釋又",
    "X55n0919_005:0812c01": "為三。初二明非由但破生亦破不生。故云不不生。以",
    "X55n0919_005:0812c02": "正破邪明不不也。第三至九皆以二不破兩或生。即",
    "X55n0919_005:0812c03": "是以一生字對上兩不義而言之。開為兩生即兩不",
    "X55n0919_005:0812c04": "生。結句但云不不生者。只存略。下去皆然。第十妙覺",
    "X55n0919_005:0812c05": "智斷永滿。故兩不生。三釋並存妙覺位耳。又從三至",
    "X55n0919_005:0812c06": "九皆先擇竟。次生後句。初文長爪成第四句。及絕言",
    "X55n0919_005:0812c07": "者。一切能破。似雙非語。皆可轉。似絕言是。是則一計",
    "X55n0919_005:0812c08": "前後四出。即後三句及以絕言。今總破之。似一不生。不",
    "X55n0919_005:0812c09": "生邪見。是故須破。名不不生。如非想下。引非總無生。",
    "X55n0919_005:0812c10": "亦須破故。言第五不可說藏者。具如大論引續子毗",
    "X55n0919_005:0812c11": "曇。故其所計猶違小宗。是故判之為附佛法。不生亦",
    "X55n0919_005:0812c12": "不生者。亦是不生法破故也。三藏菩薩未得不生。故",
    "X55n0919_005:0812c13": "中文無緣覺侵習。習既未盡故亦不論。言體不者。以",
    "X55n0919_005:0812c14": "異折故。菩薩空同。二乘假同。別教亦不云別。人登地",
    "X55n0919_005:0812c15": "猶有別。二次結斥。如文。",
    "X55n0919_005:0812c16": "次明第三第四句。又二。初略損上文。次別釋。言如上",
    "X55n0919_005:0812c17": "等者。發大心中雙非傳脫。傳脫只是有無二邊。若爾。",
    "X55n0919_005:0812c18": "第三云何。答。遮照異耳。若歷聞法離四。是則五十六",
    "X55n0919_005:0812c19": "重。雙非雙照加四弘六即。即有六十六重。況復諸教",
    "X55n0919_005:0812c20": "並有此位。汝是何處雙非雙照。釋名等者。破橫竪中",
    "X55n0919_005:0812c21": "各有此句及絕待與絕體。體是此句。雖即略損。復更",
    "X55n0919_005:0812c22": "歷事。",
    "X55n0919_005:0812c23": "次若謂下。別釋二文。又各為三。皆先徵起。次釋。三結。",
    "X55n0919_005:0812c24": "初一如文。次為是下。釋中言內外業報者。只是界內",
    "X55n0919_005:0813a01": "界外。折中亦得。當教論之。通教意同。若非如此下。結",
    "X55n0919_005:0813a02": "第四句。三文可見。",
    "X55n0919_005:0813a03": "次竪破絕言者。又三。初以外外等六責之。言啞法者。",
    "X55n0919_005:0813a04": "外計以此而為正道。次三藏下。約佛法。又三。初正責。",
    "X55n0919_005:0813a05": "四教皆以四門通理名絕。次不可眾多下。況責。三為",
    "X55n0919_005:0813a06": "此下。明過患。即是見所生惑。第三十種責為五。初略",
    "X55n0919_005:0813a07": "標。重以十種四句外責之。故云更也。次十種下。列。直",
    "X55n0919_005:0813a08": "立四句故云一往。四上復四故曰無窮。如前釋。三假",
    "X55n0919_005:0813a09": "四句乃至複具等得悟者。從門得悟名門。為四攝屬",
    "X55n0919_005:0813a10": "者。四教各有有等四門。以句攝之。門屬句。言權實者。",
    "X55n0919_005:0813a11": "如云三教為權。圓教為實。各有四句開顯者。實外無",
    "X55n0919_005:0813a12": "權云何言出。不過法華故云齊此。滅後起淨故云失",
    "X55n0919_005:0813a13": "意。作論通經故有得意。三一往下。解。四若不下。結責。",
    "X55n0919_005:0813a14": "五前橫破下。判橫竪。始從外外終至滅後。故名為竪。",
    "X55n0919_005:0813a15": "今世下。第三離料簡中二。初斥偽。次釋疑。初文二。初",
    "X55n0919_005:0813a16": "斥邪人邪法濫正人法。次通斥一切凡夫。初又二。初",
    "X55n0919_005:0813a17": "斥人法濫真。",
    "X55n0919_005:0813a18": "次別出所濫之法。又二。初正明人法之失。次以九事",
    "X55n0919_005:0813a19": "比決邪正。初又二。初明邪人濫法。次引例結責。初又",
    "X55n0919_005:0813a20": "二。初以正濫邪。言惡魔等者。謂曾出家。破戒還俗。更",
    "X55n0919_005:0813a21": "作道士以滅佛法。又如大品。天魔亦作比丘。為菩薩",
    "X55n0919_005:0813a22": "說相似道。骨觀乃至阿羅漢法。何須生死受種種苦。",
    "X55n0919_005:0813a23": "報恩經云。賊住越濟。斷善根人受戒不得。正以破內",
    "X55n0919_005:0813a24": "外道名為越濟。濟。路也。越此二路故云也。偷安者。淮",
    "X55n0919_005:0813b01": "南子云。偷者天下之大賊。邀者。古堯反。要也。求脫無",
    "X55n0919_005:0813b02": "由。苟求平等。押商等者。平斗之本曰槩。以道士心木。",
    "X55n0919_005:0813b03": "平二教斗。終無是理。道入佛法。偷正助邪。押十二八",
    "X55n0919_005:0813b04": "萬之高。就五千二篇之下。名摧尊入卑。以釋彼教。如",
    "X55n0919_005:0813b05": "法師著二教論。教唯有二。謂儒與釋。俗有九流。道即",
    "X55n0919_005:0813b06": "道流。若道立教主。則九流分九。如儒流中牟子．李思",
    "X55n0919_005:0813b07": "慎等。洞曉根源。",
    "X55n0919_005:0813b08": "次以道下。以邪濫正。舊注云。可說之道非真常之道。",
    "X55n0919_005:0813b09": "名亦准之。雖有真常之名。將何以擬三諦四德。",
    "X55n0919_005:0813b10": "次何者下。引例結責。",
    "X55n0919_005:0813b11": "諸法下。次以九事比決。又二。初正比決。次結責。初九",
    "X55n0919_005:0813b12": "事者。如道土李仲卿著十異。琳法師立十喻以喻彼",
    "X55n0919_005:0813b13": "異。文以七。復加威儀及以族位。一者理本不齊。亦損",
    "X55n0919_005:0813b14": "向來所濫之法。雖有無欲之言。言下無旨。徒置常道",
    "X55n0919_005:0813b15": "之說。說無所歸。無欲觀妙之言。欲妙不唯一揆。教相",
    "X55n0919_005:0813b16": "下。二教不齊。今略舉一不齊之言。然五千之文但去",
    "X55n0919_005:0813b17": "奢自約。自約自儉。守弱患身。豈可與夫逗大小用偏",
    "X55n0919_005:0813b18": "圓逆順化冥顯益同年耶。況以下。三苦集不齊。但略",
    "X55n0919_005:0813b19": "舉況。老雖患身去欲。未達患源。弊智勞形。不窮弊本。",
    "X55n0919_005:0813b20": "苦集增長。去道彌途。豈與夫捨三界繫。離三惑縛。具",
    "X55n0919_005:0813b21": "足三智。住三涅槃同邪。況將下。四以道滅不齊況之",
    "X55n0919_005:0813b22": "無作四諦。彼典無名四德。涅槃歸乎極教。本既下。五",
    "X55n0919_005:0813b23": "示跡不齊。滅理為本。應化為迹。佛以下。六相好不齊。",
    "X55n0919_005:0813b24": "佛說下。七化境不齊。先老次莊。佛說下。說字稅音。宣",
    "X55n0919_005:0813c01": "意也。非私曰公。[火*句]。明也。隱密私說。尹喜一人。列傳云。",
    "X55n0919_005:0813c02": "喜為周大夫。善星像。因見異氣而東迎之。果見老子。",
    "X55n0919_005:0813c03": "請著書五千文。若也齊於梵音遐被。何以五千授喜",
    "X55n0919_005:0813c04": "一人。又漆園不。述莊本迹蒙人也。名梁惠王同學。著",
    "X55n0919_005:0813c05": "書十餘萬言。而皆寓言。今宋川北故蒙城是其處也。",
    "X55n0919_005:0813c06": "現有漆園鄉。是著述軌軌遲貌。復次下。八戒儀不齊。",
    "X55n0919_005:0813c07": "如來下。九因位不齊。顒顒。仰也。次盲人下。結責。",
    "X55n0919_005:0813c08": "次復次下。別明所濫之法。又二。初正明外人濫法。次",
    "X55n0919_005:0813c09": "六句料簡。初文者先辨同異。前既已明多種絕言。絕",
    "X55n0919_005:0813c10": "言之前應多種四句。中論不生不滅即是別圓第四",
    "X55n0919_005:0813c11": "句相。即真中道正絕言也。故以絕言絕句外無法。如",
    "X55n0919_005:0813c12": "外邪絕欲破別圓。三藏破外三何所論。",
    "X55n0919_005:0813c13": "次問下。料簡。初問者既不許以諸句破論。謂為有著。",
    "X55n0919_005:0813c14": "於論起見。當如何耶。答分六句。本以中論而為難辭。",
    "X55n0919_005:0813c15": "故今亦以中論意答。論既兼含。總有四意。亦以四意",
    "X55n0919_005:0813c16": "對彼外人。復以四種不生滅見。對四教下正絕言故。",
    "X55n0919_005:0813c17": "有破等三雙不同。且如三藏不生不滅破絕言見。三",
    "X55n0919_005:0813c18": "藏絕言破不生滅。見相修相即准例可知。修中亦須",
    "X55n0919_005:0813c19": "以邪修正。相即須得當教言之。外外對衍有三六句。",
    "X55n0919_005:0813c20": "除外外已。復以教教自用。見與正行成四六句。又以",
    "X55n0919_005:0813c21": "藏對三。以通對二。以別對一。都有一十四箇六句。若",
    "X55n0919_005:0813c22": "論答問破邪。一箇六句即是楞伽。具有以幻破外。約",
    "X55n0919_005:0813c23": "通三教。准例用之。",
    "X55n0919_005:0813c24": "次通斥凡。又二。初正斥。次明見破由觀功德。初文者。",
    "X55n0919_005:0814a01": "一切凡夫無非見也。魚王等者。此二若行皆多隨從。",
    "X55n0919_005:0814a02": "次當知下。示見過患。明觀功能。於中又二。初明方便。",
    "X55n0919_005:0814a03": "通且寄外外。故云避具入絕。前約佛法。亦云乃至避",
    "X55n0919_005:0814a04": "別入圓。以正觀遂而破之。故云無遠不屆。具如向來",
    "X55n0919_005:0814a05": "一十四重。次若得下。約直斷道。以見望思名之為多。",
    "X55n0919_005:0814a06": "故云從多。且從見遍望餘未遍。言三結者。問。見八十",
    "X55n0919_005:0814a07": "八。如何云三。答。論云此三是三三昧近對治法。身見",
    "X55n0919_005:0814a08": "空近治。戒取無願近治。疑無相近治。此三復生三種",
    "X55n0919_005:0814a09": "增上身見。生六十二戒取。生一切苦行。疑於過未遍",
    "X55n0919_005:0814a10": "見猶豫。若說三結即具諸見。",
    "X55n0919_005:0814a11": "次問下。釋疑。又二。先釋能。次釋所。破疑各有問答。初",
    "X55n0919_005:0814a12": "問能破止觀既有三種。空破已多。二何所破。言無量",
    "X55n0919_005:0814a13": "如前。外外乃至圓絕尚用三藏破之。說復衍初。當知",
    "X55n0919_005:0814a14": "後觀更何所破。答者空破見思但成有。乃至圓門亦",
    "X55n0919_005:0814a15": "但見攝。思尚未破何慮無耶。借使通。皆以見為名。後",
    "X55n0919_005:0814a16": "二自有無及二邊。故知下。結意。云何下。兼責。前來諸",
    "X55n0919_005:0814a17": "見橫起。諸見尚在。未得初觀。況復二耶。云何諸師自",
    "X55n0919_005:0814a18": "謂真道。故大論下。明有無皆見。即大論序歸敬偈文。",
    "X55n0919_005:0814a19": "又通以諸見而為有者。為斥二我。又非但斥小。但未",
    "X55n0919_005:0814a20": "得涅槃無。皆名有也。",
    "X55n0919_005:0814a21": "次問者。既一切見同斥為有。有見既多。無亦應然。答",
    "X55n0919_005:0814a22": "意者。夫入涅槃無。故有非一。空無中妄。故不可多。",
    "X55n0919_005:0814a23": "大文第二明得失。先標。次釋。釋中先問意者所破之",
    "X55n0919_005:0814a24": "見既皆是失。能破止觀始從外外終至圓門亦有失",
    "X55n0919_005:0814b01": "不。答中四意。初列四句。次舉四譬。三前二下。判。四所",
    "X55n0919_005:0814b02": "以下。釋。釋自四句。初二句是外道得失。亦云修正觀",
    "X55n0919_005:0814b03": "者。本佛弟子。自觀起見。過同外道。於中復辨事惑盡",
    "X55n0919_005:0814b04": "者。且名為得。事惑未除。唯惡名失。又外道中常見者",
    "X55n0919_005:0814b05": "得。斷見者失。此且寄外而論得失。次佛弟子兩句者。",
    "X55n0919_005:0814b06": "雖復用觀。見惑未斷。名之為失。惑即入真。方名得。初",
    "X55n0919_005:0814b07": "人望外失却成得。不起見故。具如前文。於一一見。判",
    "X55n0919_005:0814b08": "行判根。上根即是佛弟子得。中根即是佛弟子失。下",
    "X55n0919_005:0814b09": "根即外道得失。",
    "X55n0919_005:0814b10": "大文第三明位者。文雖列四。令遍識耳。今在衍初遍",
    "X55n0919_005:0814b11": "知。即是在在於文旨。於中二。先正明位。次結成。初又",
    "X55n0919_005:0814b12": "二。初正列位。次料簡。初又二。初正列。次斷伏下。判同",
    "X55n0919_005:0814b13": "異。次問下。料簡兼示文旨。次顯不次。初問答如文。問",
    "X55n0919_005:0814b14": "意者只應直明別圓之位何須前三。若且論次第。只",
    "X55n0919_005:0814b15": "應列別。此是止觀正文。讀者尚昧。前前處處數有文",
    "X55n0919_005:0814b16": "旨。今於答中復申四意。一上明下。恐發宿習故須具",
    "X55n0919_005:0814b17": "辨。次又欲下。為令行者遍識不濫。三又半下。明後三",
    "X55n0919_005:0814b18": "教為圓助道。四又豈下。開顯但實何須譬空。顯體不",
    "X55n0919_005:0814b19": "異也。",
    "X55n0919_005:0814b20": "次體假下。結成止觀。見思名止。達空名觀。通結前來",
    "X55n0919_005:0814b21": "一切諸見。見息達空無非止觀。此是第一節示文旨竟。",
    "X55n0919_005:0814b23": "止觀輔行搜要記卷第五"
}