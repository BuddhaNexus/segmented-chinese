{
    "X71n1414_007:0371a14": "了菴和尚語錄卷第七",
    "X71n1414_007:0371a16": "　　偈頌",
    "X71n1414_007:0371a17": "參學比丘　汝現　元寶　慧朗　等編",
    "X71n1414_007:0371a18": "天印示普侍者",
    "X71n1414_007:0371a19": "覺天無雲海波靜。萬象森羅同一印。聖凡情量莫能",
    "X71n1414_007:0371a20": "該。爍破面門應自信。鉄牛之機本如此。言下承當不",
    "X71n1414_007:0371a21": "相似。令行吳越在于今。誰解同。生復同死。印泥印水",
    "X71n1414_007:0371a22": "還印空。二三四七俱潛蹤。暗合明投總兒戲。抹過虎",
    "X71n1414_007:0371a23": "穴并魔宮。印空印泥還印水。賓則全賓主全主。曹溪",
    "X71n1414_007:0371a24": "脫出未為奇。擒得盧陂始堪喜。印室印水還印泥。玉",
    "X71n1414_007:0371b01": "犬夜吠金雞啼。紫綬煌煌揭日月。金章隱隱蟠虹蜺。",
    "X71n1414_007:0371b02": "祖也無傳我無授。去來且可空雙手。相逢有問護身",
    "X71n1414_007:0371b03": "符。好與攔腮摑其口。",
    "X71n1414_007:0371b04": "滅宗示胤侍者",
    "X71n1414_007:0371b05": "瞎驢滅却臨濟宗。黃河九曲不敢東。東山拋出暗號",
    "X71n1414_007:0371b06": "子。鉄蛇彩鳳盤晴空。堪笑堪悲川土苴。覿面當機看",
    "X71n1414_007:0371b07": "脚下。打失眉毛萬事休。引得傍觀笑聲啞。宗風似此",
    "X71n1414_007:0371b08": "爭不滅。此心合對瞎驢說。說向瞎驢驢不聽。喝聲迸",
    "X71n1414_007:0371b09": "落千巖月。",
    "X71n1414_007:0371b10": "東白贈昇侍者",
    "X71n1414_007:0371b11": "金雞拍翅扶桑暾。萬國暠暠開乾坤。少室西來豈無",
    "X71n1414_007:0371b12": "意。後生欲見嗟無門。五葉千燈輝震旦。一色明邊何",
    "X71n1414_007:0371b13": "爛爛。更從向上透玄關。曠劫重昬蕩然散。碧海澄澄",
    "X71n1414_007:0371b14": "照虗室。萬象莫能逃影質。堪笑當年老趙州。眼前渾",
    "X71n1414_007:0371b15": "是金州漆。",
    "X71n1414_007:0371b16": "思遠贈傳侍者",
    "X71n1414_007:0371b17": "祖祖相傳有何說。地久天長無斷絕。無端滅向瞎驢",
    "X71n1414_007:0371b18": "邊。添得兒孫釘根楔。此楔欲出出者誰。神仙祕訣超",
    "X71n1414_007:0371b19": "離微。山青山黃日月老。屋前屋後花信稀。傳兮遠兮",
    "X71n1414_007:0371b20": "我與爾。思而不思知幾幾。",
    "X71n1414_007:0371b21": "東雲贈海侍者",
    "X71n1414_007:0371b22": "道人心地如雲海。隨風行空了無碍。曉來一片橫日",
    "X71n1414_007:0371b23": "東。萬里濃陰覆天外。在東為東何定方。卷舒出沒皆",
    "X71n1414_007:0371b24": "相當。釘釘著兮懸掛著。南陽指出談宗綱。有眼衲僧",
    "X71n1414_007:0371c01": "誰不見。未達此心遭境眩。逐物迷真意轉移。識性紛",
    "X71n1414_007:0371c02": "紜日千變。我願人人如此雲。贊之不喜罵不瞋。動既",
    "X71n1414_007:0371c03": "無營靜無住。飄然寂爾超緣塵。雲兮雲兮許多好。人",
    "X71n1414_007:0371c04": "果如雲少煩惱。得時行志作甘霖。一洗炎埃潤枯槁。",
    "X71n1414_007:0371c05": "物外示道侍者",
    "X71n1414_007:0371c06": "道非物外。物外非道。以要言之。孰臻其奧。南泉拂袖",
    "X71n1414_007:0371c07": "便行。馬祖看得恰好。木葉落盡四山黃。金雞拍翅千",
    "X71n1414_007:0371c08": "江曉。",
    "X71n1414_007:0371c09": "宗遠示世侍者",
    "X71n1414_007:0371c10": "未分天地誰為祖。接響承虗自今古。竺國支那兩下",
    "X71n1414_007:0371c11": "看。扶桑日輪正卓午。威音已後威音前。著著落在兒",
    "X71n1414_007:0371c12": "孫邊。馬駒蹈殺不足怪。瞎驢滅却方堪憐。日可冷兮",
    "X71n1414_007:0371c13": "月可熱。此事如何對人說。關心大段是寒梅。盡把春",
    "X71n1414_007:0371c14": "光都漏泄。",
    "X71n1414_007:0371c15": "默堂贈辯侍者",
    "X71n1414_007:0371c16": "淨名一默喧今古。塵塵剎剎開門戶。散華天女解隨",
    "X71n1414_007:0371c17": "邪。擘破虗空旋脩補。八紘雲盡清晝閑。踈簾半捲來",
    "X71n1414_007:0371c18": "秋山。道人有口且掛壁。坐聽萬象提玄關。鉄馬嘶風",
    "X71n1414_007:0371c19": "木雞呌。野水自流華自笑。碧眼胡僧暗點頭。妙德空",
    "X71n1414_007:0371c20": "生曾未了。",
    "X71n1414_007:0371c21": "雪窻贈瑩藏主",
    "X71n1414_007:0371c22": "雙峯歌雪窻。寶華雪窻歌。兩口無一舌。奈此二老何。",
    "X71n1414_007:0371c23": "拈却廉纖與直截。推起松窻進明月。鷺鶿飛入蘆花",
    "X71n1414_007:0371c24": "中。一片清光對寥泬。莫問少林深幾多。莫問雪山高",
    "X71n1414_007:0372a01": "嵯峨。蹲鴟出火香噴鼻。一飽之外安知他。雪窻見我",
    "X71n1414_007:0372a02": "作此語。點首掀眉心唯唯。滿幅書來一字無。前路逢",
    "X71n1414_007:0372a03": "人休錯舉。",
    "X71n1414_007:0372a04": "大明贈韜侍者",
    "X71n1414_007:0372a05": "大包無外還同小。明察秋毫未忘照。大而無大明無",
    "X71n1414_007:0372a06": "明。不妨蹈著通天竅。通天之竅既已開。九野蕩蕩無",
    "X71n1414_007:0372a07": "纖埃。翻思龍潭撲滅紙燭處。爍爍雲漢遠近俱昭回。",
    "X71n1414_007:0372a08": "燒却疏兮焚却鈔。蚋解螢光何足道。坐斷孤峯正令",
    "X71n1414_007:0372a09": "行。瞎棒盲枷真草草。道人光明非小大。耀古騰今長",
    "X71n1414_007:0372a10": "不夜。九烏射盡一無存。把得栗棘渾崙吞。",
    "X71n1414_007:0372a11": "無我贈吾藏主",
    "X71n1414_007:0372a12": "我自無我誰為誰。鉄笛把得縱橫吹。雲門一曲。敲出",
    "X71n1414_007:0372a13": "鳳皇五色髓。洞山五位。擊碎驪龍明月珠。向去底如",
    "X71n1414_007:0372a14": "猫捕鼠。却來底似井覷驢。通紅了也。再下一椎。大唐",
    "X71n1414_007:0372a15": "國裡火星迸。新羅燎却黃門須。",
    "X71n1414_007:0372a16": "性海贈明書記",
    "X71n1414_007:0372a17": "覺海澄圓性清淨。湛湛寒光浸空影。一波纔動萬波",
    "X71n1414_007:0372a18": "隨。便有六凡兼四聖。我觀動靜初無作。只為妄能生",
    "X71n1414_007:0372a19": "妄覺。覺妄元空達本真。一道虗明自昭廓。君不見。靈",
    "X71n1414_007:0372a20": "山拈華伎倆盡。少室單傳重鑄印。三交謾駕鉄牛機。",
    "X71n1414_007:0372a21": "臨汝全提還弄引。南堂五月松吹凉。茶甌滿泛毛孔",
    "X71n1414_007:0372a22": "香。客來問話莫啟口。只有棒喝無商量。",
    "X71n1414_007:0372a23": "秀岩贈挺首座",
    "X71n1414_007:0372a24": "千岩秀出萬物表。下視乾坤一何小。散華無路到諸",
    "X71n1414_007:0372b01": "天。只許青山自圍繞。青山不[得-彳]白雲飛。丹崖豈逐春",
    "X71n1414_007:0372b02": "風老。擬問巖中事若何。春來拂曉聞啼烏。",
    "X71n1414_007:0372b03": "愚中贈哲藏主",
    "X71n1414_007:0372b04": "威音已前無正句。何從立許閑名字。愚中之哲哲中",
    "X71n1414_007:0372b05": "愚。意外遣言言外意。摩竭掩室開口難。毗耶一默心",
    "X71n1414_007:0372b06": "自閑。契詬離朱兩俱失。罔象自得同癡頑。癡兮頑兮",
    "X71n1414_007:0372b07": "幾多好。困來一覺和衣倒。鼻息如雷喚不應。開得眼",
    "X71n1414_007:0372b08": "來天大曉。手指東西話南北。肚飢買箇油糍喫。畢竟",
    "X71n1414_007:0372b09": "愚中事若何。直待當來問彌勒。",
    "X71n1414_007:0372b10": "樂菴贈常首座",
    "X71n1414_007:0372b11": "世間之樂色與聲。一菴冷淡誰留情。千峯萬峯聳寒",
    "X71n1414_007:0372b12": "碧。道人得之雙眼明。眼既樂兮心亦樂。心空眼空樂",
    "X71n1414_007:0372b13": "何著。無著樂虗空亦空。空有華開與華落。華開華落",
    "X71n1414_007:0372b14": "春復秋。世間萬事空悠悠。一菴冷淡只如此。無樂之",
    "X71n1414_007:0372b15": "樂將焉求。是禪悅是法喜。口不能言心自語。木人撫",
    "X71n1414_007:0372b16": "掌唱陽春。石女含笙和流水。一拍一拍高復低。玉兔",
    "X71n1414_007:0372b17": "搗藥金雞啼。拈出青原白家酒。清稅爛醉如春泥。",
    "X71n1414_007:0372b18": "月鏡贈滿書記",
    "X71n1414_007:0372b19": "碧海飛來大圓鏡。吞爍乾坤無少剩。靈山指出未全",
    "X71n1414_007:0372b20": "真。東平打破方相稱。光鏡俱亡是何物。舜若多神露",
    "X71n1414_007:0372b21": "風骨。蚩尤倒走軒轅驚。今古何人敢輕忽。",
    "X71n1414_007:0372b22": "香巖贈芷首座",
    "X71n1414_007:0372b23": "栴檀香風滿岩谷。蘭芳芷秀同芬馥。萬木千林競献",
    "X71n1414_007:0372b24": "酬。鼻觀無聞心自足。道人坐我巖之中。遍身毛孔吹",
    "X71n1414_007:0372c01": "香風。八萬四千身眾海。互相涉入俱融通。舉一毛端",
    "X71n1414_007:0372c02": "眾毛集。一一香光翠雲濕。不出普賢毛孔中。誰道心",
    "X71n1414_007:0372c03": "聞無路入。",
    "X71n1414_007:0372c04": "夢菴贈一侍者",
    "X71n1414_007:0372c05": "未結此菴先作夢。夢入華胥選梁棟。菴成夢覺兩茫",
    "X71n1414_007:0372c06": "然。八表十虗空洞洞。或擎拳或竪指。遮莫謾神并謼",
    "X71n1414_007:0372c07": "鬼。金雞啼上玉闌干。山是山兮水是水。",
    "X71n1414_007:0372c08": "椿庭示壽藏主",
    "X71n1414_007:0372c09": "春八千秋八千。一瞬萬古何茫然。綠疏含風夜氣肅。",
    "X71n1414_007:0372c10": "朱簾卷雨朝容鮮。濟北豈從穿鑿得。睦州謾自相成",
    "X71n1414_007:0372c11": "全。既然黃檗棒頭。揭出佛法的的大意。安用大愚肋",
    "X71n1414_007:0372c12": "下。痛築三拳。總是桑條著箭。柳榦出汁。說甚擔泉帶",
    "X71n1414_007:0372c13": "月覔火和煙。翻身一擲。抹過五天。皮膚脫盡見真實。",
    "X71n1414_007:0372c14": "閻浮猶在海南邊。",
    "X71n1414_007:0372c15": "古音贈韶藏主",
    "X71n1414_007:0372c16": "我有太古音。不是今時曲。馬師曾一彈。清風滿林麓。",
    "X71n1414_007:0372c17": "無絃舉手難。絕聽意自足。禪窻春雨餘。依依遠山綠。",
    "X71n1414_007:0372c18": "中山贈頴侍者",
    "X71n1414_007:0372c19": "突突兀兀撑空虗。青青黯黯何孤危。不偏不倚露一",
    "X71n1414_007:0372c20": "機。除是頑石無人知。首陽餓夫工採薇。豈識空生巖",
    "X71n1414_007:0372c21": "畔天花飛。噫吁嘻。亘千百載兮其誰與歸。",
    "X71n1414_007:0372c22": "太虗",
    "X71n1414_007:0372c23": "太虗無門絕關鑰。扣之作聲鳴剝剝。萬象森羅側耳",
    "X71n1414_007:0372c24": "聽。石人木人齊應諾。金烏東昇兔西墜。天風吹華落",
    "X71n1414_007:0373a01": "香雨。道人燕坐寂不動。笑看須彌同鼓舞。我與太虗",
    "X71n1414_007:0373a02": "真體合。絕點純清離紛雜。電光影裡急翻身。石火星",
    "X71n1414_007:0373a03": "中恣騰蹈。未明此旨成掠虗。靠實說話難提持。直向",
    "X71n1414_007:0373a04": "虗中了真實。始知實外元無虗。虗兮實兮今復古。有",
    "X71n1414_007:0373a05": "相無相何足數。說與聰明道者知。打破將來重捏聚。",
    "X71n1414_007:0373a06": "空巖",
    "X71n1414_007:0373a07": "空巖好空巖好。住來歲久無煩惱。蒲團禪板儘相忘。",
    "X71n1414_007:0373a08": "竹杖芒鞋隨起倒。有時坐。選甚少林胡達磨。一念全",
    "X71n1414_007:0373a09": "超曠劫前。不覺日輪頭上過。有時立。水色山光澹相",
    "X71n1414_007:0373a10": "入。拂曉清風劈面來。過雲小雨霑衣濕。有時行。一片",
    "X71n1414_007:0373a11": "夕陽天外橫。信意不知山遠近。躋攀或與猿虎爭。有",
    "X71n1414_007:0373a12": "時臥。曲水枕頭消一箇。不奈多情黃栗留。幾[囗@日]好夢",
    "X71n1414_007:0373a13": "都驚破。空巖好空巖好。落華滿地無人拂。人空法空",
    "X71n1414_007:0373a14": "空亦空。如何說與時流道。",
    "X71n1414_007:0373a15": "雪山",
    "X71n1414_007:0373a16": "帀地漫天雪三尺。千山萬山齊一色。普賢失却香象",
    "X71n1414_007:0373a17": "王。蹈碎虗空尋不得。六花飛入銀椀中。瓊林玉樹光",
    "X71n1414_007:0373a18": "玲瓏。重巖邃谷香草茁。白牛穩臥忘西東。瞿曇半夜",
    "X71n1414_007:0373a19": "逾城去。掉頭不顧金輪位。脫將袞服貿皮衣。回首人",
    "X71n1414_007:0373a20": "間不知處。",
    "X71n1414_007:0373a21": "牧石",
    "X71n1414_007:0373a22": "道人牧牛如牧石。鞭索不施終省力。樅然遍界露迥",
    "X71n1414_007:0373a23": "迥。寂爾虗閑還默默。有時一曲溪東西。長堤綠草煙",
    "X71n1414_007:0373a24": "萋迷。人間萬事不入耳。席地且聽黃鸎啼。",
    "X71n1414_007:0373b01": "空海",
    "X71n1414_007:0373b02": "覺海無邊空索索。白日東昇月西落。蒼龍睡穩初不",
    "X71n1414_007:0373b03": "知。頷下神珠照寥廓。信手一擊百雜碎。騰身已在須",
    "X71n1414_007:0373b04": "彌背。不犯清波意自殊。他家自有通人愛。",
    "X71n1414_007:0373b05": "自牧",
    "X71n1414_007:0373b06": "我有水牯牛。生來惟自牧。鞭繩既在手。且免東西觸。",
    "X71n1414_007:0373b07": "原上春草青。原下春水綠。隨宜不多求。得飽意自足。",
    "X71n1414_007:0373b08": "如是三十載。養之頗純熟。豈無他人稼。示之非所欲。",
    "X71n1414_007:0373b09": "毛色日已化。頭角空自全。既不逆人意。又不蹊人田。",
    "X71n1414_007:0373b10": "三春農事罷。一堤楊柳煙。人牛兩何有。庶以終天年。",
    "X71n1414_007:0373b11": "空漚",
    "X71n1414_007:0373b12": "覺海澄圓一漚發。起滅無從自虗豁。廓然全露十方",
    "X71n1414_007:0373b13": "空。四生九有和根拔。空自非空離我所。囊栝無邊入",
    "X71n1414_007:0373b14": "環堵。金雞曉拂扶桑枝。玉兔夜輾珊瑚樹。漚中之空",
    "X71n1414_007:0373b15": "空中漚。隨機鼓蕩成沈浮。沈浮本來無實性。六鼇一",
    "X71n1414_007:0373b16": "掣隨金鈎。我開此室還自榜。榜以空漚豈相誑。踈簾",
    "X71n1414_007:0373b17": "半卷篆煙青。三際寥寥餘鏡象。",
    "X71n1414_007:0373b18": "贈陸平原兼示灊姪諸子",
    "X71n1414_007:0373b19": "一從海宇吹腥風。三年蹤跡如轉蓬。平原道人情分",
    "X71n1414_007:0373b20": "濃。招我卜築平原中。灊能結搆進負舂。矻矻蹇蹇忘",
    "X71n1414_007:0373b21": "秋冬。虀不滿甕粟不鍾。煙笻雨笠何憧憧。君不見雄",
    "X71n1414_007:0373b22": "峯作息與眾同。大溈橡栗成禪叢。又不見。栽田愽飯",
    "X71n1414_007:0373b23": "楊岐翁。一旦扶起臨濟宗。吾今老矣百事慵。眼昏頭",
    "X71n1414_007:0373b24": "白雙耳聾。不作俗子悲途窮。不圖聞望傾王公。只願",
    "X71n1414_007:0373c01": "皇化浹浴佛道隆。時和歲稔舟車通。飛潛動植得善",
    "X71n1414_007:0373c02": "終。一丘一岳皆天宮。",
    "X71n1414_007:0373c03": "送壽藏主",
    "X71n1414_007:0373c04": "世尊祗是付金襴。迦葉何須到剎竿。且喜鳳臺無授",
    "X71n1414_007:0373c05": "受。免教開福有相謾。鵷雛眼底風光別。蚊子眉間境",
    "X71n1414_007:0373c06": "界寬。一擊虗空成粉碎。却來平地滾波瀾。",
    "X71n1414_007:0373c07": "送英侍者回彰教",
    "X71n1414_007:0373c08": "禪者三年在侍傍。機先一著解承當。到家不用多言",
    "X71n1414_007:0373c09": "語。叉手惟知聽舉揚。破柱疾雷驚熱喝。倚天長劍發",
    "X71n1414_007:0373c10": "寒光。忽然倒岳傾湫去。方信龍於淺處藏。",
    "X71n1414_007:0373c11": "慧藏主微格外提持之句",
    "X71n1414_007:0373c12": "格外提持也不難。面前推倒鉄圍山。祖師鼻孔曾穿",
    "X71n1414_007:0373c13": "却。外道頭皮有甚頑。情與無情都是妄。法非有法自",
    "X71n1414_007:0373c14": "成閑。一毛頭上三千界。知與何人共往還。",
    "X71n1414_007:0373c15": "復藏主寂照寂",
    "X71n1414_007:0373c16": "一念無生洞十虗。纔分靜躁即懸殊。維摩室裡金光",
    "X71n1414_007:0373c17": "現。善法堂前寶網舒。舉足便須超限量。到家何必問",
    "X71n1414_007:0373c18": "程途。只今六用成休復。禪板蒲團儘自如。",
    "X71n1414_007:0373c19": "送輦真巴大師再之補陀",
    "X71n1414_007:0373c20": "頻伽飛出海門東。日照扶桑萬國紅。法體只如今日",
    "X71n1414_007:0373c21": "見。潮音還與舊時同。天無四壁心何壯。劫有三祇業",
    "X71n1414_007:0373c22": "自空。童子南詢真軌在。杖頭隨處得春風。",
    "X71n1414_007:0373c23": "送空上人之金山",
    "X71n1414_007:0373c24": "德雲端坐妙峯頭。山自高寒水自流。三際不興諸境",
    "X71n1414_007:0374a01": "寂。萬機俱泯一心休。舟橫野渡潮聲夜。更轉星河桂",
    "X71n1414_007:0374a02": "魄秋。金錫影搖天地動。潛鱗衝起釣鼇鈎。",
    "X71n1414_007:0374a03": "答渭友竹寄傳燈錄",
    "X71n1414_007:0374a04": "劫外真燈豈易傳。祗應滅向瞎驢邊。試從七佛探深",
    "X71n1414_007:0374a05": "委。堪與諸家辯正偏。脫印誰驚文彩露。同風自覺道",
    "X71n1414_007:0374a06": "情全。壽山有眼不識字。留在明窻伴暮年。",
    "X71n1414_007:0374a07": "次松月法兄韻送京維那歸省龍翔",
    "X71n1414_007:0374a08": "勛業於君較幾籌。獨知真樂在無求。江西老宿誰非",
    "X71n1414_007:0374a09": "馬。社裡遺民自姓劉。舉話罕聞當路虎。逢人休說過",
    "X71n1414_007:0374a10": "窻牛。只應興化能延敵。不似群兒輥繡毬。",
    "X71n1414_007:0374a11": "送淨藏主遊浙",
    "X71n1414_007:0374a12": "我忘言也汝亦忘言。擘破三玄作兩邊。開口便能吞",
    "X71n1414_007:0374a13": "佛祖。轉身端可利人天。三乘教外機關少。百草頭邊",
    "X71n1414_007:0374a14": "體用全。剔起衲僧行脚眼。大江南北興悠然。",
    "X71n1414_007:0374a15": "送忍侍者上徑山",
    "X71n1414_007:0374a16": "不向楊州聽落梅。只思洗眼看全提。山頭赬尾拏雲",
    "X71n1414_007:0374a17": "去。井底黃塵白晝迷。聖解未除猶滯殻。凡情纔盡自",
    "X71n1414_007:0374a18": "忘蹄。諸方五味都拈却。花滿千岩水滿溪。",
    "X71n1414_007:0374a19": "次韻江心無言方外乾坤",
    "X71n1414_007:0374a20": "方外乾坤豈易窮。同中還異異中同。萬機不墮境根",
    "X71n1414_007:0374a21": "識。一念頓超空假中。頑石有時能點首。太虗無跡可",
    "X71n1414_007:0374a22": "形容。豁開戶牖歸來也。相見依然在別峯。",
    "X71n1414_007:0374a23": "靈澄和尚山居偈寶藏主求和",
    "X71n1414_007:0374a24": "西來無意與人言。開到梅華自換年。三事壞衣殊稱",
    "X71n1414_007:0374b01": "體。一頭華髮任齊肩。行收落葉供茶鼎。坐倚蒲團對",
    "X71n1414_007:0374b02": "瀑泉。世出世間都是夢。孰論身後與身前。",
    "X71n1414_007:0374b03": "次松月翁韻送承天藏維那禮祖",
    "X71n1414_007:0374b04": "未了目前須用了。已明心地更何求。巴蛇昨夜吞香",
    "X71n1414_007:0374b05": "象。陝府今朝灌鉄牛。馬祖下人阿錄錄。桐城投子道",
    "X71n1414_007:0374b06": "油油。只今此話無人舉。看盡青山自白頭。",
    "X71n1414_007:0374b07": "贈隱禪人默法華經",
    "X71n1414_007:0374b08": "七喻三周一默收。無人能到最深幽。權機可向聲前",
    "X71n1414_007:0374b09": "薦。實相那容紙上求。菩薩涌升金地裂。天龍恭敬寶",
    "X71n1414_007:0374b10": "華浮。豁開火宅光明藏。携手同乘露地牛。",
    "X71n1414_007:0374b11": "送雲蓋師首座歸隆興",
    "X71n1414_007:0374b12": "東土西乾妙不傳。現成公案亦昭然。睦州豈是閑擔",
    "X71n1414_007:0374b13": "板。黃檗難教在下肩。南浦鸎華春滿路。西山煙雨翠",
    "X71n1414_007:0374b14": "摩天。諸方脚債都還了。一曲松風兩耳邊。",
    "X71n1414_007:0374b15": "送琬上人之四明兼柬翠山大朴",
    "X71n1414_007:0374b16": "蹈遍吳雲志未灰。又思入海看蓬萊。金剛石上頻伽",
    "X71n1414_007:0374b17": "見。玉几峯前窣堵開。問法問心何卓犖。尋師尋友莫",
    "X71n1414_007:0374b18": "徘徊。憑君說與翠岩老。留取眉毛頷下栽。",
    "X71n1414_007:0374b19": "送璘上人遊四明天台省親",
    "X71n1414_007:0374b20": "揭翻父母未生前。行脚參方話已圓。萬法不離心地",
    "X71n1414_007:0374b21": "印。好山都在屋頭邊。鄞江有水通三島。方廣無雲見",
    "X71n1414_007:0374b22": "五天。秋滿乾坤風信好。卷衣歸趁浙東船。",
    "X71n1414_007:0374b23": "次松月翁韻送育王竺首座歸閩",
    "X71n1414_007:0374b24": "古鄮山中有此郎。揮戈佛日可重光。胸襟政自空今",
    "X71n1414_007:0374c01": "古。尺寸何勞較短長。好箇法門真種草。堪於惡道作",
    "X71n1414_007:0374c02": "津梁。蒲鞋價重無人售。又挈藤枝返故鄉。",
    "X71n1414_007:0374c03": "次韻送曙藏主禮宏智塔",
    "X71n1414_007:0374c04": "洞下宗師太白翁。一機不墮正偏中。羊腸鳥道開玄",
    "X71n1414_007:0374c05": "路。白日青天鼓黑風。超越古今端可見。鍛烹凡聖本",
    "X71n1414_007:0374c06": "無功。涅槃後有大人相。山冷雲寒月滿空。",
    "X71n1414_007:0374c07": "鉄鼓歸根塔",
    "X71n1414_007:0374c08": "根元非有擬何歸。回首人間萬事非。八面玲瓏無縫",
    "X71n1414_007:0374c09": "罅。十虗磅礴自孤危。空華著處揚真諦。鐵鼓隨時藏",
    "X71n1414_007:0374c10": "化機。未作死埋先活葬笑看天岸夕陽微。",
    "X71n1414_007:0374c11": "次韻吞龍翔一首座",
    "X71n1414_007:0374c12": "寄來佳偈是前年。落落盤珠妙轉旋。嚼碎氷霜和字",
    "X71n1414_007:0374c13": "嚥。夢成風雨對床眠。縱橫得路誰相委。啐啄同時自",
    "X71n1414_007:0374c14": "可傳。鳳舞龍翔看賓主。出頭天外豈無緣。",
    "X71n1414_007:0374c15": "送僧省香山雪溪",
    "X71n1414_007:0374c16": "八月九月西風凉。片帆高掛逾錢塘。眼頭擬覲雪溪",
    "X71n1414_007:0374c17": "雪。鼻觀已作香山香。師資合處形跡絕。知見盡時機",
    "X71n1414_007:0374c18": "路亡。莫學耽源畫圓相。教他馬祖費論量。",
    "X71n1414_007:0374c19": "用雲深韻謝中竺空海見招",
    "X71n1414_007:0374c20": "白髮蒼顏委羽翁。稽留峯頂闡玄宗。棒頭日月吞千",
    "X71n1414_007:0374c21": "界。喝下風雷撼九重。爝火且須閑白晝。寸莛何必撞",
    "X71n1414_007:0374c22": "洪鐘。故交總是劉文叔。足壓龍腰自不容。",
    "X71n1414_007:0374c23": "寄報國無住慧雲木岩萬壽大明",
    "X71n1414_007:0374c24": "荏苒年華七十翁。與誰握手話先宗。平生朋友二三",
    "X71n1414_007:0375a01": "輩。動隔雲山千萬重。安樂自從撾退鼓。睡來多是不",
    "X71n1414_007:0375a02": "聞鐘。歲寒只有長松在。不為氷霜改舊容。",
    "X71n1414_007:0375a03": "寄杲宗二侍者",
    "X71n1414_007:0375a04": "擕李亭東落魄翁。口同心語亦弘宗。金針雙鎻天機",
    "X71n1414_007:0375a05": "密。寶印微開錦縫重。慧照深思三頓棒。羅云再擊一",
    "X71n1414_007:0375a06": "聲鐘。爭如普化風顛子。傳得盤山老漢容。",
    "X71n1414_007:0375a07": "寄旻春谷",
    "X71n1414_007:0375a08": "桂子堂前侍乃翁。笑看江漢自朝宗。萎華掃盡風千",
    "X71n1414_007:0375a09": "片。香水飄來雨一重。兜率夢中推鐵鼓。乾城影裡擲",
    "X71n1414_007:0375a10": "金鐘。籌盈石室渾閑事。戶外其如屨叵容。",
    "X71n1414_007:0375a11": "寄演福大用",
    "X71n1414_007:0375a12": "南天竺國絳衣翁。語默雙忘顯正宗。提起天台中道",
    "X71n1414_007:0375a13": "義。化行華藏十三重。香雲縹緲縈珠網。花雨繽紛撲",
    "X71n1414_007:0375a14": "講鐘。見說年來頭也白。可如雪後看山容。",
    "X71n1414_007:0375a15": "寄覺宗聖敏仲膚起滅宗",
    "X71n1414_007:0375a16": "凜凜高風似睦翁。起吾宗也滅吾宗。發揮濟北龍瞳",
    "X71n1414_007:0375a17": "正。籠絡韶陽鉄網重。雪頂自擎彌勒像。霜空誰扣約",
    "X71n1414_007:0375a18": "齋鐘。城市山林兩奇絕。一湖秋水浸天容。",
    "X71n1414_007:0375a19": "次東山無際送玫侍者來靈岩韻",
    "X71n1414_007:0375a20": "後生喜有超方志。恰值岩頭散席餘。留得東山送行",
    "X71n1414_007:0375a21": "語。勝如南岳不通書。和柈托出先呈我。兩手擎回却",
    "X71n1414_007:0375a22": "付渠。擺尾搖頭如此去。何妨密處放教踈。",
    "X71n1414_007:0375a23": "贈中竺時首座",
    "X71n1414_007:0375a24": "中峯一个破沙盆。大徹投機廓頂門。掃蕩三玄扶濟",
    "X71n1414_007:0375b01": "北。掀翻百法起慈恩。夢陞兜率如何舉。講得虗空作",
    "X71n1414_007:0375b02": "麼論。晏歲裹糧來伴我。拓開方外立乾坤。",
    "X71n1414_007:0375b03": "懷龍華會翁福臻希文",
    "X71n1414_007:0375b04": "弟兄絕跡到南堂。豈是山長與水長。所向自從多險",
    "X71n1414_007:0375b05": "惡。有書無計問安康。何人解展回天力。此日來施活",
    "X71n1414_007:0375b06": "國方。但得河清任頭白。尚須携手話宗綱。",
    "X71n1414_007:0375b07": "次雪竇華國韻贈明首座",
    "X71n1414_007:0375b08": "中峰月下出門時。眷眷無言只自知。脫墼笑他靈利",
    "X71n1414_007:0375b09": "漢。破家還我寧馨兒。摩訶衍法談來妙。覩史陀天夢",
    "X71n1414_007:0375b10": "覺遲。海上橫行從此去。重關一試頂門椎。",
    "X71n1414_007:0375b11": "送光侍者歸廣化",
    "X71n1414_007:0375b12": "上人親自萬松來。却著雙檮紙襖回。直指宗乘心印",
    "X71n1414_007:0375b13": "在。廣施方便化門開。芒鞋竹杖何多事。綠水青山絕",
    "X71n1414_007:0375b14": "點埃。昨夜春風到南麓。煩君問訊嶺頭梅。",
    "X71n1414_007:0375b15": "送觀首座歸三祖",
    "X71n1414_007:0375b16": "白鶴峯高翠插天。灊溪一水碧漣漣。宗門有路人行",
    "X71n1414_007:0375b17": "少。智海無風鑑自圓。山谷石牛頭角露。金容癩狗脚",
    "X71n1414_007:0375b18": "皮穿。險崖機外翻身去。收取蒲鞋舊價錢。",
    "X71n1414_007:0375b19": "贈雲藏主默誦蓮經",
    "X71n1414_007:0375b20": "髫年便誦芬陀利。倒指于今二十霜。眼底不存元字",
    "X71n1414_007:0375b21": "脚。眉間自放白毫光。炎炎火宅神通藏。矗矗雲山解",
    "X71n1414_007:0375b22": "脫場。舌本流來建瓴水。一聲聲和鉄琅璫。",
    "X71n1414_007:0375b23": "送天台玄藏主之江西",
    "X71n1414_007:0375b24": "此行直到大江西。不用從人乞指迷。黃檗痛施三頓",
    "X71n1414_007:0375c01": "棒。大愚相聚一莖虀。有玄有妙非真際。無正無偏是",
    "X71n1414_007:0375c02": "半提。蹈遍匡廬見衡岳。洞庭霜白水天低。",
    "X71n1414_007:0375c03": "華頂天心同塤大章至。出似懷蘊恕中之什。",
    "X71n1414_007:0375c04": "次韻二首。一以為東遊之贈。一以簡能仁用",
    "X71n1414_007:0375c05": "章天章用貞",
    "X71n1414_007:0375c06": "雪壓梅梢卒未消。絕憐紙襖勝麻袍。風生谷口千江",
    "X71n1414_007:0375c07": "吼。月到天心一鏡高。吞爍十虗眸烱烱。倒流三峽辯",
    "X71n1414_007:0375c08": "滔滔。德雲不下妙峯頂。童子南詢幾許勞。",
    "X71n1414_007:0375c09": "天鏡宏開宿靄消。蘭亭春日試春袍。千鈞力在毫端",
    "X71n1414_007:0375c10": "上。五鳳樓成手段高。蔓草難圖何糾糾。橫流當道正",
    "X71n1414_007:0375c11": "滔滔。東尋禹穴非無興。兩脚年來弗耐勞。",
    "X71n1414_007:0375c12": "次韻答圓通約之時留天章",
    "X71n1414_007:0375c13": "死猫頭話久無傳。千里緘題慰老年。句句盡同師子",
    "X71n1414_007:0375c14": "吼。聲聲裂破野狐禪。華開鉄樹春無跡。燄發氷河雪",
    "X71n1414_007:0375c15": "滿川。別有一機烣祖業。不愁無路可通玄。",
    "X71n1414_007:0375c16": "次前韻答天章用貞文明天民",
    "X71n1414_007:0375c17": "名實相應豈浪傳。風流堪繼永和年。不離一念觀塵",
    "X71n1414_007:0375c18": "劫。盡脫三灾到四禪。曲水流觴新主客。茂林脩竹舊",
    "X71n1414_007:0375c19": "雲川。塤箎迭奏瘖群響。調轉胡笳拍拍玄(時約之天民皆辟難",
    "X71n1414_007:0375c20": "於此)。",
    "X71n1414_007:0375c21": "金襴之外復何傳。末法迢迢一萬年。爛嚼東山鉄酸",
    "X71n1414_007:0375c22": "餡。生吞會祖栗蓬禪。群星拱北天垂象。萬派朝宗海",
    "X71n1414_007:0375c23": "內川。倒却門前剎竿著。從他鵠白與烏玄。",
    "X71n1414_007:0375c24": "次前韻寄能仁用章寶林別峯",
    "X71n1414_007:0376a01": "住山鈯斧得真傳。東渡錢塘又一年。插草等閑成梵",
    "X71n1414_007:0376a02": "剎。隨機逆順入諸禪。斬新日月開天鏡。依舊風霆似",
    "X71n1414_007:0376a03": "霅川。老我不吹無孔笛。還伊一語具三玄。",
    "X71n1414_007:0376a04": "賢首宗中擅正傳。雲腰還億普通年。盡知潛子能弘",
    "X71n1414_007:0376a05": "教。誰識圭峯早悟禪。電掣一機過劈箭。瀾翻千偈瀉",
    "X71n1414_007:0376a06": "長川。灼然蹈著通天竅。法法何曾落妙玄。",
    "X71n1414_007:0376a07": "國清栖雲閣",
    "X71n1414_007:0376a08": "黃獨何心致紫泥。高居自占白雲栖。五峯削出半天",
    "X71n1414_007:0376a09": "上。雙澗勒回孤嶼低。龍作人來聞法去。猿從月落帶",
    "X71n1414_007:0376a10": "霜啼。轉身別有通玄路。南斗東移北斗西。",
    "X71n1414_007:0376a11": "贈天寧壽首座",
    "X71n1414_007:0376a12": "曾自雙峩入室來。南湖分座亦悠哉。百非四句從頭",
    "X71n1414_007:0376a13": "剗。萬戶千門盡豁開。碧海錦鱗衝雪浪。青原白酒潑",
    "X71n1414_007:0376a14": "春醅。鉄船打就渾閑事。浩劫真風喚得回。",
    "X71n1414_007:0376a15": "懷天封一宗龍華友石",
    "X71n1414_007:0376a16": "我家兄弟唯一宗。連床夜雨難再同。樹金剛幢擊石",
    "X71n1414_007:0376a17": "鼓。用黑荳法開天封。看渠大作師子吼。顧我何有羚",
    "X71n1414_007:0376a18": "羊蹤。龍華補處得勝友。石上頗說南堂翁。",
    "X71n1414_007:0376a19": "次韻答芷首座",
    "X71n1414_007:0376a20": "西風庭院散天香。相對忘言意自長。莫遣聲光輕烜",
    "X71n1414_007:0376a21": "赫。好將蹤跡穩韜藏。深思大教頻開卷。仰止前脩只",
    "X71n1414_007:0376a22": "望洋。七載祖庭燒得盡。三邊旗幟尚飄揚。",
    "X71n1414_007:0376a23": "萬壽愚隱。先天瑞嫡孫。開法中吳。未皇修賀。",
    "X71n1414_007:0376a24": "先勤書問侑以湯濟。因過其孫仁壽天澤。閱",
    "X71n1414_007:0376b01": "白馬元明偈和二首。一以謝愚隱。一以贈天",
    "X71n1414_007:0376b02": "澤。庶延聖剛中見之同一笑也",
    "X71n1414_007:0376b03": "老向荒郊學種禾。不愁不奈祖庭何。三吳旺化逢禪",
    "X71n1414_007:0376b04": "月。一國宗風得鳥窠。書外有言皆藥石。胷中無地著",
    "X71n1414_007:0376b05": "干戈。盡知師叔無禪道。打鉄為船理則那。",
    "X71n1414_007:0376b06": "異畒重觀合穗禾。不知談笑入無何。主賓道恊寧存",
    "X71n1414_007:0376b07": "跡。凡聖情忘自脫窠。雷動九淵摩竭令。日回三舍魯",
    "X71n1414_007:0376b08": "陽戈。瀑花飛作懸河辯。驚倒龍湫諾詎那。",
    "X71n1414_007:0376b09": "松月翁。佛生成道涅槃栴檀像觀音五偈。善",
    "X71n1414_007:0376b10": "禪人求和",
    "X71n1414_007:0376b11": "佛佛同生是此朝。眾生與佛本非遙。不能自用香湯",
    "X71n1414_007:0376b12": "沐。却把渠來惡水澆。悉達打頭呈伎倆。雲門好棒出",
    "X71n1414_007:0376b13": "心苗。驚天動地男兒事。金屋休誇貯阿嬌。",
    "X71n1414_007:0376b14": "自從嚴駕越春城。六載深山志始平。佩項圓光銀漢",
    "X71n1414_007:0376b15": "月。通身寒露玉壺氷。河沙三昧同時證。剎海真乘一",
    "X71n1414_007:0376b16": "道登。末法師僧不知有。假衣求食謾騰騰。",
    "X71n1414_007:0376b17": "大哉無上涅槃門。本自無亡豈有存。法眼親傳飲光",
    "X71n1414_007:0376b18": "勝。宗風不墜釋迦文。窮玄極妙流聲教。續燄聯芳在",
    "X71n1414_007:0376b19": "嫡孫。打破虗空求影跡。分明一棒一條痕。",
    "X71n1414_007:0376b20": "優填只在世情間。真佛何甞去不還。相好儼然如滿",
    "X71n1414_007:0376b21": "月。雕餿剛爾費沈檀。未曾舉手功全著。纔涉思惟見",
    "X71n1414_007:0376b22": "不寬。古往今來同一日。煌煌一座紫金山。",
    "X71n1414_007:0376b23": "百寶莊嚴妙色身。為依為蔭亦侯旬。聞思修是三摩",
    "X71n1414_007:0376b24": "地。悲智行為千輻輪。說法自來空物我。散華隨處擁",
    "X71n1414_007:0376c01": "天神。圓通境界無關鑰。小白香飄海岸春。",
    "X71n1414_007:0376c02": "送可上人歸省隆教古鼎",
    "X71n1414_007:0376c03": "圓顱稱釋子。難遇是明師。鉢水投針處。須彌輥芥時。",
    "X71n1414_007:0376c04": "無心同鏡像。脫頴見囊錐。豈謂南詢後。重安眼上眉。",
    "X71n1414_007:0376c05": "次韻答伯儀張教授",
    "X71n1414_007:0376c06": "危言竦縉紳。真氣掃邪氛。未展圖南翮。先空冀北群。",
    "X71n1414_007:0376c07": "尋僧言大道。渡水到深雲。三教從何立。窮源自不分。",
    "X71n1414_007:0376c08": "贈岡書記",
    "X71n1414_007:0376c09": "一字不著畫。相看眼似眉。難教夫子會。只許老胡知。",
    "X71n1414_007:0376c10": "文彩全彰處。機輪妙轉時。十方俱一照。石火太遲遲。",
    "X71n1414_007:0376c11": "贈端禪人默蓮經",
    "X71n1414_007:0376c12": "掩卷轉蓮華。寧論歲月賒。未明窮子喻。難到法王家。",
    "X71n1414_007:0376c13": "雨露無高下。根莖有等差。頭頭開示處。功行幾恒沙。",
    "X71n1414_007:0376c14": "次韻送心侍者",
    "X71n1414_007:0376c15": "欲作宗門客。先須發大心。苟非師子吼。那副象王任。",
    "X71n1414_007:0376c16": "著著超方處。頭頭顯妙音。豁開行脚眼。山海未高深。",
    "X71n1414_007:0376c17": "和晦機和尚韻贈定上人",
    "X71n1414_007:0376c18": "大海波心立。千峯頂上行。胷襟無日月。手面有權衡。",
    "X71n1414_007:0376c19": "梅柳春光動。湖山雪意晴。那伽定中句。全死又全生。",
    "X71n1414_007:0376c20": "和松月法兄韻送明首座遊五臺",
    "X71n1414_007:0376c21": "蹈著臺山路。真成汗漫遊。劍眉何凜凜。殺氣只浮浮。",
    "X71n1414_007:0376c22": "可數無餘子。難當這一頭。曹溪好風月。碧淨冷涵秋。",
    "X71n1414_007:0376c23": "次韻送阜上人",
    "X71n1414_007:0376c24": "一日復一日。千山又萬山。要明心地印。須透祖師關。",
    "X71n1414_007:0377a01": "道韻誰堪並。塵緣自絕攀。權衡俱在手。應笑管窺斑。",
    "X71n1414_007:0377a02": "送顯維那禮五臺",
    "X71n1414_007:0377a03": "驀直臺山路。誰誇陷虎機。未言先勘破。携手即同歸。",
    "X71n1414_007:0377a04": "師子空中現。頻伽脚下飛。天華政多事。繚亂撲禪衣。",
    "X71n1414_007:0377a05": "次韻贈蔣山輔侍者",
    "X71n1414_007:0377a06": "不住朝廷寺。閑居近道傍。依然遇賓客。顛倒著衣裳。",
    "X71n1414_007:0377a07": "況爾鍾山至。難將北斗藏。鷹窠出威鳳。談笑發天香。",
    "X71n1414_007:0377a08": "送緣藏主之金陵",
    "X71n1414_007:0377a09": "息菴息不盡。又欲去金陵。宇宙空雙眼。江山老一藤。",
    "X71n1414_007:0377a10": "發揮無盡藏。紹續祖師燈。莫學暹禪者。無言戀碧層。",
    "X71n1414_007:0377a11": "示昂禪人",
    "X71n1414_007:0377a12": "要明行脚事。不用別馳求。滅得偷心盡。方知道念周。",
    "X71n1414_007:0377a13": "蕩蕩空三際。昂昂出一頭。懸崖能撒手。脫體更風流。",
    "X71n1414_007:0377a14": "次韻贈志侍者",
    "X71n1414_007:0377a15": "把住犀牛扇。堪稱席上珍。莫為斷佛種。須作利生因。",
    "X71n1414_007:0377a16": "百煉金除鑛。重磨鏡絕塵。飄然來又云。一箇自由身。",
    "X71n1414_007:0377a17": "次韻贈本侍者",
    "X71n1414_007:0377a18": "啐啄相投處。難教子母知。斯須能不異。遠大始堪期。",
    "X71n1414_007:0377a19": "自信皆由我。群居更問誰。八紘雲散後。一月正流輝。",
    "X71n1414_007:0377a20": "次韻送宗侍者再參蔣山",
    "X71n1414_007:0377a21": "大法宜修學。明師勿久離。須知末後句。不是最初機。",
    "X71n1414_007:0377a22": "掛拂遭呵處。升堂卷席時。紙衣抄不到。携手孰同歸。",
    "X71n1414_007:0377a23": "次韻送檀維那",
    "X71n1414_007:0377a24": "道人曾法戰。叱咤破金城。去就鴻毛重。勛名海岳輕。",
    "X71n1414_007:0377b01": "缾盂過擕李。節候近清明。百越三台路。徜羊不計程。",
    "X71n1414_007:0377b02": "次韻悼感聖雲菴",
    "X71n1414_007:0377b03": "之子喜不兼。持身只守謙。開門臨野水。為客卷踈簾。",
    "X71n1414_007:0377b04": "古寺如風穴。宗乘繼此菴。話頭元自在。今後許誰拈。",
    "X71n1414_007:0377b05": "行脚走三千。探珠下九淵。倒拈苕帚柄。痛掃野狐禪。",
    "X71n1414_007:0377b06": "已辦今生事。還思未了緣。老胡真軌在。挈履過西天。",
    "X71n1414_007:0377b07": "未來先寄信。欲去又牽衣。白髮憐吾老。朱顏借爾輝。",
    "X71n1414_007:0377b08": "有懷弘道統。無命與時違。千聖頭邊路。還同把手歸。",
    "X71n1414_007:0377b09": "勉菴贈邵上人",
    "X71n1414_007:0377b10": "要會此門風。須憑策勵功。孜孜忘早夜。矻矻感秋冬。",
    "X71n1414_007:0377b11": "自棄溝中斷。相成爨下桐。一拳恢活業。千古繼先宗。",
    "X71n1414_007:0377b12": "鈍潛贈頴上人",
    "X71n1414_007:0377b13": "鋒芒都去盡。似兀又如癡。萬境不相到。一真聊自怡。",
    "X71n1414_007:0377b14": "忘機猶罔象。藏密是便宜。自昔知音者。獨存王老師。",
    "X71n1414_007:0377b15": "次蔣山正宗韻送琦侍者",
    "X71n1414_007:0377b16": "扇破索牛兒。千鈞弩發機。正宗誰復論。秋月自揚輝。",
    "X71n1414_007:0377b17": "碪杵千家動。雲天一鴈歸。西川回未得。易服問東碕。",
    "X71n1414_007:0377b18": "竺元和尚山謳四首。壽藏主求和",
    "X71n1414_007:0377b19": "投老無所營。身安萬事足。雖承教外傳。還把楞伽讀。",
    "X71n1414_007:0377b20": "東峯多土酥。西塢富溪蔌。一飽謝塵世。焉用衘花鹿。",
    "X71n1414_007:0377b21": "茫茫六合中。箇箇無非客。一人萬夫敵。六馬御朽索。",
    "X71n1414_007:0377b22": "魯陽不揮戈。白日即西落。咄哉老趙州。八十方行脚。",
    "X71n1414_007:0377b23": "我有無絃琴。中含太古音。豈無少林曲。不入時人心。",
    "X71n1414_007:0377b24": "白鶴千年歸。丹鳳一日吟。嗟嗟精衛子。弗顧滄海深。",
    "X71n1414_007:0377c01": "我有無孔笛。有口誰解吹。吹者不易得。聽者誠難知。",
    "X71n1414_007:0377c02": "空山晝寂寂。草座春依依。一箇黃栗留。啼上高高枝。",
    "X71n1414_007:0377c03": "禮應菴祖塔",
    "X71n1414_007:0377c04": "不受雲居腦後錐。却來虎穴奮全威。關情最是梅陽",
    "X71n1414_007:0377c05": "老。遙付楊岐五世衣。",
    "X71n1414_007:0377c06": "禮大梅祖塔",
    "X71n1414_007:0377c07": "爛梅無色又無香。碎嚼猶堪誑老龐。劄定馬師三寸",
    "X71n1414_007:0377c08": "舌。倒流東海入西江。",
    "X71n1414_007:0377c09": "和皎首座雜言韻",
    "X71n1414_007:0377c10": "一靈不昧古猶今。妄想塵塵自陸沉。合浦明珠生蚌",
    "X71n1414_007:0377c11": "腹。凉秋白月到天心。",
    "X71n1414_007:0377c12": "得失雙忘語意真。當機拶倒主空神。千門萬戶無關",
    "X71n1414_007:0377c13": "鑰。八臂那吒現半身。",
    "X71n1414_007:0377c14": "送光知客歸雙溪",
    "X71n1414_007:0377c15": "入門深已辯來風。莫是機先有路通。後夜雙溪弄明",
    "X71n1414_007:0377c16": "月。却疑身在水晶宮。",
    "X71n1414_007:0377c17": "悼報國希白和尚",
    "X71n1414_007:0377c18": "無常既到趣行裝。浴罷更衣即坐亡。潮落海門新月",
    "X71n1414_007:0377c19": "上。不知全體露堂堂。",
    "X71n1414_007:0377c20": "大涅槃城此日開。廓周沙界淨無埃。為人方便知多",
    "X71n1414_007:0377c21": "少。親切無如者一回。",
    "X71n1414_007:0377c22": "四大分飛五蘊空。此時端可定綱宗。廣長舌相吞寰",
    "X71n1414_007:0377c23": "海。伸出炎炎火聚中。",
    "X71n1414_007:0377c24": "送德茂鑑三禪人禮祖",
    "X71n1414_007:0378a01": "湘南潭北路悠悠。不若春風百草頭。後夜匡廬看瀑",
    "X71n1414_007:0378a02": "布。大江如練月如鈎。",
    "X71n1414_007:0378a03": "五葉流芳滿大唐。黃金靈骨轉難藏。鐵鍬正好頻提",
    "X71n1414_007:0378a04": "挈。休問湖南堠子長。",
    "X71n1414_007:0378a05": "祖師靈骨徧乾坤。一段光明徹曉昏。鑑在機先如不",
    "X71n1414_007:0378a06": "會。却成容易上人門。",
    "X71n1414_007:0378a07": "和竺元和尚閑居雜言韻",
    "X71n1414_007:0378a08": "童子南詢錯較量。又尋初友見清凉。眼睛只在眉毛",
    "X71n1414_007:0378a09": "下。庭際春深草自長。",
    "X71n1414_007:0378a10": "于時無夢老巖房。問道何須太著忙。據令提綱成特",
    "X71n1414_007:0378a11": "地。聽他梁燕說真常。",
    "X71n1414_007:0378a12": "世路難行滑似苔。山居容易得心灰。時人自是不肯",
    "X71n1414_007:0378a13": "到。老子柴門終日開。",
    "X71n1414_007:0378a14": "寒山拾得是勍敵。百靈龐老非同參。雲自高飛水自",
    "X71n1414_007:0378a15": "下。馬頭向北牛頭南。",
    "X71n1414_007:0378a16": "皮髓碎分憐鼻祖。箭鋒相拄笑三平。八坳九垤山中",
    "X71n1414_007:0378a17": "路。只許孤雲管送迎。",
    "X71n1414_007:0378a18": "金剛正印獨心傳。不在威音大劫前。數筆遠山滄海",
    "X71n1414_007:0378a19": "日。一溪流水綠楊煙。",
    "X71n1414_007:0378a20": "拾枯煑雪烹月團。愽山煙細瓷甌圓。香嚴大仰小伎",
    "X71n1414_007:0378a21": "倆。原夢直到溈山前。",
    "X71n1414_007:0378a22": "示僧",
    "X71n1414_007:0378a23": "六十蒿枝痛不痕。攔腮一掌為知恩。虎頭虎尾齊收",
    "X71n1414_007:0378a24": "處。三世如來總滅門。",
    "X71n1414_007:0378b01": "送僧",
    "X71n1414_007:0378b02": "雪曲陽春調未高。海天空闊看鯨濤。轉身蹈著通玄",
    "X71n1414_007:0378b03": "頂。八十翁翁著繡袍。",
    "X71n1414_007:0378b04": "形山有寶莫他求。坐斷乾坤百念休。飛瀑界開千丈",
    "X71n1414_007:0378b05": "石。亂雲堆裡看龍湫。",
    "X71n1414_007:0378b06": "馬師一口吸西江。昨夜三更月到窻。懶瓚巖前黃獨",
    "X71n1414_007:0378b07": "火。春風吹長葛藤樁。",
    "X71n1414_007:0378b08": "廬山山下大江橫。帆飽東風水正生。窣堵波中無佛",
    "X71n1414_007:0378b09": "祖。虗空背上有人行。",
    "X71n1414_007:0378b10": "今無受也昔無傳。一句全超曠劫前。未入門時先辯",
    "X71n1414_007:0378b11": "的。大江煙水碧連天。",
    "X71n1414_007:0378b12": "次韻悼華頂無見和尚",
    "X71n1414_007:0378b13": "世出世間無別法。涅槃生死豈殊途。祥鱗掣斷黃金",
    "X71n1414_007:0378b14": "鎻。萬里長空桂魄孤。",
    "X71n1414_007:0378b15": "短髮毿毿耿夜光。身前身後總堪傷。頂王三昧無人",
    "X71n1414_007:0378b16": "見。空使波旬笑一場。",
    "X71n1414_007:0378b17": "海天空闊暮雲低。華頂峯高北斗齊。月照石床群動",
    "X71n1414_007:0378b18": "息。夜深還聽木雞啼。",
    "X71n1414_007:0378b19": "擊碎渾崙吐又吞。此時消息許誰論。霜鯨喚醒輪迥",
    "X71n1414_007:0378b20": "夢。業海無邊佛本根。",
    "X71n1414_007:0378b21": "送魁藏主歸省竺元和尚",
    "X71n1414_007:0378b22": "鄮嶺真傳一暮翁。擘開千嶂倚長松。羚羊掛角無蹤",
    "X71n1414_007:0378b23": "跡。逐塊韓獹豈易逢。",
    "X71n1414_007:0378b24": "根塵脫盡耀靈光。日用何曾有覆藏。路入籜峯三月",
    "X71n1414_007:0378c01": "盡。好風吹綻百華香。",
    "X71n1414_007:0378c02": "送靜維那歸越上",
    "X71n1414_007:0378c03": "三過堂前法戰回。鑑湖風月擁高臺。水華不著閑塵",
    "X71n1414_007:0378c04": "上。還許青山送影來。",
    "X71n1414_007:0378c05": "析玉峯講主送小師皓侍者偈",
    "X71n1414_007:0378c06": "教門深廣若塵沙。說妙談玄路轉差。凡聖兩忘知見",
    "X71n1414_007:0378c07": "盡。大千都是法王家。",
    "X71n1414_007:0378c08": "容易如何得到家。百城煙水渺無涯。脚跟未動筍鞋",
    "X71n1414_007:0378c09": "破。凉月正高松影斜。",
    "X71n1414_007:0378c10": "子去要須明直指。即是杪欏塔廟東。拈起別峯相見",
    "X71n1414_007:0378c11": "事。講臺華雨正濛濛。",
    "X71n1414_007:0378c12": "靈山只是笑拈華。出窟金毛弄爪牙。辟歷一轟天地",
    "X71n1414_007:0378c13": "黑。坐觀巖電掣金蛇。",
    "X71n1414_007:0378c14": "送相胤慧明四禪人之金陵",
    "X71n1414_007:0378c15": "寶珠峯下是金陵。煙水遙連鐵甕城。今古幾多興廢",
    "X71n1414_007:0378c16": "事。江山無口為君評。",
    "X71n1414_007:0378c17": "百尺層臺古意深。隔江煙靄暮沉沉。鳳皇不作梧桐",
    "X71n1414_007:0378c18": "老。疲馬自嘶楊柳陰。",
    "X71n1414_007:0378c19": "真慧華敷覺苑春。月林星渚淨無塵。世波不動安禪",
    "X71n1414_007:0378c20": "石。雲葉偏隨自在身。",
    "X71n1414_007:0378c21": "道過雪竇不歸鄉。強項仍饒硬脊梁。落日古臺三百",
    "X71n1414_007:0378c22": "尺。六朝煙樹鬱蒼蒼。",
    "X71n1414_007:0378c23": "送炬禪人歸省瑞岩萬里",
    "X71n1414_007:0378c24": "惺惺石上舊因緣。落在闍梨父子邊。九萬里程歸一",
    "X71n1414_007:0379a01": "瞬。海天霜夜月孤圓。",
    "X71n1414_007:0379a02": "次韻示興平二禪客",
    "X71n1414_007:0379a03": "當機突出句中玄。語默商量總未然。推倒門前案山",
    "X71n1414_007:0379a04": "子。閻浮樹在海南邊。",
    "X71n1414_007:0379a05": "擬報人間兩不平。脚跟正好喫烏藤。春光只在梅花",
    "X71n1414_007:0379a06": "上。何用重敲火裡氷。",
    "X71n1414_007:0379a07": "病中",
    "X71n1414_007:0379a08": "病無起處藥無靈。四壁秋聲獨照燈。五濁世中安樂",
    "X71n1414_007:0379a09": "法。分明說與枕頭聽。",
    "X71n1414_007:0379a10": "胸中不著元字脚。室內自生金色光。三際湛然諸境",
    "X71n1414_007:0379a11": "寂。屋頭風撼鐵琅璫。",
    "X71n1414_007:0379a12": "追和西丘太師祖梅屋偈韻",
    "X71n1414_007:0379a13": "大白山頭第一層。一枝春信見無能。何年飄落人間",
    "X71n1414_007:0379a14": "世。散作長街六月氷。",
    "X71n1414_007:0379a15": "送脩知客",
    "X71n1414_007:0379a16": "脩無脩句如何舉。門裡出身身裡門。千歲岩前歌一",
    "X71n1414_007:0379a17": "曲。天香桂子落紛紛。",
    "X71n1414_007:0379a18": "送靜上人歸雲門",
    "X71n1414_007:0379a19": "明知靜是真消息。却要橫身閙市中。一箇白雲無住",
    "X71n1414_007:0379a20": "著。又隨孤月掛長松。",
    "X71n1414_007:0379a21": "送忠侍者省師",
    "X71n1414_007:0379a22": "秋高木落鴈聲稀。天外忻逢白鳳歸。紙襖莫教文彩",
    "X71n1414_007:0379a23": "露。阿師全用險崖機。",
    "X71n1414_007:0379a24": "和訥無言十二時歌韻",
    "X71n1414_007:0379b01": "十二時誰與知。眼上隨分安雙眉。神珠謾逐黑月隱。",
    "X71n1414_007:0379b02": "白雲自傍青山飛。",
    "X71n1414_007:0379b03": "半夜子。睡著是人呼不起。清風皓月四簷秋。輸我幕",
    "X71n1414_007:0379b04": "天廉席地。",
    "X71n1414_007:0379b05": "鷄鳴丑。錯認七星為八斗。馬駒蹈殺天下人。石頭可",
    "X71n1414_007:0379b06": "是能真吼。",
    "X71n1414_007:0379b07": "平旦寅。一窻紅日破群昬。幾多猶作夢中夢。一炷清",
    "X71n1414_007:0379b08": "香為返魂。",
    "X71n1414_007:0379b09": "日出卯。只箇平常心是道。眼中童子面前人。斑白何",
    "X71n1414_007:0379b10": "須讀黃老。",
    "X71n1414_007:0379b11": "食時辰。白頭傾蓋無故新。向來梵志語言好。吾猶昔",
    "X71n1414_007:0379b12": "人非昔人。",
    "X71n1414_007:0379b13": "禺中巳。知音賴有寒山子。拶倒毗耶不二門。上大人",
    "X71n1414_007:0379b14": "兮丘乙己。",
    "X71n1414_007:0379b15": "日中午。三十三天擊天鼓。乾闥婆王總未知。迦葉無",
    "X71n1414_007:0379b16": "端起來舞。",
    "X71n1414_007:0379b17": "日昳未。敵體有誰分觸背。萬機休罷即歸來。一法何",
    "X71n1414_007:0379b18": "曾在門外。",
    "X71n1414_007:0379b19": "晡時申。一喝當機體用分。不知雪嶺同風句。何似雲",
    "X71n1414_007:0379b20": "門透法身。",
    "X71n1414_007:0379b21": "日入酉。暗裡也須垂隻手。見聞都道透根塵。舌本何",
    "X71n1414_007:0379b22": "曾離得口。",
    "X71n1414_007:0379b23": "黃昏戌。萬象森羅同一律。月明照見夜行人。一二三",
    "X71n1414_007:0379b24": "四五六七。",
    "X71n1414_007:0379c01": "人定亥。八穴七穿堅固鎧。鬼山之下驀翻身。抹過無",
    "X71n1414_007:0379c02": "邊香水海。",
    "X71n1414_007:0379c03": "阿呵呵。見也麼。有佛無佛須經過。飢來喫飯困來睡。",
    "X71n1414_007:0379c04": "天上天下如吾何。",
    "X71n1414_007:0379c05": "四威儀",
    "X71n1414_007:0379c06": "行不與人共行。蹈著脚下苔生。堪笑空生未了。無諍",
    "X71n1414_007:0379c07": "還同有爭。",
    "X71n1414_007:0379c08": "住不與人共住。鐵鞭擊珊瑚樹。山中明月一家。門外",
    "X71n1414_007:0379c09": "白雲何處。",
    "X71n1414_007:0379c10": "坐不與人共坐。省得脩因證果。解開三篾肚皮。贏得",
    "X71n1414_007:0379c11": "口吞飯顆。",
    "X71n1414_007:0379c12": "臥不與人共臥。惺惺何若懡[怡-台+羅]。待得玉兔走來。不覺",
    "X71n1414_007:0379c13": "金烏飛過。",
    "X71n1414_007:0379c14": "次韻送滿鎮成康四上人",
    "X71n1414_007:0379c15": "禪子心如滿月明。定乾坤句合相呈。三千里外親携",
    "X71n1414_007:0379c16": "手。九曲黃河徹底清。",
    "X71n1414_007:0379c17": "滿懷傾出鎮海珠。仰山却道無言語。爍破乾坤驚倒",
    "X71n1414_007:0379c18": "人。雪裡芭蕉不知暑。",
    "X71n1414_007:0379c19": "欲成大樹作陰凉。撥草參方道念長。回首宜春臺畔",
    "X71n1414_007:0379c20": "路。胷中知見自含香。",
    "X71n1414_007:0379c21": "千岩萬壑趣何多。戲海金鱗出網羅。滿院清香噴簷",
    "X71n1414_007:0379c22": "蔔。莫教孤負老維摩。",
    "X71n1414_007:0379c23": "送金山栢首座禮峨眉",
    "X71n1414_007:0379c24": "金鼇背上急翻身。西望峨眉道念淳。要識普賢真面",
    "X71n1414_007:0380a01": "目。碧天霜月帶重輪。",
    "X71n1414_007:0380a02": "資福道元法兄惠筆且謂少助貫華之興答",
    "X71n1414_007:0380a03": "以二偈",
    "X71n1414_007:0380a04": "坐斷禺泉正令新。猶能把筆寄陳人。何如自用腕頭",
    "X71n1414_007:0380a05": "力。點出嵩山萬古春。",
    "X71n1414_007:0380a06": "遠遣宣毫助貫華。要看靈豔吐天葩。老來無許閑心",
    "X71n1414_007:0380a07": "力。此事而今付作家。",
    "X71n1414_007:0380a08": "癡絕翁所賡白雲端祖山居偈忠藏主求和",
    "X71n1414_007:0380a09": "閑居無事可評論。一炷清香自得聞。睡起有茶飢有",
    "X71n1414_007:0380a10": "飯。行看流水坐看雲。",
    "X71n1414_007:0380a11": "夢回樓上曉鐘鳴。落月穿窻夜氣清。政喜世間緣業",
    "X71n1414_007:0380a12": "盡。靜聽童子課經聲。",
    "X71n1414_007:0380a13": "淨智如如本妙圓。不分凡聖體皆然。只今六用俱休",
    "X71n1414_007:0380a14": "復。即是威音大劫前。",
    "X71n1414_007:0380a15": "一性虗閑百念停。剩將雙眼掛空青。深村院落無塵",
    "X71n1414_007:0380a16": "土。萬本長松繞石屏。",
    "X71n1414_007:0380a17": "送訢藏主禮永安塔",
    "X71n1414_007:0380a18": "掃空邪說顯真乘。只有藤州一箇僧。試看永安山裡",
    "X71n1414_007:0380a19": "月。只今猶是著書燈。",
    "X71n1414_007:0380a20": "寄報忠直菴",
    "X71n1414_007:0380a21": "不赴芝雲也自高。鴛湖且可泛輕舠。長竿留取釣東",
    "X71n1414_007:0380a22": "海。一舉三山連六鼇。",
    "X71n1414_007:0380a23": "寄謝石山孤月雪山",
    "X71n1414_007:0380a24": "風月平分豈等閑。倚天長劍在眉間。可憐鷲嶺拈花",
    "X71n1414_007:0380b01": "日。只有頭陀解破顏。",
    "X71n1414_007:0380b02": "心月孤圓道念堅。自應般若有因緣。超然迥出塵勞",
    "X71n1414_007:0380b03": "外。不見南堂也會禪。",
    "X71n1414_007:0380b04": "萬里青霄一桂輪。照空群象淨無塵。滿身風露不知",
    "X71n1414_007:0380b05": "冷。光境亡來有幾人。",
    "X71n1414_007:0380b06": "紹續宗風在己躬。掀翻藏海十三重。須知佛祖垂慈",
    "X71n1414_007:0380b07": "處。超出情塵語路中。",
    "X71n1414_007:0380b08": "黃岩淡葛偏宜暑。絕勝青州做得衫。却寫伽陀遠相",
    "X71n1414_007:0380b09": "報。前三三與後三三。",
    "X71n1414_007:0380b10": "贈宗嵩妙三上人",
    "X71n1414_007:0380b11": "參禪學道悟真宗。三要三玄一句中。舉步蹈翻千聖",
    "X71n1414_007:0380b12": "頂。碧天紅日自西東。",
    "X71n1414_007:0380b13": "千峯影裡看嵩山。正是秋風落照間。大地撮來如粟",
    "X71n1414_007:0380b14": "粒。曾郎不是誑癡頑。",
    "X71n1414_007:0380b15": "妙唱不搖三寸舌。真機只在一毫端。頂門竪亞金剛",
    "X71n1414_007:0380b16": "眼。六合還從掌上看。",
    "X71n1414_007:0380b17": "送尹侍者",
    "X71n1414_007:0380b18": "高披紙襖出南湖。空盡塵勞一物無。好向金陵訪知",
    "X71n1414_007:0380b19": "己。前頭大有赤鬚胡。",
    "X71n1414_007:0380b20": "次天寧空海韻送珂維那",
    "X71n1414_007:0380b21": "袖裡金鎚解放收。風光盡在月波樓。豁開兩眼空寰",
    "X71n1414_007:0380b22": "海。帷幄毋勞更運籌。",
    "X71n1414_007:0380b23": "送南華立首座",
    "X71n1414_007:0380b24": "曹侯溪上南華寺。那羅延射堅洛叉。半座平分風與",
    "X71n1414_007:0380c01": "月。寶林輝映衲袈裟。",
    "X71n1414_007:0380c02": "雨窻示聚上人",
    "X71n1414_007:0380c03": "空階滴滴雨中聽。不覺思量到鏡清。迷己眾生多逐",
    "X71n1414_007:0380c04": "物。不知真聽本無聲。",
    "X71n1414_007:0380c05": "滴滴空階妙指陳。返聞聞後見全真。後生未達圓通",
    "X71n1414_007:0380c06": "境。莫謗如來正法輪。",
    "X71n1414_007:0380c07": "悼建長竺仙法兄",
    "X71n1414_007:0380c08": "五住招提盡大方。座中冠蓋擁朝行。雷音遠震扶桑",
    "X71n1414_007:0380c09": "國。繕寫歸家作寶藏。",
    "X71n1414_007:0380c10": "承虗接響喚來來。把得瓢苗石上栽。二十餘年真一",
    "X71n1414_007:0380c11": "夢。海風吹得訃音回。",
    "X71n1414_007:0380c12": "難提結就稜伽頂。个是東方最勝幢。活葬死埋但了",
    "X71n1414_007:0380c13": "了。者回推倒葛藤樁。",
    "X71n1414_007:0380c14": "送心侍者省雲岩",
    "X71n1414_007:0380c15": "藥山室裡弄師子。不出雲岩手段高。萬仞崖頭輕返",
    "X71n1414_007:0380c16": "擲。却來平地起風濤。",
    "X71n1414_007:0380c17": "送明藏主遊廬山",
    "X71n1414_007:0380c18": "一大藏教是切脚。正文畢竟許誰明。大江直上三千",
    "X71n1414_007:0380c19": "里。突兀康山照眼青。",
    "X71n1414_007:0380c20": "送壽首座",
    "X71n1414_007:0380c21": "兜率宮中說夢回。幡竿尖上舞三臺。釋迦老子不知",
    "X71n1414_007:0380c22": "有。白牯狸奴笑滿腮。",
    "X71n1414_007:0380c23": "聞北山悅堂歸東禪兼簡永懷岳雲",
    "X71n1414_007:0380c24": "卷衣歸食故山薇。誰似山翁解見幾。養得身心同孺",
    "X71n1414_007:0381a01": "子。自栽松竹護禪扉。",
    "X71n1414_007:0381a02": "纔話休居憶永懷。白頭兄弟已生埋。村田角落凶年",
    "X71n1414_007:0381a03": "裡。馬麥風規自偶諧。",
    "X71n1414_007:0381a04": "次韻答中山行可西國古航四友",
    "X71n1414_007:0381a05": "睦州擔板志彌敦。接得韶陽嗣老存。多少後生遭落",
    "X71n1414_007:0381a06": "賺。一時埋沒向宗門。",
    "X71n1414_007:0381a07": "花擘將來鐵突崙。劫空空劫鎮長存。龍睛鶻眼何曾",
    "X71n1414_007:0381a08": "會。三世如來共一門。",
    "X71n1414_007:0381a09": "出得一番白汗了。平生毛病盡無存。神醫拱手巫咸",
    "X71n1414_007:0381a10": "走。不信膏肓是活門。",
    "X71n1414_007:0381a11": "祖翁一箇破沙盆。東挈西提活計存。煨藥煨湯又煨",
    "X71n1414_007:0381a12": "粥。絕勝騎馬傍人門。",
    "X71n1414_007:0381a13": "次松月法兄韻送行宏二上人",
    "X71n1414_007:0381a14": "巧織吳姝不用梭。鴛鴦擲出奈渠何。郎君子弟爭先",
    "X71n1414_007:0381a15": "看。箇箇齊穿水上靴。",
    "X71n1414_007:0381a16": "正愁吾道少人行。江上俄然見雨簦。說與捧爐神著",
    "X71n1414_007:0381a17": "便。莫教翻却煑茶鐺。",
    "X71n1414_007:0381a18": "覺首座送松月翁遺硯至作偈贈之",
    "X71n1414_007:0381a19": "法社凋零法運衰。法燈已滅法幢摧。人天慟哭波旬",
    "X71n1414_007:0381a20": "笑。狼藉春風又一回。",
    "X71n1414_007:0381a21": "電光影裡急翻身。剎海真成一聚塵。遺我陶泓亦何",
    "X71n1414_007:0381a22": "用。尚須磨盡世間人。",
    "X71n1414_007:0381a23": "雲門拄杖化為龍。飛入曹溪硯水中。鼓得風雷動天",
    "X71n1414_007:0381a24": "地。依然皓月掛長松。",
    "X71n1414_007:0381b01": "無位真人乾屎橛。正法眼藏破沙盆。爭似曹溪寧馨",
    "X71n1414_007:0381b02": "子。金香爐下鐵崑崙(此本心悼偈之句也)。",
    "X71n1414_007:0381b03": "次淨慈平山贈祖灊首座韻",
    "X71n1414_007:0381b04": "長憶盧公倚石屏。無邊風月滿懷清。何如智覺懸宗",
    "X71n1414_007:0381b05": "鏡。半座平分接晚生。",
    "X71n1414_007:0381b06": "湖上千峯列翠屏。湖中秋水帶霜清。永明宗旨無今",
    "X71n1414_007:0381b07": "古。細浪含風取次生。",
    "X71n1414_007:0381b08": "次龜峯道元韻悼薦福竺源禪師",
    "X71n1414_007:0381b09": "戴角披毛異類身。全生全死顯全真。巢湖水涸魚龍",
    "X71n1414_007:0381b10": "泣。去作他方轉化人。",
    "X71n1414_007:0381b11": "五濁波中駕鐵船。須彌峯頂浪滔天。一聲鐵笛三千",
    "X71n1414_007:0381b12": "界。彈指人間八萬年。",
    "X71n1414_007:0381b13": "去無所去與麼去。法門折却擎天柱。來無所來應再",
    "X71n1414_007:0381b14": "來。煩惱海中傾法雨。",
    "X71n1414_007:0381b15": "鐵蒺[卄/梨]椎當面擲。優曇鉢華火中開。可憐滯殻迷封",
    "X71n1414_007:0381b16": "者。盡逐聲前句後來。",
    "X71n1414_007:0381b17": "大闡宗風只一拳。蕩除露布葛藤禪。南巢湖頭五六",
    "X71n1414_007:0381b18": "月。氷滿長街雪滿天。",
    "X71n1414_007:0381b19": "黃金真人鐵面相。弗立一塵重掃蕩。涅槃城外展生",
    "X71n1414_007:0381b20": "機。春風不在花枝上。",
    "X71n1414_007:0381b21": "入佛何妨又入魔。知他為我我為他。定盤星上論輕",
    "X71n1414_007:0381b22": "重。斤兩元來不較多。",
    "X71n1414_007:0381b23": "宗說俱通不二門。當機一喝怒雷奔。金圈栗棘閑家",
    "X71n1414_007:0381b24": "具。驗盡師僧鐵鶻崙。",
    "X71n1414_007:0381c01": "巢湖番水定宗綱。引得波旬笑一場。三際斷時心行",
    "X71n1414_007:0381c02": "滅。通身是口錯論量。",
    "X71n1414_007:0381c03": "真誠意思脫空歌。減處成添少處多。萬里碧霄雲散",
    "X71n1414_007:0381c04": "盡。一輪霜月照松蘿。",
    "X71n1414_007:0381c05": "寄九巖道純兼簡石佛清遠",
    "X71n1414_007:0381c06": "石佛擡眸看九巖。弟兄情分自相諳。遙知話到難難",
    "X71n1414_007:0381c07": "處。抹過前三與後三。",
    "X71n1414_007:0381c08": "春雨春山箏蕨肥。不知塵世有危機。何當借與安禪",
    "X71n1414_007:0381c09": "石。同看孤雲自在飛。",
    "X71n1414_007:0381c10": "聞明巖穆菴出世",
    "X71n1414_007:0381c11": "衣到松源更不傳。一生只是捻空拳。如今兩手都分",
    "X71n1414_007:0381c12": "付。密意明明在汝邊。",
    "X71n1414_007:0381c13": "送忠藏主",
    "X71n1414_007:0381c14": "暮春燈下重相見。話到三更又四更。待得鷄鳴便分",
    "X71n1414_007:0381c15": "首。大江東去不勝情。",
    "X71n1414_007:0381c16": "寄景山岳雲",
    "X71n1414_007:0381c17": "無愧軒中無愧翁。將無作有自融通。誰知千里同風",
    "X71n1414_007:0381c18": "事。不在玄沙白紙中。",
    "X71n1414_007:0381c19": "屋裡溪聲屋外山。一心不動萬機閑。只知坐得蒲團",
    "X71n1414_007:0381c20": "穩。不覺高風滿世間。",
    "X71n1414_007:0381c21": "悼定慧大方",
    "X71n1414_007:0381c22": "佛日西傾不奈何。奮身揮起魯陽戈。向來入空操戈",
    "X71n1414_007:0381c23": "者。火後爭收設利羅。",
    "X71n1414_007:0381c24": "彩鳳翻空出盛時。金烏爍破五須彌。全身跳入火中",
    "X71n1414_007:0382a01": "浴。後世無勞問髓皮。",
    "X71n1414_007:0382a02": "吾衰不復夢周公。公識吾衰豈夢中。勝熱高風冠今",
    "X71n1414_007:0382a03": "古。硯池無底火燒空。",
    "X71n1414_007:0382a04": "善惡由來只兩岐。閉眸作夜亦奚為。鄭公筆力堪扛",
    "X71n1414_007:0382a05": "鼎。來寫禪師活化碑(按鄭明德所撰銘。其略云。至正十六年春。師出世住平江定慧。",
    "X71n1414_007:0382a06": "時方兵興。戎旅占住佛屋。緇徒多戚戚者。師曰。何不休去。歇去。師語默跌宕。不可測識。謝院事。客靈岩山華首",
    "X71n1414_007:0382a07": "座房。盛稱路總管周侯義卿之賢。且曰。我將火化。須侯作證明。十八年九月八日。侯以郡事登靈岩山時蘇錄",
    "X71n1414_007:0382a08": "判善長。賈典史天瑞從。師聞侯至。欣然出迎。陪侯夜話曰。某將此月十四日。即此山火化。侯其為我證明。兼吾",
    "X71n1414_007:0382a09": "教下衰。侯念佛世尊付囑國王大臣。為法外護。侯慎無忘此言。至十三日。復以詩寄侯。詩曰。昨日岩前拾得薪。",
    "X71n1414_007:0382a10": "今朝幻質化為塵。慇懃寄語賢侯道。碧落雲收月一痕。侯雖得詩。亦未深信。復以偈決別眾人。是夜請於華乞",
    "X71n1414_007:0382a11": "以燥薪疊高棚。仍借一龕坐去。華謂薪當從命。龕則無有。指前一木床語華曰。此亦足矣。華如師言。十四日朝",
    "X71n1414_007:0382a12": "登殿與眾僧別。即登柴棚兩[褒-保+昍]皆析燥薪。薪得火即烈燄熾然。於大火聚中。其祝香有日。靈苗不屬陰陽種。根",
    "X71n1414_007:0382a13": "本元從劫外來。不是休居親說破。如何移向火中栽。於烈燄中。度數珠與華曰。聊當記憶。於是僧俗四眾。始驚",
    "X71n1414_007:0382a14": "信拜禮。煙燄所至。多得舍利且聞異香。身盡火滅。骨骸不壞者二。舌根齒牙。侯聞驚怛不已。為悼章二。且為建",
    "X71n1414_007:0382a15": "塔靈岩。乞為之銘云云。別眾偈曰。前身元是石橋僧。故向人間供愛憎。憎愛盡時全體見。鐵蛇火裏嚼寒氷)。",
    "X71n1414_007:0382a16": "兵後過三塔即事",
    "X71n1414_007:0382a17": "雨後鴛湖入望長。巋然猶是魯靈光。有無願力如何",
    "X71n1414_007:0382a18": "說。只聽風甌為舉揚。",
    "X71n1414_007:0382a19": "次韻答景山南洲",
    "X71n1414_007:0382a20": "空盡塵緣一草菴。且無佛法許人拈。蘭峯老子情懷",
    "X71n1414_007:0382a21": "好。華偈時時到水南。",
    "X71n1414_007:0382a22": "大是招提小是菴。最關情事未曾拈。一千七百野狐",
    "X71n1414_007:0382a23": "話。今日何人在斗南。",
    "X71n1414_007:0382a24": "志清隱至贈以四偈",
    "X71n1414_007:0382b01": "未來相見早開懷。何用橫機拶險崖。竺國不傳唐土",
    "X71n1414_007:0382b02": "信。自家門裡隔天涯。",
    "X71n1414_007:0382b03": "二十年來話始圓。不知竇八布衫穿。掀翻海岳求冤",
    "X71n1414_007:0382b04": "對。擘破虗空作兩邊。",
    "X71n1414_007:0382b05": "大而無外小無中。明暗雙忘體用空。薩埵競酣三昧",
    "X71n1414_007:0382b06": "酒。獼猴自具六神通。",
    "X71n1414_007:0382b07": "天無四壁地無門。栗棘拈來吐又吞。百草頭邊千聖",
    "X71n1414_007:0382b08": "眼。祖翁一箇破沙盆。",
    "X71n1414_007:0382b09": "次韻答雪崖",
    "X71n1414_007:0382b10": "森羅萬象作參隨。北斗南辰位弗移。瞥轉機輪上頭",
    "X71n1414_007:0382b11": "看。此心只許老胡知。",
    "X71n1414_007:0382b12": "話頭那復究離微。妙處難教佛祖知。一片雲間不相",
    "X71n1414_007:0382b13": "到。轉頭人境已都非。",
    "X71n1414_007:0382b14": "不用欣欣不用悲。今何時也古何時。九還丹外無真",
    "X71n1414_007:0382b15": "藥。換盡凡胎莫厭遲。",
    "X71n1414_007:0382b16": "處世難為是強顏。有懷須到古人間。閑人自有閑人",
    "X71n1414_007:0382b17": "骨。不是閑人不易閑。",
    "X71n1414_007:0382b18": "三界無家總是賓。道存何處不相親。滿身塵土寧須",
    "X71n1414_007:0382b19": "洗。洗到無塵正是塵。",
    "X71n1414_007:0382b20": "水因風動靜無時。山與雲高不自巍。彼我兩忘心跡",
    "X71n1414_007:0382b21": "泯。杳然長與世相違。",
    "X71n1414_007:0382b22": "次前韻答芷首座",
    "X71n1414_007:0382b23": "無邊風月自追隨。看盡江山脚未移。楖栗杖頭消息",
    "X71n1414_007:0382b24": "在。莫教容易使人知。",
    "X71n1414_007:0382c01": "鶻眼龍睛妙入微。未曾拈起已先知。五年隔闊重相",
    "X71n1414_007:0382c02": "見。一句當機掃百非。",
    "X71n1414_007:0382c03": "方今佛法最堪悲。正是叢林掃地時。誰與天宮問彌",
    "X71n1414_007:0382c04": "勒。利生時至莫教遲。",
    "X71n1414_007:0382c05": "幾年不得見氷顏。只隔俞溪一水間。看得清平時節",
    "X71n1414_007:0382c06": "近。未應長似老僧閑。",
    "X71n1414_007:0382c07": "荒郊無可燕高賓。道術相忘意自親。提起祖機千七",
    "X71n1414_007:0382c08": "百。幾何曾未透金塵。",
    "X71n1414_007:0382c09": "平田淺草轉身時。蹈著孤峯萬仞巍。莫怪南堂衰颯",
    "X71n1414_007:0382c10": "甚。從來無順亦無違。",
    "X71n1414_007:0382c11": "懷仲文覺民一宗三弟",
    "X71n1414_007:0382c12": "大雄山脚斷飛鴻。華頂峯頭路不通。七十二翁天一",
    "X71n1414_007:0382c13": "角。隣雞三唱五更鐘。",
    "X71n1414_007:0382c14": "次韻答景德雲海法兄",
    "X71n1414_007:0382c15": "白粲挨開苜蓿盤。貫華翻水墨光鮮。早來打鼓普請",
    "X71n1414_007:0382c16": "看。塞破華亭載月船。",
    "X71n1414_007:0382c17": "常山銘贈真藏主",
    "X71n1414_007:0382c18": "猗與常山。不變不滅。寂然靈然。有若其截。匪見其始。",
    "X71n1414_007:0382c19": "孰覯其終。鑽之仰之。維堅維隆。既極其踵。復徹其頂。",
    "X71n1414_007:0382c20": "廓然大觀。默然自領。華開葉落。春去秋來。一瞬萬古。",
    "X71n1414_007:0382c21": "惟常山哉。",
    "X71n1414_007:0382c22": "坐禪銘示琳藏主",
    "X71n1414_007:0382c23": "四威儀中。唯坐最安。眼如木[木*突]。口似磉盤。外絕諸緣。",
    "X71n1414_007:0382c24": "內心無喘。三際泊然。一真自見。父母未生。是此面目。",
    "X71n1414_007:0383a01": "了了常知。不背不觸。我即諸佛。諸佛即我。猛著精神。",
    "X71n1414_007:0383a02": "毋事慵惰。昏荒睡眠。癡暗之獄。馳驟攀緣。猿馬之屬。",
    "X71n1414_007:0383a03": "性體昭廓。前境自忘。隨機應變。光明之幢。",
    "X71n1414_007:0383a04": "虗白銘示杲侍者",
    "X71n1414_007:0383a05": "一真法界。含吐十虗。洞然明白。不隔毫釐。即虗即實。",
    "X71n1414_007:0383a06": "即白即黑。性相平等。體用俱寂。寂而常照。以觀其徼。",
    "X71n1414_007:0383a07": "照而常寂。以觀其妙。行住坐臥。不離是中。是謂無用",
    "X71n1414_007:0383a08": "之用。熾然作用無功之功。大哉聖功。爾道人果入此",
    "X71n1414_007:0383a09": "三昧於一切法乃得自在。",
    "X71n1414_007:0383a10": "瑞田銘贈祥上人",
    "X71n1414_007:0383a11": "惟我瑞田。不耘而秀。靈根固深。異苗翻茂。匪术匪芝。",
    "X71n1414_007:0383a12": "芳騰四時。合乃同頴。分而兩歧。雨露霜雪。不失其節。",
    "X71n1414_007:0383a13": "刈穫舂炊。慰彼飢渴。詎田能瑞。我瑞于田我亦。何有",
    "X71n1414_007:0383a14": "化育。之元。",
    "X71n1414_007:0383a15": "清隱銘贈志藏主",
    "X71n1414_007:0383a16": "水之清能鑑乎物。心之清。物莫我汩。吾固知隱於道",
    "X71n1414_007:0383a17": "者與時偕行。不悖不忽。政不在食首陽之薇。而後見",
    "X71n1414_007:0383a18": "夷齊之風骨。噫嘻。碧海澄秋兮神山突兀。",
    "X71n1414_007:0383a19": "少林銘贈効藏主",
    "X71n1414_007:0383a20": "道人伊何。少林是效。行解相應。宗說俱到。三乘教外。",
    "X71n1414_007:0383a21": "獨傳此心。芳聯燄續。耀古騰今。舍而他之。無乃自欺。",
    "X71n1414_007:0383a22": "反己而觀。物莫我遺。觀者何人。心是何物。斫水求痕。",
    "X71n1414_007:0383a23": "捫空揣骨。心思路絕。言語道斷。廓然現前。月當霄漢。",
    "X71n1414_007:0383a24": "大哉少林。列聖所欽。八紘無際。萬年垂陰。",
    "X71n1414_007:0383b01": "友石銘贈琪侍者",
    "X71n1414_007:0383b02": "有美如琪。而友于石。磨錯之至。光潤外射。豈無厥質。",
    "X71n1414_007:0383b03": "昧于脩治。日月既逝。悔亦奚為。士之於道。其可自忽。",
    "X71n1414_007:0383b04": "念茲在茲。前佛後佛。",
    "X71n1414_007:0383b05": "此宗銘贈任首座",
    "X71n1414_007:0383b06": "猗與此宗。天然而妙。無正無偏。有用有照。如大火聚。",
    "X71n1414_007:0383b07": "不可近傍。如塗毒鼓。聞者皆喪。一門超出。萬古徽猷。",
    "X71n1414_007:0383b08": "鷲峯倒卓。曹溪逆流。",
    "X71n1414_007:0383b09": "竺先銘贈元侍者",
    "X71n1414_007:0383b10": "威音已前。五竺之先。是第二句。孰知其然。釋迦未出。",
    "X71n1414_007:0383b11": "達磨未來。拈華了也。斷臂何哉。於此透脫。全機與奪。",
    "X71n1414_007:0383b12": "上下四維。橫該竪抹。優曇鉢華。九枝秀草。青天冥冥。",
    "X71n1414_007:0383b13": "紅日杲杲。",
    "X71n1414_007:0383b14": "聽松軒銘贈聞首座",
    "X71n1414_007:0383b15": "松本無聲。因風而鳴。乃若廣樂。張之洞庭。我耳本靜。",
    "X71n1414_007:0383b16": "物來斯應。心精遺聞。默默自領。彼既無作。此亦奚受。",
    "X71n1414_007:0383b17": "一根返元。六用仍舊。松之青青。風之冷冷。爾聲爾色。",
    "X71n1414_007:0383b18": "孰經孰營。聲不自聲。色不自色。由我見聞。乃彰爾德。",
    "X71n1414_007:0383b19": "爾德不有。我心亦空。淨洗兩耳。聽此松風。",
    "X71n1414_007:0383b20": "北窻銘贈旻首座",
    "X71n1414_007:0383b21": "北窻下羲皇上。寂寥寥明晃晃。有清風來莾蒼。琴無",
    "X71n1414_007:0383b22": "絃松自響。或禪那或梵放。不求真不斷妄。忘能所滅",
    "X71n1414_007:0383b23": "影象。擔板漢難近傍。擬入門拶折髈。",
    "X71n1414_007:0383b24": "西軒銘贈立信中",
    "X71n1414_007:0383c01": "少室西來。單傳直指。以心印心。如水入水。後代兒孫。",
    "X71n1414_007:0383c02": "以曲為直。不辯東西。豈知南北。非信不立。道在其中。",
    "X71n1414_007:0383c03": "神而明之。廓然大通。是故此軒。以西自榜。有問如何。",
    "X71n1414_007:0383c04": "痛領一掌。",
    "X71n1414_007:0383c05": "蒲室銘示毅本中",
    "X71n1414_007:0383c06": "猗彼道人。編蒲養親。直以佛法。[田/廾]之雲門。法有以付。",
    "X71n1414_007:0383c07": "親有以報。古之今之。是則是效。我築是室。以名配實。",
    "X71n1414_007:0383c08": "巨屨小屨。惟縝惟密。粥之得金。甘旨是任。匪甘匪旨。",
    "X71n1414_007:0383c09": "聊慰我心。舊蒲既盡。新蒲既續。事親之心。何日而足。",
    "X71n1414_007:0383c10": "臥氷泣笋。勞而罔繼。惟此室蒲。欽于世世。",
    "X71n1414_007:0383c11": "心華室銘贈吾藏主",
    "X71n1414_007:0383c12": "異哉此室。燦然心華。萬境空寂。三際不譁。極小同大。",
    "X71n1414_007:0383c13": "隱若毗耶。客來問法。活火煑茶。視彼一默。殆無以加。",
    "X71n1414_007:0383c14": "於斯妙悟。智山法芽。趣解脫道。住法王家。我作銘言。",
    "X71n1414_007:0383c15": "永矢弗誇。庶幾覽者。隳彌戾車。",
    "X71n1414_007:0383c16": "真際銘贈詣首座(道初)",
    "X71n1414_007:0383c17": "凡厥有生。同一真際。覺妄為因。能所斯蔽。既失正覺。",
    "X71n1414_007:0383c18": "反合塵勞。棄本逐末。舍父而逃。從冥入冥。由妄續妄。",
    "X71n1414_007:0383c19": "苦海沉淪。死生流浪。豁然靈悟。合本妙覺。覺妙元明。",
    "X71n1414_007:0383c20": "無脫無縛。真以妄立。妄滅無真。凡名聖號。幻影毛輪。",
    "X71n1414_007:0383c21": "幸自元無。若為打破。更問如何。泥多佛大。",
    "X71n1414_007:0383c22": "覺照銘",
    "X71n1414_007:0383c23": "覺而常照。照而常覺。一性圓明。萬機昭廓。覺者為誰。",
    "X71n1414_007:0383c24": "照者何物。能所頓空。全體出沒。不於三界。而現身相。",
    "X71n1414_007:0384a01": "乃知此室。無背無向。經行坐臥。常在其中。匪召而應。",
    "X71n1414_007:0384a02": "風虎雲龍。",
    "X71n1414_007:0384a03": "硯銘并序",
    "X71n1414_007:0384a04": "雲岩經藏記。黃太史為死心禪師作也。有以其親墓",
    "X71n1414_007:0384a05": "誌。劖于碑陰。死心見而詬之。辟歷析其半為灰燼。而",
    "X71n1414_007:0384a06": "藏記儼然。厥後藏殿回祿。碑亦不存。抑有數爾。天曆",
    "X71n1414_007:0384a07": "間治殿基。僧於深土得小片。吾友秀實翁求得之。斵",
    "X71n1414_007:0384a08": "而為硯。三分其厚。廣則十倍之。縱又倍其廣之半。秀",
    "X71n1414_007:0384a09": "潤如紫玉。背有佛字。實魯直書也。求余作銘。銘曰。",
    "X71n1414_007:0384a10": "火炎崑岡。玉石俱焚。其不壞者。粹然而溫。斵而為硯。",
    "X71n1414_007:0384a11": "天葩吐芬。覆視其陰。有佛之文。匣而藏之。不見其跡。",
    "X71n1414_007:0384a12": "炳然金軀。隱于聚墨。善知眾藝。四十字母。於以發之",
    "X71n1414_007:0384a13": "以迪群有。",
    "X71n1414_007:0384a14": "性空銘",
    "X71n1414_007:0384a15": "諸法本來。空無自性。一句當機。十方普應。四十九年。",
    "X71n1414_007:0384a16": "橫說竪說。石上栽華。水中捉月。作是觀者。名為正觀。",
    "X71n1414_007:0384a17": "翠微禪板。臨濟蒲團。",
    "X71n1414_007:0384a18": "密室銘",
    "X71n1414_007:0384a19": "於穆是室。綿綿密密。八面四方。針劄不入。別有一機。",
    "X71n1414_007:0384a20": "電激星馳。大千剎海。不隔毫釐。左轉右轉。即隱即顯。",
    "X71n1414_007:0384a21": "山冷雲寒。波澄月現。",
    "X71n1414_007:0384a22": "大冶銘",
    "X71n1414_007:0384a23": "大冶洪爐。星飛火迸。點鐵化金。鍛凡鎔聖。萬鈞之器。",
    "X71n1414_007:0384a24": "何莫由斯。一模鑄就。豈假鉗鎚。不有其體。孰彰其用。",
    "X71n1414_007:0384b01": "道合乾坤。風行雷動。",
    "X71n1414_007:0384b02": "介石銘",
    "X71n1414_007:0384b03": "孰據於德。介然如石。將從之遊。以究厥極。石兮石兮。",
    "X71n1414_007:0384b04": "其介若此。人兮人兮。胡不相似。我心匪石。不可轉也。",
    "X71n1414_007:0384b05": "地老天荒。孰知予者。咨爾介石。持之有常。匪玉其蘊。",
    "X71n1414_007:0384b06": "而有耿光。",
    "X71n1414_007:0384b07": "則堂銘",
    "X71n1414_007:0384b08": "我此法門。以悟為則。一室洞開。中虗外寂。絲毫繫念。",
    "X71n1414_007:0384b09": "瞥起情塵。六鑿交闘。三途業因。一心不生。萬境自淨。",
    "X71n1414_007:0384b10": "燕坐其中。是大圓鏡。愽山煙滅。午鼎風傳。草深一丈。",
    "X71n1414_007:0384b11": "真規凜然。",
    "X71n1414_007:0384b12": "知足軒銘贈燈藏主",
    "X71n1414_007:0384b13": "受想坑穽。色聲鴆毒。何以處之。安分寡欲。智照戶牖。",
    "X71n1414_007:0384b14": "法堂床褥。壞衲纏身。甘露實腹。澹然無營。物莫我瀆。",
    "X71n1414_007:0384b15": "月冷風高。山明水綠。是故此軒。名曰知足。",
    "X71n1414_007:0384b16": "鑑止軒銘",
    "X71n1414_007:0384b17": "欲觀乎動。必鑑其止。我性本靜。有若此水。前波既息。",
    "X71n1414_007:0384b18": "後波不隨。鑑兮鑑兮。清且漣漪。六窻洞開。宿雨初霽。",
    "X71n1414_007:0384b19": "止兮止兮。海印三昧。",
    "X71n1414_007:0384b20": "性空銘",
    "X71n1414_007:0384b21": "自性元空。不可描貌。一念不生。何其昭廓。清淨本然。",
    "X71n1414_007:0384b22": "周遍法界。入此法門。自忘知解。寒灰烈燄。槁木陽春。",
    "X71n1414_007:0384b23": "聖凡情盡。覿體全真。",
    "X71n1414_007:0384b24": "白雲山舍銘贈塤書記",
    "X71n1414_007:0384c01": "青山之青。白雲之白。舍於兩間。亦孔之適。實際理地。",
    "X71n1414_007:0384c02": "不受一塵。而山而雲。幻影毛輪。舍者為誰。適亦何有。",
    "X71n1414_007:0384c03": "一心不生。萬法無咎。三際一息。大千一區。吾非斯人。",
    "X71n1414_007:0384c04": "其孰與俱。",
    "X71n1414_007:0384c05": "涵春室銘",
    "X71n1414_007:0384c06": "我此環堵。中虗外密。一爐松火。半窻紅日。擁衾而坐。",
    "X71n1414_007:0384c07": "展脚而睡。豈不懷思。立雪斷臂。仰高而跼。俯厚而蹐。",
    "X71n1414_007:0384c08": "融融涵春。乾乾夕惕。",
    "X71n1414_007:0384c09": "山堂銘",
    "X71n1414_007:0384c10": "天目之山。綿亘千里。磅礴逶迤。屹然東峙。偉哉崇福。",
    "X71n1414_007:0384c11": "踞乎其陽。惟茲夢菴。始搆斯堂。八窻既闢。萬景献酬。",
    "X71n1414_007:0384c12": "亦有師賓。能如西丘。西丘已矣。遺風亹亹。何以銘之。",
    "X71n1414_007:0384c13": "高山仰止。",
    "X71n1414_007:0384c15": "了菴和尚語錄卷第七"
}