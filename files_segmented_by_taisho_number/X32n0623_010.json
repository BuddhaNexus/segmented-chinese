{
    "X32n0623_010:0804c03": "妙法蓮華經授手卷第十",
    "X32n0623_010:0804c05": "楚衡雲峯沙門　智祥　集",
    "X32n0623_010:0804c06": "觀世音菩薩普門品第二十五",
    "X32n0623_010:0804c07": "品節云。此品意以法華三昧。始覺因圓。妙契果海。",
    "X32n0623_010:0804c08": "逆流而出。現十法界身雲。無思而應。所謂聖種類",
    "X32n0623_010:0804c09": "身。一時俱現。乃得種類俱生無作意生身之象也。",
    "X32n0623_010:0804c10": "由永滅根本無明。鏡智顯現。故曰普門示現。良以",
    "X32n0623_010:0804c11": "大士初因如幻聞熏金剛三昧力。故得生滅滅寂",
    "X32n0623_010:0804c12": "滅現。超越世出世間。上同慈力下合悲仰。能以一",
    "X32n0623_010:0804c13": "身普應一切。獲三種妙用。所以有三十二應十四",
    "X32n0623_010:0804c14": "無畏十九說法。七難二求。無不感應。此見妙行圓",
    "X32n0623_010:0804c15": "滿法華三昧之功德成就。妙極於此。故以三種意",
    "X32n0623_010:0804c16": "生身證行成德也。聖旨昭然。深觀可見。然而妙行",
    "X32n0623_010:0804c17": "雖圓。誠恐行人餘習緣影難盡。則又說三種加持。",
    "X32n0623_010:0804c18": "乃可克成妙果。故次以三品終焉。天台引別行玄",
    "X32n0623_010:0804c19": "云。觀世音者。西土正音。名阿耶婆婁吉低輸。此云",
    "X32n0623_010:0804c20": "觀世音。能所圓融。有無兼暢。照窮正性。察其本末。",
    "X32n0623_010:0804c21": "故稱觀也。世音。是所觀之境。萬像流動。隔別不同。",
    "X32n0623_010:0804c22": "類音殊唱。俱蒙離苦。菩薩弘慈。一時普救。皆令解",
    "X32n0623_010:0804c23": "脫。故曰觀世音。此即境智雙舉。能所合標也。普門",
    "X32n0623_010:0804c24": "者。普是徧義。門曰能通。用一實相。開十普門。無所",
    "X32n0623_010:0805a01": "障礙故稱普門。此總釋也。別釋有通別二種。通有",
    "X32n0623_010:0805a02": "十雙。別有五隻。十雙者。一人法為名。此品有兩翻",
    "X32n0623_010:0805a03": "問答。人即觀世音。依前問答而名也。法即普門。依",
    "X32n0623_010:0805a04": "後問答而立也。二以慈悲為名。觀世音者。即大悲",
    "X32n0623_010:0805a05": "拔苦。依前問答。百千苦惱皆得解脫也。普門者。大",
    "X32n0623_010:0805a06": "慈與樂。依後問答。應以得度而為說法也。三以福",
    "X32n0623_010:0805a07": "慧為名。觀世音者。智慧莊嚴。智能斷惑。如明時無",
    "X32n0623_010:0805a08": "暗。普門者福德莊嚴福能轉壽。如珠雨寶。故知前",
    "X32n0623_010:0805a09": "問答應機拔苦。是慧莊嚴。後問答住首楞嚴定。普",
    "X32n0623_010:0805a10": "現色身。是定莊嚴。四以真應為名。觀世音者。觀冥",
    "X32n0623_010:0805a11": "於境。即真身也。普門者。隨所應現。即應身也。五以",
    "X32n0623_010:0805a12": "藥珠為名。觀世音者。如藥王樹。徧體愈病也。普門",
    "X32n0623_010:0805a13": "者。譬如意珠。隨意所與也。六以冥顯為名。觀世音",
    "X32n0623_010:0805a14": "者。冥作利益。無所見聞。三毒七難。皆離二求。兩願",
    "X32n0623_010:0805a15": "俱滿。普門者。顯作利益。目覩三十二身。耳聞十九",
    "X32n0623_010:0805a16": "尊教也。七以權實為名。觀世音者。隨自意照實智",
    "X32n0623_010:0805a17": "境。普門者。隨他意照權智境也。八以本迹為名。觀",
    "X32n0623_010:0805a18": "世音者。不動本際也。普門者。迹任方圓也。九以緣",
    "X32n0623_010:0805a19": "了為名。觀世音者。根本是了因種子。普門者。根本",
    "X32n0623_010:0805a20": "是緣因種子也。十以智斷為名。觀世音者。究竟是",
    "X32n0623_010:0805a21": "智德。普門者。究竟為斷德也。經文兩翻問答。義含",
    "X32n0623_010:0805a22": "無盡。略用十雙。釋品通名。其義如是。別論五隻者。",
    "X32n0623_010:0805a23": "即以觀世音普門五字訓也。第一。觀者亦有多種。",
    "X32n0623_010:0805a24": "謂析觀。體觀。次第觀。圓觀也。析觀者。滅色入空。體",
    "X32n0623_010:0805b01": "觀者。即色是空。次第觀者。從析觀乃至圓觀。圓觀",
    "X32n0623_010:0805b02": "者。即析觀乃至次第觀。皆實相也。今揀前三觀唯",
    "X32n0623_010:0805b03": "論圓也。第二。世者亦有多種。謂有為世。無為世。二",
    "X32n0623_010:0805b04": "邊世。不思議世。有為世者。即三界世。無為世者。即",
    "X32n0623_010:0805b05": "有餘無餘二涅槃世。二邊世者。即生死涅槃世。不",
    "X32n0623_010:0805b06": "思議世者。即實相境。今揀前三。但取不思議也。第",
    "X32n0623_010:0805b07": "三。音者音即機也。亦有多種。人天機。二乘機。菩薩",
    "X32n0623_010:0805b08": "機。如來機。人天機者。即諸惡不作。眾善奉行。二乘",
    "X32n0623_010:0805b09": "機者。即厭畏生死。欣尚無為。菩薩機者。即先人後",
    "X32n0623_010:0805b10": "己。慈悲仁讓。佛機者。一切諸法中。悉以等觀入。一",
    "X32n0623_010:0805b11": "切無為人。一道出生死。今揀前三。唯取佛音機也。",
    "X32n0623_010:0805b12": "以是因緣故。名觀世音。第四。普者周徧也。諸法無",
    "X32n0623_010:0805b13": "量。若不得普。即是偏法。法若成偏。焉能圓應。略約",
    "X32n0623_010:0805b14": "十法明普。一慈悲普。二弘誓普。三修行普。四斷惑",
    "X32n0623_010:0805b15": "普。五入法門普。六神通普七方便普。八說法普。九",
    "X32n0623_010:0805b16": "成就眾生普。十供養諸佛普。得此意已。類一切法。",
    "X32n0623_010:0805b17": "無不普也。釋明十義。廣如科註。茲不繁引。第五。門",
    "X32n0623_010:0805b18": "者從假入空。空通而假壅。從空入假。假通而空壅。",
    "X32n0623_010:0805b19": "偏通則非普。壅故則非門。中道非空非假。正通實",
    "X32n0623_010:0805b20": "相。雙照二諦。故曰普門。是故此品為普現三昧。化",
    "X32n0623_010:0805b21": "他流通也。△三以觀音普門示現周徧流通。分三。",
    "X32n0623_010:0805b22": "一長行。又二。一明兩翻問答。復二。一問觀世音名。",
    "X32n0623_010:0805b23": "分二。一當機致請。又二。先經家敘。",
    "X32n0623_010:0805b24": "爾時無盡意菩薩(至)合掌向佛而作是言。",
    "X32n0623_010:0805c01": "此以無盡意當機者。顯前品妙音。雖於神通智慧",
    "X32n0623_010:0805c02": "無所損減。由往來之意未泯。則意猶有盡。若觀音",
    "X32n0623_010:0805c03": "以圓照三昧。上同下合。現一一形。說一一法。又不",
    "X32n0623_010:0805c04": "似妙音但說此經。若此經流通。則妙音亦止。故知",
    "X32n0623_010:0805c05": "普門示現。意無有盡。故當機以無盡意而發問也。",
    "X32n0623_010:0805c06": "爾時者。即東方之妙音既竟。而西方之觀音又發。",
    "X32n0623_010:0805c07": "正此之時。始見有無盡意從座起也。△二正興問。",
    "X32n0623_010:0805c08": "世尊觀世音菩薩以何因緣名觀世音。",
    "X32n0623_010:0805c09": "下有兩翻問答。初問觀世音。人也。後問普門。法也。",
    "X32n0623_010:0805c10": "此是初問。觀字當作平聲讀。乃根本智。若作去聲。",
    "X32n0623_010:0805c11": "則屬功勳。此為能觀。世音乃所觀境。智則唯一而",
    "X32n0623_010:0805c12": "境有萬殊。世字。該有情世至正覺世。乃十界正報",
    "X32n0623_010:0805c13": "音字。即十界眾生所發之言音也。音當耳聞。而言",
    "X32n0623_010:0805c14": "觀者。顯菩薩不思議力用無根不聞也。以何因緣",
    "X32n0623_010:0805c15": "者。謂前妙音。故知奉樂供鉢。以為因緣。所以得妙",
    "X32n0623_010:0805c16": "音名。今菩薩名觀世音者。觀本屬眼。宜以對色。世",
    "X32n0623_010:0805c17": "音乃聲。宜乎對耳。今根境既不相侔。未審有何因",
    "X32n0623_010:0805c18": "緣得是名也。△二如來詳答。分三。一總稱名答。又",
    "X32n0623_010:0805c19": "四。一人數。",
    "X32n0623_010:0805c20": "佛告無盡意菩薩善男子若有無量百千萬億眾生。",
    "X32n0623_010:0805c21": "此正答因緣也。天台云。十法界機。實是無量。而言",
    "X32n0623_010:0805c22": "百千萬億者。非謂十界共有此數。葢指一業有如",
    "X32n0623_010:0805c23": "許人。如一地獄同受一苦。以苦騐人。知同一業。以",
    "X32n0623_010:0805c24": "例諸趣。亦皆如是。故知此數是標同業之意也。此",
    "X32n0623_010:0806a01": "舉境眾機多。以顯觀深應大。[△@△]舉數處。以若有字。",
    "X32n0623_010:0806a02": "是不定語。或一人十人百千人。已至無量人。是其",
    "X32n0623_010:0806a03": "正意。△二遭苦。",
    "X32n0623_010:0806a04": "受諸苦惱。",
    "X32n0623_010:0806a05": "○此明現遭苦厄也。自有多苦苦一人。多人受一",
    "X32n0623_010:0806a06": "苦。一人受多苦。一人受少苦。今言萬億眾生。多人",
    "X32n0623_010:0806a07": "也。受諸苦。多苦也。舉多顯少。無不來應。△三稱名。",
    "X32n0623_010:0806a08": "聞是觀世音菩薩一心稱名。",
    "X32n0623_010:0806a09": "此以善惡相帶。合為機也。由惡遭苦。因善聞名。大",
    "X32n0623_010:0806a10": "窾云。一心二字。是脫難之本。正謂攝心一處。便是",
    "X32n0623_010:0806a11": "觀音出現時也。葢菩薩與眾生同體。徧在一切眾",
    "X32n0623_010:0806a12": "生心中。菩薩之名。徧在一切眾生耳裏。但不肯一",
    "X32n0623_010:0806a13": "心注念。循聲流轉。却與菩薩。遠隔千里。若能一心",
    "X32n0623_010:0806a14": "稱名。則觀音不離當處。若百千萬億受苦眾生。同",
    "X32n0623_010:0806a15": "時一心稱名。則同時離諸苦惱也。△四解脫。",
    "X32n0623_010:0806a16": "觀世音菩薩即時觀其音聲皆得解脫。",
    "X32n0623_010:0806a17": "天台云。上聞即稱。是機速。今稱即騐。是應速。皆得",
    "X32n0623_010:0806a18": "解脫者。即是蒙應利益。皆者。非但於顯多機眾益。",
    "X32n0623_010:0806a19": "亦顯圓徧之應也。[△@△]楞嚴云。一者。由我不自觀音",
    "X32n0623_010:0806a20": "以觀觀者。令彼十方苦惱眾生。觀其音聲。即得解",
    "X32n0623_010:0806a21": "脫。即時者。於一心稱名無間無斷時。四相俱空。不",
    "X32n0623_010:0806a22": "覺不知。則得觀其音聲。如從夢覺。菩薩即時顯現。",
    "X32n0623_010:0806a23": "身心相滅。豈不皆得解脫耶。△二別脫苦答。分三。",
    "X32n0623_010:0806a24": "一口機應物。又二。一明七難。分七。一大火難。分四。",
    "X32n0623_010:0806b01": "一稱名。",
    "X32n0623_010:0806b02": "若有持是觀世音菩薩名者。",
    "X32n0623_010:0806b03": "○此別答中。不出三業應機。今七難是口機。以稱",
    "X32n0623_010:0806b04": "名故。三毒是意機。令常念故。二求是身機。常禮拜",
    "X32n0623_010:0806b05": "故。[△@△]若有持者。謂一向持名之人。應無火灾。下出",
    "X32n0623_010:0806b06": "設遇不燒。乃見持則通靈。所應不虗也。△二遇苦。",
    "X32n0623_010:0806b07": "設入大火。",
    "X32n0623_010:0806b08": "天台云。此下釋諸難。例為三意。一貼文。二舉事。三",
    "X32n0623_010:0806b09": "觀行。貼文者。若有設有等。皆不定之辭。餘皆難起。",
    "X32n0623_010:0806b10": "方始稱名。今先舉稱名。而後遭難者。或前後互說",
    "X32n0623_010:0806b11": "耳。又或火灾卒暴。須預憶持。不入此難也。二舉事",
    "X32n0623_010:0806b12": "證。晉時謝敷。作觀音應騐傳。載祝長舒。晉元康年",
    "X32n0623_010:0806b13": "中。於洛陽。為延火所及。草屋下風。豈有免理。由一",
    "X32n0623_010:0806b14": "心稱名。風回火息。隣房亦滅。又僧法力者。於魯郡",
    "X32n0623_010:0806b15": "起精舍。從上谷乞麻一車。法力疲極。小臥於空野。",
    "X32n0623_010:0806b16": "遇火。比覺火勢已及。纔舉聲稱觀。未及稱世音。而",
    "X32n0623_010:0806b17": "火已滅。傳載非一。姑略引耳。觀行釋者。火有多種。",
    "X32n0623_010:0806b18": "果報火。從地獄至初禪。皆有洞然燒炙。無能免者。",
    "X32n0623_010:0806b19": "業火。通三界。故經云。燒諸善根。無過嗔恚。能破善",
    "X32n0623_010:0806b20": "根。退上墮下。皆名為火。煩惱火。通三乘。聲聞畏三",
    "X32n0623_010:0806b21": "界如火宅。競共馳走。趣有餘涅槃。支佛及藏通別",
    "X32n0623_010:0806b22": "圓菩薩。修道之時。並為五住煩惱之所燒害。若能",
    "X32n0623_010:0806b23": "稱菩薩名。即得解脫。又三火中。果報是事火。眼見",
    "X32n0623_010:0806b24": "身覺。業與煩惱。但有燒義。通名為火。△三得脫。",
    "X32n0623_010:0806c01": "火不能燒。",
    "X32n0623_010:0806c02": "不能燒者。由一心稱名之時。自心火滅。況一切諸",
    "X32n0623_010:0806c03": "境。皆從心生。心若不生。妄緣自息。然正當大火猛",
    "X32n0623_010:0806c04": "燄之際。其能相忘於無事之境。不驚不怖。有幾人",
    "X32n0623_010:0806c05": "哉。遇火不燒。斯由菩薩神力及自心念力故也。△",
    "X32n0623_010:0806c06": "四明應。",
    "X32n0623_010:0806c07": "由是菩薩威神力故。",
    "X32n0623_010:0806c08": "楞嚴云。二者。知見旋復。以脫塵內伏。故令一切遇",
    "X32n0623_010:0806c09": "火眾生。一心稱名。頓免其難。然大火到時。勢不可",
    "X32n0623_010:0806c10": "救。而云不燒者。菩薩威神之力也。[△@△]更須知火本",
    "X32n0623_010:0806c11": "屬眼。發於所見。境至而神投。自然勢也。如見愛則",
    "X32n0623_010:0806c12": "欲火頓生。見憎而嗔火疾作。若不旋見還明。何由",
    "X32n0623_010:0806c13": "得滅。△二大水難。",
    "X32n0623_010:0806c14": "若為大水所漂稱其名號即得淺處。",
    "X32n0623_010:0806c15": "天台釋。亦有三。一貼文者。遭水是苦。稱名是善。即",
    "X32n0623_010:0806c16": "為機也。得淺處即應也。言大水者。以小水不成難",
    "X32n0623_010:0806c17": "故。二引證。應騐傳云。海鹽有人溺水。同伴皆沉。此",
    "X32n0623_010:0806c18": "人稱觀音。遇得一石。忽然如夢。見兩人乘舡喚入。",
    "X32n0623_010:0806c19": "開眼。果見人舡。及送達岸。人舡俱隱。又僧道問三",
    "X32n0623_010:0806c20": "人。乘水度孟津。垂半。一人前陷。一人次沒。冏進退",
    "X32n0623_010:0806c21": "氷上。度死無疑。但一心稱觀世音。脚如踏板。夜遇",
    "X32n0623_010:0806c22": "赤光。竟得達岸。此皆神力所應也。三觀釋者。果報",
    "X32n0623_010:0806c23": "水自地獄以至二禪。無能免者。惡業水通三界。諸",
    "X32n0623_010:0806c24": "惡破壞善業。悉名惡業波浪。煩惱水亦通三乘。所",
    "X32n0623_010:0807a01": "謂煩惱大河。能漂香象。無明所盲。不能得出。聲聞",
    "X32n0623_010:0807a02": "發二三果。名淺處。無學為彼岸。支佛侵習為淺處。",
    "X32n0623_010:0807a03": "通教正習盡為彼岸。別教斷四住惑為淺處。斷無",
    "X32n0623_010:0807a04": "明為彼岸。圓教十信位中六根清淨為淺處。入初",
    "X32n0623_010:0807a05": "住為彼岸。[△@△]楞嚴云。三者。觀聽返入。致令持名眾",
    "X32n0623_010:0807a06": "生。水不能害。然水本屬耳。出於所聞。愛則水生。怒",
    "X32n0623_010:0807a07": "即淚注。菩薩由旋聞聲脫。使稱名者。無水難也。△",
    "X32n0623_010:0807a08": "三羅剎難。",
    "X32n0623_010:0807a09": "若有百千萬億眾生(至)以是因緣名觀世音。",
    "X32n0623_010:0807a10": "天台釋難亦三。一貼文者。入海求珍。結伴無定。然",
    "X32n0623_010:0807a11": "亦非獨往。今舉總數。但曰百千萬億也。為求下。出",
    "X32n0623_010:0807a12": "其所求之名。以等字。攝諸異寶。必入大海者。以海",
    "X32n0623_010:0807a13": "為眾寶所聚。賢愚經云。田殖百倍。商賈千倍。仕宦",
    "X32n0623_010:0807a14": "萬倍。入海吉還。得無量倍。故必應入海也。[△@△]假使",
    "X32n0623_010:0807a15": "者。偶然值遇。未必入海者盡然也。此科應重在黑",
    "X32n0623_010:0807a16": "風二字。照前水火。此當風難。不然。與彼鬼難。為重",
    "X32n0623_010:0807a17": "疊矣。大海遇風。甚為可畏。況其風黑。則向往皆迷。",
    "X32n0623_010:0807a18": "必至於墮鬼國無疑矣。羅剎。乃食人鬼。其畏猶甚。",
    "X32n0623_010:0807a19": "次下明機。謂正當大怖畏時。於多人中。乃至一人",
    "X32n0623_010:0807a20": "稱名。則一切人俱免斯害。豈不為菩薩威力之所",
    "X32n0623_010:0807a21": "至哉。獨是一人稱名。是一人靈顯。眾感未彰。應何",
    "X32n0623_010:0807a22": "濫及。然眾口雖默。而求救之心必切。心切而神現。",
    "X32n0623_010:0807a23": "理亦宜然。此亦菩薩不思議大悲所被也。二引證。",
    "X32n0623_010:0807a24": "外國有百餘入。從師子國。泛海向扶南。遇惡風。墮",
    "X32n0623_010:0807b01": "鬼國中。俱大怖。稱聖號。中有一小乘沙門。不信觀",
    "X32n0623_010:0807b02": "音。鬼遂取沙門食。由是狼狽學稱。亦得免雖。三觀",
    "X32n0623_010:0807b03": "釋者。不但明世界中風。黑業亦名風。華嚴云。嫌恨",
    "X32n0623_010:0807b04": "猛風。吹罪心火。常令熾然。吹諸行商人。墮落惡趣。",
    "X32n0623_010:0807b05": "果報風至三禪。惡業風通三界。煩惱風通三乘。廣",
    "X32n0623_010:0807b06": "如科註中明。然一稱名。俱得脫苦。此見尋聲救苦",
    "X32n0623_010:0807b07": "之實也。楞嚴云。六者。聞熏精明。明徧法界。則諸幽",
    "X32n0623_010:0807b08": "暗。性不能全。既無黑風。即不墮諸鬼國矣。以是下",
    "X32n0623_010:0807b09": "並上水火。以結答當機所問以何因緣。此謂以是",
    "X32n0623_010:0807b10": "因緣也。舫(音訪)。△四王者難。",
    "X32n0623_010:0807b11": "若復有人臨當被害(至)尋段段壞而得解脫。",
    "X32n0623_010:0807b12": "○釋王離亦三。一貼文。遭難是苦。稱名是善。即機",
    "X32n0623_010:0807b13": "也。而得解脫。即蒙應也。二引證。應騐傳云。昔大元",
    "X32n0623_010:0807b14": "中。彭城有人。被枉為賊。其人本供金像。常納髻中。",
    "X32n0623_010:0807b15": "及伏法刀下。但聞金鐵聲。三斫而頸無傷。詢之得",
    "X32n0623_010:0807b16": "髻中金像頸有三痕。其他不及廣引。三觀釋者。果",
    "X32n0623_010:0807b17": "報刀杖。從地獄至欲天。惡業刀杖通三界。煩惱刀",
    "X32n0623_010:0807b18": "杖通三乘。謂凡所修善因。為三毒刀箭。惡業破壞",
    "X32n0623_010:0807b19": "善心。割斷戒皮定肉慧骨微妙心髓等。若能至心",
    "X32n0623_010:0807b20": "稱名。如是刀杖無不解脫。[△@△]言臨當被害。正當戮",
    "X32n0623_010:0807b21": "時。乃能所境對。一稱名而刀段段壞。即能所消忘",
    "X32n0623_010:0807b22": "也。楞嚴云。五者。熏聞成聞。六根銷復。同於聲聽。使",
    "X32n0623_010:0807b23": "其兵戈。猶如割水。亦如吹光。性無搖動。神力所致",
    "X32n0623_010:0807b24": "也。△五惡鬼難。",
    "X32n0623_010:0807c01": "若三千大千國土(至)尚不能以惡眼視之況復加害。",
    "X32n0623_010:0807c02": "○釋鬼難亦三。一貼文。若三千下。標處。欲來下。明",
    "X32n0623_010:0807c03": "遭難是苦。聞其下。稱名是善。此即機也。鬼不能害。",
    "X32n0623_010:0807c04": "是蒙應也。○前言漂墮是人入鬼國。此言欲來惱",
    "X32n0623_010:0807c05": "人。是鬼到人。所言大千滿中俱鬼。而亦實有事也。",
    "X32n0623_010:0807c06": "不見教中道。娑婆世界有插針不入的鬼。但人能",
    "X32n0623_010:0807c07": "稱名。鬼心即滅。豈不如紅爐之點雪耶。二引證。上",
    "X32n0623_010:0807c08": "羅剎難中。已彰其事。茲不繁敘。三觀釋者。若果報",
    "X32n0623_010:0807c09": "鬼。自地獄至天宮。皆有此難。如地獄中。有大力鬼。",
    "X32n0623_010:0807c10": "惱諸罪人。餓鬼中。有惡鬼害諸小鬼。畜生中。有惡",
    "X32n0623_010:0807c11": "鬼食噉。天中。如阿含經云。有大力鬼。坐帝釋床。帝",
    "X32n0623_010:0807c12": "釋大嗔。鬼光亦熾等。惡業鬼通三界。如貪嗔痴俱",
    "X32n0623_010:0807c13": "是鬼義。煩惱鬼通三乘。如謂見心為男鬼。愛心為",
    "X32n0623_010:0807c14": "女鬼。見使歷三界有八十八。愛即思也。有八十一。",
    "X32n0623_010:0807c15": "其大千滿中俱鬼。亦不虗也。二乘人有斯鬼難。菩",
    "X32n0623_010:0807c16": "薩有無明鬼。愚痴羅剎等。若能至心念菩薩名。無",
    "X32n0623_010:0807c17": "不解脫。楞嚴云。四者。斷滅妄想。心無殺害。令諸眾",
    "X32n0623_010:0807c18": "生鬼不能害。使持名者。得益之時。不唯不敢加害。",
    "X32n0623_010:0807c19": "即欲以惡眼偏視。亦不敢也。△六枷鎻難。",
    "X32n0623_010:0807c20": "設復有人若有罪若無罪(至)皆悉斷壞即得解脫。",
    "X32n0623_010:0807c21": "○釋枷鎻難亦三。一貼文。設復下。先標有罪無罪。",
    "X32n0623_010:0807c22": "杻械下。明遭難是苦。稱觀音下。稱名是善。此為機",
    "X32n0623_010:0807c23": "也。皆悉斷壞等。明應也。有罪無罪者。或實有罪。或",
    "X32n0623_010:0807c24": "果無罪。又或推檢未定。皆被囚執也。[△@△]無罪者當",
    "X32n0623_010:0808a01": "然。有罪者亦免。何也。此明聖心平等。本以救囚執",
    "X32n0623_010:0808a02": "為應。不論罪之有無也。在手名杻。在脚名械。在頸",
    "X32n0623_010:0808a03": "名枷。連身名鎻。此則三木一銕之名。繫即繫礙。檢",
    "X32n0623_010:0808a04": "是封檢。繫未必檢。檢必被繫也。繫而被檢。憂怖亦",
    "X32n0623_010:0808a05": "深。若能稱名者。重關自開。鐵木易壞矣。二引證。應",
    "X32n0623_010:0808a06": "騐傳云。葢護山陽人。繫獄應死。三日三夜。心無間",
    "X32n0623_010:0808a07": "息。即眼見觀音放光照之。鎻脫門開。尋光而去。行",
    "X32n0623_010:0808a08": "二十里。其光乃息。三觀釋。一果報枷鎻。三途及人",
    "X32n0623_010:0808a09": "不言可知。修羅亦有五縛。唯北洲及天上。自無此",
    "X32n0623_010:0808a10": "難。二惡業枷鎻。若人修習善法。被惡業覆心。使善",
    "X32n0623_010:0808a11": "法敗壞。即為惡業所縛。於三界中。無由解脫。三煩",
    "X32n0623_010:0808a12": "惱枷鎻。三乘人未至究竟。皆為煩惱所縛。不得自",
    "X32n0623_010:0808a13": "在。若能至心念菩薩名。而一切枷鎻無不解脫。楞",
    "X32n0623_010:0808a14": "嚴云。七者。音性圓消。離諸塵妄。妄塵既離。夫復何",
    "X32n0623_010:0808a15": "繫。所以令持名者得解脫也。△七怨賊難。",
    "X32n0623_010:0808a16": "若三千大千國土滿中怨賊(至)稱其名故即得解脫。",
    "X32n0623_010:0808a17": "○釋怨賊難亦三。一貼文。大千國土者。標難處也。",
    "X32n0623_010:0808a18": "滿中怨賊。明難事也。滿中者。顯國曠賊多。聖力能",
    "X32n0623_010:0808a19": "救也。怨必奪命。賊乃奪財。今賊而復怨。其財命俱",
    "X32n0623_010:0808a20": "奪。必矣。甚為恐懼。[△@△]寶重而路險。賊臨而復怨。害",
    "X32n0623_010:0808a21": "豈淺鮮耶。此中一人力勸稱名。謂菩薩能以無畏",
    "X32n0623_010:0808a22": "施人。若稱者必當脫苦。何異久旱中之聞巨雷。眾",
    "X32n0623_010:0808a23": "商共稱。何異孤旅中之遇父母。是諸知契而二知",
    "X32n0623_010:0808a24": "泯。豈不能成解脫哉。商主等。乃遭難之人。商者。能",
    "X32n0623_010:0808b01": "擇貴賤。善解財利。商量得宜。堪為商人之主。一人",
    "X32n0623_010:0808b02": "下。明機。一明安慰。二勸稱名。三歎聖德。四俱發聲。",
    "X32n0623_010:0808b03": "所以安慰者。止其恐怖也。勸稱者。設其上策也。歎",
    "X32n0623_010:0808b04": "德者。獎令定膽也。二引證。應騐傳云。僧慧達以晉",
    "X32n0623_010:0808b05": "隆安二年。於隴上掘甘草時。餓羗正捕人食。即獲",
    "X32n0623_010:0808b06": "慧達。閉於柵中。擇肥者先食。達怖。但一心稱名。並",
    "X32n0623_010:0808b07": "誦是經。人食已盡。唯達與一小兒。次擬明晨取食。",
    "X32n0623_010:0808b08": "達竟夜稱誦。似無所感。向曉羗來取達。忽一猛虎",
    "X32n0623_010:0808b09": "從草透出。哮吼不已。諸羗散走。虎齧柵作一穴而",
    "X32n0623_010:0808b10": "去。達並小兒。俱得免害。三觀釋。一果報冤賊。自地",
    "X32n0623_010:0808b11": "獄至六天。俱有鬪爭。二惡業冤賊。若修善時。惡多",
    "X32n0623_010:0808b12": "是冤。三煩惱冤賊。三乘以一切煩惱。是出世怨心。",
    "X32n0623_010:0808b13": "般若是商主。五度眾行是商人。法性實相是重寶。",
    "X32n0623_010:0808b14": "六蔽是怨賊。若能一心稱名。一切怨賊俱得解脫。",
    "X32n0623_010:0808b15": "楞嚴謂八者滅音圓聞遍生慈力。葢音聞兩立。則",
    "X32n0623_010:0808b16": "物我成敵。音滅聞圓。則內外無待。故能遍慈而却",
    "X32n0623_010:0808b17": "敵也。△二結神力。",
    "X32n0623_010:0808b18": "無盡意觀世音菩薩摩訶薩威神之力巍巍如是。",
    "X32n0623_010:0808b19": "天台云。觀音智力既大。加護亦廣矣。豈止但應七",
    "X32n0623_010:0808b20": "難。當知徧法界。皆能救護。故言巍巍。巍巍者。重明",
    "X32n0623_010:0808b21": "高累之辭也。觀音之力。出於同居分段二死之外。",
    "X32n0623_010:0808b22": "竪應方便實報二土之間。故言重明。載沐神應。故",
    "X32n0623_010:0808b23": "言高累。口機應物已竟。△二意機應物。分二。一離",
    "X32n0623_010:0808b24": "三毒。",
    "X32n0623_010:0808c01": "若有眾生多於婬欲(至)便得離痴。",
    "X32n0623_010:0808c02": "天台云。此三通稱毒者。以能侵害行人故。但有單",
    "X32n0623_010:0808c03": "複言耳。若云貪嗔痴。名單。今從複列。故云婬欲等",
    "X32n0623_010:0808c04": "也。自愛為欲。愛他為婬。自忿為恚。忿他為嗔。自惑",
    "X32n0623_010:0808c05": "為愚。惑他為痴。今明三毒多者。而菩薩威力。尚令",
    "X32n0623_010:0808c06": "得離。況少者耶。要解云。離欲者。由菩薩熏聞離塵",
    "X32n0623_010:0808c07": "色所不劫之力也。葢眾生以欲習合塵。故為色劫。",
    "X32n0623_010:0808c08": "一蒙妙力。則欲愛乾枯。根境不偶。雖有妖色。不能",
    "X32n0623_010:0808c09": "劫動也。離嗔者。由根境圓融。無能所對之力也。葢",
    "X32n0623_010:0808c10": "嗔由違情而起。對境而生。圓融則無違無對。而嗔",
    "X32n0623_010:0808c11": "可離矣。離痴者。由消塵旋明。朗徹無礙之力也。葢",
    "X32n0623_010:0808c12": "痴為妄塵所蔽無明。所覆。消塵則無蔽。朗徹則無",
    "X32n0623_010:0808c13": "覆。故能旋復真明。永離痴暗也。△二顯威神。",
    "X32n0623_010:0808c14": "無盡意觀世音菩薩(至)是故眾生常應心念。",
    "X32n0623_010:0808c15": "此言如是者。指前三毒。等字攝慢疑及諸見也。然",
    "X32n0623_010:0808c16": "十結使。皆為三界深惑。而三毒猶重。故特舉也。令",
    "X32n0623_010:0808c17": "離三毒。而曰大威神。曰多饒益者。以前七難尚是",
    "X32n0623_010:0808c18": "外境。而三毒乃一切眾生無始無明之固結。根深",
    "X32n0623_010:0808c19": "蒂固。若非大威神大猛力。豈易斷哉。三毒不除。生",
    "X32n0623_010:0808c20": "死何出。今既諸妄銷忘。自應一真顯露。其悟入佛",
    "X32n0623_010:0808c21": "之知見。亦不難矣。故曰多所饒益。前七難中。但曰",
    "X32n0623_010:0808c22": "一心稱名。或曰稱其名號。今必曰常應心念者。由",
    "X32n0623_010:0808c23": "三毒幽微。防之應密。眾生若能常念常敬。毒從何",
    "X32n0623_010:0808c24": "發。稍一忘念。則妄塵競集而三毒起矣。故使行人",
    "X32n0623_010:0809a01": "於菩薩聖境。常當心念也。△三身機應物。分二。一",
    "X32n0623_010:0809a02": "正明誠求。又二。一求男。",
    "X32n0623_010:0809a03": "若有女人設欲求男(至)便生福德智慧之男。",
    "X32n0623_010:0809a04": "知音云。凡女人身。以夫貴而貴。然色難常好。夫愛",
    "X32n0623_010:0809a05": "莫恒。唯有生男。乃可永賴。故女人必欲求男也。若",
    "X32n0623_010:0809a06": "生男無福。家不足興。無德名不足盛。無智身不足",
    "X32n0623_010:0809a07": "貴。無慧道不能行。故求菩薩。即欲生福德智慧之",
    "X32n0623_010:0809a08": "男也。然求必有遂者。由菩薩融形復聞不動道場。",
    "X32n0623_010:0809a09": "乃至各各佛邊。為法王子之力。葢菩薩於諸佛。既",
    "X32n0623_010:0809a10": "具子道。故令求即得也。[△@△]世人不求而生男女者",
    "X32n0623_010:0809a11": "尚多。今言欲求者。是有所願欲也。禮拜供養。是誠",
    "X32n0623_010:0809a12": "求之行。便生福德等。乃明感應道交也。△二求女。",
    "X32n0623_010:0809a13": "設欲求女便生端正有相之女宿植德本眾人愛敬。",
    "X32n0623_010:0809a14": "知音云。女不端正。色雖美而內政莫立。不有相貌。",
    "X32n0623_010:0809a15": "心雖端而外見罔貴。不宿植德本。則不知敬重三",
    "X32n0623_010:0809a16": "寶。亦令人不生愛敬也。然菩薩使誠求人。必生如",
    "X32n0623_010:0809a17": "是女者。由六根圓通。明照無二。乃至承順十方微",
    "X32n0623_010:0809a18": "塵如來。秘密法門。領受無失故也。易云。至哉坤元。",
    "X32n0623_010:0809a19": "乃順承天。今菩薩以圓通妙體既能明照。又能承",
    "X32n0623_010:0809a20": "受有坤道焉。坤厚載物。故令求者便生含弘光大",
    "X32n0623_010:0809a21": "端正有相之女也。然三毒乃眾生所常有之正性。",
    "X32n0623_010:0809a22": "多則為害也深。二求乃眾生常有之正情。少則為",
    "X32n0623_010:0809a23": "嗣也絕。故或惡其多。或慮其絕。一念敬聖。名供聖",
    "X32n0623_010:0809a24": "像。皆響應者。乃不思議之妙用也。△二結福不虗。",
    "X32n0623_010:0809b01": "無盡意觀世音菩薩有如是力(至)福不唐捐。",
    "X32n0623_010:0809b02": "此結身業應機之不虗也。恐疑者謂。自有禮拜不",
    "X32n0623_010:0809b03": "蒙願者。故此云。若能恭敬禮拜。而所得福。必不虗",
    "X32n0623_010:0809b04": "棄。唐捐者。虗棄也。其所以不蒙應者。由感之未至。",
    "X32n0623_010:0809b05": "非應之不及也。別答脫苦已竟。△三勸持名答。分",
    "X32n0623_010:0809b06": "三。一勸持。",
    "X32n0623_010:0809b07": "是故眾生皆應受持觀世音菩薩名號。",
    "X32n0623_010:0809b08": "天台云。上說觀音得名因緣。其力廣大。既不辯形",
    "X32n0623_010:0809b09": "質。但述名論德。若欲歸崇。宜奉持名號。故舉持名",
    "X32n0623_010:0809b10": "為勸也。[△@△]是故者。指前救七難。離三毒。應二求。種",
    "X32n0623_010:0809b11": "種威神之故。皆應者。廣勸持名也。謂菩薩有如是",
    "X32n0623_010:0809b12": "大威神力。不唯有難有毒有求者當持。即一切眾",
    "X32n0623_010:0809b13": "生。皆應受持也。向下較其所當持之福。△二格量。",
    "X32n0623_010:0809b14": "無盡意若有人(至)於百千萬億劫不可窮盡。",
    "X32n0623_010:0809b15": "此明持菩薩名。如食金剛。非食他物可比也。直指",
    "X32n0623_010:0809b16": "謂。初舉一人廣大之福為本。六十二億。福田多。盡",
    "X32n0623_010:0809b17": "形壽。時節多。四事具足。供養多。持名號。恭敬多。舉",
    "X32n0623_010:0809b18": "此四事。為校量本。於汝下。問也。無盡意下。答也。佛",
    "X32n0623_010:0809b19": "言下。又單舉一人稱觀音名。正格量也。還舉四大。",
    "X32n0623_010:0809b20": "以格四多。而其功德正等。○問。何故持諸菩薩之",
    "X32n0623_010:0809b21": "功多。而福返少。持觀音之功少。而福返多。答。諸菩",
    "X32n0623_010:0809b22": "薩尚在五十四位中。而觀音已居等覺。如二人者。",
    "X32n0623_010:0809b23": "一人多奉諸臣。一人專敬于主。則其承恩之差等",
    "X32n0623_010:0809b24": "可知矣。又圓通中自陳。謂我一名號。與彼眾多名",
    "X32n0623_010:0809c01": "號無異。由我修習得真圓通。以是則知自他正等",
    "X32n0623_010:0809c02": "也。△三結歎。",
    "X32n0623_010:0809c03": "無盡意受持觀世音(至)無量無邊福德之利。",
    "X32n0623_010:0809c04": "○一時稱名。福不可盡。大品云。一華散空。乃至畢",
    "X32n0623_010:0809c05": "苦。其福不盡。義疏云。一華供佛。以類一時持觀音",
    "X32n0623_010:0809c06": "名。言畢苦者。二死永盡也。謂直至成佛。而散華之",
    "X32n0623_010:0809c07": "福。猶尚不盡。必以六十二億為校量者。乃擴六根",
    "X32n0623_010:0809c08": "而言也。已上總成十四無畏。即是與諸眾生共一",
    "X32n0623_010:0809c09": "悲仰也。問答人名已竟。△二問普門示現。分二。一",
    "X32n0623_010:0809c10": "問施三業。",
    "X32n0623_010:0809c11": "無盡意菩薩白佛言世尊(至)方便之力其事云何。",
    "X32n0623_010:0809c12": "天台云。前問何緣得名。佛答眾生三業顯機為境。",
    "X32n0623_010:0809c13": "法身靈智冥契為應。由此境智因緣。而得名也。今",
    "X32n0623_010:0809c14": "問云何遊等。佛答以普門示現三業顯應。以答冥",
    "X32n0623_010:0809c15": "機。云何遊是身。云何說是口。方便是意。聖人三業",
    "X32n0623_010:0809c16": "無謀。而徧應一切。亦名三輪不思議化也。義疏云。",
    "X32n0623_010:0809c17": "眾生稱名常念。及以禮拜。三業現前。故言顯機。法",
    "X32n0623_010:0809c18": "身靈智。即始本二覺分合之真身也。乃以智拔苦。",
    "X32n0623_010:0809c19": "故曰冥應。今明菩薩意鑑機。身現相。口說法。令眾",
    "X32n0623_010:0809c20": "生有覺知見聞。故曰顯應。然且不說眾生三業修",
    "X32n0623_010:0809c21": "行之相。此由宿善冥伏在懷。乃能致感。故曰冥機。",
    "X32n0623_010:0809c22": "又以方便問意業者。非是道前取理方便。此為證",
    "X32n0623_010:0809c23": "後鑒機之方便也。△二答其妙應。分二。一答所現",
    "X32n0623_010:0809c24": "身。",
    "X32n0623_010:0810a01": "佛告無盡意菩薩(至)即現佛身而為說法。",
    "X32n0623_010:0810a02": "此並答三問也。天台云。應以二字答意。葢意地觀",
    "X32n0623_010:0810a03": "機。見其所宜。當示何身。說何法也。現身即身業。說",
    "X32n0623_010:0810a04": "法即口業也。此別答中。凡現三十二身。十九說法。",
    "X32n0623_010:0810a05": "束為十界身。而缺菩薩地獄二界。菩薩即是本身。",
    "X32n0623_010:0810a06": "豈復言缺。地獄應有。但文略耳。別答雖無。總中亦",
    "X32n0623_010:0810a07": "具。謂以種種形。遊諸國土者。是也。三十二身。文分",
    "X32n0623_010:0810a08": "為八。一聖身。二天身。三人身。四四眾。五婦女。六童",
    "X32n0623_010:0810a09": "男。七八部。八金剛身。聖身中先明佛身者。或是應",
    "X32n0623_010:0810a10": "佛或是化佛。但聖人逗物。具有二義。若一時歘有",
    "X32n0623_010:0810a11": "為化。應同始終名應。然應佛即有兩相。一勝應。二",
    "X32n0623_010:0810a12": "劣應。勝應圓別之機。劣被藏通之眾。知音云。國土",
    "X32n0623_010:0810a13": "眾生者。約大千依正二報。總言機也。應當也。以用",
    "X32n0623_010:0810a14": "也。謂大千土中。若有一圓頓機眾生。欲不涉階漸。",
    "X32n0623_010:0810a15": "直下成佛。則此人當用佛身得度。故即現其身。為",
    "X32n0623_010:0810a16": "說圓滿果法也。楞嚴云。若諸菩薩入三摩地。進修",
    "X32n0623_010:0810a17": "無漏。勝解現圓。我現佛身。而為說法者。是也。",
    "X32n0623_010:0810a18": "應以辟支佛身得度者現辟支佛身而為說法。",
    "X32n0623_010:0810a19": "○如文殊。二萬億劫作辟支佛。教化眾生。現身說",
    "X32n0623_010:0810a20": "法。楞嚴云。若諸有學寂淨妙明勝解現圓等。則所",
    "X32n0623_010:0810a21": "說乃靜妙明緣覺法也。",
    "X32n0623_010:0810a22": "應以聲聞身得度者即現聲聞身而為說法。",
    "X32n0623_010:0810a23": "○或作藏通聲聞。或作隨五味轉聲聞。內秘外現。",
    "X32n0623_010:0810a24": "引導眾生也。楞嚴云。若諸有學。得四諦空。修道入",
    "X32n0623_010:0810b01": "滅等。則所說乃四諦聲聞法也。此明現四聖身。次",
    "X32n0623_010:0810b02": "明現六凡身。",
    "X32n0623_010:0810b03": "應以梵王身得度者即現梵王身而為說法。",
    "X32n0623_010:0810b04": "○瓔珞經云。四禪皆有王。此言梵者。應是初禪頂。",
    "X32n0623_010:0810b05": "猶有覺觀語法。得為大千世界主。葢言觀音修白",
    "X32n0623_010:0810b06": "色三昧。不取不捨。不取故不隨禪生。不捨故應為",
    "X32n0623_010:0810b07": "梵王。說出欲論。以權引實也。楞嚴云。若諸眾生。欲",
    "X32n0623_010:0810b08": "心明悟。不犯欲塵等。則所說離欲法也。",
    "X32n0623_010:0810b09": "應以帝釋身得度者即現帝釋身而為說法。",
    "X32n0623_010:0810b10": "○以菩薩修白色三昧不取不捨。說種種勝論。以",
    "X32n0623_010:0810b11": "權引實。楞嚴云。若諸眾生。欲為天主。統領諸天等。",
    "X32n0623_010:0810b12": "則所說者。五戒十善法也。",
    "X32n0623_010:0810b13": "應以自在天身得度者即現自在天身而為說法。",
    "X32n0623_010:0810b14": "○梵語婆舍跋提。此云他化自在。假他所作。以成",
    "X32n0623_010:0810b15": "己樂。即魔王也。淨名經云。多是不思議解脫菩薩。",
    "X32n0623_010:0810b16": "住赤色三昧。不取不捨。應為魔王。令諸魔界即入",
    "X32n0623_010:0810b17": "佛界。楞嚴云。若諸眾生。欲身自在等。則所說遊行",
    "X32n0623_010:0810b18": "十方之法。此下凡所現身。皆是菩薩住於三昧。以",
    "X32n0623_010:0810b19": "權引實。例此可知。",
    "X32n0623_010:0810b20": "應以大自在天身得度者(至)而為說法。",
    "X32n0623_010:0810b21": "○樓炭經名阿迦尼吒。華嚴稱色究竟。釋論云。摩",
    "X32n0623_010:0810b22": "醯首羅。稱大自在。騎白牛。八臂三眼。乃諸天之將。",
    "X32n0623_010:0810b23": "未知與此同名耶。為即指此天耶。又釋論云。過靜",
    "X32n0623_010:0810b24": "居天。有十住菩薩。號大自在。為大千界主。依此則",
    "X32n0623_010:0810c01": "將非指此也。楞嚴云。若諸眾生。欲身自在。飛行虗",
    "X32n0623_010:0810c02": "空等。則所說欲身自在之法也。",
    "X32n0623_010:0810c03": "應以天大將軍身得度者(至)而為說法。",
    "X32n0623_010:0810c04": "○金光明經即以散脂為大將。又云鳩摩伽。此云",
    "X32n0623_010:0810c05": "童子。楞嚴云。若諸眾生。愛統鬼神。救護國土等。則",
    "X32n0623_010:0810c06": "所說救護國土法也。",
    "X32n0623_010:0810c07": "應以毗沙門身得度者即現毗沙門身而為說法。",
    "X32n0623_010:0810c08": "楞嚴謂。若諸眾生。愛統世界。保護眾生等。則所說",
    "X32n0623_010:0810c09": "保護眾生法也。然楞嚴有現四天王及太子。此以",
    "X32n0623_010:0810c10": "毗沙門該之。葢此為四王之一也。解現妙音品。已",
    "X32n0623_010:0810c11": "上敘現天乘主帥。下敘人間王臣。",
    "X32n0623_010:0810c12": "應以小王身得度者即現小王身而為說法。",
    "X32n0623_010:0810c13": "小王者。對輪王言也。楞嚴云。若諸眾生。樂為人王",
    "X32n0623_010:0810c14": "等。則所說十善道法也。然人王。故非平人之所樂",
    "X32n0623_010:0810c15": "為。而菩薩亦與說法。以遂樂為之願者。為欲理治",
    "X32n0623_010:0810c16": "邦國。風化人民。使道法流通。所以亦應求也。",
    "X32n0623_010:0810c17": "應以長者身得度者即現長者身而為說法。",
    "X32n0623_010:0810c18": "解見前品。則所說主族姓世間推讓法也。",
    "X32n0623_010:0810c19": "應以居士身得度者即現居士身而為說法。",
    "X32n0623_010:0810c20": "此有德無位。以道自處者也。則所說名言清淨自",
    "X32n0623_010:0810c21": "居法也。",
    "X32n0623_010:0810c22": "應以宰官身得度者即現宰官身而為說法。",
    "X32n0623_010:0810c23": "三台輔相。州牧縣長。悉曰宰官。則所說治國土斷",
    "X32n0623_010:0810c24": "邦邑法也。",
    "X32n0623_010:0811a01": "應以婆羅門身得度者即現婆羅門身而為說法。",
    "X32n0623_010:0811a02": "西域四姓。此其一也。名淨行。亦名梵志。則所說數",
    "X32n0623_010:0811a03": "術攝衛法也。數術。即占相等。攝衛。即調護身壽醫",
    "X32n0623_010:0811a04": "樂等。",
    "X32n0623_010:0811a05": "應以比丘比丘尼優婆塞優婆夷(至)而為說法。",
    "X32n0623_010:0811a06": "此應僧俗四眾。則所說五戒十戒。及二百五十戒。",
    "X32n0623_010:0811a07": "與五百戒之法也。",
    "X32n0623_010:0811a08": "應以長者居士宰官(至)即現婦女身而為說法。",
    "X32n0623_010:0811a09": "知音云。此與楞嚴少異。彼一現女主。二現國夫人。",
    "X32n0623_010:0811a10": "三現命婦。四現大家(音姑)。孤山云。女主。即天子之后。",
    "X32n0623_010:0811a11": "國夫人。如論語邦君之妻曰君夫人。命婦。謂妻因",
    "X32n0623_010:0811a12": "夫榮者。大家。如後漢扶風曹世叔妻者。同郡班彪",
    "X32n0623_010:0811a13": "之女。名昭。字惠姬。和帝數召入宮。令皇后貴人師",
    "X32n0623_010:0811a14": "事焉。號曰大家。此中長者宰官婦女。合彼命婦。不",
    "X32n0623_010:0811a15": "云現女主國夫人者。以妙音於王後宮。變為女身。",
    "X32n0623_010:0811a16": "而說是經。已敘之矣。則所說內政立身以修家國",
    "X32n0623_010:0811a17": "之法也。",
    "X32n0623_010:0811a18": "應以童男童女身得度者(至)而為說法。",
    "X32n0623_010:0811a19": "取妙莊嚴王二子釋。及華嚴童子算沙嬉戲等。是",
    "X32n0623_010:0811a20": "也。則所說不壞男根。不求侵暴等也。已上現世間",
    "X32n0623_010:0811a21": "男女竟。次現八部。",
    "X32n0623_010:0811a22": "應以天龍夜叉乾闥婆(至)即皆現之而為說法。",
    "X32n0623_010:0811a23": "楞嚴開敘為九科。則所說樂出其倫之法也。",
    "X32n0623_010:0811a24": "應以執金剛神得度者即現執金剛神而為說法。",
    "X32n0623_010:0811b01": "梵語跋闍羅。此云金剛。梵語波膩。此云手。手有執",
    "X32n0623_010:0811b02": "義。即以執金剛杵為名正法念經云。昔有國王夫",
    "X32n0623_010:0811b03": "人。生千子。欲試當來成佛次第故。拘留孫佛探得",
    "X32n0623_010:0811b04": "第一籌。乃至樓至如來得千籌。第二夫人生二子。",
    "X32n0623_010:0811b05": "一願為梵王請千兄說法。一願為金剛神護千兄",
    "X32n0623_010:0811b06": "佛法。故有此也。答所現身已竟。△二總答度生。",
    "X32n0623_010:0811b07": "無盡意是觀世音菩薩(至)遊諸國土度脫眾生。",
    "X32n0623_010:0811b08": "此結上總別答問也。天台云。諸名不一。橫則周徧",
    "X32n0623_010:0811b09": "十方。竪則冠通三土。隨緣變現。何止三十二身。託",
    "X32n0623_010:0811b10": "化逐緣。豈局娑婆世界。以種種形。總明示現身廣。",
    "X32n0623_010:0811b11": "遊諸國土。明所化處廣。度脫眾生。明所得益廣。言",
    "X32n0623_010:0811b12": "雖略於上。義則廣於前也。知音謂。楞嚴云。是名妙",
    "X32n0623_010:0811b13": "淨三十二應入國土身。皆以三昧聞熏聞修無作",
    "X32n0623_010:0811b14": "妙力。自在成就。准彼無作自在妙淨之言。則此中",
    "X32n0623_010:0811b15": "十九說法。皆在機感上論。於菩薩法身。如鏡應像。",
    "X32n0623_010:0811b16": "如月現水。此正所謂上合十方諸佛同慈力也。明",
    "X32n0623_010:0811b17": "兩翻問答已竟。△二勸至誠供養。分二。一如來勸",
    "X32n0623_010:0811b18": "供。",
    "X32n0623_010:0811b19": "是故汝等應當一心(至)皆號之為施無畏者。",
    "X32n0623_010:0811b20": "是故者。指前兩翻問答之故。前答問中。先總後別。",
    "X32n0623_010:0811b21": "以難是眾生苦境。意恐菩薩應不普被。故先總曰",
    "X32n0623_010:0811b22": "受諸苦惱一心稱名皆得解脫。是明菩薩悲心無",
    "X32n0623_010:0811b23": "極。而下合眾生也。前重一心稱名。以菩薩真身冥",
    "X32n0623_010:0811b24": "應。無可尋求。只可稱名而已。後答問中。先別後總。",
    "X32n0623_010:0811c01": "以現身是眾生樂緣。意恐菩薩既普現十法界身",
    "X32n0623_010:0811c02": "雲。其妙應不過此耳。故後總云以種種形遊諸國",
    "X32n0623_010:0811c03": "土。是明菩薩慈心無盡。而上同諸佛也。今此復勸",
    "X32n0623_010:0811c04": "一心供養者。由菩薩於一切眾生前。現身說法。則",
    "X32n0623_010:0811c05": "見種種色。聞種種聲。既聞見分明。所以當一心供",
    "X32n0623_010:0811c06": "養也。前曰一心稱名。是知有菩薩可供。後曰一心",
    "X32n0623_010:0811c07": "供養。是見有菩薩可敬。如是一心。如是恭敬。久而",
    "X32n0623_010:0811c08": "不退。則可以入佛知見矣。楞嚴以十四無畏。即救",
    "X32n0623_010:0811c09": "七難。赴二求。免三毒等。為無畏。今於三十二應之",
    "X32n0623_010:0811c10": "後。又言怖畏急難中能施無畏。則是總前兩翻問",
    "X32n0623_010:0811c11": "答。以離苦得樂。皆名無畏。今言娑婆稱施無畏。而",
    "X32n0623_010:0811c12": "楞嚴云。十方微塵國土。皆名施無畏者。益見其所",
    "X32n0623_010:0811c13": "當供養也。△二無盡受旨。分六。一奉命。",
    "X32n0623_010:0811c14": "無盡意菩薩白佛言(至)受此法施珍寶瓔珞。",
    "X32n0623_010:0811c15": "此見當機奉命。不惜所珍。得法自在。為法施也。佛",
    "X32n0623_010:0811c16": "云汝等當供養。則下出其無畏。當機云我今當供",
    "X32n0623_010:0811c17": "養。則下解其所珍。所以見至重忘而無畏得矣。言",
    "X32n0623_010:0811c18": "眾寶者。乃間錯而成也。瓔珞經云。從初住銅寶。乃",
    "X32n0623_010:0811c19": "至等覺摩尼寶。今曰寶珠。其位例可知矣。天台云。",
    "X32n0623_010:0811c20": "頸表中道一實之理。以眾多無著法門莊嚴實相。",
    "X32n0623_010:0811c21": "如瓔珞嚴頸也。解者。表菩薩於一切行願功德。乃",
    "X32n0623_010:0811c22": "至佛智涅槃。皆不住著也。百千。表一地有萬功德。",
    "X32n0623_010:0811c23": "地地增多也。法施。如法而施。即佛智涅槃。俱能捨",
    "X32n0623_010:0811c24": "故。△二不受。",
    "X32n0623_010:0812a01": "時觀世音菩薩不肯受之。",
    "X32n0623_010:0812a02": "解頸瓔珞。正菩薩所嘉與。但無不肯受三字。何以",
    "X32n0623_010:0812a03": "申無盡之解代眾而解。眾亦不喻解之之意矣。自",
    "X32n0623_010:0812a04": "無盡意以愍我等言之。佛又以愍無盡意。及愍八",
    "X32n0623_010:0812a05": "部等勸之。而解瓔珞之意。斯人人喻之矣。故觀音",
    "X32n0623_010:0812a06": "之不受。無盡意之懇受。世尊之勸受。俱是令眾知",
    "X32n0623_010:0812a07": "解一意。千佛萬佛。只要人知解故也。△三求愍。",
    "X32n0623_010:0812a08": "無盡意復白觀世音(至)愍我等故受此瓔珞。",
    "X32n0623_010:0812a09": "以愍我等三字。為可受之本。當機以愍眾而施。菩",
    "X32n0623_010:0812a10": "薩以愍眾而受。則二俱法施也。△四佛勸。",
    "X32n0623_010:0812a11": "爾時佛告觀世音菩薩(至)人非人等故受是瓔珞。",
    "X32n0623_010:0812a12": "直指云。佛所以勸觀音愍眾而受之者。正為四眾",
    "X32n0623_010:0812a13": "八部。未入妙行。所以囑觀音大悲攝取。乃得終始",
    "X32n0623_010:0812a14": "究竟。四眾該本迹正記者。八部該本迹外護遺流",
    "X32n0623_010:0812a15": "者。始見意無窮盡。至此則開示悟入佛知見已畢。",
    "X32n0623_010:0812a16": "△五即受。",
    "X32n0623_010:0812a17": "即時觀世音菩薩愍諸四眾(至)一分奉多寶佛塔。",
    "X32n0623_010:0812a18": "此明菩薩奉命即受。乃愍諸眾而受法施也。知音",
    "X32n0623_010:0812a19": "云。遵佛命愍四眾八部者。表受法施。下合一切眾",
    "X32n0623_010:0812a20": "生同悲仰也。分瓔珞供佛及塔。表上合三世諸佛",
    "X32n0623_010:0812a21": "同慈力也。天台云。以一瓔珞分二分者。表事理二",
    "X32n0623_010:0812a22": "因。供二佛者。將趣二果也。理圓證法身佛。事圓證",
    "X32n0623_010:0812a23": "報身佛。又表一行必具二因。理則正因。事即緣了。",
    "X32n0623_010:0812a24": "理事不二。故曰妙因能成法報之妙果也。不論應",
    "X32n0623_010:0812b01": "身者何也。曰。因人趣果。合表二身。法報若成。應用",
    "X32n0623_010:0812b02": "自現。△六總結。",
    "X32n0623_010:0812b03": "無盡意觀世音菩薩(至)遊於娑婆世界。",
    "X32n0623_010:0812b04": "此總結前問。以答當機也。本以菩薩獲二種殊勝。",
    "X32n0623_010:0812b05": "發三種妙用。則三十二應。十四無畏。四不思議。皆",
    "X32n0623_010:0812b06": "名自在神力而遊娑婆世界也。但此文缺四不思",
    "X32n0623_010:0812b07": "議。而知音謂。具於四翻結答文中。初云。威神之力",
    "X32n0623_010:0812b08": "巍巍如是。次云。有如是等大威神力多所饒益。三",
    "X32n0623_010:0812b09": "曰。是故娑婆世界皆名施無畏者。四曰。有如是自",
    "X32n0623_010:0812b10": "在神力。所以然者。以同體形呪。異體形呪。破慳感",
    "X32n0623_010:0812b11": "求。供養佛生。此四不思議。皆大自在威神之力。故",
    "X32n0623_010:0812b12": "此四答攝無不盡也。長行已竟。△二偈頌。分三。一",
    "X32n0623_010:0812b13": "雙頌二問。",
    "X32n0623_010:0812b14": "爾時無盡意菩薩以偈問曰。",
    "X32n0623_010:0812b15": "義疏記云。頌文什師不譯。諸師皆謂。梵本中有。荊",
    "X32n0623_010:0812b16": "溪尊者云。此亦未測什師深意。續高僧傳云。偈是",
    "X32n0623_010:0812b17": "闍那掘多所譯。智者出時。此偈未行。故無所解。荊",
    "X32n0623_010:0812b18": "溪亦於輔行記中。引還著於本人之文。故知具釋",
    "X32n0623_010:0812b19": "理亦無妨。近有天竺寺式法師。分節其文。對於長",
    "X32n0623_010:0812b20": "行問答。宛如符契。故依彼分釋。",
    "X32n0623_010:0812b21": "世尊妙相具我今重問彼佛子何因緣名為觀世音。",
    "X32n0623_010:0812b22": "此頌先歎佛德。世尊萬德相好。一切畢具。故云妙",
    "X32n0623_010:0812b23": "相具。我今句。頌前二問。以彼字該人法二種。後二",
    "X32n0623_010:0812b24": "句單問名。頌長行以何因緣名觀世音也。△二雙",
    "X32n0623_010:0812c01": "頌二答。分二。一經家敘答。",
    "X32n0623_010:0812c02": "具足妙相尊偈答無盡意。",
    "X32n0623_010:0812c03": "式師云。此頌似緝綴之語。宜當如來直答。或集經",
    "X32n0623_010:0812c04": "者乘便頌之。或掘多以偈翻之。貫散隨言。亦無不",
    "X32n0623_010:0812c05": "可。△二正頌佛答。分二。一加頌總歎行願。",
    "X32n0623_010:0812c06": "汝聽觀音行善應諸方所(至)發大清淨願。",
    "X32n0623_010:0812c07": "知音云。汝聽者。勅令諦聽。總頌下合六道之願深。",
    "X32n0623_010:0812c08": "謂聖行能應諸方。雖是神通。亦由深大之願所使",
    "X32n0623_010:0812c09": "然。願深由經劫多。亦不可以心思口議者。次總頌",
    "X32n0623_010:0812c10": "上合諸佛之願淨。謂經多劫發大願。不可思議者。",
    "X32n0623_010:0812c11": "由侍佛多而無染著也。[△@△]諸方。即微塵國土三世",
    "X32n0623_010:0812c12": "間也。善應者。於十法界。聞稱即應也。弘誓下四句。",
    "X32n0623_010:0812c13": "文似間錯。宜云發大清淨願。弘誓深如海。侍多千",
    "X32n0623_010:0812c14": "億佛。歷劫不思議。以願大清淨。故曰如海。此明願",
    "X32n0623_010:0812c15": "也。由侍佛千億。故劫量難思。此明行也。弘誓。即四",
    "X32n0623_010:0812c16": "弘誓。言清淨者。是不為自求人天權小福報等。△",
    "X32n0623_010:0812c17": "二別頌正明二答。分二。一頌答觀世音名。又二。一",
    "X32n0623_010:0812c18": "總答。",
    "X32n0623_010:0812c19": "我為汝略說聞名及見身心念不空過能滅諸有苦。",
    "X32n0623_010:0812c20": "式師云。略說者。舉要言也。聞名故稱。口機也。見身",
    "X32n0623_010:0812c21": "故禮。身機也。心念即意機。聞名是冥應。見身是顯",
    "X32n0623_010:0812c22": "應。諸有。二十五有也。[△@△]聞名。即頌前問答七難二",
    "X32n0623_010:0812c23": "求。一稱名而得滿願也。見身。即頌後問答三十二",
    "X32n0623_010:0812c24": "應。一注念而得成就也。心念二字。總二答中一心",
    "X32n0623_010:0813a01": "稱名一心供養。然稱名供養。若不一心。則空過處",
    "X32n0623_010:0813a02": "多。所謂暫時不在。還同死人。豈能疾滅諸有苦哉。",
    "X32n0623_010:0813a03": "又諸有。若指二十五有。則不能盡十法界機。然四",
    "X32n0623_010:0813a04": "聖流中。求不遂願者。亦是苦。當知諸有苦。即一切",
    "X32n0623_010:0813a05": "苦也。△二別答。又二。一頌七難加餘。就分十二。一",
    "X32n0623_010:0813a06": "頌火難。",
    "X32n0623_010:0813a07": "假使興害意推落大火坑念彼觀音力火坑變成池。",
    "X32n0623_010:0813a08": "知音云。此下皆申頌略說。火坑嗔所變起。人以嗔",
    "X32n0623_010:0813a09": "害。聖以慈忍。故念聖力。火坑而化為池。此以性火",
    "X32n0623_010:0813a10": "真空而救之也。[△@△]此科云假使。後言或漂或被等。",
    "X32n0623_010:0813a11": "皆非實有。非常有事。設有是事。但念得彼菩薩名。",
    "X32n0623_010:0813a12": "自不為難。此所謂感應道交之力也。△二頌水難。",
    "X32n0623_010:0813a13": "或漂流巨海龍魚諸鬼難念彼觀音力波浪不能沒。",
    "X32n0623_010:0813a14": "○巨海。貪所成就。貪財似龍。貪婬似魚。貪殺似鬼。",
    "X32n0623_010:0813a15": "一念聖力。五欲頓息。則波浪不沒。此以性水真空",
    "X32n0623_010:0813a16": "而救之也。要解云。於水言漂言浪。則兼風災。自此",
    "X32n0623_010:0813a17": "至電雹消散。皆頌外業。在長行為十四無畏。而頌",
    "X32n0623_010:0813a18": "文事相不同。又加旁頌者。十四無畏。特舉大略。實",
    "X32n0623_010:0813a19": "具一切功德故也。△三加頌須彌難。",
    "X32n0623_010:0813a20": "或在須彌峯為人所推墮念彼觀音力如日虗空住。",
    "X32n0623_010:0813a21": "○自高大之我慢。踰於須彌。我慢人。人猶慢我。是",
    "X32n0623_010:0813a22": "為人所推墮也。菩薩謙光照物。故一念聖力。如杲",
    "X32n0623_010:0813a23": "日住空。此以性空真覺而救之也。△四加頌金剛",
    "X32n0623_010:0813a24": "難。",
    "X32n0623_010:0813b01": "或被惡人逐墮落金剛山念彼觀音力不能損一毛。",
    "X32n0623_010:0813b02": "○痴惡逐人。如墮金剛山無有不傷者。菩薩永絕",
    "X32n0623_010:0813b03": "痴愛。故念者得力。即使墮落不能損一毛。此亦性",
    "X32n0623_010:0813b04": "空真覺而救之也。大窾引阿含云。三千大千世界。",
    "X32n0623_010:0813b05": "復有大金剛山。繞大海水。金剛山外。復有第二大",
    "X32n0623_010:0813b06": "金剛山。二山中間。窈窈冥冥。有八大地獄。日月威",
    "X32n0623_010:0813b07": "光所不能照者。是也。△五超頌怨賊難。",
    "X32n0623_010:0813b08": "或值怨賊繞各執刀加害念彼觀音力咸即起慈心。",
    "X32n0623_010:0813b09": "○冤賊纏於疑暗。是各執刀加害也。菩薩視冤同",
    "X32n0623_010:0813b10": "親。毫無疑害。故念得力者。皆起慈心而救之也。△",
    "X32n0623_010:0813b11": "六追頌刀杖難。",
    "X32n0623_010:0813b12": "或遭王難苦臨刑欲壽終念彼觀音力刀尋段段壞。",
    "X32n0623_010:0813b13": "○王難生於身見。有此身生。則有彼身死。是為臨",
    "X32n0623_010:0813b14": "刑壽終也。菩薩身見消忘。故念得力者。彼身見之",
    "X32n0623_010:0813b15": "刀。即段段壞也。△七追頌枷鎻難。",
    "X32n0623_010:0813b16": "或囚禁枷鎻手足被杻械念彼觀音力釋然得解脫。",
    "X32n0623_010:0813b17": "○譬邊見為桎梏也。生此有無斷常等邊見。為財",
    "X32n0623_010:0813b18": "產所囚禁。妻子所枷鎻。六親伎倆所杻械也。菩薩",
    "X32n0623_010:0813b19": "邊見頓空。故令持名者。得解脫也。△八加頌呪藥",
    "X32n0623_010:0813b20": "難。",
    "X32n0623_010:0813b21": "呪詛諸毒藥所欲害身者念彼觀音力還著於本人。",
    "X32n0623_010:0813b22": "○呪藥等。邪見所發也。害人而返自害。聖無邪見。",
    "X32n0623_010:0813b23": "故令念得力者。不遭毒橫也。○譬如經云。有清信",
    "X32n0623_010:0813b24": "士。初持五戒。後時衰老。多有廢忘。爾時山中有渴",
    "X32n0623_010:0813c01": "梵志。從其乞飲。田家事忙。未如所願。遂恨而去。梵",
    "X32n0623_010:0813c02": "志能起尸使鬼。召得殺鬼。勅曰。彼辱我。往殺之。山",
    "X32n0623_010:0813c03": "中有羅漢。知之往田家。語云汝今夜早然燈。勤三",
    "X32n0623_010:0813c04": "自皈。口誦守身口莫犯偈。慈念眾生。可得安穩。主",
    "X32n0623_010:0813c05": "人如教。鬼莫能害。由不能害。其鬼乃恚。欲害梵志。",
    "X32n0623_010:0813c06": "羅漢敝之。令鬼不見。輔行引此云。正是觀音經中",
    "X32n0623_010:0813c07": "還著本人意。△九追頌羅剎難。",
    "X32n0623_010:0813c08": "或遇惡羅剎毒龍諸鬼等念彼觀音力時悉不敢害。",
    "X32n0623_010:0813c09": "○即諸見取所興也。菩薩諸見消忘。故令念者得",
    "X32n0623_010:0813c10": "力。斷諸見。龍鬼則無所害也。△十加頌惡獸難。",
    "X32n0623_010:0813c11": "若惡獸圍遶利牙爪可怖念彼觀音力疾走無邊方。",
    "X32n0623_010:0813c12": "○譬戒禁取。為惡獸。具利牙爪可怖也。菩薩無戒",
    "X32n0623_010:0813c13": "禁之取著。故令念者得力。而持牛狗等之惡獸。疾",
    "X32n0623_010:0813c14": "走無邊方也。△十一加頌蛇蝎難。",
    "X32n0623_010:0813c15": "蚖蛇及蝮蝎氣毒烟火燃念彼觀音力尋聲自迴去。",
    "X32n0623_010:0813c16": "○蚖蛇等。具忿恨之惡。氣毒如烟火之燒然。觸之",
    "X32n0623_010:0813c17": "即殺。菩薩無是毒害。故令念者得力。諸惡蟲自迴",
    "X32n0623_010:0813c18": "避也。△十二加頌雲雨難。",
    "X32n0623_010:0813c19": "雲雷皷掣電降雹澍大雨念彼觀音力應時得消散。",
    "X32n0623_010:0813c20": "○諂媚如雲之覆日。憍傲如雷之震驚。嫉妬人之",
    "X32n0623_010:0813c21": "所長。求索人之所短。如掣電之快駛。毫不容隱也。",
    "X32n0623_010:0813c22": "好害人之善。如雹之催害物也。狂言讚毀於人。如",
    "X32n0623_010:0813c23": "澍雨之傾於物而浸潤也。菩薩無是諸惡。故念者",
    "X32n0623_010:0813c24": "得力。凡遇諸害。應時消散也。式師云。已上頌七難。",
    "X32n0623_010:0814a01": "共為十二。不出地水火風空識之六種。須彌金剛",
    "X32n0623_010:0814a02": "是地。雲雨亦水。蛇獸呪詛。是有情屬識。由菩薩色",
    "X32n0623_010:0814a03": "身旋復。使求之必遂也。更須知一切色心依正。皆",
    "X32n0623_010:0814a04": "是菩薩妙色妙心。眾生於聖色心中。而自為難。求",
    "X32n0623_010:0814a05": "救之誠。亦是觀音。是故機成。即時能應。當以此義",
    "X32n0623_010:0814a06": "觀之。何患不同觀音利物哉。頌七難加餘已竟。△",
    "X32n0623_010:0814a07": "二頌三毒二求。",
    "X32n0623_010:0814a08": "眾生被困厄無量苦逼身觀音妙智力能救世間苦。",
    "X32n0623_010:0814a09": "前頌救諸外難。此頌脫其內業。良以眾生為貪嗔",
    "X32n0623_010:0814a10": "等十結使。於三界中。妄作妄受。六凡為麤惑所纏。",
    "X32n0623_010:0814a11": "四聖由細惑所蔽。惑之麤細不同。而輕重眾苦。逼",
    "X32n0623_010:0814a12": "迫則一也。故曰無量苦逼身。凡此眾機。菩薩以妙",
    "X32n0623_010:0814a13": "智神通之力。於三世間中。無不能救也。則此中眾",
    "X32n0623_010:0814a14": "生與世間。皆具十法界義。頌答觀音名已竟。△二",
    "X32n0623_010:0814a15": "頌答普門示現。分二。一正頌示現。又二。一超頌總",
    "X32n0623_010:0814a16": "答。",
    "X32n0623_010:0814a17": "具足神通力廣修智方便十方諸國土無剎不現身。",
    "X32n0623_010:0814a18": "此頌長行總答以種種形遊諸國土等。直指云。亦",
    "X32n0623_010:0814a19": "是廣讚觀音神通智慧方便。皆悉具足。乃能於十",
    "X32n0623_010:0814a20": "方國土。普應群機。以示圓行等虗空界之相。△二",
    "X32n0623_010:0814a21": "追頌別答。分三。一頌身業普應。",
    "X32n0623_010:0814a22": "種種諸惡趣地獄鬼畜生生老病死苦以漸悉令滅。",
    "X32n0623_010:0814a23": "式師云。長行中別列諸身。身皆三業。頌中三業別",
    "X32n0623_010:0814a24": "示。而業周遍。見頌之功也。此頌身業普應。合具十",
    "X32n0623_010:0814b01": "界。今止示三途。以劣況勝也。九界二死。皆有四相。",
    "X32n0623_010:0814b02": "漸漸令滅。歸於常寂。斯亦觀音之妙用也。長行中",
    "X32n0623_010:0814b03": "未見現地獄等身。頌文補之。△二頌意業普觀。分",
    "X32n0623_010:0814b04": "二。一明本觀慈悲。",
    "X32n0623_010:0814b05": "真觀清淨觀廣大智慧觀悲觀及慈觀常願常瞻仰。",
    "X32n0623_010:0814b06": "此頌妙行之體。觀字當作平聲。屬根本智。要解云。",
    "X32n0623_010:0814b07": "真以息妄。淨以治染。智以破惑。悲以拔苦。慈以與",
    "X32n0623_010:0814b08": "樂。以是五觀。加被羣迷。故妄染惑苦。應念消滅。所",
    "X32n0623_010:0814b09": "以樂當瞻也。大窾云。真觀觀。聲聞根。清淨觀。觀緣",
    "X32n0623_010:0814b10": "覺根。廣大智。觀菩薩根。悲觀下合眾生。慈觀上同",
    "X32n0623_010:0814b11": "諸佛。具此五觀。觀五眾機。念念不離。故應常瞻仰",
    "X32n0623_010:0814b12": "也。[△@△]此頌答普門示現。其實顯菩薩上合諸佛本",
    "X32n0623_010:0814b13": "妙覺心。以此五觀名異體同。而實即是本妙覺心。",
    "X32n0623_010:0814b14": "體用兼至。所以能於十方微塵國土。現種種身。說",
    "X32n0623_010:0814b15": "種種法。如月臨空。無所不應也。△二明智光徧照。",
    "X32n0623_010:0814b16": "無垢清淨光慧日破諸暗能伏灾風火普明照世間。",
    "X32n0623_010:0814b17": "光乃發之於外用也。能破暗伏灾。顯大用無限。用",
    "X32n0623_010:0814b18": "既大。而體必周。所以曰無垢。曰清淨。曰慧日者。體",
    "X32n0623_010:0814b19": "不離本妙覺心也。雖然現十界身雲。其實二俱不",
    "X32n0623_010:0814b20": "著。故慧日光明。得無垢清淨。以應無盡意之當解",
    "X32n0623_010:0814b21": "瓔珞。觀世音之不受而奉上如來也。諸暗。乃三惑",
    "X32n0623_010:0814b22": "無明。即內障。灾風火。意含多種。即外障。內外障除。",
    "X32n0623_010:0814b23": "大千洞照。故曰普明照世間。△三頌口業普說。",
    "X32n0623_010:0814b24": "悲體戒雷震慈意妙大雲澍甘露法雨滅除煩惱燄。",
    "X32n0623_010:0814c01": "式師云。說雖惟口。必假身意。為受法之本。為法現",
    "X32n0623_010:0814c02": "形。本期救苦。故名悲體。說法必以戒行為先。故曰",
    "X32n0623_010:0814c03": "戒雷震。菩薩興無緣慈濟。作不請之談。無物不覆。",
    "X32n0623_010:0814c04": "無機不被。故曰慈意妙大雲也。甘露。乃諸天不死",
    "X32n0623_010:0814c05": "之神藥也。所宣至理。解必無生。若非無生。焉能不",
    "X32n0623_010:0814c06": "死。於慈雲中。注大法雨。眾生受之。三惑燄滅。故曰",
    "X32n0623_010:0814c07": "澍甘露等。大雲是慈悲普。注雨是說法普。滅燄是",
    "X32n0623_010:0814c08": "利益普。正當頌普門義也。△二加頌顯機。",
    "X32n0623_010:0814c09": "諍訟經官處怖畏軍陣中念彼觀音力眾冤悉退散。",
    "X32n0623_010:0814c10": "式師云。前長行三業顯應。以被冥機。疏以施瓔珞。",
    "X32n0623_010:0814c11": "彰顯機義。今重頌普門示現中。有此念觀音之人。",
    "X32n0623_010:0814c12": "亦顯機也。益見天台冥契聖旨。事係訟庭。身臨戰",
    "X32n0623_010:0814c13": "陣。心憂刑罰。命慮兵殘。今昔冤仇。此時合會。但一",
    "X32n0623_010:0814c14": "心致感。而眾難皆袪也。雙頌二答已竟。△三雙頌",
    "X32n0623_010:0814c15": "二勸。分二。一頌勸受持。又二。一明境智深妙以勸",
    "X32n0623_010:0814c16": "常念。",
    "X32n0623_010:0814c17": "妙音觀世音梵音海潮音勝彼世間音是故須常念。",
    "X32n0623_010:0814c18": "說法不滯。為妙音。尋聲救苦。為觀音。音性無著。為",
    "X32n0623_010:0814c19": "梵音。應不失時。為海潮音。具此所以勝世間音也。",
    "X32n0623_010:0814c20": "直指云。此承上常願瞻仰而來。畢竟教人瞻仰者。",
    "X32n0623_010:0814c21": "為菩薩境智深妙。雖隨類現身隨機說法。而更真",
    "X32n0623_010:0814c22": "俗雙融。故曰妙音。外觀九界之音。不逐聲流轉。返",
    "X32n0623_010:0814c23": "觀觀者。即令彼解脫。於己則不著法。故以梵音名",
    "X32n0623_010:0814c24": "中道之智也。然九界一時稱名。菩薩亦一時圓應。",
    "X32n0623_010:0815a01": "不先不後。故曰海潮音。以如上三音。隨機說法。自",
    "X32n0623_010:0815a02": "在無礙。勝過彼五十一位智正覺世間之法音。所",
    "X32n0623_010:0815a03": "以教人常瞻仰也。[△@△]詳夫菩薩忘音塵而修聞性。",
    "X32n0623_010:0815a04": "及至稱名勸持。乃獨取音。而不取聞。何也。正顯圓",
    "X32n0623_010:0815a05": "人不壞法相。而初心忘塵。但圖解根。而圓通之後。",
    "X32n0623_010:0815a06": "所彰妙用。全在於音也。故三十二應中之說法。四",
    "X32n0623_010:0815a07": "不思議中之說呪。皆妙音之力也。十四無畏中之",
    "X32n0623_010:0815a08": "救八難。四不思議中之施無畏。皆觀世音之力也。",
    "X32n0623_010:0815a09": "十四無畏中之除三毒。四不思議中之破慳恡。皆",
    "X32n0623_010:0815a10": "梵音之力也。三十二應中之赴徧求。十四無畏中",
    "X32n0623_010:0815a11": "之赴二求。四不思議中之赴廣求。皆應不失時。潮",
    "X32n0623_010:0815a12": "音之力也。以持觀音一名。而勝六十二億恒河沙",
    "X32n0623_010:0815a13": "法王子名。即勝彼世間音也。故前以一觀。而為五",
    "X32n0623_010:0815a14": "觀。觀無異觀。今以一音。而為五音。音無二音以不",
    "X32n0623_010:0815a15": "異之觀。觀不二之音。則境智俱深。非心可測也。△",
    "X32n0623_010:0815a16": "二明感應難測以勸勿疑。",
    "X32n0623_010:0815a17": "念念勿生疑觀世音淨聖於苦惱死厄能為作依怙。",
    "X32n0623_010:0815a18": "且菩薩不唯觀聽返入。離諸塵妄。兼之三空越。而",
    "X32n0623_010:0815a19": "二死脫。於聖類身。可謂淨矣。惟其淨聖。故能隨類",
    "X32n0623_010:0815a20": "應感。使一切分段變易生死之厄。麤細塵惑之苦。",
    "X32n0623_010:0815a21": "凡有希求。靡不成就。故能於九界眾生。為依為怙。",
    "X32n0623_010:0815a22": "所以力勸持名而勿疑也。前云念念不空過。能滅",
    "X32n0623_010:0815a23": "諸有苦。此言念念勿生疑。能為作依怙。然纖疑在",
    "X32n0623_010:0815a24": "念。則本體觀音聖不淨矣。聖不淨即為空過。於生",
    "X32n0623_010:0815b01": "死中。而失父母。則無可依怙者也。△二頌勸供養。",
    "X32n0623_010:0815b02": "具一切功德慈眼視眾生福聚海無量是故應頂禮。",
    "X32n0623_010:0815b03": "要解云。具一切功德。則所求必應。不止十四無畏",
    "X32n0623_010:0815b04": "也。慈眼視眾生。則無所不度。不止三十二應也。其",
    "X32n0623_010:0815b05": "福聚如海。利澤無窮。故應皈命頂禮也。偈頌已竟。",
    "X32n0623_010:0815b06": "△三明益。分二。一持地歎功德。",
    "X32n0623_010:0815b07": "爾時持地菩薩即從座起(至)當知是人功德不少。",
    "X32n0623_010:0815b08": "知音云。前以無盡意當機。明耳根圓通持經。其意",
    "X32n0623_010:0815b09": "無盡也。今以持地結證。顯圓通無盡之意。不離一",
    "X32n0623_010:0815b10": "切眾生常住心地也。○寶雲經云。地有十義得名。",
    "X32n0623_010:0815b11": "一者廣大。二眾生依。三無好惡。四受大雨。五生草",
    "X32n0623_010:0815b12": "木。六種子所依。七生眾寶。八出諸藥。九風不動。十",
    "X32n0623_010:0815b13": "獅子吼不能驚。菩薩亦爾。故名持地。式師云。聞是",
    "X32n0623_010:0815b14": "觀音等。是聞初翻冥益問答也。普門示現等。是聞",
    "X32n0623_010:0815b15": "次翻顯益問答也。自在業者。即不思議力用也。[△@△]",
    "X32n0623_010:0815b16": "當知功德不少。有況顯意。然聞有菩薩此普門示",
    "X32n0623_010:0815b17": "現之神通者。而功德尚是無量。況受持名者。供養",
    "X32n0623_010:0815b18": "形者。讀誦解說書寫此普門示現經者。則其福倍",
    "X32n0623_010:0815b19": "倍轉增。益不可量也。△二聞品獲利益。",
    "X32n0623_010:0815b20": "佛說是普門品時(至)阿耨多羅三藐三菩提心。",
    "X32n0623_010:0815b21": "此經家敘置印證持地功德不少之文。無等者。即",
    "X32n0623_010:0815b22": "物無與等稱。無上者。下等字。即與物為等。正等覺",
    "X32n0623_010:0815b23": "義也。然物無與等。而又能與物為等。此如來最上",
    "X32n0623_010:0815b24": "德也。觀音體此。而成普門行。隨類應化。與物為等。",
    "X32n0623_010:0815c01": "故聞其風者。皆能發如是心。此所謂以圓行成最",
    "X32n0623_010:0815c02": "上德也。觀音普門示現周徧流通已竟。",
    "X32n0623_010:0815c03": "陀羅尼品第二十六",
    "X32n0623_010:0815c04": "品節云。此品由前妙行已圓。當克妙果。第藏識幽",
    "X32n0623_010:0815c05": "深。歷劫餘習。潛伏其中。雖有止觀之功。而智有所",
    "X32n0623_010:0815c06": "困。神有所不及者。若非神呪加持。不易斷也。故有",
    "X32n0623_010:0815c07": "後三品三種加持也。一神力。二法力。三現身面言",
    "X32n0623_010:0815c08": "說。楞伽惟二。今多法力。此品正神力加持也。以呪",
    "X32n0623_010:0815c09": "乃諸佛秘密心印。如天子秘符。大將執之。無敵不",
    "X32n0623_010:0815c10": "克。況藏識為生死窟穴。最極幽深。習氣潛伏。止觀",
    "X32n0623_010:0815c11": "之力所不及者。必須仗如來秘密心印之力以攻",
    "X32n0623_010:0815c12": "之。所以楞嚴云。若修行人。習氣未除。應當誦我神",
    "X32n0623_010:0815c13": "呪。是也。楞伽亦云。若不以神力建立者。則墮外道",
    "X32n0623_010:0815c14": "惡見妄想。及諸聲聞眾魔希望。故七地已前不加。",
    "X32n0623_010:0815c15": "則墮外道。八地不加。則墮二乘。九至等覺不加。不",
    "X32n0623_010:0815c16": "得入妙。故修行者。所當加也。大窾云。自地湧菩薩",
    "X32n0623_010:0815c17": "持經。如來囑累。心事已竟。復恐諸菩薩久居下界。",
    "X32n0623_010:0815c18": "常處空閑。初入塵寰。利生接物。難堪難忍。故復將",
    "X32n0623_010:0815c19": "此界他方諸大菩薩所證法門。一一拈出。如藥王",
    "X32n0623_010:0815c20": "之忍辱。妙音之法空。觀音之慈悲。與彼下方菩薩。",
    "X32n0623_010:0815c21": "恒為模範。若忍辱而不得法空。則心量不廣。若證",
    "X32n0623_010:0815c22": "法空而不行慈悲。則教化不圓。必須入此三種法",
    "X32n0623_010:0815c23": "門。方得流通此經。不斷持經典型也。而復加此品",
    "X32n0623_010:0815c24": "者。正恐末世邪師熾盛。魔事實多。使持經難為廣",
    "X32n0623_010:0816a01": "益。故諸菩薩說呪護持。不令侵毀此法師者。益見",
    "X32n0623_010:0816a02": "諸菩薩慈悲無盡也。要解云。陀羅尼。此云總持。即",
    "X32n0623_010:0816a03": "念慧妙力。諸佛密語。有一字多字無字之異。能以",
    "X32n0623_010:0816a04": "一字。總無量法。持無量義。摧邪立正。殄惡生善。皆",
    "X32n0623_010:0816a05": "能總而持之之謂也。[△@△]凡佛說法。必兼顯密二門。",
    "X32n0623_010:0816a06": "顯以生慧。密以得福。施此二門。使修學人福慧齊",
    "X32n0623_010:0816a07": "到也。如世醫人。或顯說方。或密授藥。其瘳病之騐",
    "X32n0623_010:0816a08": "一也。然呪者祝也。使持呪人。念念無間。祝邪者正。",
    "X32n0623_010:0816a09": "祝染者淨。祝迷者醒。祝凡者聖。無不遂其心滿其",
    "X32n0623_010:0816a10": "願也。呪語或諸佛弘名。或神王聖號。持其佛名。神",
    "X32n0623_010:0816a11": "鬼擁護。持其王名。神鬼皈崇。必至受持者。福智莊",
    "X32n0623_010:0816a12": "嚴。而永無魔事也。又神呪乃諸佛密語。非心識可",
    "X32n0623_010:0816a13": "能測知。故曰是大神呪無等等呪。於五不翻中。乃",
    "X32n0623_010:0816a14": "秘密不翻。不唯凡者不知。其實下位菩薩不識上",
    "X32n0623_010:0816a15": "位密語。此皆從如來不思議妙智流出。宜敬心奉",
    "X32n0623_010:0816a16": "持焉。△四以眾聖神呪加持堅固流通。分四。一問",
    "X32n0623_010:0816a17": "持經功德。",
    "X32n0623_010:0816a18": "爾時藥王菩薩(至)若書寫經卷得幾所福。",
    "X32n0623_010:0816a19": "此是藥王欲使此經流通不盡。故致此問也。直指",
    "X32n0623_010:0816a20": "云。此品復以藥王當機。是以諸佛心光為藥。守護",
    "X32n0623_010:0816a21": "地前信等五位。治五蘊結使微細煩惱之病。然又",
    "X32n0623_010:0816a22": "以持經功德為問者。是欲為發心說呪之端也。[△@△]",
    "X32n0623_010:0816a23": "此問非從前泛常所謂受持者。言讀誦通利。是得",
    "X32n0623_010:0816a24": "證法身之人讀誦。若不通利。去佛尚遠。雖有福利。",
    "X32n0623_010:0816b01": "猶不足較。書寫即註釋。是經能註釋者。神入佛心。",
    "X32n0623_010:0816b02": "深契妙理。當為神呪之所守護者也。故問得幾所",
    "X32n0623_010:0816b03": "福。△二答功德無量。",
    "X32n0623_010:0816b04": "佛告藥王若有善男子(至)如說修行功德甚多。",
    "X32n0623_010:0816b05": "此如來答得多福。明識藥王之心普也。八百萬億",
    "X32n0623_010:0816b06": "下。舉多佛。是田勝。能供如是多佛。是福廣。以此勝",
    "X32n0623_010:0816b07": "田廣福。較一持四句偈者之功德。不可比也。何故。",
    "X32n0623_010:0816b08": "佛雖多。供雖廣。事也。持經者不惟徒誦。而又能解",
    "X32n0623_010:0816b09": "義。不獨解義。而又能如說修行。解義者心悟實相。",
    "X32n0623_010:0816b10": "修行者妙契法身。如此等福。寧有量哉。四句者。不",
    "X32n0623_010:0816b11": "必定指。須知全經字字。皆佛心光。受持讀誦一句",
    "X32n0623_010:0816b12": "一字者。無不獲益。所謂析栴檀片片皆香也。△三",
    "X32n0623_010:0816b13": "請以說呪護。分五。一藥王請說。分四。一求請說。",
    "X32n0623_010:0816b14": "爾時藥王菩薩白佛言(至)陀羅尼呪以守護之。",
    "X32n0623_010:0816b15": "前校功德處。以受持讀誦書寫為問。今說呪處。又",
    "X32n0623_010:0816b16": "以說法者為言。乃前後互彰也。非說法者無功而",
    "X32n0623_010:0816b17": "受持書寫者。呪不護也。△二正說呪。",
    "X32n0623_010:0816b18": "即說呪曰。",
    "X32n0623_010:0816b19": "安爾曼爾(至)阿摩若那多夜",
    "X32n0623_010:0816b20": "天台云。呪是諸佛密語。如王索先陀婆。無有能識。",
    "X32n0623_010:0816b21": "惟有智臣。乃能知耳。洗時奉水。飯時奉器。食時奉",
    "X32n0623_010:0816b22": "鹽。遊時奉馬。呪亦如是。秪是一法。徧有諸力。病愈",
    "X32n0623_010:0816b23": "罪除。善生道合。為此義故。皆存本音。又孤山所引",
    "X32n0623_010:0816b24": "四悉檀釋。一世界悉檀。隨力異說。令生歡喜益。二",
    "X32n0623_010:0816c01": "為人悉檀。令生善益。三對治悉檀。令破惡益。四第",
    "X32n0623_010:0816c02": "一義悉檀。令入理益。悉者徧也。檀者施。也謂聖人",
    "X32n0623_010:0816c03": "以此四種。徧施眾生也。○入理者。意欲令人人入",
    "X32n0623_010:0816c04": "佛知見。所謂惟一大事因緣也。破惡者。倘人未能",
    "X32n0623_010:0816c05": "悟入。且與第二。斷除煩惱種習。故云破惡。其人又",
    "X32n0623_010:0816c06": "未能破惡。且與第三。令其生起善心。建立善事。善",
    "X32n0623_010:0816c07": "力漸生。惡習自退。故曰生善。其人又未能興善。且",
    "X32n0623_010:0816c08": "與第四。令生歡喜。種少善根。為上三種。作遠因緣。",
    "X32n0623_010:0816c09": "故云歡喜益也。今以呪論四悉檀者。從劣向勝。如",
    "X32n0623_010:0816c10": "持呪脫難求財等。既遂其心。無不歡喜。此世界悉",
    "X32n0623_010:0816c11": "檀也。又持呪求戒求慧者。無不滿願善法成就。即",
    "X32n0623_010:0816c12": "為人悉檀也。持呪者。斷除三毒。惡業消除。即對治",
    "X32n0623_010:0816c13": "悉檀也。又以持呪求證菩提。入諸三昧。而得成就。",
    "X32n0623_010:0816c14": "即第一義悉檀也。大端明四悉檀。秘密利益。非如",
    "X32n0623_010:0816c15": "顯說可知其故。若可測知。又何以謂神呪也。行人",
    "X32n0623_010:0816c16": "但當一心諦信。則所有願求。無不遂意。△三歎護",
    "X32n0623_010:0816c17": "持。",
    "X32n0623_010:0816c18": "世尊是陀羅尼神呪(至)則為侵毀是諸佛已。",
    "X32n0623_010:0816c19": "此歎呪力不可思議。呪既出於六十二億諸佛所",
    "X32n0623_010:0816c20": "說。則藥王亦代佛宣揚也。若有下。明非人不可侵",
    "X32n0623_010:0816c21": "毀。然則經是顯呪。呪是密經。持經者。即持呪也。經",
    "X32n0623_010:0816c22": "呪在處。即佛現在。所以侵持經人。即毀諸佛矣。△",
    "X32n0623_010:0816c23": "四佛印可。",
    "X32n0623_010:0816c24": "時釋迦牟尼佛(至)於諸眾生多所饒益。",
    "X32n0623_010:0817a01": "此如來喜法流通。故極口稱讚也。大窾云。既於惡",
    "X32n0623_010:0817a02": "世。不惜身命。護持此經。而又愍念持經法師。說呪",
    "X32n0623_010:0817a03": "冥加。令彼諸魔不敢侵凌毀謗。是亦能以無畏。施",
    "X32n0623_010:0817a04": "無量眾生矣。此藥王能止眾病者也。△二勇施請",
    "X32n0623_010:0817a05": "說。分三。一求請說。",
    "X32n0623_010:0817a06": "爾時勇施菩薩白佛言(至)伺求其短無能得便。",
    "X32n0623_010:0817a07": "藥王說呪。故以瘥眾生之心病。則藥王於此經。致",
    "X32n0623_010:0817a08": "力大矣。今復勇施請說。亦是本會上首。故妙音詣",
    "X32n0623_010:0817a09": "娑婆禮覲釋迦。而必欲見文殊藥王勇施者。槩可",
    "X32n0623_010:0817a10": "見也。前藥王云。我與說法者陀羅尼。今勇施云。我",
    "X32n0623_010:0817a11": "與受持者陀羅尼。是於六種法師中。前後互出也。",
    "X32n0623_010:0817a12": "富單那。此云臭餓鬼。主熱病鬼。也吉蔗。此云所作。",
    "X32n0623_010:0817a13": "即起尸鬼也。鳩槃茶。舊名冬瓜。由陰如冬瓜。行置",
    "X32n0623_010:0817a14": "肩上。坐便踞之。即魘魅鬼也。凡此諸鬼皆惱害人。",
    "X32n0623_010:0817a15": "有此呪力。不得其便。伺(音四)。△二正說呪。",
    "X32n0623_010:0817a16": "即於佛前而說呪曰。",
    "X32n0623_010:0817a17": "痤隷摩訶痤隷(至)涅犁墀婆底",
    "X32n0623_010:0817a18": "△三歎護持。",
    "X32n0623_010:0817a19": "世尊是陀羅尼神呪(至)則為侵毀是諸佛已。",
    "X32n0623_010:0817a20": "此先歎呪力。亦皆隨喜者。此呪是諸佛所說。即諸",
    "X32n0623_010:0817a21": "佛亦順此呪。而生歡喜也。次歎護持。不致令侵毀",
    "X32n0623_010:0817a22": "法師也。△三多聞請說。",
    "X32n0623_010:0817a23": "爾時毗沙門天王護世者(至)說是陀羅尼。",
    "X32n0623_010:0817a24": "大論云。毗沙門。此云多聞。福德之名聞四方故。居",
    "X32n0623_010:0817b01": "半須彌北水晶埵。主夜义羅剎二部。光明疏云。西",
    "X32n0623_010:0817b02": "域以北方為首。次東南西。故先舉此。",
    "X32n0623_010:0817b03": "即說呪曰。",
    "X32n0623_010:0817b04": "阿梨那梨[少/兔]那梨阿那盧那履拘那履",
    "X32n0623_010:0817b05": "世尊以是神呪擁護法師(至)令百由旬內無諸衰患。",
    "X32n0623_010:0817b06": "說呪而又自護。是受囑深而悲救切也。百由旬內。",
    "X32n0623_010:0817b07": "顯驅邪之力廣。凡一行人居此。持說修行。為人演",
    "X32n0623_010:0817b08": "說。不惟邪不入身。而亦使不能入境。邪惑既離。衰",
    "X32n0623_010:0817b09": "患何至。△四持國請說。",
    "X32n0623_010:0817b10": "爾時持國天王在此會中(至)擁護持法華經者。",
    "X32n0623_010:0817b11": "大論云。梵語提頭賴吒。此云持國。以能護持國土",
    "X32n0623_010:0817b12": "故。又云安民。為上升之元首。乃下界之初天。居半",
    "X32n0623_010:0817b13": "須彌東黃金埵。主乾闥婆毗舍闍。言在會者。以護",
    "X32n0623_010:0817b14": "法聞經故恒不離也。葢天人乘急戒緩。處處聞經。",
    "X32n0623_010:0817b15": "無不在會。乾闥圍遶。是主臣隨至也。言我亦者。謂",
    "X32n0623_010:0817b16": "不但前天。我亦說之也。一以受佛付囑。一以不忘",
    "X32n0623_010:0817b17": "本願。所以當為護持也。此既言東北。而西南已攝",
    "X32n0623_010:0817b18": "其中。非秪二天獨說也。",
    "X32n0623_010:0817b19": "即說呪曰。",
    "X32n0623_010:0817b20": "阿伽禰伽禰(至)浮樓沙柅頞底",
    "X32n0623_010:0817b21": "世尊是陀羅尼神呪(至)則為侵毀是諸佛已。",
    "X32n0623_010:0817b22": "藥王勇施皆言。呪為恒沙佛說。而多聞不言所說。",
    "X32n0623_010:0817b23": "惟持國秪言四十二億者。足見菩薩因行廣遠。侍",
    "X32n0623_010:0817b24": "佛必多。而天王宜乎秪四十二億也。△五諸女請",
    "X32n0623_010:0817c01": "說。分五。一列名。",
    "X32n0623_010:0817c02": "爾時有羅剎女等(至)并其子及眷屬俱詣佛所。",
    "X32n0623_010:0817c03": "要解云。害人之鬼。無甚於羅剎女鬼子母等。今既",
    "X32n0623_010:0817c04": "誓護持。則餘神可知。故王道興而守在四夷。佛道",
    "X32n0623_010:0817c05": "備而防在魔外也。晉譯云。一名有結縛。二名離結。",
    "X32n0623_010:0817c06": "三名施積。四名施華。五名施黑。六名被髮。七名無",
    "X32n0623_010:0817c07": "著。八名持華。九名何所。十名取一切精。教中謂鬼",
    "X32n0623_010:0817c08": "子母有九十一子。及眷屬者。則羅剎女與鬼子母。",
    "X32n0623_010:0817c09": "各各眷屬也。皐(音高)。△二請說。",
    "X32n0623_010:0817c10": "同聲白佛言(至)若有伺求法師短者令不得便。",
    "X32n0623_010:0817c11": "法師短者。即心念中。稍有空處。偶一時忘照。而邪",
    "X32n0623_010:0817c12": "得其便。然邪之與正。如明暗然。明少退而暗便興。",
    "X32n0623_010:0817c13": "此所以伺得其便也。伺求得遂。衰患隨興。故知念",
    "X32n0623_010:0817c14": "念不空過。能滅諸有苦。亦非外得。",
    "X32n0623_010:0817c15": "即於佛前而說呪曰。",
    "X32n0623_010:0817c16": "伊提履伊提泯(至)兜醯[少/兔]醯",
    "X32n0623_010:0817c17": "△三明護。",
    "X32n0623_010:0817c18": "寧上我頭上莫惱於法師(至)乃至夢中亦復莫惱。",
    "X32n0623_010:0817c19": "此正出其所護之心至誠至切也。寧上我頭者。況",
    "X32n0623_010:0817c20": "其持經者不可惱亂。人之頭面。極為尊貴。而女人",
    "X32n0623_010:0817c21": "猶以此為鍾愛者。且鬼以嗔毒為懷。尚無敢犯其",
    "X32n0623_010:0817c22": "嗔。寧敢犯彼之頭面哉。故此況云。我頭可上。法師",
    "X32n0623_010:0817c23": "不可惱也。毗陀羅赤色鬼。犍陀黃色鬼。烏摩勒黑",
    "X32n0623_010:0817c24": "色鬼。阿跋摩青臉鬼。夜叉與人吉遮者。謂此鬼此",
    "X32n0623_010:0818a01": "人。皆能為起尸也。若熱下。謂鬼之害人。有間者。自",
    "X32n0623_010:0818a02": "一日或至七日。無間者。則常為病。男女下。明鬼之",
    "X32n0623_010:0818a03": "變相也。乃至夢中者。謂持經者有此呪力。則臥安",
    "X32n0623_010:0818a04": "覺安。無不適意也。",
    "X32n0623_010:0818a05": "即於佛前而說偈言。",
    "X32n0623_010:0818a06": "若不順我呪惱亂說法者(至)當獲如是殃。",
    "X32n0623_010:0818a07": "知音云。此述不順命者。得五逆罪。阿梨樹。此云蘭",
    "X32n0623_010:0818a08": "香蕱。其枝墮地。自成七段。敢犯法師者。頭破如之。",
    "X32n0623_010:0818a09": "如殺父母。二逆罪也。壓油者。外國壓油之法。擣麻",
    "X32n0623_010:0818a10": "使生蟲。蟲多益肥。則壓之。是殺命之眾。三逆罪也。",
    "X32n0623_010:0818a11": "斗秤欺誑。謂小出大入也。此方率以為常。西域其",
    "X32n0623_010:0818a12": "嚴戒者。四逆也。破僧罪者。破和合僧也。謂調達妄",
    "X32n0623_010:0818a13": "搆五法。誘佛五百新眾而行。是五逆也。事出科註。",
    "X32n0623_010:0818a14": "所引甚明。茲不繁錄。次總結云。犯此法師者。當獲",
    "X32n0623_010:0818a15": "如是五逆罪也。△四誓言。",
    "X32n0623_010:0818a16": "諸羅剎女說此偈已(至)離諸衰患消眾毒藥。",
    "X32n0623_010:0818a17": "觀前之寧上我頭。及此中身自擁護之言。益見諸",
    "X32n0623_010:0818a18": "女忘身為法之誠。此或諸大菩薩示身。而引同類。",
    "X32n0623_010:0818a19": "不然。其誠懇何其乃爾。△五佛讚。",
    "X32n0623_010:0818a20": "佛告諸羅剎女(至)應當擁護如是法師。",
    "X32n0623_010:0818a21": "此結讚能護者功德大也。文有四節。一但能護持",
    "X32n0623_010:0818a22": "名者。福不可量。二況顯擁護具足受持者。其福猶",
    "X32n0623_010:0818a23": "不可量。三復能擁護種種供養者。四召名珍重如",
    "X32n0623_010:0818a24": "法擁護。十羅剎女中。獨呼皐帝。準晉譯名何所者。",
    "X32n0623_010:0818b01": "是無所不具之義。此必福智超勝於眾。故如來特",
    "X32n0623_010:0818b02": "召。令統其同例及眷屬。作擁護也。○蘇摩那。即須",
    "X32n0623_010:0818b03": "曼那華也。婆斯迦。即波利師迦。優鉢羅。即青蓮華。",
    "X32n0623_010:0818b04": "請說呪護已竟。△四聞品得利益。",
    "X32n0623_010:0818b05": "說是陀羅尼品時六萬八千人得無生法忍。",
    "X32n0623_010:0818b06": "此六萬人聞陀羅尼。證無生忍。多是積劫承秘呪",
    "X32n0623_010:0818b07": "功能。熏習所至。今一聞宣演。直證無生。則秘密功",
    "X32n0623_010:0818b08": "能。其益人之不可思議。正如醫人不顯說方法。但",
    "X32n0623_010:0818b09": "以一丸授彼令服。病即消除也。神呪加持堅固流",
    "X32n0623_010:0818b10": "通已竟。",
    "X32n0623_010:0818b11": "妙莊嚴王本事品第二十七",
    "X32n0623_010:0818b12": "品節云。此品意明轉識成智之象。以顯法力加持",
    "X32n0623_010:0818b13": "也。莊嚴王乃如來在纏。為八識心王之名。二子乃",
    "X32n0623_010:0818b14": "六七二識。轉染令淨之象。夫人乃柔順內助。為止",
    "X32n0623_010:0818b15": "觀內熏之體。淨治無明。故名淨德。二子先已出家。",
    "X32n0623_010:0818b16": "以六七因中轉故。二子轉父邪心。一同出家。正顯",
    "X32n0623_010:0818b17": "本覺出纏之象也。然此止觀之力。乃法身菩薩得",
    "X32n0623_010:0818b18": "無分別心。與諸佛智用相應。依法力修行。真如熏",
    "X32n0623_010:0818b19": "習。滅無明故。是所謂法力加持也。大窾云。藥王本",
    "X32n0623_010:0818b20": "事。是顯藥王因中求法供佛之德本。此品雖名莊",
    "X32n0623_010:0818b21": "王本事。實顯藥王藥上度生之善功也。知音云。莊",
    "X32n0623_010:0818b22": "王乃華德菩薩前身。不言華德本事者。以因名成",
    "X32n0623_010:0818b23": "果德彰。持此經者。因該果海也。由華德曾問妙音",
    "X32n0623_010:0818b24": "因地。故今為彼說其本事。天台云。昔有四比丘。結",
    "X32n0623_010:0818c01": "契山林。精持妙法。以餒乏故。一人分衛。見王者出",
    "X32n0623_010:0818c02": "遊。忽生愛著。由功德熏修。隨念受報。人間天上常",
    "X32n0623_010:0818c03": "得為王。其三友得道。欲救其失。以其邪著。非愛緣",
    "X32n0623_010:0818c04": "無能感動。於是一為端正婦。二為聰明兒。托生設",
    "X32n0623_010:0818c05": "化。轉其邪心。令歸正覺。今敘本事。欲使行人以道",
    "X32n0623_010:0818c06": "自衛。外防見魔。內絕惡覺。消息邪緣。入佛知見。此",
    "X32n0623_010:0818c07": "實諸佛究竟進修。最後垂範。如楞嚴法會將終。說",
    "X32n0623_010:0818c08": "過去佛覺明分析微細魔事。使行人諸識心垢洗",
    "X32n0623_010:0818c09": "除。與此同意。△五由莊王出陳本事轉邪流通。分",
    "X32n0623_010:0818c10": "六。一特明事本。",
    "X32n0623_010:0818c11": "爾時佛告諸大眾(至)國名光明莊嚴劫名喜見。",
    "X32n0623_010:0818c12": "前品藥王。雖引天神等說呪護持此經。尚隱而未",
    "X32n0623_010:0818c13": "顯。今又假莊王本事。因二子神力。以轉邪心。則是",
    "X32n0623_010:0818c14": "藥王顯然以身擁護也。然能使轉邪歸正。令王與",
    "X32n0623_010:0818c15": "後宮。皆悉堪任受持法華經者。藥王力也。經云。淨",
    "X32n0623_010:0818c16": "眼菩薩於法華三昧。久已通達。故知藥王於此經。",
    "X32n0623_010:0818c17": "悲救之切。護持之至。故如來不待請。而自說莊王",
    "X32n0623_010:0818c18": "本事。其實亦即藥王之本事也。乃往古下。據理顯",
    "X32n0623_010:0818c19": "妙法之無始。佛名雲雷音宿王華。是雙舉妙音因",
    "X32n0623_010:0818c20": "果所覲之佛。乃顯妙法莊嚴因果如如不二之體",
    "X32n0623_010:0818c21": "也。國名光明莊嚴。示大圓鏡之境也。劫名喜見。示",
    "X32n0623_010:0818c22": "一真法界之相也。△二雙標能所。",
    "X32n0623_010:0818c23": "彼佛法中有王名妙莊嚴(至)皆悉明了通達。",
    "X32n0623_010:0818c24": "知音云。彼佛下。具大事因之人。以前之王。即今之",
    "X32n0623_010:0819a01": "華德也。其王下。成大事緣之人。前之夫人二子。即",
    "X32n0623_010:0819a02": "今之光照莊嚴相與藥王藥上也。作大事因緣訓",
    "X32n0623_010:0819a03": "者。準後文。善知識者是大因緣故。是二子下。敘所",
    "X32n0623_010:0819a04": "以能成大事因緣者。以具神力及福智故。所謂下。",
    "X32n0623_010:0819a05": "釋福智十度。此中具七。前五度福德。後二度權實",
    "X32n0623_010:0819a06": "二智也。三十七品者。謂四念處四正勤四如意足",
    "X32n0623_010:0819a07": "五根五力七覺支八正道。皆是助成無上菩提之",
    "X32n0623_010:0819a08": "道。直指云。當人於無始已前。一念背覺。遂成無明",
    "X32n0623_010:0819a09": "心王。故引莊王。而表八識也。夫人表五識。淨藏淨",
    "X32n0623_010:0819a10": "眼表六七二識。八識染以二十五有莊嚴。淨以權",
    "X32n0623_010:0819a11": "實二智莊嚴。五識與八識同體。非造所造。故名淨",
    "X32n0623_010:0819a12": "德。能生育萬善。有夫人義。七識染污。轉則成平等",
    "X32n0623_010:0819a13": "性智。故名淨藏。六識分別十界依正。轉則成妙觀",
    "X32n0623_010:0819a14": "察智。故名淨眼。二子有大神力。久修行者。謂六七",
    "X32n0623_010:0819a15": "因中先轉也。",
    "X32n0623_010:0819a16": "又得菩薩淨三昧(至)於此三昧亦悉通達。",
    "X32n0623_010:0819a17": "要解云。淨三昧。淨藏淨眼之所本也。日星宿。表根",
    "X32n0623_010:0819a18": "本差別二智之照用也。淨光能現眾像。淨色不為",
    "X32n0623_010:0819a19": "形礙。淨照照了萬法。長莊嚴非素法身。大威德藏",
    "X32n0623_010:0819a20": "具大神用。知音云。前已釋福德智慧。今正釋神力。",
    "X32n0623_010:0819a21": "以凡神力皆由三昧而成。神力即下十八變等。三",
    "X32n0623_010:0819a22": "昧七種。下文次第自訓。於此三昧者。即指上七種。",
    "X32n0623_010:0819a23": "照前段六度四攝等法。云皆悉明了通達。故此結",
    "X32n0623_010:0819a24": "於諸三昧亦悉通達也。△三能化方便。分三。一明",
    "X32n0623_010:0819b01": "時至。",
    "X32n0623_010:0819b02": "爾時彼佛欲引導妙莊嚴王(至)說是法華經。",
    "X32n0623_010:0819b03": "○彼佛出世常宣正法。於王緣弱。則非其時。今說",
    "X32n0623_010:0819b04": "法華。是其時矣。故云引導。又云愍念眾生。則知非",
    "X32n0623_010:0819b05": "獨為莊王說此妙法也。△二出論議。分四。一白母",
    "X32n0623_010:0819b06": "時至。",
    "X32n0623_010:0819b07": "時淨藏淨眼二子到其母所(至)說法華經宜應聽受。",
    "X32n0623_010:0819b08": "○先白母者。據其本實。母子元知。今為化儀。機熟",
    "X32n0623_010:0819b09": "應發。正是槌碪相扣。物器方成也。知音云。淨藏。謂",
    "X32n0623_010:0819b10": "淨如來藏之三性。淨眼。乃淨如來之五眼。經以二",
    "X32n0623_010:0819b11": "淨字。釋成二王子得菩薩淨三昧之名也。不先白",
    "X32n0623_010:0819b12": "父。而白母者。維摩經云。智度菩薩母。方便以為父。",
    "X32n0623_010:0819b13": "善根成實男。今妙莊嚴既以方便。為二菩薩父。示",
    "X32n0623_010:0819b14": "墮邪見。然非先智度。則邪見莫除。淨德雖為二菩",
    "X32n0623_010:0819b15": "薩母。然非先善根成實。則智慧何興。故經上節敘",
    "X32n0623_010:0819b16": "六度訖。復敘方便波羅蜜。此節敘二王子得淨三",
    "X32n0623_010:0819b17": "昧。先白其母。意有在也。勸母往聽。照隨喜品勸人",
    "X32n0623_010:0819b18": "往聽。得與陀羅尼菩薩共生一處之功德也。△二",
    "X32n0623_010:0819b19": "母遣化父。",
    "X32n0623_010:0819b20": "母告子言汝父信受外道(至)應往白父與共俱去。",
    "X32n0623_010:0819b21": "外道者。不達惟心之理。從心外強修者也。婆羅門",
    "X32n0623_010:0819b22": "法者。西域九十六種。惟佛一種為正。餘皆名邪。應",
    "X32n0623_010:0819b23": "往白父與俱去者。知音謂。男女不得雜處。況國母",
    "X32n0623_010:0819b24": "為世儀型。不先奏準。詎敢擅便。故云汝父信受等。",
    "X32n0623_010:0819c01": "此又見持經者。雖有善根智慧。苟無方便。亦不能",
    "X32n0623_010:0819c02": "得證妙法也。△三怨生邪見。",
    "X32n0623_010:0819c03": "淨藏淨眼合十指爪掌白母(至)而生此邪見家。",
    "X32n0623_010:0819c04": "知音云。雖為白母嘆傷之辭。其實明二菩薩得日",
    "X32n0623_010:0819c05": "星宿三昧也。[△@△]佛智如日。世智如星。今怨生邪見。",
    "X32n0623_010:0819c06": "是覺破世間智。不及佛智。由菩薩二智俱融故。謂",
    "X32n0623_010:0819c07": "得日星宿三昧也。直指云。五識因六七二識休息。",
    "X32n0623_010:0819c08": "乃於二六時中。理觀內燭。始知八識習氣濃厚。必",
    "X32n0623_010:0819c09": "用六七。採集種智之藥。念念內熏。乃空賴耶種子。",
    "X32n0623_010:0819c10": "葢五八同體。必不親緣真如。故以母勸子念父表",
    "X32n0623_010:0819c11": "之。如五識頌云。果中猶自不詮真也。父信外道。指",
    "X32n0623_010:0819c12": "賴耶我法二執。名外道法。與共俱去者。表五八同",
    "X32n0623_010:0819c13": "轉也。子怨生邪。表六七因五識轉。始見八識過患。",
    "X32n0623_010:0819c14": "此是一位證一位工夫。非彷彿之詞。△四母囑當",
    "X32n0623_010:0819c15": "念。",
    "X32n0623_010:0819c16": "母告子言汝等當憂念(至)或聽我等往至佛所。",
    "X32n0623_010:0819c17": "徒自憂念。於事無益。既憂念父。當現神變。使伊見",
    "X32n0623_010:0819c18": "而醒悟。則有補於行也。直指云。此理智觀行互嚴",
    "X32n0623_010:0819c19": "之相。△三現化身。",
    "X32n0623_010:0819c20": "於是二子念其父故(至)令其父王心淨信解。",
    "X32n0623_010:0819c21": "知音云。此雖敘二子奉慈旨。以現神變。照前文有",
    "X32n0623_010:0819c22": "大神力。其實明二菩薩得淨光淨色二種三昧也。",
    "X32n0623_010:0819c23": "以所現神變。總不出地水火風空見識七大所變",
    "X32n0623_010:0819c24": "之光色故。十八變者。身上下各出水火為四。兩脇",
    "X32n0623_010:0820a01": "各出水火為四。共八變。九履水如地。十入地如水。",
    "X32n0623_010:0820a02": "十一從空沒而復在地。十二從地沒而復處空。又",
    "X32n0623_010:0820a03": "於空中行住坐臥為四。兼前成十六。復現大小身。",
    "X32n0623_010:0820a04": "共十八變也。直指云。此表六七已轉十八界之相。",
    "X32n0623_010:0820a05": "然不與八識同轉。而六七轉者。為八識本體原淨。",
    "X32n0623_010:0820a06": "所有種子。皆六七所積故。須是六七知非。方可轉",
    "X32n0623_010:0820a07": "也。能化方便已竟。△四所化利益。分十。一信子伏師。",
    "X32n0623_010:0820a08": "時父見子神力如是(至)亦欲見汝等師可共俱往。",
    "X32n0623_010:0820a09": "知音云。方便之父。不出智母所料。則權符其實。故",
    "X32n0623_010:0820a10": "問師之為誰。二子白言下。雖是敘答父王之辭。其",
    "X32n0623_010:0820a11": "實明二菩薩得淨照明三昧也。是以淨佛法。而照",
    "X32n0623_010:0820a12": "明父王之信心。故寶積第三經云。菩薩成就三法。",
    "X32n0623_010:0820a13": "得不退轉。於阿耨菩提。父母不信。令其生信。一也。",
    "X32n0623_010:0820a14": "父母毀戒。令其住戒。二也。父母慳貪。勸令住施。讚",
    "X32n0623_010:0820a15": "歎菩提。三也。今二菩薩。正是其人。○問。品中曾未",
    "X32n0623_010:0820a16": "敘二子先以佛為師。今奚云是我等師。答。經雖未",
    "X32n0623_010:0820a17": "敘。其義暗合。前文云久修菩薩之道。既云久修。焉",
    "X32n0623_010:0820a18": "知不為彼佛弟子。問。二子既有如上神通。奚不即",
    "X32n0623_010:0820a19": "以神力度王。必為子耶。答。二菩薩於王有子之緣。",
    "X32n0623_010:0820a20": "而亦是父子情同。為信易生也。△二稱慶願放。",
    "X32n0623_010:0820a21": "於是二子從空中下(至)欲重宣其意以偈白母。",
    "X32n0623_010:0820a22": "願母放我等出家作沙門(至)願聽我出家。",
    "X32n0623_010:0820a23": "母即告言聽汝出家所以者何佛難值故。",
    "X32n0623_010:0820a24": "二子覆母命。復從空下。故知前對父辭。猶處空未",
    "X32n0623_010:0820b01": "下。觀莊王合掌向子。則向字。猶相去七多羅樹也。",
    "X32n0623_010:0820b02": "父王已信解者。謂母命我等。現通化父。今父見神",
    "X32n0623_010:0820b03": "變。則往昔之心。隆隆復起矣。於無上正等覺心。已",
    "X32n0623_010:0820b04": "堪任能發。善心既生。邪心已除。而我等化父之能",
    "X32n0623_010:0820b05": "事畢矣。但今願母見聽。宜速出家。故復說偈云。願",
    "X32n0623_010:0820b06": "母放我等。出家作沙門。大窾云。放字。作上聲讀。猶",
    "X32n0623_010:0820b07": "効也。此說方是。有云。作不留之意。似與前後文義",
    "X32n0623_010:0820b08": "欠妥。前云。二子久修菩薩所行之道。故莊王亦言。",
    "X32n0623_010:0820b09": "汝等師為是誰。誰之弟子。則見二子已出家矣。後",
    "X32n0623_010:0820b10": "云。莊王與群臣眷屬俱。夫人與采女眷屬俱。此正",
    "X32n0623_010:0820b11": "是引父母出家之實。若但言放我等二人出家。則",
    "X32n0623_010:0820b12": "是父母俱不出家矣。我等隨佛學者。是勸父母同",
    "X32n0623_010:0820b13": "修梵行之言。如優曇下。喻佛之難值。優曇華三千",
    "X32n0623_010:0820b14": "年尚有可待。而值佛之難。則果難矣。何也。輪王雖",
    "X32n0623_010:0820b15": "聖。尚且輪迴。若得遇佛。眾苦皆脫也。前來率母見",
    "X32n0623_010:0820b16": "佛。而母不輕諾者。以父邪未轉。今王既見信於子。",
    "X32n0623_010:0820b17": "故母亦得見許於子。故曰聽。既佛難值遇。我必當",
    "X32n0623_010:0820b18": "出家矣。然佛難值故四字當味。所以智度之母。非",
    "X32n0623_010:0820b19": "善根成實之男。不能發起也。△三重明難值。",
    "X32n0623_010:0820b20": "於是二子白父母言(至)諸佛難值時亦難遇。",
    "X32n0623_010:0820b21": "父邪既轉。母亦見聽。而二子之誠意始遂。至此則",
    "X32n0623_010:0820b22": "雙白父母。催其速出。是踐前言放我等出家之意。",
    "X32n0623_010:0820b23": "所以下。再申偈中諸佛難值一句。又如下。再申脫",
    "X32n0623_010:0820b24": "諸難亦難之句。阿含經云。須彌山下。有一眼之龜。",
    "X32n0623_010:0820c01": "大海之中。有一孔之木。龜得木。可以得達彼岸。而",
    "X32n0623_010:0820c02": "免沉溺之患。然一投不及。必待浮木繞山三千年。",
    "X32n0623_010:0820c03": "而復值本。一孔喻佛法一乘。龜一眼喻眾生偏見。",
    "X32n0623_010:0820c04": "以偏見值一乘。一投不及。萬劫難逢。知音云。此雖",
    "X32n0623_010:0820c05": "請父母踐前言出家。其實明二菩薩得第六長莊",
    "X32n0623_010:0820c06": "嚴三昧也。以王及夫人二子。先世為僧。莊嚴佛法。",
    "X32n0623_010:0820c07": "今生復求出家。是長莊嚴義。直指云。此喻五八二",
    "X32n0623_010:0820c08": "識深違實際。故地地克志進前。必假六七催發故",
    "X32n0623_010:0820c09": "也。我等宿福深厚者。意在冥發遠因。若非先世受",
    "X32n0623_010:0820c10": "持法華。焉得此生復值佛法。是故父母宜當出家。",
    "X32n0623_010:0820c11": "何故。以佛之難值。不止優曇華也。時之難遇。不啻",
    "X32n0623_010:0820c12": "浮木孔也。是故的故字最重。意要莊王發宿命通。",
    "X32n0623_010:0820c13": "知前世一念妄動。躭王樂而至墮邪見。陰狗如此",
    "X32n0623_010:0820c14": "也。△四化功已著。",
    "X32n0623_010:0820c15": "彼時妙莊嚴王後宮(至)令心信解好樂佛法。",
    "X32n0623_010:0820c16": "此方顯昔緣成熟。皆是菩提眷屬。所謂大家團圝",
    "X32n0623_010:0820c17": "頭。共說無生話也。天台云。法華三昧者。攝一切法。",
    "X32n0623_010:0820c18": "歸一實相。離惡趣者。一往以三途為惡趣。具論二",
    "X32n0623_010:0820c19": "十五有皆乖真起妄。悉是惡趣。今皆離之。即是破",
    "X32n0623_010:0820c20": "二十五有也。諸佛集者。即三德秘密之藏。佛集其",
    "X32n0623_010:0820c21": "中也。知音云。二子如是下。雖結上文。其實明二菩",
    "X32n0623_010:0820c22": "薩。得第七大威德藏三昧也。以廣大威德。皆藏於",
    "X32n0623_010:0820c23": "子道中矣。○此申明已轉之相。八萬四千人。表八",
    "X32n0623_010:0820c24": "識中我法二執。已成全體大用。故曰皆悉堪任。六",
    "X32n0623_010:0821a01": "識至八地。開佛知見。故曰淨眼。已證十界十如之",
    "X32n0623_010:0821a02": "理。故曰通達法華。六識頌云。遠行地後純無漏。觀",
    "X32n0623_010:0821a03": "察圓明照大千。是也。七識至八地。賴耶種子已喪",
    "X32n0623_010:0821a04": "故曰淨藏。自三賢位已離三界生死染污之習。故",
    "X32n0623_010:0821a05": "曰通達離惡三昧。而復能現他受用身。應十地機。",
    "X32n0623_010:0821a06": "故云令一切離惡趣也。五識至八地。轉成所作智。",
    "X32n0623_010:0821a07": "同證諸佛無生法忍。返觀覺體。具足如來智慧德",
    "X32n0623_010:0821a08": "相。故曰得諸佛集三昧也。自八地而望九十二地",
    "X32n0623_010:0821a09": "及等妙極果。一切種智。皆悉現前。故曰能知諸佛",
    "X32n0623_010:0821a10": "秘密之藏。△五俱詣佛所。分二。一見佛而得法力。",
    "X32n0623_010:0821a11": "於是妙莊嚴王(至)為王說法示教利喜王大歡悅。",
    "X32n0623_010:0821a12": "此敘王等受二子化導。踐見佛聞法之言。以明二",
    "X32n0623_010:0821a13": "子具足菩薩所行之道。故令父母證得檀波羅蜜",
    "X32n0623_010:0821a14": "也。各携眷屬一時詣佛者。所謂轉則同轉。而體用",
    "X32n0623_010:0821a15": "俱到也。然修敬畢而却住一面者。正待本覺開彰。",
    "X32n0623_010:0821a16": "而成法利也。下言彼佛為王說法竟。不出其所演",
    "X32n0623_010:0821a17": "者何經。而謂示教利喜者。即是為說此妙法也。乃",
    "X32n0623_010:0821a18": "結前二子所對。今在七寶菩提樹下。廣說法華經。",
    "X32n0623_010:0821a19": "是我等師之語也。王大歡悅者。向聞子言。難值之",
    "X32n0623_010:0821a20": "佛如優曇華。難聞之時如浮木孔。今一旦聞見俱",
    "X32n0623_010:0821a21": "妙。宜應慶幸無量。故知前見二子神力。雖曰心大",
    "X32n0623_010:0821a22": "歡喜。是淨藏之初開。淨眼之初明。見聞尚在彷彿。",
    "X32n0623_010:0821a23": "所以即問誰為師誰之子也。今所言大歡悅者。乃",
    "X32n0623_010:0821a24": "親見親聞也。△二興供而增瑞應。",
    "X32n0623_010:0821b01": "爾時妙莊嚴王及其夫人(至)成就第一微妙之色。",
    "X32n0623_010:0821b02": "知音云。王等因聞法喜。捨身莊嚴。行檀度也。瓔珞",
    "X32n0623_010:0821b03": "成四柱臺。表即檀度具四無量心。兆王他日得佛",
    "X32n0623_010:0821b04": "之依報也。以牀為坐臥所依。衣為行住所依故。其",
    "X32n0623_010:0821b05": "上有佛。即雲雷音之化身。坐於臺上者。為後王升",
    "X32n0623_010:0821b06": "虗空之案。兆王他日得佛之正報也。王作念等。乃",
    "X32n0623_010:0821b07": "為後讚佛相好之案。亦為後捨位出家之兆也。○",
    "X32n0623_010:0821b08": "瓔珞供佛。表行歸於理。成四柱臺者。表圓行於法",
    "X32n0623_010:0821b09": "性空中而成四智。即莊王淨德淨藏淨眼也。而四",
    "X32n0623_010:0821b10": "智中本具法空之座。忍辱之衣。由此四智圓融。則",
    "X32n0623_010:0821b11": "本覺之佛。放大光明。所謂大圓無垢同時發。普照",
    "X32n0623_010:0821b12": "十方塵剎中也。以上是如來引莊王。一生取證四",
    "X32n0623_010:0821b13": "智三身。以證當人於一念中。具此妙法耳。△六佛",
    "X32n0623_010:0821b14": "與授記。",
    "X32n0623_010:0821b15": "時雲雷音宿王華智佛(至)其國平正功德如是。",
    "X32n0623_010:0821b16": "王未出家。而便得記者。由見佛聞法。即作是念。佛",
    "X32n0623_010:0821b17": "身希有。端嚴殊特。成就第一微妙之色。便有希望",
    "X32n0623_010:0821b18": "成佛之志。則隱然有佛道誓成之四弘願也。而此",
    "X32n0623_010:0821b19": "之志。入無能知。故佛特為明告。以授成佛之顯記。",
    "X32n0623_010:0821b20": "亦表即俗而明真也。然後作比丘精勤修習。助宣",
    "X32n0623_010:0821b21": "道法。是滿足福智二嚴。方得成佛。佛號娑羅樹王",
    "X32n0623_010:0821b22": "者。取其廣被羣生。無所不蔭也。國名大光。乃破諸",
    "X32n0623_010:0821b23": "一切不善之暗也。劫名大高王。乃超諸高貴。而得",
    "X32n0623_010:0821b24": "自在也。次記菩薩聲聞無量者。由今日一念淨信。",
    "X32n0623_010:0821c01": "風化臣妾。使皆得法喜。成廣蔭也。其國平正者。由",
    "X32n0623_010:0821c02": "捨諸邪見。直取菩提。必無不平之想也。梵語娑羅。",
    "X32n0623_010:0821c03": "此云堅固。△七出家修行。",
    "X32n0623_010:0821c04": "其王即時以國付弟(至)得一切淨功德莊嚴三昧。",
    "X32n0623_010:0821c05": "以國付弟。是捨家出家。厭塵勞而忻佛道也。弟。乃",
    "X32n0623_010:0821c06": "副貳之名。則應緣赴物。皆第二頭也。八萬四千歲",
    "X32n0623_010:0821c07": "修行法華。所以淨治塵勞也。過是已後。謂塵勞既",
    "X32n0623_010:0821c08": "淨。則三昧現前。遂轉邪見染莊嚴。為功德淨莊嚴",
    "X32n0623_010:0821c09": "也。△八稱歎二子。",
    "X32n0623_010:0821c10": "即升虗空高七多羅樹(至)饒益我故來生我家。",
    "X32n0623_010:0821c11": "由精進修行此經。故得禪定。以定故發通。即能升",
    "X32n0623_010:0821c12": "虗空也。向佛稱歎二子者。由今具定發通。知宿世",
    "X32n0623_010:0821c13": "事。而昔時結契之原委。始知矣。由是知二子過去",
    "X32n0623_010:0821c14": "修習此經。致有如是神變。為欲起我宿世。修習此",
    "X32n0623_010:0821c15": "經所植善根。而饒益於我。則二子實我真善知識",
    "X32n0623_010:0821c16": "也。此是莊王欲引起宿王智佛。顯二菩薩深本。以",
    "X32n0623_010:0821c17": "完藥王修習此經之深心本願也。△九佛述行高。",
    "X32n0623_010:0821c18": "爾時雲雷音宿王華智佛(至)邪見眾生令住正見。",
    "X32n0623_010:0821c19": "彼佛知莊嚴語意。潛通那畔。欲露本因。故以二如",
    "X32n0623_010:0821c20": "是應之。如汝所言下。是將莊王之語廣明而已。謂",
    "X32n0623_010:0821c21": "凡世間一切善心男女。以一生發起善心為因。世",
    "X32n0623_010:0821c22": "世值善知識為緣。況為知識者。能種種方便。漸漸",
    "X32n0623_010:0821c23": "引攝。至於菩提。故曰能作佛事示教利喜也。此是",
    "X32n0623_010:0821c24": "通論一切為善知識者。皆如是也。大王當知下。方",
    "X32n0623_010:0822a01": "說莊王今日因緣。前來王敘二子神變。是得佛知。",
    "X32n0623_010:0822a02": "而未明佛見。故今與發明。使王亦得是見。所謂汝",
    "X32n0623_010:0822a03": "見此二子不。而此二人。非但一生修習此經為善",
    "X32n0623_010:0822a04": "知識。已曾於恒河沙劫供養諸佛。受持此經。為愍",
    "X32n0623_010:0822a05": "念邪見眾生。令住正見。而廣為善知識也。天台云。",
    "X32n0623_010:0822a06": "佛讚知識。有大義。能作佛事。是外護知識。示教利",
    "X32n0623_010:0822a07": "喜。是教授知識。化導見佛。是同行知識。令入菩提。",
    "X32n0623_010:0822a08": "是實相知識。△十歎佛自誓。",
    "X32n0623_010:0822a09": "妙莊嚴王即從虗空中下(至)說是語已禮佛而出。",
    "X32n0623_010:0822a10": "前來升空讚二子神智。是始契法身。而得佛知。今",
    "X32n0623_010:0822a11": "承彼佛述其高行。則不住真際。復從空下。而讚佛",
    "X32n0623_010:0822a12": "發願。是已得佛見。既得具佛知見。所以廣讚一體",
    "X32n0623_010:0822a13": "三寶也。知音云。如來甚希有下。讚佛法身。頂上肉",
    "X32n0623_010:0822a14": "髻下。讚佛報身。略明三十二相之五。一頂髻。二目",
    "X32n0623_010:0822a15": "廣。三白毫。四齒密。五唇好。如是等下。總讚八十種",
    "X32n0623_010:0822a16": "好及諸功德也。已上通讚佛寶。於如來前下。讚法",
    "X32n0623_010:0822a17": "寶。明由二子之力故。令己證得慈悲喜捨乃至三",
    "X32n0623_010:0822a18": "十七品。所謂具足成就。又云不可思議等者。是無",
    "X32n0623_010:0822a19": "量法門。悉皆明了。得佛所得。故曰微妙功德也。教",
    "X32n0623_010:0822a20": "戒所行者。即依教修行。得妙法之實證。所以得安",
    "X32n0623_010:0822a21": "隱快善也。此皆通讚法寶。我從今日下。歎已。由見",
    "X32n0623_010:0822a22": "佛聞法而成僧寶。發願永斷一切大小隨眠煩惱",
    "X32n0623_010:0822a23": "也。此文通具四弘誓願。讚佛。是佛道誓成。讚法。即",
    "X32n0623_010:0822a24": "法門誓學。歎僧。乃煩惱誓斷。然成佛必當度生。故",
    "X32n0623_010:0822b01": "以攝眾生誓度也。禮佛而出者。乃出離本處。而徧",
    "X32n0623_010:0822b02": "入他處。即有興慈運悲之想。非辭佛而歸國也。頻",
    "X32n0623_010:0822b03": "婆。此云相思果。色丹而潤。已上所化利益已竟。△",
    "X32n0623_010:0822b04": "五結會古今。分二。一正以結會古今。",
    "X32n0623_010:0822b05": "佛告大眾於意云何(至)今藥王菩薩藥上菩薩是。",
    "X32n0623_010:0822b06": "知音云。此正為會通今古。前王者而今菩薩。古今",
    "X32n0623_010:0822b07": "無二人也。益見華德之問妙音因果。彼此雖殊。夫",
    "X32n0623_010:0822b08": "婦父子所受持之妙法則同也。○佛前光照。天台",
    "X32n0623_010:0822b09": "謂。佛前放光東召。光照妙音之身故也。言莊嚴相",
    "X32n0623_010:0822b10": "者。謂妙音有無量百千功德莊嚴。其身光明照耀。",
    "X32n0623_010:0822b11": "諸相具足。故是即指妙音菩薩也。於彼中生者。即",
    "X32n0623_010:0822b12": "指淨光莊嚴國中。△二再得結歎藥王。",
    "X32n0623_010:0822b13": "是藥王藥上菩薩(至)諸天人民亦應禮拜。",
    "X32n0623_010:0822b14": "知音云。此益見陀羅尼品中與持妙法者之陀羅",
    "X32n0623_010:0822b15": "尼。為六十二億恒河沙等諸佛所說之不虗也。故",
    "X32n0623_010:0822b16": "曰已於無量等。若人下。有況顯意。謂但識名字者。",
    "X32n0623_010:0822b17": "尚為一切天人之所敬禮。況能學二大士之持經。",
    "X32n0623_010:0822b18": "豈不蒙諸佛所護。而與之說陀羅尼耶。△六聞品",
    "X32n0623_010:0822b19": "進道。",
    "X32n0623_010:0822b20": "佛說是妙莊嚴王本事品時(至)於諸法中得法眼淨。",
    "X32n0623_010:0822b21": "妙樂云。法眼淨。有云初果。然王及夫人。與八萬人",
    "X32n0623_010:0822b22": "等皆持此經。皆當作佛。豈聞品者得小果耶。名同",
    "X32n0623_010:0822b23": "義殊。須善斟酌。當須判為六根清淨法眼位耳。即",
    "X32n0623_010:0822b24": "七信已上。知音云。佛五眼中法眼淨。為十地菩薩",
    "X32n0623_010:0822c01": "所具。明莊王本事轉邪流通竟。",
    "X32n0623_010:0822c02": "普賢菩薩勸發品第二十八",
    "X32n0623_010:0822c03": "品節云。此品顯以行成德。乃現身面言說加持也。",
    "X32n0623_010:0822c04": "此經以智立體。故文殊發起。以行成德。故普賢成",
    "X32n0623_010:0822c05": "終。而明入佛知見也。釋普賢有二意。一道前屬因。",
    "X32n0623_010:0822c06": "二道後屬果。謂行彌法界曰普。隣極亞聖曰賢。此",
    "X32n0623_010:0822c07": "在等覺屬因。又稱真法界曰普。彌綸萬化曰賢。此",
    "X32n0623_010:0822c08": "在妙覺屬果也。以此普賢乃法界之全體。為毗盧",
    "X32n0623_010:0822c09": "十身之願身故。菩薩依此信解修行。而還證此體。",
    "X32n0623_010:0822c10": "所謂無不從此法界流。無不還歸此法界也。然菩",
    "X32n0623_010:0822c11": "薩因圓。至等覺已。而復須加持者。是必假果接。乃",
    "X32n0623_010:0822c12": "得入妙。故此菩薩乃為證入之終。而以普賢願力",
    "X32n0623_010:0822c13": "守護。必得是經也。所以菩薩必問云何能得是經。",
    "X32n0623_010:0822c14": "而如來告以四法成就也。然此四法。正與起信論",
    "X32n0623_010:0822c15": "信成就中發三種心。義實相同。論云。一者真心。正",
    "X32n0623_010:0822c16": "念真如法故。此中云諸佛護念也。二者深心。樂集",
    "X32n0623_010:0822c17": "一切善法故。此中謂植眾德本也。三者大悲心。欲",
    "X32n0623_010:0822c18": "拔一切眾生苦故。此中謂救一切眾生也。又云。如",
    "X32n0623_010:0822c19": "是信心成就得發心者。入正定聚。此中所謂入正",
    "X32n0623_010:0822c20": "定聚也。然此品顯證。而言信成就者。謂初以文殊",
    "X32n0623_010:0822c21": "發信。依信生解。依解發行。行起解絕。故為證入。則",
    "X32n0623_010:0822c22": "此證入。亦即信之所成就也。所謂發心竟究二不",
    "X32n0623_010:0822c23": "別。如是二心先心難故。須藉普賢終以四法。必得",
    "X32n0623_010:0822c24": "是經耳。論依最初發心說。此乃約成就說。故論在",
    "X32n0623_010:0823a01": "初而經居後也。凡有持是經者。普賢即自現身。而",
    "X32n0623_010:0823a02": "謂現身面言說加持也。由有三種加持。乃可證成",
    "X32n0623_010:0823a03": "得果之象。故判此品。為入佛知見。無疑矣。別行疏",
    "X32n0623_010:0823a04": "云。梵語三曼多跋擦羅。此云普賢。準本經。自在神",
    "X32n0623_010:0823a05": "通曰普。威德名聞曰賢。乃十方三世一切諸佛之",
    "X32n0623_010:0823a06": "長子也。故經云。一切如來有長子。彼名號曰普賢",
    "X32n0623_010:0823a07": "尊。若準彼疏。有人法五訓。法有二。一體性周徧曰",
    "X32n0623_010:0823a08": "普。隨緣成德曰賢。二一即一切曰普。一切即一曰",
    "X32n0623_010:0823a09": "賢。此二正同此經之妙法也。人有三。一位前。信住",
    "X32n0623_010:0823a10": "行向菩薩。曲濟無遺曰普。鄰極亞聖曰賢。正同此",
    "X32n0623_010:0823a11": "經諸新得記菩薩。二當位。十地等覺菩薩。德周法",
    "X32n0623_010:0823a12": "界曰普。至順調善曰賢。正同此經八十萬億那由",
    "X32n0623_010:0823a13": "他發願持經菩薩。三位後。謂已成佛竟。行德周備。",
    "X32n0623_010:0823a14": "障累永袪。上無所求。唯不捨悲願。務在度生。隱實",
    "X32n0623_010:0823a15": "現權。果無不極曰普。不捨眾生曰賢。正同此經八",
    "X32n0623_010:0823a16": "品流通分。當機諸大菩薩也。故以普賢為流通之",
    "X32n0623_010:0823a17": "終。勸謂勸佛重宣四法。發謂發心說呪護持成就",
    "X32n0623_010:0823a18": "四法得此經之人。故曰普賢勸發品。此經以彌勒",
    "X32n0623_010:0823a19": "文殊為開章。觀音普賢為奉行。明妙法。慈智為始。",
    "X32n0623_010:0823a20": "悲行為終。○又上判流通為三。從分別功德品半",
    "X32n0623_010:0823a21": "已後三品半。舉經力大。以勸流通。藥王品下五品。",
    "X32n0623_010:0823a22": "舉菩薩化道力大。以勸流通。此品舉普賢誓願力",
    "X32n0623_010:0823a23": "大。以勸流通也。△三普賢勸發自行流通。分四。一",
    "X32n0623_010:0823a24": "經家敘其發來。",
    "X32n0623_010:0823b01": "爾時普賢菩薩(至)作無量百千萬億種種技樂。",
    "X32n0623_010:0823b02": "此明發來之相。要解云。普賢統事法界。圓具萬行。",
    "X32n0623_010:0823b03": "即事而真。其應身無乎不在。且於法會之終。示從",
    "X32n0623_010:0823b04": "東方來者。東方震帝之所出也。以法會至此。因地",
    "X32n0623_010:0823b05": "智圓。果地覺滿。十一地妙圓之行備。則進修之功",
    "X32n0623_010:0823b06": "已盡。妙覺之體已成。於是依無功用行。出震利物。",
    "X32n0623_010:0823b07": "故示從東方來。華嚴過十一地。說佛海功德既終。",
    "X32n0623_010:0823b08": "即說如來出現利世間行。即此意也。以不離常行。",
    "X32n0623_010:0823b09": "無為應物。故曰自在神通。以德無不徧。名無不聞。",
    "X32n0623_010:0823b10": "故曰威德名聞。與無邊菩薩俱來者。示萬行圓攝",
    "X32n0623_010:0823b11": "無盡也。所經諸國下。妙音來儀。亦雨華作樂。皆所",
    "X32n0623_010:0823b12": "以彰顯妙行宣流法音也。",
    "X32n0623_010:0823b13": "又與無數諸天龍夜叉(至)各現威德神通之力。",
    "X32n0623_010:0823b14": "上敘同來菩薩。是本眷屬。與普賢同行。則自在神",
    "X32n0623_010:0823b15": "通威德名聞無不同也。今敘八部乃為外護。而曰",
    "X32n0623_010:0823b16": "各現威德神通力者。是敘其所具之德。亦有斯行",
    "X32n0623_010:0823b17": "也。此皆是普賢神通三昧所到。",
    "X32n0623_010:0823b18": "致娑婆世界耆闍崛山中(至)右遶七匝。",
    "X32n0623_010:0823b19": "○此敘見佛三業恭敬之儀。西域以圍遶為至敬。",
    "X32n0623_010:0823b20": "今言七匝者。表信住行向地等妙七位圓行歸如",
    "X32n0623_010:0823b21": "如理。△二問答勸發行相。分二。一請問勸發。又二。",
    "X32n0623_010:0823b22": "一普賢問。",
    "X32n0623_010:0823b23": "白佛言世尊(至)云何能得是法華經。",
    "X32n0623_010:0823b24": "此普賢陳所事佛。與所居之界。為陳請之由也。知",
    "X32n0623_010:0823c01": "音云。初開法會。白毫相光自西照東。今法會畢。普",
    "X32n0623_010:0823c02": "賢菩薩從東至西。示一大事因緣相首尾也。遙聞",
    "X32n0623_010:0823c03": "者。心聞洞十方。不為形隔業。聞序正二分經已。惟",
    "X32n0623_010:0823c04": "願下。承流通分中五品言。謂現在過去持經者。既",
    "X32n0623_010:0823c05": "如藥王等。或以苦行。或以妙音。或以陀羅尼。或以",
    "X32n0623_010:0823c06": "妙莊嚴。無非普門自在之業。是為極難之事。教未",
    "X32n0623_010:0823c07": "來世人。云何能得極省力易簡之法。以持此經。是",
    "X32n0623_010:0823c08": "我普賢與眾菩薩。共來聽受之意也。故云如來滅",
    "X32n0623_010:0823c09": "後云何能得等。華嚴會終。普賢為善財說十大願。",
    "X32n0623_010:0823c10": "此經會畢。普賢請佛說其四行。二經始終。如出一",
    "X32n0623_010:0823c11": "轍。要解云。前之所問。唯受持讀說而已。獨此問云",
    "X32n0623_010:0823c12": "何能得。是欲人人自證自得也。△二如來答。分三。",
    "X32n0623_010:0823c13": "一總標四法。",
    "X32n0623_010:0823c14": "佛告普賢菩薩(至)於如來滅後當得是法華經。",
    "X32n0623_010:0823c15": "此標陳四法為得法之本也。○得者。謂得此七卷",
    "X32n0623_010:0823c16": "經文。受持讀誦。即得開悟佛知見也。經云。若有聞",
    "X32n0623_010:0823c17": "法者。無一不成佛。又無論佛現在滅後。但聞一偈",
    "X32n0623_010:0823c18": "一句者。皆得與記。△二別開四行。",
    "X32n0623_010:0823c19": "一者為諸佛護念(至)四者發救一切眾生之心。",
    "X32n0623_010:0823c20": "知音云。此別釋四法。一佛護念者。夫末世之人。去",
    "X32n0623_010:0823c21": "佛既遠。安能得其護念。所謂護念者。由行人發菩",
    "X32n0623_010:0823c22": "提心。則得法身佛所護念也。法身者。即吾人本有",
    "X32n0623_010:0823c23": "之心性。既見是心。時刻照管。即是護念。然修此行。",
    "X32n0623_010:0823c24": "須以大慈悲為室。若欲以慈與眾生樂。以悲拔眾",
    "X32n0623_010:0824a01": "生苦。惟見證法身者能耳。二植德本者。吾人既得",
    "X32n0623_010:0824a02": "法身。己即是佛。何須更植德本也。縱植。又以何為",
    "X32n0623_010:0824a03": "德本也。然行人雖得法身。不植德本。如有地不種。",
    "X32n0623_010:0824a04": "則為無用之丘。是以理性具。苟不廣修六度。必缺",
    "X32n0623_010:0824a05": "莊嚴。亦不得報化圓滿。而度生亦有限矣。是故見",
    "X32n0623_010:0824a06": "法身後。更須培植萬行也。且涉行既深。魔障滋廣。",
    "X32n0623_010:0824a07": "必當以柔和忍辱衣。為德植之本。則魔業無能為",
    "X32n0623_010:0824a08": "礙矣。三入正定者。既培六度。禪定在中。又奚用入",
    "X32n0623_010:0824a09": "正定耶。然非六度外別有正定。但修德本。於忍辱",
    "X32n0623_010:0824a10": "苟不達諸法空座。則忍難持久。是故見得一切法",
    "X32n0623_010:0824a11": "空。以為正定。則忍而無忍。諸度聚矣。四救一切眾",
    "X32n0623_010:0824a12": "生者。既定聚法空。則己與眾生皆空。又奚用發救",
    "X32n0623_010:0824a13": "生之心也。約性而觀。自他本空。約相而言。眾生無",
    "X32n0623_010:0824a14": "盡。苟不發救度之心。則懈怠為業。願力不充。果海",
    "X32n0623_010:0824a15": "何圓。況等覺菩薩。尚用發心。經云。然後以不懈怠",
    "X32n0623_010:0824a16": "心。為諸菩薩及四眾。廣說是經也。應知具前三法。",
    "X32n0623_010:0824a17": "始能發後一心。發後一心。始能成前三行也。末世",
    "X32n0623_010:0824a18": "行人。欲得此經。須行此四法。如目足相資。缺一不",
    "X32n0623_010:0824a19": "可。故後始云。成就四法。必得是經也。△三總結成",
    "X32n0623_010:0824a20": "就。",
    "X32n0623_010:0824a21": "善男子善女人(至)於如來滅後必得是經。",
    "X32n0623_010:0824a22": "此結成末世中人。若圓四行。即便為得此經矣。大",
    "X32n0623_010:0824a23": "窾云。所謂成就四法必得是經者。如藥王得此而",
    "X32n0623_010:0824a24": "然身。妙音得此而化座。觀音得此而普應。莊王得",
    "X32n0623_010:0824b01": "此而轉邪。普賢得此而勸發。是皆成就此四法者",
    "X32n0623_010:0824b02": "之騐也。○問。此與四安樂行同別耶。答。四安樂是",
    "X32n0623_010:0824b03": "說經之法。此是持經之方。總是二利之德。亦同亦",
    "X32n0623_010:0824b04": "別也。△二誓願勸發。分二。一護人。又分六。一攘其",
    "X32n0623_010:0824b05": "外難。而彰總別。又二。一總。",
    "X32n0623_010:0824b06": "爾時普賢菩薩白佛言(至)使無伺求得其便者。",
    "X32n0623_010:0824b07": "此總中言除衰患得安隱。則如觀音之能救七難",
    "X32n0623_010:0824b08": "也。衰。約形貌枯悴生計蕭條言。患。約身心病苦事",
    "X32n0623_010:0824b09": "端侵害言。故知遠來勸發。意不在當會。葢為後五",
    "X32n0623_010:0824b10": "百歲時愈下而信愈淺。聖愈遠而邪愈興。若非普",
    "X32n0623_010:0824b11": "賢之神力加持。其不退失者鮮矣。若不為威力擁",
    "X32n0623_010:0824b12": "護。必為眾邪留難者多矣。故此品中。多敘現身面",
    "X32n0623_010:0824b13": "言說。以堅受持讀說者之弱力。是知末世有能堅",
    "X32n0623_010:0824b14": "人信力。勸進深修。不使墮諸見稠林者。得非普賢",
    "X32n0623_010:0824b15": "威神之所被哉。△二別。",
    "X32n0623_010:0824b16": "若魔若魔子(至)諸惱人者皆不得便。",
    "X32n0623_010:0824b17": "此於攘難中。單敘魔鬼者。由諸魔鬼愛戀塵勞。行",
    "X32n0623_010:0824b18": "人持此妙法。本欲出離。以定力深重故。多招致也。",
    "X32n0623_010:0824b19": "況魔鬼多伺過隙。倘行人一時忘照。縱有滲漏。一",
    "X32n0623_010:0824b20": "為菩薩護念。諸鬼雖惡。亦不便行惱亂事也。韋陀",
    "X32n0623_010:0824b21": "羅。云厭禱鬼。△二教其內法而明誦習。分四。一行",
    "X32n0623_010:0824b22": "立讀誦。",
    "X32n0623_010:0824b23": "是人若行若立讀誦此經(至)亦為供養法華經故。",
    "X32n0623_010:0824b24": "末世行人。若能行立讀誦此經。是念念常存。必為",
    "X32n0623_010:0824c01": "菩薩之所守護。故曰我爾時等也。象。表如如理。白",
    "X32n0623_010:0824c02": "者。純潔精真也。六牙。表六度。法王者。即能統攝萬",
    "X32n0623_010:0824c03": "事萬理。成普賢行也。菩薩不惟守護行人。而又曰",
    "X32n0623_010:0824c04": "供養者。由行人受持妙法。已為十方諸佛之所護",
    "X32n0623_010:0824c05": "念。故供行人。即供佛與經也。然行人既為佛護念。",
    "X32n0623_010:0824c06": "菩薩又發心守護。此節即成就一者諸佛護念也。",
    "X32n0623_010:0824c07": "△二端坐思惟。",
    "X32n0623_010:0824c08": "是人若坐思惟此經(至)得如是等陀羅尼。",
    "X32n0623_010:0824c09": "前行立中雖蒙現身守護。所謂安慰其心者。以行",
    "X32n0623_010:0824c10": "人功力未純。不免打失。故菩薩現身守護。使外境",
    "X32n0623_010:0824c11": "不入。令得安穩修習。離諸苦患。為菩薩大悲拔苦",
    "X32n0623_010:0824c12": "也。今於靜定中。思惟此經。即是入理而言。我復乘",
    "X32n0623_010:0824c13": "象王者。謂前於行立處。已得見身。而今於定中。又",
    "X32n0623_010:0824c14": "現其身。與共讀誦。必使行人得無限樂。生無限喜。",
    "X32n0623_010:0824c15": "由此因緣故。得三昧及陀羅尼。得三昧是定深。陀",
    "X32n0623_010:0824c16": "羅尼是慧具。此為菩薩大慈與樂也。旋陀羅者。要",
    "X32n0623_010:0824c17": "解云。由得此經故。即見普賢常行之體。於一切法。",
    "X32n0623_010:0824c18": "返本還源。名旋陀羅尼。然得總持之體。既能旋末",
    "X32n0623_010:0824c19": "歸本。即復旋體入用。於一塵一法一切時處。方便",
    "X32n0623_010:0824c20": "利生。逆順自在。名百千萬億旋陀羅尼。此即普賢",
    "X32n0623_010:0824c21": "徧一切處之行也。前旋為轉物。所謂旋假入空。後",
    "X32n0623_010:0824c22": "旋為應物。所謂旋空入假。轉物為體。應物為用。若",
    "X32n0623_010:0824c23": "未能轉物。而遽然應物。則為物所轉矣。然則二旋",
    "X32n0623_010:0824c24": "異用而相需也。法音方便者。即隨應說法之行。轉",
    "X32n0623_010:0825a01": "復精進。即成就第二植眾德本也。即得三昧。是成",
    "X32n0623_010:0825a02": "就第三入正定聚也。△三三七精進。",
    "X32n0623_010:0825a03": "世尊若後世後五百歲(至)我身亦自常護是人。",
    "X32n0623_010:0825a04": "此段總束前未得者令得。未解者令解。未修者令",
    "X32n0623_010:0825a05": "修。未證者令證也。於受持前加求索。是未得令得",
    "X32n0623_010:0825a06": "也。於讀誦後加書寫。是未解令解也。前於行坐中",
    "X32n0623_010:0825a07": "思惟未得者。今教限三七一心精進。是未修令修",
    "X32n0623_010:0825a08": "也。至三七期終。現身說法。示教利喜。是未證令證",
    "X32n0623_010:0825a09": "也。前兩度但曰乘象現形。此復敘與無量菩薩及",
    "X32n0623_010:0825a10": "現眾生所喜見身者。是行人功深力極。一心精進",
    "X32n0623_010:0825a11": "之所致也。一切眾生。義該九界。喜見身者。即十身",
    "X32n0623_010:0825a12": "相海淨妙色身也。三處論現身。必曰乘象。是體不",
    "X32n0623_010:0825a13": "離用之謂。前言魔鬼不便。此曰非人女人。益見其",
    "X32n0623_010:0825a14": "為初心信樂之人。作守護也。然魔鬼無定力者。不",
    "X32n0623_010:0825a15": "能引動。所謂賊不打貧家。下曰我身自護是人。是",
    "X32n0623_010:0825a16": "人者。即初心行人也。所以菩薩勸發之心。後後無",
    "X32n0623_010:0825a17": "盡。誠為恩大難酬。△四正與說呪。",
    "X32n0623_010:0825a18": "惟願世尊聽我說此陀羅尼呪即於佛前而說呪曰。",
    "X32n0623_010:0825a19": "阿檀地檀陀婆地(至)辛阿毗吉利地帝",
    "X32n0623_010:0825a20": "△三覆以神力。而使聞持。",
    "X32n0623_010:0825a21": "世尊若有菩薩(至)皆是普賢威神之力。",
    "X32n0623_010:0825a22": "菩薩既自現身守護。則一切外難。無容可入。惟恐",
    "X32n0623_010:0825a23": "行人自心魔礙。隱隱作障。故復說呪。使誦此呪。則",
    "X32n0623_010:0825a24": "沉業亦殞矣。今言菩薩得聞者。即指修行四法受",
    "X32n0623_010:0825b01": "持此經之人。謂能聞此呪。須知即為普賢神通所",
    "X32n0623_010:0825b02": "護。若非菩薩神通威力。呪尚無有。聞復何生。故今",
    "X32n0623_010:0825b03": "日得聞。實菩薩力也。又言此經行閻浮提有受持",
    "X32n0623_010:0825b04": "等者。閻浮。處極濁。人極惡。所以普賢從寶威德上",
    "X32n0623_010:0825b05": "王佛國。入此娑婆。為勸發者。意在佛滅後之最後",
    "X32n0623_010:0825b06": "五百世。乃良知將泯。國土將壞之時。一切佛法俱",
    "X32n0623_010:0825b07": "不出現。若此時有妙法存。有能信持。豈非菩薩神",
    "X32n0623_010:0825b08": "力之所在耶。故曰皆是普賢威神之力。△四特示",
    "X32n0623_010:0825b09": "勝因而進修持。",
    "X32n0623_010:0825b10": "若有受持讀誦正憶念(至)為諸如來手摩其頭。",
    "X32n0623_010:0825b11": "此明修行此經之功德也。知音云。不出六種法師",
    "X32n0623_010:0825b12": "義。一受持。二讀誦。三正憶念。謂因讀誦純熟。而得",
    "X32n0623_010:0825b13": "正心默念也。要解云。持經之要。在正憶念。葢憶不",
    "X32n0623_010:0825b14": "正。則雜想變亂。念不正。則邪習汩擾。欲成深行。亦",
    "X32n0623_010:0825b15": "難矣。四解義趣。謂因正憶思惟。則義理炳現也。五",
    "X32n0623_010:0825b16": "如說而行。乃依理起行。以上皆行人之功。當知下。",
    "X32n0623_010:0825b17": "方明其德。亦有三。一因如說而行。則此人不違法",
    "X32n0623_010:0825b18": "相。即普賢行也。二因具足修行。此人而無疲厭。則",
    "X32n0623_010:0825b19": "知於無量佛所。深種善根也。三由具足修行。即是",
    "X32n0623_010:0825b20": "真因。故感果。佛以手摩頭。而安慰其心也。此約具",
    "X32n0623_010:0825b21": "行五法所感。現世之功德如是。△五復示近果而",
    "X32n0623_010:0825b22": "明利益。",
    "X32n0623_010:0825b23": "若但書寫是人命終(至)於采女中娛樂快樂。",
    "X32n0623_010:0825b24": "知音云。此明不能全具五種。但能書寫。此人命終。",
    "X32n0623_010:0825c01": "未來功德。即得生欲界第二天。受諸欲樂。其樂有",
    "X32n0623_010:0825c02": "三。一天樂來迎。二著七寶冠。三采女娛樂。[△@△]問。妙",
    "X32n0623_010:0825c03": "法有不思議勝功。既得具書此經。則應為諸聖冥",
    "X32n0623_010:0825c04": "加。當令至不生滅解脫之場。胡為使生欲界。於采",
    "X32n0623_010:0825c05": "女中。受諸欲樂。天福若盡。未必不墮也。答。此亦隨",
    "X32n0623_010:0825c06": "因感果。非經力欲使為此樂也。且書寫者。由不能",
    "X32n0623_010:0825c07": "受持讀誦。無正憶思惟。但聞知此經。功深力重。或",
    "X32n0623_010:0825c08": "為宿習濃厚。不能捨諸世間恩愛。秖好書寫而已。",
    "X32n0623_010:0825c09": "由此功力。於世樂中。而增天樂。可謂增上緣也。其",
    "X32n0623_010:0825c10": "實為下文作校量章本耳。",
    "X32n0623_010:0825c11": "何況受持讀誦正憶念(至)有如是等功德利益。",
    "X32n0623_010:0825c12": "知音云。何況二字。是以劣校勝也。謂書寫一種。其",
    "X32n0623_010:0825c13": "功德尚乎如此。則全具五法。其得勝報可知也。功",
    "X32n0623_010:0825c14": "德亦三。一命終為千佛授手。勝前但天女相迎也。",
    "X32n0623_010:0825c15": "授手者。提接之義。二無墮惡趣恐怖。返顯忉利樂",
    "X32n0623_010:0825c16": "盡尚有墮惡之怖也。三由千佛接引。得生彌勒內",
    "X32n0623_010:0825c17": "院。親近補處之尊。故即往兜率也。三十二相大菩",
    "X32n0623_010:0825c18": "薩者。乃與慈氏如來。為同行侶。天女百千者。乃侍",
    "X32n0623_010:0825c19": "從慈氏如來者。非同忉利之為欲樂也。有如是等。",
    "X32n0623_010:0825c20": "是總結廣略功德。以勸發修持也。如是者。指前所",
    "X32n0623_010:0825c21": "出之相。等者。等於未舉之功德。猶不可量也。此節",
    "X32n0623_010:0825c22": "即成就第四發救一切眾生之心。以親近補處之",
    "X32n0623_010:0825c23": "尊。即能發是心也。△六總結一心而使修行。",
    "X32n0623_010:0825c24": "是故智者應當一心自書(至)正憶念如說修行。",
    "X32n0623_010:0826a01": "此總結修持也。舉智者。謂重在一心也。心若不一。",
    "X32n0623_010:0826a02": "豈能致普賢而為守護。是知此經非智者不能書",
    "X32n0623_010:0826a03": "持。非智者不能憶念。所以華嚴經中。亦顯非智者",
    "X32n0623_010:0826a04": "不能剖微塵而出大千經卷也。上節護人已竟。△",
    "X32n0623_010:0826a05": "二護法。",
    "X32n0623_010:0826a06": "世尊我今以神通力故(至)廣令流布使不斷絕。",
    "X32n0623_010:0826a07": "此以神力守護佛法也。閻浮。為佛發心修因得果",
    "X32n0623_010:0826a08": "之土。故雖濁惡。利根亦眾。其中眾生不信則已。信",
    "X32n0623_010:0826a09": "則必至成佛。所謂蓮華不生淨地。卑濕淤泥乃生",
    "X32n0623_010:0826a10": "之意也。故經中每每言閻浮提流通其經。意在於",
    "X32n0623_010:0826a11": "此。問答勸發已竟。△三述發久修實證。分二。一述",
    "X32n0623_010:0826a12": "護法。",
    "X32n0623_010:0826a13": "爾時釋迦牟尼佛(至)守護能受持普賢菩薩名者。",
    "X32n0623_010:0826a14": "天台云。如來舉勝。述成其劣。增進行者。勇銳弘宣。",
    "X32n0623_010:0826a15": "今先述護法。謂汝能如是。外多利益。內積慈悲。又",
    "X32n0623_010:0826a16": "久劫已來。作如此護。則汝之功德。無以加矣。凡有",
    "X32n0623_010:0826a17": "眾生。持汝名者。我亦以神力。守護是人。為彼堅其",
    "X32n0623_010:0826a18": "信力。使法有所賴也。△二述護人。分五。一述身教",
    "X32n0623_010:0826a19": "法。",
    "X32n0623_010:0826a20": "普賢若有受持讀誦(至)為釋迦牟尼佛衣之所覆。",
    "X32n0623_010:0826a21": "此述其示身教法也。天台云。然此六種得法之人。",
    "X32n0623_010:0826a22": "尚乎見我萬德果身。豈獨見汝乘六牙象耶。尚為",
    "X32n0623_010:0826a23": "佛口讚手摩。以衣所覆。豈獨為汝以陀羅尼護之",
    "X32n0623_010:0826a24": "耶。知音云。此節印證當機。遵一者為諸佛護念。△",
    "X32n0623_010:0826b01": "二述舉勝因。",
    "X32n0623_010:0826b02": "如是之人不復貪著世樂(至)能修普賢之行。",
    "X32n0623_010:0826b03": "知音云。此節承上明末世六種法師得如佛現在",
    "X32n0623_010:0826b04": "護念故。成第二植眾德本。以結文。修普賢行。是眾",
    "X32n0623_010:0826b05": "德之本。其德有六。一不貪世樂德。世樂即財色名",
    "X32n0623_010:0826b06": "食睡之五欲也。二不好外道人法德。法即經書手",
    "X32n0623_010:0826b07": "筆。人即外道六師也。三不親惡者德。惡亦有三。一",
    "X32n0623_010:0826b08": "畜猪等。二獵師。三女色衒賣者。即開彰行市也。四",
    "X32n0623_010:0826b09": "正直福力德。五不為根本大小隨眠所惱德。三毒",
    "X32n0623_010:0826b10": "謂貪嗔痴。根本惑也。屬鈍使。嫉妬小隨也。我慢等",
    "X32n0623_010:0826b11": "大隨也。屬利使。於七慢中。舉三慢以攝其餘。六知",
    "X32n0623_010:0826b12": "足德。謂於五欲中。隨分受用也。次下總結。若能具",
    "X32n0623_010:0826b13": "此六德。即名能修普賢之行也。△三述示近果。",
    "X32n0623_010:0826b14": "普賢若如來滅後(至)當坐天人大眾中師子法座上。",
    "X32n0623_010:0826b15": "○通節印證末世六種法師當得菩薩護助。使人",
    "X32n0623_010:0826b16": "信其不久成佛。冥照三者入正定聚也。以詣道場",
    "X32n0623_010:0826b17": "等。是正定聚處故。亦結法說一周之文。以轉法輪",
    "X32n0623_010:0826b18": "等是序品方便品文殊答彌勒之文故。上節修普",
    "X32n0623_010:0826b19": "賢六種法師。具大因也。此節得阿耨菩提等六種",
    "X32n0623_010:0826b20": "法師。具大果也。",
    "X32n0623_010:0826b21": "普賢若於後世受持讀誦(至)亦於現世得其福報。",
    "X32n0623_010:0826b22": "○此印證得經者。為菩薩護助。直應恭敬獲福。不",
    "X32n0623_010:0826b23": "宜輕毀致罪。以成四者發救一切眾生之心也。故",
    "X32n0623_010:0826b24": "其人雖不貪世樂。然於資生之物。有所願求。亦必",
    "X32n0623_010:0826c01": "不虗。而現世得其福報也。△四述攘外難。",
    "X32n0623_010:0826c02": "若有人輕毀之言(至)當於今世得現果報。",
    "X32n0623_010:0826c03": "此用善惡相對。讚毀互形。先明毀者之罪。謂無知",
    "X32n0623_010:0826c04": "者。不知此經圓具十法界因果。返謂受持者為狂",
    "X32n0623_010:0826c05": "人。言彼空作持經之行。終不能得成就妙果。由此",
    "X32n0623_010:0826c06": "之言。失佛知見。故報彼世世無眼也。下明供讚者",
    "X32n0623_010:0826c07": "得福。凡見持經者。不貪衣食等。愈興讚歎。轉加供",
    "X32n0623_010:0826c08": "養。則此人雖未持經。而知此經深利。故其償報。亦",
    "X32n0623_010:0826c09": "同持經者。得現生果報也。",
    "X32n0623_010:0826c10": "若復見受持是經者(至)水腹短氣諸惡重病。",
    "X32n0623_010:0826c11": "此舉賢不賢行人俱不可毀。設於未持已前。有諸",
    "X32n0623_010:0826c12": "過咎。一持此經。如湯銷水。即實有過。以持經故。其",
    "X32n0623_010:0826c13": "善大焉。或持經者。有過無過。若於他人前非毀。是",
    "X32n0623_010:0826c14": "障持者之莊嚴法身。所以報得癩病也。又或輕弄",
    "X32n0623_010:0826c15": "叱咲持經之者。感世世牙齒疎缺等。然一輕咲。而",
    "X32n0623_010:0826c16": "致罪如此者。由一根舉而諸根隨。故如是報也。手",
    "X32n0623_010:0826c17": "繚脚戾。乃卷曲不伸也。眼角睞者。瞳子不正也。臭",
    "X32n0623_010:0826c18": "穢者。無知見香也。水腹者。由空腹高心無顧無忌",
    "X32n0623_010:0826c19": "也。短氣者。由輕咲之聲無狀無畏也。諸惡重病。總",
    "X32n0623_010:0826c20": "結一切不善之業。睞(音徠)。△五述信功德。",
    "X32n0623_010:0826c21": "是故普賢若見受持是經典者當起遠迎當如敬佛。",
    "X32n0623_010:0826c22": "此囑敬信受持者也。必曰見而遠迎。敬而如佛者。",
    "X32n0623_010:0826c23": "以持經行人。有諸佛菩薩守護。而又能發救眾生",
    "X32n0623_010:0826c24": "之心。是則因果二佛齊在。焉得不如是迎敬耶。知",
    "X32n0623_010:0827a01": "音謂。此上乃結喻說一周之文。以喻說後多明罪",
    "X32n0623_010:0827a02": "相故。明久修實證已竟。△四述發聞者利益。分二。",
    "X32n0623_010:0827a03": "一聞品得益。",
    "X32n0623_010:0827a04": "說是普賢勸發品時(至)微塵等諸菩薩具普賢道。",
    "X32n0623_010:0827a05": "知音云。此節經家敘置聞品得益之眾。結因緣說",
    "X32n0623_010:0827a06": "一周。以恒沙眾及微塵眾各具佛知見之因。遇佛",
    "X32n0623_010:0827a07": "說普賢道為緣。故證旋陀羅尼。或具普賢道。各隨",
    "X32n0623_010:0827a08": "機契也。直指云。獨聞此品而獲益者眾。是大法已",
    "X32n0623_010:0827a09": "終之境界也。言無量得旋陀羅者。當是得十地果。",
    "X32n0623_010:0827a10": "微塵等具普賢道。當是得佛果位。所以言道而不",
    "X32n0623_010:0827a11": "言行也。知音以此三段。結盡三周者。乃了完如來",
    "X32n0623_010:0827a12": "出世為一大事因緣之案。葢三周事畢。即說法師",
    "X32n0623_010:0827a13": "品。以流通焉。雖結其迹。而本門之大事。亦具其中",
    "X32n0623_010:0827a14": "矣。如此結歸。不無其見。△二通結聞經。",
    "X32n0623_010:0827a15": "佛說是經時(至)受持佛語作禮而去。",
    "X32n0623_010:0827a16": "說是經者。即前三大分本迹二門。皆說已竟。此是",
    "X32n0623_010:0827a17": "結所說之教。次結能聽之機。舉普賢。以等該文殊",
    "X32n0623_010:0827a18": "彌勒藥王觀音及無量大菩薩。是本門之眾。舉舍",
    "X32n0623_010:0827a19": "利弗。即攝目連須菩提富樓那等一切聲聞。是迹",
    "X32n0623_010:0827a20": "門之眾。亦攝盡三乘及四眾等也。末舉八部收後。",
    "X32n0623_010:0827a21": "是舉無不盡。則六道法界俱攝盡無餘矣。然序眾",
    "X32n0623_010:0827a22": "中詳演。此結處略標。則詳略見矣。復舉一切大會。",
    "X32n0623_010:0827a23": "則又該此界他方一切本迹三乘及人天等。無不",
    "X32n0623_010:0827a24": "結盡。舍利弗仍存聲聞名者。乃依今迹位而結。以",
    "X32n0623_010:0827b01": "便統攝諸聲聞也。皆大歡喜一句。是統收在會此",
    "X32n0623_010:0827b02": "界他方聖凡大眾。得開示悟入佛知見之慶幸也。",
    "X32n0623_010:0827b03": "其喜踴應有無量。總不出全經本迹兩門之利益",
    "X32n0623_010:0827b04": "也。受持佛語者。受即領承拜受。持即執守奉行。佛",
    "X32n0623_010:0827b05": "語者。即前迹本二門正說流通之語也。作禮而去",
    "X32n0623_010:0827b06": "者。一則儀法之所當行。聞教之後。必應禮謝去者。",
    "X32n0623_010:0827b07": "乃各歸一所。如前序眾中。有恒沙菩薩來。有長者",
    "X32n0623_010:0827b08": "居士來。有天龍八部來。前既有來。今必有去。二則",
    "X32n0623_010:0827b09": "禮者盡其誠敬也。既聞三周開顯本迹。今彰實相",
    "X32n0623_010:0827b10": "一乘。朗然開悟。而感謝之私。無以為喻。但只作禮",
    "X32n0623_010:0827b11": "而已去者。即各各依教修行。歸自本心。所謂一真",
    "X32n0623_010:0827b12": "寂滅場地。亦古謂一念萬年去。一條白練去。冷秋",
    "X32n0623_010:0827b13": "秋地去。古廟香爐去。如是去者。可謂中中流入也。",
    "X32n0623_010:0827b14": "直指云。先德言。一法若有。毗盧墮在凡夫。萬法若",
    "X32n0623_010:0827b15": "無。普賢失其境界。斯語正符此經之旨。葢此經總",
    "X32n0623_010:0827b16": "一代時教徹底。為九界眾生。不離當處。全身證入。",
    "X32n0623_010:0827b17": "但為三乘紐於權小等地。猶墮偏枯。故首以文殊",
    "X32n0623_010:0827b18": "大智。掃蕩羣疑。揭轉八識心王。令根身器界。當體",
    "X32n0623_010:0827b19": "圓明。直下開佛知見。記授劫國莊嚴。於是以法師",
    "X32n0623_010:0827b20": "品。統收在會。則九界該羅。同入信位矣。正信既凝。",
    "X32n0623_010:0827b21": "乃於寶塔品。圓會三身四土。今古一如。復舉提婆",
    "X32n0623_010:0827b22": "達多品。重明心佛眾生三無差別。則四智融而十",
    "X32n0623_010:0827b23": "信滿矣。信滿則住。故繼以持品。略明十住之相。由",
    "X32n0623_010:0827b24": "住而行。故繼以安樂品。深示十行良模。而迹門之",
    "X32n0623_010:0827c01": "能事。于焉畢矣。自湧出至隨喜。乃顯本門真常湛",
    "X32n0623_010:0827c02": "寂。彌勒頓破迹疑。聲聞同登實際。遂說法師功德",
    "X32n0623_010:0827c03": "品。以明十回向位。以回真向俗。遂得六根清淨。以",
    "X32n0623_010:0827c04": "上為眾廣示三賢因行。而如來復自舉為常不輕",
    "X32n0623_010:0827c05": "菩薩時所行。行住向地等妙二覺次第因行節目。",
    "X32n0623_010:0827c06": "以示新記。令其觀光而入也。大因必有大果。故現",
    "X32n0623_010:0827c07": "十種神力。以結如來自覺聖智因果一周之大案。",
    "X32n0623_010:0827c08": "遂於焉囑累流通。復為新記者。重示十地行相。故",
    "X32n0623_010:0827c09": "舉藥王本事品。始登初地而燃身。終至八地而燃",
    "X32n0623_010:0827c10": "臂。則俱生我法二執謝矣。藥病兩亡。入法師位。故",
    "X32n0623_010:0827c11": "說妙音來往品。以示九地十地行。繇發真如大用。",
    "X32n0623_010:0827c12": "紹繼聖種。就中從初地至十地。步步是捨俗歸真。",
    "X32n0623_010:0827c13": "至觀音普門品。乃示等妙二位迴真向俗因行之",
    "X32n0623_010:0827c14": "相。至此同視迹門。法師品十信滿心首尾如如。於",
    "X32n0623_010:0827c15": "佛則一大事因緣顯矣。於眾則一生參學之事畢",
    "X32n0623_010:0827c16": "矣。時為凡情雖盡。聖解未忘。故以陀羅尼品。蕩滌",
    "X32n0623_010:0827c17": "五十五位修證。總歸如來秘密妙輪。俾乎迷悟雙",
    "X32n0623_010:0827c18": "超。始末同泯。而復舉莊王父子一段光明。總顯全",
    "X32n0623_010:0827c19": "經大旨。妙在當人一念之中。四智圓明。十方坐斷。",
    "X32n0623_010:0827c20": "一生取證。更不移易。末上舉普賢大行。成就四法。",
    "X32n0623_010:0827c21": "該括因果。以為最後流通大結。允矣妙法不可思",
    "X32n0623_010:0827c22": "議。自三周開權顯實。二乘有學同成正覺。繼復開",
    "X32n0623_010:0827c23": "迹顯本。九界眾生共證真常。語因果。則三世一如。",
    "X32n0623_010:0827c24": "論修證。則前後際斷。圓融行布。月皎空沉。行布圓",
    "X32n0623_010:0828a01": "融古今一色。正所謂出息不涉眾緣。入息不居陰",
    "X32n0623_010:0828a02": "界。常轉如是經百千萬億卷。斯為法華妙旨耳。",
    "X32n0623_010:0828a03": "侍者普瑞錄",
    "X32n0623_010:0828a04": "弟子慧在對",
    "X32n0623_010:0828a06": "妙法蓮華經授手卷第十(終)"
}