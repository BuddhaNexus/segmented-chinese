{
    "X71n1420_018:0643c12": "佛日普照慧辯楚石禪師語錄卷第十八",
    "X71n1420_018:0643c14": "偈頌四",
    "X71n1420_018:0643c15": "侍者　文斌等　編",
    "X71n1420_018:0643c16": "明真頌二十八首",
    "X71n1420_018:0643c17": "我有摩尼一顆。埋在五蘊身田。昨向泥中取出。光明",
    "X71n1420_018:0643c18": "照燭無邊。所為莫不知意。日用尋常現前。世上誰無",
    "X71n1420_018:0643c19": "此寶。昏迷未脫葢纏。死生生死。縈絆果報。或人或天。",
    "X71n1420_018:0643c20": "一旦逢善知識。豈非有大因緣　(右一)。",
    "X71n1420_018:0643c21": "只這言語聲色。非根非塵非識。釋迦親見燃燈。故號",
    "X71n1420_018:0643c22": "能仁寂默。平治自家田地。淨除瓦礫荊棘。身光充徧",
    "X71n1420_018:0643c23": "十虗。豈止百千萬億。一念成佛。不疑多方。轉化何極。",
    "X71n1420_018:0643c24": "雖云妙行莊嚴。畢竟歸無所得　(右二)。",
    "X71n1420_018:0644a01": "觸目無非此道。莫揀精麤大小。眾生與佛何殊。總是",
    "X71n1420_018:0644a02": "自心所造。修善天堂化生。受用珍奇異寶。地獄皆由",
    "X71n1420_018:0644a03": "作惡。鐵牀銅柱圍繞。臨終罪業現前。方恨悔之不早。",
    "X71n1420_018:0644a04": "覺悟煩惱菩提。迷惑菩提煩惱　(右三)。",
    "X71n1420_018:0644a05": "禪師不假多知。饑飡渴飲隨時。將心用心大錯。在道",
    "X71n1420_018:0644a06": "修道堪悲。內外推尋不見。中間亦絕毫釐。眾生別求",
    "X71n1420_018:0644a07": "智慧。諸佛何異愚癡。一等黃金作器。瓶盤釵釧環兒。",
    "X71n1420_018:0644a08": "自體元無改變。千般任用爐鎚　(右四)。",
    "X71n1420_018:0644a09": "貪嗔癡號三毒。三毒起於一心。本來空寂三毒。三毒",
    "X71n1420_018:0644a10": "自此平沈。頓獲金剛正體。親聞大覺圓音。了然不生",
    "X71n1420_018:0644a11": "不滅。解者非古非今。智士現前究竟。愚人向外推尋。",
    "X71n1420_018:0644a12": "妄情造業難斷。如象溺泥漸深　(右五)。",
    "X71n1420_018:0644a13": "觀心常坐習定。便欲此生親證。證得常住法身。堪續",
    "X71n1420_018:0644a14": "如來慧命。若也沈空滯寂。墮於二乘禪病。澄潭不許",
    "X71n1420_018:0644a15": "龍盤。大象豈游兔徑。隨處逍遙快樂。洞明自己真性。",
    "X71n1420_018:0644a16": "可中不亂不定。向上非凡非聖　(右六)。",
    "X71n1420_018:0644a17": "法離言語文字。返著文字言語。假使精進三藏。何如",
    "X71n1420_018:0644a18": "直截根源。巡行數墨不悟。轉讀令人轉昏。心地本無",
    "X71n1420_018:0644a19": "一物。澄空逈絕塵痕。胡為自起障礙。日夜隨他六根。",
    "X71n1420_018:0644a20": "一念空諸所有。魔外窺覷無門　(右七)。",
    "X71n1420_018:0644a21": "昔有維摩大士。示疾毗耶城裡。三十二箇菩薩。各談",
    "X71n1420_018:0644a22": "不二玄旨。文殊請問維摩。維摩一默而已。如今愽地",
    "X71n1420_018:0644a23": "凡夫。未學音聲三昧。剛把公案批判。妄將賢聖訶毀。",
    "X71n1420_018:0644a24": "若非了悟自心。般若妄談招罪　(右八)。",
    "X71n1420_018:0644b01": "末法比丘不讓。多因忿怒鬬諍。既依大戒出家。須稟",
    "X71n1420_018:0644b02": "六和為尚。羅漢深證無生。未曾與人相抗。善哉圓頂",
    "X71n1420_018:0644b03": "方袍。便是當來佛樣。心內坦然平夷。世間靡不歸仗。",
    "X71n1420_018:0644b04": "莫起一念嗔火。赫赫燎原難向　(右九)。",
    "X71n1420_018:0644b05": "眾生業識茫茫。心裏渾如沸湯。只管隨聲逐色。何由",
    "X71n1420_018:0644b06": "返照回光。參禪發明自性。譬似遠客還鄉。曠劫收歸",
    "X71n1420_018:0644b07": "當念。當念含攝十方。觸境逢緣不變。著衣喫飯如常。",
    "X71n1420_018:0644b08": "無明從此消滅。熱惱自然清涼　(右十)。",
    "X71n1420_018:0644b09": "不了第一義諦。因茲名曰無明。我觀無明無性。無住",
    "X71n1420_018:0644b10": "無滅無生。菩薩雙亡理事。聲聞怕怖色聲。一居逍遙",
    "X71n1420_018:0644b11": "樂土。一在解脫深坑。離却二邊中道。洞然清淨光明。",
    "X71n1420_018:0644b12": "人間天上隨意。廣度恒沙有情　(右十一)。",
    "X71n1420_018:0644b13": "靈空元自無像。不用斷除妄想。妄想即是真心。何須",
    "X71n1420_018:0644b14": "分一作兩。氷消為水溫和。水結為氷嚴冷。濁惡眾生",
    "X71n1420_018:0644b15": "可化。清淨諸佛堪仰。諸佛眾生本性。豈同外物消長。",
    "X71n1420_018:0644b16": "金剛座上剎那。永絕從前影響　(右十二)。",
    "X71n1420_018:0644b17": "法身不見邊表。日用何曾欠少。語默動靜施為。無心",
    "X71n1420_018:0644b18": "自然合道。但有絲毫罣礙。便遭魔境纏繞。大海普納",
    "X71n1420_018:0644b19": "百川。須彌合成四寶。到頭難免無常。徒自汪洋峻峭。",
    "X71n1420_018:0644b20": "一悟真空妙理。涅槃生死俱了　(右十三)。",
    "X71n1420_018:0644b21": "眾生本來自佛。甘墮無明窠窟。若悟無明本空。輪迴",
    "X71n1420_018:0644b22": "從此超出。譬如一點明燈。能破千年暗室。決了貪嗔",
    "X71n1420_018:0644b23": "體性。空華陽燄非實。直須立志參究。不可隨情放逸。",
    "X71n1420_018:0644b24": "惟有禪門捷徑。別無入道要術　(右十四)。",
    "X71n1420_018:0644c01": "佛口初無言說。法身豈有生滅。只因隨順世間。便見",
    "X71n1420_018:0644c02": "千差萬別。細辨凡夫因果。廣標諸聖旨訣。玄門歷歷",
    "X71n1420_018:0644c03": "開張。教網重重施設。末上拈花示眾。盡除方便直截。",
    "X71n1420_018:0644c04": "譬如十斛驢乳。散在一滴獅血　(右十五)。",
    "X71n1420_018:0644c05": "大有世間癡漢。隨他聲色流轉。不知萬境樅然。總是",
    "X71n1420_018:0644c06": "心靈所變。墮在塵勞海中。無由脫離魔羂。羊車即是",
    "X71n1420_018:0644c07": "牛車。我面何殊佛面。直下回頭便是。不勞苦口相勸。",
    "X71n1420_018:0644c08": "一朝颺下皮囊。免到閻公業案　(右十六)。",
    "X71n1420_018:0644c09": "小小如螢之火。能燒大地叢林。莫教一念嗔起。滅盡",
    "X71n1420_018:0644c10": "無邊道心。佛祖令人保護。防他境界來侵。眾生與佛",
    "X71n1420_018:0644c11": "何別。棄却真如外尋。流出葢天葢地。本來非古非今。",
    "X71n1420_018:0644c12": "要知般若靈驗。入海鐵舡不沈　(右十七)。",
    "X71n1420_018:0644c13": "覺道無過自悟。參禪不要他求。却來心外覔佛。如向",
    "X71n1420_018:0644c14": "沙中取油。演若達多發笑。也曾棄鏡尋頭。白雲千里",
    "X71n1420_018:0644c15": "萬里。黃葉前秋後秋。要了即今便了。未休何日當休。",
    "X71n1420_018:0644c16": "拍手浩謌歸去。倒騎露地白牛　(右十八)。",
    "X71n1420_018:0644c17": "古今得道賢聖。當念無脩無證。煩惱菩提兩亡。涅槃",
    "X71n1420_018:0644c18": "生死俱淨。境風飄鼓不動。常處那伽正定。應佛圓如",
    "X71n1420_018:0644c19": "太虗。臨機湛若明鏡。堂堂世出世間。在在法王法令。",
    "X71n1420_018:0644c20": "一切凡夫本同。不離法界體性　(右十九)。",
    "X71n1420_018:0644c21": "愚夫背惡向善。佛道轉求轉遠。放下身心便休。一時",
    "X71n1420_018:0644c22": "善惡俱遣。天堂快樂不思。地獄煎熬亦免。好箇天真",
    "X71n1420_018:0644c23": "古佛。十方法界充滿。既無生滅去來。寧有是非長短。",
    "X71n1420_018:0644c24": "性地自然坦平。塵勞何用除斷　(右二十)。",
    "X71n1420_018:0645a01": "法王出現世間。方便談空破有。有者必歸於無。是為",
    "X71n1420_018:0645a02": "聖師子吼。玉毫金相莊嚴。前取涅槃非久。天地至時",
    "X71n1420_018:0645a03": "崩壞。誰論貧富好醜。可憐外道愚癡。妄執梵天長壽。",
    "X71n1420_018:0645a04": "八萬大劫既終。難免輪迴不受　(右二十一)。",
    "X71n1420_018:0645a05": "何處出離生死。幾人悟解真空。真空非有形貌。更問",
    "X71n1420_018:0645a06": "南北西東。瞥起纖毫妄念。頭頭窒礙不通。執之必落",
    "X71n1420_018:0645a07": "邪道。放之未免昏蒙。身心直下透脫。如鳥飄然出籠。",
    "X71n1420_018:0645a08": "無病何須服藥。愚癡智慧雙融　(右二十二)。",
    "X71n1420_018:0645a09": "任你多般取捨。如同水上浮漚。漚生漚滅難止。念去",
    "X71n1420_018:0645a10": "念來不休。努力要須猛省。回光更莫他求。一間空舍",
    "X71n1420_018:0645a11": "無主。傾壞何勞再修。饑把鉢盂噇飯。睡時塊石枕頭。",
    "X71n1420_018:0645a12": "十二時中快樂。誰能似我無憂　(右二十三)。",
    "X71n1420_018:0645a13": "幻士化成大宅。園林花果爭鮮。其中羅列男女。車馬",
    "X71n1420_018:0645a14": "住來市纏。取性歡呼鼓舞。乘時放逸狂顛。死生骨骸",
    "X71n1420_018:0645a15": "盈地。婚嫁笙歌滿前。愚者執為實有。不知幻化使然。",
    "X71n1420_018:0645a16": "至竟都無一物。雲開依舊青天　(右二十四)。",
    "X71n1420_018:0645a17": "法性本無造作。且非內外中間。聲色何須苦猒。塵根",
    "X71n1420_018:0645a18": "亦不相關。斷除煩惱轉遠。求證菩提即難。有念便沈",
    "X71n1420_018:0645a19": "生死。無為自契涅槃。兩途俱是障礙。中道又隔河山。",
    "X71n1420_018:0645a20": "打破鏡來相見。身心索爾虗閑　(右二十五)。",
    "X71n1420_018:0645a21": "悟向迷中尋悟。迷從悟裡發迷。被他二法纏縛。何日",
    "X71n1420_018:0645a22": "解成菩提。佛祖元無指示。癡狂妄有思惟。常情執著",
    "X71n1420_018:0645a23": "不捨。斷見由來自欺。智者不求解脫。一言可破羣疑。",
    "X71n1420_018:0645a24": "貪嗔即是大道。背捨心王問誰　(右二十六)。",
    "X71n1420_018:0645b01": "燃燈授記釋迦。於法了無所得。我觀天上人間。不見",
    "X71n1420_018:0645b02": "當來彌勒。濁惡眾生可怪。目前覩佛不識。何須轉腦",
    "X71n1420_018:0645b03": "回頭。便合騎聲葢色。盡未來時度生。分身百千萬億。",
    "X71n1420_018:0645b04": "即今揭示龍華。一切人間罔測　(右二十七)。",
    "X71n1420_018:0645b05": "欲識自家寶藏。六時常放光明。本非青黃赤白。不離",
    "X71n1420_018:0645b06": "坐臥經行。三世如來骨髓。歷代祖師眼睛。大似水中",
    "X71n1420_018:0645b07": "月影。還同色裡膠青。灼然不可取捨。畢竟難論壞成。",
    "X71n1420_018:0645b08": "在在逢緣利益。塵塵救度迷情　(右二十八)。",
    "X71n1420_018:0645b09": "招提德嚴法師。講首楞嚴經說偈一十八首",
    "X71n1420_018:0645b10": "寄之",
    "X71n1420_018:0645b11": "得道應須廣度生。度生必使性心明。閻浮提有梵天",
    "X71n1420_018:0645b12": "呪。捺洛迦無婬欲情。慶喜出遭魔網羂。文殊來護法",
    "X71n1420_018:0645b13": "舟傾。多聞未可為奇特。曠劫薰修在力行。",
    "X71n1420_018:0645b14": "外洎虗空內色身。都盧不出此心真。浮漚未足窮瀛",
    "X71n1420_018:0645b15": "渤。棄指須當認月輪。聽法緣心非本性。掌亭實主豈",
    "X71n1420_018:0645b16": "游人。離聲與色無分別。石上栽花井底塵。",
    "X71n1420_018:0645b17": "手開手合寶光飛。左右回觀是阿誰。須信此頭搖動",
    "X71n1420_018:0645b18": "處。不妨全體寂然時。明心見性無舒卷。認物隨流妄",
    "X71n1420_018:0645b19": "覺知。無上法王真實語。豈同虗假末伽梨。",
    "X71n1420_018:0645b20": "波斯匿性未嘗遷。老見恒河似幼年。莫景不須悲白",
    "X71n1420_018:0645b21": "髮。浮雲終是散青天。來從曠古人何在。去作荒丘骨",
    "X71n1420_018:0645b22": "已捐。劫火洞然無一物。分明父母未生前。",
    "X71n1420_018:0645b23": "七處徵心心不有。八還辨見見元無。擘開祕密千重",
    "X71n1420_018:0645b24": "鎻。迸出圓明一顆珠。從此聖凡知解絕。有何生死性",
    "X71n1420_018:0645c01": "情拘。話頭拈起知音少。留與人間作楷模。",
    "X71n1420_018:0645c02": "地水火風空見識。徧周法界本來圓。當知實義非言",
    "X71n1420_018:0645c03": "說。妄計因緣與自然。起滅無從常住體。麤浮不悟此",
    "X71n1420_018:0645c04": "經詮。眾生那箇不成佛。與作當來得度緣。",
    "X71n1420_018:0645c05": "根塵識是如來藏。於一毫端洞十方。大地無時相助",
    "X71n1420_018:0645c06": "發。虗空有口自敷揚。眾生不守真如性。諸佛皆居常",
    "X71n1420_018:0645c07": "寂光。生滅去來何所礙。鳥飛不盡碧天長。",
    "X71n1420_018:0645c08": "覺明明覺異還同。畢竟山河大地空。演若多心狂自",
    "X71n1420_018:0645c09": "歇。摩登伽女呪難籠。直教根本無明斷。便與如來妙",
    "X71n1420_018:0645c10": "理通。三世有為皆有滅。十虗無始定無終。",
    "X71n1420_018:0645c11": "一六義生圓湛中。一亡盡使六銷鎔。脫粘內伏心非",
    "X71n1420_018:0645c12": "有。勞發前塵性本空。自在浮沈魚出網。無妨去住鶴",
    "X71n1420_018:0645c13": "離籠。根根互用如何說。正與花巾解結同。",
    "X71n1420_018:0645c14": "良哉二十五圓通。各各熏脩不滯空。證入法門雖有",
    "X71n1420_018:0645c15": "異。悟明心地本來同。思惟妙德言尤審。選擇觀音耳",
    "X71n1420_018:0645c16": "最聰。堤畔綠楊新過雨。數聲黃鳥囀春風。",
    "X71n1420_018:0645c17": "斷婬除殺又離偷。成佛難將妄語求。此四律儀持不",
    "X71n1420_018:0645c18": "染。彼諸魔事及無由。道場既立心身淨。神呪弘宣剎",
    "X71n1420_018:0645c19": "海周。無量金剛來護法。願將杵破惡魔頭。",
    "X71n1420_018:0645c20": "八萬四千顛倒想。想為十二類生因。妙明覺性如開",
    "X71n1420_018:0645c21": "悟。虗妄浮心即本真。龍鬼天仙紅肉髻。羽毛鱗甲紫",
    "X71n1420_018:0645c22": "金身。誰能靜坐思量看。內外中間絕點塵。",
    "X71n1420_018:0645c23": "三界眾生依食住。永除酒肉斷婬心。相生相殺既無",
    "X71n1420_018:0645c24": "業。外境外魔終不侵。刻骨銘肌持淨戒。隨方覩佛奉",
    "X71n1420_018:0646a01": "玄音。瑠璃中更懸明月。一片光華耀古今。",
    "X71n1420_018:0646a02": "智慧初明欲習乾。位從四十四心安。信初中道純真",
    "X71n1420_018:0646a03": "性。灌頂如王付國看。利行度生心愈曠。回真向俗道",
    "X71n1420_018:0646a04": "何寬。欲登十地須加行。行覺重重複又單。",
    "X71n1420_018:0646a05": "吾聞地獄元非有。十習纔成六報來。惡念轉教為佛",
    "X71n1420_018:0646a06": "福。刀山喝使作金臺。不貪天上歡娛事。肯受人間愛",
    "X71n1420_018:0646a07": "慾胎。本性彌陀常顯現。蓮花一朵待時開。",
    "X71n1420_018:0646a08": "十類元從十鬼分。命終報盡復為人。十仙徒此短長",
    "X71n1420_018:0646a09": "壽。三界不離生死身。色究竟天居有頂。大阿羅漢出",
    "X71n1420_018:0646a10": "凡塵。窮空大道無歸處。未免從頭再入輪。",
    "X71n1420_018:0646a11": "旋消五陰十禪那。十五重重破惡魔。明目不愁幽暗",
    "X71n1420_018:0646a12": "隔。堅氷爭奈沸湯何。自心了悟非登聖。如水平流豈",
    "X71n1420_018:0646a13": "異波。直至菩提無少乏。大家稱贊阿難陀。",
    "X71n1420_018:0646a14": "五陰由來體是虗。五重妄想待消除。不離本覺妙明",
    "X71n1420_018:0646a15": "性。要識根元生起初。多劫受熏嗟莫算。六根互用滅",
    "X71n1420_018:0646a16": "無餘。盈空寶施微塵佛。若比弘經福不如。",
    "X71n1420_018:0646a17": "示諸禪人九首",
    "X71n1420_018:0646a18": "四七二三何所傳。分明佛祖是生冤。拈來的的無多",
    "X71n1420_018:0646a19": "子。點破區區在一言。猶自將心求悟解。不須特地覔",
    "X71n1420_018:0646a20": "根源。晝明夜暗尋常事。屋角風鈴語更繁。",
    "X71n1420_018:0646a21": "都緣昧却自家心。只管茫茫向外尋。不識綵雞呼作",
    "X71n1420_018:0646a22": "鳳。還將黃葉認為金。求師跋涉山川遠。逐境因循歲",
    "X71n1420_018:0646a23": "月深。有問却須向伊道。誰家屋裡沒觀音。",
    "X71n1420_018:0646a24": "而今謾說普通年。此話無人舉得全。臨濟何曾見黃",
    "X71n1420_018:0646b01": "檗。趙州亦不到南泉。追風木馬來如電。入海泥牛去",
    "X71n1420_018:0646b02": "似煙。船在須彌山上泊。一篙撑破水中天。",
    "X71n1420_018:0646b03": "立處孤危用處親。不知蹉過那邊人。宗師未免拋機",
    "X71n1420_018:0646b04": "境。學者須令辨主賓。熱喝嗔拳同滅電。普天帀地盡",
    "X71n1420_018:0646b05": "揚塵。果能著著超方外。十影神駒磨色麟。",
    "X71n1420_018:0646b06": "喃喃唱道固非真。默默酬機也未親。却是山河大地",
    "X71n1420_018:0646b07": "說。徒勞文字語言陳。敲牀豎拂休稱妙。簇錦攢花枉",
    "X71n1420_018:0646b08": "鬬新。可信吾宗無此事。分明不認本來人。",
    "X71n1420_018:0646b09": "樹凋葉落正斯時。體露金風幾箇知。未入玄門難下",
    "X71n1420_018:0646b10": "口。從來大悟不存師。炊巾謾為參方展。掣電猶嫌佇",
    "X71n1420_018:0646b11": "思遲。五十三人爐鞴熱。鑄成一箇善財兒。",
    "X71n1420_018:0646b12": "不除妄想不除真。也是朱砂畫月輪。脫體承當能幾",
    "X71n1420_018:0646b13": "箇。將心湊泊有多人。寒山直忘來時道。布袋橫拖滿",
    "X71n1420_018:0646b14": "眼塵。世出世間常快活。從他物我競踈親。",
    "X71n1420_018:0646b15": "瑞巖自喚主人公。口與心違道不同。千里持來須粉",
    "X71n1420_018:0646b16": "碎。滿盤托出盡虗空。隨聲逐色龜投網。得意忘言鶴",
    "X71n1420_018:0646b17": "脫籠。何必升堂求指示。現前無法不圓通。",
    "X71n1420_018:0646b18": "日用分明問阿誰。談玄說妙謾多知。新新固是無停",
    "X71n1420_018:0646b19": "識。念念何曾有住時。若遣眾生修定慧。還令諸佛起",
    "X71n1420_018:0646b20": "愚癡。五雙十箇難吞透。自作金圈與栗皮。",
    "X71n1420_018:0646b21": "閱藏諸僧求偈六首",
    "X71n1420_018:0646b22": "以字不成八字非。普天帀地解人稀。生獰師子纔開",
    "X71n1420_018:0646b23": "口。忿怒那吒頓失威。三竅圓珠言下得。十方法界目",
    "X71n1420_018:0646b24": "前歸。如來禪許師兄會。還我宗門向上機。",
    "X71n1420_018:0646c01": "教外別傳傳底事。言前便領領何遲。纔求妙悟心昏",
    "X71n1420_018:0646c02": "昧。未透玄關眼搭眵。佛字道來須潄口。禪牀掀倒不",
    "X71n1420_018:0646c03": "容師。偏圓半滿何須舉。盡是空拳誑小兒。",
    "X71n1420_018:0646c04": "案頭故紙已多年。中有摩尼曜大千。了了示人人不",
    "X71n1420_018:0646c05": "會。明明標旨旨難宣。牛欄馬廐如何說。海藏龍宮作",
    "X71n1420_018:0646c06": "麼詮。一句包容無量義。閻浮樹在海南邊。",
    "X71n1420_018:0646c07": "覔心不得便心安。因甚禪流入作難。往古來今多少",
    "X71n1420_018:0646c08": "樣。改頭換面百千般。須教兔子離窠窟。更逼鮎魚上",
    "X71n1420_018:0646c09": "竹竿。自己靈臺如未悟。藏經只為別人看。",
    "X71n1420_018:0646c10": "拈來更問是何經。寶藏玲瓏夜不扄。露柱伸眉萬象",
    "X71n1420_018:0646c11": "說。須彌合掌太虗聽。雲門特地攛拄杖。百丈無端指",
    "X71n1420_018:0646c12": "淨瓶。頂上撥開三隻眼。知君猶自磨惺惺。",
    "X71n1420_018:0646c13": "心是光明妙法幢。照今照古信非隻。沿堦凍蟻空尋",
    "X71n1420_018:0646c14": "穴。撲紙癡蠅未透窻。達磨大師[車*度]轢鑽。釋迦老子葛",
    "X71n1420_018:0646c15": "藤樁。尋常只麼閑閑地。可使波旬外道降。",
    "X71n1420_018:0646c16": "送僧住菴九首",
    "X71n1420_018:0646c17": "住菴門戶潑天開。且豎拳頭接往來。方便許人呈漆",
    "X71n1420_018:0646c18": "器。等閑垂釣得黃能。是窻是壁心心現。非聖非凡法",
    "X71n1420_018:0646c19": "法該。佛祖位中留不得。從教金殿鎻蒼苔。",
    "X71n1420_018:0646c20": "大隋燕坐木菴時。問答何曾巧設施。拄杖挑虵付猛",
    "X71n1420_018:0646c21": "火。草鞋信手葢烏龜。無論正定兼邪定。盡使深疑頓",
    "X71n1420_018:0646c22": "絕疑。東土西天無佛祖。說禪不動口唇皮。",
    "X71n1420_018:0646c23": "滿屋黃金眼不開。山居豈是大癡呆。鉢中飯少枯堪",
    "X71n1420_018:0646c24": "喫。身上衣單紙可裁。日出道人鉏地去。夜深童子點",
    "X71n1420_018:0647a01": "燈來。須知佛法無高下。悟了方堪養聖胎。",
    "X71n1420_018:0647a02": "白雲深護碧巖幽。成現生涯免外求。一箇衲衣聊掛",
    "X71n1420_018:0647a03": "體。三間茅屋且遮頭。長松片石閑無事。淡飯麤茶飽",
    "X71n1420_018:0647a04": "即休。拈出舀溪長柄杓。不風流處也風流。",
    "X71n1420_018:0647a05": "昔人久矣住巖阿。撞著燒菴施主婆。十字街頭無向",
    "X71n1420_018:0647a06": "背。孤峯頂上却誵訛。侵晨自拾枯柴去。向晚還衝猛",
    "X71n1420_018:0647a07": "虎過。妙用神通只這是。來人未免問如何。",
    "X71n1420_018:0647a08": "走徧禪林却住庵。臨行別我語喃喃。揮毫寫偈寧非",
    "X71n1420_018:0647a09": "錯。杜口吞聲轉不堪。萬法空來知有幾。十成蹉過問",
    "X71n1420_018:0647a10": "前三。古人為佛垂慈切。不猒城隍入閙藍。",
    "X71n1420_018:0647a11": "四祖當年訪懶融。牛頭山下忽相逢。一言見性方成",
    "X71n1420_018:0647a12": "道。百鳥[銜-金+缶]花便絕踪。不怕菸菟號永夜。長煨榾柮過",
    "X71n1420_018:0647a13": "深冬。流泉疊嶂分明語。要引禪流達此宗。",
    "X71n1420_018:0647a14": "青山影裡钁頭邊。為法求人也可憐。打地初非閑打",
    "X71n1420_018:0647a15": "地。磨磚却是亂磨磚。直教桶底和墻脫。要把繩頭驀",
    "X71n1420_018:0647a16": "鼻牽。分付滅胡真種草。大家明取未生前。",
    "X71n1420_018:0647a17": "穿雲渡水又何疑。轉腦回頭更是誰。粟米粒中攤世",
    "X71n1420_018:0647a18": "界。藕絲竅裡挂須彌。把茅不換千間屋。一飽能忘萬",
    "X71n1420_018:0647a19": "劫饑。若問住山何境界。人人鼻孔大頭垂。",
    "X71n1420_018:0647a20": "示華嚴會諸友八首",
    "X71n1420_018:0647a21": "正覺山前大雪中。明星夜照普天紅。慈尊正眼既打",
    "X71n1420_018:0647a22": "失。覺苑從頭談脫空。要與古今為榜樣。直教凡聖絕",
    "X71n1420_018:0647a23": "羅籠。依然廣大門庭在。豈假潛鞭密煉功。",
    "X71n1420_018:0647a24": "大千經卷在微塵。剖出還他過量人。無始眾生盡成",
    "X71n1420_018:0647b01": "佛。本來大果不離因。漚生漚滅重重海。花落花開樹",
    "X71n1420_018:0647b02": "樹春。可信入荒田不揀。橫拈倒用總奇珍。",
    "X71n1420_018:0647b03": "開題七字甚分明。早隔西天十萬程。未展霞絛先領",
    "X71n1420_018:0647b04": "會。何勞玉軸更施呈。花枝朵朵分紅白。溪水條條間",
    "X71n1420_018:0647b05": "濁清。觸目無非真法界。都收有識與無情。",
    "X71n1420_018:0647b06": "騎聲葢色大毗盧。可惜男兒不丈夫。枉去藍田尋美",
    "X71n1420_018:0647b07": "玉。誰知布袋褁真珠。口頭豈假多言說。經裡元來一",
    "X71n1420_018:0647b08": "字無。拋却殘羮與餿飯。趙州東壁掛葫蘆。",
    "X71n1420_018:0647b09": "於剎那時覺道成。了無一法可留情。十方法界從心",
    "X71n1420_018:0647b10": "現。大地山河似掌平。鐵樹枝頭紅果熟。泥牛頷下白",
    "X71n1420_018:0647b11": "毛生。分明指出通天路。南北西東自在行。",
    "X71n1420_018:0647b12": "知識門庭五十三。一針鋒上悉包含。心能契理無難",
    "X71n1420_018:0647b13": "事。脚不沾塵是徧參。谷口黃鶯聲啞咤。簷頭紫燕語",
    "X71n1420_018:0647b14": "呢喃。玄門畢竟如何入。向道西川出漏籃。",
    "X71n1420_018:0647b15": "彌勒殷勤慰善財。一聲彈指閣門開。身心俱向此時",
    "X71n1420_018:0647b16": "捨。境界却從何處來。皎皎青天飛霹靂。茫茫白晝輥",
    "X71n1420_018:0647b17": "塵埃。看他無手人揮袂。石上蓮花取性栽。",
    "X71n1420_018:0647b18": "文字雖多義一般。眾生骨髓佛心肝。何勞經卷開時",
    "X71n1420_018:0647b19": "讀。但就香煙起處看。俊鶻常思空外翥。癡蠅只向紙",
    "X71n1420_018:0647b20": "中鑽。直饒講得天花墜。不達斯宗盡自謾。",
    "X71n1420_018:0647b21": "送僧入蜀四首",
    "X71n1420_018:0647b22": "西川五十四軍州。滿目風光爛不收。一笠一包行脚",
    "X71n1420_018:0647b23": "去。好山好水任君游。昔年大士居昭覺。今日何人接",
    "X71n1420_018:0647b24": "勝流。道路八千如咫尺。還同自己屋簷頭。",
    "X71n1420_018:0647c01": "去去峨眉禮普賢。莫教錯認妬羅綿。華嚴會上咨參",
    "X71n1420_018:0647c02": "在。妙德空中主伴圓。側耳但聞菩薩現。回身仍見象",
    "X71n1420_018:0647c03": "王旋。區區不用從他覔。密意分明在汝邊。",
    "X71n1420_018:0647c04": "此行須到大隋家。照顧潭中鼈鼻虵。十箇五雙俱蹉",
    "X71n1420_018:0647c05": "過。一千七百謾周遮。悟來大地山河窄。迷去他鄉道",
    "X71n1420_018:0647c06": "路賒。纔有纖毫須剗却。免教人道摘楊花。",
    "X71n1420_018:0647c07": "嘉州大像接青雲。猶是如來小小身。正體虗空包不",
    "X71n1420_018:0647c08": "盡。眾生肉眼見何因。有緣處處逢彌勒。無語琅琅轉",
    "X71n1420_018:0647c09": "法輪。合掌低頭三拜起。方知全假即全真。",
    "X71n1420_018:0647c10": "送僧之廬山",
    "X71n1420_018:0647c11": "簡寂觀中甜苦笋。歸宗寺裡淡醎虀。廬山面目分明",
    "X71n1420_018:0647c12": "露。衲子身心特地迷。秋到樹頭黃葉落。夜深峯頂白",
    "X71n1420_018:0647c13": "猿啼。參禪若也求玄妙。十萬流沙更在西。",
    "X71n1420_018:0647c14": "寄雙林東溟",
    "X71n1420_018:0647c15": "門椎拍板付禪翁。衣鉢長留覩史宮。檮樹兩株為佛",
    "X71n1420_018:0647c16": "事。竹篦三尺展神通。泥牛嶺上吞黃犢。石虎山前咬",
    "X71n1420_018:0647c17": "大蟲。我有家書無處寄。金刀剪破太虗空。",
    "X71n1420_018:0647c18": "寄聖壽千嚴",
    "X71n1420_018:0647c19": "伏龍山上老頭陀。轉覺無明業識多。堪笑古人施棒",
    "X71n1420_018:0647c20": "喝。却成平地起干戈。傳來一道聰明呪。寫出平生快",
    "X71n1420_018:0647c21": "活歌。謝事尋常懶開口。聽他石臼念摩訶。",
    "X71n1420_018:0647c22": "悼焦山道元",
    "X71n1420_018:0647c23": "我在錢塘住兩年。幾回同買過湖船。張家寺裡春方",
    "X71n1420_018:0647c24": "半。楊子江頭月屢圓。只望先師公案了。皆稱寂照子",
    "X71n1420_018:0648a01": "孫賢。誰知轉眼成千古。淚灑伽陁唱和篇。",
    "X71n1420_018:0648a02": "悼江心石室",
    "X71n1420_018:0648a03": "幾年石室老師兄。今日胡為喚不譍。八萬塵勞空蕩",
    "X71n1420_018:0648a04": "蕩。三千剎海冷澄澄。摧殘世上無根樹。撲滅人間不",
    "X71n1420_018:0648a05": "夜燈。末後光明難葢覆。紅爐猛火結寒氷。",
    "X71n1420_018:0648a06": "賀徑山永首座",
    "X71n1420_018:0648a07": "摩訶衍法若為宣。五髻崢嶸高插天。一喝虗空成粉",
    "X71n1420_018:0648a08": "碎。重提佛祖舊因緣。分明劍向眉間掛。豈待瓢從地",
    "X71n1420_018:0648a09": "上旋。彈壓滿堂龍象眾。方知法社有英賢。",
    "X71n1420_018:0648a10": "示僧四首",
    "X71n1420_018:0648a11": "不是風兮不是幡。祖師一擊破重關。自心又把心來",
    "X71n1420_018:0648a12": "認。無手重將手去扳。金屑徒勞增瞖膜。劍峯直下斬",
    "X71n1420_018:0648a13": "癡頑。可憐滯句承言者。也道尋常語默間。",
    "X71n1420_018:0648a14": "不是幡兮不是風。癡人特地受羅籠。張良謾立安邦",
    "X71n1420_018:0648a15": "計。李靖休誇斫陣功。十影神駒猶礙道。九苞祥鳳不",
    "X71n1420_018:0648a16": "離空。如今要識曹溪旨。舉足西行却向東。",
    "X71n1420_018:0648a17": "一切眾生有佛性。如何狗子獨言無。趙州善用吹毛",
    "X71n1420_018:0648a18": "劍。衲子全拋待兔株。門外雪深人跡少。渡頭風緊浪",
    "X71n1420_018:0648a19": "花麤。當陽若更求玄解。笑倒西天碧眼胡。",
    "X71n1420_018:0648a20": "一切眾生無佛性。髑髏箇箇有龍吟。東平解撲溈山",
    "X71n1420_018:0648a21": "鏡。龐老曾彈馬祖琴。曠劫本來無背面。古人真箇好",
    "X71n1420_018:0648a22": "智音。癡兒也道忘言路。平地翻為荊棘林。",
    "X71n1420_018:0648a23": "答浮慈和尚韻。送彝藏主三首",
    "X71n1420_018:0648a24": "一氣轉一大藏教。却來箇斗裏藏身。撥開猛烈紅爐",
    "X71n1420_018:0648b01": "焰。拈出清涼白月輪。覿面相呈全體露。到頭不出此",
    "X71n1420_018:0648b02": "心真。宗師有語皆超卓。多少拈[飢-几+追]舐指人。",
    "X71n1420_018:0648b03": "一氣轉一大藏教。塵毛剎海現全身。洞明自性無生",
    "X71n1420_018:0648b04": "理。能轉如來正法輪。三句劈開玄與要。兩頭坐斷偽",
    "X71n1420_018:0648b05": "和真。狂機大似藍田石。誤殺彎弓射虎人。",
    "X71n1420_018:0648b06": "一氣轉一大藏教。金毛獅子解翻身。聖凡頓現高臺",
    "X71n1420_018:0648b07": "鏡。魔外橫飛熱鐵輪。纔涉語言皆是妄。但隨聲色便",
    "X71n1420_018:0648b08": "乖真。如今却憶長汀老。十字街頭等箇人。",
    "X71n1420_018:0648b09": "宗鏡錄華嚴十種無礙。成十偈示僧",
    "X71n1420_018:0648b10": "一理事無礙",
    "X71n1420_018:0648b11": "真性皆同剎相殊。廓然清淨大毗盧。香披菡萏千重",
    "X71n1420_018:0648b12": "葉。影現摩尼五色珠。法界森羅元不有。宗乘舉唱亦",
    "X71n1420_018:0648b13": "非無。憑君更莫論心境。荊棘從來是坦途。",
    "X71n1420_018:0648b14": "二成壞無礙",
    "X71n1420_018:0648b15": "空中佛國壞還成。水面漚花滅又生。體用何須論彼",
    "X71n1420_018:0648b16": "此。根塵不必較虧盈。三千剎土隨心變。二八蟾光逐",
    "X71n1420_018:0648b17": "候明。古往今來手翻覆。黃河知是幾回清。",
    "X71n1420_018:0648b18": "三廣狹無礙",
    "X71n1420_018:0648b19": "廣狹須知不滯形。聖凡迷悟在心靈。諸般水入方圓",
    "X71n1420_018:0648b20": "器。一等空隨大小瓶。菩薩天人依法界。修羅蚊蚋飲",
    "X71n1420_018:0648b21": "滄溟。自來平等真如體。就急移寬也只寧。",
    "X71n1420_018:0648b22": "四一多無礙",
    "X71n1420_018:0648b23": "十虗揑聚一毫頭。百億毫頭剎海周。習習和風薰草",
    "X71n1420_018:0648b24": "木。茫茫大海攝川流。綵絲直把明珠貫。金像都將寶",
    "X71n1420_018:0648c01": "鏡收。細看目前相入處。盡歸方寸莫他求。",
    "X71n1420_018:0648c02": "五相即無礙",
    "X71n1420_018:0648c03": "萬法圓成一念中。眾生世界盡牢籠。光明大小珠相",
    "X71n1420_018:0648c04": "似。赤白青黃色不同。畢竟未知何處起。如今方信本",
    "X71n1420_018:0648c05": "來空。平常一句如何會。日出西方夜落東。",
    "X71n1420_018:0648c06": "六微細無礙",
    "X71n1420_018:0648c07": "曲折皆能一一隨。窮幽極渺固委移。纖毫蜜滴蜂吞",
    "X71n1420_018:0648c08": "處。九曲珠穿蟻度時。芥子孔中藏大海。藕絲竅裏着",
    "X71n1420_018:0648c09": "須彌。燎原起自如螢火。智者猶因取喻知。",
    "X71n1420_018:0648c10": "七隱顯無礙",
    "X71n1420_018:0648c11": "千差萬別任樅然。不落高低染淨邊。聖處即凡凡即",
    "X71n1420_018:0648c12": "聖。圓時能缺缺時圓。節文竝似初生笋。因果渾如未",
    "X71n1420_018:0648c13": "剖蓮。但屬自心非外境。陰晴同是本來天。",
    "X71n1420_018:0648c14": "八重現無礙",
    "X71n1420_018:0648c15": "一塵一剎一如來。剎剎塵塵靡不該。帝釋殿前珠作",
    "X71n1420_018:0648c16": "網。梵王宮裏鏡臨臺。風休巨浸星辰入。日照芳池菡",
    "X71n1420_018:0648c17": "萏開。包褁虗空只這是。靈明廓徹信奇哉。",
    "X71n1420_018:0648c18": "九主伴無礙",
    "X71n1420_018:0648c19": "大華藏海舍那身。眷屬莊嚴處處真。列宿光明瞻玉",
    "X71n1420_018:0648c20": "兔。諸王富貴屬金輪。江河浪動無非水。草木花開總",
    "X71n1420_018:0648c21": "是春。一念十波羅蜜滿。此中誰我復誰人。",
    "X71n1420_018:0648c22": "十三世無礙",
    "X71n1420_018:0648c23": "水中葫蘆捺得沈。非來非去亦非今。空花亂落隨流",
    "X71n1420_018:0648c24": "水。石笋新抽出遠林。休把此言論妙道。待將何物比",
    "X71n1420_018:0649a01": "真心。永明老子輕饒舌。輸我西窻茗椀深。",
    "X71n1420_018:0649a02": "澄靈散聖山居偈。如寶藏主求和",
    "X71n1420_018:0649a03": "因僧問我西來意。我話山居是幾年。佛祖位中休着",
    "X71n1420_018:0649a04": "脚。凡愚社裏且隨肩。三間屋子藏山塢。萬樹松花照",
    "X71n1420_018:0649a05": "石泉。曠大劫來無改變。阿難依舊世尊前。",
    "X71n1420_018:0649a06": "寄天童孚中和尚",
    "X71n1420_018:0649a07": "長庚峯頂白雲間。捧劄西來笑展顏。幾疊巖巒圍丈",
    "X71n1420_018:0649a08": "室。萬株松樹繞禪關。當年金碧誰將去。今日天龍合",
    "X71n1420_018:0649a09": "送還。老我恰如窺豹者。管中時復見斑斑。",
    "X71n1420_018:0649a10": "寄大慈晦谷和尚",
    "X71n1420_018:0649a11": "靈巖又復轉花巖。數到慈雲恰好三。我望鄉關千里",
    "X71n1420_018:0649a12": "隔。君將佛法一肩擔。金毛踞地誰能近。玉麈生風不",
    "X71n1420_018:0649a13": "倦談。握手未知何處是。晚天凉月出東南。",
    "X71n1420_018:0649a15": "佛日普照慧辯楚石禪師語錄卷第十八",
    "X71n1420_018:0649a17": "音切",
    "X71n1420_018:0649a18": "樅(子容切)　羂(古泫切)　擘(補革切)　眵(赤之切)　鮎(乃謙切)　能(奴臺切)　舀",
    "X71n1420_018:0649a19": "(陷音)　菸(於去切)　菟(徒音)　咤(知加切)　袂(彌銳切)　翥(之庶切)　檮(徒力切)　譍",
    "X71n1420_018:0649a20": "(於蒸切)　苞(愽交切)　[飢-几+追](丁回切)　舐(神爾切)"
}