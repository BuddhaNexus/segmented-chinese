{
    "T34n1718_006:0074c04": "妙法蓮華經文句卷第六上",
    "T34n1718_006:0074c06": "天台智者大師說",
    "T34n1718_006:0074c07": "◎第二，偈，有一百六十五行，分為二：前有",
    "T34n1718_006:0074c08": "一百行，頌上長行，後有六十五行，明通經",
    "T34n1718_006:0074c09": "方法。上長行有開譬、合譬，偈頌亦二：初有",
    "T34n1718_006:0074c10": "六十五行半，頌開譬；次有三十四行半，頌",
    "T34n1718_006:0074c11": "合譬。初亦二：初有三十三行偈，頌總譬；次",
    "T34n1718_006:0074c12": "有三十二行半偈，頌別譬。總頌六意，六意",
    "T34n1718_006:0074c13": "中止頌其四，兼得其二，頌家宅兼得一門，",
    "T34n1718_006:0074c14": "頌五百人兼得三十子。初一句明長者，即",
    "T34n1718_006:0074c15": "頌上位號，即兼得名行歎德。既有長人之",
    "T34n1718_006:0074c16": "德，即知名行遍為國邑所崇，亦知內外年",
    "T34n1718_006:0074c17": "德俱高也，內合婆伽婆即位號，自知具足",
    "T34n1718_006:0074c18": "智斷慈悲萬德也。「有一大宅」下，第二，三行一",
    "T34n1718_006:0074c19": "句，頌上第二家宅譬，為二：初一句頌宅廣",
    "T34n1718_006:0074c20": "大；「其宅久故」下，第二，三行，廣出宅體，明所",
    "T34n1718_006:0074c21": "燒之相，故知此頌宅體也。三界無始為「久」，",
    "T34n1718_006:0074c22": "非今所造為「故」，無常卑鄙名「頓弊」。亦云頭",
    "T34n1718_006:0074c23": "殿、腹堂、背為舍，念念相續無常為「高危」。一",
    "T34n1718_006:0074c24": "云，色界為「堂」，欲界為「舍」，不免墮落名「高",
    "T34n1718_006:0074c25": "危」，命根支持如「柱」，過去行業為「基陛」也。亦",
    "T34n1718_006:0074c26": "云，兩足為「柱根」，三相所遷名「摧朽」也。意識",
    "T34n1718_006:0074c27": "綱維以為「梁棟」，諸苦所壞如「傾斜」。亦云脊",
    "T34n1718_006:0074c28": "骨為「梁棟」，[月*客]為「基陛」，衰老之時為「頹毀」。「牆",
    "T34n1718_006:0074c29": "壁」者，一云，四大為「牆壁」，皮膚為「泥塗」，四威",
    "T34n1718_006:0075a01": "儀不正為「亂墜」，五識不聰不相主境為「差",
    "T34n1718_006:0075a02": "脫」。亦云，「牆壁圮圻」如皮膚皴朽，壯色鮮淨",
    "T34n1718_006:0075a03": "如初泥塗，老色枯悴如後褫落，髮髭朽老則",
    "T34n1718_006:0075a04": "皆脫落如「覆苫亂墜」，筋骨老弱支節不援",
    "T34n1718_006:0075a05": "如「椽梠荖脫」。「周障屈曲」者，印師云：「三十六物",
    "T34n1718_006:0075a06": "更相隔障故云周障，猪腸盤迴故云屈曲，",
    "T34n1718_006:0075a07": "非但無常所遷，亦有不淨苦等，故云雜穢",
    "T34n1718_006:0075a08": "充遍也。」今云，「周障」是六識，「屈曲」是六根，六",
    "T34n1718_006:0075a09": "識緣六根取境，艱關故言「屈曲」，六塵遍染",
    "T34n1718_006:0075a10": "六根故言「雜穢充遍」。因緣、觀心兩番釋(云云)。",
    "T34n1718_006:0075a11": "「有五百人」下，第三，半行，頌上第三，五百人譬。",
    "T34n1718_006:0075a12": "三乘根性為五道所攝，兼得三十子譬也。",
    "T34n1718_006:0075a13": "從「鴟梟」下，第四，有二十九行偈，正頌上第",
    "T34n1718_006:0075a14": "五火起。就此復四：初有二十二偈，明地上",
    "T34n1718_006:0075a15": "事，譬欲界火起；次第二有三偈半，明穴中",
    "T34n1718_006:0075a16": "事，譬色界火起；次第三有二偈半，明空中",
    "T34n1718_006:0075a17": "事，譬無色界火起；後第四，一偈，總結眾難",
    "T34n1718_006:0075a18": "非一。就欲界火起復為四：初十七偈半，明",
    "T34n1718_006:0075a19": "所燒之類，譬眾生十使；次第二有一偈",
    "T34n1718_006:0075a20": "半，明火起之由，譬起五濁所由；次第三，",
    "T34n1718_006:0075a21": "一行半，正明火起之勢，譬正起五濁；後",
    "T34n1718_006:0075a22": "第四，一行半，明被燒之相，譬受八苦五濁。",
    "T34n1718_006:0075a23": "就第一，十七行半復二：初十六行，正明所",
    "T34n1718_006:0075a24": "燒；後一行半，總結。就所燒中又二：初六行，",
    "T34n1718_006:0075a25": "明禽獸被燒，譬五鈍使眾生；後十行，明鬼",
    "T34n1718_006:0075a26": "神被燒，譬五利使眾生。第一五鈍使，為二：",
    "T34n1718_006:0075a27": "初五行半，明五鈍；第二，半行，結。今初五鈍為",
    "T34n1718_006:0075a28": "五：初半行譬慢使。眾生自舉輕他，如鳥",
    "T34n1718_006:0075a29": "為性陵高下視。八鳥譬八慢，《文殊問經》明",
    "T34n1718_006:0075b01": "八憍，今用配八鳥。盛壯憍如鴟，性憍如",
    "T34n1718_006:0075b02": "梟，富憍如雕，自在憍如鷲，壽命憍如烏，聰",
    "T34n1718_006:0075b03": "明憍如鵲，行善憍如鳩，色憍如鴿，陵他為",
    "T34n1718_006:0075b04": "憍、自貴為憍，自愛為貪、愛他為淫，自忿為",
    "T34n1718_006:0075b05": "恚、忿他為瞋，自惑為愚、惑他為癡(云云)。次",
    "T34n1718_006:0075b06": "「蚖蛇」下，第二，二句，譬瞋使。瞋有三：蚖毒盛，",
    "T34n1718_006:0075b07": "不觸而吸，譬非理生瞋；蝮蠍觸則螫，譬執",
    "T34n1718_006:0075b08": "理瞋；蜈蚣譬戲論瞋。世人云，赤頸者是蜈",
    "T34n1718_006:0075b09": "蚣，不赤者是蚰蜓。「守宮」下，第三，二行，譬癡",
    "T34n1718_006:0075b10": "使。癡有獨起、相應起，守宮百足等兀然，譬",
    "T34n1718_006:0075b11": "獨頭無明，狖狸鼷鼠等譬相應也。「諸惡蟲",
    "T34n1718_006:0075b12": "輩」下，從癡根本備起諸結也。明諸使相緣，",
    "T34n1718_006:0075b13": "或緣三界如交橫，起之速疾如馳走。「屎尿」",
    "T34n1718_006:0075b14": "下一行，明癡心所著之境，皆無常、苦、無我、不",
    "T34n1718_006:0075b15": "淨，由癡不了，於中計淨等而生染著，故",
    "T34n1718_006:0075b16": "云「蜣蜋諸蟲而集其上」。「狐狼」下，第四，二行，",
    "T34n1718_006:0075b17": "明貪使。貪有二種：一有力，二無力。有力者，",
    "T34n1718_006:0075b18": "以威勢取，如狐狼等；無力者，但能從他乞",
    "T34n1718_006:0075b19": "索麁弊，如野干等。「咀嚼」下，明貪取境，引物",
    "T34n1718_006:0075b20": "向己如「咀嚼」，不以道理如「踐踏」。貪心取",
    "T34n1718_006:0075b21": "境，或取一城、或取一國，其有齊畔如「[齒*齊]",
    "T34n1718_006:0075b22": "囓」也。亦云，貪心取境有用不用，有用而",
    "T34n1718_006:0075b23": "取如「咀嚼」，不用而取如「踐踏」，又少則咀嚼，",
    "T34n1718_006:0075b24": "多則踐踏也。「骨肉狼藉」者，積聚五塵不知",
    "T34n1718_006:0075b25": "止足也。「由是群狗競來搏撮」者，此有力貪，搏",
    "T34n1718_006:0075b26": "撮無力之者，謂王賊也。「饑羸慞惶」者，常不知",
    "T34n1718_006:0075b27": "足如饑，求不能得如羸，種種營覓如慞",
    "T34n1718_006:0075b28": "惶，多欲之人雖富而貧也。愛心貪，貪五塵",
    "T34n1718_006:0075b29": "之肉；見心貪，貪道理之骨，推求知見遂多",
    "T34n1718_006:0075c01": "所解即是多骨，須骨之狗競來撮之。諸見",
    "T34n1718_006:0075c02": "心中，未得正法之食名飢，不能伏斷見",
    "T34n1718_006:0075c03": "名羸，處處求解名為慞惶。一云，即是貪人",
    "T34n1718_006:0075c04": "希求念望也。「鬪諍摣掣」，第五，二句，譬疑使。",
    "T34n1718_006:0075c05": "猶豫二邊名疑，未決是非鬪諍，意謂為是",
    "T34n1718_006:0075c06": "名掣，復謂為非為摣。「啀喍嘷吠」者，發言論",
    "T34n1718_006:0075c07": "決是非之理也。「恐怖」兩句，第二，結上五鈍",
    "T34n1718_006:0075c08": "使也。「處處皆有」下，第二，有十行，明五利使。",
    "T34n1718_006:0075c09": "為二：初半行，總明利使，利使遍緣五陰四",
    "T34n1718_006:0075c10": "諦，下故言「處處皆有」。夫鬼神有通有智，禽",
    "T34n1718_006:0075c11": "獸則無，故以利使譬鬼神，鈍使喻蟲獸。",
    "T34n1718_006:0075c12": "「夜叉」下，第二，九行半，別明五利使。為五：初",
    "T34n1718_006:0075c13": "三行，明夜叉，是捷疾鬼，譬邪見撥無因果，",
    "T34n1718_006:0075c14": "人是善報，譬出世因果不雜煩惱；撥無此",
    "T34n1718_006:0075c15": "理，如食人肉也。毒蟲之屬是惡報，如世",
    "T34n1718_006:0075c16": "間因果雜諸煩惱，撥無此理，如噉毒蟲之",
    "T34n1718_006:0075c17": "屬也。「孚乳產生」者，世間之法從自類因生",
    "T34n1718_006:0075c18": "自類果也。「各自藏護」者，因能有果名藏，必",
    "T34n1718_006:0075c19": "得不失名護也。又人肉是善，毒蟲是惡，邪",
    "T34n1718_006:0075c20": "見之心，撥無善惡因果，事如噉食也。「孚乳",
    "T34n1718_006:0075c21": "產生」，總說善惡並有因果相生之用也。「食",
    "T34n1718_006:0075c22": "之既飽」者，見心成就也。「惡心熾盛」者，見心",
    "T34n1718_006:0075c23": "增廣也。「鬪諍之聲」者，內心成就、外彰言教，",
    "T34n1718_006:0075c24": "宣於無因無果之法，能令聞者墮落三途，",
    "T34n1718_006:0075c25": "故言怖畏也。「鳩槃茶」下，第二，兩行二句，譬",
    "T34n1718_006:0075c26": "戒取。鳩槃茶是鬼勝者，如有漏善能勝諸",
    "T34n1718_006:0075c27": "蟲也。「蹲踞土埵」者，修十善戒能生六天，",
    "T34n1718_006:0075c28": "六天是欲界高處，事如土埵也。又外道持",
    "T34n1718_006:0075c29": "戒能修禪定，初得欲界定，或得未來定，未",
    "T34n1718_006:0076a01": "來定未脫欲界，欲界之頂如土埵也。「或",
    "T34n1718_006:0076a02": "離一尺二尺」者，得色界定如一尺，得無色",
    "T34n1718_006:0076a03": "處定如二尺，得升上界為「往」，退墮為「反」，",
    "T34n1718_006:0076a04": "起見蓋如「縱逸嬉戲」。「捉狗兩足」，一云，謗無",
    "T34n1718_006:0076a05": "苦因如捉狗足，撥無苦果如脚加頸，集",
    "T34n1718_006:0076a06": "本得果如狗之聲，利見撥言無集無得苦",
    "T34n1718_006:0076a07": "之理，令其失聲也。觀解者，修六行觀伏",
    "T34n1718_006:0076a08": "貪，貪不行似如被斷為失聲；狗是欲貪，",
    "T34n1718_006:0076a09": "兩足為覺觀，覺觀往還常在貪境，數息止",
    "T34n1718_006:0076a10": "心是能縛義，為捉覺觀也。撲者，貪覺若強",
    "T34n1718_006:0076a11": "向不淨境，作不淨觀伏貪覺，貪覺摧伏，如",
    "T34n1718_006:0076a12": "狗被撲因不能聲。又云，作不淨觀如撲",
    "T34n1718_006:0076a13": "狗，能生禪定如被撲失聲也。「脚加頸」者，",
    "T34n1718_006:0076a14": "如狗雖被撲，擾動不伏，更以脚加；貪雖知",
    "T34n1718_006:0076a15": "不淨止，貪猶未甚靜，更以無常觀脚，加保",
    "T34n1718_006:0076a16": "常之頸則生怖畏，則貪覺不起也。又云，一",
    "T34n1718_006:0076a17": "往制心如向地撲；常繫在緣，如脚加頸",
    "T34n1718_006:0076a18": "令不得起也；「怖狗自樂」者，以修無常覺悟",
    "T34n1718_006:0076a19": "貪心，如怖狗，因得禪味名自樂也。「其身",
    "T34n1718_006:0076a20": "長大」下，第三，一行半偈，譬身見。豎入三世",
    "T34n1718_006:0076a21": "計我名「長」，橫遍五陰計我名「大」，計我自",
    "T34n1718_006:0076a22": "在不修善法，即無慚愧故言「裸形」，以惡",
    "T34n1718_006:0076a23": "莊嚴故言「黑」，無功德資故言「瘦」。計我者不",
    "T34n1718_006:0076a24": "出三界，故言「常住其中」。計我在心，發言",
    "T34n1718_006:0076a25": "宣說有我之相，故言「發大惡聲」。冀因此說",
    "T34n1718_006:0076a26": "望得道果，故言「叫呼求食」也。「復有諸鬼」下，",
    "T34n1718_006:0076a27": "第四，半行，譬見取。咽細命危而保其壽，非想",
    "T34n1718_006:0076a28": "無常而計涅槃，故言「其咽如針」。「首如牛頭」",
    "T34n1718_006:0076a29": "下，第五，兩行，譬邊見。推我斷常，斷常二邊",
    "T34n1718_006:0076b01": "如牛頭二角，為身是我、為我是身，依我",
    "T34n1718_006:0076b02": "見起邊見，如頭兩角也。計常斷之過，能",
    "T34n1718_006:0076b03": "斷出世善，如食人肉。能斷世善根，如「或",
    "T34n1718_006:0076b04": "時噉狗」。或時計常，或復計斷，前後迴轉",
    "T34n1718_006:0076b05": "如「頭髮蓬亂」。計常即破斷，計斷即破常，如",
    "T34n1718_006:0076b06": "「殘害兇險」。無有智定食飲自資，如「飢渴所",
    "T34n1718_006:0076b07": "逼」。「夜叉餓鬼」下，第二，一行半，總結欲界煩",
    "T34n1718_006:0076b08": "惱之相，亦是結利純眾生之相，並是有漏之",
    "T34n1718_006:0076b09": "心，常無道味，故云「飢急」。「窺看牖」者，明其",
    "T34n1718_006:0076b10": "邪觀空理慕仰道味，雖復觀察而滯著，心",
    "T34n1718_006:0076b11": "多不會正理，如窺窓見空不得無礙也。",
    "T34n1718_006:0076b12": "「是朽故宅屬于一人」下，第二，有一偈，明失火",
    "T34n1718_006:0076b13": "之由。三界是佛化應之處，發心已來誓願度",
    "T34n1718_006:0076b14": "脫，故云屬于一人。長者在宅能令慎火，由",
    "T34n1718_006:0076b15": "出去後諸子無知故令火起，內合正由如",
    "T34n1718_006:0076b16": "來大通佛時常教是等令伏五濁眾生，感",
    "T34n1718_006:0076b17": "盡如來捨應，此等於後便起五濁，他土赴",
    "T34n1718_006:0076b18": "緣非是永去，故言「近出」。又云，從得無生",
    "T34n1718_006:0076b19": "已，不生三界故名「出」，不久應來故言「近」。",
    "T34n1718_006:0076b20": "〈壽量品〉云「數現涅槃」，即是出宅意也。「於後",
    "T34n1718_006:0076b21": "宅舍」下，第三，二行，正明火起之勢。「四面」即",
    "T34n1718_006:0076b22": "是處所，身受心法等起四倒五濁八苦，故",
    "T34n1718_006:0076b23": "云「一時」，相續漸增為「熾」，命根斷為「爆」，風刀",
    "T34n1718_006:0076b24": "解體為「裂」。又云，受苦悲痛呻吟聲名為「爆」，",
    "T34n1718_006:0076b25": "諸根破壞為「裂」，氣斷骨離筋絕，為「摧折墮",
    "T34n1718_006:0076b26": "落」，四大解散為「牆壁崩倒」也。「諸鬼神等」下，",
    "T34n1718_006:0076b27": "第四，一行半，明被燒之相。或云，親屬為「鬼",
    "T34n1718_006:0076b28": "神」，哭泣為「揚聲」，今例上利使以譬神鬼。利",
    "T34n1718_006:0076b29": "使之人或計斷常，若計常者謂法定空，已",
    "T34n1718_006:0076c01": "有還無，無即常；計斷之人謂法定斷，唯此一",
    "T34n1718_006:0076c02": "死更無復續，皆唱言定說其事已顯，故云",
    "T34n1718_006:0076c03": "「揚聲大叫」也。若是鈍使及諸戒取，本不計",
    "T34n1718_006:0076c04": "斷，今見無常但生疑怖，不知出離之方，故",
    "T34n1718_006:0076c05": "言「慞惶不能自出」。「惡獸毒蟲」下，第二，三行",
    "T34n1718_006:0076c06": "半，明穴中事，譬色界火起，諸部解義瞋通",
    "T34n1718_006:0076c07": "三界，即此文也。文為四：初一行，明所燒之",
    "T34n1718_006:0076c08": "類。四禪之定，譬如孔穴也，雖復不及門外",
    "T34n1718_006:0076c09": "敞豁，猶得免於猛炎，入禪定中猶得免於",
    "T34n1718_006:0076c10": "欲界麁惡也。利使眾生亦得禪定，如毘舍",
    "T34n1718_006:0076c11": "闍鬼亦住其中。「薄福德故」一句，是第二，火起",
    "T34n1718_006:0076c12": "之由，由少福故近惡遇苦。「為火所逼」一句，",
    "T34n1718_006:0076c13": "是第三，明火起之勢，孔穴之中雖無猛炎",
    "T34n1718_006:0076c14": "猶有熱惱，四禪雖無欲界惡，亦有愛味細",
    "T34n1718_006:0076c15": "苦，故言為火所逼。「共相殘害」下，第四，二行，",
    "T34n1718_006:0076c16": "明被燒之相，明利鈍相奪，諸使眾生得禪",
    "T34n1718_006:0076c17": "是同，所計各異，異故互相是非，如相殘害",
    "T34n1718_006:0076c18": "也。既於禪中起諸見，則不能生無漏定",
    "T34n1718_006:0076c19": "慧，但著默然如「飲血」，又著五支如「噉肉」，",
    "T34n1718_006:0076c20": "「野干」是欲界貪，未來定已斷，故言「並已前死」，",
    "T34n1718_006:0076c21": "亦名「食噉」，禪定之貪如大惡獸能吞欲界",
    "T34n1718_006:0076c22": "貪也。欲界四倒八苦如「猛炎」，色界四倒此苦",
    "T34n1718_006:0076c23": "如「臭煙」，亦通身受心法四大皮肉等，故言",
    "T34n1718_006:0076c24": "「四面充塞」也。蜈蚣下，第三，二行半偈，明空",
    "T34n1718_006:0076c25": "中事，譬無色界火起。為二：初一行，明所燒",
    "T34n1718_006:0076c26": "之類；後一行半，明所燒之相。厭色界定出",
    "T34n1718_006:0076c27": "向無色，厭色麁境觀無色法，如毒蛇類火",
    "T34n1718_006:0076c28": "燒出穴，若爾瞋通三界也。若得無色定必",
    "T34n1718_006:0076c29": "滅下緣，故云「隨取而食」也。非想最頂，猶尚",
    "T34n1718_006:0077a01": "不免顛倒諸苦，如「頭上火然」。非想亦有八",
    "T34n1718_006:0077a02": "苦之火：心生異念名生苦；念念不住名老",
    "T34n1718_006:0077a03": "苦；行心擾擾妨定名病苦；退定是死苦；求",
    "T34n1718_006:0077a04": "定不得是求不得苦；求定不得必有於障，",
    "T34n1718_006:0077a05": "即怨憎會苦；四陰心即五盛陰苦。不能即",
    "T34n1718_006:0077a06": "斷有頂種，故頭上火然也。無無漏故飢渴",
    "T34n1718_006:0077a07": "所惱，猶是輪迴周慞悶走也。「其宅如是」下，",
    "T34n1718_006:0077a08": "第四，一行，總結三界眾難非一，頌總譬竟。",
    "T34n1718_006:0077a09": "「是時宅主在門外立」下，有三十二行半偈，頌",
    "T34n1718_006:0077a10": "第二別譬。別譬有四，今頌但三。初有二行",
    "T34n1718_006:0077a11": "半，頌長者見火；次第二，有十三行，頌捨几",
    "T34n1718_006:0077a12": "用車寢大施小譬；次第三，有十七行，頌賜大",
    "T34n1718_006:0077a13": "車譬。初二行半頌見火，有三：一能見，二所",
    "T34n1718_006:0077a14": "見，三起驚怖，此中具頌也。初「宅主」下三句，",
    "T34n1718_006:0077a15": "即是能見之人，上明見，今云聞，以聞代見",
    "T34n1718_006:0077a16": "也，聞必從他。「門外立」者，正頌上我雖能於",
    "T34n1718_006:0077a17": "所燒之門安隱得出也。「立」者，在法身地常",
    "T34n1718_006:0077a18": "懷大悲，欲救眾生不處第一義空之座",
    "T34n1718_006:0077a19": "也。舊云，十方佛語釋迦云，汝有緣諸子在",
    "T34n1718_006:0077a20": "三界中，善根將滅也。又云，眾生感佛之機，",
    "T34n1718_006:0077a21": "為他人也。今云，法是佛師，謂三昧法也，此",
    "T34n1718_006:0077a22": "法為師，即他人也。若入三昧則能見機，",
    "T34n1718_006:0077a23": "三昧令佛見，故言「有人言」也。又云，大悲是",
    "T34n1718_006:0077a24": "他人也(云云)。「汝諸子等」下，第二一行一句，頌",
    "T34n1718_006:0077a25": "所見之火。問：子本未出，云何因戲來入？答：",
    "T34n1718_006:0077a26": "或曾發心，名出三界，而復退還名之為入。",
    "T34n1718_006:0077a27": "如人舉足欲出門側而反，亦名為出亦名",
    "T34n1718_006:0077a28": "還入也。又理性本淨非三界法，因無明故",
    "T34n1718_006:0077a29": "而起戲論便有生死，故云「先因遊戲來入」",
    "T34n1718_006:0077b01": "也。大善未著為「稚小」，無明所覆為「無知」。「聞",
    "T34n1718_006:0077b02": "已驚入」下，第三，二句，頌上即大驚怖而起大",
    "T34n1718_006:0077b03": "悲心。「方宜救濟」下，第二，十三行，是頌捨几用",
    "T34n1718_006:0077b04": "車，為二，初有五行半，頌上救子不得。上開",
    "T34n1718_006:0077b05": "譬中有勸、誡，上合中但合勸，今但頌誡。誡",
    "T34n1718_006:0077b06": "文有三，今明亦三：初四偈半，頌上我當說",
    "T34n1718_006:0077b07": "怖畏擬宜；次「諸子無知」下，第二，三句，頌不",
    "T34n1718_006:0077b08": "受誡；「嬉戲不已」，第三，一句，正頌息化。「方宜」",
    "T34n1718_006:0077b09": "者，擬宜大教也。「告喻」即是說眾患難誡教",
    "T34n1718_006:0077b10": "之義。指不已一句，頌上視父而已，放捨苦",
    "T34n1718_006:0077b11": "言之義也。「是時長者而作是念」下，第二，七行",
    "T34n1718_006:0077b12": "半偈，頌上用車。上有四：一者、擬宜三車；二、",
    "T34n1718_006:0077b13": "知子先心；三、歎三車希有；四、適子所願。今頌",
    "T34n1718_006:0077b14": "中但有三義，略不頌知子先心。前三行頌",
    "T34n1718_006:0077b15": "擬宜，「告諸子」下，第二，三偈，勸歎三車希有。",
    "T34n1718_006:0077b16": "上明勸、示、證三義，今頌亦三義，重頌勸，成",
    "T34n1718_006:0077b17": "四：初一行頌勸；次羊車下，第二，三句頌示；",
    "T34n1718_006:0077b18": "次「汝等出來」，第三，一句，又頌勸；次「吾為汝等」",
    "T34n1718_006:0077b19": "下，第四，一偈，頌證。「聞說如此諸車」下，第三，一",
    "T34n1718_006:0077b20": "行半偈，頌適子所願。今總頌上六句，「馳走」",
    "T34n1718_006:0077b21": "頌上見諦，「空地」頌上無學也。從「長者見子",
    "T34n1718_006:0077b22": "得出火宅」下，第三，有十七行偈，頌上第三",
    "T34n1718_006:0077b23": "等賜大車譬。上文有四：一免難，二索車，三",
    "T34n1718_006:0077b24": "等賜大車，四得車歡喜。今頌亦四：初五行",
    "T34n1718_006:0077b25": "頌免難歡喜；第二，三行，頌索車，第三，七行",
    "T34n1718_006:0077b26": "半，頌等賜，第四，一行半，頌得車歡喜。就初",
    "T34n1718_006:0077b27": "五行頌上諸子免難，又二：初一行，頌免難；",
    "T34n1718_006:0077b28": "次「而自」下，第二，四行，頌歡喜。「坐師子座」者，",
    "T34n1718_006:0077b29": "有二釋：一云，諸子坐座，得出三界故無",
    "T34n1718_006:0077c01": "畏也；二云，是長者坐座，長者見子免難即",
    "T34n1718_006:0077c02": "得無畏，初在門外猶有憂畏故云立，今得",
    "T34n1718_006:0077c03": "出門方坐無畏，故〈方便品〉云「今我喜無畏」。",
    "T34n1718_006:0077c04": "免難文竟。「而自慶」下，第二，四行，頌長者歡喜，",
    "T34n1718_006:0077c05": "如文。「知父安坐」下，第二，三行偈，頌第二索",
    "T34n1718_006:0077c06": "車，如文。「長者大富」下，第三，七行半，頌上第",
    "T34n1718_006:0077c07": "三等賜大車，上文有二章、二廣、二釋，合有",
    "T34n1718_006:0077c08": "五文，今但頌四，不頌廣等心，不頌釋等",
    "T34n1718_006:0077c09": "心。初一行，超頌第四釋大車，屋盛稱庫、地",
    "T34n1718_006:0077c10": "盛曰藏，行具一切法名藏，眼耳六根具一",
    "T34n1718_006:0077c11": "切法名庫(云云)。「次以眾寶物」下，第二，六行偈，",
    "T34n1718_006:0077c12": "頌第三廣大車。次二句頌二章門，「以是妙",
    "T34n1718_006:0077c13": "車」一句，第三，頌第二大車章門。「等賜諸子」一",
    "T34n1718_006:0077c14": "句，第四，頌初等心章門也。「諸子是時歡喜踊",
    "T34n1718_006:0077c15": "躍」下，第四，一行半，頌得車歡喜。「遊於四方」者，",
    "T34n1718_006:0077c16": "乘中道慧，橫遊四種四門、四種四諦，豎遊",
    "T34n1718_006:0077c17": "四十一位、究竟常樂我淨之德，故言嬉戲自",
    "T34n1718_006:0077c18": "在也。「告舍利弗我亦如是」下，第二，三十四行",
    "T34n1718_006:0077c19": "半，即是頌合譬也。初四行頌合總譬，但作",
    "T34n1718_006:0077c20": "四意兼得六譬。「我亦如是」一行，頌合長者，",
    "T34n1718_006:0077c21": "上半頌合位號，下半頌合名行兼歎德義。",
    "T34n1718_006:0077c22": "七種方便賢聖中尊、九種世間之父。「一切眾",
    "T34n1718_006:0077c23": "生皆是吾子」一偈，頌合五道，義兼三十子。",
    "T34n1718_006:0077c24": "三十子是緣因子，一切眾生即是正因子也。",
    "T34n1718_006:0077c25": "「三界無安」半偈，頌合家宅，兼得一門義。「眾",
    "T34n1718_006:0077c26": "苦充滿」一偈半，頌合火起。合總譬竟也。",
    "T34n1718_006:0077c27": "從「如來已離三界火宅」下，三十行半，第二，",
    "T34n1718_006:0077c28": "頌合別譬。上頌開無不虛，今頌合則有。初",
    "T34n1718_006:0077c29": "三偈頌見諸眾生為生老等合見火譬。上頌",
    "T34n1718_006:0078a01": "見火譬文有三，今合亦三：初一偈，頌上如",
    "T34n1718_006:0078a02": "來能見，正由寂然閑居，能見五濁諸子也，",
    "T34n1718_006:0078a03": "即合聞有人言；次「今此三界」下，第二，一行半，",
    "T34n1718_006:0078a04": "頌上所見諸眾生為生老病死之所燒煮合",
    "T34n1718_006:0078a05": "第二所見火譬；「唯我一人」下，第三，半偈，頌上",
    "T34n1718_006:0078a06": "佛見此已便作是念，合驚入火宅也。「雖復教",
    "T34n1718_006:0078a07": "詔」下，第二，四行，頌捨几用車譬，為二：初一",
    "T34n1718_006:0078a08": "行，頌捨几等。上開譬有三，擬宜、無機、息化，",
    "T34n1718_006:0078a09": "今此一偈亦有三意，但總略。「雖復教詔」一句，",
    "T34n1718_006:0078a10": "頌擬宜，「而不信受」一句，頌無機，下二句頌",
    "T34n1718_006:0078a11": "息化；或可下二頌無機也。「貪著深故」，頌",
    "T34n1718_006:0078a12": "上未免生老病死憂悲苦惱等也。「以是方便」",
    "T34n1718_006:0078a13": "下，第二，三偈，頌合用車救子得譬，上文有",
    "T34n1718_006:0078a14": "四，今但頌三，合亦三，略不合知子先心。初",
    "T34n1718_006:0078a15": "「以是方便」一句，頌上但以智慧方便欲擬宜；",
    "T34n1718_006:0078a16": "從「為說三乘」下，第二，一行一句，頌合上第",
    "T34n1718_006:0078a17": "三歎三車希有；「是諸子等」下，第三，一行半，頌",
    "T34n1718_006:0078a18": "合第四適所願。上合三乘各有四句，今則",
    "T34n1718_006:0078a19": "總頌。「若心決定」者，從苦法忍已上是真決",
    "T34n1718_006:0078a20": "定，此之一句，總頌三乘馳走之位；後「具足」",
    "T34n1718_006:0078a21": "下一行，各頌三乘爭出之位也。「汝舍利弗，",
    "T34n1718_006:0078a22": "我為」下，第三，有八行，頌合第三等賜大車",
    "T34n1718_006:0078a23": "譬。長行不合索車及與歡喜，頌開則具。頌",
    "T34n1718_006:0078a24": "今合等賜、歡喜，不合免難、索車，去取、終成",
    "T34n1718_006:0078a25": "有二，文又二，初五行，頌合等賜，後三行，頌",
    "T34n1718_006:0078a26": "歡喜。上合等賜有四，不頌其二，今合又略，",
    "T34n1718_006:0078a27": "但合二章門及第三廣大車。又頌釋有車",
    "T34n1718_006:0078a28": "之由，初「汝舍利」下一行，先頌大車章門，上文",
    "T34n1718_006:0078a29": "諸佛禪定等。次「汝等若能」下，第二，一行，頌",
    "T34n1718_006:0078b01": "合等心章門，上云是諸眾生脫三界者也。",
    "T34n1718_006:0078b02": "次「是乘微妙」下，第三，二行，頌合正廣大車，",
    "T34n1718_006:0078b03": "上云皆是一相一種等，次「無量億千諸力解",
    "T34n1718_006:0078b04": "脫」下，第四，一行，是頌上有車之由也。「得如",
    "T34n1718_006:0078b05": "是乘」下，第二，三偈，頌得車歡喜。就此復二：",
    "T34n1718_006:0078b06": "初二偈，明各得大車；後「以是因緣」下，第二，一",
    "T34n1718_006:0078b07": "偈，結勸信也。今初二偈，「日夜」者，初得佛知",
    "T34n1718_006:0078b08": "見中道智光如日分，無明在如夜；自得中",
    "T34n1718_006:0078b09": "道智如日，慈悲入生死如夜。常行二法",
    "T34n1718_006:0078b10": "故言「遊戲」。三乘之人同入佛智，故云「與諸",
    "T34n1718_006:0078b11": "菩薩及聲聞眾」。又此明自行、化他，自獲是",
    "T34n1718_006:0078b12": "乘，故言「日夜遊戲」；以此化他，故言「與諸菩",
    "T34n1718_006:0078b13": "薩及聲聞眾」。能化三乘，「同乘寶乘」也。次一",
    "T34n1718_006:0078b14": "偈，所說一乘無三因緣，於十方土審實而求",
    "T34n1718_006:0078b15": "唯一無二，除佛方便則不在言耳。他云，菩",
    "T34n1718_006:0078b16": "薩若不索車，何因乘車歡喜？「告舍利弗，汝",
    "T34n1718_006:0078b17": "諸人等」下，第四，有十五行半偈，頌上第四",
    "T34n1718_006:0078b18": "合不虛譬。上合有二，先舉二譬，後合不虛；",
    "T34n1718_006:0078b19": "今但頌合不虛，文為二：初三行半，正頌合",
    "T34n1718_006:0078b20": "不虛章門；次「若有菩薩」下，第二，十二偈，頌合",
    "T34n1718_006:0078b21": "釋不虛，身子作稱本心不虛譬。父本欲",
    "T34n1718_006:0078b22": "令子得出難故設三車，既得免難乃至不",
    "T34n1718_006:0078b23": "與小車，亦不違先心，是故不虛。佛頌其",
    "T34n1718_006:0078b24": "譬則明不虛，明佛本意即欲說一，但為五",
    "T34n1718_006:0078b25": "濁不肯信受，故說於三，濁障既除還說一",
    "T34n1718_006:0078b26": "大，即稱本心也。今初，章門為三：初一行，先",
    "T34n1718_006:0078b27": "定父子，明本欲與大，故文云皆是吾子，理",
    "T34n1718_006:0078b28": "應平等與大也。次「汝等」下，第二，一偈，明乃",
    "T34n1718_006:0078b29": "說三乘意為除障，故云汝等累劫眾苦所",
    "T34n1718_006:0078c01": "燒。次「我雖先」下，第三，一行半，既已障除，還遂",
    "T34n1718_006:0078c02": "本心與大乘法，故云「今所應作唯佛智慧」",
    "T34n1718_006:0078c03": "也。「若有菩薩」下，第二，十二行，頌合釋，還釋",
    "T34n1718_006:0078c04": "前三意。初二偈，釋同皆是子理應平等；次「若",
    "T34n1718_006:0078c05": "人小智」下，第二，七偈，釋不能受故乃說三",
    "T34n1718_006:0078c06": "乘；次「其實未」下，第三，有三偈，釋後若堪能",
    "T34n1718_006:0078c07": "還與其大。今初二行，「若有菩薩」者，方便三乘",
    "T34n1718_006:0078c08": "所化眾生，皆是昔日結緣佛子，亦皆同有真",
    "T34n1718_006:0078c09": "如佛性，故云皆是菩薩也。「若人小智」下，第",
    "T34n1718_006:0078c10": "二，七行，明小智障重不即信受，為是方便開",
    "T34n1718_006:0078c11": "三接引小智。「為說苦諦」者，聲聞於三乘中",
    "T34n1718_006:0078c12": "最小，復以苦諦為初門。「眾生心喜」者，稱其",
    "T34n1718_006:0078c13": "本習則喜，本厭生死自求涅槃，今聞出離",
    "T34n1718_006:0078c14": "即會宿習故歡喜。此中正明有作四諦。「但",
    "T34n1718_006:0078c15": "離虛妄」者，無明已是不實，通惑附無明起，",
    "T34n1718_006:0078c16": "故呼之為虛妄；有作四諦但除此惑，名為",
    "T34n1718_006:0078c17": "解脫，脫於分段未脫變易故非自在。「其實",
    "T34n1718_006:0078c18": "未得」下，第三，三偈，釋障既除情根又利，還遂",
    "T34n1718_006:0078c19": "本心與大乘法。佛本欲與一切解脫，今汝",
    "T34n1718_006:0078c20": "始斷分段，非大涅槃，以其未得一切故，",
    "T34n1718_006:0078c21": "終是未稱本心，故言「我意不欲令至滅度」。",
    "T34n1718_006:0078c22": "今則還令得無上道入大涅槃，乃是究竟",
    "T34n1718_006:0078c23": "稱佛本心。一切解脫即是無作滅諦，無上道",
    "T34n1718_006:0078c24": "即是無作道諦，用二諦破無作苦習，昔欲",
    "T34n1718_006:0078c25": "說此而此眾生不堪，障既已除還說此也。",
    "T34n1718_006:0078c26": "佛為法王，於權實法已得自在，開三顯一",
    "T34n1718_006:0078c27": "實，豈當有虛也。「汝舍利弗我此法印」下，六，",
    "T34n1718_006:0078c28": "十五行偈，勸信流通。信者信佛說不說也，",
    "T34n1718_006:0078c29": "勸者勸可通不可通，有此二義故言勸信。",
    "T34n1718_006:0079a01": "文為二：一、標兩章，二、釋。初一行，標說不說",
    "T34n1718_006:0079a02": "者，如來說此法印，為利益世間故說也；不",
    "T34n1718_006:0079a03": "說者，四十餘年未是說時，五千未去是故不",
    "T34n1718_006:0079a04": "說也。次「在所遊方」下半行，標可通不可通",
    "T34n1718_006:0079a05": "章者，勿妄宣傳也，惡者強說令其墮苦，善",
    "T34n1718_006:0079a06": "者不說誤其失樂，若大悲愍惡則不為通，",
    "T34n1718_006:0079a07": "若大慈念善則應為通，是名標可通不可",
    "T34n1718_006:0079a08": "通章也。從「若有聞者」，是第二，釋，又為二：初",
    "T34n1718_006:0079a09": "八行釋可說不可說；第二，五十行半，釋可通",
    "T34n1718_006:0079a10": "不可通。今初八行，明如來利益世間之相",
    "T34n1718_006:0079a11": "也。通論三世利益，別論令二乘入信。「阿鞞跋",
    "T34n1718_006:0079a12": "致」是觀現在益，「曾見」者，觀過去善為說也。",
    "T34n1718_006:0079a13": "信汝者我者，觀未來善為說也，下文云「若",
    "T34n1718_006:0079a14": "深信解者，見佛常住靈鷲」即其義也。斯《法",
    "T34n1718_006:0079a15": "華經》一(行是)結上開下，如來觀知三世利益，",
    "T34n1718_006:0079a16": "是故為說，淺智不解則不為說。此釋如來",
    "T34n1718_006:0079a17": "說不說章也。從「憍慢懈怠」下，釋行人通",
    "T34n1718_006:0079a18": "不通章，又二，初三十六行半，明若用大悲",
    "T34n1718_006:0079a19": "門莫為惡說，先引惡數，必起惡謗獲惡",
    "T34n1718_006:0079a20": "果報，是故大悲不可為說。「斷世間佛種」者，",
    "T34n1718_006:0079a21": "《淨名》以煩惱為如來種，此取境界性也；《大",
    "T34n1718_006:0079a22": "品》以一切種智學般若，此取了因性為",
    "T34n1718_006:0079a23": "佛種；《涅槃》用心性理不斷，此取正因性為",
    "T34n1718_006:0079a24": "佛種；今經明小善成佛，此取緣因為佛種，",
    "T34n1718_006:0079a25": "若不信小善成佛，即斷世間佛種也。「若有",
    "T34n1718_006:0079a26": "利根」下十九行，釋弘經時用大慈門，善人",
    "T34n1718_006:0079a27": "應為宣說令不失樂。夫弘通之要，諧和兩",
    "T34n1718_006:0079a28": "門令其得所，是善流傳，若不得所是妄宣",
    "T34n1718_006:0079a29": "傳。文為二：初十七行，有五雙十隻善人之",
    "T34n1718_006:0079b01": "相，可為宣說；後二行，總結應可說也。初過",
    "T34n1718_006:0079b02": "現為一雙，「利根」是現在，「植善」是過去，「強識」",
    "T34n1718_006:0079b03": "是現在，「見百千」是過去也；二、上下為一雙，「修",
    "T34n1718_006:0079b04": "慈」是愍下，「恭敬」是尊上也；三、內外為一雙，",
    "T34n1718_006:0079b05": "「捨惡親善」是外求，「持戒如珠」是內護，四、自行",
    "T34n1718_006:0079b06": "化他為一雙，「質直敬佛」是自行，「譬喻說法」是",
    "T34n1718_006:0079b07": "化他；五、始終為一雙，「四方求法」請益之始，「頂",
    "T34n1718_006:0079b08": "受專修」是歸憑之終(云云)。「告舍利弗」下兩行，總",
    "T34n1718_006:0079b09": "結。善信甚多，略舉十相示流通方法，顯慈",
    "T34n1718_006:0079b10": "悲兩門可通不可通之大要也。◎",
    "T34n1718_006:0079b11": "◎釋信解品",
    "T34n1718_006:0079b12": "有人言，信解三法，謂一往化、隨逐化、畢竟化，",
    "T34n1718_006:0079b13": "昔說大為一往，背大後為隨逐，父子相見",
    "T34n1718_006:0079b14": "為畢竟。又人天善為一往，說小乘齊法",
    "T34n1718_006:0079b15": "華為隨逐，說法華得記為畢竟。又初說",
    "T34n1718_006:0079b16": "二乘為一往，轉教為隨逐，法華為畢竟。又",
    "T34n1718_006:0079b17": "轉教為一往，歷方等為隨逐，悟一乘為",
    "T34n1718_006:0079b18": "畢竟。又說《法華》為一往，十地常教化為隨",
    "T34n1718_006:0079b19": "逐，至金剛心為畢竟。又結僧那為一往，",
    "T34n1718_006:0079b20": "中間為隨逐，得佛為畢竟。私謂諸解重疊，",
    "T34n1718_006:0079b21": "玉屑非寶，夫一往非本懷，畢竟是宗極，說",
    "T34n1718_006:0079b22": "人天、二乘為一往，可非本懷，昔為說大今",
    "T34n1718_006:0079b23": "說《法華》，箇是畢竟那稱一往？若《法華》畢竟",
    "T34n1718_006:0079b24": "而更成一往，人天一往還成畢竟，則大顛倒。",
    "T34n1718_006:0079b25": "又二乘是一往，草庵須破；昔大為一往，繫珠",
    "T34n1718_006:0079b26": "亦須破。若一破一不破，一是一往、一非一",
    "T34n1718_006:0079b27": "往。又父子相見是畢竟者，前畢竟應悟一，",
    "T34n1718_006:0079b28": "則後畢竟無復用；若後畢竟乃悟一，前畢",
    "T34n1718_006:0079b29": "竟非畢竟。節節有妨，今皆不用。有人言，此",
    "T34n1718_006:0079c01": "品是迹。何者？如來成道已久，乃至中間中止",
    "T34n1718_006:0079c02": "亦是迹耳。私謂義理乃然，在文不便。何者？佛",
    "T34n1718_006:0079c03": "未說本迹，那忽豫領？若未會三已應悟",
    "T34n1718_006:0079c04": "一(云云)。今釋品者，夫根有利鈍、惑有厚薄，",
    "T34n1718_006:0079c05": "說有法譬，悟有前後。法華座前猶如豌豆，",
    "T34n1718_006:0079c06": "文云「如來說法既久，我時在座身體疲懈，但",
    "T34n1718_006:0079c07": "念空無相願，於菩薩法都無一念好樂之",
    "T34n1718_006:0079c08": "心。」初聞略說動執生疑，廣聞五佛蒙籠未",
    "T34n1718_006:0079c09": "曉，今聞譬喻歡喜踊躍，信發解生疑去理",
    "T34n1718_006:0079c10": "明。歡喜是世界，信生是為人，疑去是對治，理",
    "T34n1718_006:0079c11": "明是第一義，以是因緣，故名「信解品」。稟小",
    "T34n1718_006:0079c12": "大教，初革凡成聖各有次位，但小乘信行",
    "T34n1718_006:0079c13": "從聞生解，苦忍明發信則稱行；法行歷法",
    "T34n1718_006:0079c14": "觀察，苦忍明發法則稱行。若信行人，轉入修",
    "T34n1718_006:0079c15": "道轉名信解；法行人入修道，轉名見得。準",
    "T34n1718_006:0079c16": "小望大亦應如此。中根之人聞說譬喻，初",
    "T34n1718_006:0079c17": "破疑惑入大乘見道故名為信，進入大乘",
    "T34n1718_006:0079c18": "修道故名為解。文云「無上寶聚不求自得，",
    "T34n1718_006:0079c19": "我等今日真是聲聞。」以佛道聲令一切聞，",
    "T34n1718_006:0079c20": "聞圓教入圓位，故名「信解品」。本迹者，四大",
    "T34n1718_006:0079c21": "弟子久入大乘成就佛法，迹引中根示初",
    "T34n1718_006:0079c22": "信解，故名「信解品」。此是領解段，近領火宅、",
    "T34n1718_006:0079c23": "遠領方便。文為二：一、經家敘歡喜，二、白佛",
    "T34n1718_006:0079c24": "自陳。先敘內心，次敘外敬。善吉獨稱「慧",
    "T34n1718_006:0079c25": "命」。三人摩訶者，通論皆大皆慧，別論善吉解",
    "T34n1718_006:0079c26": "空空慧為命，此約行也。諸慧人中佛慧第",
    "T34n1718_006:0079c27": "一，佛於《般若》命其轉教，其為慧人所命",
    "T34n1718_006:0079c28": "故云慧命。三弟子被命少，不以空為行",
    "T34n1718_006:0079c29": "宗，此約教也。摩訶如前說(云云)。得喜之由，",
    "T34n1718_006:0080a01": "遠聞方便五段法說，經家但敘聞希有法、聞",
    "T34n1718_006:0080a02": "授記二種，或可聞希有法敘四段，見受記是",
    "T34n1718_006:0080a03": "第五段也。如此聞見昔未曾有，歡喜之由",
    "T34n1718_006:0080a04": "也。「發希有心」者，敘近聞譬喻四番之說希",
    "T34n1718_006:0080a05": "有心發，心發故名之為信，以信故入，入歡",
    "T34n1718_006:0080a06": "喜位，即信解品意也。「從座起」者，敘外敬，如",
    "T34n1718_006:0080a07": "文。例身子，亦應三業領解，準前可解。「白佛」",
    "T34n1718_006:0080a08": "下，口自陳，文為二：初長行及七十三偈半，正",
    "T34n1718_006:0080a09": "陳得解；次十三偈，歎佛恩深。此解由佛，故",
    "T34n1718_006:0080a10": "先陳次歎。長行又二：初、略法說，二、譬廣說。略",
    "T34n1718_006:0080a11": "又二：法說、略舉譬。法說又二：先明昔稟三",
    "T34n1718_006:0080a12": "故不求，二明今會一故自得。不求中有標、",
    "T34n1718_006:0080a13": "有釋。標為三：一、居僧首故，二、俗年邁故，三、",
    "T34n1718_006:0080a14": "證得故。初居僧首者，我法臘既高，晚學以",
    "T34n1718_006:0080a15": "我為軌，忽改途易轍棄小求大，為後來",
    "T34n1718_006:0080a16": "所嫌，自固護彼，所以不求。二俗年已邁，若",
    "T34n1718_006:0080a17": "作菩薩當專任大道廣度眾生，今既朽老",
    "T34n1718_006:0080a18": "無所堪任，是故不求。三已得涅槃無為正",
    "T34n1718_006:0080a19": "位，不能發大心，高原陸地不生蓮華，盡、無",
    "T34n1718_006:0080a20": "生智已立，無所依求。所以者何？釋三不求，",
    "T34n1718_006:0080a21": "文不次第，先釋得涅槃不求，次釋年邁",
    "T34n1718_006:0080a22": "即兼僧首，或指昔說法既久心不喜樂。釋",
    "T34n1718_006:0080a23": "居僧首不求，既言在座復道年朽，知釋",
    "T34n1718_006:0080a24": "僧首也。釋不求如文。「我等今於佛前」下，陳",
    "T34n1718_006:0080a25": "得解之由，由遠聞五章略廣開三顯實，是故",
    "T34n1718_006:0080a26": "慶幸。「獲大善利」者，正陳得解，是近聞四番",
    "T34n1718_006:0080a27": "譬喻希有之法而獲開悟，開悟善利也。「無量",
    "T34n1718_006:0080a28": "珍寶」下，第二是略舉譬，譬昔不求而今自",
    "T34n1718_006:0080a29": "得希有法寶也。從「世尊我等樂說譬喻」下，",
    "T34n1718_006:0080b01": "是廣領解，有開譬、合譬，欲開先諮發(云云)。譬",
    "T34n1718_006:0080b02": "為五：一、從「捨父逃逝」下，名父子相失譬，近",
    "T34n1718_006:0080b03": "領火宅總譬，遠領方便略頌；二、從「窮子傭",
    "T34n1718_006:0080b04": "賃」下，名父子相見譬，近領火宅見火，遠領",
    "T34n1718_006:0080b05": "方便我以佛眼觀見；三、從「即遣傍人急追將",
    "T34n1718_006:0080b06": "還」下，名追誘譬，近領火宅捨几用車，遠領",
    "T34n1718_006:0080b07": "方便寢大施小；四、從「過是已後心相體信」下，",
    "T34n1718_006:0080b08": "委知家業譬，此非領上近遠，乃追取方等彈",
    "T34n1718_006:0080b09": "呵、《大品》轉教意耳；五、從「復經少時父知子",
    "T34n1718_006:0080b10": "意」下，名付家業譬，近領火宅賜一大車，遠",
    "T34n1718_006:0080b11": "領法說正直捨方便。又合第四、第五共為",
    "T34n1718_006:0080b12": "一領付譬，在下更明其意也。舊以西方無",
    "T34n1718_006:0080b13": "量壽佛以合長者，今不用之。西方佛別、緣",
    "T34n1718_006:0080b14": "異，佛別故隱顯義不成，緣異故子父義不成；",
    "T34n1718_006:0080b15": "又此經首末全無此旨，閉眼穿鑿。今依文",
    "T34n1718_006:0080b16": "附義，若釋窮子，取二乘人半字法銷文，",
    "T34n1718_006:0080b17": "若釋長者，取盧舍那佛滿字法門銷文。何",
    "T34n1718_006:0080b18": "者？宅內長者，脫纓珞著垢衣，衣纓有異，",
    "T34n1718_006:0080b19": "人秖是一，譬盧舍那佛隱無量神德示丈",
    "T34n1718_006:0080b20": "六金輝，執持糞器設三乘教，隱顯有殊何",
    "T34n1718_006:0080b21": "關體別，舍那著脫近尚不知，彌陀在遠何",
    "T34n1718_006:0080b22": "甞變換(云云)？父子相失譬又為四：一、子背",
    "T34n1718_006:0080b23": "父去，二、父求子中止，三、子遇到本，四、其父",
    "T34n1718_006:0080b24": "憂念。四段各兩。初兩者：一、背父而去，領總",
    "T34n1718_006:0080b25": "譬中五百人。昔結大乘子父，尋復失解流",
    "T34n1718_006:0080b26": "浪五道，故言「或十二十至五十歲」，通是佛子，",
    "T34n1718_006:0080b27": "子義微弱故言「幼稚」，非結緣己界，故言「久",
    "T34n1718_006:0080b28": "住他國」；二者向本而還，領總譬三十子。此",
    "T34n1718_006:0080b29": "緣有微著之義故言「長大」，緣既經苦關佛",
    "T34n1718_006:0080c01": "大悲，故言「遇到本國」。父求子而止為兩者：",
    "T34n1718_006:0080c02": "一、父求子不得，領總譬中長者。從眾生退",
    "T34n1718_006:0080c03": "大之後，伺其大機未得其會，故言「不得」；",
    "T34n1718_006:0080c04": "二、中止一城，「其家」者，領總譬中宅，「大富」者，",
    "T34n1718_006:0080c05": "領總譬中長者德業內外財富意耳。子到",
    "T34n1718_006:0080c06": "父城為二：一、到城之由，領火起苦惱之",
    "T34n1718_006:0080c07": "相。從退大已後，處處遊歷備嬰辛苦；二遂",
    "T34n1718_006:0080c08": "到父城者，以苦為機扣於大悲，故言遂到",
    "T34n1718_006:0080c09": "父城。其父憂喜即是兩者：一、念失子苦，",
    "T34n1718_006:0080c10": "二、念得子樂，領總譬中一門。子既幼稚取",
    "T34n1718_006:0080c11": "門不當動父之憂，元以此門通之，故動",
    "T34n1718_006:0080c12": "父之喜。分章竟。銷文者，初、子背父去有",
    "T34n1718_006:0080c13": "二：初、「譬如有人」，領二十子譬二乘人，菩薩",
    "T34n1718_006:0080c14": "位行難知，且齊已領耳。「年既幼穉者」，舊云，",
    "T34n1718_006:0080c15": "聞法少為稚，若爾下文云長大，應是聞法",
    "T34n1718_006:0080c16": "多？今以無明厚重覆障解心，解心無力故",
    "T34n1718_006:0080c17": "言「幼稚」，善根熏被稍稍欲著名為「長大」。「捨",
    "T34n1718_006:0080c18": "父逃逝」者，退大為捨，無明自覆曰逃，趣向",
    "T34n1718_006:0080c19": "生死為逝。問：佛捨應後眾生起惑，是父離",
    "T34n1718_006:0080c20": "子，非是子捨父。答：由眾生不感佛則去世，",
    "T34n1718_006:0080c21": "還成子捨父義。「久住他國」者，涅槃法界是佛",
    "T34n1718_006:0080c22": "自國，生死五欲是為他國，本求出離而退",
    "T34n1718_006:0080c23": "墮不反，故云「久住」。「或十」是天道，「二十」人道，",
    "T34n1718_006:0080c24": "「五十」是五道，約於一人備輪諸道。「年既長大」",
    "T34n1718_006:0080c25": "下，二、向國而還者，幼有二義，一癡小故；二",
    "T34n1718_006:0080c26": "未遭苦故，則不知還，譬結緣已後，大解未",
    "T34n1718_006:0080c27": "濃如癡不反，尚有殘福耽迷不反，今習",
    "T34n1718_006:0080c28": "業冥薰微知向道，遭苦失樂思求出要，此",
    "T34n1718_006:0080c29": "二為機扣佛，名為漸向父國。上文云「若人",
    "T34n1718_006:0081a01": "遭苦為說涅槃」，若以人天二善非感佛緣，",
    "T34n1718_006:0081a02": "在三界中不見佛父為「窮」，不得出要之",
    "T34n1718_006:0081a03": "術又為「窮」，八苦火燒故為「困」。「馳騁四方以",
    "T34n1718_006:0081a04": "求衣食」者，舊云，人天五戒十善各有因果，以",
    "T34n1718_006:0081a05": "為四方用自資給；又於四生營生以求衣",
    "T34n1718_006:0081a06": "食。下文云「一百三十劫今乃得一見」，彼之",
    "T34n1718_006:0081a07": "劫中非無人天因果不能感佛，故知此善",
    "T34n1718_006:0081a08": "非見佛機。今佛既未出，諸凡夫人身受心法",
    "T34n1718_006:0081a09": "起於四見，於中求正道如求食，求助道",
    "T34n1718_006:0081a10": "如求衣，以厭苦求理為可化之緣，佛初",
    "T34n1718_006:0081a11": "出時諸外道等皆先得度，即此意也。大經云",
    "T34n1718_006:0081a12": "「諦觀四方喻於四諦」，準此可知。「漸漸遊行",
    "T34n1718_006:0081a13": "遇向本國」者，明其厭苦希脫邪求涅槃，雖",
    "T34n1718_006:0081a14": "非本意亦蒙值佛，故云「遇向」也，「本國」如",
    "T34n1718_006:0081a15": "上說。下文明城舍云何分別。一切佛法為",
    "T34n1718_006:0081a16": "國，此義則寬；城語小密，以斷德涅槃防非",
    "T34n1718_006:0081a17": "禦惡為城；舍語又親，同體大悲為舍也。「其",
    "T34n1718_006:0081a18": "父先來求子不得」下，第二，求子中止，譬亦為",
    "T34n1718_006:0081a19": "二：初、從退大已後求機不會，不會故名",
    "T34n1718_006:0081a20": "「不得」。二、「中止一城」者，不為一子而廢家業，",
    "T34n1718_006:0081a21": "譬佛不以一處無機而廢餘方施化。舊云，",
    "T34n1718_006:0081a22": "二萬佛後、釋迦佛前，兩楹間為中止。今謂中",
    "T34n1718_006:0081a23": "義可然，止國城家皆不可用。今取方便有",
    "T34n1718_006:0081a24": "餘土為「國」，在同居、實報兩間為「中」，有餘涅",
    "T34n1718_006:0081a25": "槃為「城」，住此涅槃名「止」。處此為家，起勝",
    "T34n1718_006:0081a26": "劣兩應，劣應應聲聞，勝應應菩薩，五人斷",
    "T34n1718_006:0081a27": "通惑者，同生其土皆為菩薩，佛以勝應應",
    "T34n1718_006:0081a28": "之，純以大乘家業訓令修學，中止於此",
    "T34n1718_006:0081a29": "伺覓同居子機，非但中義得合，國城家業",
    "T34n1718_006:0081b01": "皆悉分明。「大富」者，實相境為「家」，具足萬德",
    "T34n1718_006:0081b02": "名為「富」，五度福德名為「財」，般若智慧名為",
    "T34n1718_006:0081b03": "「寶」，導一切悉摩訶衍名「無量」。金銀珠等，是",
    "T34n1718_006:0081b04": "大乘三十七道品也。此即領上長者大富義",
    "T34n1718_006:0081b05": "也。「倉庫盈溢」者，在內為「盈」，在外為「溢」，盛米",
    "T34n1718_006:0081b06": "為「倉」，盛物為「庫」。「倉」譬禪定，禪生百八三昧",
    "T34n1718_006:0081b07": "故。「庫」譬實相，能發十八空智慧故。自資為",
    "T34n1718_006:0081b08": "「盈」，外化為「溢」，領上多有田宅義也。「僮僕」者，",
    "T34n1718_006:0081b09": "方便知見波羅蜜皆悉具足，屈曲隨機稱事",
    "T34n1718_006:0081b10": "稱理，此領上又多僕從。就位為語，二乘及",
    "T34n1718_006:0081b11": "通教菩薩、別教三十心，悉如「僮僕」；別教圓教",
    "T34n1718_006:0081b12": "十地如「臣」，十向如「佐」，十行如「吏」，十住如「民」。",
    "T34n1718_006:0081b13": "初入佛境界，率土之賓無非王民，雖得為",
    "T34n1718_006:0081b14": "民比吏佐等猶為疎遠；十行歷別修習諸",
    "T34n1718_006:0081b15": "法，種種驅馳如吏；十迴向事理稍深，職近",
    "T34n1718_006:0081b16": "王邊如佐；十地輔佛行化，降魔制敵故如",
    "T34n1718_006:0081b17": "臣也。一心三觀如「象」，運圓教大乘；次第三",
    "T34n1718_006:0081b18": "觀如「馬」，運別教大乘；即空析空觀如「牛」，運",
    "T34n1718_006:0081b19": "通教等大乘；析法觀自行如鹿羊等，運二乘",
    "T34n1718_006:0081b20": "之法。「無數」者，權實諸法皆名「車乘」，權實智觀",
    "T34n1718_006:0081b21": "名「象馬牛羊」，非但教法甚多，觀智亦復無數",
    "T34n1718_006:0081b22": "也。「出入」者，二而不二是入，不二而二是出；又",
    "T34n1718_006:0081b23": "不二而二是入，二而不二是出；無量還一是",
    "T34n1718_006:0081b24": "入，一中無量是出；化他用為出，自行用為",
    "T34n1718_006:0081b25": "入。出法益眾生為「息」，化功歸己為「利」。「乃",
    "T34n1718_006:0081b26": "遍他國」者，遍於三土行於非道通達佛道，",
    "T34n1718_006:0081b27": "即其義也，唯法性是己國耳。「商估賈客亦甚",
    "T34n1718_006:0081b28": "眾多」者，諸菩薩是商人，又遍入三土以求",
    "T34n1718_006:0081b29": "法利，故云眾多。此土菩薩往他方聽法，他",
    "T34n1718_006:0081c01": "方大士來此聞經，往還採利也。又應化二",
    "T34n1718_006:0081c02": "身如賈客，將實法遍入三土，化益眾生而",
    "T34n1718_006:0081c03": "歸法身，故云甚多。如世間人令他捉財興",
    "T34n1718_006:0081c04": "生亦自興生也。「時貧窮子遊諸聚落」下，第三，",
    "T34n1718_006:0081c05": "是子還近父譬。此亦二：一、求衣食，二、到父",
    "T34n1718_006:0081c06": "城。初內合退大乘已，備遭諸苦深起厭",
    "T34n1718_006:0081c07": "患，欲求出離取理不中，致成邪僻。因邪",
    "T34n1718_006:0081c08": "慧歷心易可入正，以求出世為感佛由",
    "T34n1718_006:0081c09": "也。觀察五陰為「聚落」，十二入為「邑」，十八界",
    "T34n1718_006:0081c10": "為「國」，歷此求理名「求衣食」。二、「遂到其父所",
    "T34n1718_006:0081c11": "止」下，此是正向。「其父所止之城」者，苦境為",
    "T34n1718_006:0081c12": "機，感佛大悲名為到城，城即涅槃，涅槃通",
    "T34n1718_006:0081c13": "半滿，眾生習解可有得涅槃之義，故言到",
    "T34n1718_006:0081c14": "城。「父每念子」下，第四，即是父憂念子譬。此中",
    "T34n1718_006:0081c15": "亦二：一、念失子之苦。如來自昔至今，恒思",
    "T34n1718_006:0081c16": "子大機，故言「每念」。「五十餘年」者，五道也。開",
    "T34n1718_006:0081c17": "鬼出修羅，故言「餘」也。「未曾說」者，未曾向方",
    "T34n1718_006:0081c18": "便有餘土中臣佐吏人說有此子機緣也。",
    "T34n1718_006:0081c19": "又應世已來自昔《華嚴》方等《大品》諸座，未曾",
    "T34n1718_006:0081c20": "向諸大士說此聲聞本是大乘之子。既非",
    "T34n1718_006:0081c21": "佛子，不解佛法，或如聾啞，或花著拜座，",
    "T34n1718_006:0081c22": "或棄鉢茫然，種種不逮也。「心懷悔恨」，悔昔",
    "T34n1718_006:0081c23": "不勤教詔致令無訓逃逝，恨子不惟恩",
    "T34n1718_006:0081c24": "義疎我親他，內合如來悔不殷勤令入",
    "T34n1718_006:0081c25": "內凡，遂使退失。本解恨其無心不能精進",
    "T34n1718_006:0081c26": "固志逃迷不返，故言悔恨也。「自念老朽」者，",
    "T34n1718_006:0081c27": "化期將畢無傳大法之人，如老朽而無子",
    "T34n1718_006:0081c28": "也。問：法身所化諸菩薩等悉堪補處，何遽",
    "T34n1718_006:0081c29": "此憂？答：法身所化本無興廢，誰談老朽？此",
    "T34n1718_006:0082a01": "非所論。今明化身眷屬則有二種：一、法身",
    "T34n1718_006:0082a02": "大士，其相影嚮，迹雖弟子本或是師，亦不",
    "T34n1718_006:0082a03": "約此自念老朽也；二者同居凡夫，始從化",
    "T34n1718_006:0082a04": "佛初發道心者，名此為子也。子繼父業",
    "T34n1718_006:0082a05": "令胤族不斷，若身子受決作華光佛，則一",
    "T34n1718_006:0082a06": "方佛種相續不斷，大乘家業遞相傳付；若身",
    "T34n1718_006:0082a07": "子無可化之機，則大乘法財現無付囑，後",
    "T34n1718_006:0082a08": "來眾生佛種安寄？老朽興歎正為此也。「復",
    "T34n1718_006:0082a09": "作是念我若得子」下，二、念得子為樂。可度",
    "T34n1718_006:0082a10": "之機名為「得子」，與受佛記名付法財，稱",
    "T34n1718_006:0082a11": "於本心復言「快樂」。領上總譬竟。◎",
    "T34n1718_006:0082a12": "妙法蓮華經文句卷第六上"
}