{
    "T47n1997_008:0747a13": "圓悟佛果禪師語錄卷第八",
    "T47n1997_008:0747a15": "宋平江府虎丘山門人紹隆等編",
    "T47n1997_008:0747a16": "上堂八",
    "T47n1997_008:0747a17": "歲旦上堂。元正啟祚打開門戶。萬物維新天",
    "T47n1997_008:0747a18": "地同春。應時納祐不落窠臼罄無不宜。萬世",
    "T47n1997_008:0747a19": "一時孟春猶寒。伏惟。首座大眾。起居萬福。乞",
    "T47n1997_008:0747a20": "火和煙得。擔泉帶月歸。復云。新年頭有佛法。",
    "T47n1997_008:0747a21": "正是土上加泥。新年頭無佛法。又成當面蹉",
    "T47n1997_008:0747a22": "過。到箇裏佛法世法有無新舊。一時拈向一",
    "T47n1997_008:0747a23": "邊。且不落夤緣一句作麼生道。還委悉麼。乾",
    "T47n1997_008:0747a24": "坤一合地餬餅。日月兩輪天氣毱。",
    "T47n1997_008:0747a25": "施主捨法衣上堂云。迦葉携坐鷄足峯。老盧",
    "T47n1997_008:0747a26": "持過大庾嶺。如今披向寶華座。孤光逈逈高",
    "T47n1997_008:0747a27": "峯頂。且道。是同是別。錦衣公子貴。林下道",
    "T47n1997_008:0747a28": "人高。",
    "T47n1997_008:0747a29": "上堂云。大眾。眾手共淘金。人人皆有得。霜風",
    "T47n1997_008:0747b01": "襲四圍。天華滿衣裓。大賞不論功。虛空長",
    "T47n1997_008:0747b02": "逼塞。分身千百億。彌勒真彌勒。復云。入水須",
    "T47n1997_008:0747b03": "斬蛟。入山須擒虎。才方撲帝鐘。便擊塗毒鼓。",
    "T47n1997_008:0747b04": "一箭落九烏。一捻千鈞土。諸聖和不齊。臘月",
    "T47n1997_008:0747b05": "二十五。",
    "T47n1997_008:0747b06": "舒禪師周祥上堂。大眾。去年今日一語翁。泥",
    "T47n1997_008:0747b07": "牛入海無消息。今年今日鐵斧老。優曇鉢華",
    "T47n1997_008:0747b08": "現籌室。油雲出沒太虛空。動靜去來那有跡。",
    "T47n1997_008:0747b09": "須信雪晴天地春。金烏依舊從東出。",
    "T47n1997_008:0747b10": "上堂。大眾。天上月圓萬像歷然。地下月半觸",
    "T47n1997_008:0747b11": "途成現。見不見。包裹十虛尚餘半。聞不聞。",
    "T47n1997_008:0747b12": "透脫圓通徹本根。玉漏銅壺催不得。乾坤大",
    "T47n1997_008:0747b13": "地一枝燈。一處圓融一切處。無邊剎海更峻",
    "T47n1997_008:0747b14": "層。",
    "T47n1997_008:0747b15": "上堂云。透脫祖師關不知物遷變。一念可萬",
    "T47n1997_008:0747b16": "年。一條真白練。千差眼底親。萬化鏡中現。驀",
    "T47n1997_008:0747b17": "要入三門。等閑騎佛殿。復云。夜雨漬深春。",
    "T47n1997_008:0747b18": "莓苔色染人。溪邊芳草碧。華與柳條新。氣味",
    "T47n1997_008:0747b19": "濃於酒。風光軟勝絪。靈雲覓不得何處悟天",
    "T47n1997_008:0747b20": "真。",
    "T47n1997_008:0747b21": "上堂云。日面月面胡來漢現。有時放行有時",
    "T47n1997_008:0747b22": "把斷。世法佛法打成一片。若作一片會。遇貴",
    "T47n1997_008:0747b23": "即賤。不作一片會。麥裏有麵。復云。三世諸佛",
    "T47n1997_008:0747b24": "不知有。一一面南看北斗。狸奴白牯却知有。",
    "T47n1997_008:0747b25": "戴角擎頭獅子吼。四稜蹋地又團圝。八角磨",
    "T47n1997_008:0747b26": "盤空裏走。擬推尋劈脊摟。拈得鼻孔失却口。",
    "T47n1997_008:0747b27": "為問普化一頭驢。何似紫胡一隻狗。",
    "T47n1997_008:0747b28": "上堂云。有句無句超宗越格。如藤倚樹銀山",
    "T47n1997_008:0747b29": "鐵壁。及至樹倒藤枯。多少人失却鼻孔。直饒",
    "T47n1997_008:0747c01": "收拾得來。已是千里萬里。只如未有與麼消",
    "T47n1997_008:0747c02": "息時。還透得麼。風暖鳥聲碎。日高華影重。",
    "T47n1997_008:0747c03": "上堂云。大眾。久雨不晴今日晴。乾坤大地放",
    "T47n1997_008:0747c04": "光明。牆壁瓦礫說佛法。露柱燈籠著眼聽。敢",
    "T47n1997_008:0747c05": "問諸人。作麼生聽得。乃云親。復云。釋迦老子",
    "T47n1997_008:0747c06": "道。知幻即離。橫身萬里不作方便十分成現。",
    "T47n1997_008:0747c07": "離幻即覺。須彌倒卓亦無漸次眼中出刺。忽",
    "T47n1997_008:0747c08": "若盡大地撮來如粟米粒大。且作麼生知。扇",
    "T47n1997_008:0747c09": "子[跳兆+孛]跳上三十三天。且作麼生覺。正恁麼時",
    "T47n1997_008:0747c10": "還委悉麼。十方剎海金剛座。萬煆爐中鐵蒺",
    "T47n1997_008:0747c11": "藜。",
    "T47n1997_008:0747c12": "上堂。僧問。日面佛月面佛。意旨如何。師云。",
    "T47n1997_008:0747c13": "翻來覆去看。進云。金烏急玉兔速又作麼生。",
    "T47n1997_008:0747c14": "兩重公案。進云。只如道三世諸佛六代祖師",
    "T47n1997_008:0747c15": "同一舌說。未審同那一舌說。師云。便是同也",
    "T47n1997_008:0747c16": "截斷了也。進云。未審將什麼截。師云。將無舌",
    "T47n1997_008:0747c17": "底。進云。草賊大敗。師云點。師乃云。大眾。月",
    "T47n1997_008:0747c18": "生一。快鷹俊鷂趁不及。月生二。德山臨濟失",
    "T47n1997_008:0747c19": "巴鼻。月生三。文殊普賢特地參。忿怒那吒把",
    "T47n1997_008:0747c20": "須彌。一擘百雜碎。折脚鐺子撞破無底籃兒。",
    "T47n1997_008:0747c21": "大悲千手一隻手中一隻眼也提不起。無言",
    "T47n1997_008:0747c22": "童子却解道。前三三後三三。還委悉麼。萬仞",
    "T47n1997_008:0747c23": "峯頭都放却。多年破衲太[毯炎+監]毿。",
    "T47n1997_008:0747c24": "上堂云。大眾。傅大士道。須彌芥子父。芥子須",
    "T47n1997_008:0747c25": "彌爺。山水坦然平。敲氷來煮茶。曾聞傅大士",
    "T47n1997_008:0747c26": "乃彌勒大士化身。看他通箇消息。不妨著實。",
    "T47n1997_008:0747c27": "山僧今日土上加泥。亦有箇頌子。須彌納芥",
    "T47n1997_008:0747c28": "不容易。芥納須彌匹似閑。長河攪著成酥酪。",
    "T47n1997_008:0747c29": "輕輕擊透祖師關。",
    "T47n1997_008:0748a01": "舉。丹霞裕長老為人入室上堂云。大眾。摩醯",
    "T47n1997_008:0748a02": "首羅揭示頂門正眼。摩竭陀國全提向上鉗",
    "T47n1997_008:0748a03": "鎚。壁立萬仞絕承當。孤光爍破四天下。所以",
    "T47n1997_008:0748a04": "道。殺人刀活人劍。將錯就錯。上古之風規。亦",
    "T47n1997_008:0748a05": "是今時之樞要。和泥合水。若論殺人刀不存",
    "T47n1997_008:0748a06": "毫末。活人劍橫屍萬里。須知殺中有活擒縱",
    "T47n1997_008:0748a07": "人天。活中有殺權衡佛祖。直饒說得殺活倜",
    "T47n1997_008:0748a08": "儻分明。山僧更問爾。覓劍在。正恁麼時見麼。",
    "T47n1997_008:0748a09": "萬仞懸崖垂隻手。高峯共唱太平歌。復云。趙",
    "T47n1997_008:0748a10": "州道。趙州南石橋北。觀音院裏有彌勒。祖師",
    "T47n1997_008:0748a11": "留下一隻履。直至如今覓不得。諸人要知落",
    "T47n1997_008:0748a12": "處麼。問取丹霞和尚。",
    "T47n1997_008:0748a13": "結制上堂。二千年前佛制諸方遵行為例。九",
    "T47n1997_008:0748a14": "旬之內安閑共作鬼家活計。且如何是鬼家",
    "T47n1997_008:0748a15": "活計。猢猻入布袋。復云。九旬結袋口。安居",
    "T47n1997_008:0748a16": "解脫道。水乳自和同。萬緣無所撓。栗棘蓬快",
    "T47n1997_008:0748a17": "吞。金剛圈猛跳。共透衲僧家。頂[寧*頁]上一竅。",
    "T47n1997_008:0748a18": "上堂。金色頭陀衣糞掃。毱多尊者運神通。火",
    "T47n1997_008:0748a19": "星迸入新羅國。大象牽藏藕竅中。",
    "T47n1997_008:0748a20": "五月旦日上堂云。鐵樹[髟/龍]鬆石牛哮吼。火雲",
    "T47n1997_008:0748a21": "亘天長萬丈。金烏普照大光明。直得東海鯉",
    "T47n1997_008:0748a22": "魚振鬣揚鱗。南國波斯呈橈舞棹。文殊普賢",
    "T47n1997_008:0748a23": "不敢說理說事。德山臨濟不敢行棒行喝。正",
    "T47n1997_008:0748a24": "恁麼時會麼。拄杖擬吞三世佛。燈籠百解瀉",
    "T47n1997_008:0748a25": "明珠。復云。釋迦老子道。若有一人發真歸源。",
    "T47n1997_008:0748a26": "十方虛空悉皆消殞。五祖和尚又云。一人發",
    "T47n1997_008:0748a27": "真歸源。十方虛空築著磕著。山僧即不然。若",
    "T47n1997_008:0748a28": "有一人發真歸源。十方虛空錦上鋪華。",
    "T47n1997_008:0748a29": "上堂云。新月如鉤輕雲映火。山前麥熟筐裏",
    "T47n1997_008:0748b01": "蠶繰。田夫戢戢栽苗。柳岸垂垂之線。風調雨",
    "T47n1997_008:0748b02": "順盜賊消禳。我輩林下之人。一餉非常慶快。",
    "T47n1997_008:0748b03": "纔作此語。驀地有箇符使。出來道。山前諸處",
    "T47n1997_008:0748b04": "五瘟行疫病太甚。欲就和尚覓箇神符。往前",
    "T47n1997_008:0748b05": "驅逐。山僧遂以拄杖畫一圓相與之。瞥然不",
    "T47n1997_008:0748b06": "見。逡巡却來道。五瘟疫鬼已驅。向他方世界",
    "T47n1997_008:0748b07": "去也。只有一事待請益和尚。此靈驗神符從",
    "T47n1997_008:0748b08": "何處得來。山僧劈脊便打。當下滅跡消聲。因",
    "T47n1997_008:0748b09": "行掉臂。成箇頌子。五月五日天中節。赤口毒",
    "T47n1997_008:0748b10": "舌盡消滅。五月五日五時書。放下蛇頭捋虎",
    "T47n1997_008:0748b11": "鬚。",
    "T47n1997_008:0748b12": "上堂云。逈無依倚超宗越格。非佛非心萬仞",
    "T47n1997_008:0748b13": "壁立。桑樹上著箭。柳樹上汁出。",
    "T47n1997_008:0748b14": "上堂云。粥足飯足飽柴飽水。廬陵米價高。山",
    "T47n1997_008:0748b15": "前麥熟走。盡乾坤剎海。都盧是箇自己。撮向",
    "T47n1997_008:0748b16": "眉毛眼睫間。直得放光動地。不是如來禪。亦",
    "T47n1997_008:0748b17": "非第一義。更說甚衲僧巴鼻。爭如撒手懸崖",
    "T47n1997_008:0748b18": "去却藥忌。且唱箇囉囉哩哩。參。",
    "T47n1997_008:0748b19": "上堂。一二三四五六七。七六五四三二一。旋",
    "T47n1997_008:0748b20": "風車上定盤星。百尺竿頭吹篳栗。咦復舉。雲",
    "T47n1997_008:0748b21": "門一日示眾云。和尚子莫妄想。山是山水是",
    "T47n1997_008:0748b22": "水。僧是僧俗是俗。時有僧出云。學人見山是",
    "T47n1997_008:0748b23": "山見水是水時如何。雲門以手劃一劃云。佛",
    "T47n1997_008:0748b24": "殿為什麼從這裏去。師拈云。似地擎山如石",
    "T47n1997_008:0748b25": "含玉。透得過者盡在無盡藏中。透不過者未",
    "T47n1997_008:0748b26": "免摶量。只如雲門以手劃一劃云。佛殿因什",
    "T47n1997_008:0748b27": "麼從這裏去。又且如何。一葉落知天下秋。",
    "T47n1997_008:0748b28": "蔣運使寄雲居山三大字。仍請陞座云。法法",
    "T47n1997_008:0748b29": "圓融心心虛寂。大包無外文彩已彰。細入無",
    "T47n1997_008:0748c01": "間眼莫能觀。所以道。萬法是心光。諸緣唯性",
    "T47n1997_008:0748c02": "曉。本無迷悟人。只要今日了。今日便與麼。坐",
    "T47n1997_008:0748c03": "斷報化佛頭。喚什麼作心。喚什麼作性恁麼",
    "T47n1997_008:0748c04": "說話已是截斷諸根了也。且作麼生是截斷",
    "T47n1997_008:0748c05": "諸根處。放一線道通箇消息。還委悉麼。大旱",
    "T47n1997_008:0748c06": "得甘雨。大熱得清涼。復有頌云。眾峯盤屈屋",
    "T47n1997_008:0748c07": "耽耽。天上泓澄雨碧潭。渴驥怒猊三大字。高",
    "T47n1997_008:0748c08": "蹤千古振名藍。",
    "T47n1997_008:0748c09": "住南康軍雲居真如禪院。送化主上堂云。火",
    "T47n1997_008:0748c10": "不待日而熱性相類。風不待月而涼氣相合。",
    "T47n1997_008:0748c11": "獨樹不成林。單絲不成線。建大廈非一木之",
    "T47n1997_008:0748c12": "能。濟巨川非一棹之力。所以道眾毛成毬。聚",
    "T47n1997_008:0748c13": "鐵成斧。要須內外相應賓主知容。自然氣類",
    "T47n1997_008:0748c14": "相同羽毛相似。正與麼時如何。八萬四千非",
    "T47n1997_008:0748c15": "鳳毛。三十三人入虎穴。復有頌云。三十餘員",
    "T47n1997_008:0748c16": "雲水客。諸方分化力行持。山門庶事渾依賴。",
    "T47n1997_008:0748c17": "正是金毛奮迅時。",
    "T47n1997_008:0748c18": "上堂云。有句無句已絕誵訛。非色非心直超",
    "T47n1997_008:0748c19": "路布。到箇裏有啟口分也無。莫道是勤上座",
    "T47n1997_008:0748c20": "口似匾檐。設使三世諸佛歷代祖師出來。辯",
    "T47n1997_008:0748c21": "似懸河機如掣電。未免亡鋒結舌。何故。只為",
    "T47n1997_008:0748c22": "風頭太硬。然雖如此。若向箇裏直下承當得",
    "T47n1997_008:0748c23": "去。如龍得水似虎靠山。有丈夫志氣。具絕羅",
    "T47n1997_008:0748c24": "籠手段。所以道。殺人刀活人劍。則這邊那邊",
    "T47n1997_008:0748c25": "向上向下有事無事佛界魔界一時坐斷。忽有",
    "T47n1997_008:0748c26": "人問。未審刀劍在什麼處。委悉麼。從前汗馬",
    "T47n1997_008:0748c27": "無人識。只要重論蓋代功。復舉。僧問雲門。樹",
    "T47n1997_008:0748c28": "凋葉落時如何。雲門云。體露金風。師云。雲門",
    "T47n1997_008:0748c29": "眼似流星機如掣電。拈得將來不妨奇特。如",
    "T47n1997_008:0749a01": "今忽有人問山僧。樹凋葉落時如何。只向伊",
    "T47n1997_008:0749a02": "道。千山雲霧卷。一望見前村。",
    "T47n1997_008:0749a03": "上堂云。十方同聚會。箇箇學無為。此是選佛",
    "T47n1997_008:0749a04": "場。心空及第歸。大丈夫俱決烈志氣。慷慨英",
    "T47n1997_008:0749a05": "靈。踏破化城直截承當。外不見有一切境界。",
    "T47n1997_008:0749a06": "內不見有自己。上不見有諸聖。下不見有凡",
    "T47n1997_008:0749a07": "愚。淨裸裸赤灑灑。一念不生桶底剔脫。豈不",
    "T47n1997_008:0749a08": "是心空。到箇裏還容棒喝麼。還容玄妙理性",
    "T47n1997_008:0749a09": "麼。還容彼我是非麼。直下如紅爐上一點雪",
    "T47n1997_008:0749a10": "相似。豈不是選佛場中擎頭戴角。雖然如此。",
    "T47n1997_008:0749a11": "子細檢點將來。猶涉階梯。且不涉階梯一句",
    "T47n1997_008:0749a12": "作麼生道。還委悉麼。千聖不留無朕跡。萬人",
    "T47n1997_008:0749a13": "叢裏奪高標。復有頌云。住山只貴眾和諧。表",
    "T47n1997_008:0749a14": "裏通明應整齊。折脚濫兒幸無恙。相憑出手",
    "T47n1997_008:0749a15": "共提携。",
    "T47n1997_008:0749a16": "上堂云。清秋晴色苗稼豐登。四海晏清萬民",
    "T47n1997_008:0749a17": "樂業。林下之士歇意休心。直下當陽坐斷報",
    "T47n1997_008:0749a18": "化。饑飡渴飲倦臥閑行。無事無為得大自在。",
    "T47n1997_008:0749a19": "當陽一句不可重宣。迴避不行直須漏泄。還",
    "T47n1997_008:0749a20": "委悉麼。八月秋何處熱。復云。昨夜夢登樓。驀",
    "T47n1997_008:0749a21": "然得箇時節因緣。今朝舉似大眾。四野逈澄",
    "T47n1997_008:0749a22": "澄。端如坐少林。雲籠高嶽頂。月在碧波心。",
    "T47n1997_008:0749a23": "中秋上堂云。只恁麼透得。已是涉泥水。何堪",
    "T47n1997_008:0749a24": "更廉纖。沒頭又沒嘴。到箇裏也須是箇似大",
    "T47n1997_008:0749a25": "死底人却活始得。還委悉麼。棒頭能取證。喝",
    "T47n1997_008:0749a26": "下絕承當。復云。光景急如梭。賢明爭柰何。千",
    "T47n1997_008:0749a27": "林凋敗葉。一雁度秋河。風急砧聲遠。山高月",
    "T47n1997_008:0749a28": "色多。誰當此時節。解唱紫芝歌。",
    "T47n1997_008:0749a29": "退院上堂云。七處住持三十載。今朝方作地",
    "T47n1997_008:0749b01": "行仙。上蒙聖主從卑願。亭毒之恩遠似天。見",
    "T47n1997_008:0749b02": "可而進知難而退。權柄在手舒放非他。住既",
    "T47n1997_008:0749b03": "無心動亦非我。所以二六時中與他同得同",
    "T47n1997_008:0749b04": "證同出同入。豈有心於彼此。何有象於去來。",
    "T47n1997_008:0749b05": "所以道。欲識佛性義。當觀時節因緣。時節若",
    "T47n1997_008:0749b06": "至其理自彰。正當與麼時。還委悉麼。林間蕭",
    "T47n1997_008:0749b07": "散處。世外一閑人。復有頌云。禪月昔年曾有",
    "T47n1997_008:0749b08": "語。山僧師範作良謀。如斯標致雖清拙。大丈",
    "T47n1997_008:0749b09": "夫兒合自由。",
    "T47n1997_008:0749b10": "小參一",
    "T47n1997_008:0749b11": "住成都府天寧寺小參。師示眾云。正令已行",
    "T47n1997_008:0749b12": "十方坐斷。千聖出來亡鋒結舌。雖然如是。事",
    "T47n1997_008:0749b13": "無一向。還有同生同死底衲僧麼。時有僧問。",
    "T47n1997_008:0749b14": "勿謂無心便是道。無心猶隔一重關。如何是",
    "T47n1997_008:0749b15": "一重關。師云。十重也有。進云。如何是關中",
    "T47n1997_008:0749b16": "主。師云。放過一著。進云。作何面目。師便喝。",
    "T47n1997_008:0749b17": "師乃云。只恁麼早多事也。如今直饒舉一則",
    "T47n1997_008:0749b18": "語。盡古今言教一時明得。正是和泥合水。拈",
    "T47n1997_008:0749b19": "一件物。盡大地一時見透。亦是好肉上剜瘡。",
    "T47n1997_008:0749b20": "看他從上得底人。口如臘月扇直得醭生。心",
    "T47n1997_008:0749b21": "如枯木縱逢春夏未曾變動。不是強為任運",
    "T47n1997_008:0749b22": "如此。豈要爾舉古明今拋沙撒土。今夜事不",
    "T47n1997_008:0749b23": "獲已。將錯就錯。與諸人打葛藤去也。還知此",
    "T47n1997_008:0749b24": "事麼。盡十方界窮虛空際。無絲毫透漏。是箇",
    "T47n1997_008:0749b25": "金剛眼睛更無外物。所以尋常與兄弟道。爾",
    "T47n1997_008:0749b26": "纔觀色早塞却眼。纔聽聲早塞却耳。纔嗅香",
    "T47n1997_008:0749b27": "早塞却鼻。纔吐氣早塞咽喉。纔動轉早塞却",
    "T47n1997_008:0749b28": "身。纔起念早塞却意。六根門頭淨裸裸赤灑",
    "T47n1997_008:0749b29": "灑。只是不肯回光返照。看他古人於先德言",
    "T47n1997_008:0749c01": "下契證通箇消息也。不妨親切。水潦被馬祖",
    "T47n1997_008:0749c02": "一踏。起來呵呵大笑云。百千法門無量妙義。",
    "T47n1997_008:0749c03": "只向一毫頭上識得根源去。豈不快哉。臨濟",
    "T47n1997_008:0749c04": "在黃檗三度設問。喫六十棒。及至大愚面前",
    "T47n1997_008:0749c05": "不覺道。元來黃檗佛法無多子。似此得處。豈",
    "T47n1997_008:0749c06": "不驚群。諸公還曾消息麼。若也翻覆參詳。實",
    "T47n1997_008:0749c07": "是得箇入處。始知二六時中行住坐臥動轉",
    "T47n1997_008:0749c08": "施為。一一超古越今無間無斷。與他從上祖",
    "T47n1997_008:0749c09": "佛把手共行。尋常只守閑閑地。不起毫髮凡",
    "T47n1997_008:0749c10": "聖情量。更有什麼得失可疑生死可出。似此",
    "T47n1997_008:0749c11": "說話。可謂對諸公面前。無夢說夢無事生事。",
    "T47n1997_008:0749c12": "忽有箇忍俊不禁出來。喝散大眾拽下繩床。",
    "T47n1997_008:0749c13": "痛打一頓。也怪他不得。然雖如是。也須是實",
    "T47n1997_008:0749c14": "到這箇田地始得。如今還有恁麼人麼。山僧",
    "T47n1997_008:0749c15": "甘喫一頓。且要與此人相見。有麼有麼。如無。",
    "T47n1997_008:0749c16": "山僧今夜失利。",
    "T47n1997_008:0749c17": "示眾云。祖師心印直截當機。凜若劍鋒明如",
    "T47n1997_008:0749c18": "皎日。當臺輝赫樅爾現前。還有互相平展底",
    "T47n1997_008:0749c19": "麼。僧問。世尊久默斯要。及至末後為什麼獨",
    "T47n1997_008:0749c20": "召飲光密傳法眼。師云。正是龍頭蛇尾進云。",
    "T47n1997_008:0749c21": "一點水墨兩處成龍。師云。帶累山僧進云。苦",
    "T47n1997_008:0749c22": "瓠連根苦。甜瓜徹蔕甜。師云灼然。進云。也是",
    "T47n1997_008:0749c23": "烏龜喫生菜。師云取性。乃云。欲知佛性義。當",
    "T47n1997_008:0749c24": "觀時節因緣。時節若至其理自彰。苟或時節",
    "T47n1997_008:0749c25": "未至。理地未明。便乃業識茫茫無本可據。敢",
    "T47n1997_008:0749c26": "問諸公。即今是什麼時節。莫是黃昏時節麼。",
    "T47n1997_008:0749c27": "莫是小參時節麼。莫是坐立儼然時節麼。莫",
    "T47n1997_008:0749c28": "是說禪說道時節麼。莫是萬像交參時節麼。",
    "T47n1997_008:0749c29": "莫是心境一如時節麼。若與麼儱侗。且喜沒",
    "T47n1997_008:0750a01": "交涉。今夜諸公在此權立片時。山僧不惜眉",
    "T47n1997_008:0750a02": "毛。確實評論這一段時節去也。只如諸人在",
    "T47n1997_008:0750a03": "此聽山僧鼓兩片皮。用作時節正墮常情須。",
    "T47n1997_008:0750a04": "知山僧不曾說一字。諸人不曾聞一言。諸人",
    "T47n1997_008:0750a05": "與山僧。各各有一段大事。輝騰今古逈絕知",
    "T47n1997_008:0750a06": "見。淨裸裸赤灑灑。各不相知各不相到。透聲",
    "T47n1997_008:0750a07": "透色超佛越祖。若能退步就已。脫却情塵意",
    "T47n1997_008:0750a08": "想記持分別露布言詮。聞見覺知是非得失。",
    "T47n1997_008:0750a09": "直下豁然。瞥地便與古佛同。一知見同一語",
    "T47n1997_008:0750a10": "言同一手作同一體相。非唯與諸聖同。亦乃",
    "T47n1997_008:0750a11": "與歷代宗師天下老和尚同。下至四生六道",
    "T47n1997_008:0750a12": "醯鷄蠛蠓無不皆同。不被前塵所惑知解所",
    "T47n1997_008:0750a13": "撓。不畏生死不愛涅槃。放曠平常隨時任運",
    "T47n1997_008:0750a14": "動靜施為無非解脫。能轉一切境界。能使一",
    "T47n1997_008:0750a15": "切語言。非唯諸人分上如此。至於古人無不",
    "T47n1997_008:0750a16": "皆由此箇時節得入。豈不見。趙州初參南泉",
    "T47n1997_008:0750a17": "悟平常心是道後。來有問西來意。便對曰。庭",
    "T47n1997_008:0750a18": "前柏樹子。以至鎮州出大蘿葡頭。我在青州",
    "T47n1997_008:0750a19": "作一領布衫重七斤。非唯趙州。德山得此時",
    "T47n1997_008:0750a20": "節入門便打。臨濟得此時節入門便喝。睦州",
    "T47n1997_008:0750a21": "得此時節便道現成公案放爾三十棒。俱胝",
    "T47n1997_008:0750a22": "一指頭上用此時節。鳥窠吹布毛處見此時",
    "T47n1997_008:0750a23": "節。以要言之。古來宗師無不皆用此箇時節。",
    "T47n1997_008:0750a24": "只如法眼曾舉參同契云。竺士大仙心。遂云。",
    "T47n1997_008:0750a25": "無過此語也。向下中間也只是應時應節說",
    "T47n1997_008:0750a26": "話。至最後謹白參玄人。光陰莫虛度。乃云。住",
    "T47n1997_008:0750a27": "住恩大難酬。設使粉骨碎身亦報此恩不得。",
    "T47n1997_008:0750a28": "豈不是知此時節方恁麼說。如今若未有發",
    "T47n1997_008:0750a29": "明處去。只虛度光陰。若參得徹底分明去。二",
    "T47n1997_008:0750b01": "六時中管取。無絲毫許落虛。非唯二六時中。",
    "T47n1997_008:0750b02": "下至百千億劫盡未來際。悉不落虛。只如山",
    "T47n1997_008:0750b03": "僧說恁麼時節。還得諦當也未。復云。夢也未",
    "T47n1997_008:0750b04": "曾夢見在。且道。還有為人處也無。若善參詳。",
    "T47n1997_008:0750b05": "只這一句亦不虛設。有箇山頌舉似大眾。秋",
    "T47n1997_008:0750b06": "深天氣爽。萬象共沈沈。月瑩池塘靜。風清松",
    "T47n1997_008:0750b07": "檜陰。頭頭非外物。一一本來心。直下便薦取。",
    "T47n1997_008:0750b08": "切莫更沈吟。",
    "T47n1997_008:0750b09": "示眾云。當軒有路直下坦平。慣戰作家便請",
    "T47n1997_008:0750b10": "單刀直入。有麼有麼。良久云。諸人既是藏鋒。",
    "T47n1997_008:0750b11": "山僧不免作一場獨弄雜劇去也。未恁麼前",
    "T47n1997_008:0750b12": "是第二頭。正恁麼時是第三首。餉間恁麼去。",
    "T47n1997_008:0750b13": "只是隨波逐浪。如今且向隨波逐浪處。與諸",
    "T47n1997_008:0750b14": "人商量。還蓋覆得麼。還有一法與他為伴侶",
    "T47n1997_008:0750b15": "麼。所以道。他能成就一切法。能出生一切法。",
    "T47n1997_008:0750b16": "一切諸佛依之出世。一切有情因他建立。六",
    "T47n1997_008:0750b17": "道四生以他為本。只如諸人即今在此座立。",
    "T47n1997_008:0750b18": "悉皆在他光中顯現。還見得他麼。若也見得。",
    "T47n1997_008:0750b19": "直下無一絲髮隔礙。無一絲髮道理。更有什",
    "T47n1997_008:0750b20": "麼見聞覺知為緣為對。但恐自家不能返照。",
    "T47n1997_008:0750b21": "所以生疑。尋常不是向諸人道。千言萬言但",
    "T47n1997_008:0750b22": "只識取一言。千句萬句但只識取一句。千法",
    "T47n1997_008:0750b23": "萬法但只識取一法。識得一萬事畢。透得一",
    "T47n1997_008:0750b24": "無阻隔。直下脫却情塵意想。放教身心。空勞",
    "T47n1997_008:0750b25": "勞地。於一切時遇茶喫茶遇飯喫飯。天但喚",
    "T47n1997_008:0750b26": "作天。地但喚作地。露柱但喚作露柱。燈籠但",
    "T47n1997_008:0750b27": "喚作燈籠。一切亦然。二六時中只麼。平常無",
    "T47n1997_008:0750b28": "一星事。雖然如是。若有箇無事懷在胸中亦",
    "T47n1997_008:0750b29": "未得自在。有箇有事亦未得自在。直須有事",
    "T47n1997_008:0750c01": "也無無事也無。無二亦無猶在半途。若是聊",
    "T47n1997_008:0750c02": "聞舉著。入骨入髓信得及底人。聞恁麼說話。",
    "T47n1997_008:0750c03": "大似熱椀鳴聲。尋常間說箇禪字。便去河邊",
    "T47n1997_008:0750c04": "洗耳。等閑地不著。便偶然道著箇佛字也。須",
    "T47n1997_008:0750c05": "漱口三日。寧可生身入地獄。永劫受沈輪。向",
    "T47n1997_008:0750c06": "鑊湯鑪炭裏煮煠。終不肯將佛法作解會。亦",
    "T47n1997_008:0750c07": "終不起佛見法見。佛見法見尚自不起。何況",
    "T47n1997_008:0750c08": "更起世間情想分別妄緣諸業。且作麼生見",
    "T47n1997_008:0750c09": "得此人。作麼生親近得此人。有具眼底麼出",
    "T47n1997_008:0750c10": "來道看。如無。待三二十年後。山僧換却骨",
    "T47n1997_008:0750c11": "頭。別與諸公通箇消息。",
    "T47n1997_008:0750c12": "示眾云。大道本來無向背。擬心湊泊已差池。",
    "T47n1997_008:0750c13": "吒呀卓朔能哮吼。即是金毛。師子兒。還有恁",
    "T47n1997_008:0750c14": "麼底出眾相見。僧問。如何是定乾坤句。師云。",
    "T47n1997_008:0750c15": "唯我獨尊。進云。橫身當宇宙去也。師云。好與",
    "T47n1997_008:0750c16": "三十棒。僧云便請。師云。許爾大膽。進云。是",
    "T47n1997_008:0750c17": "何言歟。師云。直待雨淋頭便打。乃云。眹兆未",
    "T47n1997_008:0750c18": "分已成露布。言詮纔立特地乖張。雖然第二",
    "T47n1997_008:0750c19": "義門且不是和泥合水。大眾。還知此事麼。座",
    "T47n1997_008:0750c20": "斷千差路。不立一纖塵。巍巍堂堂暐暐瞱瞱。",
    "T47n1997_008:0750c21": "蓋天蓋地。應聲應色。不與千聖同途。不與萬",
    "T47n1997_008:0750c22": "法為侶。卷舒自在無執無拘。若也見得。可以",
    "T47n1997_008:0750c23": "向百草頭上縱橫。聲色堆裏坐臥。言詮莫能",
    "T47n1997_008:0750c24": "及。比況莫能得。知不可知識不可識。不是心",
    "T47n1997_008:0750c25": "不是佛不是物。不是聖不是凡。不是有不是",
    "T47n1997_008:0750c26": "無。不是是不是非。不是得不是失。恁麼也不",
    "T47n1997_008:0750c27": "得。不恁麼也不得。到這裏如何稱提。如何舉",
    "T47n1997_008:0750c28": "唱。山僧直得口似匾檐。無理可伸無詞可說。",
    "T47n1997_008:0750c29": "然雖如是。官不容針私通車馬。放一線道。有",
    "T47n1997_008:0751a01": "箇商量。竪起拳云。還見麼。諸佛以之出世。祖",
    "T47n1997_008:0751a02": "師以之西來。歷代宗師以之接物利生。天下",
    "T47n1997_008:0751a03": "老師以之鉗鍵衲子。其把定也。乾坤失色日",
    "T47n1997_008:0751a04": "月無光。盡大地人喪身失命。其放行也。巖谷",
    "T47n1997_008:0751a05": "生光森羅顯煥。隨長隨短隨有隨無。處處皆",
    "T47n1997_008:0751a06": "真頭頭露現。且道。把住好放行好。三十年後",
    "T47n1997_008:0751a07": "逢人不得錯舉。",
    "T47n1997_008:0751a08": "示眾云。獨棹扁舟泛五湖。鉤頭時復得嘉魚。",
    "T47n1997_008:0751a09": "如今四海清如鏡。還有金鱗上釣無。負命者",
    "T47n1997_008:0751a10": "出眾相見。僧問。過去佛也恁麼。見在佛也恁",
    "T47n1997_008:0751a11": "麼。未來佛也恁麼。未審和尚如何。師云。恁麼",
    "T47n1997_008:0751a12": "是箇什麼。僧云。正是恁麼。師云。蝦跳不出",
    "T47n1997_008:0751a13": "斗。進云。請和尚道出斗底句。師云。扁舟已過",
    "T47n1997_008:0751a14": "洞庭湖。乃云。動則影現覺則氷生。不動不覺",
    "T47n1997_008:0751a15": "死水裏平沈。既動既覺未免傷鋒犯手。到這",
    "T47n1997_008:0751a16": "裏且作麼生舉唱。且作麼生為人。然雖如是。",
    "T47n1997_008:0751a17": "盡法無民。古者道。這一片田地分付來多時",
    "T47n1997_008:0751a18": "也。我立地待爾搆去。還知落處麼。威音已前",
    "T47n1997_008:0751a19": "空劫那畔。這一片田地巍然不動。及乎四生",
    "T47n1997_008:0751a20": "浩浩萬象騰騰。世界遷流死生變化。這一片",
    "T47n1997_008:0751a21": "田地亦巍然不動。以至三災劫壞毘嵐風起。",
    "T47n1997_008:0751a22": "吹散大地猶如微塵。這一片田地亦巍然不",
    "T47n1997_008:0751a23": "動。諸佛出世祖師西來。正為發明這一片田",
    "T47n1997_008:0751a24": "地。從上宗師天下老宿。千方百計施設方便。",
    "T47n1997_008:0751a25": "無不盡力提持這一片田地。雖然如是。終未",
    "T47n1997_008:0751a26": "有人解當頭道著。還搆得麼。八面坦平四方",
    "T47n1997_008:0751a27": "清肅。萬法不能蓋覆。千聖不敢當前。若搆得",
    "T47n1997_008:0751a28": "去。一了一切了。一成一切成。一見一切見。一",
    "T47n1997_008:0751a29": "得一切得。所以道。一塵纔舉大地全收。一毛",
    "T47n1997_008:0751b01": "頭師子。百億毛頭一時現。但為妄情執著。無",
    "T47n1997_008:0751b02": "透脫期。甘處凡流不能徑截。苟或放得下。無",
    "T47n1997_008:0751b03": "一法當情。無一物附心。蕩蕩無拘自然。如水",
    "T47n1997_008:0751b04": "上按葫蘆相似。觸著便轉捺著便動。拘牽不",
    "T47n1997_008:0751b05": "回惹絆不得。動靜語默蓋天蓋地。明眼漢沒",
    "T47n1997_008:0751b06": "窠臼。却物為上逐物為下。若論戰也箇箇力",
    "T47n1997_008:0751b07": "在轉處。更有什麼高低可疑是非可畏。上門",
    "T47n1997_008:0751b08": "上戶咬人火急。豈不是英靈特達底漢。眾中",
    "T47n1997_008:0751b09": "還有恁麼底麼。出來證據。令人長憶李將軍。",
    "T47n1997_008:0751b10": "萬里天邊飛一鶚。",
    "T47n1997_008:0751b11": "示眾云。道無方所明之在人。法離見聞斷之",
    "T47n1997_008:0751b12": "在智。若能頓捨從來妄想執著。於一念頃頓悟",
    "T47n1997_008:0751b13": "自心頓明自性。不染諸塵不落有無。自然法",
    "T47n1997_008:0751b14": "法成見。然雖此事不可造次領會。須是發大",
    "T47n1997_008:0751b15": "丈夫慷慨特達之志。不顧危亡不拘得失。存",
    "T47n1997_008:0751b16": "箇長久鐵石身心。逢境遇緣不變不異。時時",
    "T47n1997_008:0751b17": "著眼體究。不論歲月以悟為期。祖師門下不",
    "T47n1997_008:0751b18": "比教家。只要直截根源。於一言下領取。與諸",
    "T47n1997_008:0751b19": "聖同體同用大解脫。任運施為無不見性。至",
    "T47n1997_008:0751b20": "於雜亂狂慧思量分別。有一絲毫斬不斷。則",
    "T47n1997_008:0751b21": "無趣入之期。教中尚道。是法非思量分別之",
    "T47n1997_008:0751b22": "所能解。又云。以有思惟心。測度如來圓覺境",
    "T47n1997_008:0751b23": "界。如取螢火燒須彌山終不能著。祖師道。但",
    "T47n1997_008:0751b24": "盡凡情別無聖量。凡情盡處聖量見前。直須",
    "T47n1997_008:0751b25": "頓歇妄緣。無念無為放教虛靜。千聖萬聖未",
    "T47n1997_008:0751b26": "有不從此門而得入者。只在存誠堅固努力",
    "T47n1997_008:0751b27": "向前。但辦肯心必不相賺。珍重。",
    "T47n1997_008:0751b28": "圓悟佛果禪師語錄卷第八"
}