{
    "X10n0253_001:0238a04": "光嚴住持。是謂眾生清淨覺地。這一叚話。直指後學",
    "X10n0253_001:0238a05": "路頭。十分徑捷。蓋不入大光明藏。不得清淨覺地。未",
    "X10n0253_001:0238a06": "到清淨覺地。不為大圓滿。此圓則明。明則覺之本旨",
    "X10n0253_001:0238a07": "也。矧大疏。略疏。大鈔。少鈔。總而計之。奚翅數萬言。橫",
    "X10n0253_001:0238a08": "說竪說。總在圓覺圈裏。要人各自識破或者。字字鑽",
    "X10n0253_001:0238a09": "刺。不尋的當。隨前人脚後跟。已落第二誼。是終日圓",
    "X10n0253_001:0238a10": "覺。而未甞圓覺久。況依幻而說覺者乎。琪夙耽是經。",
    "X10n0253_001:0238a11": "遍閱諸疏。偶因糟粕。忽悟醇醲。敬以　　孝宗皇帝",
    "X10n0253_001:0238a12": "御註。及眾大知識講義頌偈章。分類附用鋟諸梓。願",
    "X10n0253_001:0238a13": "與　諸高德共之。如大海水隨意斟酌無不清涼。如",
    "X10n0253_001:0238a14": "恒河沙隨意取捨無不具足。讀卷未終。便即感悟。固",
    "X10n0253_001:0238a15": "自有頓機者。若曰捨筌而得魚。則是猶幻翳妄見空",
    "X10n0253_001:0238a16": "華。必欲刻舟而求劒。則有照有覺俱名障碍。今日對",
    "X10n0253_001:0238a17": "面說破。輪轉生死。故曰無明。若無輪轉。方始是覺。休",
    "X10n0253_001:0238a18": "將螢火燒須彌。要得針芒湊芥子。",
    "X10n0253_001:0238a19": "旹",
    "X10n0253_001:0238a20": "淳祐六秊丙午﨟月辛丑旦日丙戌覺如周琪序",
    "X10n0253_001:0238b05": "十二章來意",
    "X10n0253_001:0238b07": "文殊章。頓悟本有圓覺妙心。本無無明生死。方名信",
    "X10n0253_001:0238b08": "解。成發起因。普賢章。以悟脩之理難明。故須徵釋。令",
    "X10n0253_001:0238b09": "解用心。普眼章。開示身心無性。二空理顯。根塵諸法",
    "X10n0253_001:0238b10": "普淨普徧。見境同佛。金剛藏章。令深悟輪迴。分別邪",
    "X10n0253_001:0238b11": "正。故乃徵釋。彌勒章。窮展轉根元。推差別種性。令斷",
    "X10n0253_001:0238b12": "貪愛。清淨慧章。已知圓覺染淨無殊。辨隨順脩證。威",
    "X10n0253_001:0238b13": "德自在章。眾生根性不同。煩惱厚薄不等。立三觀門。",
    "X10n0253_001:0238b14": "隨根趣入。辨音章。就前三觀。示觀網交羅。隨宜各契。",
    "X10n0253_001:0238b15": "淨諸業障章。約計深淺。分我四相。若除我執。便是圓",
    "X10n0253_001:0238b16": "覺。普覺章。由前除障。脩習用意。依善知識。免溺四病。",
    "X10n0253_001:0238b17": "及諸細惑。圓覺章。道場克期。加功用行。以求證入。上",
    "X10n0253_001:0238b18": "中下根。普歸圓覺。賢善首章。正宗之法。法義已周。欲",
    "X10n0253_001:0238b19": "使廣益他方。遠霑來世。流傳通泰。展轉無窮。一部諸",
    "X10n0253_001:0238b20": "章。大旨如是。閱者預明可知始末。",
    "X10n0253_001:0238c05": "大方廣圓覺脩多羅了義經夾頌集",
    "X10n0253_001:0238c06": "解講義",
    "X10n0253_001:0238c09": "御註。大方廣者。無量無邊之廣也。蓋圓覺性體周",
    "X10n0253_001:0238c10": "遍法界。如大方之廣故也。圓者。圓照具足。覺者。虗",
    "X10n0253_001:0238c11": "明靈照。脩多羅者。按諸註疏。乃總括諸經之辭。了",
    "X10n0253_001:0238c12": "義經者。讚此一經。是究竟了達之義。",
    "X10n0253_001:0238c13": "西蜀復菴暉禪師類解講義曰。經題十有一字。以",
    "X10n0253_001:0238c14": "八義釋之。一約體用。二法義。三能所。四名義。五立",
    "X10n0253_001:0238c15": "名。六取捨。七問難。八總収。第一體用者。於中又有",
    "X10n0253_001:0238c16": "從體起用。及攝用歸體。謂大字一字屬體。方廣二",
    "X10n0253_001:0238c17": "字屬用。此從體起用也。其次圓覺二字屬體。上大",
    "X10n0253_001:0238c18": "方廣三字屬用。此攝用歸體也。第二法義者。欲釋",
    "X10n0253_001:0238c19": "諸經論。必須明釋法義。依法解義。義即分明。以義",
    "X10n0253_001:0238c20": "照法。法即顯著。今經題中。圓覺二字屬其法。大方",
    "X10n0253_001:0238c21": "廣三字屬其義。謂當體虗明廣大常住本覺法上。",
    "X10n0253_001:0238c22": "有此之大義方義廣義。其次經之一字屬其教法。",
    "X10n0253_001:0238c23": "上脩多羅了義五字。是嘆教法勝能之義也。第三",
    "X10n0253_001:0238c24": "能所者。謂脩多羅了義經六字。屬能詮之文。大方",
    "X10n0253_001:0239a01": "廣圓覺五字。屬所詮之義。又有總別。脩多囉三字",
    "X10n0253_001:0239a02": "屬總。謂指一代時教。了義經三字屬別。謂別歎此",
    "X10n0253_001:0239a03": "圓覺經。謂此經乃是一代時教中。諸部宣說勝諦",
    "X10n0253_001:0239a04": "決了究竟之義。非是宣說世俗因果不了之義。所",
    "X10n0253_001:0239a05": "以云。脩多羅總指諸部。了義者別嘆斯文也。第四",
    "X10n0253_001:0239a06": "名義者。又分為二。初唐。後梵。謂大方廣圓覺了義",
    "X10n0253_001:0239a07": "經八字。即此方唐言也。脩多羅三字。即西域梵語",
    "X10n0253_001:0239a08": "也。大以當體得名。常徧為義。當體覺性無邊。強名",
    "X10n0253_001:0239a09": "為大。常則竪通三際。徧則橫徧十方。方以就法為",
    "X10n0253_001:0239a10": "名。軌持為義軌則軌生物解。使眾生悟入佛之知",
    "X10n0253_001:0239a11": "見。持則任持自性。於生死海中而此性不曾生滅。",
    "X10n0253_001:0239a12": "廣則從用得名。包博為義。包則無外。博則普徧。圓",
    "X10n0253_001:0239a13": "以不偏得名。滿足周備為義。覺以不昏得名。虗明",
    "X10n0253_001:0239a14": "靈照為義。此皆就唐言釋名義也。其次脩多羅。此",
    "X10n0253_001:0239a15": "翻契經。契與契合合機合理也。經者有貫串義。有",
    "X10n0253_001:0239a16": "攝持義。謂貫穿諸佛所說之法。攝持一切眾生之",
    "X10n0253_001:0239a17": "類。故稱大方廣圓覺脩多羅了義經也。第五立名",
    "X10n0253_001:0239a18": "者。且諸經得名。或佛自立。或結集人立。或兼斯二",
    "X10n0253_001:0239a19": "者立。今經題目。據下賢首章中有其五名。一名大",
    "X10n0253_001:0239a20": "方廣圓覺陀羅尼。二名脩多羅了義。三名秘密王",
    "X10n0253_001:0239a21": "三昧。四名如來決定境界。五名如來藏自性差別。",
    "X10n0253_001:0239a22": "以此推之。是知此經之名乃佛自立也。第六取捨",
    "X10n0253_001:0239a23": "者。經中雖有五名。首題唯取其二者。良以宗本體",
    "X10n0253_001:0239a24": "用。是法義之宏綱。詮指功能。乃言像之皎鏡。事周",
    "X10n0253_001:0239b01": "義盡。須建五名。以要標題。且存兩號。遂存前二略",
    "X10n0253_001:0239b02": "去後三。此譯人巧意也。第七問難者。又分為二。初",
    "X10n0253_001:0239b03": "難本題。後難別題。難本題云。脩多羅與經。但唐梵",
    "X10n0253_001:0239b04": "之文有異。今雙置題目。豈非重疊耶。答上則總指",
    "X10n0253_001:0239b05": "諸部。此則唯目當經。對總歎別。故非重也。次難別",
    "X10n0253_001:0239b06": "題中。又分為二。初難法義。後難三大。難法義云。且",
    "X10n0253_001:0239b07": "大方廣佛華嚴經。彼經題目。以大方廣三字為法。",
    "X10n0253_001:0239b08": "佛華嚴三字為人。今經何故却以大方廣三字為",
    "X10n0253_001:0239b09": "義耶。答彼經對人故稱法。此經對法故稱義也。難",
    "X10n0253_001:0239b10": "三大云。華嚴經說三大。起信論說三大。與今經說",
    "X10n0253_001:0239b11": "三大。是同是別耶。答配屬三大。約法則同。釋義隨",
    "X10n0253_001:0239b12": "宗則別。起信論就凡上建立三大為宗。華嚴經就",
    "X10n0253_001:0239b13": "玄上及事上建立三大為宗。(凡一字皆具十義)今經就本",
    "X10n0253_001:0239b14": "覺體上建立三大為宗。故不同也。所以起信約凡",
    "X10n0253_001:0239b15": "以為心。圓覺約佛以標名。華嚴不逐機宜。直顯一",
    "X10n0253_001:0239b16": "真法界也。又起信大分約因位說。圓覺與華嚴大",
    "X10n0253_001:0239b17": "分約果位說。第八總収者。意謂。此二十八紙能詮",
    "X10n0253_001:0239b18": "之文。乃是吾佛大聖人。於一代時教諸部中。特為",
    "X10n0253_001:0239b19": "頓機之者。宣說決了究竟真實常住之義。欲使後",
    "X10n0253_001:0239b20": "代順佛法脩行之人。誦此能詮之文。解此所詮之",
    "X10n0253_001:0239b21": "理。如說脩行。於一切處。決疣潰癰。挑痾去毒。遣障",
    "X10n0253_001:0239b22": "除疑。證自己廣大靈明真實常住圓覺之體。於此",
    "X10n0253_001:0239b23": "體上。發起如是大義。如是方義。如是廣義。從此超",
    "X10n0253_001:0239b24": "凡入聖。一得永常。盡未來際。自利利他。受用無盡",
    "X10n0253_001:0239c01": "也。",
    "X10n0253_001:0239c02": "四明聰講師心鏡曰。大方廣圓覺者。此經廼窮理",
    "X10n0253_001:0239c03": "盡性之書。潔淨精微之教。部雖屬於方等教。味唯",
    "X10n0253_001:0239c04": "歸一圓。瞿曇示因地之良規。妙德啟脩行之正路。",
    "X10n0253_001:0239c05": "故襃之以大方廣。實之以脩多羅。今言圓即大也",
    "X10n0253_001:0239c06": "曰規。覺即方也曰矩。蓋聖人用此模範。眾生能成",
    "X10n0253_001:0239c07": "十方諸佛軌則。名善法行也。又圓是圓融。覺是覺",
    "X10n0253_001:0239c08": "性。真覺之性。圓融之道。如大海水澄湛圓融。楞嚴",
    "X10n0253_001:0239c09": "云。覺海性澄圓。圓澄覺元妙。又圓則寂也。覺則照",
    "X10n0253_001:0239c10": "也。照而常寂故曰圓。寂而常照故曰覺。覺取照義。",
    "X10n0253_001:0239c11": "圓取寂義。照而寂。寂而照。寂照同源。故曰圓澄覺",
    "X10n0253_001:0239c12": "元妙。此非獨取廣大無邊之義為圓覺。須知眾生",
    "X10n0253_001:0239c13": "旅泊三界。生死結根。無明業識。非圓覺寂照之功",
    "X10n0253_001:0239c14": "幻翳空華孰能銷殞。故圓覺之義。義盡於斯。脩多",
    "X10n0253_001:0239c15": "羅者。此翻契經。契理契機。故曰契經。了義者。法華",
    "X10n0253_001:0239c16": "以前。圓覺之外。皆不了義。蓋權實未融故也。今既",
    "X10n0253_001:0239c17": "聞開顯。同法華之圓。並為了義。所以事理圓融。因",
    "X10n0253_001:0239c18": "果頓足。佛法之妙。豈復有過於此。經者徑也。經由",
    "X10n0253_001:0239c19": "聖人心口。故得萬古同遵百世不易。準佛地論解。",
    "X10n0253_001:0239c20": "則能貫能攝。此方儒書。則訓法訓常。餘如常釋。不",
    "X10n0253_001:0239c21": "復繁引。",
    "X10n0253_001:0239c22": "罽賓國三藏法師佛陀多羅奉詔譯",
    "X10n0253_001:0239c23": "西蜀復庵暉禪師曰。譯師也。梵語佛陀多羅。此云",
    "X10n0253_001:0239c24": "覺救。罽賓者。即北印度也。由西域有五印度。此覺",
    "X10n0253_001:0240a01": "救三藏。乃是北印度罽賓人也。初於東都白馬寺",
    "X10n0253_001:0240a02": "譯此經。不載年月。譯之一字。乃是度語之稱。又譯",
    "X10n0253_001:0240a03": "者易也。大抵變易以成華言。鄭氏註曰。王制五方",
    "X10n0253_001:0240a04": "之民。言語不通。嗜欲不同。達其志。通其欲。因是命",
    "X10n0253_001:0240a05": "通言語之官曰象胥。蓋象胥有才智者也。又說東",
    "X10n0253_001:0240a06": "方官曰寄。南方官曰象胥。西方官曰狄鞮。北方官",
    "X10n0253_001:0240a07": "曰譯。今據經多從西來。今用北方之官名者。但漢",
    "X10n0253_001:0240a08": "時多與北狄交通。然北方譯官。兼善西方之語。佛",
    "X10n0253_001:0240a09": "法初自西來。乃用北方之官翻之。自此佛經咸稱",
    "X10n0253_001:0240a10": "譯也。唐圭峯定慧禪師宗密。述疏鈔科節疏主也。",
    "X10n0253_001:0240a11": "圭峯即終南之別山。定慧禪師。即唐宣宗追諡之",
    "X10n0253_001:0240a12": "號。此經前後造疏解者。有京報國寺惟慤法師。先",
    "X10n0253_001:0240a13": "天寺悟實禪師。薦福寺堅志禪師。北京道詮法師。",
    "X10n0253_001:0240a14": "今圭峰定慧禪師。皆曾備討。各有所長。慤邈經文",
    "X10n0253_001:0240a15": "簡而可覧。實述理性顯而有宗。詮多專於他詞。志",
    "X10n0253_001:0240a16": "可利於群俗。然圓頓經宗未見開拓。性相諸論迢",
    "X10n0253_001:0240a17": "然不干。故圭峯之疏俱不依也。大凡佛說一代時",
    "X10n0253_001:0240a18": "教。皆有三分。一序分。二正宗。三流通分。今經從如",
    "X10n0253_001:0240a19": "是我聞至平等法會。名序分。自文殊至圓覺。共一",
    "X10n0253_001:0240a20": "十一章經文。並是正宗分。最後賢善首章經文。屬",
    "X10n0253_001:0240a21": "流通分。今先序分科者。科含半義。乃是包括酌量",
    "X10n0253_001:0240a22": "一部經文大意。故曰科也。",
    "X10n0253_001:0240a23": "四明聰講師心鏡曰。沙門或云桑門。肇云。出家都",
    "X10n0253_001:0240a24": "名。阿含經云。捨離恩愛。出家脩道。攝御諸根。不染",
    "X10n0253_001:0240b01": "外欲。故號沙門。郊祀志云。沙門漢言息心。削髮出",
    "X10n0253_001:0240b02": "家。絕情洗欲。而歸於無為也。瑞應云。息心達本源",
    "X10n0253_001:0240b03": "故號為沙門。梵語佛陀多羅者。唐言覺救。北印度",
    "X10n0253_001:0240b04": "罽賓人也。於東都白馬寺。譯圓覺一部。不載歲月。",
    "X10n0253_001:0240b05": "譯者易也。以彼方言。易成華語也。",
    "X10n0253_001:0240b06": "如是我聞。",
    "X10n0253_001:0240b07": "御註曰。阿難謂。如是經教。親從佛聞(以後依此。於正經之下註",
    "X10n0253_001:0240b08": "寫者。並是御註)。",
    "X10n0253_001:0240b09": "一時。",
    "X10n0253_001:0240b10": "佛說此經之時。",
    "X10n0253_001:0240b11": "婆伽婆。",
    "X10n0253_001:0240b12": "藏經曰。佛之異稱。",
    "X10n0253_001:0240b13": "西蜀復庵暉禪師曰。經首必具六種成就。若六緣",
    "X10n0253_001:0240b14": "不具。教法不興。謂一信成就。二聞成就。三時成就。",
    "X10n0253_001:0240b15": "四主成就。五處成就。六眾成就。今此一段文。具前",
    "X10n0253_001:0240b16": "四也。如是者。乃信成就。佛法大海信為能入。若信",
    "X10n0253_001:0240b17": "則言是事如是。若不信言是事不如是。又信則所",
    "X10n0253_001:0240b18": "言之理順。順則師資之道成。是知。信之一字。乃信",
    "X10n0253_001:0240b19": "順之辭。如人有手取物則得。華嚴經曰。信是道源",
    "X10n0253_001:0240b20": "功德母。長養一切諸善根。斷除疑網出愛河。開示",
    "X10n0253_001:0240b21": "人天涅槃路。我聞者。乃聞成就。我有四種。一凡夫",
    "X10n0253_001:0240b22": "實我。二外道神我。三菩薩假我。四佛之真我。今當",
    "X10n0253_001:0240b23": "假我也。聞從耳根發識。既是耳聞。今何稱我。廢耳",
    "X10n0253_001:0240b24": "之別。從我之總。故曰我也。又唯識家解如是二字。",
    "X10n0253_001:0240c01": "作指定之辭。謂指定下來所說之教法。阿難二十",
    "X10n0253_001:0240c02": "年中。為佛侍者。親從佛聞。所以云如是玄義我親",
    "X10n0253_001:0240c03": "得聞。親光菩薩。將此六種成就。謂之經前五事。信",
    "X10n0253_001:0240c04": "散在聞時主處眾中也。一時者。乃時成就。謂此時",
    "X10n0253_001:0240c05": "不定俱是師資會合聽說之時也。婆伽婆者。乃主",
    "X10n0253_001:0240c06": "成就。此具六種義。一自在。二熾盛。三端嚴。四名稱",
    "X10n0253_001:0240c07": "五吉祥。六尊貴。如是六種義差別。應當總名婆伽",
    "X10n0253_001:0240c08": "婆。大抵教家有五不翻。一祕密不翻。即神呪等。二",
    "X10n0253_001:0240c09": "多含不翻。即羅漢須菩提等。三此方無故不翻。如",
    "X10n0253_001:0240c10": "閻浮提樹苾蒭等。四順古不翻。如阿耨多羅等。五",
    "X10n0253_001:0240c11": "生善故不翻。如佛般若菩薩等。若云覺。此方人輕",
    "X10n0253_001:0240c12": "薄不生善故。今婆伽婆。於五不翻中。當多含故不",
    "X10n0253_001:0240c13": "翻也。然婆伽婆即是佛。若出其體。乃是圓覺也。",
    "X10n0253_001:0240c14": "四明聰講師曰。如是者理無不如之謂是。事無不",
    "X10n0253_001:0240c15": "是之謂如。亦是信順之詞。文如理是也。我聞者。阿",
    "X10n0253_001:0240c16": "難稱我者。非人我之我。謂萬法皆備於我之我。本",
    "X10n0253_001:0240c17": "是耳聞。蓋我是耳之主宰故也。一時者。一者多之",
    "X10n0253_001:0240c18": "所宗謂之一。又一之所起謂之時。天上人間長短",
    "X10n0253_001:0240c19": "不同。天竺國不分春夏秋冬。只云三際。正月十六",
    "X10n0253_001:0240c20": "日。至五月十五日。為熱際。五月十六日。至九月十",
    "X10n0253_001:0240c21": "五日。名雨際。九月十六日。至正月十五日。名寒際。",
    "X10n0253_001:0240c22": "今言一時者。已包四季故也。婆伽婆者。說經教主。",
    "X10n0253_001:0240c23": "即佛也。亦曰婆伽婆。亦曰薄伽梵。佛頂云。十方薄",
    "X10n0253_001:0240c24": "伽梵。一路涅槃門。具足六義。自在。熾盛。端嚴。名稱。",
    "X10n0253_001:0241a01": "吉祥。尊貴。如是六德義圓滿。應當總號薄伽梵。諸",
    "X10n0253_001:0241a02": "經多稱為佛。蓋譯師取與不同。非有他也。今定說",
    "X10n0253_001:0241a03": "經。定是何身所說。佛有法身報身應身。法身有二",
    "X10n0253_001:0241a04": "種。理體法身。用中法身。報身亦有二種。有自報他",
    "X10n0253_001:0241a05": "報。應身亦有二種。有勝應。有劣應。今定用中法身",
    "X10n0253_001:0241a06": "亦曰他報。亦曰勝應。三身一體也。亦云即生身為",
    "X10n0253_001:0241a07": "尊特身佛。蓋釋迦。來此南閻浮提八十返。親近父",
    "X10n0253_001:0241a08": "母生身。五十年說法。三百會談經。只此丈六四八",
    "X10n0253_001:0241a09": "之相。華嚴云。父名淨飯。母名摩耶。吾名悉達。但大",
    "X10n0253_001:0241a10": "小乘機見不同。大乘住地菩薩。用業識見之。即此",
    "X10n0253_001:0241a11": "丈六即尊特身。即用中法身。龍女所讚微妙淨法",
    "X10n0253_001:0241a12": "身。具相三十二也。二乘凡夫。只用六識見。是父母",
    "X10n0253_001:0241a13": "生身。三十二相。說小乘法。同一座席。二見不同。但",
    "X10n0253_001:0241a14": "此尊特身有二種。一者示現尊特。如光明法華。圓",
    "X10n0253_001:0241a15": "光一尋能照無量。凡窮一相皆不可得。如應持不",
    "X10n0253_001:0241a16": "窮其頂。目連莫究其聲。外道欲量佛身。南山斫丈",
    "X10n0253_001:0241a17": "六竹量之。佛頭在丈六竹上。古云。斫盡南山竹。仍",
    "X10n0253_001:0241a18": "舊長丈六。二者現起尊特。如十蓮華藏海微塵相",
    "X10n0253_001:0241a19": "好。又十六觀經。真法身高六十萬億。眼如四大海",
    "X10n0253_001:0241a20": "水。眉間白毫如五須彌山。皆是現起尊特也。不思",
    "X10n0253_001:0241a21": "議德。豈容凡夫以有思惟心之所測度也。",
    "X10n0253_001:0241a22": "入於神通大光明藏。",
    "X10n0253_001:0241a23": "佛入大定中。神通光明無窮無盡。故名曰藏。",
    "X10n0253_001:0241a24": "三昧正受。",
    "X10n0253_001:0241b01": "三昧者。正受中自得之妙。正受者。不受諸受。名曰",
    "X10n0253_001:0241b02": "正受。",
    "X10n0253_001:0241b03": "西蜀復庵暉禪師曰。乃處成就。謂佛入法性源。現",
    "X10n0253_001:0241b04": "無邊無礙剎土。亦不定分自他受用。故曰依真。所",
    "X10n0253_001:0241b05": "以大疏云。經宗既詮實境。教主須明真身。居受用",
    "X10n0253_001:0241b06": "土。為諸大士說圓覺經。然此經說處。及說教之主。",
    "X10n0253_001:0241b07": "與別經不同。金剛經處。即是舍衛國給孤獨園。說",
    "X10n0253_001:0241b08": "主乃是丈六化身。今此經則不然。說處即定中。乃",
    "X10n0253_001:0241b09": "是依真實之境。說主即法身與報身不分。乃是真",
    "X10n0253_001:0241b10": "身說也。神則妙用難測。通則自在無壅。大光明藏",
    "X10n0253_001:0241b11": "有三義故。一揀濫。二破名。三顯理。何謂之揀濫。謂",
    "X10n0253_001:0241b12": "一代時教中。佛所說有如來藏。有自性清淨藏。有",
    "X10n0253_001:0241b13": "法身藏。有法界藏。恐濫彼故。今謂此是大光明實",
    "X10n0253_001:0241b14": "性神通之藏。何謂之破名。佛恐後人不知法體本",
    "X10n0253_001:0241b15": "來平等。於平等中強生分別。以謂十方諸佛如來",
    "X10n0253_001:0241b16": "大光明藏。大包天地。光明烜赫。無所不照。無所不",
    "X10n0253_001:0241b17": "包。無所不攝。無所不容。有如此之名相。若作如此",
    "X10n0253_001:0241b18": "見解。遂作兩箇故。破有執心。即相無相故。無大字",
    "X10n0253_001:0241b19": "名相。無光字名相。無明字名相。無藏字名相也。何",
    "X10n0253_001:0241b20": "謂顯理。此一義妄盡覺明大開眼。於一切處。圓陀",
    "X10n0253_001:0241b21": "陀。淨躶躶。赤洒洒。頭頭是。物物全。盡十方世界。無",
    "X10n0253_001:0241b22": "不融通。如大日輪昇空。天下洞明。此所謂顯理。雖",
    "X10n0253_001:0241b23": "然如是。更須親行一步始得話圓。所以論云。心性",
    "X10n0253_001:0241b24": "不起。即是大智慧徧照也。三昧者梵語。此云正受。",
    "X10n0253_001:0241c01": "即唐梵雙舉。此即入定。正受者。不受諸受故曰正",
    "X10n0253_001:0241c02": "受。正以揀邪義。受以領納義。若眼領納色。耳領納",
    "X10n0253_001:0241c03": "聲。鼻香。舌味。身觸。意法。以至一切時領納。愛喜樂",
    "X10n0253_001:0241c04": "捨等者。此名邪受。唯是入定之時。於所緣境。審正",
    "X10n0253_001:0241c05": "思。察眼不領納色。乃至身意法。以至一切時。愛喜",
    "X10n0253_001:0241c06": "樂捨等法。然後不妨眼熾然見色。耳熾然聞聲。乃",
    "X10n0253_001:0241c07": "至鼻舌身意熾然等。所以賢首云。雖空空絕迹。不",
    "X10n0253_001:0241c08": "妨義天之星像燦然。湛湛亡言。豈礙教海之波瀾",
    "X10n0253_001:0241c09": "浩瀚。只如上至十方諸佛。下及六道眾生。皆有此",
    "X10n0253_001:0241c10": "大光明藏三昧正受。且如何得入。但向十二時中。",
    "X10n0253_001:0241c11": "息諸妄想攀緣顛倒分別之心。智與理冥。境與神",
    "X10n0253_001:0241c12": "會。便入得此大光明藏三昧正受。脫或不然。只知",
    "X10n0253_001:0241c13": "門外走。寧識在其中。",
    "X10n0253_001:0241c14": "一切如來。",
    "X10n0253_001:0241c15": "金剛經曰。如來者。無所從來。亦無所去。故名如來。",
    "X10n0253_001:0241c16": "光嚴住持。",
    "X10n0253_001:0241c17": "光嚴者。光明莊嚴也。住者常住不住。持者受持無",
    "X10n0253_001:0241c18": "失。",
    "X10n0253_001:0241c19": "西蜀復庵暉禪師曰。一切者普該之言。如來者。其",
    "X10n0253_001:0241c20": "義有四。一約法身者。謂無所從來。亦無所去也。二",
    "X10n0253_001:0241c21": "約報身者。謂過去脩因。來成佛果也。三約化身者。",
    "X10n0253_001:0241c22": "謂乘如實道。來成正覺也。四約理智。如謂本覺。來",
    "X10n0253_001:0241c23": "謂始覺。因本覺而有不覺。因不覺而有始覺。本始",
    "X10n0253_001:0241c24": "不二。故曰如來。又十方諸佛。悟此真如之理。故曰",
    "X10n0253_001:0242a01": "如來。六道四生。迷此真如之理。故曰如去。不得稱",
    "X10n0253_001:0242a02": "來。今如來者。即指化身也。光嚴者。重重交光。照耀",
    "X10n0253_001:0242a03": "炳著。妙相之上。安住任持。永絕攀緣。不曾遺失。所",
    "X10n0253_001:0242a04": "以序云具足圓覺住持。圓覺者如來也。",
    "X10n0253_001:0242a05": "是諸眾生清淨覺地。",
    "X10n0253_001:0242a06": "佛與眾生本同一性。故諸佛光嚴住持處。即眾生",
    "X10n0253_001:0242a07": "淨覺心地。",
    "X10n0253_001:0242a08": "西蜀復庵暉禪師曰。上文明聖同。此文明凡同。是",
    "X10n0253_001:0242a09": "字乃指定之辭。諸則不一之義。眾生者。以色受想",
    "X10n0253_001:0242a10": "行識五蘊眾緣和合而生。故曰眾生。又云有多生",
    "X10n0253_001:0242a11": "死。故曰眾生。清淨者。離煩惱障。離所知障。垢不能",
    "X10n0253_001:0242a12": "染。妄不能變。故曰清淨。覺是法。地是喻。此謂之法",
    "X10n0253_001:0242a13": "喻雙舉。謂一切眾生。迷真失湛。徇相執名。妄見眾",
    "X10n0253_001:0242a14": "生。然妄體元空。全是本覺。此之本覺體上。能出生",
    "X10n0253_001:0242a15": "一切河沙功德。喻如大地能生一切物等。問。眾生",
    "X10n0253_001:0242a16": "分上。何不稱住持耶。答。諸佛證此境故。得稱住持。",
    "X10n0253_001:0242a17": "眾生不證此境。但具佛性。故不得稱住持二字。但",
    "X10n0253_001:0242a18": "指其分上有此清淨本覺之地。所以序云。終日圓",
    "X10n0253_001:0242a19": "覺而未嘗圓覺者凡夫也。首楞云。雖終日行。而不",
    "X10n0253_001:0242a20": "自覺。枉入諸趣。在禪家。謂之終日焚香。不知身是",
    "X10n0253_001:0242a21": "道場。在周易。謂之百姓日用而不知。在孟子。謂之",
    "X10n0253_001:0242a22": "終身由之而不知其道者眾也。在老子。謂之不善",
    "X10n0253_001:0242a23": "身之所保。亦同意也。又法燈和尚云。無根兮得活。",
    "X10n0253_001:0242a24": "離地兮不倒。日用尚不知。更向何處討。",
    "X10n0253_001:0242b01": "身心寂滅。平等本際。",
    "X10n0253_001:0242b02": "既證寂滅。聖凡體同。方見本來真際。了無差等。",
    "X10n0253_001:0242b03": "圓滿十方。",
    "X10n0253_001:0242b04": "覺性圓滿。徧法界故。",
    "X10n0253_001:0242b05": "不二隨順。",
    "X10n0253_001:0242b06": "雖順諸緣。覺性常一。",
    "X10n0253_001:0242b07": "西蜀復庵暉禪師曰。身心寂滅平等本際圓滿十",
    "X10n0253_001:0242b08": "方者。身即所執之妄身。心即所執之妄心。寂滅是",
    "X10n0253_001:0242b09": "畢竟空義。圓則不徧。滿則具足。謂上文舉一切如",
    "X10n0253_001:0242b10": "來光嚴住持。又舉是諸眾生清淨覺地。乃是立宗。",
    "X10n0253_001:0242b11": "蓋此經以心境空寂。凡聖平等為宗。忘情等佛觀",
    "X10n0253_001:0242b12": "行速成為趣。恐行人不知覺性本來平等。生分別",
    "X10n0253_001:0242b13": "之心。以謂凡是凡。聖是聖。若如此解。何時了悟。故",
    "X10n0253_001:0242b14": "云有心分別。一切皆邪。無意攀緣。萬途自正。又云",
    "X10n0253_001:0242b15": "心異則千差競起。心乎。則法界坦然。此之執心。能",
    "X10n0253_001:0242b16": "作諸佛。能為眾生。能作天宮。能為地獄。是知著其",
    "X10n0253_001:0242b17": "相。則凡聖有霄壤之隔。故不平等。若以性觀之。則",
    "X10n0253_001:0242b18": "凡聖染淨之相。而諸法當體悉皆空寂。便見圓覺",
    "X10n0253_001:0242b19": "本際之性。本來平等。本來無欠少。非唯無四聖之",
    "X10n0253_001:0242b20": "高。亦無六凡之下。人人具足箇箇圓成。心佛及眾",
    "X10n0253_001:0242b21": "生。是三無差別。所以道。如缾已滿更不再添。佛佛",
    "X10n0253_001:0242b22": "道齊。法法平等。此之覺性在東全東。南西北方亦",
    "X10n0253_001:0242b23": "復如是。包於天地。充塞六虗。徧滿法界。六通四闢。",
    "X10n0253_001:0242b24": "大小精麤。無乎不在。此謂竺土大仙心東西密相",
    "X10n0253_001:0242c01": "付。莊子齊物篇亦云。其形若槁木。其心若死灰。忘",
    "X10n0253_001:0242c02": "物忌智。則萬物一府。死生同狀。又云。自其異者視",
    "X10n0253_001:0242c03": "之。肝膽楚越也。自其同者視之。萬物皆一也。不二",
    "X10n0253_001:0242c04": "隨順者。隨則不乖。順則相應。且說有二。二是兩箇。",
    "X10n0253_001:0242c05": "不二是一箇。二即是凡夫順生死。二乘趣涅槃。凡",
    "X10n0253_001:0242c06": "夫迷圓覺之體。失圓覺之用。起惑造業。輪轉大苦",
    "X10n0253_001:0242c07": "海中。方死方生。方生方死。頭出頭沒。無有解脫。此",
    "X10n0253_001:0242c08": "時被妄法之所染著。不能趣於涅槃。無量劫中。只",
    "X10n0253_001:0242c09": "在生死此岸。所以望於二乘涅槃。彼岸為二。其二",
    "X10n0253_001:0242c10": "乘之人。見三界無安。猶如火宅。希求出離。如救頭",
    "X10n0253_001:0242c11": "然。如獐獨跳。不顧後群。雖然得出生死。脫離三界。",
    "X10n0253_001:0242c12": "又一向灰身滅智。沈空滯寂。隨解脫坑。臥涅槃城。",
    "X10n0253_001:0242c13": "有其三義。一者心狹劣。二者怖三界。三者缺大悲。",
    "X10n0253_001:0242c14": "只解如是去。不解如是來。又被空之所留。滯在空",
    "X10n0253_001:0242c15": "裏。望凡夫生死。此雖為二。是二人大過不及。皆不",
    "X10n0253_001:0242c16": "處乎中道。唯吾佛大聖人。證無住處大涅槃。以大",
    "X10n0253_001:0242c17": "悲故。常在生死。而不住涅槃。以大智故。而不住生",
    "X10n0253_001:0242c18": "死。常在涅槃。在此岸不妨常在彼岸。在彼岸不妨",
    "X10n0253_001:0242c19": "常在此岸。此是佛之用處。謂之不二隨順。若學者",
    "X10n0253_001:0242c20": "說時。即於十二時中。妄想攀緣。念念無明。生死根",
    "X10n0253_001:0242c21": "本。不是執凡。便是執聖。不是執真。便是執妄。不是",
    "X10n0253_001:0242c22": "執有。便是執無。與他凡夫二乘一般。唯是一切處",
    "X10n0253_001:0242c23": "一切時。不著凡聖真妄有無。然後在真全真。在妄",
    "X10n0253_001:0242c24": "全妄。打成一片。方合得他隨順不二。",
    "X10n0253_001:0243a01": "於不二境。現諸淨土。",
    "X10n0253_001:0243a02": "佛一性中。名不二境。以無著無染之法。接化眾生。",
    "X10n0253_001:0243a03": "西蜀復庵暉禪師曰。於者依也。教家謂之境聲。就",
    "X10n0253_001:0243a04": "境上得此於字之聲。不二境者。即上文說中道隨",
    "X10n0253_001:0243a05": "順不二之境。諸者隨類普應曰諸。淨土者。乃對穢",
    "X10n0253_001:0243a06": "土之稱。然此土有四。一法性土。法身所居。二受用",
    "X10n0253_001:0243a07": "土。於中又分為二。一自受用土。唯佛自見。二他受",
    "X10n0253_001:0243a08": "用土。唯地上菩薩見。地前小乘不見。三變化土。丈",
    "X10n0253_001:0243a09": "六化身所居。今經統唯二種。謂淨土及穢土。佛說",
    "X10n0253_001:0243a10": "此經之時。地前大眾。見佛化身居於娑婆世界瓦",
    "X10n0253_001:0243a11": "礫荊棘坑坎堆阜穢土之中。說圓覺經。地上大眾。",
    "X10n0253_001:0243a12": "見佛他受用報身。居於瓊林玉樹寶殿金臺淨土",
    "X10n0253_001:0243a13": "之中。為其說圓覺經。所聞之法則一。所見之人各",
    "X10n0253_001:0243a14": "別。豈非吾佛於中道不二境中。隨順普應乎。注云",
    "X10n0253_001:0243a15": "地前大眾。得佛加被。方見報身。不蒙加被即不見。",
    "X10n0253_001:0243a16": "又前所說凡聖一體者。此是從自受用土。入法性",
    "X10n0253_001:0243a17": "土。今此應諸菩薩現諸淨土者。此即從法性土。現",
    "X10n0253_001:0243a18": "他受用土。故次文云與大菩薩等是也。",
    "X10n0253_001:0243a19": "四明聰講師曰。入於神通大光明藏。至現諸淨土",
    "X10n0253_001:0243a20": "者。神者名天心。通者名慧性。大者即法身德。光者",
    "X10n0253_001:0243a21": "即般若德。明者即解脫德。此之三德。會無量三諦",
    "X10n0253_001:0243a22": "法。歸祕密藏。包一切善法曰藏。三昧翻調直定。正",
    "X10n0253_001:0243a23": "受者即正心行處也。三昧梵語。正受華言。今華梵",
    "X10n0253_001:0243a24": "雙舉。其實一切聖賢。皆用三昧正受。為出入之門。",
    "X10n0253_001:0243b01": "以無分別智。緣無相理。故曰正心行處。光嚴者。即",
    "X10n0253_001:0243b02": "了因智慧也。住持者。即緣因福德也。一切如來。皆",
    "X10n0253_001:0243b03": "用緣了二因。莊嚴本有正因。而成佛也。是諸眾生",
    "X10n0253_001:0243b04": "者。諸之一字。不一之辭。該一法界。皆云眾生。佛亦",
    "X10n0253_001:0243b05": "謂之無上眾生。性淨之理。故曰覺地。在佛曰果。在",
    "X10n0253_001:0243b06": "眾生曰因。今將佛果對眾生因地。並具圓覺妙明",
    "X10n0253_001:0243b07": "之性。無身心相。故曰寂滅。亦無差別相。故曰平等。",
    "X10n0253_001:0243b08": "經中凡言十方。即是十法界也。今言十界界界融",
    "X10n0253_001:0243b09": "通。入妙圓覺。故曰圓滿。只一本覺真如佛性。隨染",
    "X10n0253_001:0243b10": "淨緣。故曰不二隨順。於不二境。正明現土。即穢為",
    "X10n0253_001:0243b11": "淨。即娑婆穢為寂光淨。行法云。釋迦牟尼名毗盧",
    "X10n0253_001:0243b12": "遮那。徧一切處。其佛住處名常寂光。常波羅蜜所",
    "X10n0253_001:0243b13": "攝成處。我波羅蜜所安立處。樂波羅蜜滅受想處。",
    "X10n0253_001:0243b14": "淨波羅蜜不住身心相處。不見有無諸法相處。又",
    "X10n0253_001:0243b15": "十六觀經。佛與韋提希夫人現諸淨土。或有國土",
    "X10n0253_001:0243b16": "純是蓮華。或有國土如玻[王*梨]鏡。或有國土如自在",
    "X10n0253_001:0243b17": "天宮。豈非即此靈山。便是報國無上報事。不須壞",
    "X10n0253_001:0243b18": "此靈山突出寂照。恐人狐疑。不免諄複曉之(以後開列",
    "X10n0253_001:0243b19": "諸菩薩名位。註解詳說之)。",
    "X10n0253_001:0243b20": "與大菩薩摩訶薩十萬人俱。其名曰。",
    "X10n0253_001:0243b21": "梵語菩提薩埵。秦人好略。略去提埵二字。只云菩",
    "X10n0253_001:0243b22": "薩。翻大道心成就眾生。亦可云。菩提翻道。又翻覺。",
    "X10n0253_001:0243b23": "此十萬眾。皆隣真亞聖地住聖賢。或權或實。或顯",
    "X10n0253_001:0243b24": "或晦。同入寂光。啟揚圓覺。此經不入二乘之手。不",
    "X10n0253_001:0243c01": "列聲聞緣覺眾也。最後流通。却列凡夫眾。須彌山",
    "X10n0253_001:0243c02": "王。并吉槃荼。火首金剛等。以知同在靈山。但凡聖",
    "X10n0253_001:0243c03": "所見有異也。",
    "X10n0253_001:0243c04": "文殊師利菩薩。",
    "X10n0253_001:0243c05": "文殊久成正覺。即龍種上尊王佛。降尊就卑佐輔",
    "X10n0253_001:0243c06": "牟尼。又翻妙德。又曰妙首。昔因女人而發道心。又",
    "X10n0253_001:0243c07": "昔為妙光菩薩。化八王子次第而成。最後第八王",
    "X10n0253_001:0243c08": "子廼然燈佛。彼時釋迦為儒童。買五莖蓮華。供養",
    "X10n0253_001:0243c09": "然燈。并布髮掩泥。然燈與之授記曰。汝將來於五",
    "X10n0253_001:0243c10": "濁世為佛。號釋迦牟尼。以然燈往望妙光。九代祖",
    "X10n0253_001:0243c11": "師。瞿曇乃玄孫也。",
    "X10n0253_001:0243c12": "普賢菩薩。",
    "X10n0253_001:0243c13": "曲濟無遺曰普。鄰極亞聖曰賢。乃東方寶威德上",
    "X10n0253_001:0243c14": "王佛國菩薩也。聞靈山說法華經。法會將終方至。",
    "X10n0253_001:0243c15": "駕白象王入我娑婆。即法華經勸發品也。",
    "X10n0253_001:0243c16": "普眼菩薩。",
    "X10n0253_001:0243c17": "徧觀為義。普觀法界眾生。皆具入圓覺性。",
    "X10n0253_001:0243c18": "金剛藏菩薩。",
    "X10n0253_001:0243c19": "金取銛利為義。剛則剛健。喻般若之慧。能斷眾惑。",
    "X10n0253_001:0243c20": "包覆因果善惡曰藏。",
    "X10n0253_001:0243c21": "彌勒菩薩。",
    "X10n0253_001:0243c22": "翻慈氏姓也。阿逸多字也。昔為國王。駕白象遊城",
    "X10n0253_001:0243c23": "外。其象見野象。而欲性狂發。王幾失命。乃懲治調",
    "X10n0253_001:0243c24": "象之人。象人答曰。其象本自可調。為見野象欲心",
    "X10n0253_001:0244a01": "發生。不然請王令調之象。至王前燒紅鐵彈丸曰。",
    "X10n0253_001:0244a02": "汝於王得罪。令吞鐵丸。令象開口吞之。丸從後出",
    "X10n0253_001:0244a03": "跪而伏調。王見是事發慈悲心。故以姓號慈氏也。",
    "X10n0253_001:0244a04": "王曰汝既能調。如何令之有失。曰臣能調象身。不",
    "X10n0253_001:0244a05": "能調象心。其象心非臣之所能調。王曰世間孰有",
    "X10n0253_001:0244a06": "善調心者乎。曰唯有佛善能調心。王往問佛。佛曰",
    "X10n0253_001:0244a07": "世間調心。各有方法。調象調牛馬若干諸類。欲調",
    "X10n0253_001:0244a08": "之無遏所欲。隨其所好而漸調之。如禽畜烏鳶螻",
    "X10n0253_001:0244a09": "蟻之屬。皆可調之。淨名云。先以欲鈎牽。後令入佛",
    "X10n0253_001:0244a10": "智。其難調者。唯世人心爾。古云。高可射。深可釣。唯",
    "X10n0253_001:0244a11": "有人心咫尺間。只尺人心難可料。所以須菩提。首",
    "X10n0253_001:0244a12": "問淨心。此經示二十五定輪。三種妙觀。正是調心",
    "X10n0253_001:0244a13": "之術。人心散即用止止之。止則息攀緣之心也。昏",
    "X10n0253_001:0244a14": "即用觀觀之。其昏即朗。止觀廼明靜之法。明靜即",
    "X10n0253_001:0244a15": "寂照。散即止寂也。昏即觀照也。以此為藥。無明之",
    "X10n0253_001:0244a16": "病不遠而復也。",
    "X10n0253_001:0244a17": "清淨慧菩薩。",
    "X10n0253_001:0244a18": "澄心如月。虗己若潭。月晈潭清。神清慧朗。斯之謂",
    "X10n0253_001:0244a19": "歟。",
    "X10n0253_001:0244a20": "威德自在菩薩。",
    "X10n0253_001:0244a21": "圭峯云。三藏成就。功用猛利。邪魔不能擾。妄惑不",
    "X10n0253_001:0244a22": "能侵故也。今云人之動靜。莫過四威儀。行住坐臥。",
    "X10n0253_001:0244a23": "道在乎動靜之間。此之聖流。行如象王。威如師子。",
    "X10n0253_001:0244a24": "進退以禮。折旋俯仰。威儀詳序。以模範後賢故。斯",
    "X10n0253_001:0244b01": "名不朽也。",
    "X10n0253_001:0244b02": "辨音菩薩。",
    "X10n0253_001:0244b03": "此菩薩善能辨別隨類圓音。故曰辨音。",
    "X10n0253_001:0244b04": "淨諸業障菩薩。",
    "X10n0253_001:0244b05": "一切業障。盡依四相而生。此菩薩身口意三業。如",
    "X10n0253_001:0244b06": "珠玉無瑕疵。泯絕諸惡。奉行眾善。",
    "X10n0253_001:0244b07": "普覺菩薩。",
    "X10n0253_001:0244b08": "自覺亦能覺他。念起即覺。是也覺。非也覺。覺是覺",
    "X10n0253_001:0244b09": "非。所以針艾隨身。膏肓之鬼自懼。",
    "X10n0253_001:0244b10": "圓覺菩薩。",
    "X10n0253_001:0244b11": "理無不圓。事無不覺。故曰圓覺。",
    "X10n0253_001:0244b12": "賢善首菩薩等。",
    "X10n0253_001:0244b13": "近聖曰賢。順理曰善。故曰賢善首。一會法眾十方",
    "X10n0253_001:0244b14": "人俱。故曰等。",
    "X10n0253_001:0244b15": "而為上首。與諸眷屬。皆入三昧。同住如來平等法會。",
    "X10n0253_001:0244b16": "西蜀復庵暉禪師曰。上文皆處成就。此即眾成就。",
    "X10n0253_001:0244b17": "與者并也。大者揀小義。即指登地大菩薩。菩薩是",
    "X10n0253_001:0244b18": "不全。梵語全云菩提此云覺。薩埵此云有情。謂此",
    "X10n0253_001:0244b19": "人既能自覺。亦復覺他。有情眾生但行二利之人。",
    "X10n0253_001:0244b20": "總可謂菩薩。摩訶即大也。謂此有情信大法。解大",
    "X10n0253_001:0244b21": "義。發大心。趣大果。脩大行。證大道之人。皆是指諸",
    "X10n0253_001:0244b22": "上菩薩也。皆入三昧者。謂佛既入大光明藏三昧",
    "X10n0253_001:0244b23": "正受。而十二菩薩。與諸眷屬。亦皆入定。同止住釋",
    "X10n0253_001:0244b24": "迦如來凡聖平等因果不二法性之會。今將正宗",
    "X10n0253_001:0244c01": "分中十一章問答。束之為二。謂初一問答。令信解",
    "X10n0253_001:0244c02": "真正。成本起因後十問答。令依解脩行。隨根證入",
    "X10n0253_001:0244c03": "也。今先綸貫一經塗轍。初一問答令信解真正成",
    "X10n0253_001:0244c04": "本起因者。蓋文殊表解。普賢表行。夫欲運心脩行。",
    "X10n0253_001:0244c05": "先須信解真正。解若不正。所脩一切皆邪。縱使精",
    "X10n0253_001:0244c06": "勤。徒為勞苦也。又若是愚教始教終教。多先且脩",
    "X10n0253_001:0244c07": "行。後方頓悟。若華嚴與此經儀式則不然。先且頓",
    "X10n0253_001:0244c08": "同佛解。然後脩行。蓋先要了悟自心。所以華嚴云。",
    "X10n0253_001:0244c09": "若不了自心。云何知正道。由彼顛倒慧。增長一切",
    "X10n0253_001:0244c10": "惡。是知有信須得解。有解須得信。何以知之。華嚴",
    "X10n0253_001:0244c11": "三聖觀云。有信無解增長無明。有解無信增長邪",
    "X10n0253_001:0244c12": "見。信解圓通方為行本。如今有一般人。雖有信心。",
    "X10n0253_001:0244c13": "無正解。乃是中無主。既然是中無主。一被邪魔外",
    "X10n0253_001:0244c14": "道頑朋敗友相誘將去。到底只染得外道知見。增",
    "X10n0253_001:0244c15": "得一切無明種子。又一般人有邪解悟。事事會得。",
    "X10n0253_001:0244c16": "却無信心。一向撥無因果。增長邪見。是知信解二",
    "X10n0253_001:0244c17": "字。如車兩輪。如鳥兩翼。此不可闕。今此第一文殊",
    "X10n0253_001:0244c18": "章。通為上中下三根之人開解。第二普賢章。通為",
    "X10n0253_001:0244c19": "上中下三根之人開行。第三普眼章。依文殊之解",
    "X10n0253_001:0244c20": "普賢之行。教示上根之人。運心入二空觀。兼倣脩",
    "X10n0253_001:0244c21": "法界觀。行人入觀方有疑念故。有第四金剛藏一",
    "X10n0253_001:0244c22": "章起疑。既是有疑。必推究輪迴根本。故有第五彌",
    "X10n0253_001:0244c23": "勒一章。既知輪迴根本。必須斷之。既斷輪迴根本。",
    "X10n0253_001:0244c24": "方證入圓覺。纔證入便自然有階差地位安排。故",
    "X10n0253_001:0245a01": "有第六清淨慧一章。安排地位從凡入聖。如是六",
    "X10n0253_001:0245a02": "章經文中。二空觀只了得上根之人。其次更有一",
    "X10n0253_001:0245a03": "類中根之人。雖聞佛說開悟已竟。只是根劣。於二",
    "X10n0253_001:0245a04": "空觀不能證入。於是故有威德菩薩。為中根之人。",
    "X10n0253_001:0245a05": "請問三觀。雖蒙佛開示三觀行相。未知有幾種脩",
    "X10n0253_001:0245a06": "習。故有辨音菩薩請問。蒙佛開示二十五輪。被二",
    "X10n0253_001:0245a07": "十五種機。行人既入三觀諸輪。方犯著四相。故有",
    "X10n0253_001:0245a08": "淨諸業障菩薩請問。斷除四相。既除四相。四病未",
    "X10n0253_001:0245a09": "亡。故有普覺菩薩請問。令依師離作止任滅四病。",
    "X10n0253_001:0245a10": "四相既除。四病已去。如是一類中根之人。一時悟",
    "X10n0253_001:0245a11": "道。更有一類下根之人。根劣障重。又於三觀諸輪。",
    "X10n0253_001:0245a12": "不能證入。於是故有圓覺菩薩請問。蒙佛開示道",
    "X10n0253_001:0245a13": "場加行三期脩練。被及下根。所謂一法巧被三根",
    "X10n0253_001:0245a14": "也。問華嚴經科云。舉果勸樂生信分。此經科云。初",
    "X10n0253_001:0245a15": "一問答令信解真正成本起因。何故彼經就果上",
    "X10n0253_001:0245a16": "發信。此經就解上發信耶。答。彼經以事事無礙為",
    "X10n0253_001:0245a17": "宗。故就事上發信。此經以理為宗。故就體上發信。",
    "X10n0253_001:0245a18": "不同也。",
    "X10n0253_001:0245a19": "聰講師曰。十二開士。皆唱導之師。故曰上首。與諸",
    "X10n0253_001:0245a20": "眷屬者。則十萬人俱是也。後嘆德云。皆入三昧。即",
    "X10n0253_001:0245a21": "大光明藏也。謂法界圓融。真如清淨。因人果人。同",
    "X10n0253_001:0245a22": "住一處。故曰同住平等法會。",
    "X10n0253_001:0245a23": "於是文殊師利菩薩。在大眾中。即從座起。頂禮佛足。",
    "X10n0253_001:0245a24": "右繞三匝。長跪叉手。而白佛言。大悲世尊。願為此會",
    "X10n0253_001:0245b01": "諸來法眾。說於如來本起清淨因地法行。",
    "X10n0253_001:0245b02": "本起者。佛從凡夫時。最初所起之心。因地者。佛之",
    "X10n0253_001:0245b03": "初地。法行者。佛之妙行。",
    "X10n0253_001:0245b04": "西蜀復庵暉禪師曰。此乃伸請也。於是者。蓋指平",
    "X10n0253_001:0245b05": "等法會之處。運前起後之辭。梵語文殊。此云妙吉",
    "X10n0253_001:0245b06": "祥。從座而起者。乃是從法座。而起悲濟之用。悲愍",
    "X10n0253_001:0245b07": "眾生起教之故。頂禮佛足者。以至貴至尊之頂。禮",
    "X10n0253_001:0245b08": "世尊至卑之足。此敬之至。右繞者。表順佛法之理",
    "X10n0253_001:0245b09": "不背。三匝者。表歸依三寶斷三毒等。長跪者。表安",
    "X10n0253_001:0245b10": "危不易。叉手者。表人境交參。又從座而起至三匝。",
    "X10n0253_001:0245b11": "此表洗身業。長跪叉手。表洗意業。而白佛言已下。",
    "X10n0253_001:0245b12": "並表口業也。此一段文。皆是結集人綴緝也。大悲",
    "X10n0253_001:0245b13": "世尊。方是文殊讚佛也。大以揀小為義。慈能與樂。",
    "X10n0253_001:0245b14": "悲能救苦。問。何故不云大智大悲耶。答。蓋文殊請",
    "X10n0253_001:0245b15": "問意。為末代眾生。行利他之行。不是自利。故贊云",
    "X10n0253_001:0245b16": "大悲。且如小乘之人。有智無悲。大乘之人。悲智雙",
    "X10n0253_001:0245b17": "運。唯佛全行利他之行。得稱大悲。譬如有人落水。",
    "X10n0253_001:0245b18": "若小乘之人。見之便不肯救。由小乘人已知無量",
    "X10n0253_001:0245b19": "劫來。輪轉生死海中。受大苦惱。自一脫離三界之",
    "X10n0253_001:0245b20": "後。更不敢再入。所以不救。若菩薩人見之。便先自",
    "X10n0253_001:0245b21": "著脚。然後救之。乃自利利他也。若佛見之。即便入",
    "X10n0253_001:0245b22": "水。令速出離到安隱處。故謂之大慧也。世尊者。具",
    "X10n0253_001:0245b23": "上九號為世所尊。故曰世尊。願為此會諸來法眾",
    "X10n0253_001:0245b24": "者。願以希求樂欲為義。法眾即十萬大眾也。文殊",
    "X10n0253_001:0245c01": "白佛者。告佛慈悲方便宣說。當初未成佛時。創初",
    "X10n0253_001:0245c02": "根本本起清淨因地法行也。大凡圓頓之教。脩行",
    "X10n0253_001:0245c03": "儀式。必先發三重因地。何謂三重因地。一了悟覺",
    "X10n0253_001:0245c04": "性。二發菩提心。三脩菩薩行。謂先頓悟自己分上",
    "X10n0253_001:0245c05": "本有靈明廣大真實圓覺之性。頓信本無無明。頓",
    "X10n0253_001:0245c06": "信本無生死。此謂之大悟覺性。然後方發菩提心。",
    "X10n0253_001:0245c07": "梵語菩提此云覺。既了悟覺性。却於行住坐臥。折",
    "X10n0253_001:0245c08": "旋俯仰。起居問訊。動容笑語。一切處。一切時。常起",
    "X10n0253_001:0245c09": "覺悟之心。此之悟心。要得念念與最初所悟本覺",
    "X10n0253_001:0245c10": "相應。所以本生和尚云。只這動轉施為。還合得本來",
    "X10n0253_001:0245c11": "主人公也無。若也合得。十二時中無虗棄底道理。",
    "X10n0253_001:0245c12": "若合不得。喫茶說話往往作茶話會。若得契合。此",
    "X10n0253_001:0245c13": "謂之發菩提心。此心便是大智之心。其次方脩菩",
    "X10n0253_001:0245c14": "薩行者。謂於一切處。念念慈。念念悲。利樂有情。饒",
    "X10n0253_001:0245c15": "益群品。教化成熟。不捨攝受一切眾生。脩菩薩行。",
    "X10n0253_001:0245c16": "如華嚴經中善財童子。先是文殊了悟覺性。遂乃",
    "X10n0253_001:0245c17": "南游一百十城。參見五十三人善知識。凡見一善",
    "X10n0253_001:0245c18": "知識。皆先自云。我已先發菩提心。而未知菩薩脩",
    "X10n0253_001:0245c19": "何等法。行何等行。云何發心。又如起信論云。了二",
    "X10n0253_001:0245c20": "覺。發三心。脩五行。亦同今來經文。謂問我佛世尊。",
    "X10n0253_001:0245c21": "於無量劫中未曾成等正覺之時。創初根本因地。",
    "X10n0253_001:0245c22": "如何發起一念脩習心地法門。如何行清淨離相",
    "X10n0253_001:0245c23": "稱性法行。何故文殊始初發問。便問此事。却為最",
    "X10n0253_001:0245c24": "初發心脩行一著。最為要緊切。宜子細尋得真正",
    "X10n0253_001:0246a01": "路。然後方行。所謂見道方脩道。不見復何脩。若還",
    "X10n0253_001:0246a02": "不辨邪正。忽被朋友引去。薰得邪見無明種子。纔",
    "X10n0253_001:0246a03": "到眼光落地之時。淪入地獄。百劫千生無由解脫。",
    "X10n0253_001:0246a04": "如人種瓜。須是預先子細尋取好種。若錯用苦種",
    "X10n0253_001:0246a05": "之時。縱是得瓜。還成苦味。何以知之。圭峯云。夫欲",
    "X10n0253_001:0246a06": "求果者。必先觀於因。因若不真。果還是妄。又楞嚴",
    "X10n0253_001:0246a07": "云。因地不直。果招迂曲。所以華嚴云。不能了自心。",
    "X10n0253_001:0246a08": "云何知正道。由彼顛倒慧。增長一切惡。宗門中謂",
    "X10n0253_001:0246a09": "之打底。不遇作家。到老番成骨董。縱饒精進勤苦。",
    "X10n0253_001:0246a10": "一時錯了。所謂不省這箇意。脩行徒苦辛。以此推",
    "X10n0253_001:0246a11": "之。是知文殊大智。首先問佛最初發心脩行一著。",
    "X10n0253_001:0246a12": "開示利益後代眾生。豈小補哉。",
    "X10n0253_001:0246a13": "及說菩薩於大乘中發清淨心遠離諸病。",
    "X10n0253_001:0246a14": "諸病者。諸幻也。",
    "X10n0253_001:0246a15": "能使未來末世眾生求大乘者不墮邪見。",
    "X10n0253_001:0246a16": "西蜀復庵暉禪師曰。謂非唯說世尊最初根本因",
    "X10n0253_001:0246a17": "脩心地稱性法行。更告佛說一切菩薩。於大乘覺",
    "X10n0253_001:0246a18": "悟心中。發清淨菩提之心。大以揀小。乘以運載。能",
    "X10n0253_001:0246a19": "運載一切眾生。離生死此岸。度煩惱中流。到涅槃",
    "X10n0253_001:0246a20": "彼岸。妄不能變。垢不能染。離煩惱障。離所知障。故",
    "X10n0253_001:0246a21": "曰清淨。遠離諸病者。謂著有著無。見妄見真。分能",
    "X10n0253_001:0246a22": "分所。并四相四病。但是離心之外皆是病也。上初",
    "X10n0253_001:0246a23": "一段文。正是教示行人。了悟覺性。此發心離病一",
    "X10n0253_001:0246a24": "段文。當第二發菩提心。第三脩菩薩行。即下普眼",
    "X10n0253_001:0246b01": "章也。意令能使末世求於大乘之人。依此開悟。依",
    "X10n0253_001:0246b02": "此脩行。於本始覺中。不墮落邪見。如何謂之邪見。",
    "X10n0253_001:0246b03": "但本心之外。見妄見真。皆是邪見。由唯此一事實。",
    "X10n0253_001:0246b04": "餘二即非真。倘乖清淨之心。必墮偏邪之見也。",
    "X10n0253_001:0246b05": "四明聰講師曰。於是文殊師利菩薩。至求大乘者",
    "X10n0253_001:0246b06": "不墮邪見者一問。如來本起清淨因地法行。(此問觀法",
    "X10n0253_001:0246b07": "故云法行增深觀)如來本起因地有二種。一本門因地。如",
    "X10n0253_001:0246b08": "法華本門壽量。如五百千萬億三千大千世界抹",
    "X10n0253_001:0246b09": "為微塵。一塵為一劫。我成佛來。復過於此。此非凡",
    "X10n0253_001:0246b10": "力所及也。二迹門因地。遠推自大通前覆講。及遇",
    "X10n0253_001:0246b11": "阿私仙捨身為牀座。採薪汲水為求妙法。及中間",
    "X10n0253_001:0246b12": "遇然燈。買五莖蓮華供養。布髮掩泥蒙記。為釋迦",
    "X10n0253_001:0246b13": "牟尼。捨身求偈。剜燈問法。飼虎代鴿。如是足跡可",
    "X10n0253_001:0246b14": "尋。今云本起因地。是乃跡中因地。此等皆以慈脩",
    "X10n0253_001:0246b15": "身。非穢濁之行。故曰清淨法行者。是深觀也。法句",
    "X10n0253_001:0246b16": "經云。吾博學無厭。奉法不懈。精進持戒。心不放逸。",
    "X10n0253_001:0246b17": "緣是得道自致泥洹。此非深觀忍力脩心。安能解",
    "X10n0253_001:0246b18": "黏去縛而成佛道。故得妙德發揚。意在規凡入聖",
    "X10n0253_001:0246b19": "也。二問菩薩於大乘中發清淨心。遠離諸病。菩薩",
    "X10n0253_001:0246b20": "發心如善財南求見五十三善知識。皆云我已先",
    "X10n0253_001:0246b21": "發阿耨多羅三藐三菩提心。又如常啼東請求般",
    "X10n0253_001:0246b22": "若波羅蜜。賣身割肉供養曇無竭。聞法證無生忍。",
    "X10n0253_001:0246b23": "菩陀波崙打骨取髓以求般若。此等皆是菩薩為",
    "X10n0253_001:0246b24": "法亡軀。遠離諸病。行法經中阿難亦發三問。一問。",
    "X10n0253_001:0246c01": "如來滅後。云何眾生起菩薩心。脩行何等經典。正",
    "X10n0253_001:0246c02": "念思惟一實境界。二問。云何不失無上菩提之心。",
    "X10n0253_001:0246c03": "三問。云何復當不斷煩惱。不離五欲。得淨諸根。滅",
    "X10n0253_001:0246c04": "除諸罪。父母所生清淨常眼。不斷五欲。而能得見",
    "X10n0253_001:0246c05": "諸障外事。此三問略爾。廣如彼文。同是發清淨心",
    "X10n0253_001:0246c06": "遠離諸病三問。能使未來末世眾生求大乘者不",
    "X10n0253_001:0246c07": "墮邪見。法華云。此經佛在世時猶多怨嫉。況佛滅",
    "X10n0253_001:0246c08": "後。去聖逾遠。聖賢隱伏。附佛法外道增熾。多學邪",
    "X10n0253_001:0246c09": "空。訶佛毀教。不存土木毀滅緣生。引不吉人恣行",
    "X10n0253_001:0246c10": "非法。謂婬怒癡盡是菩提。豈知一慢尊容長淪暗",
    "X10n0253_001:0246c11": "道。一輕聖典永墜邪林。自墜見坑。復引盲者。當此",
    "X10n0253_001:0246c12": "之際。孰能開正。故文殊不憤。特啟激揚。為末世眾",
    "X10n0253_001:0246c13": "生。箴此見病。故設此問也。",
    "X10n0253_001:0246c14": "作是語已。五體投地。如是三請。終而復始。",
    "X10n0253_001:0246c15": "五體者。頭與四肢也。三請者。禮之至也。",
    "X10n0253_001:0246c16": "爾時世尊。告文殊師利菩薩言。善哉善哉。善男子。汝",
    "X10n0253_001:0246c17": "等乃能為諸菩薩。咨詢如來因地法行。及為末世一",
    "X10n0253_001:0246c18": "切眾生求大乘者。得正住持不墮邪見。汝今諦聽。當",
    "X10n0253_001:0246c19": "為汝說。時文殊師利菩薩。奉教歡喜。及諸大乘。默然",
    "X10n0253_001:0246c20": "而聽。",
    "X10n0253_001:0246c21": "西蜀復庵暉禪師曰。此乃展誠許聽也。默然者。謂",
    "X10n0253_001:0246c22": "潔己虗心収視反聽。如渴思水。如病思藥也。此等",
    "X10n0253_001:0246c23": "科段。下文例然。更不重釋。",
    "X10n0253_001:0246c24": "善男子。無上法王。",
    "X10n0253_001:0247a01": "佛之尊稱也。佛悟最上乘法。為萬法之主。更無在",
    "X10n0253_001:0247a02": "其上者故也。",
    "X10n0253_001:0247a03": "有大陀羅尼門。名為圓覺。",
    "X10n0253_001:0247a04": "陀羅尼門者。藏經曰總持門也。今圓覺為大陀羅",
    "X10n0253_001:0247a05": "尼門者。總攝八萬四千陀羅尼門故也。",
    "X10n0253_001:0247a06": "西蜀復庵暉禪師曰。此顯真宗本體也。善則順理。",
    "X10n0253_001:0247a07": "男子則剛斷為義。此即指對告文殊菩薩。為善順",
    "X10n0253_001:0247a08": "剛斷之男子也。無上法王者。法以軌則為義。無明",
    "X10n0253_001:0247a09": "煩惱。一切不淨垢濁。當用無上真空軌則之法洗",
    "X10n0253_001:0247a10": "去。王者自在為義。無上者。謂世間之法莫能先之。",
    "X10n0253_001:0247a11": "故曰無上。且例如鐵輪王之法。但於一天下而得",
    "X10n0253_001:0247a12": "自在。銅輪王之法。但於二天下而得自在。銀輪王",
    "X10n0253_001:0247a13": "之法。但於三天下而得自在。金輪王之法。但於四",
    "X10n0253_001:0247a14": "天下而得自在。以至梵王帝釋之法。但三界內而",
    "X10n0253_001:0247a15": "得自在。出三界之外。便不得自在。唯佛之法王。不",
    "X10n0253_001:0247a16": "但三界內。三界外以至剎剎塵塵無數世界而得",
    "X10n0253_001:0247a17": "自在。故曰無上法王。此即指佛也。大之一字。乃絕",
    "X10n0253_001:0247a18": "對待之大。非揀小之大。梵語陀羅尼。此云總持門。",
    "X10n0253_001:0247a19": "以出入無擁為義。圓覺者。謂眾生十二時中。雖具",
    "X10n0253_001:0247a20": "有此圓字。只是不覺。何以知之。序云。終日圓覺而",
    "X10n0253_001:0247a21": "未甞圓覺者凡夫也。菩薩念念證此覺字又不圓。",
    "X10n0253_001:0247a22": "何以知之。序云。欲證圓覺而未極圓覺者菩薩也。",
    "X10n0253_001:0247a23": "唯是菩佛聖人。有圓有覺。以有圓故。則德無不周。",
    "X10n0253_001:0247a24": "以有覺故。則靈源不昧。何以知之。序云。具足圓覺",
    "X10n0253_001:0247b01": "而住持圓覺者如來也。然此圓覺。上至四聖。下及",
    "X10n0253_001:0247b02": "六凡。無有一眾生不具。但以凡夫塵經未出。寶藏",
    "X10n0253_001:0247b03": "猶埋。既不自知。枉受貧苦。惟十方諸佛證此。全得",
    "X10n0253_001:0247b04": "其用。故今但標無上法王有大圓覺也。",
    "X10n0253_001:0247b05": "四明聰講師曰。善男子無上法王有大陀羅尼門",
    "X10n0253_001:0247b06": "名為圓覺。世之為王。君臣朝會。統攝萬邦。光宅天",
    "X10n0253_001:0247b07": "下。法王啟運。寂默以證真。捨金輪而馭大千。耀玉",
    "X10n0253_001:0247b08": "毫而制法界。涅槃云。法無上者涅槃是。眾生無上",
    "X10n0253_001:0247b09": "者佛是。陀羅尼者。天台云。三昧與陀羅尼。乃相成",
    "X10n0253_001:0247b10": "之法。相成乃互具也。法華云。普現色身三昧。與陀",
    "X10n0253_001:0247b11": "羅尼。猶是解一切眾生語言陀羅尼。三昧者又名",
    "X10n0253_001:0247b12": "三摩提。翻正心行處。亦云調直定。蓋無始以來常",
    "X10n0253_001:0247b13": "曲不端。得此三昧。故云正心行處。陀羅尼翻能持。",
    "X10n0253_001:0247b14": "集聚種種善法持令不散不失。又云遮持。能遮一",
    "X10n0253_001:0247b15": "切惡不善根令不起故。又翻總持。若名若義。行地",
    "X10n0253_001:0247b16": "功德皆悉任持。故號總持。但三昧專論持善。陀羅",
    "X10n0253_001:0247b17": "尼兼遮惡義。或相應或不相應。分二名義。行法云。",
    "X10n0253_001:0247b18": "心純是法與法相應。又此陀羅尼三昧。唯佛菩薩",
    "X10n0253_001:0247b19": "所行之法行。持此法門。得成佛道。所以不共二乘",
    "X10n0253_001:0247b20": "也。門者未必專取出入為義。自凡脩因得入聖果",
    "X10n0253_001:0247b21": "以立門義。有云。方便門解脫門普門婆羅門等。豈",
    "X10n0253_001:0247b22": "專一義。今取遮惡持善。如世兵甲之器。外遮鎗刀。",
    "X10n0253_001:0247b23": "內固名利。衣甲即今之圓覺也。遮其外惡持其內",
    "X10n0253_001:0247b24": "善。但此覺性。俱攝百界千如善惡性相故。得遮六",
    "X10n0253_001:0247c01": "凡之惡。持四聖之善。究論善惡。乃全性之善惡。諸",
    "X10n0253_001:0247c02": "佛所以不斷。佛若斷此之惡。普現色身從何而立。",
    "X10n0253_001:0247c03": "當知圓融覺性。運一切善。遮一切惡。心佛眾生三",
    "X10n0253_001:0247c04": "無差別也。名為圓覺者。既陀羅尼名為圓覺。圓覺",
    "X10n0253_001:0247c05": "(亦可)為陀羅尼。但詮名有異。其體本同。如火名熱亦",
    "X10n0253_001:0247c06": "名為燒。陀羅尼遮惡義。圓者如珠走盤。圓無際故。",
    "X10n0253_001:0247c07": "覺者乃相義。如十鏡環繞。中燃一燈。燈體交參。東",
    "X10n0253_001:0247c08": "西莫辨。須知圓覺以百界千如為體。緣生性具各",
    "X10n0253_001:0247c09": "各自圓。但迷之為無明。悟之為法性。故云三千在",
    "X10n0253_001:0247c10": "理同名無明。三千果成咸稱常樂。三千無改。無明",
    "X10n0253_001:0247c11": "即明。三千並常。俱體俱用。又須知照用同時。眾生",
    "X10n0253_001:0247c12": "無始無明業識。非圓照覺相。以何遣迷。以何破障。",
    "X10n0253_001:0247c13": "故裴相國云。統眾德而大備。爍群昏而獨照。故曰",
    "X10n0253_001:0247c14": "圓覺。",
    "X10n0253_001:0247c15": "流出一切清淨真如。",
    "X10n0253_001:0247c16": "真空妙性如如不動者是也。裴休亦曰。不妄不變。",
    "X10n0253_001:0247c17": "故曰真如。",
    "X10n0253_001:0247c18": "菩提。",
    "X10n0253_001:0247c19": "此翻覺也。六祖曰。前念著境即煩惱。後念離境即",
    "X10n0253_001:0247c20": "菩提。非覺而何。",
    "X10n0253_001:0247c21": "涅槃。",
    "X10n0253_001:0247c22": "此翻寂滅。",
    "X10n0253_001:0247c23": "及波羅蜜。",
    "X10n0253_001:0247c24": "此云到彼岸。亦云事究竟。",
    "X10n0253_001:0248a01": "教授菩薩。",
    "X10n0253_001:0248a02": "佛指教傳授諸菩薩故。",
    "X10n0253_001:0248a03": "西蜀復庵暉禪師曰。此顯圓覺之德用也。流出者。",
    "X10n0253_001:0248a04": "覺性本無出入去來動靜。非有別法從圓覺中流",
    "X10n0253_001:0248a05": "出於外。但是依此圓覺之性。顯發示現諸門功德。",
    "X10n0253_001:0248a06": "無有窮盡。應用無有疲厭。名為流出。一切者普該",
    "X10n0253_001:0248a07": "之言。此正是總標。清淨者必竟空義。謂離煩惱障。",
    "X10n0253_001:0248a08": "離所知障。妄不能變。垢不能染。非諸有漏之法。故",
    "X10n0253_001:0248a09": "曰清淨。所以大般若經。始自色心終至無上菩提。",
    "X10n0253_001:0248a10": "八十餘科。皆談清淨。此謂小乘怖空。故曰清淨。此",
    "X10n0253_001:0248a11": "二字又總下文真如涅槃波羅蜜。真如者。真謂真",
    "X10n0253_001:0248a12": "實。顯非虗妄。如謂如常。表無變易。謂一真之理也。",
    "X10n0253_001:0248a13": "此之真字。非是對偽之真。如者似也。若將此真字。",
    "X10n0253_001:0248a14": "頓在佛界。盡十方世界都似佛。若將此真字。頓在",
    "X10n0253_001:0248a15": "菩薩界。盡十方世界都似菩薩。若將此真字。頓在",
    "X10n0253_001:0248a16": "聲聞緣覺界。盡十方世界都似聲聞緣覺。若將此",
    "X10n0253_001:0248a17": "真字。頓在天人地獄餓鬼畜生脩羅界者。則此真",
    "X10n0253_001:0248a18": "字便以天人地獄餓鬼畜生脩羅等。何也。為此真",
    "X10n0253_001:0248a19": "理之上具二義故。一者隨緣義。二者不變。梵語菩",
    "X10n0253_001:0248a20": "提此云覺。乃是本覺及始覺。此之覺上本無無明。",
    "X10n0253_001:0248a21": "本無生死。梵語涅槃此云圓寂。謂覺性既圓。無法",
    "X10n0253_001:0248a22": "不寂。又曰涅者不生。槃者不滅。不生不滅。故曰",
    "X10n0253_001:0248a23": "涅槃。菩提即果上之智。涅槃即果上之理。理即體。",
    "X10n0253_001:0248a24": "智即用。梵語波羅此云彼岸。蜜多此云到。若要回",
    "X10n0253_001:0248b01": "文順此方俗。應云到彼岸。此波羅蜜有十種。何謂",
    "X10n0253_001:0248b02": "之十。一布施。二持戒。三忍辱。四精進。五禪定。六智",
    "X10n0253_001:0248b03": "慧。七方便。八願。九力。十智。問。此十度其義如何。謂",
    "X10n0253_001:0248b04": "[車*發]己施人曰施。防非止惡曰戒。堪受諸法逆順忘",
    "X10n0253_001:0248b05": "懷曰忍。鍊心於法為精。精心務達為進。虗心寂靜",
    "X10n0253_001:0248b06": "為禪。推求揀擇為慧。方法便宜為方便。希求樂欲",
    "X10n0253_001:0248b07": "為願。不可屈伏為力。如實決斷為智。然吾佛聖人。",
    "X10n0253_001:0248b08": "始以六度對治六蔽。為慳貪故說布施。為毀禁故",
    "X10n0253_001:0248b09": "說持戒。為嗔恚故說忍辱。為懈怠故說精進。為散",
    "X10n0253_001:0248b10": "亂故說禪定。為愚癡故說智慧。若據華嚴經中。開",
    "X10n0253_001:0248b11": "此六度為十度。對治十地十種障。亦只就六度中。",
    "X10n0253_001:0248b12": "智慧一度中。開出方便度願度力度智度。良由第",
    "X10n0253_001:0248b13": "六智度。具根本智與後得智故。開出後得智也。謂",
    "X10n0253_001:0248b14": "吾佛聖人有大圓覺。於中流出一切清淨真如。清",
    "X10n0253_001:0248b15": "淨菩提。清淨涅槃。清淨波羅蜜。真如菩提涅槃皆",
    "X10n0253_001:0248b16": "屬果。十度波羅蜜屬因。因果不同。故云及字非唯",
    "X10n0253_001:0248b17": "流出因。亦及流出果。教示付授。欲使後代順佛法",
    "X10n0253_001:0248b18": "脩行菩薩。斷障遣疑。從因至果。反妄歸真。然菩薩",
    "X10n0253_001:0248b19": "是所教之人。上因果皆是能教之法也。甞考諸經",
    "X10n0253_001:0248b20": "所談。門之一字有四。謂教理行果。何以知之。如法",
    "X10n0253_001:0248b21": "華經云。以佛教門出三界苦。此是教門。楞嚴經云。",
    "X10n0253_001:0248b22": "十方薄伽梵。一路涅槃門。此是理門。又云。我今猶",
    "X10n0253_001:0248b23": "如旅泊之人。忽蒙天王賜。與華屋雖獲大宅。要因",
    "X10n0253_001:0248b24": "門入。此屬行門。又華嚴行願經云。若欲成就此功",
    "X10n0253_001:0248c01": "德門者。應脩十種廣大行願。一者禮敬諸佛。二者",
    "X10n0253_001:0248c02": "稱贊如來。此屬果門。謂吾佛聖人有一法門。總持",
    "X10n0253_001:0248c03": "教理行果四法。教示付授與一切菩薩。所以佛性",
    "X10n0253_001:0248c04": "和尚云。包凡育聖。攝巨含識。為一總持。號大自在。",
    "X10n0253_001:0248c05": "四明聰講師云。圓覺妙心。具足十界百界千如三",
    "X10n0253_001:0248c06": "千世間生佛依正色心染淨諸法。故曰一切。以由",
    "X10n0253_001:0248c07": "圓覺無自性故。遇染則情生十界俱染。在理則性",
    "X10n0253_001:0248c08": "淨十界俱淨。亦非研究而然乃本來淨也。今從淨",
    "X10n0253_001:0248c09": "緣脩起不改不變。故曰清淨真如。菩提翻道。涅言",
    "X10n0253_001:0248c10": "不生。槃言不滅。大道無形。不生不滅。波羅蜜翻到",
    "X10n0253_001:0248c11": "彼岸。已攝六度。一一度皆到彼岸。真如法身德也。",
    "X10n0253_001:0248c12": "菩提般若德也。涅槃解脫德也。此之三德皆從圓",
    "X10n0253_001:0248c13": "覺生。故云流出。菩薩以此為軌則。故曰教授。眾生",
    "X10n0253_001:0248c14": "性具此三德故。一念能感佛證。此故無謀而應神",
    "X10n0253_001:0248c15": "通用。此故化化而窮父子。得此故天性相關。知之",
    "X10n0253_001:0248c16": "者可以脫生死度含靈。此圓覺之大略耳。",
    "X10n0253_001:0248c17": "一切如來本起因地。皆依圓照清淨覺相。",
    "X10n0253_001:0248c18": "皆依者皆因也。圓照者圓明寂照。清淨者一切無",
    "X10n0253_001:0248c19": "染。覺相者無相之相。傅大士曰。有身非覺體無相",
    "X10n0253_001:0248c20": "乃真形者是也。",
    "X10n0253_001:0248c21": "永斷無明。方成佛道。",
    "X10n0253_001:0248c22": "西蜀復庵暉禪師曰。此一經安布有類。華嚴先本",
    "X10n0253_001:0248c23": "後末。只如華嚴經。首先便云。爾時世尊。於菩提場",
    "X10n0253_001:0248c24": "處師子座。一切法上。成等正覺。智入三世。悉皆平",
    "X10n0253_001:0249a01": "等。其身充滿一切世間。其音普順十方國土。普見",
    "X10n0253_001:0249a02": "一切眾生。悉皆成佛。此之謂一口吞盡十方世界。",
    "X10n0253_001:0249a03": "更無凡聖。其間眾生。根劣障重。承當不得。遂放開",
    "X10n0253_001:0249a04": "一線曲。為今時故。說十信十行十回向十地等覺",
    "X10n0253_001:0249a05": "妙覺。此正是漸該枝末。今經亦爾。於此段經文。亦",
    "X10n0253_001:0249a06": "一口吞盡十方世界。恐無人承。當下遂便與開解",
    "X10n0253_001:0249a07": "開行。為上根人說二空觀。為中根人說三觀諸輪。",
    "X10n0253_001:0249a08": "為下根人說道場加行。此是漸該枝末。皆依圓照",
    "X10n0253_001:0249a09": "者。此簡二乘及菩薩徧局之照。若了得圓照。便是",
    "X10n0253_001:0249a10": "佛。佛是圓照者。於十二時中。條絲不掛廓爾無依。",
    "X10n0253_001:0249a11": "念念常光現前。念念常在裏許。依倚圓照未無間",
    "X10n0253_001:0249a12": "斷。所謂以無緣境上起無緣智。以無緣智上起無",
    "X10n0253_001:0249a13": "緣境。如鏡照像像非外緣。如珠發光。光還自然。照",
    "X10n0253_001:0249a14": "見內心外境山河大地。色空明暗所照之處。莫不",
    "X10n0253_001:0249a15": "盡是十方諸佛。廣大無漏。無染清淨。妙覺之相。十",
    "X10n0253_001:0249a16": "方諸佛三世諸佛。等創始因地脩行。莫不皆依倚",
    "X10n0253_001:0249a17": "此圓照永斷無明而成正覺。所以肇論云。內有獨",
    "X10n0253_001:0249a18": "鑒之明。外有萬法之實。圓照是能照之用。覺相是",
    "X10n0253_001:0249a19": "所照之體。問圓體上本無能所。今何却言覺相",
    "X10n0253_001:0249a20": "是所。圓照是能耶。答。但以初悟之時似有能所。到",
    "X10n0253_001:0249a21": "悟之後即無能所此正。如華嚴會上第六十一卷",
    "X10n0253_001:0249a22": "經中。善財童子。初於福城東際大塔廟前見文殊。",
    "X10n0253_001:0249a23": "文殊遂指善財。南游歷一百一十城。見五十三善",
    "X10n0253_001:0249a24": "知識。[宋-木+取]後於莊嚴藏樓閣中。參見彌勒。受彌勒之",
    "X10n0253_001:0249b01": "教。再欲求見文殊。却不能得見其身。是時文殊遂",
    "X10n0253_001:0249b02": "伸右手。過一百一十城摩善財頂。此意與今經說",
    "X10n0253_001:0249b03": "初分能所。悟後無能所一同。且初見文殊者表信",
    "X10n0253_001:0249b04": "智。再見文殊者表證智。證智絕能所故。所以不見",
    "X10n0253_001:0249b05": "文殊。能所既絕。盡十方世界只是自己一顆明珠。",
    "X10n0253_001:0249b06": "是大解脫法門。到此豈有無明不斷。豈有煩惱不",
    "X10n0253_001:0249b07": "除。豈有佛道不成就。如是則只用此一段經文已。",
    "X10n0253_001:0249b08": "答。文殊前問。了悟覺性。發菩提心。脩菩薩行。三重",
    "X10n0253_001:0249b09": "因地皆畢。",
    "X10n0253_001:0249b10": "四明聰講師曰。一切如來本起因地。皆依圓照清",
    "X10n0253_001:0249b11": "淨覺相者。三世十方故云一切。成如實道。來成正",
    "X10n0253_001:0249b12": "覺。故曰如來。圓照者。照之一字即三觀也。空觀破",
    "X10n0253_001:0249b13": "一切法。假觀立一切法。中觀妙一切法。此三觀名",
    "X10n0253_001:0249b14": "三而體一也。故云圓照。圓融圓妙。三只是一。一即",
    "X10n0253_001:0249b15": "是三。此三立則俱立。破則俱破。亦云始覺。楞嚴云。",
    "X10n0253_001:0249b16": "妙奢摩他空一切法也。覺相者。即真諦俗諦中",
    "X10n0253_001:0249b17": "諦三諦也。此三諦亦一體異名。全本覺而起。謂之",
    "X10n0253_001:0249b18": "不思議境也。此之境智。境如砧。智如槌。砧槌鑪韛",
    "X10n0253_001:0249b19": "發躍中間無明業識。謂之淳朴。安能不變。無明即",
    "X10n0253_001:0249b20": "明。煩惱為菩提。苦道即法身。不得此妙境智。無明",
    "X10n0253_001:0249b21": "不斷。佛道如何得成。今人擔簦負笈隻笠腰包行。",
    "X10n0253_001:0249b22": "盡無限之山水。坐消數歲之春風。達磨到梁。常以",
    "X10n0253_001:0249b23": "四卷楞伽為標準。故得十方諸佛三世如來。莫不",
    "X10n0253_001:0249b24": "皆依圓照清淨覺相。是知經教不可偏廢也。今恐",
    "X10n0253_001:0249c01": "多有不曉。境觀錯用身心。一生空過。再出境智為",
    "X10n0253_001:0249c02": "入道之要莫嫌多事。然此境智。人皆知之。所解終",
    "X10n0253_001:0249c03": "成。二物相合。蓋以不曉境智之體故也。欲知境體。",
    "X10n0253_001:0249c04": "須簡頑境及偏小妄心假立真如。此境安能與智",
    "X10n0253_001:0249c05": "不二。今依馬鳴立境體者。所謂本覺。其智體者所",
    "X10n0253_001:0249c06": "謂始覺故。起信論云。所言覺義者。謂心體離念。離",
    "X10n0253_001:0249c07": "念相者。等虗空界。無所不遍。法界一相。即是如來",
    "X10n0253_001:0249c08": "常住法身。依此法身說名本覺。此覺是性全性起",
    "X10n0253_001:0249c09": "脩名為始覺。論云。始覺者即同本覺。既云離念。豈",
    "X10n0253_001:0249c10": "有思議。既等虗空無所不遍。豈有一時一塵一心。",
    "X10n0253_001:0249c11": "而非本覺及始覺耶。是故得云三世十方生佛依",
    "X10n0253_001:0249c12": "正為所觀境。三世十方生佛依正為能觀智。境智",
    "X10n0253_001:0249c13": "名別其體不殊。是故能所二非二也。此不思議境",
    "X10n0253_001:0249c14": "智一切如來。皆依圓照清淨覺相。成於佛道。到此",
    "X10n0253_001:0249c15": "不可不苦口也。永斷無明方成佛道者。無明因何",
    "X10n0253_001:0249c16": "得斷。因圓照覺相也。圓照即三觀。覺相即三諦。三",
    "X10n0253_001:0249c17": "諦真俗中道第一義也。三觀空假中也。向下二十",
    "X10n0253_001:0249c18": "五定輪。亦只三觀也。如世藥方治一切眾生種種",
    "X10n0253_001:0249c19": "諸病。眾生生死結根無明妄識非此為藥治之無",
    "X10n0253_001:0249c20": "明安得永斷。故諸如來以如如智。照如如境。境智",
    "X10n0253_001:0249c21": "融融。妄識無迯避處。只得轉為法性。但妄識只是",
    "X10n0253_001:0249c22": "我見前一念虗妄浮心也。此虗妄雖本是佛天然",
    "X10n0253_001:0249c23": "之性。爭奈逐迷如演若達多。晨朝以鏡照面。頭在",
    "X10n0253_001:0249c24": "身上。放下鏡了不見自頭。只一向問人討頭。佛云。",
    "X10n0253_001:0250a01": "此人虗妄顛倒心狂。其狂若歇。歇即菩提。今此妄",
    "X10n0253_001:0250a02": "心若歇則無達多之狂。要破此迷始由觀力。專假",
    "X10n0253_001:0250a03": "因緣性欲為因。師教為緣。因緣成觀。達本三障。無",
    "X10n0253_001:0250a04": "明業識即轉為明。名菩提燈。若非感應因緣之力。",
    "X10n0253_001:0250a05": "豈得無明永斷。故知成佛全假因緣也。",
    "X10n0253_001:0250a06": "云何無明。",
    "X10n0253_001:0250a07": "眾生妄想。迷失明悟真覺之性。故曰無明。",
    "X10n0253_001:0250a08": "西蜀復庵暉禪師曰。此乃欲推窮妄宰故。此一句",
    "X10n0253_001:0250a09": "徵問。謂之連前起後之辭。佛恐後代脩行之人。聞",
    "X10n0253_001:0250a10": "說永斷無明。便謂實有無明可斷。然此無明以癡",
    "X10n0253_001:0250a11": "為體。雖有本覺光明。而無始覺照了故曰無明。除",
    "X10n0253_001:0250a12": "却無字。只此一明字。便是靈靈不昧。了了常知之",
    "X10n0253_001:0250a13": "明。纔一念不覺。面前不明。只是黑地裏走。便是無",
    "X10n0253_001:0250a14": "明。大涅槃經云。若與煩惱諸結俱者。名為無明。若",
    "X10n0253_001:0250a15": "與一切善法俱者名之為明。華嚴經云。第一義諦",
    "X10n0253_001:0250a16": "不了故名無明。此之無明畢竟自何處起。當如起",
    "X10n0253_001:0250a17": "信論說。三細六麤。從細至麤而起。三細者。一業相。",
    "X10n0253_001:0250a18": "二轉相。三現相。六麤者。一智相。二相續相。三計名",
    "X10n0253_001:0250a19": "字相。四執取相。五起業相。六業繫苦相。謂纔於本",
    "X10n0253_001:0250a20": "覺上一念動心不覺謂之業相。纔有所見謂之轉",
    "X10n0253_001:0250a21": "相。境界現謂之現相。此三細也。起分別心謂之智",
    "X10n0253_001:0250a22": "相。念念相續不斷謂之相續相。此上五相皆為法",
    "X10n0253_001:0250a23": "執也。於分別中。此是名。此是利。此是善。此是惡。此",
    "X10n0253_001:0250a24": "是親。此是疎。此是青黃赤白等。謂之計名字相。好",
    "X10n0253_001:0250b01": "之則喜。惡之則嗔。隨所好處而生執著之心。謂之",
    "X10n0253_001:0250b02": "執取相。此上二相即我執也。既執物為我相。就五",
    "X10n0253_001:0250b03": "蘊之上。或嗔喜。或打罵。或更相殺害。互為冤讎。造",
    "X10n0253_001:0250b04": "種種惡。謂之起業相。既造惡業業果成就。似鏡照",
    "X10n0253_001:0250b05": "像。如影隨形。便被業縛。隨業受報。於六道四生大",
    "X10n0253_001:0250b06": "苦海中。無由解脫。謂之業繫苦相也。今經從云何",
    "X10n0253_001:0250b07": "無明已下經文。直至輪轉生死三細六麤一時具",
    "X10n0253_001:0250b08": "足。良由一念不覺便是無明。此謂之獨頭無明。橫",
    "X10n0253_001:0250b09": "從空起。如天或雲。如鏡忽塵。更不假觸境遇緣也。",
    "X10n0253_001:0250b10": "善男子。一切眾生。從無始來種種顛倒。猶如迷人四",
    "X10n0253_001:0250b11": "方易處。",
    "X10n0253_001:0250b12": "眾生自無始劫來。以妄為真正。如迷路之人。東西",
    "X10n0253_001:0250b13": "南北不知定處。",
    "X10n0253_001:0250b14": "西蜀復庵暉禪師曰。此即按定其非也。眾生者。乃",
    "X10n0253_001:0250b15": "色受想行識五蘊。眾緣和合而生。蘊者以積聚為",
    "X10n0253_001:0250b16": "義。或稱陰者。以蓋覆為義。且色以質礙為義。受以",
    "X10n0253_001:0250b17": "領納為義。想以収像為義。行以遷流造作為義。識",
    "X10n0253_001:0250b18": "以了別為義。此眾生除去了悟覺性之人。其餘一",
    "X10n0253_001:0250b19": "時収在裏許。無始者。以西天外道六師。執一切法",
    "X10n0253_001:0250b20": "皆從冥諦出。以為有始。楞嚴中。吾佛聖人。為對治",
    "X10n0253_001:0250b21": "彼故說無始。顛倒者此從喻得名。顛即是首向上",
    "X10n0253_001:0250b22": "曰正。向下曰倒。此以喻說。若以法說者。心識狂亂",
    "X10n0253_001:0250b23": "曰顛。背覺合塵曰倒。倒有所執。顛但荒狂。莊子謂",
    "X10n0253_001:0250b24": "之倒置之民。種種者非是一也。若通說則不過是",
    "X10n0253_001:0250c01": "執我執法。故曰種種。若就今經。則迷身迷心有四",
    "X10n0253_001:0250c02": "對。何謂四對。且四大非我執為我。法身真我而不",
    "X10n0253_001:0250c03": "信。此是第一對。其次四大如幻。本無而見有。法身",
    "X10n0253_001:0250c04": "真實。本有而見無。此是第二對。其次緣念生滅為",
    "X10n0253_001:0250c05": "真心。真心了然而不自識。此是第三對。其次緣念",
    "X10n0253_001:0250c06": "如殊中黑色。全空而執有。真心如珠中明相。實有",
    "X10n0253_001:0250c07": "而見無。此是第四對。第一第三對乃屬我執。第二",
    "X10n0253_001:0250c08": "第四對乃屬法執。既四對不同。故曰種種。又人之",
    "X10n0253_001:0250c09": "倒執其相非一。楞嚴中。謂執悟中迷號性顛倒。皆",
    "X10n0253_001:0250c10": "同其義。猶如迷人四方易處者。上文先舉法。次是",
    "X10n0253_001:0250c11": "舉喻。四方者。即東西南北。易者。轉也改也。處者所",
    "X10n0253_001:0250c12": "也。上文徵起。云何眾生無明。此便按定其非云。一",
    "X10n0253_001:0250c13": "切四生九類眾生只緣。自從無始曠大劫來。與天",
    "X10n0253_001:0250c14": "地同生。與日月並明。與諸佛同體。與萬象同源。所",
    "X10n0253_001:0250c15": "以諸佛已成正覺。而眾生輪轉者。良由於十二時",
    "X10n0253_001:0250c16": "中。心識狂亂。徇小懷私。背義合塵。離根失本。種種",
    "X10n0253_001:0250c17": "取捨。種種攀緣。種種顛倒。於一切時一切處。無過",
    "X10n0253_001:0250c18": "是執我執法。如人入川原之中。忽然迷失道路。將",
    "X10n0253_001:0250c19": "東作西。以南為北。是時東西不辨。南北不分。殊不",
    "X10n0253_001:0250c20": "知正迷之時。方所只在舊處。不曾移動也。",
    "X10n0253_001:0250c21": "四明聰講師曰。云何無明。善男子。一切眾生。從無",
    "X10n0253_001:0250c22": "始來。種種顛倒。一切眾生括十法界。從無始來迷",
    "X10n0253_001:0250c23": "真逐妄。為風火識動。此一念無明業識入父母胎。",
    "X10n0253_001:0250c24": "攬父母遺棄為此色身。於此顛倒行事。如教中文",
    "X10n0253_001:0251a01": "殊問淨名曰。善不善以何為本。以身為本。又問。身",
    "X10n0253_001:0251a02": "孰為本。曰欲貪為本。曰欲貪孰為本。曰虗妄分別",
    "X10n0253_001:0251a03": "為本。曰虗妄分別孰為本。曰顛倒想為本。曰顛倒",
    "X10n0253_001:0251a04": "想孰為本。曰無明為本。曰無明孰為本。曰無住為",
    "X10n0253_001:0251a05": "本。文殊師利。從無住本立一切法。無住即無明。無",
    "X10n0253_001:0251a06": "明即法性。如冰與水。水即是冰。氷水無二也。四大",
    "X10n0253_001:0251a07": "三毒為身心之病。而常情不覺。今佛反從無住本",
    "X10n0253_001:0251a08": "逆推。從無住生顛倒。從顛倒生虗妄分別。從虗妄",
    "X10n0253_001:0251a09": "生欲貪。從欲貪生身。身造善惡。皆生死本。究其元",
    "X10n0253_001:0251a10": "由。即無明為本。永斷無明。無明破即轉為法性。法",
    "X10n0253_001:0251a11": "性即佛道也。猶如迷人四方易處者。喻上。無始以",
    "X10n0253_001:0251a12": "來。種種顛倒。東西南北本來定位。遊人自迷不識",
    "X10n0253_001:0251a13": "定方。遂認南為北。指東作西。非方位之相。易廼迷",
    "X10n0253_001:0251a14": "者之惑。過在迷人不在方位。此一節經意。皆因妄",
    "X10n0253_001:0251a15": "動其風火識馳我入胎。攬其遺棄之時。此時不識",
    "X10n0253_001:0251a16": "本來面目。故生下文妄認。",
    "X10n0253_001:0251a17": "妄認四大。為自身相。",
    "X10n0253_001:0251a18": "地水火風假合。而成幻體。眾生顛倒。認為自身實",
    "X10n0253_001:0251a19": "相。",
    "X10n0253_001:0251a20": "六塵緣影。為自心相。",
    "X10n0253_001:0251a21": "色聲香味觸法。六種塵緣之影。眾生顛倒認為自",
    "X10n0253_001:0251a22": "心實相。",
    "X10n0253_001:0251a23": "西蜀復庵暉禪師曰。此即正釋其相也。妄認者虗",
    "X10n0253_001:0251a24": "妄執認。四大者地水火風。六塵者色聲香味觸法。",
    "X10n0253_001:0251b01": "緣影即是六識。此是於六塵境上。起能攀緣之妄",
    "X10n0253_001:0251b02": "心。非是直心。但是攬塵成體。如身中之影。如鏡中",
    "X10n0253_001:0251b03": "之像。如水上之泡。脫體是空。前文云。種種顛倒。猶",
    "X10n0253_001:0251b04": "如迷人四方易處。此是按定四生六道一切眾生",
    "X10n0253_001:0251b05": "定不是了。譬如世人捉得一人。已定是賊。次當出",
    "X10n0253_001:0251b06": "其罪犯。今此經亦然。上文既按定其罪。尚未明過",
    "X10n0253_001:0251b07": "咎行相。今云不合妄執地水火風百骸九竅不實",
    "X10n0253_001:0251b08": "之法。作自己清淨無漏法身。又不合妄執色聲香",
    "X10n0253_001:0251b09": "味觸法。虗幻不實顛倒之境。并中間所起分別攀",
    "X10n0253_001:0251b10": "緣。不實妄心。作自己廣大清淨無漏真心。只此便",
    "X10n0253_001:0251b11": "是四生六道一切眾生。所迷行相殊不知。殻漏子",
    "X10n0253_001:0251b12": "因過去。於本覺上一念不覺。迷真逐妄。撞入父母",
    "X10n0253_001:0251b13": "胞胎。是時便就天地中。假借地水火風和合在此。",
    "X10n0253_001:0251b14": "譬如世人欠債相似莫教。一旦被主人索債之時。",
    "X10n0253_001:0251b15": "一化而為臭腐。再化而為塵垢。雖一指一爪一毛",
    "X10n0253_001:0251b16": "一髮。欲存不得。是時方知。平生念念保惜四大。皆",
    "X10n0253_001:0251b17": "是錯用其心。喚作見鑛不識金。入鑛方知錯。雖悔",
    "X10n0253_001:0251b18": "之何益於事。所以吾佛聖人。慈悲之故。於此章經",
    "X10n0253_001:0251b19": "首。痛警末代一切眾生。然佛金口宣說。真語。實語。",
    "X10n0253_001:0251b20": "如語。不誑語。不異語。可不信乎。所以裴相云。嗚呼",
    "X10n0253_001:0251b21": "後之學者。當取信於佛。無取信於人。當取信於本",
    "X10n0253_001:0251b22": "法。無取信於末習也。",
    "X10n0253_001:0251b23": "四明聰講師曰。妄認四大為自身相。六塵緣影為",
    "X10n0253_001:0251b24": "自心相。此文正明生法二空境。妄認四大。四大性",
    "X10n0253_001:0251c01": "各自起滅不同。業因緣故。名曰緣生。認之為身。風",
    "X10n0253_001:0251c02": "火摶識入胎。攬赤白二滴水大也。生髮毛爪齒皮",
    "X10n0253_001:0251c03": "肉地大也。認此為身生我所相名色陰也。領納遺",
    "X10n0253_001:0251c04": "棄即受陰也。內生苦樂名想陰也。隨業造作名行",
    "X10n0253_001:0251c05": "陰也。識住其中名識陰也。此五陰亦名五蘊。至此",
    "X10n0253_001:0251c06": "且論在胎受身。謂之生空境。色受想行識眾共而",
    "X10n0253_001:0251c07": "生。故曰生空。亦曰人空。相者即境也。既認為身相。",
    "X10n0253_001:0251c08": "豈非生空境也。以上未涉根塵識也。至六塵緣影。",
    "X10n0253_001:0251c09": "方具根塵識三。根即六根。塵即六塵。識即六識也。",
    "X10n0253_001:0251c10": "此根塵識方涉外塵。逆起五欲境界主。此為法空",
    "X10n0253_001:0251c11": "境。六根六塵六識。三六十八。為十八界。謂之諸法",
    "X10n0253_001:0251c12": "空相。既云為自心相。相即境也。此是法空境相。若",
    "X10n0253_001:0251c13": "能覺此四大。五陰皆空。根塵識三皆無我相。可謂",
    "X10n0253_001:0251c14": "四病出體。小乘悟此成阿羅漢。大乘菩薩造境即",
    "X10n0253_001:0251c15": "中破無明證三德。成初住佛。法華三周授記作佛。",
    "X10n0253_001:0251c16": "即初住佛也。",
    "X10n0253_001:0251c17": "譬彼病目見空中華及第二月。",
    "X10n0253_001:0251c18": "妄認身相心相。譬如翳者妄見空華。揑目者妄見",
    "X10n0253_001:0251c19": "兩月。",
    "X10n0253_001:0251c20": "四明聰講師曰。譬彼病目見空中華者。無明為病",
    "X10n0253_001:0251c21": "目。全空作華故曰空華。若觀上四大五陰本性空",
    "X10n0253_001:0251c22": "寂。一一皆是圓覺實性。則無是身相。故曰生空觀。",
    "X10n0253_001:0251c23": "四大五陰不滅不破。則水受輪迴。楞嚴云。見聞如",
    "X10n0253_001:0251c24": "幻翳。三界如空華。觀成則身滅。三界可出也。及第",
    "X10n0253_001:0252a01": "二月者。此法空觀。只謂妄認六塵緣影。為實身心",
    "X10n0253_001:0252a02": "體。眼緣。色影。耳緣。聲影。嗅香。甞味。覺觸。乃至心緣。",
    "X10n0253_001:0252a03": "法塵。此緣塵心皆是虗妄。如捏目人見第二月。錯",
    "X10n0253_001:0252a04": "認月外之月。廼真月之影為月非真月也。阿難認",
    "X10n0253_001:0252a05": "聽法之心為心。佛咄叱為非心。此乃法塵分別影",
    "X10n0253_001:0252a06": "事是以楞嚴七處徵心八還辨見。今認六塵緣影。",
    "X10n0253_001:0252a07": "為自心相。如認第二月影為真月。二影無差。皆是",
    "X10n0253_001:0252a08": "虗妄。若能了緣塵。二月本如來藏。見圓覺性。是則",
    "X10n0253_001:0252a09": "名為法空觀也。如前四大五陰六根六塵。其體皆",
    "X10n0253_001:0252a10": "是無明。業識虗妄病源。並是眼病。雖分二空。如藥",
    "X10n0253_001:0252a11": "治病但求虗妄病消。今總歸一科。共釋病源。不出",
    "X10n0253_001:0252a12": "無明病眼。空花二月也。",
    "X10n0253_001:0252a13": "善男子。空實無花。病者妄執。",
    "X10n0253_001:0252a14": "諸幻本空。眾生妄認為有。如空華本無。翳者妄執",
    "X10n0253_001:0252a15": "為有也。",
    "X10n0253_001:0252a16": "西蜀復庵暉禪師曰。此乃就喻釋也。虗空喻真身。",
    "X10n0253_001:0252a17": "空華喻四大妄身。第一月喻真心。第二月喻緣影。",
    "X10n0253_001:0252a18": "妄心此喻如世間之人心。疑生暗鬼。眼病見空華。",
    "X10n0253_001:0252a19": "不知空本無華。但是眼中病翳。而妄見有華。古人",
    "X10n0253_001:0252a20": "云。一翳在眼。千華亂空。天唯一月本無第二。但因",
    "X10n0253_001:0252a21": "揑目而見有之。喻如一切眾生於廣大清淨真身",
    "X10n0253_001:0252a22": "中本無四大妄身。又真心中本無妄心。但是因起",
    "X10n0253_001:0252a23": "分別執心而妄見有。所以道真性本有。眾生迷而",
    "X10n0253_001:0252a24": "為無。妄法本空。眾生執而為實。若全其經者。更加",
    "X10n0253_001:0252b01": "一句。云天唯一月。揑者妄見也。",
    "X10n0253_001:0252b02": "由妄執故非唯惑。此虗空自性。亦復迷彼實華生處。",
    "X10n0253_001:0252b03": "眾生因妄執之故不唯迷惑。自己虗空之性亦且",
    "X10n0253_001:0252b04": "不知。他之翳目實是空華生處也。",
    "X10n0253_001:0252b05": "西蜀復庵暉禪師曰。此乃展轉倒見也。由者因也。",
    "X10n0253_001:0252b06": "故字出所以。謂妄執見空中有華。所以之故。盖眼",
    "X10n0253_001:0252b07": "無二。用只見空中有華。却失了廣大虗空之性。非",
    "X10n0253_001:0252b08": "唯惑此虗空自性。亦復迷彼實華生處者。非者不",
    "X10n0253_001:0252b09": "也。唯者獨也。不獨是迷惑。虗空廣大之性又却迷",
    "X10n0253_001:0252b10": "彼實華生處。要知。實華生處者。只在眼翳上而生。",
    "X10n0253_001:0252b11": "此喻說。若法說之時。因妄執四大幻身。所以之故。",
    "X10n0253_001:0252b12": "便失了廣大靈明真空之性。不獨是失了自己真",
    "X10n0253_001:0252b13": "空之性。又且不知四大幻身來處。要知。四大幻身",
    "X10n0253_001:0252b14": "來處者。只在一念不覺。無明妄心之上也。然此一",
    "X10n0253_001:0252b15": "段經文之意。法喻未全。今分開此段經文為二。本",
    "X10n0253_001:0252b16": "喻。後補喻。本喻中又二。一空華喻顯。二四大法合。",
    "X10n0253_001:0252b17": "一空華喻顯者。良由妄執空華。所以之故。不獨是",
    "X10n0253_001:0252b18": "失了廣大虗空之性。又且不知實華生處。未審實",
    "X10n0253_001:0252b19": "華自何而生。只在眼翳上生。何以知之。豈不見道",
    "X10n0253_001:0252b20": "眼病見空華。二四大法合者。良由妄執四大幻身。",
    "X10n0253_001:0252b21": "所以之故。不獨是失了自己無漏無為清淨法身。",
    "X10n0253_001:0252b22": "又且不知四大幻身來處。未審四大為身自何而",
    "X10n0253_001:0252b23": "來。只在一念不覺。後補喻中又二。一第二月喻顯。",
    "X10n0253_001:0252b24": "二緣影法合。一第二月喻顯者。良由妄執第二月",
    "X10n0253_001:0252c01": "所以之故。不獨是失第一月。又且不知第二月生",
    "X10n0253_001:0252c02": "處。未審第二月自何而生。只在揑目上生。何以知",
    "X10n0253_001:0252c03": "之。豈不見道天唯一月揑者妄見。二緣影法合者。",
    "X10n0253_001:0252c04": "良由妄執六塵緣影。所以之故。不獨是失了自己",
    "X10n0253_001:0252c05": "常住真心。又且不知六塵緣影來處。未審六塵緣",
    "X10n0253_001:0252c06": "影自何而來。只在一念不覺執心上起。如此方見",
    "X10n0253_001:0252c07": "經文法喻俱全也。",
    "X10n0253_001:0252c08": "四明聦講師曰。善男子。空實無華。病者妄執。至實",
    "X10n0253_001:0252c09": "華生處。如人不識真金。認鍮為金。又不識瓜。認瓠",
    "X10n0253_001:0252c10": "為瓜。金鍮不辨。瓜瓠不分。不識真空。認華為空。以",
    "X10n0253_001:0252c11": "由迷真起妄。執妄為真。此猶眾生不知自己是佛。",
    "X10n0253_001:0252c12": "迷為眾生。造種種業。輪迴生死。若達無明業性本",
    "X10n0253_001:0252c13": "空。則無是生死輪迴。病者是無明。只知無明業識。",
    "X10n0253_001:0252c14": "不知是自己真空。故以翳目見是空華。若知華從",
    "X10n0253_001:0252c15": "翳生。則知空不生華翳。不知翳目生華故。以惑此",
    "X10n0253_001:0252c16": "虗空自性。若知華從翳有。則不迷實華生處。只緣",
    "X10n0253_001:0252c17": "是一著不到處滿盤空用心。",
    "X10n0253_001:0252c18": "由此妄有。輪轉生死。故名無明。",
    "X10n0253_001:0252c19": "因此種種顛倒。遂妄有輪轉生死也。本無輪轉生",
    "X10n0253_001:0252c20": "死。故曰妄有。",
    "X10n0253_001:0252c21": "西蜀復庵暉禪師曰。此乃出其過患以結之也。輪",
    "X10n0253_001:0252c22": "以摧碾為義。良由因此妄執之故。所以落在三界。",
    "X10n0253_001:0252c23": "輪迴生死海中。頭出頭沒。變形易質。改頭換面。為",
    "X10n0253_001:0252c24": "人。為鬼。為畜。為獸。其間或眉橫。或鼻直。或傳翼。或",
    "X10n0253_001:0253a01": "戴角。或分牙。或布爪。或仰飛。或伏走。人間八苦。天",
    "X10n0253_001:0253a02": "上五衰。如汲井輪。互為高下。種種摧碾。百雜千碎。",
    "X10n0253_001:0253a03": "至今主人公。不知下落處。古云。或受焰口針喉之",
    "X10n0253_001:0253a04": "體。經劫而飢火焚燒。或作披毛戴角之身。觸目而",
    "X10n0253_001:0253a05": "綱羅縈絆。或墮無間獄。抱極苦。而常處火輪。或生",
    "X10n0253_001:0253a06": "脩羅中。起鬪爭而常雨刀劒。或暫居人界。剎那而",
    "X10n0253_001:0253a07": "八苦交煎。或偶處天宮。倐忽而五衰陷墜。長沈三",
    "X10n0253_001:0253a08": "障。不出四魔。故名無明。乃結歸妄原也。",
    "X10n0253_001:0253a09": "四明聰講師曰。四大五陰本如來藏。只緣自己主",
    "X10n0253_001:0253a10": "宰。不守自性。妄生愛欲。攬四緣生為己色身。因是",
    "X10n0253_001:0253a11": "輪迴生死不息。今推妄因業起。極其所起。業性體",
    "X10n0253_001:0253a12": "是無明。無明無體。體是法性。如永如水。二無二也。",
    "X10n0253_001:0253a13": "若不達性生死不了。如飛蛾赴明燭。不能自止。故",
    "X10n0253_001:0253a14": "曰無明。",
    "X10n0253_001:0253a15": "善男子。此無明者。非實有體。",
    "X10n0253_001:0253a16": "無明因妄而起。非實有體相也。",
    "X10n0253_001:0253a17": "西蜀復庵暉禪師曰。此乃顯性本空先標定也。此",
    "X10n0253_001:0253a18": "因前云永斷無明方成佛道。恐謂真箇有無明可",
    "X10n0253_001:0253a19": "斷。不知無明本空。以此遂告云。只這無明脫體是",
    "X10n0253_001:0253a20": "虗妄。無明既無實體。皆是本來圓覺妙心。故楞嚴",
    "X10n0253_001:0253a21": "云。汝身汝心外及山河虗空大地。咸是精真妙明",
    "X10n0253_001:0253a22": "中所現物。",
    "X10n0253_001:0253a23": "四明聰講師曰。無明無體。以法性為體。無明轉為",
    "X10n0253_001:0253a24": "明。如清濁水濁為本有。又推法性亦無自體。以無",
    "X10n0253_001:0253b01": "明為體。氷以水為體。水以氷為體。各各自性。遇緣",
    "X10n0253_001:0253b02": "成就也。又須知。悟了即無明為法性。迷時即法性",
    "X10n0253_001:0253b03": "為無明。其名雖轉其體不轉也。總是眾生一念妄",
    "X10n0253_001:0253b04": "心若也離念則鐵床非苦。變易非遷故。吾佛圓明",
    "X10n0253_001:0253b05": "之體。即是眾生凡夫本具性德。故云毗盧身土。不",
    "X10n0253_001:0253b06": "逾下凡之一念。阿鼻依正。同處極聖之自心。",
    "X10n0253_001:0253b07": "如夢中人夢時非無。及至於醒了無所得。",
    "X10n0253_001:0253b08": "此諭眾生迷時。深以無明為實。若覺悟之後。方知",
    "X10n0253_001:0253b09": "無明是幻。",
    "X10n0253_001:0253b10": "如眾空華滅於虗空。不可說言有定滅處。何以故。無",
    "X10n0253_001:0253b11": "生處故。",
    "X10n0253_001:0253b12": "無明之滅。如空華之滅。不可指說。滅處者盖無明",
    "X10n0253_001:0253b13": "本無生處故也。",
    "X10n0253_001:0253b14": "西蜀復庵暉禪師曰。此喻釋也。由前說種種過患",
    "X10n0253_001:0253b15": "皆歸無明。今又云無體道理難見。言語路絕故。此",
    "X10n0253_001:0253b16": "約喻以釋。教家以四夢判夢。一曰無明熏習。二曰",
    "X10n0253_001:0253b17": "舊識巡游。三曰四大偏增。四曰善惡先兆。又如列",
    "X10n0253_001:0253b18": "子曰。神遇為夢。形接為事。只如夜間陰氣盛。則夢",
    "X10n0253_001:0253b19": "涉水。陽氣盛則夢涉火。陰陽氣俱壯則夢生殺。虗",
    "X10n0253_001:0253b20": "疾夢飛空。實疾夢溺水。飽則夢與。飢則夢取。種種",
    "X10n0253_001:0253b21": "恐懼怕怖。如此之時。恰似真有說無不得。及至覺",
    "X10n0253_001:0253b22": "時一切皆無。故龍牙云。在夢那知夢是虗。覺來方",
    "X10n0253_001:0253b23": "覺夢中無。迷時恰似夢中事。悟後還同睡起夫。又",
    "X10n0253_001:0253b24": "永嘉云。夢裏明明有六趣。覺後空空無大千。然一",
    "X10n0253_001:0253c01": "切眾生。但是迷時見有四大幻身六塵緣影。悟後",
    "X10n0253_001:0253c02": "即無四大幻身六塵身緣影。雖然如是正當。迷時",
    "X10n0253_001:0253c03": "向他說無亦不得也。問。前說無明既無實體。如夢",
    "X10n0253_001:0253c04": "中事。醒時了不可得。未審從何滅去。答曰。如眾空",
    "X10n0253_001:0253c05": "華滅。於空時不可說言有定滅處。又問。若無滅處",
    "X10n0253_001:0253c06": "即當還在以何因。由所以之故。却言一時空無。答",
    "X10n0253_001:0253c07": "曰。此華當初本無生處故也。",
    "X10n0253_001:0253c08": "四明聰講師曰。如夢中人夢時非無。及至於醒了",
    "X10n0253_001:0253c09": "無所得者。須明無知有二義。一體空義。二成事義。",
    "X10n0253_001:0253c10": "云夢時非無乃成事義也。因無明心發善惡之事",
    "X10n0253_001:0253c11": "成。及至於醒了無所得。此體空義也。醒時尚記夢",
    "X10n0253_001:0253c12": "中所作之事。則事事無實可見。體空者雖曰無明",
    "X10n0253_001:0253c13": "無體。人人未免全夢作醒。同醒作夢。故云人人盡",
    "X10n0253_001:0253c14": "道。此身如夢何曾夢裏知身。如眾空華滅於虗空。",
    "X10n0253_001:0253c15": "不可說言有定滅處。何以故。無生處故者。此言真",
    "X10n0253_001:0253c16": "妄同源。如眾空華妄也。滅於虗空真也。空本不曾",
    "X10n0253_001:0253c17": "生華。今何用論滅。言有滅者。已知是妄。既知是妄",
    "X10n0253_001:0253c18": "滅無生處。妄動而生妄滅即滅。本圓覺性誰生誰",
    "X10n0253_001:0253c19": "滅。眾生未滅。妄見生滅。諸佛已滅寂滅為樂。",
    "X10n0253_001:0253c20": "一切眾生。於無生中。妄見生滅。是故說名輪轉生死。",
    "X10n0253_001:0253c21": "眾生妄見幻身有生滅相故。佛說名輪轉生死。說",
    "X10n0253_001:0253c22": "名者非實有也。",
    "X10n0253_001:0253c23": "西蜀復庵暉禪師曰。此斷疑也。前就橫見故說是",
    "X10n0253_001:0253c24": "有。此就實論故說本無。不合於無生死真性之上",
    "X10n0253_001:0254a01": "妄計。橫見有生有死。是故指前文說名生死。所以",
    "X10n0253_001:0254a02": "壽禪師云。向不遷境上虗受輪迴。於無縛法中自",
    "X10n0253_001:0254a03": "生繫縛。上文皆是頓信本無生死。頓信本無無明且",
    "X10n0253_001:0254a04": "文殊一章經文之意。大分不出於此四段。其四段",
    "X10n0253_001:0254a05": "者。一標示真宗。二推究妄宰。三釋成因地。四結牒",
    "X10n0253_001:0254a06": "問詞。且標示真宗者。以頓宗之法。先且就圓覺體",
    "X10n0253_001:0254a07": "上。上至四聖下至六凡。具有此之覺性。此之覺性。",
    "X10n0253_001:0254a08": "上無菩提可求。下無眾生可度。中無萬行可脩。心",
    "X10n0253_001:0254a09": "佛與眾生。是三無差別。然後方說迷真逐妄。遂推",
    "X10n0253_001:0254a10": "究妄宰之源。返妄歸真。悟此圓覺之性。其次釋成",
    "X10n0253_001:0254a11": "因地者。方答文殊請問。世尊昔日創初起一念。如",
    "X10n0253_001:0254a12": "何脩清淨心地法門之文。答意既同故。內結緤所",
    "X10n0253_001:0254a13": "問之詞也。",
    "X10n0253_001:0254a14": "四明聰講師曰。一切眾生本來是佛。佛自生迷。迷",
    "X10n0253_001:0254a15": "生為佛。佛若不迷生即是佛。生若是佛即無輪迴。",
    "X10n0253_001:0254a16": "真隨妄佛即是生。是故說名輪轉生死。",
    "X10n0253_001:0254a17": "善男子。如來因地脩圓覺者。知是空華。即無輪轉。",
    "X10n0253_001:0254a18": "初脩圓覺者。知生滅相如彼空華。生滅頓空即無",
    "X10n0253_001:0254a19": "輪轉。",
    "X10n0253_001:0254a20": "亦無身心受彼生死。",
    "X10n0253_001:0254a21": "既無輪轉身。心亦空。身心既空。生死安寄。",
    "X10n0253_001:0254a22": "非作故無。本性無故。",
    "X10n0253_001:0254a23": "非作為然後無。性本清淨無故。",
    "X10n0253_001:0254a24": "西蜀復庵暉禪師曰。顯示此即依真悟妄頓出生",
    "X10n0253_001:0254b01": "死也。脩圓覺者。牒前所標即依真也。知是空華者。",
    "X10n0253_001:0254b02": "此悟妄也。即無輪轉者。此無生死之法也。亦無身",
    "X10n0253_001:0254b03": "心受彼生死者。此無生死之人也。此上皆頓出生",
    "X10n0253_001:0254b04": "死。前文殊請問如來本起因地法門如何脩證。此",
    "X10n0253_001:0254b05": "下方牒答云。十方諸佛。創初根本發起一念因。脩",
    "X10n0253_001:0254b06": "心地圓覺者。莫不皆如上文宣說。依真悟妄頓出",
    "X10n0253_001:0254b07": "生死。謂悟知五蘊十二處十八界一切諸法。皆如",
    "X10n0253_001:0254b08": "空華陽焰夢幻泡影。非真實有。便免得生死輪轉",
    "X10n0253_001:0254b09": "何也。丸丹一粒點鐵成金。至理一。言轉凡成聖。到",
    "X10n0253_001:0254b10": "此境界。非唯無生死之法。抑亦無生死之人。所以",
    "X10n0253_001:0254b11": "疏云。外遺世界。內脫身心。不計身故。身同虗空。不",
    "X10n0253_001:0254b12": "計心故。心同法界也。非作故無本性無故者。世尊",
    "X10n0253_001:0254b13": "到此所謂一等為人須為徹。又恐一切眾生疑情",
    "X10n0253_001:0254b14": "以謂十方如來於無量劫中。入觀脩六度萬行。方",
    "X10n0253_001:0254b15": "得無生死。且凡夫不曾入觀脩行。如何便說得無",
    "X10n0253_001:0254b16": "生死。故告之曰。不是諸佛入觀造作。而後方得無",
    "X10n0253_001:0254b17": "生死。自是本性之上。從本已來。無欠無餘。無脩無",
    "X10n0253_001:0254b18": "證。無生無死。所以道莫將閑學解埋沒祖師心。懶",
    "X10n0253_001:0254b19": "瓚云。妙性及靈臺。何曾受薰鍊。圭峯昔在遂州任",
    "X10n0253_001:0254b20": "灌家。讀到此處。忽然大悟。何以知之。大鈔云。讀到",
    "X10n0253_001:0254b21": "一二紙。忽然大悟。其一二紙正當此也。",
    "X10n0253_001:0254b22": "四明聰講師曰。善男子。如來因地至本性無故者。",
    "X10n0253_001:0254b23": "如來因地為凡夫。入山採樵。遇弗沙佛。脩火光三",
    "X10n0253_001:0254b24": "昧。於岩穴間。以一偈七晝七夜讚佛云。天上天下",
    "X10n0253_001:0254c01": "無如佛。十方世界亦無比。一切世間我盡見。世間",
    "X10n0253_001:0254c02": "無有如佛者。因此精進功超彌勒九劫。今知之一",
    "X10n0253_001:0254c03": "字。即上文圓照覺相也。圓照即觀也。覺相即境也。",
    "X10n0253_001:0254c04": "以斯觀照斯境。此無明業識不得不轉為明。即此",
    "X10n0253_001:0254c05": "空華全無明作。觀此無明即空華相。全性為華。全",
    "X10n0253_001:0254c06": "華為性。亦無無明。亦無無明盡。乃至無老死。亦無",
    "X10n0253_001:0254c07": "老死盡。無苦集滅道。無智。亦無得。證此境界。即無",
    "X10n0253_001:0254c08": "輪轉也。觀四大五陰皆空。故曰亦無身也。觀六塵",
    "X10n0253_001:0254c09": "緣影亦空即無心也。既無身心。誰受生死。既無生",
    "X10n0253_001:0254c10": "死。此生死無作故無。為不作故無。須知凡夫性德",
    "X10n0253_001:0254c11": "真常本無生死五陰。既空不容主宰所住。既不住",
    "X10n0253_001:0254c12": "生死。亦不住涅槃。亦不住聖。亦不居凡。當知。此說",
    "X10n0253_001:0254c13": "以性奪脩。成無作行。生死涅槃猶如作夢故。云非",
    "X10n0253_001:0254c14": "作故。無本性無故也。",
    "X10n0253_001:0254c15": "彼知覺者。猶如虗空。",
    "X10n0253_001:0254c16": "覺上起知。所覺亦妄。如彼虗空了非佛性。",
    "X10n0253_001:0254c17": "知虗空者。即空華相。",
    "X10n0253_001:0254c18": "心執頑空。還歸色相。",
    "X10n0253_001:0254c19": "亦不可說無知覺性。",
    "X10n0253_001:0254c20": "不起斷滅之相。",
    "X10n0253_001:0254c21": "有無俱遣。是則名為淨覺隨順。",
    "X10n0253_001:0254c22": "有知無知。一無所著故。曰有無俱遣。淨覺隨順者",
    "X10n0253_001:0254c23": "覺性清淨不立我相故。能隨順一切無所迷執。如",
    "X10n0253_001:0254c24": "孔之絕四是也。",
    "X10n0253_001:0255a01": "西蜀復庵暉禪師曰。此因上文知是空華一句。又",
    "X10n0253_001:0255a02": "恐脩行之人錯會。坐在有知有覺之中。遂於此處",
    "X10n0253_001:0255a03": "展轉拂去其能執蹤迹。文有四重。一拂覺妄之智。",
    "X10n0253_001:0255a04": "二又泯其能拂之心。三遮斷滅之見。四總結離過。",
    "X10n0253_001:0255a05": "依此四重拂迹。離過用心。方是真正創初根本因",
    "X10n0253_001:0255a06": "地。如文云。彼知覺者。猶如虗空。此第一重也。知虗",
    "X10n0253_001:0255a07": "空者。即空華相。此第二重也。亦不可說無知覺性。",
    "X10n0253_001:0255a08": "此第三重也。有無俱遣。此第四重也。意謂彼知是",
    "X10n0253_001:0255a09": "空華之人。雖然悟知得地水火風四大虗幻之法。",
    "X10n0253_001:0255a10": "皆當體即空。如大虗空中。都無有物。雖然覺知妄",
    "X10n0253_001:0255a11": "法皆無只這能知。如虗空之心。亦不是真實。便與",
    "X10n0253_001:0255a12": "前不覺空華一般。由前不覺之心。是於覺性上。添",
    "X10n0253_001:0255a13": "得一箇濃色空華。此覺知之智。又是於覺性上。添",
    "X10n0253_001:0255a14": "得一箇淡色空華。濃淡雖異。而空華即同。謂之泰",
    "X10n0253_001:0255a15": "山雖去微塵猶存。又謂之前念是凡。後念是聖。前",
    "X10n0253_001:0255a16": "念是病。後念是藥。病已雖除藥豈存之。樂天云。未",
    "X10n0253_001:0255a17": "悟病時須去病。已知空後莫依空。如僧問趙州云。",
    "X10n0253_001:0255a18": "沈沈絕照時如何。州云。墮坑落壍了也。晦堂云。妄",
    "X10n0253_001:0255a19": "病若忘真藥盡。洞然明白舊時人。古云。藥是病。病",
    "X10n0253_001:0255a20": "是藥。到頭兩事俱拈却到此。又不可說是我分上",
    "X10n0253_001:0255a21": "一時無靈靈真知覺性。若作此解。何異外道斷見。",
    "X10n0253_001:0255a22": "然則於十二時中。畢竟如何用心。但將前不覺妄",
    "X10n0253_001:0255a23": "執四大之心。并次知覺執無之心。一時拂去。情盡",
    "X10n0253_001:0255a24": "見除。面前依然露堂堂。活鱍鱍回避。不及底道理。",
    "X10n0253_001:0255b01": "便是本來面目圓覺之性。可以隨順勿背逆。可以",
    "X10n0253_001:0255b02": "保護勿遺失。可以承當勿蹉過。如是則興運心行",
    "X10n0253_001:0255b03": "扣寂課虗。合掌低頭聚沙畫地。莫不皆以成佛道。",
    "X10n0253_001:0255b04": "如斯脩習豈非正因。所以脩山主云。是柱不見柱。",
    "X10n0253_001:0255b05": "非柱不見柱。是非已去了。是非裏薦取。",
    "X10n0253_001:0255b06": "四明聰講師曰。彼知覺者。知者智也。覺者照也。此",
    "X10n0253_001:0255b07": "之智照亦云始覺。全本覺起。即是凡夫見前一念",
    "X10n0253_001:0255b08": "無明業識。脩三昧者。以此為境。以此為觀。為生為",
    "X10n0253_001:0255b09": "住為滅。又此妄覺別無有體。以無明為體。此無明",
    "X10n0253_001:0255b10": "亦本無體。故云猶如虗空。又須知知虗空者。即始",
    "X10n0253_001:0255b11": "覺也。此始覺復覺虗空即空華相。此謂之智照於",
    "X10n0253_001:0255b12": "境。境復照智。智照於境。曰空華相。境照於智。曰猶",
    "X10n0253_001:0255b13": "如虗空。所以凡脩行者。不可癈此境智。若不用此",
    "X10n0253_001:0255b14": "境智。則無始以來無明業識。如何消殞。故云亦不",
    "X10n0253_001:0255b15": "可說無知覺性也。以此知覺性雖從不覺而起。以",
    "X10n0253_001:0255b16": "全本覺起於脩覺有。破惑之功是不可癈也。業惑",
    "X10n0253_001:0255b17": "若盡如湯消水。能所俱亡。有無雙遣。唯真如智獨",
    "X10n0253_001:0255b18": "存。良由脩圓覺者。觀性德苦藥。而興與拔以即理。",
    "X10n0253_001:0255b19": "毒害為所消伏。脩性德三因名性德行。報應二身",
    "X10n0253_001:0255b20": "即名法身。盖以性而泯於脩。苦則㧞無拔相。毒則",
    "X10n0253_001:0255b21": "消無消形。行乃則脩無脩。佛乃即證無證。故得有",
    "X10n0253_001:0255b22": "無俱遣。方名淨覺隨順也。",
    "X10n0253_001:0255b23": "何以故。虗空性故。常不動故。",
    "X10n0253_001:0255b24": "盖由性如虗空。常不動念之故。",
    "X10n0253_001:0255c01": "如來藏中無起滅故。無知見故。",
    "X10n0253_001:0255c02": "如來藏中。即淨覺性中也。淨覺性中。本無生滅相。",
    "X10n0253_001:0255c03": "本不立知見故也。",
    "X10n0253_001:0255c04": "如法界性。",
    "X10n0253_001:0255c05": "圓覺性體。如法界之廣。故曰如法界性也。",
    "X10n0253_001:0255c06": "究竟圓滿。徧十方故。",
    "X10n0253_001:0255c07": "眾德具足。無有邊際。",
    "X10n0253_001:0255c08": "西蜀復庵暉禪師曰。此徵起拂迹之所以。釋歸圓",
    "X10n0253_001:0255c09": "實也。謂以何義故。前妄認四大。此念是幻則可言",
    "X10n0253_001:0255c10": "拂。今彼知覺者。此念是智與覺性相應。何故亦拂",
    "X10n0253_001:0255c11": "云耶。遂出所以云。虗空性故。常不動故。虗空說不",
    "X10n0253_001:0255c12": "動約寂說。大凡佛書。故字在句末者。乃是出所以。",
    "X10n0253_001:0255c13": "今有二故字是也。譬如虗空之中。山河大地。草木",
    "X10n0253_001:0255c14": "叢林。種種之物。有盛有衰。有興有癈。有生有死。而",
    "X10n0253_001:0255c15": "此虗空之性寂然不動。本無生滅。本無去來。心於",
    "X10n0253_001:0255c16": "一心本無變易。本無動靜。非已去。非未來。非現在。",
    "X10n0253_001:0255c17": "所以道諸法從本來寂滅無所動。楞嚴云。佛告阿",
    "X10n0253_001:0255c18": "難。汝觀世間可作之法。皆從變滅。然終不聞爛壞",
    "X10n0253_001:0255c19": "虗空。此上虗空性故。常不動故二句。乃諸法不動",
    "X10n0253_001:0255c20": "之義。下文並是顯上亦復如是。如來藏者。在纏謂",
    "X10n0253_001:0255c21": "之如來藏。出纏號大法身。及在有情數中曰如來",
    "X10n0253_001:0255c22": "藏。在無情數中曰法界性。其理則一。藏有隱覆義。",
    "X10n0253_001:0255c23": "含攝義。謂一切眾生。皆有此如來之性。被貪嗔癡",
    "X10n0253_001:0255c24": "無明煩惱之所隱覆。不能發現。雖然如是而此藏",
    "X10n0253_001:0256a01": "中常含攝一切河沙功德。又如來藏是總。下無起",
    "X10n0253_001:0256a02": "滅故。無知見故。是別。此是空如來藏。如法界性。究",
    "X10n0253_001:0256a03": "竟圓滿。徧十方故。此亦是別。此是不空如來藏。然",
    "X10n0253_001:0256a04": "脫離一切煩惱。謂之空如來藏。具過河沙不思議",
    "X10n0253_001:0256a05": "佛法。謂之不空如來藏。且空如來藏。即是離過。不",
    "X10n0253_001:0256a06": "空如來藏。即是具德。又如來藏即是因中之果。何",
    "X10n0253_001:0256a07": "謂因中之果。謂因地中便能含攝果地中一切功",
    "X10n0253_001:0256a08": "德。以如來是果藏。是眾生煩惱所覆曰藏。為此藏",
    "X10n0253_001:0256a09": "中有如來。故名如來藏。此六釋之中當有財釋。何",
    "X10n0253_001:0256a10": "謂之有財釋。恐相濫。大凡作釋有濫方作釋。無則",
    "X10n0253_001:0256a11": "不必作。此有財釋者。恐謂藏便是如來。而藏不是",
    "X10n0253_001:0256a12": "如來。為藏中有如來。故曰如來藏。如櫃不是金緣。",
    "X10n0253_001:0256a13": "櫃中有金故曰金櫃。無起滅者。此釋前妄認四大",
    "X10n0253_001:0256a14": "為自身相等文。此是起能執迷心見。有生有死。無",
    "X10n0253_001:0256a15": "知見者。此釋前彼知覺者猶如處空等文。此是起",
    "X10n0253_001:0256a16": "能覺悟之智達無生死。謂見生死起時即云執情。",
    "X10n0253_001:0256a17": "達生死滅時。即云知覺。今如來藏中。迷時生死不",
    "X10n0253_001:0256a18": "曾起。此乃無迷悟時生死不曾滅。此乃無悟無迷",
    "X10n0253_001:0256a19": "故。無起滅無悟故無知見。所謂實際理地不受一",
    "X10n0253_001:0256a20": "塵。更無一法可當情。如法界性者此下乃不空如",
    "X10n0253_001:0256a21": "來藏。法界性與如來藏。其體則同。其義則別。別有",
    "X10n0253_001:0256a22": "二意。在有情數中名如來藏。在無情數中名法界",
    "X10n0253_001:0256a23": "性。究則初也。竟則終也。從初至終。堅窮三際始終",
    "X10n0253_001:0256a24": "常然。圓則周徧虗空。滿則眾德具足。意謂此不空",
    "X10n0253_001:0256b01": "如來藏。竪窮三際。橫徧十方。從本已來自性滿足",
    "X10n0253_001:0256b02": "一切功德。所謂自體有智慧光明義。徧照法界義。",
    "X10n0253_001:0256b03": "真實識知義。自性清淨義。常樂我淨義。清凉不變義。",
    "X10n0253_001:0256b04": "具足如是過於恒河不離不斷不思議佛法。無有",
    "X10n0253_001:0256b05": "欠少。更不須減舊添新。滅惑生智。所以古德云。汝",
    "X10n0253_001:0256b06": "等諸人但先覓取一箇悟門。若悟之後。所有世間",
    "X10n0253_001:0256b07": "工巧伎藝。書數筭計。文章道德。種種奇特之事。一",
    "X10n0253_001:0256b08": "時具足。但令心得應真。神通相好不求自至。更不",
    "X10n0253_001:0256b09": "須苦志勞形役心去學。便與黃面老子。若符合節。",
    "X10n0253_001:0256b10": "以是離過具德。合於本覺。將此為本脩行。始得名",
    "X10n0253_001:0256b11": "為正因。",
    "X10n0253_001:0256b12": "四明聰講師曰。此節經意。謂前有無俱遣。淨覺隨",
    "X10n0253_001:0256b13": "順明觀成相不動。即今剎那之念。而能盡未來際",
    "X10n0253_001:0256b14": "作三千化事。此之剎那即法界故有何窮盡。故云",
    "X10n0253_001:0256b15": "虗空性故。微塵本含法界。芥子常納須彌。因果互",
    "X10n0253_001:0256b16": "融。色心不二故曰不動。藏者。即或藏定藏。因果藏。",
    "X10n0253_001:0256b17": "佛性常住藏。祕密藏。總取包含為義。此言如來藏",
    "X10n0253_001:0256b18": "性也。藏性即第一義諦。不生不滅。無去無來。通三",
    "X10n0253_001:0256b19": "際亘十方。豈容有起有滅。有起滅者非如來藏。即",
    "X10n0253_001:0256b20": "四大五陰根塵識。此則有起滅也。若如來藏無生",
    "X10n0253_001:0256b21": "死。無涅槃。無凡無聖。非如非異。非染非淨。故諸佛",
    "X10n0253_001:0256b22": "之所師。眾生之體性。經云法華經藏深固幽遠。無",
    "X10n0253_001:0256b23": "知見者無身心相。如法界性者。法界即十界法六",
    "X10n0253_001:0256b24": "凡四聖也。大圓覺性廓十法界。界界互融出生無",
    "X10n0253_001:0256c01": "盡。自行則淨穢亡泯無不空中。化他則帝網交羅",
    "X10n0253_001:0256c02": "三千皆假。故曰究竟圓滿。徧十方即數上十界也。",
    "X10n0253_001:0256c03": "是則名為因地法行。菩薩因此於大乘中發清淨心。",
    "X10n0253_001:0256c04": "末世眾生。依此脩行。不墮邪見。",
    "X10n0253_001:0256c05": "西蜀復庵暉禪師曰。此結牒問詞。蓋初文殊諸問",
    "X10n0253_001:0256c06": "了悟覺性。及發菩提心。并為末代眾生。世尊到此",
    "X10n0253_001:0256c07": "結答云。如我上來所說。此無明者非實有體。知是",
    "X10n0253_001:0256c08": "空華。即無輪轉。乃至有無俱遣。如來藏無迷無悟。",
    "X10n0253_001:0256c09": "只此便是發心。只此便是末代眾生脩行之要路。",
    "X10n0253_001:0256c10": "除此之外餘。皆落邪見。",
    "X10n0253_001:0256c11": "四明聰講師曰。已上文殊發此三問。世尊一一答",
    "X10n0253_001:0256c12": "三問。以物來斯現鏡像分明。其間被未曉者。老婆",
    "X10n0253_001:0256c13": "心切。重說偈言。",
    "X10n0253_001:0256c14": "爾時世尊。次重宣此義。而說偈言。",
    "X10n0253_001:0256c15": "　文殊汝當知　　一切諸如來　　從於本因地",
    "X10n0253_001:0256c16": "　皆以智慧覺　　了達於無明　　知彼如空華",
    "X10n0253_001:0256c17": "　即能免流轉　　又如夢中人　　醒時不可得",
    "X10n0253_001:0256c18": "　覺者如虗空　　平等不動轉　　覺徧十方界",
    "X10n0253_001:0256c19": "　即得成佛道　　眾幻滅無處　　成道亦無得",
    "X10n0253_001:0256c20": "　本性圓滿故　　菩薩於此中　　能發菩提心",
    "X10n0253_001:0256c21": "　末世諸眾生　　脩此免邪見",
    "X10n0253_001:0256c22": "西蜀復庵暉禪師曰。大凡偈有四種。一曰數。即西",
    "X10n0253_001:0256c23": "域以三十二字為一偈。如云華嚴十萬偈等。二曰",
    "X10n0253_001:0256c24": "諷頌。即孤起不與長行相應者。三曰應頌。與長行",
    "X10n0253_001:0257a01": "相應故。四曰集施。以少言攝多義故。今即第三。梵",
    "X10n0253_001:0257a02": "云秪夜。此云應頌。頌長行故。或為鈍根重說。或為",
    "X10n0253_001:0257a03": "後來之徒。或為增明前說。今先以長行及偈諷相",
    "X10n0253_001:0257a04": "望。有五對。謂長有偈無。長廣偈略。長離偈合。長先",
    "X10n0253_001:0257a05": "偈後。長隱偈顯。亦可反是言之。只如此偈中云能",
    "X10n0253_001:0257a06": "發菩提心一句。皆是長隱偈顯。長行只云發清淨",
    "X10n0253_001:0257a07": "心是也。其他以偈詞照長行。則文義可見。後諸偈",
    "X10n0253_001:0257a08": "中皆例此矣。",
    "X10n0253_001:0257a09": "四明聰講師曰。如來說一代時教。大小乘有九部",
    "X10n0253_001:0257a10": "十二部。此經具有之。即此長行。為之散華一部。重",
    "X10n0253_001:0257a11": "說偈。為之貫華亦一部。佛世時人以華來供佛前。",
    "X10n0253_001:0257a12": "風飄去。後以線貫之。故曰貫華也。",
    "X10n0253_001:0257a13": "唐圭峯定慧禪師宗密頌文殊菩薩章曰。",
    "X10n0253_001:0257a14": "　妙德初徵本起因　　曾知離病可脩真",
    "X10n0253_001:0257a15": "　陀羅尼門周法界　　大圓覺海絕涯津",
    "X10n0253_001:0257a16": "　無明夢裏迷緣影　　翳眼花中妄執身",
    "X10n0253_001:0257a17": "　忽然夢醒翳花滅　　何曾動著本來人",
    "X10n0253_001:0257a18": "文殊菩薩章終一"
}