{
    "T24n1462_015:0775a25": "11善見律毘婆沙卷第十五",
    "T24n1462_015:0775a27": "蕭齊外國三藏僧伽跋陀羅譯",
    "T24n1462_015:0775a28": "「爾時佛住舍衛國祇樹給孤獨園精舍。多將",
    "T24n1462_015:0775a29": "衣者，檀越聞比丘失衣，人人與衣。自恣請",
    "T24n1462_015:0775b01": "者，檀越語比丘言：『若有所須，隨意取是。』",
    "T24n1462_015:0775b02": "名自恣請。上下衣者，安陀會、欝多羅僧，受僧",
    "T24n1462_015:0775b03": "伽梨。是故律本中說，若比丘失三衣，得受",
    "T24n1462_015:0775b04": "上下衣，餘一衣餘處乞；若失二衣，得受一",
    "T24n1462_015:0775b05": "衣；若失一衣不得受。若比丘尼失五衣，得",
    "T24n1462_015:0775b06": "受二衣；若失四衣，得受一衣；若失三衣",
    "T24n1462_015:0775b07": "不得受。若親友、若自恣請檀越、若自己物，",
    "T24n1462_015:0775b08": "隨意受。此戒具六事，非想得脫，此是制戒，",
    "T24n1462_015:0775b09": "身業口業具三受。上下衣廣說竟。",
    "T24n1462_015:0775b10": "「爾時佛住舍衛國祇樹給孤獨園精舍。衣直",
    "T24n1462_015:0775b11": "者，金銀錢，若檀越檀越婦，欲持直為比丘",
    "T24n1462_015:0775b12": "買衣，比丘知已即往勸言：『若為我作衣者，",
    "T24n1462_015:0775b13": "當使細緻長廣。』教益直者，下至十六分之",
    "T24n1462_015:0775b14": "一，教緻織者，下至增一綖，若得此衣，尼薩",
    "T24n1462_015:0775b15": "耆罪。若檀越欲作大，勸使小，欲多直買，勸",
    "T24n1462_015:0775b16": "令少直，若隨檀越作，如是得衣無罪。若親",
    "T24n1462_015:0775b17": "里、若自恣請檀越，如是勸作不犯，若為他",
    "T24n1462_015:0775b18": "勸益不犯。」法師曰：「次第文句易可解耳，不",
    "T24n1462_015:0775b19": "須廣說。第二非親里居士，為比丘辦衣",
    "T24n1462_015:0775b20": "價，多居士為異，餘文句如前戒說。",
    "T24n1462_015:0775b21": "「爾時佛住舍衛國祇樹給孤獨園精舍，語",
    "T24n1462_015:0775b22": "居士言：『汝可持此衣直買衣與某甲比",
    "T24n1462_015:0775b23": "丘。』如是語已，五十伐者，伐五十迦梨娑",
    "T24n1462_015:0775b24": "槃直。待大德者，『大德！我今日有事，願大德",
    "T24n1462_015:0775b25": "待過今日，明日當與。』王臣者，食王俸祿，是",
    "T24n1462_015:0775b26": "名王臣。遣使者，遣人送也。將者，將至比丘",
    "T24n1462_015:0775b27": "所。取淨者，若得淨物我當受也。淨物者，",
    "T24n1462_015:0775b28": "衣服湯藥，是名淨物。若守僧房者，為僧",
    "T24n1462_015:0775b29": "驅使人也。已令知者，我已語守房人：『若大",
    "T24n1462_015:0775c01": "德須衣，往其所，當與大德衣。』居士我須",
    "T24n1462_015:0775c02": "衣者，告令知也，隨解語知也。第二第三亦",
    "T24n1462_015:0775c03": "如是索。若得者善，若不得者，第一第二第",
    "T24n1462_015:0775c04": "三，乃至第六，在前默然。云何默然者？口不",
    "T24n1462_015:0775c05": "語、立不坐。若檀越喚教坐，不得坐，若與",
    "T24n1462_015:0775c06": "飲食，亦不得受，乃至飲亦爾，若請說法呪",
    "T24n1462_015:0775c07": "願，悉不得為說。若檀越問言：『以何因緣",
    "T24n1462_015:0775c08": "來至此？』答言：『居士自當知。』若得者善，若不",
    "T24n1462_015:0775c09": "口語索，得十二默然求。若一語索，破二默",
    "T24n1462_015:0775c10": "然，二語索，破四默然，若三語索，破六默然，",
    "T24n1462_015:0775c11": "乃至六語索，破十二默然，若更往索，得衣",
    "T24n1462_015:0775c12": "者尼薩耆。若一日一往一索，如是得六日",
    "T24n1462_015:0775c13": "往。若一日一往六語索，後不得更往索，亦",
    "T24n1462_015:0775c14": "不得默然。若不得衣，隨衣價來處，往語",
    "T24n1462_015:0775c15": "言：『我於汝財竟不得用，汝自知，莫使失。』",
    "T24n1462_015:0775c16": "若不得衣，應自往報衣主，不得使人往",
    "T24n1462_015:0775c17": "報，若使人報犯突吉羅罪。」法師曰：「執事人",
    "T24n1462_015:0775c18": "有二種：一者指示，二者不指示。指示有二",
    "T24n1462_015:0775c19": "種。何者二種？一者比丘指示，二者使者指示。",
    "T24n1462_015:0775c20": "不指示者，復有二種：一者自不現前，二者",
    "T24n1462_015:0775c21": "他不現前。是名四執事人。」法師曰：「云何使",
    "T24n1462_015:0775c22": "者指示？」答曰：「若有居士為比丘買衣，使者",
    "T24n1462_015:0775c23": "往至比丘所，使者到已語比丘言：『大德！某",
    "T24n1462_015:0775c24": "居士遣我送衣價，願大德受。』比丘答言：『此",
    "T24n1462_015:0775c25": "是不淨物，比丘不得受。』使者復言：『大德！有",
    "T24n1462_015:0775c26": "執事人不？』比丘答言：『無。』使者自覓執事人，",
    "T24n1462_015:0775c27": "得已將至比丘所，語比丘言：『此人能為大",
    "T24n1462_015:0775c28": "德作執事人。』即持直付執事人，使者對比",
    "T24n1462_015:0775c29": "丘前語執事人：『汝可持此直買衣與比",
    "T24n1462_015:0776a01": "丘。』若有執事人，比丘語使者言：『執事人在",
    "T24n1462_015:0776a02": "某村某處，名某甲。』使者往至執事人所，語",
    "T24n1462_015:0776a03": "執事人言：『汝可持此直買衣與某甲比丘。』",
    "T24n1462_015:0776a04": "付已還至比丘所，語言：『大德所示執事人，",
    "T24n1462_015:0776a05": "我已付衣直，大德須衣往取。』使者付衣直",
    "T24n1462_015:0776a06": "已，若不自來報比丘，遣人來報語比丘",
    "T24n1462_015:0776a07": "言：『大德所示執事人，已付衣直。大德須衣",
    "T24n1462_015:0776a08": "往取，當與大德衣。』是名四種執事人。是故",
    "T24n1462_015:0776a09": "律本中說，比丘若有執事人，信心敬法，可",
    "T24n1462_015:0776a10": "以直付之，若汝等須衣，當往取，當取淨",
    "T24n1462_015:0776a11": "物，不受金銀，以此因緣方便，可得受金",
    "T24n1462_015:0776a12": "銀，除此無受金銀法。若使者語執事人：",
    "T24n1462_015:0776a13": "『可持此直買衣與某甲比丘。』比丘付執",
    "T24n1462_015:0776a14": "事人衣直已，不報比丘，比丘不得就執事",
    "T24n1462_015:0776a15": "人求衣，若求得衣突吉羅罪。若有居士，持",
    "T24n1462_015:0776a16": "金銀往比丘所，語比丘言：『持此金銀與眾",
    "T24n1462_015:0776a17": "僧，願大德受，為作僧伽藍，作食堂若園田。』",
    "T24n1462_015:0776a18": "比丘不得受，若受得突吉羅罪。教令付淨",
    "T24n1462_015:0776a19": "人，後得為處分料理。若使人不解，比丘得",
    "T24n1462_015:0776a20": "教淨人為受，後得隨處處用。「若居士持金",
    "T24n1462_015:0776a21": "銀布施眾僧，教作飲食、衣服、湯藥、臥具，不",
    "T24n1462_015:0776a22": "得自受。若眾僧受金銀，後得飲食、衣服受",
    "T24n1462_015:0776a23": "用，得突吉羅罪。若眾僧不受，居士不解將",
    "T24n1462_015:0776a24": "還，知律比丘路見語言：『汝與眾僧，何以將",
    "T24n1462_015:0776a25": "歸？』居士聞已解，即還付與淨人。若居士布",
    "T24n1462_015:0776a26": "施隨處用，比丘不得迴換，若迴換餘用者，",
    "T24n1462_015:0776a27": "突吉羅罪。若施作房舍住處無食，眾僧各",
    "T24n1462_015:0776a28": "欲散去，無人守護，得減房直糴食，以供",
    "T24n1462_015:0776a29": "守房舍人食，若如此迴換用者無罪。若四方",
    "T24n1462_015:0776b01": "眾僧房舍物，若住處無食，眾僧欲散去，得",
    "T24n1462_015:0776b02": "減房物以供食用得。何以故？為守護住",
    "T24n1462_015:0776b03": "處故。雖爾不得盡用。若居士布施田池，",
    "T24n1462_015:0776b04": "比丘不得受。云何不得受？比丘語居士",
    "T24n1462_015:0776b05": "言：『比丘法不得受田池。』居士語比丘言：",
    "T24n1462_015:0776b06": "『此田池中能生四種淨物，用供養眾僧。』若",
    "T24n1462_015:0776b07": "如是者得受。若居士言：『以池布施眾僧，使",
    "T24n1462_015:0776b08": "洗浴浣濯，及一切眾生飲隨意用。』若如是施",
    "T24n1462_015:0776b09": "池得受。若居士不解語，但言施池，比丘答",
    "T24n1462_015:0776b10": "言：『出家人法不聽受池，若布施淨水當",
    "T24n1462_015:0776b11": "受。』居士答言：『善哉大德！本施水。』如此言得",
    "T24n1462_015:0776b12": "受。若居士猶不解語，但言布施而已，於",
    "T24n1462_015:0776b13": "後命過，比丘不得受用。若居士有兒孫，比",
    "T24n1462_015:0776b14": "丘應教兒孫布施，若斷種無兒孫，可向聚",
    "T24n1462_015:0776b15": "落老宿言：『此居士不解布施，命已過，比丘",
    "T24n1462_015:0776b16": "不得受用。長者自知。』長者語比丘言：『弟子",
    "T24n1462_015:0776b17": "以水布施眾僧。』若如是布施者，比丘得受",
    "T24n1462_015:0776b18": "用無罪，不得受金銀錢。若居士持米布",
    "T24n1462_015:0776b19": "施，及甘果衣服飲食，一切得受。若居士自施",
    "T24n1462_015:0776b20": "淨食得受，不得自為身，教居士及請人",
    "T24n1462_015:0776b21": "作飲食，若得亦不得食。」法師曰：「往昔有一",
    "T24n1462_015:0776b22": "比丘，在質多羅山住，欲得󰉔食，出庭",
    "T24n1462_015:0776b23": "前見諸居士，以水泥地現為󰉔相，發口",
    "T24n1462_015:0776b24": "言：『云何得如是󰉔明日供眾僧？』居士即解",
    "T24n1462_015:0776b25": "已，便還家中作如是󰉔，明朝持來供養",
    "T24n1462_015:0776b26": "眾僧。上座知不受，諸下座見上座不受，亦",
    "T24n1462_015:0776b27": "各不受。往昔知足比丘，現相如是，猶不得",
    "T24n1462_015:0776b28": "食，況今為身求而得食也！布施園不得",
    "T24n1462_015:0776b29": "受，如前說無異。若布施阿蘭若處及林得",
    "T24n1462_015:0776c01": "受。後人破林為田，得米甘果飲食得受，",
    "T24n1462_015:0776c02": "若不與不得強責。若前破林為田人罷，後",
    "T24n1462_015:0776c03": "人來作，應責直。何以故？為己成田故。若有",
    "T24n1462_015:0776c04": "人欲賃田，不得受金銀，淨物得受。若賃",
    "T24n1462_015:0776c05": "田人不知處所問比丘，若有知畔齊，應",
    "T24n1462_015:0776c06": "示處所，若不知勿妄示也。若有人布施",
    "T24n1462_015:0776c07": "眾僧奴，不得受，若言施淨人或言執事人",
    "T24n1462_015:0776c08": "得受。若眾僧淨人，若朝為眾僧作食，中",
    "T24n1462_015:0776c09": "後自營覓，中前得與食，中後不得與食；衣",
    "T24n1462_015:0776c10": "一切不得與。若半月為眾僧驅使，得與衣",
    "T24n1462_015:0776c11": "食，半月自作，眾僧不得與衣食。若都不為",
    "T24n1462_015:0776c12": "眾僧執作驅使，自為己營覓，後得直與眾",
    "T24n1462_015:0776c13": "僧得受，若不與不得就責也。若施牛羊",
    "T24n1462_015:0776c14": "不得受，若言施乳酪等五味得受，餘一切",
    "T24n1462_015:0776c15": "畜生亦爾。」法師曰：「次第文句易解耳。王臣戒",
    "T24n1462_015:0776c16": "因緣本起，身心口業三受，此是制罪，不以",
    "T24n1462_015:0776c17": "不知故得脫。",
    "T24n1462_015:0776c18": "「爾時佛住阿羅毘城。憍賒耶敷具者，平",
    "T24n1462_015:0776c19": "地布置。以酢漿灑雜者，乃至雜憍賒耶一",
    "T24n1462_015:0776c20": "毛尼薩耆。憍賒耶毛者，糸中微細者是也，",
    "T24n1462_015:0776c21": "此敷具是氈作，非織物也。」法師曰：「次第文",
    "T24n1462_015:0776c22": "句易解耳。」",
    "T24n1462_015:0776c23": "「爾時佛在毘舍離城於高閣講堂。純黑",
    "T24n1462_015:0776c24": "羺羊毛者，不雜餘毛。次第文句易可解耳，",
    "T24n1462_015:0776c25": "不須廣說。純黑羺羊毛竟。",
    "T24n1462_015:0776c26": "「爾時佛住舍衛國祇樹給孤獨園精舍。安",
    "T24n1462_015:0776c27": "邊者，以少白毛置邊也。律中已解，不須廣",
    "T24n1462_015:0776c28": "說。",
    "T24n1462_015:0776c29": "「爾時佛住舍衛國祇樹給孤獨園。除病比",
    "T24n1462_015:0777a01": "丘者，若病比丘欲往餘處，嫌臥具重不",
    "T24n1462_015:0777a02": "能將行，眾僧為羯磨，得作新臥具。若病未",
    "T24n1462_015:0777a03": "差得隨意作，若病差已更發，不須更羯磨，",
    "T24n1462_015:0777a04": "得用先羯磨。」法師曰：「次第文句易可解，不",
    "T24n1462_015:0777a05": "須廣說。",
    "T24n1462_015:0777a06": "「爾時佛住舍衛國祇樹給孤獨園精舍，尼師",
    "T24n1462_015:0777a07": "檀戒中，諸比丘我欲入靜處三月日。」法師",
    "T24n1462_015:0777a08": "曰：「世尊何以入靜處三月日？世尊遍觀眾",
    "T24n1462_015:0777a09": "生，於三月中無得道者，是以入靜處三",
    "T24n1462_015:0777a10": "月。『我入後當有如是事，比丘既聞我語已，",
    "T24n1462_015:0777a11": "必立非法制，優波斯那朋健陀子，當破",
    "T24n1462_015:0777a12": "此制入至我處，我見已當得讚歎。因優波",
    "T24n1462_015:0777a13": "斯那朋健陀子，多比丘受頭陀法，來得見",
    "T24n1462_015:0777a14": "我，我靜處三月竟，將諸比丘按行諸房，見",
    "T24n1462_015:0777a15": "尼師檀處處狼藉，因尼師檀，我當為比",
    "T24n1462_015:0777a16": "丘結戒。』世尊作是念已，即靜處三月日。於",
    "T24n1462_015:0777a17": "是優波斯那朋健陀子佛至往所者，長老",
    "T24n1462_015:0777a18": "優波斯那，與弟子年未滿二十受具足戒，",
    "T24n1462_015:0777a19": "得突吉羅罪，於騫陀迦中呵責言：『汝癡人，",
    "T24n1462_015:0777a20": "汝未滿十臘，云何而輒與未滿二十年人",
    "T24n1462_015:0777a21": "受具足戒？』復不解教授，乃遣餘人教授，優",
    "T24n1462_015:0777a22": "波斯那得呵責已，禮佛而去，心自念言：『我",
    "T24n1462_015:0777a23": "是善男子出家，非惡心出家，云何為弟子",
    "T24n1462_015:0777a24": "故，而得呵責？我當去十由旬住，教授弟子",
    "T24n1462_015:0777a25": "令威儀齊整，如我無異。』然後往問訊世尊，",
    "T24n1462_015:0777a26": "因弟子威儀如法故，而得讚歎。是故律本",
    "T24n1462_015:0777a27": "中說，佛問比丘：『汝心樂著納衣不？』比丘答",
    "T24n1462_015:0777a28": "言：『實不樂著，為隨師故著。』佛即讚言：『善哉，",
    "T24n1462_015:0777a29": "善哉！優波斯那！善能教授弟子威儀具足。』佛",
    "T24n1462_015:0777b01": "告諸比丘者：『佛見尼師檀處處狼藉。』佛告",
    "T24n1462_015:0777b02": "諸比丘：『信心布施使得受用，莫令損失。』佛",
    "T24n1462_015:0777b03": "已種種方便者，佛已無數方便為諸比丘",
    "T24n1462_015:0777b04": "說法。故尼師檀者，下至一經坐，是名故也。",
    "T24n1462_015:0777b05": "取少許者，四邊隨取一邊，或方或圓取帖",
    "T24n1462_015:0777b06": "新者上，若不能帖，細擘雜新者作亦得。」法",
    "T24n1462_015:0777b07": "師曰：「餘次第文句在律中，不須廣說。因緣",
    "T24n1462_015:0777b08": "本起如前。尼師檀戒竟。",
    "T24n1462_015:0777b09": "「爾時佛住舍衛國祇樹給孤獨精舍，擔羊毛",
    "T24n1462_015:0777b10": "戒。弄者，居士道路逢見比丘擔羊毛，問言：",
    "T24n1462_015:0777b11": "『大德！擔此羊毛何處去？何處販賣也？賣堪",
    "T24n1462_015:0777b12": "幾直？』比丘聞諸居士戲笑弄已，比丘行至",
    "T24n1462_015:0777b13": "寺已瞋恚擲地，諸比丘問言：『大德！何處將",
    "T24n1462_015:0777b14": "此羊毛來而瞋恚擲地？』比丘答言：『我為此",
    "T24n1462_015:0777b15": "羊毛故，為諸居士之所調弄，是以瞋恚擲",
    "T24n1462_015:0777b16": "地。』自擔者，以欝多羅僧裹而自擔也。過三",
    "T24n1462_015:0777b17": "由旬者，自擔過三由旬，無人代也，隨毛多",
    "T24n1462_015:0777b18": "少，一一犯尼薩耆罪。至三由旬已放地，若",
    "T24n1462_015:0777b19": "以杖撥，或以脚轉，過三由旬，皆尼薩耆罪。",
    "T24n1462_015:0777b20": "至三由旬，若虎狼賊難擔出三由旬，悉尼",
    "T24n1462_015:0777b21": "薩耆罪。若三由旬內為賊劫奪，劫奪已後還",
    "T24n1462_015:0777b22": "比丘，比丘復得擔三由旬不犯。無罪者，欽",
    "T24n1462_015:0777b23": "婆羅尼師檀已成氈不犯，三由旬內不犯，",
    "T24n1462_015:0777b24": "至三由旬已，有人代擔過三由旬不犯。",
    "T24n1462_015:0777b25": "擔羊毛者，下至塞耳，過三由旬犯罪。」法師",
    "T24n1462_015:0777b26": "曰：「餘次第文句易可解耳，不須廣說。此戒",
    "T24n1462_015:0777b27": "從身心起，不以不知故得脫。羊毛戒廣說",
    "T24n1462_015:0777b28": "竟。",
    "T24n1462_015:0777b29": "「爾時佛在釋翅瘦迦維羅衛尼拘律園。浣",
    "T24n1462_015:0777c01": "羊毛戒者，妨廢坐禪誦經者，比丘尼由為",
    "T24n1462_015:0777c02": "六群比丘浣染擘羊毛故，是以妨廢。餘文",
    "T24n1462_015:0777c03": "句易可解耳。浣染擘羊毛戒竟。",
    "T24n1462_015:0777c04": "「爾時佛在羅閱城耆闍崛山中。金銀戒者，",
    "T24n1462_015:0777c05": "金者，珂琉璃、珊瑚、一切諸寶及販賣之物，是金",
    "T24n1462_015:0777c06": "銀種類。是故律本中說，下至樹膠錢，國土所",
    "T24n1462_015:0777c07": "用，皆不得捉，亦不得教人捉，悉犯。若為",
    "T24n1462_015:0777c08": "身捉，尼薩耆。若為僧、若為眾乃至一人、若",
    "T24n1462_015:0777c09": "為像捉，悉突吉羅罪。無罪者，不自受、不教",
    "T24n1462_015:0777c10": "人受。若居士持金銀布施比丘，比丘答言：",
    "T24n1462_015:0777c11": "『不得受。』居士復言：『大德！我捨心布施已定，",
    "T24n1462_015:0777c12": "不得將還。』放地而去，比丘見居士去已，比",
    "T24n1462_015:0777c13": "丘留守看，又有居士見比丘住此，往問言：",
    "T24n1462_015:0777c14": "『大德！何以住此？』比丘答言：『有居士布施此",
    "T24n1462_015:0777c15": "金銀，比丘法不得受此。』居士向比丘言：『大",
    "T24n1462_015:0777c16": "德！大德既不得受，布施弟子。』比丘默然，居",
    "T24n1462_015:0777c17": "士承取持去，後居士以此金銀，易飲食衣服",
    "T24n1462_015:0777c18": "淨物與比丘，比丘得受。若無解法人，金銀",
    "T24n1462_015:0777c19": "在屋中閉戶莫使失，若有賣衣鉢人，比丘",
    "T24n1462_015:0777c20": "喚來示金銀，語賣衣鉢人言：『貧道須此衣",
    "T24n1462_015:0777c21": "鉢，有此金銀。居士自知。』若無賣衣鉢人，有",
    "T24n1462_015:0777c22": "賣非時漿七日藥盡形壽藥，將來至金銀",
    "T24n1462_015:0777c23": "所，語言：『有此金銀，眾僧須此藥。居士自知。』",
    "T24n1462_015:0777c24": "得藥已，眾僧得食用。金銀主比丘不得食",
    "T24n1462_015:0777c25": "用，餘白衣淨人乃至畜生，悉不得食。何以",
    "T24n1462_015:0777c26": "故？為眾僧物故。若不得藥，金銀主置而去，",
    "T24n1462_015:0777c27": "更無方便得受。若見優婆塞，喚來教擲去，",
    "T24n1462_015:0777c28": "優婆塞言：『此金銀何以擲去，我當拾取。』比丘",
    "T24n1462_015:0777c29": "答言：『隨意。』若優婆塞解法，持易衣鉢來",
    "T24n1462_015:0778a01": "與眾僧得受。若無優婆塞可教擲去，眾僧",
    "T24n1462_015:0778a02": "應白二羯磨，一比丘知五法者，將此金",
    "T24n1462_015:0778a03": "銀使閉目擲去，莫記處所，若記處所突",
    "T24n1462_015:0778a04": "吉羅罪。受施用有四種法。云何為四？一者",
    "T24n1462_015:0778a05": "盜用，二者負債用，三者親友用，四者主用。」問",
    "T24n1462_015:0778a06": "曰：「云何盜用？」答曰：「若比丘無戒，依僧次受",
    "T24n1462_015:0778a07": "施飲食，是名盜用。」「云何負債用？」「若比丘受",
    "T24n1462_015:0778a08": "人飲食衣服，應先作念，若不先作念而受",
    "T24n1462_015:0778a09": "衣食，是名負債用。若有聰明智慧信心出家",
    "T24n1462_015:0778a10": "比丘，至受食時，口口作念，若鈍根者，未食",
    "T24n1462_015:0778a11": "時先作一念，若鈍根比丘受用衣時，應朝",
    "T24n1462_015:0778a12": "先作一念，利根者著著作念，房舍床席臥",
    "T24n1462_015:0778a13": "具一切受用信施，應先作念，若不先作念，",
    "T24n1462_015:0778a14": "是名負債用者。若不為障寒障熱及障慚",
    "T24n1462_015:0778a15": "恥而用衣，若不為飢渴疾病而受飲食湯",
    "T24n1462_015:0778a16": "藥，亦名負債。若受飲食衣服，不先作念突",
    "T24n1462_015:0778a17": "吉羅。」「云何親友用？」「七學人受用施物，如子",
    "T24n1462_015:0778a18": "受父物無異，是名親友用。」「云何主用？」「真人",
    "T24n1462_015:0778a19": "羅漢受用施物。」法師曰：「於四種受用中，盜",
    "T24n1462_015:0778a20": "用最惡。復有四種受用。云何為四？一者有",
    "T24n1462_015:0778a21": "慚愧用，二者無慚愧用，三者有法用，四者無",
    "T24n1462_015:0778a22": "法用。」「云何有慚愧用？」「無慚愧人親近有慚愧",
    "T24n1462_015:0778a23": "人受用無罪，是名有慚愧用。」「云何無慚愧",
    "T24n1462_015:0778a24": "用？」「有慚愧人親近無慚愧人受用得罪，是",
    "T24n1462_015:0778a25": "名無慚愧用。有慚愧人親近無慚愧人，後必",
    "T24n1462_015:0778a26": "當隨其作惡，故名無慚愧人。無慚愧人親",
    "T24n1462_015:0778a27": "近有慚愧人，後必當改惡修善，是名有慚",
    "T24n1462_015:0778a28": "愧人。」「云何有法用？」「若有慚愧人用法而得，",
    "T24n1462_015:0778a29": "是名有法用。」「云何無法用？」「無慚愧人不用",
    "T24n1462_015:0778b01": "法而得，若得此物，如得毒藥無異，是名",
    "T24n1462_015:0778b02": "無法用。」法師曰：「餘次第文句已在律中，不",
    "T24n1462_015:0778b03": "須廣說。此是制罪，身口心業三受，受寶戒",
    "T24n1462_015:0778b04": "廣說竟。「販賣寶戒者，非一種作者，或已成",
    "T24n1462_015:0778b05": "器或未成器。頭物者，華釵一切頭所用，悉",
    "T24n1462_015:0778b06": "是頭物。鐶釧鉗鎖種種身所裝束，是名成",
    "T24n1462_015:0778b07": "器。已成器易未成器，以未成器易已成器，",
    "T24n1462_015:0778b08": "以突吉羅易尼薩耆波夜提，以尼薩耆波",
    "T24n1462_015:0778b09": "夜提易突吉羅。」問曰：「云何以突吉羅易尼",
    "T24n1462_015:0778b10": "薩耆波夜提？」答曰：「以銅錢易金錢，亦得尼",
    "T24n1462_015:0778b11": "薩耆波夜提，是名突吉羅易尼薩耆波夜提。",
    "T24n1462_015:0778b12": "以金錢易銅錢，是名尼薩耆波夜提易突",
    "T24n1462_015:0778b13": "吉羅。若以寶易鐵，以此鐵作鉢作斧，隨",
    "T24n1462_015:0778b14": "作一一作器，悉不得用，若用突吉羅罪。」法",
    "T24n1462_015:0778b15": "師曰：「餘次第文句易可解耳。因緣本起如",
    "T24n1462_015:0778b16": "前戒無異。種種販賣戒，律中已解，更無",
    "T24n1462_015:0778b17": "異義，不復重出。若畜長鉢過十日，尼薩耆",
    "T24n1462_015:0778b18": "波夜提。尼薩耆鉢，不捨不懺悔，若用突吉",
    "T24n1462_015:0778b19": "羅罪。無罪者，未滿十日、若說淨、若受持。」",
    "T24n1462_015:0778b20": "法師曰：「新鉢幾薰堪受持？」答曰：「若鐵鉢五薰",
    "T24n1462_015:0778b21": "堪用，若土鉢二薰堪用，若買他鉢，未還直",
    "T24n1462_015:0778b22": "不得受持。若鉢主言：『但用，然後還直。』鉢主",
    "T24n1462_015:0778b23": "雖作此語，亦不得受持，還直然後受持。若",
    "T24n1462_015:0778b24": "買鉢已度直竟，鉢主為薰竟報比丘，比丘",
    "T24n1462_015:0778b25": "不往取，過十日犯捨墮。若鉢主薰竟，人知",
    "T24n1462_015:0778b26": "薰竟，傳向比丘道，比丘雖聞語過十日不",
    "T24n1462_015:0778b27": "犯。要聽鉢主報，後過十日對人說受，若",
    "T24n1462_015:0778b28": "無人得獨說受。若失受持者，罷道、死、轉",
    "T24n1462_015:0778b29": "根、捨、穿，是名失受持。破穿如粟米大，失",
    "T24n1462_015:0778c01": "受持，若以鐵屑補得受持。因緣本起如前",
    "T24n1462_015:0778c02": "無異。長鉢戒廣說竟。「舍衛國五種藥者，生",
    "T24n1462_015:0778c03": "酥、熟酥、油、蜜、石蜜。酥者，一切淨肉乳亦可",
    "T24n1462_015:0778c04": "飲，酥亦中作藥。」問曰：「七日藥蠅蟻落中，",
    "T24n1462_015:0778c05": "得服不？」答曰：「漉去得服，若今日受酪說。」「酪",
    "T24n1462_015:0778c06": "中酥為七日藥不？」「即攢酥至第七日",
    "T24n1462_015:0778c07": "攢得酥，此第七日得服，若至第八日尼",
    "T24n1462_015:0778c08": "薩耆，油、石蜜亦如是。若非時受酪、非時攢，",
    "T24n1462_015:0778c09": "若非時受酥，不得服，油、石蜜亦如是。若鬼",
    "T24n1462_015:0778c10": "病須生肉生血得差，聽服，唯除人血不得",
    "T24n1462_015:0778c11": "服。若得酥已說，內置器中，此器已盛酥，",
    "T24n1462_015:0778c12": "器中有酥出，與新酥共合，應更說。若酥",
    "T24n1462_015:0778c13": "至第七日若失，若與白衣、沙彌，若還與",
    "T24n1462_015:0778c14": "酥，若沙彌布施，得食無罪。未滿七日布",
    "T24n1462_015:0778c15": "施沙彌，至第八日若有急須用，得就沙彌",
    "T24n1462_015:0778c16": "乞食無罪。」法師曰：「餘文句已在律中，不須",
    "T24n1462_015:0778c17": "廣說。此七日藥戒廣說竟。此是制罪非性罪，",
    "T24n1462_015:0778c18": "從身心起。「舍衛國佛聽雨浴衣者，於騫",
    "T24n1462_015:0778c19": "陀迦，因毘舍佉母故，聽受雨衣。餘一月未",
    "T24n1462_015:0778c20": "至夏者，應作雨浴衣浣染縫治，四月十六",
    "T24n1462_015:0778c21": "日雨浴衣浣染裁縫，不須說淨亦不得用。",
    "T24n1462_015:0778c22": "五月一日受持用竟，雨時四月合春末十五",
    "T24n1462_015:0778c23": "日，一百三十五日用，若春末月不得雨浴",
    "T24n1462_015:0778c24": "衣，又夏方得，即受持用。非求雨浴衣時",
    "T24n1462_015:0778c25": "者，從九月半至四月半以還，此非求雨浴",
    "T24n1462_015:0778c26": "衣時，若求尼薩耆。若有雨浴衣不用，裸形",
    "T24n1462_015:0778c27": "洗浴突吉羅罪。四月十六日求雨浴衣，不",
    "T24n1462_015:0778c28": "足，若有望得處得停置，為足故，若得足",
    "T24n1462_015:0778c29": "者應受持，若不足得停置，乃至九月半不",
    "T24n1462_015:0779a01": "須說淨。若受迦絺那衣，得停至正月半，",
    "T24n1462_015:0779a02": "不須說淨。若三衣不足，迴用作袈裟，若少",
    "T24n1462_015:0779a03": "不足，有望得處，得停至一月。若足者作",
    "T24n1462_015:0779a04": "衣，若不足，應說淨若受持，若不說淨不受",
    "T24n1462_015:0779a05": "持，至三十一日尼薩耆。無罪者，若少者從",
    "T24n1462_015:0779a06": "親里乞，若自恣請檀越乞不犯。」法師曰：「餘",
    "T24n1462_015:0779a07": "次第文句，律中當廣解，不須重說。「恐怖",
    "T24n1462_015:0779a08": "戒者，住阿蘭若處有二種：一者長在阿蘭",
    "T24n1462_015:0779a09": "若處，二者三月在阿蘭若處。比丘阿蘭若處",
    "T24n1462_015:0779a10": "住，衣服敗壞，得還聚落僧房住，為治護",
    "T24n1462_015:0779a11": "衣故。若治護竟，還復阿蘭若處住得。迦提",
    "T24n1462_015:0779a12": "月賊者，迦提月無雨秋賊起。見諸賊殺人",
    "T24n1462_015:0779a13": "奪物，比丘恐怖者，畏失三衣，三衣中隨一",
    "T24n1462_015:0779a14": "一衣寄聚落中。恐怖者，若自見賊、若聞人",
    "T24n1462_015:0779a15": "道，是名恐怖。若阿蘭若處眾多房舍堅密，",
    "T24n1462_015:0779a16": "不須寄衣聚落，寄衣已六夜一往看，見衣",
    "T24n1462_015:0779a17": "已還阿蘭若處，除僧羯磨。」法師曰：「餘次第",
    "T24n1462_015:0779a18": "文句，律中已說，不須廣解。迴施者，檀越",
    "T24n1462_015:0779a19": "飯佛及僧，欲施衣，比丘自迴向已，初教迴",
    "T24n1462_015:0779a20": "向已突吉羅罪，得物入手尼薩耆波夜提",
    "T24n1462_015:0779a21": "罪。若迴施與他乃至畜生，欲與此畜生，迴",
    "T24n1462_015:0779a22": "與彼畜生，得突吉羅罪。欲供養此像，迴與",
    "T24n1462_015:0779a23": "彼像，悉突吉羅罪。無罪者，若不知與僧。」法",
    "T24n1462_015:0779a24": "師曰：「三十事廣說，究竟無遺餘。次至九十",
    "T24n1462_015:0779a25": "事，汝等一心聽。妄語戒中，訶多者，此是大",
    "T24n1462_015:0779a26": "德名也。釋種出家有八萬人，訶多亦在其",
    "T24n1462_015:0779a27": "中，性好談論，與外道論義時自知理屈，便",
    "T24n1462_015:0779a28": "違反前語，若外道好語時，便迴為己語，自",
    "T24n1462_015:0779a29": "知理僻，言是外道語。若剋時與外道論",
    "T24n1462_015:0779b01": "議，語外道言：『中後當論議，自中前來。』語",
    "T24n1462_015:0779b02": "諸檀越言：『即時論議。』自上高座，語諸檀越",
    "T24n1462_015:0779b03": "言：『外道那得不來，必當畏我，是故不來。』",
    "T24n1462_015:0779b04": "自下高座而去。中後外道來，覓比丘不得，",
    "T24n1462_015:0779b05": "便呵責言：『沙門釋子言知正法，云何故妄",
    "T24n1462_015:0779b06": "語？』妄語者，口與心相違，亦名空語也。不犯",
    "T24n1462_015:0779b07": "者，欲說此誤說彼，妄語戒廣說竟。此是性",
    "T24n1462_015:0779b08": "罪。毀訾語者，欲令彼羞也。無罪者，唯除教",
    "T24n1462_015:0779b09": "授，此是性罪，毀訾語廣說竟。",
    "T24n1462_015:0779b10": "「兩舌者，若兩舌鬪亂比丘、比丘尼波夜提，",
    "T24n1462_015:0779b11": "餘三眾突吉羅，白衣亦突吉羅，此是性罪，兩",
    "T24n1462_015:0779b12": "舌廣說竟。同誦句者，有四種。何者為四？一",
    "T24n1462_015:0779b13": "者句，二者隨句，三者隨字，四者隨味。何者為",
    "T24n1462_015:0779b14": "句？偈中句一句，是名一句。何者隨句？次第",
    "T24n1462_015:0779b15": "二句，是名隨句。何者隨字？隨文字而說是",
    "T24n1462_015:0779b16": "名隨文字。何者隨味？同字異義，是名隨味。",
    "T24n1462_015:0779b17": "有字義味，是名為句。若教未受具戒人諸",
    "T24n1462_015:0779b18": "惡莫作，未受具足戒人同聲而誦，波夜提。若",
    "T24n1462_015:0779b19": "師言諸惡莫作，未受具足人抄前，而誦諸",
    "T24n1462_015:0779b20": "善奉行，同聲而誦，師得罪。師言諸行無常，",
    "T24n1462_015:0779b21": "弟子言無常，亦得波夜提。若長行同者，隨",
    "T24n1462_015:0779b22": "字得罪。佛語者，一切律藏、阿毘曇藏、修多羅，",
    "T24n1462_015:0779b23": "此是佛語。聲聞語者，阿能伽那正見經，阿",
    "T24n1462_015:0779b24": "㝹摩那經，周羅卑陀羅，摩訶卑陀羅，是名聲",
    "T24n1462_015:0779b25": "聞語。梵志語者，一切外道梵志一品，是名",
    "T24n1462_015:0779b26": "梵志語。天人語者，魔王、梵王、帝釋、一切天",
    "T24n1462_015:0779b27": "人所語，是名天人語。同誦不犯。」法師曰：「若",
    "T24n1462_015:0779b28": "佛涅槃後，迦葉為上座，五百羅漢所集三藏，",
    "T24n1462_015:0779b29": "若共未受具戒人同誦此法者，得波夜提",
    "T24n1462_015:0779c01": "罪。",
    "T24n1462_015:0779c02": "若法師所撰文字，共同誦者不犯。」法師曰：「同",
    "T24n1462_015:0779c03": "誦戒廣說竟。不前作念者，臨欲眠時，應",
    "T24n1462_015:0779c04": "先念佛、念法、念僧、念戒、念天、念無常，於六",
    "T24n1462_015:0779c05": "念中隨一一念，若不如是念，是名不前念。",
    "T24n1462_015:0779c06": "露身者，臨眠不先作念，心即散亂，是故露",
    "T24n1462_015:0779c07": "身種種音聲，或如鳥聲或如牛馬聲，諸優",
    "T24n1462_015:0779c08": "婆塞聞已皆生譏嫌：『云何出家人作如是",
    "T24n1462_015:0779c09": "眠！』佛因是事，為諸比丘結戒，自今以後，不",
    "T24n1462_015:0779c10": "得與未受具足戒人同房宿。時羅睺羅聞",
    "T24n1462_015:0779c11": "佛結戒，護持不犯，是故羅睺羅入佛廁，以",
    "T24n1462_015:0779c12": "袈裟敷地而眠，羅睺羅所以入佛廁屋者，",
    "T24n1462_015:0779c13": "以淨潔、多人以香華供養，是故入中而眠。",
    "T24n1462_015:0779c14": "明相未出，如來上廁先謦欬作聲，羅睺羅在",
    "T24n1462_015:0779c15": "內亦謦欬作聲，佛知而故問：『汝是誰？』答言：",
    "T24n1462_015:0779c16": "『我是羅睺羅。』佛因羅睺羅故，念諸沙彌開",
    "T24n1462_015:0779c17": "得二宿。」法師曰：「云何房不得共宿？」「一切覆",
    "T24n1462_015:0779c18": "一切障，乃至以衣幔作屋亦犯。壁者，乃至",
    "T24n1462_015:0779c19": "高一肘半，亦名為壁。共宿犯，若多房共一戶",
    "T24n1462_015:0779c20": "亦犯，除別有戶不犯。第三明相未出避去，",
    "T24n1462_015:0779c21": "若不避者全三宿亦不犯。第四宿初夜不",
    "T24n1462_015:0779c22": "得，若脇著床波夜提罪。若屋少覆多障不",
    "T24n1462_015:0779c23": "犯，多覆少障亦不犯。若四周屋各向裏開",
    "T24n1462_015:0779c24": "戶，共一大戶出入亦犯，若別有戶不犯。若",
    "T24n1462_015:0779c25": "過三宿比丘眠、未受具戒人眠，得波夜提",
    "T24n1462_015:0780a01": "罪。若未受具戒人眠已起更眠，隨眠多少得",
    "T24n1462_015:0780a02": "波夜提罪。若未受具戒人過三宿，未受具戒",
    "T24n1462_015:0780a03": "人眠、比丘眠，俱波夜提罪。若比丘起已更眠，",
    "T24n1462_015:0780a04": "隨眠多少，眾多波夜提罪。若屋相連接大，乃",
    "T24n1462_015:0780a05": "至一由旬，同一戶出入亦犯。屋若有龜鱓窟，",
    "T24n1462_015:0780a06": "止穿外邊、裏邊不通，不犯。若屋多覆半障",
    "T24n1462_015:0780a07": "突吉羅罪，多障半覆亦突吉羅罪。」法師曰：「餘",
    "T24n1462_015:0780a08": "次第文句易解，不須廣說。同宿戒廣說竟。",
    "T24n1462_015:0780a09": "「共女人同屋宿戒者，作福德舍，擬去來",
    "T24n1462_015:0780a10": "人止宿也。共女人同屋宿戒，已在律中，不",
    "T24n1462_015:0780a11": "須廣說。為說法者，或說三歸五戒，或說",
    "T24n1462_015:0780a12": "天堂地獄，除有知男子者，是人男、非鬼畜",
    "T24n1462_015:0780a13": "生，若有知男子過五六語亦不犯。五六語",
    "T24n1462_015:0780a14": "者，若比丘為說五六語無罪。五六語者，一",
    "T24n1462_015:0780a15": "偈一句若聲相連不斷，一波夜提，若句句斷，",
    "T24n1462_015:0780a16": "句句波夜提。一句經文、五句義疏，合成六句",
    "T24n1462_015:0780a17": "不犯，若過波夜提。有眾多女人，為一女人",
    "T24n1462_015:0780a18": "說法竟，復為第二第三女人說，第一女人復",
    "T24n1462_015:0780a19": "來聽，雖過五六語不犯。答問者，若女人問",
    "T24n1462_015:0780a20": "《長阿含》中事，比丘隨問而答，乃至盡阿含亦",
    "T24n1462_015:0780a21": "不犯。」法師曰：「餘次第文句易可解耳，不須",
    "T24n1462_015:0780a22": "廣說。因緣本起如前戒。為女人說法廣說",
    "T24n1462_015:0780a23": "竟。此聖制戒前，第四波羅夷已廣說竟，此",
    "T24n1462_015:0780a24": "中不異，實得過人法，向未受具戒人說",
    "T24n1462_015:0780a25": "故，得波夜提。過人法向未受具戒人說竟。",
    "T24n1462_015:0780a26": "麁罪者，四重十三，是名麁罪。除比丘、比丘",
    "T24n1462_015:0780a27": "尼，向未受具戒人說，波夜提。除僧羯磨者，",
    "T24n1462_015:0780a28": "羯磨在某處某處說，若非所羯磨處說，波夜",
    "T24n1462_015:0780b01": "提。除四重十三，若說餘篇罪突吉羅。」法師",
    "T24n1462_015:0780b02": "曰：「餘次第文句已在律中，不須廣說。麁罪",
    "T24n1462_015:0780b03": "戒竟。掘地戒者，真地非真地今當分別，真",
    "T24n1462_015:0780b04": "地者，無有沙石瓦礫，純土，是名真地。非真",
    "T24n1462_015:0780b05": "地者，多有沙石瓦礫沙土，是名非真地。若",
    "T24n1462_015:0780b06": "地被燒，亦名非真地。若地有沙石，云何知？",
    "T24n1462_015:0780b07": "可得掘？應取少土以水淘看，若四分",
    "T24n1462_015:0780b08": "石一分土可得掘，若石上土厚四寸燥得",
    "T24n1462_015:0780b09": "取，若雨已經四月不得取，若比丘掘生",
    "T24n1462_015:0780b10": "地，掘掘波夜提。若比丘語淨人言：『汝為眾",
    "T24n1462_015:0780b11": "僧掘地及斫木。』不犯。若指示教掘是、斫是，",
    "T24n1462_015:0780b12": "波夜提。若畫地或作字，波夜提。若把火燒",
    "T24n1462_015:0780b13": "手擲地不犯。餘文句在律中，不須廣說。",
    "T24n1462_015:0780b14": "掘地戒廣說竟。此是制罪，從身心起。不受",
    "T24n1462_015:0780b15": "語，是曠野比丘不受鬼神語，因斫樹故，",
    "T24n1462_015:0780b16": "傷鬼子臂，鬼作是念：『不應專輒殺出家人，",
    "T24n1462_015:0780b17": "當往白佛，佛聞此事當為比丘制戒。』往",
    "T24n1462_015:0780b18": "至佛所具白此事。世尊聞已即說偈言：",
    "T24n1462_015:0780b19": "「『若人瞋心起，　　譬如車奔逸，",
    "T24n1462_015:0780b20": "車士能制止，　　不足以為難，",
    "T24n1462_015:0780b21": "人能制瞋心，　　此事最為難。』",
    "T24n1462_015:0780b22": "「佛說偈已，此樹神即得須陀洹道。佛知樹",
    "T24n1462_015:0780b23": "神無住處，以天眼觀見樹無主者，語樹",
    "T24n1462_015:0780b24": "神言：『汝可依此樹住。』」問曰：「此樹在何處？」",
    "T24n1462_015:0780b25": "答曰：「此樹在給孤獨園。樹神得住止處，心",
    "T24n1462_015:0780b26": "自念言：『世尊大慈賜我宮殿，自今以後供養",
    "T24n1462_015:0780b27": "世尊。』爾時佛為天人說法，若有大天人後",
    "T24n1462_015:0780b28": "來，前小天人次第退坐，乃至海際。爾時得道",
    "T24n1462_015:0780c01": "樹神退，依樹而住聽佛說法，佛晝日為四",
    "T24n1462_015:0780c02": "部眾說法，初夜為比丘說法，中夜為天人",
    "T24n1462_015:0780c03": "說法，後夜為龍王說法。云何知之？中夜天",
    "T24n1462_015:0780c04": "人來打戶扇上頭，後夜龍王來打戶扇下頭，",
    "T24n1462_015:0780c05": "是故天龍之異。樹者，生樹也。村者，此樹八",
    "T24n1462_015:0780c06": "微合成，名之為村。樹有五種，阿梨陀者，黃",
    "T24n1462_015:0780c07": "薑也；憂尸羅者，香𦯩也；貿他致吒者，是",
    "T24n1462_015:0780c08": "雀頭香；盧揵者，黃連也；陀盧者，外國草名",
    "T24n1462_015:0780c09": "也。舍摩者，是菩提樹也。婆羅醯者，貝多樹",
    "T24n1462_015:0780c10": "也。此二種，樹唯見交廣有，餘方不見。穌摩",
    "T24n1462_015:0780c11": "那華者，其華香氣，與末利相似。末利華",
    "T24n1462_015:0780c12": "者，廣州有，其華騰生也。穌羅婆者，不得",
    "T24n1462_015:0780c13": "此草名也。菩醯那，是外國草名也。樹有二",
    "T24n1462_015:0780c14": "種，一者水生，二者陸生。優鉢羅花、蓮華、浮",
    "T24n1462_015:0780c15": "蓱水生，若水中翻覆得突吉羅，若離水波夜",
    "T24n1462_015:0780c16": "提。若須華果，得攀樹枝下使淨人取，不",
    "T24n1462_015:0780c17": "犯，不得令枝折。若樹高，淨人不及，比丘",
    "T24n1462_015:0780c18": "得抱淨人取，不犯。若樹壓比丘，得斫樹",
    "T24n1462_015:0780c19": "掘地以救其命，不犯。傷草木戒廣說竟。此",
    "T24n1462_015:0780c20": "是制罪，從身心起。餘語戒者，以作惡行者，",
    "T24n1462_015:0780c21": "不應作以作，身口得罪。覆者，不欲令人",
    "T24n1462_015:0780c22": "知。誰得罪者？」法師曰：「今當釋其義。若有餘",
    "T24n1462_015:0780c23": "比丘問長老得罪，將至僧前共判此事，",
    "T24n1462_015:0780c24": "於僧前答言：『誰得罪？』餘比丘語言：『長老得",
    "T24n1462_015:0780c25": "罪。』答言：『我得何罪？』比丘言：『或言波夜提，或",
    "T24n1462_015:0780c26": "言突吉羅。』問：『我何時得罪？』語言：『汝某時某時",
    "T24n1462_015:0780c27": "得罪。』『我作何事得罪？』『汝作某事得罪。』答",
    "T24n1462_015:0780c28": "言：『汝道何事？』如是不隨問答，是名餘語。若",
    "T24n1462_015:0781a01": "比丘見闡那捉銀錢，比丘語言：『何以捉銀",
    "T24n1462_015:0781a02": "錢？』答言：『我捉錫錢非銀錢。』或見飲酒。語",
    "T24n1462_015:0781a03": "言：『汝何以飲酒？』答言：『我水。』語言：『汝何以",
    "T24n1462_015:0781a04": "與女人獨坐屏處？』答言：『有智男子。』是名餘",
    "T24n1462_015:0781a05": "語，或時默然不答。若知是非法，作餘語",
    "T24n1462_015:0781a06": "答僧，得波夜提。若狐疑是法非法，作餘語",
    "T24n1462_015:0781a07": "答僧，得波夜提。若實知，答僧言我不知，得",
    "T24n1462_015:0781a08": "波夜提。畏成鬪僧，默然不犯。餘文句易可",
    "T24n1462_015:0781a09": "解，不須廣說。此是性罪，從身心口業起，",
    "T24n1462_015:0781a10": "不隨問答廣說竟。「若譏嫌被僧差人波夜",
    "T24n1462_015:0781a11": "提，若譏嫌餘人突吉羅。此是性罪，身口業",
    "T24n1462_015:0781a12": "起，譏嫌戒竟。「若露地敷僧臥具戒，冬時者，",
    "T24n1462_015:0781a13": "霜雪時也。已曝身者，寒月取眾僧床席逐",
    "T24n1462_015:0781a14": "日曝身。知時者，若淨人喚不舉眾僧臥",
    "T24n1462_015:0781a15": "具，不教他舉犯。」法師曰：「冬日時有四月，熱",
    "T24n1462_015:0781a16": "時有四月，若不雨時，得敷眾僧臥具，若雨",
    "T24n1462_015:0781a17": "時不得敷。樹下者，若樹葉厚密，上無眾鳥",
    "T24n1462_015:0781a18": "聚集，得敷眾僧臥具，不犯。若比丘受上頭",
    "T24n1462_015:0781a19": "陀法，若在樹下、若在空地，乃至不得袈裟",
    "T24n1462_015:0781a20": "為屋，不得將眾僧臥具在外受用，若能",
    "T24n1462_015:0781a21": "賞護乃至袈裟覆莫令濕，得受用。若受中",
    "T24n1462_015:0781a22": "頭陀法，無雨時露地，雨時屋下、若入屋下，",
    "T24n1462_015:0781a23": "得受僧臥具。若檀越見比丘露住，為作眾",
    "T24n1462_015:0781a24": "僧臥具，比丘受已，若有比丘應付囑，若無",
    "T24n1462_015:0781a25": "比丘付囑，與近住處，若無近住，若空屋舉",
    "T24n1462_015:0781a26": "置，若無空屋，若厚密樹下，可縛舉已去，若",
    "T24n1462_015:0781a27": "不舉、若去時先作念：『我入聚落不久當還。』",
    "T24n1462_015:0781a28": "如此去者無罪。若入聚落已，有八難因緣",
    "T24n1462_015:0781a29": "不得來，付囑無罪。若實雨，言不雨而去，突",
    "T24n1462_015:0781b01": "吉羅。床有四種。何謂為四？一者波摩遮羅",
    "T24n1462_015:0781b02": "伽脚，二者文蹄脚，三者句利羅脚，四者阿遏",
    "T24n1462_015:0781b03": "遮脚。波摩遮羅床者，梐入脚。文蹄脚床者，梐",
    "T24n1462_015:0781b04": "與脚相連成也。句利羅床者，或作馬蹄脚，",
    "T24n1462_015:0781b05": "或作羊蹄脚、虎狼師子，如是是名句利羅",
    "T24n1462_015:0781b06": "脚。阿遏遮脚者，脚入梐。如是床在露地敷",
    "T24n1462_015:0781b07": "已，離中人擲石外，波夜提。若上座囑下座",
    "T24n1462_015:0781b08": "教敷床已，若上座置衣著床上，下座得去，",
    "T24n1462_015:0781b09": "若不置一物，下座應為併譡，若不併",
    "T24n1462_015:0781b10": "擋，囑上座已去無罪。若敷已未坐，更有比",
    "T24n1462_015:0781b11": "丘坐語已去無罪。若為法師敷高座，若法",
    "T24n1462_015:0781b12": "師未來，敷者應守護，若法師坐已，得去無",
    "T24n1462_015:0781b13": "罪。若先提坐蹬下至木椯，去時不自舉、不",
    "T24n1462_015:0781b14": "教人舉突吉羅。若眾僧染瓫水觚灑繩，去",
    "T24n1462_015:0781b15": "時應舉置常處而去，若不舉而去突吉羅。",
    "T24n1462_015:0781b16": "若他人私物，不舉亦突吉羅。自己物去時不",
    "T24n1462_015:0781b17": "舉亦突吉羅。若有八難因緣，去時不舉不",
    "T24n1462_015:0781b18": "犯。」法師曰：「餘文句易可解，不須廣說。此",
    "T24n1462_015:0781b19": "戒是制罪，從身心口起。房內敷僧臥具，或",
    "T24n1462_015:0781b20": "比次者，若皮作比次。比次者，是枕囊或",
    "T24n1462_015:0781b21": "坐囊。若薦席下至草敷，去時自不舉、不",
    "T24n1462_015:0781b22": "教人舉，若無籬障，去離一擲石外還，突吉",
    "T24n1462_015:0781b23": "羅，二擲石外還波夜提。若有籬，出籬外便",
    "T24n1462_015:0781b24": "犯。僧房內敷僧臥具戒廣說竟。「知他比丘",
    "T24n1462_015:0781b25": "敷臥具竟，後來惱他比丘波夜提，若不知、",
    "T24n1462_015:0781b26": "若疑，亦波夜提，若八難因緣不犯。惱他戒廣",
    "T24n1462_015:0781b27": "說竟，是性罪。「重閣者，下至倚立，不著頭",
    "T24n1462_015:0781b28": "無罪。無罪者，非重閣者不犯。重閣戒廣",
    "T24n1462_015:0781b29": "說竟。「若重泥者，若戶兩邊及上頭，得二肘",
    "T24n1462_015:0781c01": "半重泥，若戶高下有壁，亦得重泥，窓四面",
    "T24n1462_015:0781c02": "亦得重泥。何以故？為開閉窓戶故。覆者，覆",
    "T24n1462_015:0781c03": "有二種：一者圓覆，二者縱覆。若一教罷不",
    "T24n1462_015:0781c04": "犯，若瓦覆過三節，得波夜提。若過三節，",
    "T24n1462_015:0781c05": "隨用瓦多少，一一波夜提。若石灰覆過三",
    "T24n1462_015:0781c06": "節，隨用搏摶得波夜提。若草覆過三節，隨",
    "T24n1462_015:0781c07": "用草，把把得波夜提。若覆不好、壞更覆，不",
    "T24n1462_015:0781c08": "犯。無罪者，語已去不犯。若空處作屋過三",
    "T24n1462_015:0781c09": "節，覆突吉羅，此是制罪。「知水有蟲者，隨",
    "T24n1462_015:0781c10": "因緣知也。若自澆若教他澆，自澆者，隨息",
    "T24n1462_015:0781c11": "一一得波夜提；若教他澆，隨語語得波夜",
    "T24n1462_015:0781c12": "提。此是性罪，從身心口起。用蟲水戒廣說",
    "T24n1462_015:0781c13": "竟。",
    "T24n1462_015:0781c14": "「教誡比丘尼者，大得供養者，諸大德為教",
    "T24n1462_015:0781c15": "誡比丘尼故，大得利養，非比丘尼與，亦非",
    "T24n1462_015:0781c16": "比丘尼教與，此諸比丘尼，有是國王女、大臣",
    "T24n1462_015:0781c17": "女，或是大富長者女，各自還家，父母問言：",
    "T24n1462_015:0781c18": "『誰為教授比丘尼？』答言：『諸大德教授我等。』",
    "T24n1462_015:0781c19": "父母聞已發歡喜心，即以四事飲食、衣服、湯",
    "T24n1462_015:0781c20": "藥、臥具，供養諸大德。有比丘尼還家，說諸",
    "T24n1462_015:0781c21": "大德持戒、精進、學問、忍辱、貴姓，父母聞已增",
    "T24n1462_015:0781c22": "加供養。以三種因緣，諸大德大得利養。六",
    "T24n1462_015:0781c23": "群比丘，見諸大德大得利養，便語比丘尼",
    "T24n1462_015:0781c24": "言：『我等亦能教授比丘尼。』比丘尼聞已，往六",
    "T24n1462_015:0781c25": "群比丘所求教授。六群比丘，為比丘尼說",
    "T24n1462_015:0781c26": "少法已，便多說世間國土治化飢儉豐熟城",
    "T24n1462_015:0781c27": "邑聚落，此等皆是三惡道語。是故律本中說，",
    "T24n1462_015:0781c28": "若比丘有八法堪教誡比丘尼。何者為八？",
    "T24n1462_015:0781c29": "一者持戒，二者守護波羅提木叉，三者威儀",
    "T24n1462_015:0782a01": "具足，四者見小罪生怖畏心，五者堅持，六",
    "T24n1462_015:0782a02": "者多聞，七者多聞堅固，八者分別說法初中",
    "T24n1462_015:0782a03": "後善，純一清白梵行具足，正見無邪誦二部",
    "T24n1462_015:0782a04": "波羅提木叉，義字分明音聲流利為比丘尼",
    "T24n1462_015:0782a05": "恭敬貴重，善能隨順說法，是名八法。「持戒",
    "T24n1462_015:0782a06": "者，或言戒在身，或言持戒不犯，是名持戒。",
    "T24n1462_015:0782a07": "護持者，身口意業不犯，或言行無上法，或",
    "T24n1462_015:0782a08": "言受具足波羅提木叉法，是名守護持。威儀",
    "T24n1462_015:0782a09": "具足者，不邪命自活，不往五處：一者婬女、",
    "T24n1462_015:0782a10": "二者寡婦、三者比丘尼寺、四者大童女家、五",
    "T24n1462_015:0782a11": "者黃門，亦不往信心優婆夷家，是名威儀",
    "T24n1462_015:0782a12": "具足。見小罪生怖畏者，若見小罪如見",
    "T24n1462_015:0782a13": "大毒蛇無異，是名怖畏。堅持不犯者，於持",
    "T24n1462_015:0782a14": "戒中不生退心，是名堅持。多聞者，解一阿",
    "T24n1462_015:0782a15": "含或言二阿含，是名多聞。堅固者，所解阿",
    "T24n1462_015:0782a16": "含堅固不失，是名多聞堅固。初中後善者。」",
    "T24n1462_015:0782a17": "法師曰：「於毘蘭若婆羅門品以說。義字分明",
    "T24n1462_015:0782a18": "者，為人解說無疑亂。音聲流利者，言辭辯",
    "T24n1462_015:0782a19": "了亦不謇吃。反復流利者，誦二部波羅提木",
    "T24n1462_015:0782a20": "叉，無有滯礙，半月半月盡布薩，悉知六齋",
    "T24n1462_015:0782a21": "日，能為人說法；若誦一阿含二阿含亦知",
    "T24n1462_015:0782a22": "無礙，知沙門禪定法，乃至阿羅漢果悉知無",
    "T24n1462_015:0782a23": "礙。若滿二十歲，能為人受具足戒。」法師曰：",
    "T24n1462_015:0782a24": "「何以不言知阿毘曇？」答曰：「若能知阿毘曇",
    "T24n1462_015:0782a25": "最善，若下根者，知律及修多羅，亦得教授。」",
    "T24n1462_015:0782a26": "「音聲流利女人樂聞，何以言音聲流利教授",
    "T24n1462_015:0782a27": "比丘尼？」答曰：「女人多貪著音聲，然後聽法。",
    "T24n1462_015:0782a28": "為比丘尼敬重者，此比丘有道德故，為比",
    "T24n1462_015:0782a29": "丘尼所貴重，不污三眾。何以言污三眾不",
    "T24n1462_015:0782b01": "得教授？若教授者，此尼見者不生敬重心。",
    "T24n1462_015:0782b02": "滿二十歲者，若滿二十歲，持法堅固少有",
    "T24n1462_015:0782b03": "退敗，年少輕躁易可退敗，是故制滿二十",
    "T24n1462_015:0782b04": "臘，堪教誡比丘尼。掃灑房舍灑水者，所",
    "T24n1462_015:0782b05": "以掃灑辦水者，比丘既從遠來，宜應供給",
    "T24n1462_015:0782b06": "床席水漿，若無薦席，下至草敷。若為尼說",
    "T24n1462_015:0782b07": "法，應須一伴，不得房中說，若比丘尼於路",
    "T24n1462_015:0782b08": "見比丘，遠則合掌、近應和南，乃至王難路",
    "T24n1462_015:0782b09": "濕，亦應問訊。夏安居，去比丘寺半由旬得",
    "T24n1462_015:0782b10": "安居，過半由旬不得。若檀越請比丘尼夏",
    "T24n1462_015:0782b11": "坐，無比丘依，安居比丘尼欲去，檀越語言：",
    "T24n1462_015:0782b12": "『但住，弟子為請比丘來。』若請未得，至後安",
    "T24n1462_015:0782b13": "居，有比丘得住。若為請不得，應去。若道路",
    "T24n1462_015:0782b14": "有命難、有梵行難，無比丘得安居不犯。若",
    "T24n1462_015:0782b15": "初安居有比丘，結安居竟。若比丘有因緣",
    "T24n1462_015:0782b16": "去，若罷道若病，比丘尼不知後知，以結安",
    "T24n1462_015:0782b17": "居不得移住，無罪。若安居竟，不得無",
    "T24n1462_015:0782b18": "比丘自恣，應覓，半月半月應往大僧中請",
    "T24n1462_015:0782b19": "二法。何者二法？一者問布薩日，二者請教",
    "T24n1462_015:0782b20": "誡。」法師曰：「如來何故慇懃囑授比丘尼？為",
    "T24n1462_015:0782b21": "比丘尼女人鈍根故，是時比丘尼僧，盡往比",
    "T24n1462_015:0782b22": "丘所受教誡，諸人譏嫌比丘尼，往白比丘，",
    "T24n1462_015:0782b23": "比丘往白佛，佛因此制。自今以去，不得多",
    "T24n1462_015:0782b24": "比丘尼往請教誡，聽五人往。由致譏嫌，佛",
    "T24n1462_015:0782b25": "言：『聽二三人往，比丘尼僧，應羯磨差二三",
    "T24n1462_015:0782b26": "人，往大僧中請教誡；乃至阿蘭若比丘，亦",
    "T24n1462_015:0782b27": "應教誡比丘尼。』云何教誡？應作期，若樹下、",
    "T24n1462_015:0782b28": "若客舍中，比丘尼期往不往，得突吉羅。若",
    "T24n1462_015:0782b29": "比丘不至期處待，亦得突吉羅。比丘尼十",
    "T24n1462_015:0782c01": "四日自恣，比丘僧十五日自恣，若比丘尼請",
    "T24n1462_015:0782c02": "說，若不說八敬先說餘法，突吉羅。若說八",
    "T24n1462_015:0782c03": "敬已後說餘法不犯，除答問不犯，除為",
    "T24n1462_015:0782c04": "他說尼聽不犯，為式叉摩尼沙彌尼說不",
    "T24n1462_015:0782c05": "犯。」法師曰：「餘文句易可解，不須廣說。此",
    "T24n1462_015:0782c06": "是制罪，從心口起三受。若比丘僧不差，若",
    "T24n1462_015:0782c07": "往比丘尼寺教誡，波夜提。",
    "T24n1462_015:0782c08": "善見律毘婆沙卷第十五"
}