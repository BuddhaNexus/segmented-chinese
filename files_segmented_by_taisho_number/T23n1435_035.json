{
    "T23n1435_035:0251a18": "十誦律卷第三十五第五誦之七",
    "T23n1435_035:0251a20": "後秦北印度三藏弗若多羅譯",
    "T23n1435_035:0251a21": "8 諍事法八法中諍事法第八",
    "T23n1435_035:0251a22": "佛在王舍城。爾時諸比丘共比丘諍，惡口相",
    "T23n1435_035:0251a23": "言；諸比丘尼共比丘尼諍；諸式叉摩尼共式",
    "T23n1435_035:0251a24": "叉摩尼諍、諸沙彌共沙彌諍；諸沙彌尼共沙",
    "T23n1435_035:0251a25": "彌尼諍，惡口相言。迦留陀夷比丘，共諸比丘",
    "T23n1435_035:0251a26": "諍，惡口相言已，隨順佐助諸比丘尼。是中有",
    "T23n1435_035:0251a27": "比丘少欲知足行頭陀，聞是事心不喜，訶責",
    "T23n1435_035:0251a28": "言：「云何名比丘，共比丘諍已，強佐助比丘尼？」",
    "T23n1435_035:0251a29": "如是訶已，向佛廣說。佛以是事集比丘僧，知",
    "T23n1435_035:0251b01": "而故問迦留陀夷比丘：「汝實作是事不？」答言：",
    "T23n1435_035:0251b02": "「實作。世尊！」佛種種因緣訶責迦留陀夷比丘",
    "T23n1435_035:0251b03": "已：「云何名比丘，共諸比丘諍惡口相言已，強",
    "T23n1435_035:0251b04": "佐助諸比丘尼？」如是訶已語諸比丘：「從今有",
    "T23n1435_035:0251b05": "四種諍事出：一者鬪諍事；二者無根事；三者",
    "T23n1435_035:0251b06": "犯罪事；四者常所行事。鬪諍事者，如諸比丘",
    "T23n1435_035:0251b07": "共比丘諍，惡口相言，是法是非法、是善是不",
    "T23n1435_035:0251b08": "善，是中共諍故，相助別異，是名鬪諍事。無根",
    "T23n1435_035:0251b09": "事者，如諸比丘出餘比丘犯罪：若有殘作、",
    "T23n1435_035:0251b10": "有殘不作、有殘作不作、若無殘作、無殘不作、",
    "T23n1435_035:0251b11": "無殘作不作、若有殘無殘作、有殘無殘不作、",
    "T23n1435_035:0251b12": "有殘無殘作不作，是中出犯罪，無根故，共相",
    "T23n1435_035:0251b13": "纏著，是名無根事。犯罪事者，有五種犯：犯",
    "T23n1435_035:0251b14": "波羅夷、僧伽婆尸沙、波逸提、波羅提提舍尼、突",
    "T23n1435_035:0251b15": "吉羅。若犯若污若不悔，是名犯罪事。常所行",
    "T23n1435_035:0251b16": "事者，眾僧所作事：若白一羯磨、白二羯磨、白",
    "T23n1435_035:0251b17": "四羯磨、布薩自恣、立十四人羯磨，是名常所",
    "T23n1435_035:0251b18": "行事。鬪諍事者以何為本？有十四破僧因緣",
    "T23n1435_035:0251b19": "及六鬪諍本，是名鬪諍事本。無根事，以何",
    "T23n1435_035:0251b20": "為根本？有三根本：見根、聞根、疑根。若比丘",
    "T23n1435_035:0251b21": "與比丘鬪諍相言，己身作罪令他人說：有殘",
    "T23n1435_035:0251b22": "作有殘不作、有殘作不作、若無殘作無殘不",
    "T23n1435_035:0251b23": "作、無殘作不作、若有殘無殘作、有殘無殘不",
    "T23n1435_035:0251b24": "作、有殘無殘作不作。若口若意作罪令他",
    "T23n1435_035:0251b25": "人說：有殘作有殘不作、有殘作不作、無殘作",
    "T23n1435_035:0251b26": "無殘不作、無殘作不作、有殘無殘作、有殘無",
    "T23n1435_035:0251b27": "殘不作、有殘無殘作不作，從是中出他罪異，",
    "T23n1435_035:0251b28": "是名無根事根本。犯罪諍，以何為本？從何",
    "T23n1435_035:0251b29": "事起？從五種犯起，以五種犯為本：有犯身作",
    "T23n1435_035:0251c01": "非口非心作、有犯口作非身非心作、有犯身",
    "T23n1435_035:0251c02": "作心作非口作、有犯口作心作非身作、有犯",
    "T23n1435_035:0251c03": "身作口作心作，無但心犯。從是犯起，是名犯",
    "T23n1435_035:0251c04": "罪根本。常所行事，以何為本？從何事起？所作",
    "T23n1435_035:0251c05": "事從僧起，僧為根本，是名常所行事根本。「所",
    "T23n1435_035:0251c06": "有鬪諍，皆名諍事耶？有諍事亦名鬪諍耶？",
    "T23n1435_035:0251c07": "有鬪諍非諍事、有諍事非鬪諍、有鬪諍亦是",
    "T23n1435_035:0251c08": "諍事、有非鬪諍非諍事。有鬪諍非諍事者，",
    "T23n1435_035:0251c09": "若比丘但相道說，未成鬪諍。有諍事非鬪",
    "T23n1435_035:0251c10": "諍者，三種諍事。有鬪諍亦是諍事者，若比丘",
    "T23n1435_035:0251c11": "相道說，亦成鬪諍事。有非鬪諍非諍事者，除",
    "T23n1435_035:0251c12": "上三句。所有無事諍，皆名為諍事耶？有諍",
    "T23n1435_035:0251c13": "事亦名無事諍耶？有無事諍非諍事、有諍事",
    "T23n1435_035:0251c14": "非無事諍、有無事諍亦諍事、有非無事諍非",
    "T23n1435_035:0251c15": "諍事。有無事諍非諍事者，但說他罪未起諍",
    "T23n1435_035:0251c16": "事。有諍事非無事諍者，三種諍事是。有無事",
    "T23n1435_035:0251c17": "諍亦諍事者，有比丘無事諍亦起諍事。非無",
    "T23n1435_035:0251c18": "事諍非諍事者，除上三句，所有犯罪皆名諍",
    "T23n1435_035:0251c19": "事耶？有諍事亦名犯罪耶？有犯罪非諍事、有",
    "T23n1435_035:0251c20": "諍事非犯罪、有犯罪亦諍事、有非犯罪非諍",
    "T23n1435_035:0252a01": "事。有犯罪非諍事者，所名犯罪。有諍事非犯",
    "T23n1435_035:0252a02": "罪者，三種諍事。有犯罪亦諍事者，所名犯",
    "T23n1435_035:0252a03": "罪亦諍。非犯罪非諍事者，除上三句，所有",
    "T23n1435_035:0252a04": "常所行事皆名諍事耶？有諍事亦名常所行",
    "T23n1435_035:0252a05": "事耶？有常所行事非諍事、有諍事非常所行",
    "T23n1435_035:0252a06": "事、有常所行事亦諍事、有非常所行事非諍",
    "T23n1435_035:0252a07": "事。有常所行事非諍事者，所名作法。有諍",
    "T23n1435_035:0252a08": "事非常所行者，三種諍事。有常所行亦諍",
    "T23n1435_035:0252a09": "事者，常所行亦諍。非常所行事非諍事者，",
    "T23n1435_035:0252a10": "除上三句。鬪諍事為善、為不善、為無記？或",
    "T23n1435_035:0252a11": "善、或不善、或無記。云何名善？有諸比丘善",
    "T23n1435_035:0252a12": "心共諍，所謂是法是非法、是律是非律，是",
    "T23n1435_035:0252a13": "名善。云何不善？有比丘不善心共諍，是法",
    "T23n1435_035:0252a14": "是非法、是律是非律，是名不善。云何名無記？",
    "T23n1435_035:0252a15": "有諸比丘不以善心不善心共諍，是法是",
    "T23n1435_035:0252a16": "非法、是律是非律，是名無記。無根事諍，為善、",
    "T23n1435_035:0252a17": "為不善、為無記？或善、或不善、或無記。善者，若",
    "T23n1435_035:0252a18": "諸比丘善心共諍，出他比丘罪：有殘作、有殘",
    "T23n1435_035:0252a19": "不作、有殘作不作、無殘作、無殘不作、無殘作",
    "T23n1435_035:0252a20": "不作、有殘無殘作、有殘無殘不作、有殘無殘",
    "T23n1435_035:0252a21": "作不作，是名為善。不善者，若諸比丘不善心",
    "T23n1435_035:0252a22": "共諍出他罪：有殘作、有殘不作、有殘作不",
    "T23n1435_035:0252a23": "作、無殘作、無殘不作、無殘作不作、有殘無殘",
    "T23n1435_035:0252a24": "作、有殘無殘不作、有殘無殘作不作，是名不",
    "T23n1435_035:0252a25": "善。無記者，若諸比丘不以善心不善心共",
    "T23n1435_035:0252a26": "諍出他罪：有殘作、有殘不作、有殘作不作、無",
    "T23n1435_035:0252a27": "殘作、無殘不作、無殘作不作、有殘無殘作、有",
    "T23n1435_035:0252a28": "殘無殘不作、有殘無殘作不作，是名無記。犯",
    "T23n1435_035:0252a29": "罪事為善、為不善、為無記耶？犯罪事或不善、",
    "T23n1435_035:0252b01": "或無記。不善者，若諸比丘知佛結戒故犯，是",
    "T23n1435_035:0252b02": "名不善。無記者，不故犯佛所結戒，是名無記。",
    "T23n1435_035:0252b03": "常所行事，為善、為不善、為無記？或善、或不善、",
    "T23n1435_035:0252b04": "或無記。善者，若諸比丘善心作白羯磨、白二",
    "T23n1435_035:0252b05": "羯磨、白四羯磨、布薩自恣、立十四人羯磨，是",
    "T23n1435_035:0252b06": "名善。不善者，若諸比丘以不善心作白羯磨、",
    "T23n1435_035:0252b07": "白二羯磨、白四羯磨、布薩自恣、立十四人羯",
    "T23n1435_035:0252b08": "磨，是名不善。無記者，若諸比丘不以善心不",
    "T23n1435_035:0252b09": "善心作白羯磨、白二羯磨、白四羯磨、布薩自",
    "T23n1435_035:0252b10": "恣、立十四人羯磨，是名無記。」長老優波離問",
    "T23n1435_035:0252b11": "佛：「鬪諍事，以幾滅諍事滅？」佛言：「以二滅諍",
    "T23n1435_035:0252b12": "事滅。何等二？以現前比尼滅及多覓比尼滅。」",
    "T23n1435_035:0252b13": "又問：「世尊！無根事，以幾滅諍事滅？」佛言：「以",
    "T23n1435_035:0252b14": "四滅諍事滅。以現前比尼及憶念比尼滅，現",
    "T23n1435_035:0252b15": "前比尼及不癡比尼滅，現前比尼及實覓比",
    "T23n1435_035:0252b16": "尼滅。」又問：「世尊！犯罪事，以幾滅諍事滅？」佛",
    "T23n1435_035:0252b17": "言：「以三滅諍事滅。現前比尼及自言比尼",
    "T23n1435_035:0252b18": "滅，現前比尼及布草比尼滅。」又問：「世尊！常所",
    "T23n1435_035:0252b19": "行事，用幾滅諍事滅？」佛言：「以一滅諍事滅，",
    "T23n1435_035:0252b20": "現前比尼滅。「鬪諍事云何以二滅諍事滅？",
    "T23n1435_035:0252b21": "隨以何住處有諍相言，比丘！是事付闥賴吒",
    "T23n1435_035:0252b22": "斷。闥賴吒比丘應受此事，如法、如比尼、如佛",
    "T23n1435_035:0252b23": "教滅。若闥賴吒比丘能如法、如比尼、如佛教",
    "T23n1435_035:0252b24": "滅者，是事名滅以一滅諍事滅，謂現前比尼。",
    "T23n1435_035:0252b25": "現前者，人現前、比尼現前。人現前者，是中",
    "T23n1435_035:0252b26": "隨助舉事人、有事人共集一處，是名人現前。",
    "T23n1435_035:0252b27": "比尼現前者，如法、如毘尼、如佛教滅是事，是",
    "T23n1435_035:0252b28": "名比尼現前。若是闥賴吒不能如法、如比尼、",
    "T23n1435_035:0252b29": "如佛教斷是事者，應捨付僧。僧應受是事，如",
    "T23n1435_035:0252c01": "法、如比尼、如佛教斷是事。若僧能如法、如比尼、",
    "T23n1435_035:0252c02": "如佛教斷是事者，是名為斷用一比尼，所謂",
    "T23n1435_035:0252c03": "現前比尼。現前比尼者，僧現前、人現前、比尼",
    "T23n1435_035:0252c04": "現前。僧現前者，是中所有可中共作羯磨比",
    "T23n1435_035:0252c05": "丘，共同心和合一處，可受欲者持欲來，現在",
    "T23n1435_035:0252c06": "比丘能遮者不遮，是名僧現前。人現前者，有",
    "T23n1435_035:0252c07": "隨助舉事人、有事人共集一處，是名人現前。",
    "T23n1435_035:0252c08": "比尼現前者，如法、如比尼、如佛教斷是事，是",
    "T23n1435_035:0252c09": "名為斷。若僧不能如法、如比尼、如佛教斷是",
    "T23n1435_035:0252c10": "事者，爾時應僧中立二烏迴鳩羅，應羯磨此",
    "T23n1435_035:0252c11": "人令斷是事。羯磨者，一心和合僧，一比丘僧",
    "T23n1435_035:0252c12": "中問言：『誰能作烏迴鳩羅，如法、如比尼、如佛",
    "T23n1435_035:0252c13": "教斷是事？』僧中若言：『我能。』若有五法，不應立",
    "T23n1435_035:0252c14": "作烏迴鳩羅。何等五？隨愛行、隨瞋行、隨怖",
    "T23n1435_035:0252c15": "行、隨癡行、不知斷不斷。成就五法，應立作",
    "T23n1435_035:0252c16": "烏迴鳩羅：不隨愛行、不隨瞋行、不隨怖行、",
    "T23n1435_035:0252c17": "不隨癡行、知斷不斷。即時一比丘應僧中唱",
    "T23n1435_035:0252c18": "言：『大德僧聽！某甲、某甲比丘，能作烏迴鳩羅，",
    "T23n1435_035:0252c19": "如法、如比尼、如佛教斷隨僧中事。若僧時到",
    "T23n1435_035:0252c20": "僧忍聽，立某甲、某甲比丘作烏迴鳩羅，能如",
    "T23n1435_035:0252c21": "法斷隨僧中事。是名白。』如是白二羯磨。『僧立",
    "T23n1435_035:0252c22": "某甲、某甲比丘作烏迴鳩羅斷隨僧中事竟，",
    "T23n1435_035:0252c23": "僧忍，默然故，是事如是持！』是二烏迴鳩羅比",
    "T23n1435_035:0252c24": "丘若是上座，諸下座比丘應與此二人欲已",
    "T23n1435_035:0252c25": "遠去。若此二烏迴鳩羅是下座，應從諸上座",
    "T23n1435_035:0252c26": "取欲已小遠去，當如法、如比尼、如佛教斷是",
    "T23n1435_035:0252c27": "事。若二烏迴鳩羅能如法、如比尼、如佛教斷",
    "T23n1435_035:0252c28": "是事者，是名為斷用一比尼，所謂現前比尼。",
    "T23n1435_035:0252c29": "現前比尼者，僧現前、人現前、比尼現前。僧現",
    "T23n1435_035:0253a01": "前者如上說，人現前、比尼現前亦如上說。若",
    "T23n1435_035:0253a02": "二烏迴鳩羅不能如法、如比尼、如佛教斷是事",
    "T23n1435_035:0253a03": "者，是二烏迴鳩羅應更立二烏迴鳩羅。立",
    "T23n1435_035:0253a04": "法者，一心和合僧，一比丘僧中問言：『誰能作烏",
    "T23n1435_035:0253a05": "迴鳩羅，斷隨僧中事？』若言：『我能。』一比丘僧中",
    "T23n1435_035:0253a06": "唱言：『大德僧聽！某甲、某甲比丘，能作烏迴鳩",
    "T23n1435_035:0253a07": "羅，如法、如比尼、如佛教斷隨僧中事。若僧時",
    "T23n1435_035:0253a08": "到僧忍聽，僧立某甲、某甲比丘作烏迴鳩羅，",
    "T23n1435_035:0253a09": "能如法斷隨僧中事。是名白。』如是白二羯磨。",
    "T23n1435_035:0253a10": "『僧立某甲、某甲比丘作烏迴鳩羅斷隨僧中事",
    "T23n1435_035:0253a11": "竟，僧忍，默然故，是事如是持！』是二烏迴鳩羅",
    "T23n1435_035:0253a12": "若是上座，諸下座比丘應與欲已小遠去。",
    "T23n1435_035:0253a13": "若二烏迴鳩羅是下座，應從諸上座比丘取",
    "T23n1435_035:0253a14": "欲已小遠去，當如法、如比尼、如佛教斷是事。",
    "T23n1435_035:0253a15": "若二烏迴鳩羅能如法、如比尼、如佛教斷是",
    "T23n1435_035:0253a16": "事者，是名為斷用一比尼，所謂現前比尼。現",
    "T23n1435_035:0253a17": "前比尼者，僧現前、人現前、比尼現前。僧現前",
    "T23n1435_035:0253a18": "者如上說，人現前、比尼現前亦如上說。若是",
    "T23n1435_035:0253a19": "二烏迴鳩羅不能如法斷者，還付先二烏迴",
    "T23n1435_035:0253a20": "鳩羅。先二烏迴鳩羅應如法、如比尼、如佛教",
    "T23n1435_035:0253a21": "斷。若能如法斷是事者，是名為斷用一比",
    "T23n1435_035:0253a22": "尼，謂現前比尼。現前比尼者，僧現前、人現前、",
    "T23n1435_035:0253a23": "比尼現前。僧現前者如上說，人現前、比尼現",
    "T23n1435_035:0253a24": "前亦如上說。若是先二烏迴鳩羅復不能如",
    "T23n1435_035:0253a25": "法、如比尼、如佛教斷是事者，應捨付僧。僧應",
    "T23n1435_035:0253a26": "受是事，如法、如比尼、如佛教斷。若僧取是事，",
    "T23n1435_035:0253a27": "能如法、如比尼、如佛教斷者，是名為斷用一",
    "T23n1435_035:0253a28": "比尼，謂現前比尼。現前比尼者，僧現前、人現",
    "T23n1435_035:0253a29": "前、比尼現前。僧現前如上說，人現前、比尼現",
    "T23n1435_035:0253b01": "前亦如上說。「僧不能如法、如比尼、如佛教斷",
    "T23n1435_035:0253b02": "是事者，僧應遣使往近住處僧所作是言：『此",
    "T23n1435_035:0253b03": "事如是如是因緣起，闥賴吒不能斷、眾僧不",
    "T23n1435_035:0253b04": "能斷、二烏迴鳩羅不能斷、後二烏迴鳩羅復",
    "T23n1435_035:0253b05": "不能斷、還先二烏迴鳩羅復不能斷、還僧",
    "T23n1435_035:0253b06": "復不能斷。汝等大德！和合為斷是事故。』即時",
    "T23n1435_035:0253b07": "彼眾應和合。若僧先安居，應受七日去。若七",
    "T23n1435_035:0253b08": "日盡，應受三十九夜去。若三十九夜盡，應破",
    "T23n1435_035:0253b09": "安居來集一處，受是事應斷。近處僧應受是",
    "T23n1435_035:0253b10": "事，如法、如比尼、如佛教斷是事。若近處僧能",
    "T23n1435_035:0253b11": "如法、如比尼、如佛教斷者，是名為斷用一滅",
    "T23n1435_035:0253b12": "諍事滅，所謂現前比尼。現前比尼者，僧現前、",
    "T23n1435_035:0253b13": "人現前、比尼現前。僧現前如上說，人現前、比",
    "T23n1435_035:0253b14": "尼現前亦如上說。若近處僧不能如法、如比",
    "T23n1435_035:0253b15": "尼、如佛教斷是事者，爾時應僧中立二烏",
    "T23n1435_035:0253b16": "迴鳩羅令斷。立二烏迴鳩羅羯磨法者，一心",
    "T23n1435_035:0253b17": "和合僧，一比丘僧中問言：『誰能作烏迴鳩羅，",
    "T23n1435_035:0253b18": "如法、如比尼、如佛教斷此隨僧中事？』是中若",
    "T23n1435_035:0253b19": "言：『我能。』若有五法不應立作。何等五？隨愛、",
    "T23n1435_035:0253b20": "隨瞋、隨怖、隨癡、不知斷不斷。若成就五法，",
    "T23n1435_035:0253b21": "應立作烏迴鳩羅：不隨愛、不隨瞋、不隨怖、",
    "T23n1435_035:0253b22": "不隨癡、知斷不斷。即時一比丘僧中唱言：『大",
    "T23n1435_035:0253b23": "德僧聽！某甲、某甲比丘能作烏迴鳩羅，能如",
    "T23n1435_035:0253b24": "法、如比尼、如佛教，斷隨僧中事。若僧時到僧",
    "T23n1435_035:0253b25": "忍聽，某甲、某甲比丘作烏迴鳩羅，如法斷隨",
    "T23n1435_035:0253b26": "僧中事。是名白。』如是白二羯磨。『僧立某甲、某",
    "T23n1435_035:0253b27": "甲比丘作烏迴鳩羅斷隨僧事竟，僧忍，默然",
    "T23n1435_035:0253b28": "故，是事如是持！』是二烏迴鳩羅比丘若是上",
    "T23n1435_035:0253b29": "座，諸下座比丘，應來與此二烏迴鳩羅比丘",
    "T23n1435_035:0253c01": "欲已小遠去。若此二烏迴鳩羅比丘是下座，",
    "T23n1435_035:0253c02": "應從上座比丘取欲已小遠去，當如法、如比尼、",
    "T23n1435_035:0253c03": "如佛教斷是事。是二烏迴鳩羅若能如法、如",
    "T23n1435_035:0253c04": "比尼、如佛教斷是事者，是名為斷用一比尼，",
    "T23n1435_035:0253c05": "謂現前比尼。現前比尼者，僧現前、人現前、比",
    "T23n1435_035:0253c06": "尼現前。僧現前者如上說，人現前、比尼現前",
    "T23n1435_035:0253c07": "亦如上說。若二烏迴鳩羅不能如法、如比尼、",
    "T23n1435_035:0253c08": "如佛教斷是事者，應更立二烏迴鳩羅。立法",
    "T23n1435_035:0253c09": "者，一心和合僧中問言：『誰能作烏迴鳩羅，如",
    "T23n1435_035:0253c10": "法斷隨僧中事？』若言：『我能。』一比丘僧中唱言：",
    "T23n1435_035:0253c11": "『大德僧聽！某甲、某甲比丘，能作烏迴鳩羅，如",
    "T23n1435_035:0253c12": "法斷隨僧中事。若僧時到僧忍聽，某甲、某甲",
    "T23n1435_035:0253c13": "比丘作烏迴鳩羅，斷隨僧中事。是名白。』如是",
    "T23n1435_035:0253c14": "白二羯磨。『僧立某甲、某甲比丘作烏迴鳩羅斷",
    "T23n1435_035:0253c15": "隨僧中事竟，僧忍，默然故，是事如是持！』是",
    "T23n1435_035:0253c16": "二烏迴鳩羅若是上座，諸下座比丘應與欲",
    "T23n1435_035:0253c17": "已小遠去。若二烏迴鳩羅是下座，應從諸上",
    "T23n1435_035:0253c18": "座取欲已小遠去，應如法、如比尼、如佛教斷",
    "T23n1435_035:0253c19": "是事。若二烏迴鳩羅能如法、如比尼、如佛教",
    "T23n1435_035:0253c20": "斷是事者，是名為斷用一比尼，謂現前比尼。",
    "T23n1435_035:0253c21": "現前比尼者，僧現前、人現前、比尼現前。僧現",
    "T23n1435_035:0253c22": "前如上說，人現前、比尼現前亦如上說。若是",
    "T23n1435_035:0253c23": "烏迴鳩羅不能如法斷是事者，應還付先",
    "T23n1435_035:0253c24": "鳩羅。先鳩羅應受是事，如法、如比尼、如佛",
    "T23n1435_035:0253c25": "教斷是事。是烏迴鳩羅若能如法、如比尼、如",
    "T23n1435_035:0253c26": "佛教斷是事者，是名為斷用一比尼，謂現前",
    "T23n1435_035:0253c27": "比尼。現前比尼者，僧現前、人現前、比尼現前。",
    "T23n1435_035:0253c28": "僧現前者如上說，人現前、比尼現前亦如上",
    "T23n1435_035:0253c29": "說。若是先烏迴鳩羅復不能如法、如比尼、如",
    "T23n1435_035:0254a01": "佛教斷者，應捨付僧。僧應受是事，如法、如比",
    "T23n1435_035:0254a02": "尼、如佛教斷用一比尼，謂現前比尼。現前比",
    "T23n1435_035:0254a03": "尼者，僧現前、人現前、比尼現前。僧現前如上",
    "T23n1435_035:0254a04": "說，人現前、比尼現前亦如上說。「若是近住處",
    "T23n1435_035:0254a05": "僧不能如法、如比尼、如佛教斷是事者，近處",
    "T23n1435_035:0254a06": "僧若聞某處有眾僧好上座知說波羅提木",
    "T23n1435_035:0254a07": "叉法，是僧多有比丘持修多羅者、持比尼",
    "T23n1435_035:0254a08": "者、持摩多羅伽者。是近住處僧應以是事",
    "T23n1435_035:0254a09": "遣使至某處大僧中，應先立傳事人、若界外",
    "T23n1435_035:0254a10": "令滿眾僧數。立法者，一心和合僧應問：『誰能",
    "T23n1435_035:0254a11": "作傳事人，從是處持是事至某處、若道中能",
    "T23n1435_035:0254a12": "斷是事？』是中若有人言：『我能。』若有五法不應",
    "T23n1435_035:0254a13": "立作傳事人：隨愛、隨瞋、隨怖、隨癡、不知滅",
    "T23n1435_035:0254a14": "不滅。若成就五法，應立作傳事人：不隨愛、",
    "T23n1435_035:0254a15": "不隨瞋、不隨怖、不隨癡、知滅不滅。爾時傳",
    "T23n1435_035:0254a16": "事人應持是事去。若道中能如法、如比尼、如",
    "T23n1435_035:0254a17": "佛教斷是事者，是名為斷用一比尼，謂現前",
    "T23n1435_035:0254a18": "比尼。現前比尼者，僧現前、人現前、比尼現前。",
    "T23n1435_035:0254a19": "僧現前如上說，人現前、比尼現前亦如上",
    "T23n1435_035:0254a20": "說。若傳事人不能道中如法、如比尼、如佛教",
    "T23n1435_035:0254a21": "斷者，應持至彼住處。至彼住處已，是中若有",
    "T23n1435_035:0254a22": "上座多知多識長老比丘，應語是人言：『是事",
    "T23n1435_035:0254a23": "諍事如是因緣起，闥賴吒不能斷、眾僧不",
    "T23n1435_035:0254a24": "能斷、先二烏迴鳩羅不能斷、後二烏迴鳩羅",
    "T23n1435_035:0254a25": "不能斷、還付先二烏迴鳩羅復不能斷、還付",
    "T23n1435_035:0254a26": "僧僧復不能斷，近住處僧亦不能斷、近住處",
    "T23n1435_035:0254a27": "二烏迴鳩羅不能斷，後二烏迴鳩羅亦不能",
    "T23n1435_035:0254a28": "斷、還付先二烏迴鳩羅復不能斷、還付近",
    "T23n1435_035:0254a29": "住處僧復不能斷，傳事人道中不能斷是事，",
    "T23n1435_035:0254b01": "來至此間，汝長老！能受是事斷不？』若言：『能斷。』",
    "T23n1435_035:0254b02": "應與作期。若不作期，不得與汝。期者，乃至九",
    "T23n1435_035:0254b03": "月。「事有五種難斷：一者堅、二者強、三者佷",
    "T23n1435_035:0254b04": "戾、四者往來、五者疑畏。堅者，執是事。強者，",
    "T23n1435_035:0254b05": "舉事人、有事人勦健強力。佷戾者，舉事人、",
    "T23n1435_035:0254b06": "有事人惡性佷戾惡性。往來者，此事從一",
    "T23n1435_035:0254b07": "住處至一住處。疑畏者，諸比丘畏斷事時破",
    "T23n1435_035:0254b08": "一心和合僧作兩段故。先應立行籌人，如是",
    "T23n1435_035:0254b09": "應立。一心和合僧應問：『誰能作行籌人？』是中",
    "T23n1435_035:0254b10": "有人言：『我能。』有五法不應立作行籌人：隨愛、",
    "T23n1435_035:0254b11": "隨瞋、隨怖、隨癡、不知行籌不行籌。若成就",
    "T23n1435_035:0254b12": "五法，應立作行籌人：不隨愛、不隨瞋、不隨",
    "T23n1435_035:0254b13": "怖、不隨癡、知行籌不行籌。是中一比丘唱",
    "T23n1435_035:0254b14": "言：『大德僧聽！某甲比丘能為僧作行籌人。",
    "T23n1435_035:0254b15": "若僧時到僧忍聽，僧立某甲比丘作行籌人。",
    "T23n1435_035:0254b16": "是名白。』如是白二羯磨。『僧立某甲比丘作",
    "T23n1435_035:0254b17": "行籌人竟，僧忍，默然故，是事如是持！』若比丘",
    "T23n1435_035:0254b18": "已作行籌人，隨僧多少應作二種籌：一分長、",
    "T23n1435_035:0254b19": "一分短；一分白、一分黑。說如法者，為作長",
    "T23n1435_035:0254b20": "籌；說非法者，為作短籌。說如法者，為作白",
    "T23n1435_035:0254b21": "籌；說非法者，為作黑籌。說如法籌以右手捉，",
    "T23n1435_035:0254b22": "說非法籌以左手捉。說如法籌緩捉，說非法",
    "T23n1435_035:0254b23": "籌急捉。先行說如法籌，後行說非法籌。行籌",
    "T23n1435_035:0254b24": "人應作是言：『此是說如法者籌，此是說非法",
    "T23n1435_035:0254b25": "者籌。』若行籌竟，說如法者籌乃至多一，是事",
    "T23n1435_035:0254b26": "名斷用二比尼，謂現前比尼、多覓比尼。現前",
    "T23n1435_035:0254b27": "比尼者，是中若有隨助舉事人、有事人共和",
    "T23n1435_035:0254b28": "合一處現前，如法、如比尼、如佛教現前除斷，",
    "T23n1435_035:0254b29": "是名現前比尼。是中多覓比尼者，是中應求",
    "T23n1435_035:0254c01": "覓往來問如法除斷。若說非法者籌乃至多",
    "T23n1435_035:0254c02": "一，是事亦名為斷用二比尼，現前比尼、多覓",
    "T23n1435_035:0254c03": "比尼。現前比尼者，是中若有隨助舉事人及",
    "T23n1435_035:0254c04": "有事人共和合一處現前，如法、如比尼、如佛",
    "T23n1435_035:0254c05": "教除斷，是名現前比尼。是中多覓比尼者，是",
    "T23n1435_035:0254c06": "中應求覓往來問非法除斷。「行籌人有四種：",
    "T23n1435_035:0254c07": "一者藏行籌、二者顛倒行籌、三者期行籌、四",
    "T23n1435_035:0254c08": "者一切行籌。藏行籌者，若有人闇中行籌，若",
    "T23n1435_035:0254c09": "有壁障處行籌，是名覆藏行籌。顛倒行籌",
    "T23n1435_035:0254c10": "者，若顛倒行籌，以說如法人籌與說非法人、",
    "T23n1435_035:0254c11": "以說非法人籌與說如法人，是名顛倒。期",
    "T23n1435_035:0254c12": "者，若諸比丘隨和上阿闍梨作期、隨同和",
    "T23n1435_035:0254c13": "上同阿闍梨、隨相識、隨共語、隨善知識、隨同",
    "T23n1435_035:0254c14": "心、隨國土、隨聚落、隨處共作期：『我等取如",
    "T23n1435_035:0254c15": "是如是籌、汝等莫遠我邊、莫別莫異、莫不共",
    "T23n1435_035:0254c16": "語，共同一事。』是名期。一切僧取籌者，爾時",
    "T23n1435_035:0254c17": "一切僧應和合一處，不得取欲。何以故？或多",
    "T23n1435_035:0254c18": "比丘說非法故，是名一切僧取籌。若是眾僧",
    "T23n1435_035:0254c19": "及大上座大長老，能如法、如比尼、如佛教斷",
    "T23n1435_035:0254c20": "是事者，即名為斷用一比尼，謂現前比尼。",
    "T23n1435_035:0254c21": "現前比尼者，僧現前、人現前、比尼現前。僧現",
    "T23n1435_035:0254c22": "前如上說，人現前、比尼現前亦如上說。「若是",
    "T23n1435_035:0254c23": "眾僧及上座說波羅提木叉不能斷是事者，",
    "T23n1435_035:0254c24": "應還付傳事人。傳事人應取是事於道中斷，",
    "T23n1435_035:0254c25": "如法、如比尼、如佛教斷。若是傳事人於道中",
    "T23n1435_035:0254c26": "能如法、如比尼、如佛教斷是事者，是名為斷",
    "T23n1435_035:0254c27": "用一比尼。謂現前比尼。現前比尼者如上",
    "T23n1435_035:0254c28": "說。「若是傳事人不能如法、如比尼、如佛教斷",
    "T23n1435_035:0254c29": "者，是比丘道中若聞彼處僧坊中若有三比",
    "T23n1435_035:0255a01": "丘、若二、若一比丘，能持修多羅、持比尼、持摩",
    "T23n1435_035:0255a02": "多羅伽、四部眾所恭敬尊重。是傳事人應到",
    "T23n1435_035:0255a03": "彼住處，應語一比丘言：『大德！是事如是如是",
    "T23n1435_035:0255a04": "因緣起，闥賴吒不能斷、僧不能斷、先烏迴鳩",
    "T23n1435_035:0255a05": "羅不能斷、後烏迴鳩羅不能斷、還先烏迴鳩",
    "T23n1435_035:0255a06": "羅復不能斷、還僧復不能斷，近住處僧亦不",
    "T23n1435_035:0255a07": "能斷、先烏迴鳩羅不能斷、後烏迴鳩羅不能",
    "T23n1435_035:0255a08": "斷、還先烏迴鳩羅復不能斷、還近住處僧復",
    "T23n1435_035:0255a09": "不能斷，傳事人道中亦不能斷、有大眾僧及",
    "T23n1435_035:0255a10": "上座知說波羅提木叉不能斷、傳事人於道",
    "T23n1435_035:0255a11": "中不能斷。三比丘、二比丘，能持修多羅者、持",
    "T23n1435_035:0255a12": "比尼者、持摩多羅伽者，四眾所恭敬者，皆",
    "T23n1435_035:0255a13": "不能斷。大德取是事，如法、如比尼、如佛教斷",
    "T23n1435_035:0255a14": "是事。』是一比丘四眾所恭敬尊重者，應作是",
    "T23n1435_035:0255a15": "言：『不可二人相言俱得勝，是中必一勝一負。』若",
    "T23n1435_035:0255a16": "作如是語者，是名說如法者，若不作如是語",
    "T23n1435_035:0255a17": "者，是名說非法者。若比丘如法滅事已，還更",
    "T23n1435_035:0255a18": "發起者，波逸提。若但訶責，突吉羅。「有十種如",
    "T23n1435_035:0255a19": "法行籌、有十非法行籌。十非法行籌者，不以",
    "T23n1435_035:0255a20": "小事行籌、已過事行籌、不問長老行籌、非法",
    "T23n1435_035:0255a21": "行籌、別眾行籌、非法別眾行籌、用是行籌欲",
    "T23n1435_035:0255a22": "令多有非法者、用是行籌當多有非法者、用",
    "T23n1435_035:0255a23": "是行籌欲破和合僧、用是行籌當破和合僧。」",
    "T23n1435_035:0255a24": "問言：「云何名不以小事行籌？」答：「不為可懺悔",
    "T23n1435_035:0255a25": "事行籌。已過事行籌者，是事從此住處到彼",
    "T23n1435_035:0255a26": "住處。不問長老行籌者，有比丘持修多羅比",
    "T23n1435_035:0255a27": "尼摩多羅伽者，不數往諮問何善、何不善？",
    "T23n1435_035:0255a28": "何者有罪、何者無罪？何者白、何者黑？何者今",
    "T23n1435_035:0255a29": "世利、何者後世利？何者導利人行，是好非",
    "T23n1435_035:0255b01": "惡？非法行籌者，不如法行籌。別眾行籌者，同",
    "T23n1435_035:0255b02": "一界內別處行籌。非法別眾行籌者，不如法",
    "T23n1435_035:0255b03": "同一界中別處行籌。用是行籌欲令多有非",
    "T23n1435_035:0255b04": "法者，是比丘先作意：用是行籌令多有說非",
    "T23n1435_035:0255b05": "法者。用是行籌當多有比丘非法者，是比丘",
    "T23n1435_035:0255b06": "先立意：用是行籌當多有說非法者。用是行",
    "T23n1435_035:0255b07": "籌欲破和合僧者，是比丘先作意：用是行籌",
    "T23n1435_035:0255b08": "令破和合僧。用是行籌當破和合僧者，是比",
    "T23n1435_035:0255b09": "丘先作意：我是行籌當破和合僧。是名十種",
    "T23n1435_035:0255b10": "非法行籌。「十如法行籌者，以小事行籌、未過",
    "T23n1435_035:0255b11": "事行籌、問長老行籌、如法行籌、和合眾行籌、",
    "T23n1435_035:0255b12": "如法和合眾行籌、用是行籌欲令多有如法",
    "T23n1435_035:0255b13": "者、用是行籌當多有如法者、用是行籌欲令",
    "T23n1435_035:0255b14": "僧和合、用是行籌當和合僧。」問：「云何名以小",
    "T23n1435_035:0255b15": "事行籌？」答：「為可懺悔事行籌。未過事行籌者，",
    "T23n1435_035:0255b16": "是事在此住處未到彼住處。問長老行籌者，",
    "T23n1435_035:0255b17": "有比丘持修多羅、比尼、摩多羅伽者，數往諮",
    "T23n1435_035:0255b18": "問：何善、何不善？何者有罪、何者無罪？何者白、",
    "T23n1435_035:0255b19": "何者黑？何者今世利？何者後世利？何者導",
    "T23n1435_035:0255b20": "利人行，是好非惡？如法行籌者，不違法行",
    "T23n1435_035:0255b21": "籌。和合眾行籌者，同界內僧和合一處行籌。",
    "T23n1435_035:0255b22": "如法和合眾行籌者，如法同界內眾一處集",
    "T23n1435_035:0255b23": "行籌。用是行籌欲令多有如法者，是比丘先",
    "T23n1435_035:0255b24": "作意：以此行籌令多有說如法者。用是行籌",
    "T23n1435_035:0255b25": "當多有比丘如法者，是比丘先作意：用是行",
    "T23n1435_035:0255b26": "籌當多有比丘說如法者。用是行籌欲和合",
    "T23n1435_035:0255b27": "僧者，是比丘先作意：用是行籌欲令僧和合。",
    "T23n1435_035:0255b28": "用是行籌當和合僧者，是比丘先作意：用是",
    "T23n1435_035:0255b29": "行籌當和合僧。是名十如法行籌。「若僧事，可",
    "T23n1435_035:0255c01": "付僧、可付三人、二人、一人。僧事者，僧應受僧",
    "T23n1435_035:0255c02": "事。三人、二人、一人應受僧事。僧應滅僧事，三",
    "T23n1435_035:0255c03": "人、二人、一人應滅。是名諍事用二比尼滅。「云",
    "T23n1435_035:0255c04": "何無根事諍用四比尼滅？所謂現前及憶念",
    "T23n1435_035:0255c05": "滅、若現前及不癡滅、若現前及實覓罪滅。云",
    "T23n1435_035:0255c06": "何現前及憶念滅？如陀驃力士子比丘，彌多",
    "T23n1435_035:0255c07": "羅比丘尼以無根波羅夷法謗。以是事故，或",
    "T23n1435_035:0255c08": "僧、或三人、二人、一人，數數說是事令憶念。是",
    "T23n1435_035:0255c09": "陀驃比丘，從僧乞憶念比尼。僧與憶念比尼，",
    "T23n1435_035:0255c10": "如法、如比尼、如佛教。現前比尼者，所與憶念",
    "T23n1435_035:0255c11": "比尼人、得憶念比尼者和合一處，如法、如比",
    "T23n1435_035:0255c12": "尼、如佛教，是名現前及憶念比尼滅。云何現",
    "T23n1435_035:0255c13": "前及不癡滅？如施越沙比丘狂心顛倒，作種",
    "T23n1435_035:0255c14": "種惡、不清淨事、不隨順道，出家人所不應作。",
    "T23n1435_035:0255c15": "是人還得本心，以是事故，或僧、或三人、二人、",
    "T23n1435_035:0255c16": "一人，數數說令憶念。是施越沙比丘，從僧乞",
    "T23n1435_035:0255c17": "不癡比尼，僧與不癡比尼，如法、如比尼、如佛",
    "T23n1435_035:0255c18": "教。是中何等是現前比尼？與不癡比尼人、得",
    "T23n1435_035:0255c19": "不癡比尼者和合一處，如法、如比尼、如佛教，",
    "T23n1435_035:0255c20": "是名現前及不癡比尼滅。云何現前及實覓",
    "T23n1435_035:0255c21": "比尼？如象首比丘釋子，無慚無愧犯見聞疑",
    "T23n1435_035:0255c22": "罪，先自言犯後言不作。僧與是人實覓比尼，",
    "T23n1435_035:0255c23": "如法、如比尼、如佛教。是中何等是現前比尼？",
    "T23n1435_035:0255c24": "與實覓比尼人、得實覓比尼者和合一處，如",
    "T23n1435_035:0255c25": "法、如比尼、如佛教，是名現前比尼及實覓比",
    "T23n1435_035:0255c26": "尼滅。是名無根事用四比尼滅，所謂現前及",
    "T23n1435_035:0255c27": "憶念、現前及不癡、現前及實覓。」問：「犯罪事云",
    "T23n1435_035:0255c28": "何以三滅諍事滅？」答：「所謂現前及自言、現前",
    "T23n1435_035:0255c29": "及布草。云何現前及自言？如比丘，若他比丘",
    "T23n1435_035:0256a01": "說罪若不說罪、若令憶念若不令憶念，自言：",
    "T23n1435_035:0256a02": "『我犯僧伽婆尸沙。』是比丘從僧乞別住，僧如",
    "T23n1435_035:0256a03": "法、如比尼、如佛教與別住。是中云何名現前？",
    "T23n1435_035:0256a04": "與別住人及得別住者和合一處，如法、如比",
    "T23n1435_035:0256a05": "尼、如佛教作。作者與彼人作別住，是中云何",
    "T23n1435_035:0256a06": "復名如法自言？如比丘，若他比丘說罪若",
    "T23n1435_035:0256a07": "不說罪、若令憶念若不令憶念，自言：『我犯僧",
    "T23n1435_035:0256a08": "伽婆尸沙。』是應與摩那埵本日治，應與出罪。",
    "T23n1435_035:0256a09": "是比丘從僧乞摩那埵、本日治、出罪羯磨，僧",
    "T23n1435_035:0256a10": "如法、如比尼、如佛教作出罪羯磨。是事何等",
    "T23n1435_035:0256a11": "現前與？出罪人、得出罪者和合一處，如法、如",
    "T23n1435_035:0256a12": "比尼、如佛教作。作者與是比丘作出罪，是中",
    "T23n1435_035:0256a13": "云何復名如法自言？如比丘，若他說罪若不",
    "T23n1435_035:0256a14": "說罪、若令憶念若不令憶念，自言：『我犯可悔",
    "T23n1435_035:0256a15": "過罪。』是中現前者，與悔過人、作悔過人和合",
    "T23n1435_035:0256a16": "一處，如法、如比尼、如佛教作。作者與作可",
    "T23n1435_035:0256a17": "悔過，是名現前比尼及自言比尼滅。」又問：「云",
    "T23n1435_035:0256a18": "何現前比尼及布草？」「如一住處諸比丘，喜鬪",
    "T23n1435_035:0256a19": "諍惡口相言。是諸比丘和合一處，作是念言：",
    "T23n1435_035:0256a20": "『我等大衰失利，我等於佛法中以信出家，而",
    "T23n1435_035:0256a21": "今作惡口相言。我等若求覓是事根本者，未",
    "T23n1435_035:0256a22": "起事便起，已起事不可滅。』是中一比丘應唱",
    "T23n1435_035:0256a23": "言：『大德僧聽！若僧時到僧忍聽，是事以布草",
    "T23n1435_035:0256a24": "比尼滅。是名白。』即時是諸比丘應分作兩部，",
    "T23n1435_035:0256a25": "是中若有上座、若次上座、若波羅提木叉通",
    "T23n1435_035:0256a26": "義、若波羅提木叉，語此一部言：『我等大失非",
    "T23n1435_035:0256a27": "得、大衰非利、大惡不善。我等信故，佛法中出",
    "T23n1435_035:0256a28": "家求道，然今喜鬪諍相言。若我等求是事根",
    "T23n1435_035:0256a29": "本者，僧中有未起事便起，已起事不可滅。",
    "T23n1435_035:0256b01": "今汝等當自屈意我等，所作罪除偷蘭罪、除",
    "T23n1435_035:0256b02": "白衣相應罪，是事汝等現前發露悔過不覆",
    "T23n1435_035:0256b03": "藏。』是中若無一比丘語者，應到第二部眾所，",
    "T23n1435_035:0256b04": "是中有長老上座應語言：『我等大失非得、大",
    "T23n1435_035:0256b05": "衰非利、大惡不善。我等信故，於佛法中出家",
    "T23n1435_035:0256b06": "求道，今喜鬪諍相言。若我等求是事根本者，",
    "T23n1435_035:0256b07": "僧中未起事便起，已起事不可滅。今汝等當",
    "T23n1435_035:0256b08": "自屈意我等，所作罪除偷蘭遮、除白衣相應",
    "T23n1435_035:0256b09": "罪，今自為及為彼故，當現前發露悔過不覆",
    "T23n1435_035:0256b10": "藏。』諸比丘言：『汝自見罪不？』答言：『見罪。』『如法",
    "T23n1435_035:0256b11": "悔過，莫復更起。』第二部眾亦應如是說。是名",
    "T23n1435_035:0256b12": "布草比尼。是中云何名現前？與布草人及得",
    "T23n1435_035:0256b13": "布草者和合一處，如法、如比尼、如佛教作，",
    "T23n1435_035:0256b14": "作者與作布草羯磨，是名現前及布草滅。",
    "T23n1435_035:0256b15": "是名犯罪事用三比尼滅，所謂現前自言布",
    "T23n1435_035:0256b16": "草。」問：「常所行事，云何以一現前比尼滅？」「與",
    "T23n1435_035:0256b17": "作白人、得作白者和合一處，如法、如比尼、如",
    "T23n1435_035:0256b18": "佛教作白一羯磨、白二羯磨、白四羯磨、布薩",
    "T23n1435_035:0256b19": "說戒、自恣受歲、立十四人羯磨。與羯磨人、得",
    "T23n1435_035:0256b20": "羯磨者和合一處，如法、如比尼、如佛教作者，",
    "T23n1435_035:0256b21": "是名常所行事用一比尼滅，所謂現前比尼。」",
    "T23n1435_035:0256b22": "八法中諍事法第八竟",
    "T23n1435_035:0256b23": "十誦律卷第三十五"
}