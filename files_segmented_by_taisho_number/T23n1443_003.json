{
    "T23n1443_003:0918a22": "根本說一切有部苾芻尼毘奈耶",
    "T23n1443_003:0918a23": "卷第三",
    "T23n1443_003:0918a25": "三藏法師義淨奉　制譯",
    "T23n1443_003:0918a26": "2 不與取學處不與取學處第二",
    "T23n1443_003:0918a27": "爾時薄伽梵在王舍城迦蘭鐸迦池竹園",
    "T23n1443_003:0918a28": "中，廣說法要，乃至世尊未為諸聲聞尼制諸",
    "T23n1443_003:0918a29": "學處，有但尼迦苾芻尼犯盜與但尼迦苾芻",
    "T23n1443_003:0918b01": "所犯事。同時諸苾芻尼知是有主物，所有草",
    "T23n1443_003:0918b02": "木牛糞之類不與而取。時諸俗旅婆羅門等，",
    "T23n1443_003:0918b03": "共譏嫌言：「此禿沙門尼，知是他物不與而取",
    "T23n1443_003:0918b04": "自充己用，與俗何異？誰能輟己持食施此禿",
    "T23n1443_003:0918b05": "尼？」尼聞以事白諸苾芻，苾芻白佛。世尊以此",
    "T23n1443_003:0918b06": "因緣集諸尼眾，見有利益知而故問諸苾芻",
    "T23n1443_003:0918b07": "尼曰：「汝等實爾知是他物不與而取？」白言：「是",
    "T23n1443_003:0918b08": "實。」佛即訶責：「此非沙門尼、非釋迦女所應為",
    "T23n1443_003:0918b09": "事。我為十利制其學處，廣說乃至我今為",
    "T23n1443_003:0918b10": "諸聲聞苾芻尼於毘奈耶制其學處，應如是",
    "T23n1443_003:0918b11": "說：",
    "T23n1443_003:0918b12": "「若復苾芻尼，若在聚落、若空閑處，他不與物",
    "T23n1443_003:0918b13": "以盜心取。如是盜時，若王、若大臣，若捉、若殺、",
    "T23n1443_003:0918b14": "若縛驅擯、若呵責言：『咄！女子，汝是賊！癡、無所",
    "T23n1443_003:0918b15": "知，作如是盜。』如是盜者，此苾芻尼亦得波羅",
    "T23n1443_003:0918b16": "市迦不應共住。」",
    "T23n1443_003:0918b17": "若復苾芻尼者，釋義如上。若聚落者，謂牆柵",
    "T23n1443_003:0918b18": "內。空閑處，謂牆柵外。他者，謂女、男、黃門半擇",
    "T23n1443_003:0918b19": "迦。不與取者，謂無人授與。物謂金等。以盜心",
    "T23n1443_003:0918b20": "取者，謂他不與物，賊心而取。如是盜時者，若",
    "T23n1443_003:0918b21": "五磨灑，或過五磨灑。若王，謂剎帝利、若婆羅",
    "T23n1443_003:0918b22": "門、若薜舍、若戍達羅，受剎帝利灌頂位者皆",
    "T23n1443_003:0918b23": "名為王。若有女人受灌頂位亦名為王。若大",
    "T23n1443_003:0918b24": "臣者，謂王輔相，為王籌議政事以自存活。捉",
    "T23n1443_003:0918b25": "者，謂執將來。殺者，謂斷其命。縛者有三種",
    "T23n1443_003:0918b26": "縛：謂鐵、木、繩。驅擯者，謂逐令出國。作如是訶",
    "T23n1443_003:0918b27": "責：「咄！女子，汝是賊！汝癡無所知。」者，是輕毀言。",
    "T23n1443_003:0918b28": "若此者，指行盜人。苾芻尼，謂得苾芻尼性。",
    "T23n1443_003:0918b29": "云何苾芻尼性？謂受近圓，廣說如上。波羅市",
    "T23n1443_003:0918c01": "迦者，是盜重罪極可厭惡，是可嫌賤不可愛",
    "T23n1443_003:0918c02": "樂。若人犯此罪時，亦纔犯已，即非沙門女、非",
    "T23n1443_003:0918c03": "釋迦女，失苾芻尼性、乖涅槃性，墮落崩倒被",
    "T23n1443_003:0918c04": "他所勝不可救濟，如截多羅樹頭不能欝茂",
    "T23n1443_003:0918c05": "增長廣大。名波羅市迦。不應共住者，此人不",
    "T23n1443_003:0918c06": "得與餘苾芻尼而作共住。若褒灑陀、若隨意",
    "T23n1443_003:0918c07": "事、單白、白二、白四羯磨、若十二種人羯磨，並",
    "T23n1443_003:0918c08": "不應差。由此故名不應共住。此中犯相其事",
    "T23n1443_003:0918c09": "云何？",
    "T23n1443_003:0918c10": "總攝頌曰：",
    "T23n1443_003:0918c11": "自取於地上、　　或在空中墮、",
    "T23n1443_003:0918c12": "氈乘及營田、　　輸稅并無足、",
    "T23n1443_003:0918c13": "旃荼羅世羅、　　總收於十事。",
    "T23n1443_003:0918c14": "內攝頌曰：",
    "T23n1443_003:0918c15": "自取不與取、　　盜心他掌物、",
    "T23n1443_003:0918c16": "及作他物想，　　有三五不同。",
    "T23n1443_003:0918c17": "復有四四殊、　　并二五差別，",
    "T23n1443_003:0918c18": "斯皆據重物，　　隨處事應知。",
    "T23n1443_003:0918c19": "有三種相，若苾芻尼於他重物不與而取，得",
    "T23n1443_003:0918c20": "波羅市迦。云何為三？謂自取、或看取、或遣使",
    "T23n1443_003:0918c21": "取。云何自取？謂自盜取、或自引取舉離本處。",
    "T23n1443_003:0918c22": "云何看取？謂自看盜取、或自看引取舉離本",
    "T23n1443_003:0918c23": "處。云何遣使取？謂自遣使取、或遣使引取",
    "T23n1443_003:0918c24": "舉離本處。若苾芻尼以此三緣，於他重物不",
    "T23n1443_003:0918c25": "與而取，得波羅市迦。",
    "T23n1443_003:0918c26": "復有三緣，苾芻尼於他重物不與而取，得波",
    "T23n1443_003:0918c27": "羅市迦。云何為三？謂他不與、體是重物、舉離",
    "T23n1443_003:0918c28": "本處。云何不與取？曾無男、女、黃門授與其物，",
    "T23n1443_003:0918c29": "是謂不與取。云何體是重物？若滿五磨灑、若",
    "T23n1443_003:0919a01": "過五磨灑。云何離本處？謂從此處移向餘處。",
    "T23n1443_003:0919a02": "苾芻尼以此三緣，於他重物不與而取，得波",
    "T23n1443_003:0919a03": "羅市迦。",
    "T23n1443_003:0919a04": "復有三緣，苾芻尼於他重物不與而取，得波",
    "T23n1443_003:0919a05": "羅市迦。云何為三？謂起盜心、興方便、離本",
    "T23n1443_003:0919a06": "處。云何起盜心？謂有賊心欲盜他物。云何興",
    "T23n1443_003:0919a07": "方便？若手若足而興進趣。離處等如前應知。",
    "T23n1443_003:0919a08": "復有三緣，苾芻尼於他重物不與而取，得波",
    "T23n1443_003:0919a09": "羅市迦。云何為三？謂他所掌物、體是重物、離",
    "T23n1443_003:0919a10": "本處。云何他所掌物？謂是重物若女、男、黃門",
    "T23n1443_003:0919a11": "攝為己有，是名他所掌物。重物、離處，如前應",
    "T23n1443_003:0919a12": "知。",
    "T23n1443_003:0919a13": "復有三緣，苾芻尼於他重物不與而取，得波",
    "T23n1443_003:0919a14": "羅市迦。云何為三？他掌物想、體是重物、離本",
    "T23n1443_003:0919a15": "處。云何他掌物想？若苾芻尼作如是念：「此物",
    "T23n1443_003:0919a16": "是他女男等所掌。」作他物想。餘如上說。",
    "T23n1443_003:0919a17": "復有四緣，苾芻尼於他重物不與而取，得波",
    "T23n1443_003:0919a18": "羅市迦。云何為四？謂他所掌物、作他物想、",
    "T23n1443_003:0919a19": "是重物、離本處。不與而取得波羅市迦。",
    "T23n1443_003:0919a20": "復有四緣，苾芻尼於他重物不與而取，得波",
    "T23n1443_003:0919a21": "羅市迦。云何為四？謂有盜心、起方便、是重",
    "T23n1443_003:0919a22": "物、離本處，餘如上說。",
    "T23n1443_003:0919a23": "復有四緣，苾芻尼於他重物不與而取，得波",
    "T23n1443_003:0919a24": "羅市迦。云何為四？是他所護、作屬己想、是重",
    "T23n1443_003:0919a25": "物、舉離處。何謂他所護？如人有重物安在器",
    "T23n1443_003:0919a26": "中，若自守護、或令四兵而共防護。云何屬己",
    "T23n1443_003:0919a27": "想？人有重物置箱器等，作屬己想：「此是我物。」",
    "T23n1443_003:0919a28": "餘如上說。",
    "T23n1443_003:0919a29": "復有四緣，苾芻尼於他重物不與而取，得波",
    "T23n1443_003:0919b01": "羅市迦。謂有守護無屬己想、或無守護有屬",
    "T23n1443_003:0919b02": "己想、重物、離處。何謂有守護無屬己想？如有",
    "T23n1443_003:0919b03": "盜賊破諸城邑逃竄林野，時守路人奪得彼",
    "T23n1443_003:0919b04": "物聚在一處而守護之，不執屬己。何謂無守",
    "T23n1443_003:0919b05": "護有屬己想？如有重物安箱器等，無人馬等",
    "T23n1443_003:0919b06": "兵而為守護，有屬己想。不與而取，重物、離處，",
    "T23n1443_003:0919b07": "得罪同前。",
    "T23n1443_003:0919b08": "復有五緣，苾芻尼於他重物不與而取，得波",
    "T23n1443_003:0919b09": "羅市迦。云何為五？非己物想、非親友想、非暫",
    "T23n1443_003:0919b10": "用想、取時不語、他有盜心，得波羅市迦。",
    "T23n1443_003:0919b11": "復有五緣，苾芻尼無犯。云何為五？作己有想、",
    "T23n1443_003:0919b12": "親友想、暫用想、取時語他、無盜心者無犯。",
    "T23n1443_003:0919b13": "攝頌曰：",
    "T23n1443_003:0919b14": "若在於地上、　　或時在器中、",
    "T23n1443_003:0919b15": "或復在場篅、　　田處諸根藥。",
    "T23n1443_003:0919b16": "若苾芻尼，知他重物安在地上，所謂頸珠、臂",
    "T23n1443_003:0919b17": "釧、真珠、瓔珞、諸莊嚴具，苾芻尼盜心起方便，",
    "T23n1443_003:0919b18": "從床座整衣而去，乃至未觸著來，得惡作罪；",
    "T23n1443_003:0919b19": "若觸未移處，得窣吐羅底也；若舉離處，是謂",
    "T23n1443_003:0919b20": "為盜。隨時准價，若滿五磨灑，得波羅市迦；",
    "T23n1443_003:0919b21": "不滿五磨灑，得窣吐羅底也。若其地平一叚",
    "T23n1443_003:0919b22": "細滑，是謂一處。若地皮起、或復破裂、或為",
    "T23n1443_003:0919b23": "大縫、或時書字種種彩畫，是謂異處。若槃",
    "T23n1443_003:0919b24": "器等一叚細滑，是謂一處。若有破，乃至彩",
    "T23n1443_003:0919b25": "畫，是謂異處。若人重物安在場中，所謂頸珠",
    "T23n1443_003:0919b26": "乃至瓔珞，苾芻尼盜心起方便，乃至未觸著",
    "T23n1443_003:0919b27": "來得惡作罪；若觸未移處，得窣吐羅底也；若",
    "T23n1443_003:0919b28": "舉離處，是謂為盜。隨時准價，若滿五者，得波",
    "T23n1443_003:0919b29": "羅市迦；若不滿者，得窣吐羅底也。若場上穀",
    "T23n1443_003:0919c01": "麥等平總為一色者，是謂一處。若穀麥等高",
    "T23n1443_003:0919c02": "下不平作種種色，是謂異處。若他重物安篅",
    "T23n1443_003:0919c03": "窖中，謂諸寶物瓔珞之具。若苾芻尼起盜心",
    "T23n1443_003:0919c04": "興方便，乃至未觸著來，得惡作罪；若觸未移",
    "T23n1443_003:0919c05": "處，得窣吐羅底也；若舉離處、滿五，得根本罪；",
    "T23n1443_003:0919c06": "若不滿者，得窣吐羅底也。若人重物安在篅窖",
    "T23n1443_003:0919c07": "內、若篅窖中穀麥等，與口平滿總為一色，是",
    "T23n1443_003:0919c08": "謂一處。若穀麥等不與口齊，高下不平作種",
    "T23n1443_003:0919c09": "種色，或復有木及席薦等為障隔者，是謂異",
    "T23n1443_003:0919c10": "處。若人田有諸根藥，謂香附子、黃薑、白薑，",
    "T23n1443_003:0919c11": "及諸根藥烏頭等類，苾芻尼興方便起盜心，",
    "T23n1443_003:0919c12": "乃至未觸已來，得惡作罪；若觸未移處，得窣",
    "T23n1443_003:0919c13": "吐羅底也；若離本處、滿五，得本罪；不滿，得窣",
    "T23n1443_003:0919c14": "吐羅底也。",
    "T23n1443_003:0919c15": "攝頌曰：",
    "T23n1443_003:0919c16": "屋等處有三、　　鳥物復三種、",
    "T23n1443_003:0919c17": "禁呪取伏藏，　　此有三不同。",
    "T23n1443_003:0919c18": "若是人物雜色之衣安在屋上，若苾芻尼起盜",
    "T23n1443_003:0919c19": "心興方便，安梯蹬以物鉤斸而昇其上，乃",
    "T23n1443_003:0919c20": "至未觸已來，得惡作罪；若觸著衣而未離處，",
    "T23n1443_003:0919c21": "得窣吐羅底也；若舉離處，是名為盜。應准其",
    "T23n1443_003:0919c22": "價，得罪同前。若浣衣人屋上曬衣，被風吹去",
    "T23n1443_003:0919c23": "墮在苾芻尼經行之處、或落門傍，若苾芻尼",
    "T23n1443_003:0919c24": "起盜心興方便，乃至未觸已來，得惡作罪；若",
    "T23n1443_003:0919c25": "觸著時，得窣吐羅底也；若舉離處，得罪同前。",
    "T23n1443_003:0919c26": "若人重物安在樓上，謂諸寶物瓔珞之具，若",
    "T23n1443_003:0919c27": "苾芻尼起盜心興方便，安梯蹬以物鉤斸而",
    "T23n1443_003:0919c28": "昇其上，乃至未觸已來，得惡作罪；若觸未離",
    "T23n1443_003:0919c29": "本處，得窣吐羅底也；若舉離處，得罪同前。若",
    "T23n1443_003:0920a01": "人於舍宅內、或園池邊種花果樹，於節會日",
    "T23n1443_003:0920a02": "以上妙物而嚴飾之，所謂諸寶瓔珞之具及",
    "T23n1443_003:0920a03": "雜繒綵。時有飛鳥謂珠是肉，銜取而去，若苾",
    "T23n1443_003:0920a04": "芻尼起盜心興方便而捉彼鳥，乃至未觸瓔",
    "T23n1443_003:0920a05": "珞已來，得惡作罪；若觸、未離本處、作鳥物想，",
    "T23n1443_003:0920a06": "得惡作罪；若舉離處，是名為盜。應准其價，若",
    "T23n1443_003:0920a07": "滿五者，得窣吐羅底也；若不滿者，得惡作罪。",
    "T23n1443_003:0920a08": "若苾芻尼作如是念：「此是人物，寧容禽鳥得",
    "T23n1443_003:0920a09": "有瓔珞？」若雖觸著、未舉離處，得窣吐羅底也；",
    "T23n1443_003:0920a10": "舉離處時若滿五者，得根本罪；若不滿者，得",
    "T23n1443_003:0920a11": "窣吐羅底也。",
    "T23n1443_003:0920a12": "若人以諸寶物及瓔珞具，置箱器中安在屋",
    "T23n1443_003:0920a13": "上。時有飛鳥持物將去，若苾芻尼起盜心興",
    "T23n1443_003:0920a14": "方便而捉彼鳥，乃至未觸瓔珞已來，得惡作",
    "T23n1443_003:0920a15": "罪；若觸彼物、未離本處、作鳥物想，得惡作罪；",
    "T23n1443_003:0920a16": "若舉離處，是名為盜。應准其價，若滿五者窣",
    "T23n1443_003:0920a17": "吐羅底也；若不滿者，得惡作罪。若苾芻尼作",
    "T23n1443_003:0920a18": "如是念：「此是人物，寧容禽鳥得有瓔珞？」雖觸",
    "T23n1443_003:0920a19": "著物、未舉離處，得窣吐羅底也；舉離處時若",
    "T23n1443_003:0920a20": "滿五者，得根本罪；若不滿者，得窣吐羅底也。",
    "T23n1443_003:0920a21": "若人舍中或在池內為戲樂故養畜諸鳥，謂",
    "T23n1443_003:0920a22": "鸚鵡、舍利鳥、俱抧羅鳥、命命鳥等，便以種種",
    "T23n1443_003:0920a23": "諸瓔珞具而莊飾之。苾芻尼見已，起盜心興",
    "T23n1443_003:0920a24": "方便遂捉彼鳥，乃至未觸莊嚴具來，得惡作",
    "T23n1443_003:0920a25": "罪；若觸彼物時未離本處、作鳥物想，亦得惡",
    "T23n1443_003:0920a26": "作罪；若舉離處，是名為盜。應准其價，若滿五",
    "T23n1443_003:0920a27": "者，得窣吐羅底也；若不滿者，得惡作罪。若於",
    "T23n1443_003:0920a28": "此物作人物想非鳥物想，雖觸著、未離本處，",
    "T23n1443_003:0920a29": "得窣吐羅底也；若舉離處、滿五者，得根本罪；",
    "T23n1443_003:0920b01": "不滿五者，得麁罪。若有苾芻尼於二伏藏：一",
    "T23n1443_003:0920b02": "是有主、一是無主。苾芻尼意欲取彼有主伏",
    "T23n1443_003:0920b03": "藏，從床而起整帶衣服作曼荼羅，於彼四方",
    "T23n1443_003:0920b04": "釘朅地羅木，以五色線而圍繫之，於火鑪內",
    "T23n1443_003:0920b05": "然諸雜木，口誦禁呪作如是言：「有主伏藏來，",
    "T23n1443_003:0920b06": "無主伏藏勿來。」若於彼時有主伏藏隨言來",
    "T23n1443_003:0920b07": "者，乃至未見已來，得窣吐羅底也；若眼見時",
    "T23n1443_003:0920b08": "是名為盜。應准其價，若滿五者，得根本罪；若",
    "T23n1443_003:0920b09": "不滿者，得麁罪。若作是言：「無主伏藏應來，有",
    "T23n1443_003:0920b10": "主伏藏勿來。」若於彼時無主伏藏隨言來者，",
    "T23n1443_003:0920b11": "乃至未見已來，得惡作罪；若眼見時，是名為",
    "T23n1443_003:0920b12": "盜。應准其價，若滿五者，得窣吐羅底也；若",
    "T23n1443_003:0920b13": "不滿者，得惡作罪。若於有主、無主伏藏，各於",
    "T23n1443_003:0920b14": "異時別別作法而盜取者，隨事重輕如上得",
    "T23n1443_003:0920b15": "罪。",
    "T23n1443_003:0920b16": "攝頌曰：",
    "T23n1443_003:0920b17": "若物在氈席、　　或於石板等、",
    "T23n1443_003:0920b18": "華果奇妙樹，　　隨處事應知。",
    "T23n1443_003:0920b19": "若人重物安在氈席及地敷上，所謂諸寶及",
    "T23n1443_003:0920b20": "瓔珞具。若苾芻尼起盜心興方便，乃至未觸",
    "T23n1443_003:0920b21": "已來，得惡作罪；若觸彼物、未離本處，得窣吐",
    "T23n1443_003:0920b22": "羅底也；若舉離處，是名為盜。隨時准價，得罪",
    "T23n1443_003:0920b23": "同前。若彼草敷同一色者，是名一處。若種種",
    "T23n1443_003:0920b24": "色別異不同，是名異處。若人重物安在石上，",
    "T23n1443_003:0920b25": "乃至不滿，得窣吐羅底也。若石細滑總為一",
    "T23n1443_003:0920b26": "段者，是名一處。若剝裂縫開，或時書字，或種",
    "T23n1443_003:0920b27": "種彩畫，是謂異處。石上既爾，乃至板木、牆壁、",
    "T23n1443_003:0920b28": "薦席蓋、覆衣、幞衣、櫃衣、笐象牙、杙床座處、若",
    "T23n1443_003:0920b29": "四足經架、若門閫安物之時，事並同前。若",
    "T23n1443_003:0920c01": "三種樹：謂花樹、果樹、奇妙樹。苾芻尼斬截盜",
    "T23n1443_003:0920c02": "花樹等，價滿不滿得罪同前。",
    "T23n1443_003:0920c03": "攝頌曰：",
    "T23n1443_003:0920c04": "若物在鞍韀、　　及象馬車輿、",
    "T23n1443_003:0920c05": "肥瘦與隨處、　　偷船事差別。",
    "T23n1443_003:0920c06": "如人重物置在鞍處，所謂諸寶眾瓔珞具。苾",
    "T23n1443_003:0920c07": "芻尼起盜心興方便，乃至未昇未觸已來，得",
    "T23n1443_003:0920c08": "惡作罪；若觸著物、未移本處，得窣吐羅底也；",
    "T23n1443_003:0920c09": "若移處時價若滿五，得罪同前。若於鞍上以",
    "T23n1443_003:0920c10": "一色物而蓋覆者，是謂一處。若雜色物而蓋",
    "T23n1443_003:0920c11": "覆者，是謂別處。若人重物安在象上，所謂",
    "T23n1443_003:0920c12": "諸寶眾瓔珞具。若苾芻尼起盜心興方便，乃",
    "T23n1443_003:0920c13": "至未昇未觸已來，得惡作罪；若觸著物、未移",
    "T23n1443_003:0920c14": "處，得窣吐羅底也；若移處時價若滿五，得罪",
    "T23n1443_003:0920c15": "同前。若其此象皮肉血脈皆充滿者，是謂一",
    "T23n1443_003:0920c16": "處。若其身羸瘦，若牙耳鼻及腹肋脊腰據",
    "T23n1443_003:0920c17": "一一處，是謂別處。移離處時，皆得本罪；若不",
    "T23n1443_003:0920c18": "移處，得窣吐羅底也。若於象上莊飾幰帳，於",
    "T23n1443_003:0920c19": "此帳上安諸寶物眾瓔珞具。若苾芻尼起盜心",
    "T23n1443_003:0920c20": "興方便，乃至未昇未觸已來，得惡作罪；若觸",
    "T23n1443_003:0920c21": "著物、未離處，得窣吐羅底也；若移處、價若滿",
    "T23n1443_003:0920c22": "五，得罪同前。若此帳上以一色物而蓋覆者，",
    "T23n1443_003:0920c23": "是謂一處。若異色物蓋，是謂別處。如象既爾，",
    "T23n1443_003:0920c24": "馬車、步車、牛車，乃至諸輿亦並同前。若苾芻",
    "T23n1443_003:0920c25": "尼見船以纜繫在於橛，有心盜去，搖動之時",
    "T23n1443_003:0920c26": "得惡作罪；若解隨流，乃至眼見已來，得窣吐",
    "T23n1443_003:0920c27": "羅底也；至不見處，價若滿五，得根本罪；若不",
    "T23n1443_003:0920c28": "滿者，得窣吐羅底也。若逆水而上，准與河闊",
    "T23n1443_003:0920c29": "分齊相似者，得根本罪；未及其處，窣吐羅底",
    "T23n1443_003:0921a01": "也。若從此岸盜向彼岸，眼見分齊與前無異。",
    "T23n1443_003:0921a02": "若牽船上岸盜而去者，亦准眼見分齊。若沈",
    "T23n1443_003:0921a03": "在泥中後時將去，泥掩之時此即成盜，得罪",
    "T23n1443_003:0921a04": "同前。若苾芻尼於盜物時，或藏泥中，若燒若",
    "T23n1443_003:0921a05": "穿若破，作如是念：「勿令此物屬汝屬我。」者，得",
    "T23n1443_003:0921a06": "窣吐羅底也。",
    "T23n1443_003:0921a07": "攝頌曰：",
    "T23n1443_003:0921a08": "營田有三種、　　船有三種殊、",
    "T23n1443_003:0921a09": "鵞鴈及池花、　　獵魚并盜水、",
    "T23n1443_003:0921a10": "弟子教賊處，　　三種事不同。",
    "T23n1443_003:0921a11": "若人秋時營作田業，所謂稻蔗藍田。苾芻尼",
    "T23n1443_003:0921a12": "見自田中恐水乏少，遂於共有渠內塞他水",
    "T23n1443_003:0921a13": "口、決己田畦，作如是念：「令我田好，彼勿成熟。」",
    "T23n1443_003:0921a14": "若自成他損，准價滿五，得根本罪；不滿者，得",
    "T23n1443_003:0921a15": "窣吐羅底也。若見水多，於共渠內泄他水口、",
    "T23n1443_003:0921a16": "塞己田畦，作如是念：「令我田好，勿彼成熟。」",
    "T23n1443_003:0921a17": "若自成他損，若滿五者，得根本罪；若不滿者，",
    "T23n1443_003:0921a18": "得窣吐羅底也。",
    "T23n1443_003:0921a19": "物有四種不同：一、體重價重，二、體輕價重，三、",
    "T23n1443_003:0921a20": "體重價輕，四、體輕價輕。云何體重價重？謂末",
    "T23n1443_003:0921a21": "尼、真珠、吠琉璃、珂貝、壁玉、珊瑚、金銀、馬瑙、車𤦲、",
    "T23n1443_003:0921a22": "真珠、右旋是。云何體輕價重？謂繒綵及絲欝、",
    "T23n1443_003:0921a23": "金香蘇、泣迷羅是。云何體重價輕？謂鐵、錫是。",
    "T23n1443_003:0921a24": "云何體輕價輕？謂毛麻、木綿、劫貝、絮是。若以",
    "T23n1443_003:0921a25": "上諸物置三種船中：謂甕船、木船、皮船。若以",
    "T23n1443_003:0921a26": "體重價重、體輕價輕隨置一船，若船破時物主",
    "T23n1443_003:0921a27": "告曰：「水上浮者任取，若沈沒者屬我。」若苾芻",
    "T23n1443_003:0921a28": "尼起盜心興方便入水沈沒，乃至未觸物來，",
    "T23n1443_003:0921a29": "得惡作罪；若觸著者，得窣吐羅底也。若舉離",
    "T23n1443_003:0921b01": "處，價滿五者，得根本罪；若不滿者，得窣吐羅",
    "T23n1443_003:0921b02": "底也。若沈泥中復擬取者，准前得罪。若作非",
    "T23n1443_003:0921b03": "自他心，沈之於泥，不使其物屬彼屬我者，准",
    "T23n1443_003:0921b04": "前得罪。以下諸戒准此應知。若以體輕價重、",
    "T23n1443_003:0921b05": "體重價輕物隨置一船，若船破時物主告曰：",
    "T23n1443_003:0921b06": "「水內沈者任取，水上浮者屬我。」若苾芻尼起",
    "T23n1443_003:0921b07": "盜心興方便浮水而取，乃至未觸物來，得惡",
    "T23n1443_003:0921b08": "作罪；若觸著者，得窣吐羅底也。若舉離處，應",
    "T23n1443_003:0921b09": "准其價，得罪同前。若沈泥中復擬取者，准前得",
    "T23n1443_003:0921b10": "罪。若人於家中或泉池所，為戲玩故安置種",
    "T23n1443_003:0921b11": "種雜類諸鳥、鵞鴈鴛鴦等，以眾瓔珞而莊飾",
    "T23n1443_003:0921b12": "之。苾芻尼起盜心興方便，入水中捉彼諸鳥，",
    "T23n1443_003:0921b13": "乃至未觸瓔珞以來，得惡作罪；若觸著時作",
    "T23n1443_003:0921b14": "如是念：「我取鳥物。」亦惡作罪；若離本處，應准",
    "T23n1443_003:0921b15": "其價，若滿五者，得窣吐羅底也；若不滿者，得",
    "T23n1443_003:0921b16": "惡作罪。若作是念：「我取人物，寧容禽鳥得有",
    "T23n1443_003:0921b17": "瓔珞？」若觸物時，窣吐羅底也；若離本處，應准",
    "T23n1443_003:0921b18": "其價，滿五得根本，不滿得窣吐羅底也。若",
    "T23n1443_003:0921b19": "於池中有水生花，所謂青蓮花、嗢鉢羅花、白",
    "T23n1443_003:0921b20": "蓮花、拘牟頭、分陀利迦、香花、時花，眾人所愛。",
    "T23n1443_003:0921b21": "苾芻尼起盜心興方便，入池盜花，乃至未觸",
    "T23n1443_003:0921b22": "以來，得惡作罪；若觸其花採折持去結以為",
    "T23n1443_003:0921b23": "束，乃至未離處來，得窣吐羅底也；若舉離處，",
    "T23n1443_003:0921b24": "同前得罪。於池四邊種陸生花樹，所謂阿地",
    "T23n1443_003:0921b25": "木多迦花、占博迦花、波吒羅花、婆利師迦花、",
    "T23n1443_003:0921b26": "摩利迦花。如是等種種花樹，苾芻尼起方便",
    "T23n1443_003:0921b27": "興盜心，欲盜彼花，乃至未觸已來，得惡作罪；",
    "T23n1443_003:0921b28": "若昇樹採折其花置衣裾內，乃至未離處及離",
    "T23n1443_003:0921b29": "處來，准前得罪。若有獵師及彼徒黨，於林野",
    "T23n1443_003:0921c01": "處安諸獵具，諸羂索等，為捕諸獸為殺害",
    "T23n1443_003:0921c02": "業。苾芻尼盜心取獵具，准價得罪。若起悲心",
    "T23n1443_003:0921c03": "毀其獵具，作如是念：「勿由此故害多生命，復",
    "T23n1443_003:0921c04": "令獵徒獲無量罪者。」得惡作罪。以下諸戒同",
    "T23n1443_003:0921c05": "此應知。苾芻尼盜心見在弶鹿，而解放者，價",
    "T23n1443_003:0921c06": "若滿五得根本罪；若不滿者，得窣吐羅底也。",
    "T23n1443_003:0921c07": "若捕魚人及彼徒黨，於河陂處截其要口，安",
    "T23n1443_003:0921c08": "置梁筌殺諸魚類。苾芻尼盜心取彼筌時，同",
    "T23n1443_003:0921c09": "前得罪；若作悲心，同前得罪；若於筌中盜彼",
    "T23n1443_003:0921c10": "魚者，應准其價，同前得罪。若多商旅持眾貨",
    "T23n1443_003:0921c11": "物過彼險途，其水難得，以眾器具持水而行，",
    "T23n1443_003:0921c12": "若甕、若瓨、若瓶、若皮囊，然於人畜水有分齊。",
    "T23n1443_003:0921c13": "苾芻尼起盜心興方便，若取人水分，未觸及",
    "T23n1443_003:0921c14": "觸准前得罪；若傍生分，滿五得窣吐羅底也，",
    "T23n1443_003:0921c15": "不滿得惡作罪。如贍部洲人共結商旅持眾貨",
    "T23n1443_003:0921c16": "物昇舶，入海欲求珍寶，為無水故以種種器",
    "T23n1443_003:0921c17": "藏貯其水，所謂甕、瓨、瓶、囊，然其水分，人與傍",
    "T23n1443_003:0921c18": "生請受有別。苾芻尼起盜心興方便，盜人分",
    "T23n1443_003:0921c19": "時准前得罪；取傍生分亦准前得罪。時有弟",
    "T23n1443_003:0921c20": "子與其二師隨路行去，師有衣物持付弟子。",
    "T23n1443_003:0921c21": "于時弟子有盜心故徐行不進，乃至眼見處",
    "T23n1443_003:0921c22": "來，得窣吐羅底也；至不見處，若滿五者得根",
    "T23n1443_003:0921c23": "本罪，若不滿者得窣吐羅底也。若弟子棄師",
    "T23n1443_003:0921c24": "在前急去，齊眼見不見處來准前得罪。若弟",
    "T23n1443_003:0921c25": "子有盜心欲取師衣，從房中趣閣上、若從閣",
    "T23n1443_003:0921c26": "上往房中、或從上閣下至門簷階下、或於寺",
    "T23n1443_003:0921c27": "三層棚上向下而出，斯等乃至眼見不見處",
    "T23n1443_003:0921c28": "來，同前得罪。若有苾芻尼在阿蘭若處住，有",
    "T23n1443_003:0921c29": "破村賊到苾芻尼所，作如是問：「聖者！頗知某",
    "T23n1443_003:0922a01": "村家處不？」苾芻尼答言：「我知其處。」賊復問言：",
    "T23n1443_003:0922a02": "「彼家多女人少男子？無惡犬、無多叢棘？易入、",
    "T23n1443_003:0922a03": "易出？於我無害取得物不？若得稱意，我當與",
    "T23n1443_003:0922a04": "聖者共分其物。」若彼苾芻尼答言：「仁者！我知",
    "T23n1443_003:0922a05": "某甲舍，多女人少男子、無惡狗叢棘、易入易",
    "T23n1443_003:0922a06": "出，於汝無傷能得其物。」苾芻尼作是教已，賊",
    "T23n1443_003:0922a07": "還與物，乃至未取分已來，得窣吐羅底也；若",
    "T23n1443_003:0922a08": "取賊分，得罪輕重同前。若其苾芻尼共彼盜",
    "T23n1443_003:0922a09": "賊作是語已，於賊去後遂生追悔，就彼賊處",
    "T23n1443_003:0922a10": "作如是語：「仁等知不？我意造次，不審思量便",
    "T23n1443_003:0922a11": "作是語，如愚小癡昧不善其事妄為詶對，然",
    "T23n1443_003:0922a12": "彼家內少女人多男子，多惡狗叢棘，難入難",
    "T23n1443_003:0922a13": "出，不令汝等無傷取物。」隨彼賊徒去與不去，",
    "T23n1443_003:0922a14": "苾芻尼得窣吐羅底也。若此苾芻尼見其賊",
    "T23n1443_003:0922a15": "黨欲劫村邑，往到彼家作如是語：「仁等警覺",
    "T23n1443_003:0922a16": "好自謹慎，今夜必有盜賊來入，勿令財物皆",
    "T23n1443_003:0922a17": "被賊將，或容身命亦遭傷殺。」隨彼盜賊來與",
    "T23n1443_003:0922a18": "不來，苾芻尼亦得窣吐羅底也。若苾芻尼如",
    "T23n1443_003:0922a19": "前所作偷盜方便，有三種事。何謂為三？謂田",
    "T23n1443_003:0922a20": "事、宅事、店事。田事有二種取：一、言訟取，二、圍",
    "T23n1443_003:0922a21": "繞取。何謂言訟取？若苾芻尼為共俗人爭地",
    "T23n1443_003:0922a22": "詣斷官所，若苾芻尼不如、俗人勝者，得窣吐",
    "T23n1443_003:0922a23": "羅底也。若苾芻尼得勝，乃至俗人心未息來，",
    "T23n1443_003:0922a24": "苾芻尼得窣吐羅底也。若彼俗人心息者，應",
    "T23n1443_003:0922a25": "准其價同前得罪。是謂言訟取。何謂圍繞取？",
    "T23n1443_003:0922a26": "若苾芻尼於他田處，若以樹枝、若以席障、若",
    "T23n1443_003:0922a27": "作塹坑、若以牆壁圍繞，乃至圍未合來，得窣",
    "T23n1443_003:0922a28": "吐羅底也；若其圍合，得罪同前。是圍繞盜田",
    "T23n1443_003:0922a29": "事既爾，宅事、店事如上應知。",
    "T23n1443_003:0922b01": "攝頌曰：",
    "T23n1443_003:0922b02": "無足及二足、　　四足并多足，",
    "T23n1443_003:0922b03": "若盜如是類，　　輕重准應知。",
    "T23n1443_003:0922b04": "言無足者，謂蛇、蛭、鱓，此之三種是弄蛇人、王",
    "T23n1443_003:0922b05": "家醫人及山野人之所貯畜。弄蛇人者，謂取",
    "T23n1443_003:0922b06": "其蛇弄以活命。王家醫人者，謂諸醫人以蛭",
    "T23n1443_003:0922b07": "療病而為活命。何謂山野人？如山中人取無",
    "T23n1443_003:0922b08": "足蟲與藥，令吐瓦中熟爆以供飲酒。若苾芻",
    "T23n1443_003:0922b09": "尼盜此等蟲時，應准其價，滿五得根本罪，不",
    "T23n1443_003:0922b10": "滿得方便罪。",
    "T23n1443_003:0922b11": "言二足者，謂人及鳥。若盜人時有三方便：期",
    "T23n1443_003:0922b12": "處、定時、現相。云何期處？報彼人云：「汝若見我",
    "T23n1443_003:0922b13": "在某園中、或眾人集處、或在天祠，當爾見時",
    "T23n1443_003:0922b14": "知事成就。」是謂期處。云何定時？「汝若晨朝、或",
    "T23n1443_003:0922b15": "午時、或晡時，遙見我者，知事成就。」是謂定時。",
    "T23n1443_003:0922b16": "云何現相？「汝若見我新剃鬚髮、著赤色衣、",
    "T23n1443_003:0922b17": "持鉢執錫、盛滿蘇油沙糖石蜜，見此相時知",
    "T23n1443_003:0922b18": "事成就。」是謂現相。如是盜時，應准其價得罪",
    "T23n1443_003:0922b19": "同前。若盜鳥時有二方便：謂從地擎舉、若空",
    "T23n1443_003:0922b20": "中墮落。云何擎舉？鳥在地上擎舉偷去，滿不",
    "T23n1443_003:0922b21": "滿如上說。云何空中墮？如捕鳥人火燎原澤",
    "T23n1443_003:0922b22": "為欲取鳥，被火逼時墮在苾芻尼經行之處、",
    "T23n1443_003:0922b23": "或門屋前，若苾芻尼盜心取時，滿不滿如上",
    "T23n1443_003:0922b24": "說。云何四足？謂象馬、駝驢、牛羊、獐鹿、猪兔等，",
    "T23n1443_003:0922b25": "若欲盜時有二方便，謂從群處、或於繫處。苾",
    "T23n1443_003:0922b26": "芻尼於象群中盜象去時，齊眼見處來，得窣",
    "T23n1443_003:0922b27": "吐羅底也；至不見處，得根本罪。云何繫處？若",
    "T23n1443_003:0922b28": "象繫柱、若樹、若牆柵內，苾芻尼解放，得罪如",
    "T23n1443_003:0922b29": "上。盜象既爾，自餘馬等，苾芻尼盜時，如前應",
    "T23n1443_003:0922c01": "知。云何多足？所謂蠐螬、蝗蛾、諸蜂蟻蝎等。此",
    "T23n1443_003:0922c02": "中所須者，謂於三處：謂斷事官、守城者、海商",
    "T23n1443_003:0922c03": "客。何謂斷事官？謂斷事人畜養多足，謂蜂蝎",
    "T23n1443_003:0922c04": "等貯在甕內，見被罰人不臣伏時，令以手足",
    "T23n1443_003:0922c05": "內彼甕中，彼蜇痛時疾臣其事，或多出錢",
    "T23n1443_003:0922c06": "物。何謂守城者？謂掌城者，於坏甕內多貯諸",
    "T23n1443_003:0922c07": "蜂，若怨敵來與之共戰，若不退者，即於城",
    "T23n1443_003:0922c08": "頭放其蜂甕，賊被蜂蜇四散逃走。何謂海商",
    "T23n1443_003:0922c09": "客？謂人入海為求珍貨，坏瓦器中多養諸蜂",
    "T23n1443_003:0922c10": "以防急難。賊來共戰，若勝者善，若不如者便",
    "T23n1443_003:0922c11": "持蜂甕遙擲賊船，不能復戰四散而去。",
    "T23n1443_003:0922c12": "緣處同前，時有阿羅漢苾芻尼名曰世羅，斷",
    "T23n1443_003:0922c13": "諸煩惱。時有賣香童子，見世羅尼深生敬重，",
    "T23n1443_003:0922c14": "往就其所慇懃致禮，白言：「聖者！若有所須之",
    "T23n1443_003:0922c15": "物，於我家中皆隨意取，所有言教我皆頂受。」",
    "T23n1443_003:0922c16": "時苾芻尼告曰：「賢首善哉！願汝無病。」後於異",
    "T23n1443_003:0922c17": "時，世羅苾芻尼身嬰重病不能乞食，有餘苾",
    "T23n1443_003:0922c18": "芻尼巡行乞食。時賣香童子見而致禮，問言：",
    "T23n1443_003:0922c19": "「聖者！世羅苾芻尼何因不見？」報言：「賢首！彼身",
    "T23n1443_003:0922c20": "染患。」童子告曰：「聖者！我先白言：『若有所須隨",
    "T23n1443_003:0922c21": "意取用。』曾不見來從我求覓。彼有所須，願尊",
    "T23n1443_003:0922c22": "為取。」彼便報曰：「如是賢首，願汝無病。」即便捨",
    "T23n1443_003:0922c23": "去，如是乃至三返慇懃請與。時少年苾芻尼",
    "T23n1443_003:0922c24": "便生是念：「我屢聞此童子所言，我宜試之，為",
    "T23n1443_003:0922c25": "虛？為實？」便持小鉢授與童子，告言：「賢首！聖者",
    "T23n1443_003:0922c26": "世羅今須少油。」時彼童子有新壓油，盛滿小",
    "T23n1443_003:0922c27": "鉢授與彼尼，告言：「聖者！若更所須，隨意來取。」",
    "T23n1443_003:0922c28": "時苾芻尼受已而去，即以此油塗世羅身，遍",
    "T23n1443_003:0922c29": "及手足油並罄盡。世羅病愈便行乞食，時彼",
    "T23n1443_003:0923a01": "童子見便禮足，白言：「聖者！久不相見。」尼便報",
    "T23n1443_003:0923a02": "曰：「我比嬰患。」白言：「聖者！先已言請：『若有所須，",
    "T23n1443_003:0923a03": "於我家中皆隨意取。』曾不遣信從我求覓。唯",
    "T23n1443_003:0923a04": "見一尼，云：『聖者患。』從我取油。我以新油盛滿",
    "T23n1443_003:0923a05": "小鉢持付彼尼。」世羅報曰：「善哉童子！願汝無",
    "T23n1443_003:0923a06": "病。」言畢而去，次第乞已還本住處，告諸少尼",
    "T23n1443_003:0923a07": "曰：「是誰就彼賣香童子持油鉢來？」有尼報言：",
    "T23n1443_003:0923a08": "「聖者！我行乞食，見彼童子再三告我：『聖者世",
    "T23n1443_003:0923a09": "羅我已言請：「若有所須皆隨意取。」曾不見來",
    "T23n1443_003:0923a10": "從我求索。若彼世羅有所須者願為持去。』我",
    "T23n1443_003:0923a11": "便生念：『應可試之驗其虛實。』即持小鉢授與",
    "T23n1443_003:0923a12": "童子，告曰：『聖者世羅，今患須油。』時彼童子盛",
    "T23n1443_003:0923a13": "滿新油而授與我，我得油已將至房中，便為",
    "T23n1443_003:0923a14": "聖者塗身手足，尋皆用盡。」時世羅尼告少尼",
    "T23n1443_003:0923a15": "曰：「我曾令汝就彼童子取覓油不？」少尼答曰：",
    "T23n1443_003:0923a16": "「不曾使我。」時有餘苾芻尼，與此少尼先有嫌",
    "T23n1443_003:0923a17": "隙，聞此語已告世羅曰：「聖者！今此少尼緣仁",
    "T23n1443_003:0923a18": "疾苦，豈但一處擅取於油，室羅伐城遍皆求",
    "T23n1443_003:0923a19": "乞，他勝之罪其數難知。」時少尼聞此語已生",
    "T23n1443_003:0923a20": "追悔心：「豈我實犯他勝罪耶？」以緣白諸苾芻",
    "T23n1443_003:0923a21": "尼，乃至白佛。佛問彼少尼曰：「汝以何心從彼",
    "T23n1443_003:0923a22": "乞油？」白佛言：「我於童子而起試心。」佛告苾",
    "T23n1443_003:0923a23": "芻：「若作試心，此苾芻尼無犯。然諸苾芻尼不",
    "T23n1443_003:0923a24": "問病者不應為乞。若乞取時問病者曰：『為向",
    "T23n1443_003:0923a25": "眾僧養病堂處而求藥耶？為詣信心及親族",
    "T23n1443_003:0923a26": "處？若親族多者於誰處求？』隨所指示應為求",
    "T23n1443_003:0923a27": "覓。若不問病人而為乞求者，得越法罪。」",
    "T23n1443_003:0923a28": "攝頌曰：",
    "T23n1443_003:0923a29": "稅物持寄他，　　持他物前去，",
    "T23n1443_003:0923b01": "不受便強著，　　為父母持行。",
    "T23n1443_003:0923b02": "又為三寶故，　　與直後均分，",
    "T23n1443_003:0923b03": "衣主為持將，　　令他染不染。",
    "T23n1443_003:0923b04": "將稅入小門，　　總奪商人物，",
    "T23n1443_003:0923b05": "此頌攝緣起，　　如苾芻律明。",
    "T23n1443_003:0923b06": "根本說一切有部苾芻尼毘奈耶卷第三"
}