{
    "T29n1562_070:0720c22": "阿毘達磨順正理論卷第七十",
    "T29n1562_070:0720c24": "尊者眾賢造",
    "T29n1562_070:0720c25": "三藏法師玄奘奉　詔譯",
    "T29n1562_070:0720c26": "辯賢聖品第六之十四",
    "T29n1562_070:0720c27": "復以何緣諸阿羅漢等。離有頂染同不受後",
    "T29n1562_070:0720c28": "生。然於其中有於煩惱證不生法。而非一切。",
    "T29n1562_070:0720c29": "有說由根有差別故。此釋非理。以契經說退",
    "T29n1562_070:0721a01": "不退法根品同故。如說五根增上猛利。極圓",
    "T29n1562_070:0721a02": "滿故名俱解脫。然有俱解脫是退種性故。非",
    "T29n1562_070:0721a03": "根勝故證惑不生。若爾由何種性別故。六種",
    "T29n1562_070:0721a04": "種性唯應果有餘亦有耶。修習練根唯無學",
    "T29n1562_070:0721a05": "位。餘位亦有。頌曰。",
    "T29n1562_070:0721a06": "　學異生亦六　　練根非見道",
    "T29n1562_070:0721a07": "論曰。有學異生種性亦六。六種應果彼為先",
    "T29n1562_070:0721a08": "故。由所安住種性差別。故有斷惑後生不生。",
    "T29n1562_070:0721a09": "定於何時於所斷惑證不生法。謂得能止此",
    "T29n1562_070:0721a10": "類煩惱殊勝道時。若爾此不生應是擇滅非",
    "T29n1562_070:0721a11": "非擇滅。若是非擇滅則非擇滅應是道果。如",
    "T29n1562_070:0721a12": "是便與聖教相違。如說云何非果法。謂非擇",
    "T29n1562_070:0721a13": "滅及虛空無。此不生成擇滅失。以勝道轉非",
    "T29n1562_070:0721a14": "為此故。既非所為故非道果。謂勝道轉為證",
    "T29n1562_070:0721a15": "擇滅非非擇滅故。道轉時所證不生不名道",
    "T29n1562_070:0721a16": "果。如然燈者本為破闇非為盡油。而燈生時",
    "T29n1562_070:0721a17": "非唯破闇亦令油盡。然此油盡非本所為。是",
    "T29n1562_070:0721a18": "故不說名然燈果。此亦應然故無有失。故勝",
    "T29n1562_070:0721a19": "種性勝道生時。亦證不生然非道果。今詳由",
    "T29n1562_070:0721a20": "道所證不生。定不由根應皆得故。但由殊勝",
    "T29n1562_070:0721a21": "種性力得故。不動者惑必不生。前說無學退",
    "T29n1562_070:0721a22": "法有三。一增進根。二退住學。三住自位而般",
    "T29n1562_070:0721a23": "涅槃。思等四隨應有四五六七。非唯無學有",
    "T29n1562_070:0721a24": "增進根。有學異生亦有此義。唯非見道能修",
    "T29n1562_070:0721a25": "練根。此位無容起加行故。謂見道位速疾運",
    "T29n1562_070:0721a26": "轉無暇於中更修餘事。唯於信解異生位中。",
    "T29n1562_070:0721a27": "能修練根如無學位。如說不動退現法樂。如",
    "T29n1562_070:0721a28": "何不動法亦許有退義。無相違過。所以者何。",
    "T29n1562_070:0721a29": "頌曰。",
    "T29n1562_070:0721b01": "　應知退有三　　已未得受用",
    "T29n1562_070:0721b02": "　佛唯有最後　　利中後鈍三",
    "T29n1562_070:0721b03": "論曰。應知諸退總有三種。一已得退。謂退已",
    "T29n1562_070:0721b04": "得殊勝功德。二未得退。謂未能得應得功德。",
    "T29n1562_070:0721b05": "三受用退。謂諸已得殊勝功德不現在前。三",
    "T29n1562_070:0721b06": "中前二非得為體。第三唯彼不現在前。此三",
    "T29n1562_070:0721b07": "退中世尊唯有一受用退。以有決定所作事",
    "T29n1562_070:0721b08": "業牽引其心。雖有所餘無量希有不共佛法",
    "T29n1562_070:0721b09": "無暇起故。除佛世尊餘不動法具有未得及",
    "T29n1562_070:0721b10": "受用退。謂於殊勝無諍定等。應得功德未能",
    "T29n1562_070:0721b11": "得故有未得退。有餘事業牽引其心。已得功",
    "T29n1562_070:0721b12": "德無暇起故有受用退。餘五種性容具有三。",
    "T29n1562_070:0721b13": "亦容退失已得德故。約受用退說不動法。退",
    "T29n1562_070:0721b14": "現法樂無相違過。經主於此作如是言。約無",
    "T29n1562_070:0721b15": "退宗不應為難。如何不動退現法樂。非約靜",
    "T29n1562_070:0721b16": "慮退不退故。經說動法及不動法。一切應果",
    "T29n1562_070:0721b17": "無漏解脫。皆名不動心解脫故。然於靜慮起",
    "T29n1562_070:0721b18": "自在中。可有退者名為退法。不可退者名不",
    "T29n1562_070:0721b19": "退法。如是思等如理應思。若爾不退安住不",
    "T29n1562_070:0721b20": "動有何差別。皆於靜慮起自在中無退失故。",
    "T29n1562_070:0721b21": "非練根得名為不退。練根所得名為不動。此",
    "T29n1562_070:0721b22": "二所起殊勝等至。設遇退緣亦無退理。安住",
    "T29n1562_070:0721b23": "法者但於已住。諸勝德中能無退失。不能更",
    "T29n1562_070:0721b24": "引餘勝德生。設復引生從彼可退。是不退等",
    "T29n1562_070:0721b25": "三種差別。如是建立阿羅漢果。退不退等差",
    "T29n1562_070:0721b26": "別不成。且約退失現法樂住。起自在性建立",
    "T29n1562_070:0721b27": "退法。如前種種推徵已破。不退等三有相雜",
    "T29n1562_070:0721b28": "失。且依彼執不退安住。二聖者相應無差別。",
    "T29n1562_070:0721b29": "許二俱非練根得故。已得勝德俱無退故。未",
    "T29n1562_070:0721c01": "得勝德俱能起故。雖言安住新起勝德。可有",
    "T29n1562_070:0721c02": "退理異於不退。而安住名不依彼立。安住名",
    "T29n1562_070:0721c03": "顯離進退故。又彼宗許安住利根。寧言有退",
    "T29n1562_070:0721c04": "新起勝德。若許有退應名退法。彼宗退法亦",
    "T29n1562_070:0721c05": "非全退。全退便應起煩惱故。所言不動由練",
    "T29n1562_070:0721c06": "根得。異不退法理亦不成。以彼所宗於現法",
    "T29n1562_070:0721c07": "樂。怖失自在故修練根。練所得根為退不退。",
    "T29n1562_070:0721c08": "若許有退應名退法。以彼自說若於靜慮。退",
    "T29n1562_070:0721c09": "失自在名退法故。若許不退如由退力。立退",
    "T29n1562_070:0721c10": "法名如是。亦應由不退力名為不退。是則不",
    "T29n1562_070:0721c11": "動與不退同。如何於中固立差別。若謂本性",
    "T29n1562_070:0721c12": "是利根者名不退法。後修練根方成利者名不",
    "T29n1562_070:0721c13": "動法。為顯此別建立二名。是則應同安住堪",
    "T29n1562_070:0721c14": "達。彼許安住本性利根。非練根得同無退故。",
    "T29n1562_070:0721c15": "雖言不退能新引起。殊勝功德與安住異。理",
    "T29n1562_070:0721c16": "亦不然。不約新起殊勝功德立不退故。謂彼",
    "T29n1562_070:0721c17": "所宗言此種性。於新勝德若起不起。性利根",
    "T29n1562_070:0721c18": "故於現法樂。不失自在是不退相。安住亦然",
    "T29n1562_070:0721c19": "故應無別。堪能達故得堪達名。彼宗不言從",
    "T29n1562_070:0721c20": "此種性。更至別類無漏解脫。定應但許練有",
    "T29n1562_070:0721c21": "漏根。則定依先退法種性。修練根行轉名堪",
    "T29n1562_070:0721c22": "達。是則堪達亦練根成。此所成根為退不退。",
    "T29n1562_070:0721c23": "若許有退應名退法。若無退失應名不動。俱",
    "T29n1562_070:0721c24": "練根得並不退故。又不應說練有漏根。得究",
    "T29n1562_070:0721c25": "竟時名不動法。由此不動法是應果性故。非",
    "T29n1562_070:0721c26": "阿羅漢為於少劣。暫現法樂得自在故。起大",
    "T29n1562_070:0721c27": "加行修習練根。展轉修令至不動法。是故經",
    "T29n1562_070:0721c28": "主但述己情不可依憑。趣聖教理唯有對法",
    "T29n1562_070:0721c29": "正理可憑。悟阿羅漢退等差別。謂就應果身",
    "T29n1562_070:0722a01": "中所成無漏功德有勝劣異。建立六種種性",
    "T29n1562_070:0722a02": "差別。諸阿羅漢為得後後。轉勝轉增無漏功",
    "T29n1562_070:0722a03": "德。起大加行修習練根。致大劬勞可有斯理。",
    "T29n1562_070:0722a04": "非為世俗如腐爛屍易壞難成。下劣功德暫",
    "T29n1562_070:0722a05": "時現起設大劬勞。故彼所宗不可依據。諸阿",
    "T29n1562_070:0722a06": "羅漢既許退果為更生不。彼於退位帶惑命",
    "T29n1562_070:0722a07": "終應更受生。諸住果時所不作事退時作不。",
    "T29n1562_070:0722a08": "彼既起惑應有更為果相違事。無如是過。所",
    "T29n1562_070:0722a09": "以者何。頌曰。",
    "T29n1562_070:0722a10": "　一切從果退　　必得不命終",
    "T29n1562_070:0722a11": "　住果所不為　　暫增故不作",
    "T29n1562_070:0722a12": "論曰。無從果退中間命終。退已須臾必還得",
    "T29n1562_070:0722a13": "故。若有壽量將臨盡者。必無退理無失念故。",
    "T29n1562_070:0722a14": "要有餘壽方有退理。退已不久必還證得。如",
    "T29n1562_070:0722a15": "契經說。苾芻當知。如是多聞諸聖弟子。退",
    "T29n1562_070:0722a16": "失正念速復還能。令所退起盡沒滅離。若謂",
    "T29n1562_070:0722a17": "不然修梵行果。應非安隱可委信處。又住果",
    "T29n1562_070:0722a18": "位所不應為。違果事業由暫增故。雖暫失念",
    "T29n1562_070:0722a19": "煩惱現行。如住果時必無作理。如高族者暫",
    "T29n1562_070:0722a20": "失位時。不等凡庸造鄙下業。又誰有退誰無",
    "T29n1562_070:0722a21": "退耶。修不淨觀入聖道者容有退失。修持息",
    "T29n1562_070:0722a22": "念入聖道者必無退失。尊重止觀無貪癡增。",
    "T29n1562_070:0722a23": "如次應知有退無退。何界何趣容有退耶。唯",
    "T29n1562_070:0722a24": "欲界人三洲有退。六欲天處得聖果者有說",
    "T29n1562_070:0722a25": "利根故無有退。以有勝智能制伏心。令背",
    "T29n1562_070:0722a26": "妙境入聖道故。有說退者由闕資緣。或所依",
    "T29n1562_070:0722a27": "身不平等故。六欲天處二事並無。雖有鈍根",
    "T29n1562_070:0722a28": "隨信行性。生彼得聖亦無退理。諸有退者為",
    "T29n1562_070:0722a29": "起惑退。為先退已惑方現前。或有欲令由起",
    "T29n1562_070:0722b01": "惑退。品類足論當云何通。如彼論說。欲貪隨",
    "T29n1562_070:0722b02": "眠由三處起。一欲貪隨眠未斷遍知故。二順",
    "T29n1562_070:0722b03": "彼纏法正現在前故。三於彼正起非理作意故。",
    "T29n1562_070:0722b04": "乃至廣說無相違失。所以者何。煩惱現前略",
    "T29n1562_070:0722b05": "有二種。已斷未斷有差別故。此中偏說未斷",
    "T29n1562_070:0722b06": "起者。又煩惱起略有二門。染不染心無間起",
    "T29n1562_070:0722b07": "故。此中偏說染無間者。或煩惱起總有三緣。",
    "T29n1562_070:0722b08": "然煩惱生所藉不定。或有唯藉境界力生。或",
    "T29n1562_070:0722b09": "藉境因或兼加行。此約具者故說由三。或起",
    "T29n1562_070:0722b10": "惑時三緣必具。非理作意正起現前。所斷隨",
    "T29n1562_070:0722b11": "眠必還成故。何心無間起惑退耶。且從無學",
    "T29n1562_070:0722b12": "起惑退者。若起色纏無色纏退。唯從自地順",
    "T29n1562_070:0722b13": "退分定。相應善心無間而起。非住欲界有上",
    "T29n1562_070:0722b14": "地攝。無覆無記心現在前。唯除通果心。然無",
    "T29n1562_070:0722b15": "從彼退豈不順退分。各於自地離染時捨。如",
    "T29n1562_070:0722b16": "何無學者未退起惑。彼心現前理實如是。然",
    "T29n1562_070:0722b17": "順住分品類有三。一少順退。二少順進。三守",
    "T29n1562_070:0722b18": "自住。前言自地順退分定。即順住分中。少分",
    "T29n1562_070:0722b19": "順退者。少順退故得順退名。然此定心與守",
    "T29n1562_070:0722b20": "自位。多相涉故順住分攝。諸有未失順退分",
    "T29n1562_070:0722b21": "者。彼心無間煩惱現前。若捨彼心從順住攝。",
    "T29n1562_070:0722b22": "少順退者起煩惱退。故於文義無所相違。若",
    "T29n1562_070:0722b23": "起欲纏而退失者。從自地善無覆無記。二心",
    "T29n1562_070:0722b24": "無間皆容現前。諸從學位起惑退者。起色無",
    "T29n1562_070:0722b25": "色煩惱退時。若先全離此地染者。唯從此地",
    "T29n1562_070:0722b26": "順退分定。相應善心無間而起。若未全離此",
    "T29n1562_070:0722b27": "地染者。從此地攝善及染污。二心無間皆容",
    "T29n1562_070:0722b28": "現前。起欲界纏而退失者。若先全離欲界繫",
    "T29n1562_070:0722b29": "染。從自地善無覆無記。二心無間皆容現前。",
    "T29n1562_070:0722c01": "若未全離欲界染者。從欲善染無覆無記。三",
    "T29n1562_070:0722c02": "心無間皆容現前。若未現前獲得清淨。靜慮",
    "T29n1562_070:0722c03": "無色必無能起。色無色纏退失所得。彼惑從",
    "T29n1562_070:0722c04": "彼無間起故。但起欲纏退失所得。若現前得",
    "T29n1562_070:0722c05": "清淨靜慮。猶未現前得淨無色。必無能起無",
    "T29n1562_070:0722c06": "色纏退。起欲色纏退失所得。若已現前獲得",
    "T29n1562_070:0722c07": "清淨靜慮無色。通起欲色無色界纏退失所",
    "T29n1562_070:0722c08": "得。諸有退失先所得時。若起上纏現在前退。",
    "T29n1562_070:0722c09": "不失下善不成下惑。若起下纏現在前退。定",
    "T29n1562_070:0722c10": "失上善定成上惑。復有欲令要先退已。後時",
    "T29n1562_070:0722c11": "對境惑方現前。施設足論當云何釋。如彼論",
    "T29n1562_070:0722c12": "說無色三纏一一現起。退無色盡住色盡中。",
    "T29n1562_070:0722c13": "識身足論復云何釋。如彼論說。無色界繫染",
    "T29n1562_070:0722c14": "心現前。捨無學善續有學善。退無學心住有",
    "T29n1562_070:0722c15": "學心。此俱不相違依覺時說故。謂先雖退而",
    "T29n1562_070:0722c16": "未覺知。後起惑時方自覺退。如有先誦四阿",
    "T29n1562_070:0722c17": "笈摩。中廢多時雖忘不覺。後誦不得方自知",
    "T29n1562_070:0722c18": "忘。此亦應然故無違失。住何心退後起惑",
    "T29n1562_070:0722c19": "耶。住欲界中無覆無記。威儀工巧異熟生心。",
    "T29n1562_070:0722c20": "退已後時方能起惑。然此欲界繫無覆無記",
    "T29n1562_070:0722c21": "心。或有總違三界煩惱。此心正起無有退得",
    "T29n1562_070:0722c22": "三界惑義。或有但違欲色煩惱。此心正起容",
    "T29n1562_070:0722c23": "有退得無色惑義。或有但違欲界煩惱。此心",
    "T29n1562_070:0722c24": "正起容有退得二界惑義。或有不違三界煩",
    "T29n1562_070:0722c25": "惱。此心正起容有退得三界惑義。一切退已",
    "T29n1562_070:0722c26": "隨其所應。起惑前心皆如上說。於此二說前",
    "T29n1562_070:0722c27": "說為善。如上所言有練根得。今應思擇諸聖",
    "T29n1562_070:0722c28": "練根。有幾無間幾解脫道。用有漏道為無漏",
    "T29n1562_070:0722c29": "耶。依何身依何地。頌曰。",
    "T29n1562_070:0723a01": "　練根無學位　　九無間解脫",
    "T29n1562_070:0723a02": "　久習故學一　　無漏依人三",
    "T29n1562_070:0723a03": "　無學依九地　　有學但依六",
    "T29n1562_070:0723a04": "　捨果勝果道　　唯得果道故",
    "T29n1562_070:0723a05": "論曰。求勝種性修練根者。無學位中轉一一",
    "T29n1562_070:0723a06": "性。各九無間九解脫道如得應果。所以者何。",
    "T29n1562_070:0723a07": "彼鈍根性由久串習。非少功力可能令轉。學",
    "T29n1562_070:0723a08": "無學道所成堅故。有學位中轉一一性。各一",
    "T29n1562_070:0723a09": "無間一解脫道。如得初果非久習故。彼加",
    "T29n1562_070:0723a10": "行道諸位各一。學無學位修練根時。皆漸次",
    "T29n1562_070:0723a11": "修後後種性。得勝種性方捨前劣。故諸無",
    "T29n1562_070:0723a12": "學修練根時。加行無間前八解脫。如應皆是",
    "T29n1562_070:0723a13": "退法等收。第九解脫是思法等。諸有學者修",
    "T29n1562_070:0723a14": "練根時。加行無間是退等攝。解脫道時名思",
    "T29n1562_070:0723a15": "法等。我所承稟諸大論師。咸言練根皆為遮",
    "T29n1562_070:0723a16": "遣。見修斷惑力所引發。無覆無記無知現行。",
    "T29n1562_070:0723a17": "故學位中修練根者。正為遮遣見惑所發。無",
    "T29n1562_070:0723a18": "學位中修練根者。正為遮遣修惑所發。如如",
    "T29n1562_070:0723a19": "斷彼能發惑時。所起無間解脫多少如是。如",
    "T29n1562_070:0723a20": "是斷彼所發無知現行道數亦爾。是故無學",
    "T29n1562_070:0723a21": "修練根時。用九無間九解脫道。學位練根二",
    "T29n1562_070:0723a22": "道各一。然見修惑所發無知。隨所障殊有多",
    "T29n1562_070:0723a23": "品類。故轉退等成思等時。諸道現前各有所",
    "T29n1562_070:0723a24": "遣。由此無有超得勝性。有餘師說。一切練",
    "T29n1562_070:0723a25": "根皆一加行。無間解脫前說為善理如前故。",
    "T29n1562_070:0723a26": "如是無間及解脫道。一切唯是無漏性攝。聖",
    "T29n1562_070:0723a27": "者必無用有漏道而轉根理。以世俗法體非",
    "T29n1562_070:0723a28": "增上無堪能故。一切加行皆通二種。如是所",
    "T29n1562_070:0723a29": "說但據現行。兼未來修復有差別。謂無學位",
    "T29n1562_070:0723b01": "修練根時加行。未來亦通修二九無間道及",
    "T29n1562_070:0723b02": "八解脫。未來所修亦唯無漏。第九解脫未來",
    "T29n1562_070:0723b03": "修二。兼修三界所有功德。與初盡智所修",
    "T29n1562_070:0723b04": "同故。若有學位修練根時加行。未來亦通修",
    "T29n1562_070:0723b05": "二無間解脫。未來所修亦唯無漏如得初果。",
    "T29n1562_070:0723b06": "若爾豈不廣論相違。如廣論言從信解性",
    "T29n1562_070:0723b07": "修練根行。得見至時十四化心爾時亦得。",
    "T29n1562_070:0723b08": "寧不許學解脫道中亦於未來。修有漏道此",
    "T29n1562_070:0723b09": "無違失所以者何。彼論但依得俱生說。如",
    "T29n1562_070:0723b10": "下地道現在前時。上地化心亦說為得。謂如",
    "T29n1562_070:0723b11": "已離三靜慮染。依初靜慮入見諦者。亦說彼",
    "T29n1562_070:0723b12": "得四定化心。然理不應由下見道。現在前故",
    "T29n1562_070:0723b13": "修上地法。彼文但依見道與彼得俱生。說此",
    "T29n1562_070:0723b14": "亦應然。有餘師言。諸未來法有得。得故即說",
    "T29n1562_070:0723b15": "名修既彼得俱。寧不修彼。故諸有學修練根",
    "T29n1562_070:0723b16": "時。解脫道中亦修有漏。然非一切皆能通修。",
    "T29n1562_070:0723b17": "謂若預流未趣後果。修練根行解脫道中。如",
    "T29n1562_070:0723b18": "得果時唯修無漏。由見道得一來不還。未趣",
    "T29n1562_070:0723b19": "後時應知亦爾。分離有頂中間練根。解脫所",
    "T29n1562_070:0723b20": "修亦唯無漏。餘有學位修練根時。解脫所修",
    "T29n1562_070:0723b21": "皆通二種。前說為善。所以者何。非彼得俱皆",
    "T29n1562_070:0723b22": "名修彼。勿一切法能修一切。又有學位修練",
    "T29n1562_070:0723b23": "根時。正為遮遣見惑所發。與斷見惑道數",
    "T29n1562_070:0723b24": "既同。如何所修異見道果。若餘趣後中間練",
    "T29n1562_070:0723b25": "根。解脫道中亦修有漏。無間道位何不許然。",
    "T29n1562_070:0723b26": "如離染時二道等故。然無學位修練根時。道",
    "T29n1562_070:0723b27": "數所修如斷有頂。若有學位修練根時。道數",
    "T29n1562_070:0723b28": "所修如斷上界。見道所斷由彼但與隣得果",
    "T29n1562_070:0723b29": "時道相似故。學無學位修練根時。加行皆通",
    "T29n1562_070:0723c01": "曾未曾得。無間解脫唯是未曾一切皆通。法",
    "T29n1562_070:0723c02": "智類智修練根者。唯三洲人唯依此身有怖",
    "T29n1562_070:0723c03": "退故。以何等故名為練根。調練諸根令增長",
    "T29n1562_070:0723c04": "故。謂道力故令根相續。捨下得中捨中得上。",
    "T29n1562_070:0723c05": "漸漸增勝名為練根。故練根名目轉根義。雖",
    "T29n1562_070:0723c06": "八解脫漸得勝根。而由本心求勝性故。未得",
    "T29n1562_070:0723c07": "勝性不捨前劣。如得後果方捨前向。如在聖",
    "T29n1562_070:0723c08": "位種性有六。能修練根於見道前。煖等加行",
    "T29n1562_070:0723c09": "應知亦爾。有差別者若聖位中。得勝種性必",
    "T29n1562_070:0723c10": "捨前劣。煖等位中修練根者。但得勝性劣性",
    "T29n1562_070:0723c11": "不行。名為轉根非捨劣得。無學練根通依九",
    "T29n1562_070:0723c12": "地。謂四靜慮未至中間及三無色。唯此九地",
    "T29n1562_070:0723c13": "有無漏道餘地無故。有學練根唯依六地除",
    "T29n1562_070:0723c14": "三無色。所以者何。以轉根者容有捨果及勝",
    "T29n1562_070:0723c15": "果道。所得唯果非勝果道心欣果故。無有學",
    "T29n1562_070:0723c16": "果無色地攝。故學練根但依六地。設許學位",
    "T29n1562_070:0723c17": "依無色練。根定是不還住勝果道位。無不還",
    "T29n1562_070:0723c18": "果無色地攝。故不依無色修練根得果。以初",
    "T29n1562_070:0723c19": "二果唯未至攝。不還唯通六地攝故。有說唯",
    "T29n1562_070:0723c20": "有住果練根。勿有捨多得少過故無如是過。",
    "T29n1562_070:0723c21": "以練根者心期勝果不求多故。由此學位修",
    "T29n1562_070:0723c22": "練根者。若住果道加行等三皆果道攝。若住",
    "T29n1562_070:0723c23": "勝道加行無間勝果道攝。解脫道果道攝。住",
    "T29n1562_070:0723c24": "無學位修練根者。加行等三唯果道攝。諸住",
    "T29n1562_070:0723c25": "果位修練根時。捨果得果住勝道位。修練根",
    "T29n1562_070:0723c26": "時捨二得果。又諸聖位修練根時。與本得果",
    "T29n1562_070:0723c27": "地同或異。謂初二果依地必同。彼此俱依未",
    "T29n1562_070:0723c28": "至地故。不還應果依地不定。或依本地或",
    "T29n1562_070:0723c29": "上或下。有差別者若諸不還。依下練根不得",
    "T29n1562_070:0724a01": "上果。阿羅漢不爾如本得果故。分斷有頂結",
    "T29n1562_070:0724a02": "練根得果時。雖捨彼斷不成彼結。如異生者",
    "T29n1562_070:0724a03": "生上七地。隨應捨下斷而不成下結。俱是進",
    "T29n1562_070:0724a04": "時非退時故。諸無學位補特伽羅。總有幾種",
    "T29n1562_070:0724a05": "由何差別。頌曰。",
    "T29n1562_070:0724a06": "　七聲聞二佛　　差別由九根",
    "T29n1562_070:0724a07": "論曰。居無學位聖者有九。謂七聲聞及二覺",
    "T29n1562_070:0724a08": "者。退法等五不動分二。後先別故名七聲聞。",
    "T29n1562_070:0724a09": "獨覺大覺名二覺者。由下下等九品根異。令",
    "T29n1562_070:0724a10": "無學聖成九差別。有學無學補特伽羅。一切",
    "T29n1562_070:0724a11": "總收無過七種。一隨信行。二隨法行。三信",
    "T29n1562_070:0724a12": "解。四見至。五身證。六慧解脫。七俱解脫。依",
    "T29n1562_070:0724a13": "何立七事別有幾。頌曰。",
    "T29n1562_070:0724a14": "　加行根滅定　　解脫故成七",
    "T29n1562_070:0724a15": "　此事別唯六　　三道各二故",
    "T29n1562_070:0724a16": "論曰。依加行異立初二種。謂依先時隨信他",
    "T29n1562_070:0724a17": "語及自隨法能於所求。一切義中修加行故。",
    "T29n1562_070:0724a18": "立隨信行隨法行名。依根不同立次二種。謂",
    "T29n1562_070:0724a19": "依鈍利信慧根增。如次名為信解見至。依得",
    "T29n1562_070:0724a20": "滅定立身證名。由身證得滅盡定故。依解脫",
    "T29n1562_070:0724a21": "異立後二種。謂依唯慧離煩惱障者。立慧解",
    "T29n1562_070:0724a22": "脫依兼得定。離解脫障者立俱解脫。此名雖",
    "T29n1562_070:0724a23": "七事別唯六。謂見道中有二聖者。一隨信行",
    "T29n1562_070:0724a24": "二隨法行。此至修道別立二名。一信解二見",
    "T29n1562_070:0724a25": "至。此至無學復立二名。謂時解脫不時解脫。",
    "T29n1562_070:0724a26": "然唯應說有二聖者。隨信隨法行有異故。即",
    "T29n1562_070:0724a27": "此二種隨道差別。雖立異名而無別體。如是",
    "T29n1562_070:0724a28": "所說補特伽羅。以根性道離染依別。諸門分",
    "T29n1562_070:0724a29": "析數成多千。且如最初一隨信行。根故成三",
    "T29n1562_070:0724b01": "謂下中上。性故成五謂退法等。道故成十五",
    "T29n1562_070:0724b02": "謂八忍七智。離染故成七十三。謂具縛離八",
    "T29n1562_070:0724b03": "地染。依身故成九。謂三洲欲天。若根性道離",
    "T29n1562_070:0724b04": "染依身。相乘合成一億四萬七千八百二十",
    "T29n1562_070:0724b05": "五種。隨法行等如理應思。如是等門差別無",
    "T29n1562_070:0724b06": "量。若欲委細一一分別。施功甚多所用極",
    "T29n1562_070:0724b07": "少。故我於此略示方隅。有智學徒應廣思",
    "T29n1562_070:0724b08": "擇。前說依解脫立後二種。立後二種相由何",
    "T29n1562_070:0724b09": "應知。頌曰。",
    "T29n1562_070:0724b10": "　俱由得滅定　　餘名慧解脫",
    "T29n1562_070:0724b11": "論曰。諸阿羅漢得滅盡定者名俱解脫。由慧",
    "T29n1562_070:0724b12": "定力雙解脫煩惱解脫障故。所餘未得滅盡",
    "T29n1562_070:0724b13": "定者名慧解脫。但由慧力於煩惱障得解脫",
    "T29n1562_070:0724b14": "故。何等名為解脫障體。諸阿羅漢心已解脫。",
    "T29n1562_070:0724b15": "而更求解脫為解脫彼障。謂於所障諸解脫",
    "T29n1562_070:0724b16": "中。有劣無知無覆無記。性能障解脫是解脫",
    "T29n1562_070:0724b17": "障體。於彼彼界得離染時。雖已無餘斷而起",
    "T29n1562_070:0724b18": "解脫。彼不行時方名解脫彼。有餘師說。此解",
    "T29n1562_070:0724b19": "脫障即以於諸定不自在為體。有餘師說。此",
    "T29n1562_070:0724b20": "解脫障即以諸定不得為體。有餘師說。於彼",
    "T29n1562_070:0724b21": "加行不勤求故。不聽聞故不數習故解脫不",
    "T29n1562_070:0724b22": "生。即此名為解脫障體。初說應理。所以者",
    "T29n1562_070:0724b23": "何。必有少法力能為障。令彼於定不自在轉。",
    "T29n1562_070:0724b24": "若不爾者。彼有何緣於諸定中不得自在。不",
    "T29n1562_070:0724b25": "得定者必有所因。不可說言即因不得。自體",
    "T29n1562_070:0724b26": "不應還因自故。或煩惱障亦應可說。即以應",
    "T29n1562_070:0724b27": "果不得為性。彼既不然此云何爾。阿羅漢",
    "T29n1562_070:0724b28": "果亦由於加行。不勤求等故體不得生。豈便",
    "T29n1562_070:0724b29": "無別煩惱障體。故後三說皆不應理。又無漏",
    "T29n1562_070:0724c01": "心亦有從此名得解脫。由約在身及約行世",
    "T29n1562_070:0724c02": "說解脫故。謂要解脫解脫障時。方起在身及",
    "T29n1562_070:0724c03": "行世故。諸阿羅漢有名同者根亦同耶。應作",
    "T29n1562_070:0724c04": "四句。第一句者。慧解脫中有時解脫不時解",
    "T29n1562_070:0724c05": "脫。俱解脫中有二亦爾。第二句者。時解脫",
    "T29n1562_070:0724c06": "中有慧解脫有俱解脫。不時解脫有二亦爾。",
    "T29n1562_070:0724c07": "第三句者。慧解脫中二。時解脫自互相望二。",
    "T29n1562_070:0724c08": "不時解脫俱解脫亦爾。第四句者。慧解脫中",
    "T29n1562_070:0724c09": "取時解脫。俱解脫中不時解脫。展轉相望與",
    "T29n1562_070:0724c10": "此相違應知亦爾。如世尊說五煩惱斷。不可",
    "T29n1562_070:0724c11": "牽引未名滿學。學無學位各由幾因。於等位",
    "T29n1562_070:0724c12": "中獨稱為滿。頌曰。",
    "T29n1562_070:0724c13": "　有學名為滿　　由根果定三",
    "T29n1562_070:0724c14": "　無學得滿名　　但由根定二",
    "T29n1562_070:0724c15": "論曰。學於學位獨得滿名。要具三因謂根果",
    "T29n1562_070:0724c16": "定。故見至身證獨得名為滿。少有闕者尚非",
    "T29n1562_070:0724c17": "滿學。況一切闕而得滿名。何等名為少有闕",
    "T29n1562_070:0724c18": "者。謂信解得滅定。或見至不還未得滅盡定。",
    "T29n1562_070:0724c19": "或見至未離欲。或信解不還未得滅盡定。何",
    "T29n1562_070:0724c20": "等名為一切闕者。謂信解未離欲有許少闕",
    "T29n1562_070:0724c21": "亦得滿名。彼作是言有有學者。但由根故亦",
    "T29n1562_070:0724c22": "得滿名。謂諸見至未離欲染。有有學者但由",
    "T29n1562_070:0724c23": "果故。亦得滿名。謂信解不還未得滅盡定。有",
    "T29n1562_070:0724c24": "有學者由根果故亦得滿名。謂見至不還未",
    "T29n1562_070:0724c25": "得滅盡定。有有學者由果定故亦得滿名。謂",
    "T29n1562_070:0724c26": "諸信解得滅盡定。有有學者具由三故獨得滿",
    "T29n1562_070:0724c27": "名。謂諸見至得滅盡定。無有學者但由定故。",
    "T29n1562_070:0724c28": "及根定故亦得滿名。此不可依。如何有學於",
    "T29n1562_070:0724c29": "諸有學勝功德中。猶未具證而許名滿故。如",
    "T29n1562_070:0725a01": "前說理定可依。無學位中無非果滿故不由",
    "T29n1562_070:0725a02": "果建立滿名。自位相望獨名滿者。要具二種",
    "T29n1562_070:0725a03": "謂根與定。故唯不時俱解脫者。望餘無學獨",
    "T29n1562_070:0725a04": "得滿名。隨闕一者尚非滿無學。何況雙闕",
    "T29n1562_070:0725a05": "得滿無學名。何等名為隨闕一者。謂時解脫",
    "T29n1562_070:0725a06": "得滅盡定。或不時解脫不得滅盡定。何等名",
    "T29n1562_070:0725a07": "為雙闕二者。謂時解脫不得滅定。有許闕一",
    "T29n1562_070:0725a08": "亦得滿名。此不可依理如前說。如契經說。",
    "T29n1562_070:0725a09": "二阿羅漢一具三明二不退法。於前所說諸",
    "T29n1562_070:0725a10": "應果中。二阿羅漢何應果攝。且不退法攝在",
    "T29n1562_070:0725a11": "不動。然此不動差別有二。一者唯能不退應",
    "T29n1562_070:0725a12": "果。二者不退一切勝德。此中第一但名不動。",
    "T29n1562_070:0725a13": "如思法等由練根得。仍有退失阿羅漢果。此",
    "T29n1562_070:0725a14": "異彼故得不動名。然於應果一切勝德。猶可",
    "T29n1562_070:0725a15": "退失不名不退。第二亦無退諸勝德。故經於",
    "T29n1562_070:0725a16": "彼立不退名。以不動中於勝功德有可退者。",
    "T29n1562_070:0725a17": "是故契經於不動。內立不退法具三明者。有",
    "T29n1562_070:0725a18": "言此攝在慧解脫。俱解脫中豈不宿住死生",
    "T29n1562_070:0725a19": "漏盡。三種妙智名曰三明。若具成此三名具",
    "T29n1562_070:0725a20": "三明者。作如是說為欲顯何。若具三明必起",
    "T29n1562_070:0725a21": "靜慮。三明要依靜慮發故。非慧解脫靜慮現",
    "T29n1562_070:0725a22": "前。蘇尸摩經分明說故。寧說慧解脫亦攝具",
    "T29n1562_070:0725a23": "三明。此不相違經據滿故。然有已得七解脫",
    "T29n1562_070:0725a24": "者。未得滅定故亦名慧解脫。依不得滅盡定",
    "T29n1562_070:0725a25": "體。建立慧俱二解脫故。理必應爾。以契經",
    "T29n1562_070:0725a26": "言有具三明非俱解脫。既有此說便決定知。",
    "T29n1562_070:0725a27": "有具三明非俱解脫。離慧解脫此為是何。是",
    "T29n1562_070:0725a28": "故所言具三明者。二解脫攝定為應理。有言",
    "T29n1562_070:0725a29": "非理。所以者何。彼不了達所引經故。於餘契",
    "T29n1562_070:0725b01": "經有相違故。謂彼所引恣舉經言。有具三明",
    "T29n1562_070:0725b02": "非俱解脫。據遮圓滿俱解脫說。然有極下唯",
    "T29n1562_070:0725b03": "得最初。根本靜慮現在前者。亦說名為俱解",
    "T29n1562_070:0725b04": "脫故。如餘經說。時迦莫迦問慶喜言。世尊處",
    "T29n1562_070:0725b05": "處說俱解脫。此俱解脫名何所目佛數說耶。",
    "T29n1562_070:0725b06": "慶喜答言。俱解脫者。謂入離欲惡不善法。有",
    "T29n1562_070:0725b07": "尋有伺離生喜樂。初靜慮中具足安住。及由",
    "T29n1562_070:0725b08": "慧故見諸漏盡。齊此方名俱解脫者。准此經",
    "T29n1562_070:0725b09": "說知恣舉經。據遮圓滿俱解脫說。即此經後",
    "T29n1562_070:0725b10": "復作是言。應知所餘名慧解脫。又遮慧解脫",
    "T29n1562_070:0725b11": "起初根本定故。次慶喜告迦莫迦。具壽當知",
    "T29n1562_070:0725b12": "非慧解脫。已入離欲惡不善法。有尋有伺離",
    "T29n1562_070:0725b13": "生喜樂。初靜慮中具足安住。然能以慧見諸",
    "T29n1562_070:0725b14": "漏盡。世尊說為慧解脫者。由此彼謂蘇尸摩",
    "T29n1562_070:0725b15": "經。且據圓滿慧解脫說。唯約已得滅盡定者",
    "T29n1562_070:0725b16": "立俱解脫。其理不成。故此經中意顯此義。具",
    "T29n1562_070:0725b17": "三明者必俱解脫。要起根本靜慮現前。方有",
    "T29n1562_070:0725b18": "得名具三明故。有俱解脫非具三明。謂阿羅",
    "T29n1562_070:0725b19": "漢得八解脫。而未能起三明現前。今詳諸經",
    "T29n1562_070:0725b20": "真實意趣。慧俱解脫若圓滿者其體各異。未",
    "T29n1562_070:0725b21": "起根本已得滅盡位懸隔故。不圓滿者二體",
    "T29n1562_070:0725b22": "相雜。隨說皆通不應為諍。然欲簡別令無雜",
    "T29n1562_070:0725b23": "者。應就滅定不得得說。以慧解脫無得滅",
    "T29n1562_070:0725b24": "定根本靜慮。雖不現行然於去來必成就故。",
    "T29n1562_070:0725b25": "由此可說具三明者。理通攝在二解脫中。",
    "T29n1562_070:0725b26": "說一切有部順正理論卷第七十"
}