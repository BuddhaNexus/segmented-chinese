{
    "T11n0310_039:0223b24": "3大寶積經卷第三十九",
    "T11n0310_039:0223b26": "大唐三藏法師玄奘奉　詔譯",
    "T11n0310_039:0223b27": "菩薩藏會第十二之五如來不思議性品",
    "T11n0310_039:0223b28": "第四之三",
    "T11n0310_039:0223b29": "爾時佛告舍利子：「云何菩薩摩訶薩於如來",
    "T11n0310_039:0223c01": "不思議無畏，信受諦奉心志清淨無惑無疑，",
    "T11n0310_039:0223c02": "倍復踊躍深生歡喜發希奇想？舍利子！如來、",
    "T11n0310_039:0223c03": "應、正等覺有四種不思議無畏。由成就是四",
    "T11n0310_039:0223c04": "無畏故，如來、應、正等覺於大眾中自稱我處",
    "T11n0310_039:0223c05": "大仙尊位，正師子吼轉大梵輪，一切世間沙",
    "T11n0310_039:0223c06": "門婆羅門、諸天魔梵，不能如法而轉。舍利子！",
    "T11n0310_039:0223c07": "何等名為四無所畏？舍利子！如來、應、正等覺",
    "T11n0310_039:0223c08": "成就無上智力故，於大眾中自稱我是正等",
    "T11n0310_039:0223c09": "覺者。此中諸天世間不見有能於如來前立",
    "T11n0310_039:0223c10": "如是論：『汝於此法非正等覺。』舍利子！云何如",
    "T11n0310_039:0223c11": "來名正等覺？舍利子！如來能於一切諸法平",
    "T11n0310_039:0223c12": "等正覺無非平等，若凡夫法、若諸聖法、若諸",
    "T11n0310_039:0223c13": "佛法、若諸學法、若無學法、若獨覺法、若菩薩",
    "T11n0310_039:0223c14": "法，平等平等。若世間法、若出世間法，若有罪",
    "T11n0310_039:0223c15": "無罪、有流無流、有為無為，如是等一切諸法，",
    "T11n0310_039:0223c16": "如來悉能平等正覺，是故名為正等覺者。舍",
    "T11n0310_039:0223c17": "利子！云何名為平等之性？舍利子！諸見自體",
    "T11n0310_039:0223c18": "與彼空性其性平等，諸相自體與彼無相其",
    "T11n0310_039:0223c19": "性平等，三界自體與彼無願其性平等，生法",
    "T11n0310_039:0223c20": "自體與彼無生其性平等，諸行自體與彼無",
    "T11n0310_039:0223c21": "行其性平等，起法自體與彼不起其性平等，",
    "T11n0310_039:0223c22": "貪性自體與彼無貪其性平等，三世自體與",
    "T11n0310_039:0223c23": "彼真如其性平等，無明有愛自體與明解脫",
    "T11n0310_039:0223c24": "其性平等，生死流轉自體與彼寂靜涅槃其",
    "T11n0310_039:0223c25": "性平等。如是舍利子！如來能於一切諸法平",
    "T11n0310_039:0223c26": "等正覺，是故如來名正等覺。",
    "T11n0310_039:0223c27": "「復次舍利子！此如來無畏不可思議，又以大",
    "T11n0310_039:0223c28": "悲而為方便，真如平等、真性如性、非不如性、",
    "T11n0310_039:0223c29": "不變異性、無覆藏性、無怖畏性、無退屈性、無",
    "T11n0310_039:0224a01": "違諍性，由如是故光顯大眾，能令悅豫遍身",
    "T11n0310_039:0224a02": "怡適，心生淨信踊躍歡喜。舍利子！世間眾生",
    "T11n0310_039:0224a03": "無有能於如來無畏起違諍者。何以故？由如",
    "T11n0310_039:0224a04": "來無畏不可為諍故。如性平等處法界性，流",
    "T11n0310_039:0224a05": "布遍滿諸世界中，無能違害。舍利子！如如來",
    "T11n0310_039:0224a06": "無畏於一切甚深微細難可知法能正等",
    "T11n0310_039:0224a07": "覺，如是如來安住大悲，種種言音、種種法門",
    "T11n0310_039:0224a08": "為彼有情開示妙法，若能依此修遠離行速",
    "T11n0310_039:0224a09": "盡苦際。若諸含識實非大師自稱大師、非正",
    "T11n0310_039:0224a10": "等覺稱正等覺，以如來不思議無畏故悉皆",
    "T11n0310_039:0224a11": "映奪，令彼眾生傲慢摧碎逃迸遠避。舍利子！",
    "T11n0310_039:0224a12": "如來無畏不可思議無邊無際譬如虛空，若",
    "T11n0310_039:0224a13": "有欲求如來無畏邊際者，不異有人求空邊",
    "T11n0310_039:0224a14": "際。舍利子！諸菩薩摩訶薩聞如來說是不思",
    "T11n0310_039:0224a15": "議無畏已，信受諦奉清淨無疑，歡喜踊躍發",
    "T11n0310_039:0224a16": "希奇想。舍利子！是名第一正等覺無畏。由如",
    "T11n0310_039:0224a17": "來成就此無畏故，於大眾中正師子吼轉大",
    "T11n0310_039:0224a18": "梵輪，乃至一切世間所不能轉。「復次舍利子！",
    "T11n0310_039:0224a19": "如來、應、正等覺成就無上智力故，於大眾中",
    "T11n0310_039:0224a20": "自稱我今諸流已盡，此中諸天世間無能於",
    "T11n0310_039:0224a21": "如來前如法立論：『汝有如是諸流未盡。』舍利",
    "T11n0310_039:0224a22": "子！云何如來流盡之性？舍利子！如來於欲流",
    "T11n0310_039:0224a23": "中心善解脫，永斷一切貪行習氣故；如來於",
    "T11n0310_039:0224a24": "有流中心善解脫，永斷一切瞋行習氣故；如",
    "T11n0310_039:0224a25": "來於無明流中心善解脫，永斷一切癡行習",
    "T11n0310_039:0224a26": "氣故；如來於見流中心善解脫，永斷一切煩",
    "T11n0310_039:0224a27": "惱行習氣故。以是因緣，故說如來諸流已盡。",
    "T11n0310_039:0224a28": "舍利子！如是說法依世俗故非為勝義，於勝",
    "T11n0310_039:0224a29": "義中無有一法住聖智前可遍知、可永斷、可",
    "T11n0310_039:0224b01": "修習、可作證者。何以故？舍利子！所言盡者，未",
    "T11n0310_039:0224b02": "甞不盡性究竟盡，不由對治說名為盡；如實",
    "T11n0310_039:0224b03": "性盡。如實性盡故無法可盡，無法可盡故即",
    "T11n0310_039:0224b04": "是無為，以無為故無生無滅亦無有住。是故",
    "T11n0310_039:0224b05": "說言，如來出世若不出世，常住法性常住法",
    "T11n0310_039:0224b06": "界。即於其中聖智慧轉，雖如是轉無轉無還。",
    "T11n0310_039:0224b07": "舍利子！由是法門故無有諸流，亦無流盡而",
    "T11n0310_039:0224b08": "可得者。如是如來住大悲已，為諸有情說流",
    "T11n0310_039:0224b09": "盡法。",
    "T11n0310_039:0224b10": "「復次舍利子！如來無畏不可思議，復以大悲",
    "T11n0310_039:0224b11": "而為方便，真如平等、真性如性、非不如性、不",
    "T11n0310_039:0224b12": "變異性、無覆藏性、無怖畏性、無退屈性、無違",
    "T11n0310_039:0224b13": "諍性，由如是故光顯大眾，能令悅豫遍身怡",
    "T11n0310_039:0224b14": "適，心生淨信歡喜踊躍。舍利子！世間眾生無",
    "T11n0310_039:0224b15": "有能於如來無畏起違諍者。何以故？由如來",
    "T11n0310_039:0224b16": "無畏不可為諍故，真如平等處法界性，流布",
    "T11n0310_039:0224b17": "遍滿諸世界中，無能違害。如是不可思議無",
    "T11n0310_039:0224b18": "量無數無有邊際妙法成就，由如來大悲熏",
    "T11n0310_039:0224b19": "心，為諸眾生說流盡法，欲令永斷彼諸流故。",
    "T11n0310_039:0224b20": "舍利子！如來無畏不可思議無邊無際譬如",
    "T11n0310_039:0224b21": "虛空，若有欲求如來無畏邊際者，不異有人",
    "T11n0310_039:0224b22": "求空邊際。舍利子！是諸菩薩摩訶薩聞如來",
    "T11n0310_039:0224b23": "說是不思議無畏已，信受諦奉清淨無疑，乃",
    "T11n0310_039:0224b24": "至發希奇想。舍利子！是名第二流盡無畏。由",
    "T11n0310_039:0224b25": "成就此無畏故，如來於大眾中正師子吼，自",
    "T11n0310_039:0224b26": "稱我處大仙尊位轉大梵輪，乃至一切世間",
    "T11n0310_039:0224b27": "所不能轉。",
    "T11n0310_039:0224b28": "「復次舍利子！如來、應、正等覺成就無上智力",
    "T11n0310_039:0224b29": "故，於大眾中唱如是言：『我說障法決定能障。』",
    "T11n0310_039:0224c01": "此中諸天世間無能於如來前如法立論：『汝",
    "T11n0310_039:0224c02": "說如是障法不能為障。』舍利子！云何名為能",
    "T11n0310_039:0224c03": "障礙法？舍利子！謂有一法能為障礙。何等一",
    "T11n0310_039:0224c04": "法？謂心不清淨。復有二法能為障礙，謂無慚、",
    "T11n0310_039:0224c05": "無愧。復有三法能為障礙，謂身惡行、語惡行、",
    "T11n0310_039:0224c06": "意惡行。復有四法能為障礙，由貪欲故行所",
    "T11n0310_039:0224c07": "不行、由瞋恚故行所不行、由愚癡故行所不",
    "T11n0310_039:0224c08": "行、由怖畏故行所不行。復有五法能為障礙，",
    "T11n0310_039:0224c09": "謂殺生、不與取、欲邪行、妄語、飲酒。復有六法",
    "T11n0310_039:0224c10": "能為障礙，謂不恭敬佛菩提、不恭敬法、不恭",
    "T11n0310_039:0224c11": "敬僧、不恭敬律儀、不恭敬三摩地、不恭敬建",
    "T11n0310_039:0224c12": "立施設。復有七法能為障礙，謂慢、勝慢、勝上",
    "T11n0310_039:0224c13": "慢、增上慢、邪慢、下慢、我慢。復有八法能為障",
    "T11n0310_039:0224c14": "礙，何等為八？謂邪見、邪思、邪語、邪業、邪命、邪",
    "T11n0310_039:0224c15": "勤、邪念、邪三摩地。復有九法能為障礙，何等",
    "T11n0310_039:0224c16": "為九？謂於我身去來今世作不饒益生惱害",
    "T11n0310_039:0224c17": "事、於我所愛去來今世作不饒益生惱害事、",
    "T11n0310_039:0224c18": "我所不愛於去來今而作饒益生惱害事。",
    "T11n0310_039:0224c19": "復有十法能為障礙，謂十不善道。是故略說",
    "T11n0310_039:0224c20": "是十種法能為障礙，為欲止息寂靜永斷如",
    "T11n0310_039:0224c21": "是障礙法故，如來為諸有情敷演正法。舍利",
    "T11n0310_039:0224c22": "子！乃至一切違罪作意相應諸結，若由諸法",
    "T11n0310_039:0224c23": "住愛味觀，顛倒相應、違背出離、愛見執著、於",
    "T11n0310_039:0224c24": "有味著，有所依事身語意業，彼一切相如來",
    "T11n0310_039:0224c25": "了知皆是障礙。既了知已，如實說為能障礙",
    "T11n0310_039:0224c26": "法。復次舍利子！此如來無畏不可思議，以大",
    "T11n0310_039:0224c27": "悲為方便，真如平等、真性如性、非不如性、無",
    "T11n0310_039:0224c28": "變異性、無覆藏性、無怖畏性、無退屈性、無違",
    "T11n0310_039:0224c29": "諍性，由如是故光顯大眾，能令悅豫遍身怡",
    "T11n0310_039:0225a01": "適，心生淨信踊躍歡喜。舍利子！世間眾生無",
    "T11n0310_039:0225a02": "有能於如來無畏起違諍者。何以故？由如來",
    "T11n0310_039:0225a03": "無畏不可為諍故。如性平等處法界性，流布",
    "T11n0310_039:0225a04": "遍滿諸世界中，無能違害。如是無量無數不",
    "T11n0310_039:0225a05": "可思議無與等者不可宣說妙法成就，而如",
    "T11n0310_039:0225a06": "來大悲熏心，為諸有情說障礙法，欲令止息",
    "T11n0310_039:0225a07": "寂靜永斷彼障法故。舍利子！如來無畏不可",
    "T11n0310_039:0225a08": "思議無邊無際譬如虛空，若有欲求如來無",
    "T11n0310_039:0225a09": "畏邊際者，不異有人求於空際。舍利子！是諸",
    "T11n0310_039:0225a10": "菩薩摩訶薩聞如來說是不思議無畏如虛",
    "T11n0310_039:0225a11": "空已，信受諦奉清淨無疑，乃至發希奇想。舍",
    "T11n0310_039:0225a12": "利子！是名第三說障法無畏。由如來成就此",
    "T11n0310_039:0225a13": "無畏故，於大眾中正師子吼轉大梵輪，乃至",
    "T11n0310_039:0225a14": "一切世間所不能轉。",
    "T11n0310_039:0225a15": "「復次舍利子！如來、應、正等覺成就無上智力",
    "T11n0310_039:0225a16": "故，於大眾中唱如是言：『我說聖出離，所修能",
    "T11n0310_039:0225a17": "正盡苦道；若諸有情修習此道必定出離。』此",
    "T11n0310_039:0225a18": "中諸天世間無能於如來前如法立論：『汝所",
    "T11n0310_039:0225a19": "說道不能出離。』舍利子！云何名為聖出離道？",
    "T11n0310_039:0225a20": "舍利子！所謂一正趣道，能令眾生畢竟清淨。",
    "T11n0310_039:0225a21": "復有二法能令眾生畢竟出離，謂奢摩他及",
    "T11n0310_039:0225a22": "毘鉢舍那。復有三法能令出離，謂空、無相、無",
    "T11n0310_039:0225a23": "願解脫之門。復有四法能令出離，謂緣身生",
    "T11n0310_039:0225a24": "念、緣受生念、緣心生念、緣法生念。復有五法",
    "T11n0310_039:0225a25": "能令出離，謂信根、勤根、念根、三摩地根、慧根。",
    "T11n0310_039:0225a26": "復有六法能令出離，謂念佛、念法、念僧、念戒、",
    "T11n0310_039:0225a27": "念捨、念天。復有七法能令出離，所謂念等覺",
    "T11n0310_039:0225a28": "支、擇法等覺支、勤等覺支、喜等覺支、安息等",
    "T11n0310_039:0225a29": "覺支、三摩地等覺支、捨等覺支。復有八法能",
    "T11n0310_039:0225b01": "令出離，所謂聖八支道，正見、正思惟、正語、正",
    "T11n0310_039:0225b02": "業、正命、正勤、正念、正三摩地。復有九種悅根",
    "T11n0310_039:0225b03": "本法能令出離，所謂悅、喜、安息、樂、三摩地、如",
    "T11n0310_039:0225b04": "實智見、厭、及離欲、解脫。復有十法能令出離，",
    "T11n0310_039:0225b05": "謂十善業道。如是如來為諸有情如實開示",
    "T11n0310_039:0225b06": "聖出離行。舍利子！乃至一切所有正善菩提",
    "T11n0310_039:0225b07": "分法，或戒聚相應、或三摩地聚、慧聚、解脫聚、",
    "T11n0310_039:0225b08": "解脫智見聚相應，或聖諦相應、如是名為能",
    "T11n0310_039:0225b09": "出離行。又舍利子！能出離者所謂正行。言正",
    "T11n0310_039:0225b10": "行者，於此法中無有一法，若增若減、若來若",
    "T11n0310_039:0225b11": "去、若取若捨。何以故？非行正行者行一種覺。",
    "T11n0310_039:0225b12": "若能如實知見諸法皆不二性，是則名為聖",
    "T11n0310_039:0225b13": "出離行。舍利子！此如來無畏不可思議，以大",
    "T11n0310_039:0225b14": "悲為方便，真如平等、真性如性、非不如性、無",
    "T11n0310_039:0225b15": "變異性、無覆藏性、無怖畏性、無退屈性、無違",
    "T11n0310_039:0225b16": "諍性，由如是故光顯大眾，能令悅豫遍身怡",
    "T11n0310_039:0225b17": "適，心生淨信踊躍歡喜。舍利子！世間眾生無",
    "T11n0310_039:0225b18": "有能於如來無畏起違諍者。何以故？由如來",
    "T11n0310_039:0225b19": "無畏不可為諍故。如性平等處法界性，流布",
    "T11n0310_039:0225b20": "遍滿諸世界中，無能違害。如是聖出離行，無",
    "T11n0310_039:0225b21": "量無數不可思議無與等者不可宣說妙法",
    "T11n0310_039:0225b22": "成就，而如來大悲熏心，為諸眾生開示演說",
    "T11n0310_039:0225b23": "聖出離行。若有眾生如實解了修行正道，必",
    "T11n0310_039:0225b24": "能出離速盡諸苦。舍利子！如來無畏無邊無",
    "T11n0310_039:0225b25": "際譬如虛空，若有欲求如來無畏邊際者，不",
    "T11n0310_039:0225b26": "異有人求於空際。舍利子！諸菩薩摩訶薩聞",
    "T11n0310_039:0225b27": "是如來不思議無畏已，信受諦奉清淨無疑，",
    "T11n0310_039:0225b28": "乃至發希奇想。舍利子！是名第四說聖出離",
    "T11n0310_039:0225b29": "道無畏。由如來成就此無畏故，於大眾中正",
    "T11n0310_039:0225c01": "師子吼轉大梵輪，一切世間沙門婆羅門、諸",
    "T11n0310_039:0225c02": "天魔梵不能如法而轉。舍利子！如來如是四",
    "T11n0310_039:0225c03": "種無畏無邊無際譬如虛空，一切眾生不能",
    "T11n0310_039:0225c04": "得盡其邊際者。諸菩薩摩訶薩聞如來如是",
    "T11n0310_039:0225c05": "不思議無畏如虛空已，信受諦奉清淨無疑，",
    "T11n0310_039:0225c06": "倍復踊躍深生歡喜發希奇想。」爾時世尊欲",
    "T11n0310_039:0225c07": "重宣此義而說頌曰：",
    "T11n0310_039:0225c08": "「自然正覺悟，　　諸法平等性，",
    "T11n0310_039:0225c09": "故遍見如來，　　說名正等覺。",
    "T11n0310_039:0225c10": "若諸凡夫法，　　及學無學法，",
    "T11n0310_039:0225c11": "最勝獨覺法，　　佛法悉平等。",
    "T11n0310_039:0225c12": "一切世間法，　　及諸出世法，",
    "T11n0310_039:0225c13": "善不善不動，　　涅槃路平等。",
    "T11n0310_039:0225c14": "若空若無相，　　若離諸願樂，",
    "T11n0310_039:0225c15": "無生無有為，　　悉見平等性。",
    "T11n0310_039:0225c16": "覺平等性已，　　如所應宣說，",
    "T11n0310_039:0225c17": "解脫諸有情，　　大牟尼無畏。",
    "T11n0310_039:0225c18": "已解脫三有，　　復開示解脫，",
    "T11n0310_039:0225c19": "諸人天聖尊，　　顯第二無畏。",
    "T11n0310_039:0225c20": "最勝覺障法，　　習不證解脫，",
    "T11n0310_039:0225c21": "非清淨下劣，　　不具諸羞愧。",
    "T11n0310_039:0225c22": "未甞有身護，　　及以語意護，",
    "T11n0310_039:0225c23": "貪瞋癡怖畏，　　害命損他財，",
    "T11n0310_039:0225c24": "行邪欲妄語，　　飲酒不恭敬，",
    "T11n0310_039:0225c25": "七慢八邪支，　　悉非解脫處，",
    "T11n0310_039:0225c26": "九惱害多過，　　十不善業道，",
    "T11n0310_039:0225c27": "不如理思惟，　　愚癡無解脫。",
    "T11n0310_039:0225c28": "顛倒修諸行，　　執虛妄放逸，",
    "T11n0310_039:0225c29": "佛知說障法，　　是第三無畏。",
    "T11n0310_039:0226a01": "清淨門無量，　　修習證菩提，",
    "T11n0310_039:0226a02": "佛自然通達，　　說趣甘露法。",
    "T11n0310_039:0226a03": "乃至諸所有，　　眾多妙善法，",
    "T11n0310_039:0226a04": "助清淨菩提，　　最勝所稱讚。",
    "T11n0310_039:0226a05": "若善修習已，　　不證諸解脫，",
    "T11n0310_039:0226a06": "必無有是處，　　十力者誠言。",
    "T11n0310_039:0226a07": "若如理思惟，　　息廣大煩惱，",
    "T11n0310_039:0226a08": "觀諸法平等，　　善修習聖行。",
    "T11n0310_039:0226a09": "不執著諸相，　　是法及非法，",
    "T11n0310_039:0226a10": "解脫諸憂怖，　　大淨者所說。",
    "T11n0310_039:0226a11": "善知種種法，　　虛廓如淨空，",
    "T11n0310_039:0226a12": "又如幻如夢，　　解脫諸有海。",
    "T11n0310_039:0226a13": "若放逸造業，　　輪迴諸有趣，",
    "T11n0310_039:0226a14": "大悲愍眾生，　　欲令證解脫。",
    "T11n0310_039:0226a15": "十力牟尼尊，　　處生死化法，",
    "T11n0310_039:0226a16": "是第四無畏，　　清淨等虛空。",
    "T11n0310_039:0226a17": "「如是舍利子！是名如來不思議無畏。菩薩摩",
    "T11n0310_039:0226a18": "訶薩信受諦奉清淨無疑，乃至發希奇想。」爾",
    "T11n0310_039:0226a19": "時佛告舍利子：「云何菩薩摩訶薩於如來不",
    "T11n0310_039:0226a20": "思議大悲，信受諦奉乃至發希奇想？舍利子！",
    "T11n0310_039:0226a21": "諸佛如來大悲常轉。何以故？諸佛如來不捨",
    "T11n0310_039:0226a22": "一切眾生故，於一切時為成熟一切眾生故，",
    "T11n0310_039:0226a23": "當知大悲常起不息。舍利子！此如來大悲如",
    "T11n0310_039:0226a24": "是無量、如是不可思議、如是無等等、如是無",
    "T11n0310_039:0226a25": "邊、如是不可說、如是猛利、如是久遠，隨諸眾",
    "T11n0310_039:0226a26": "生乃至如來一切語業，於是大悲亦難宣說。",
    "T11n0310_039:0226a27": "何以故？猶如如來證得菩提不可思議，如是",
    "T11n0310_039:0226a28": "如來於諸眾生大悲發起，亦復如是不可思",
    "T11n0310_039:0226a29": "議。舍利子！云何如來證得菩提？舍利子！猶",
    "T11n0310_039:0226b01": "如來入如是無根無住故，證得菩提。舍利子！",
    "T11n0310_039:0226b02": "何等為根？何等為住？有身為根，虛妄分別為",
    "T11n0310_039:0226b03": "住。如來於此二法平等解了，是故說言，猶",
    "T11n0310_039:0226b04": "如如來入無根無住故，證得阿耨多羅三藐",
    "T11n0310_039:0226b05": "三菩提。一切眾生不能解了如是二法，如來",
    "T11n0310_039:0226b06": "於彼發起大悲，我今定當開示令其解了如",
    "T11n0310_039:0226b07": "是無根無住法故。",
    "T11n0310_039:0226b08": "「復次舍利子！夫菩提者其性寂靜。何等名為",
    "T11n0310_039:0226b09": "寂靜二法？舍利子！於內為寂、於外為靜。何以",
    "T11n0310_039:0226b10": "故？眼性是空，離我我所，如是耳鼻舌身意意",
    "T11n0310_039:0226b11": "性是空，離我我所。若如是知，名之為寂。如實",
    "T11n0310_039:0226b12": "了知眼性空已不趣於色，乃至如實了知意",
    "T11n0310_039:0226b13": "性空已不趣於法。若如是知，名之為靜。一切",
    "T11n0310_039:0226b14": "眾生於此寂靜二法不能解了，如來於彼發",
    "T11n0310_039:0226b15": "起大悲，我今定當開示令其解了如是寂靜",
    "T11n0310_039:0226b16": "二法故。",
    "T11n0310_039:0226b17": "「復次舍利子！我證菩提自性清淨。云何名為",
    "T11n0310_039:0226b18": "自性清淨？舍利子！菩提之性體無染污，菩提",
    "T11n0310_039:0226b19": "之性與虛空等，菩提之性是虛空性，菩提之",
    "T11n0310_039:0226b20": "性同於虛空，菩提虛空平等平等究竟性淨。",
    "T11n0310_039:0226b21": "愚癡凡夫不覺如是自性清淨，而為客塵煩",
    "T11n0310_039:0226b22": "惱之所染污。一切眾生於是自性清淨不能",
    "T11n0310_039:0226b23": "解了，如來於彼發起大悲，我今定當開示令",
    "T11n0310_039:0226b24": "其解了如是自性清淨故。",
    "T11n0310_039:0226b25": "「復次舍利子！我證菩提無入無出。何等名為",
    "T11n0310_039:0226b26": "入出二法？舍利子！所言入者名執諸法，所言",
    "T11n0310_039:0226b27": "出者名不執諸法。如來明見無入無出平等",
    "T11n0310_039:0226b28": "法性，猶如如來明見無遠及無彼岸。何以故？",
    "T11n0310_039:0226b29": "以一切法性離遠及彼岸故，能證是法故名",
    "T11n0310_039:0226c01": "如來。一切眾生於此無入無出法性不能覺",
    "T11n0310_039:0226c02": "了，如來於彼發起大悲，我今定當開示令其",
    "T11n0310_039:0226c03": "覺了如是無入無出法故。",
    "T11n0310_039:0226c04": "「復次舍利子！我證菩提無相無境。何等名為",
    "T11n0310_039:0226c05": "無相無境？舍利子。不得眼識名為無相，不觀",
    "T11n0310_039:0226c06": "於色名為無境。乃至不得意識名為無相，不",
    "T11n0310_039:0226c07": "觀於法名為無境。舍利子！無相無境眾聖所",
    "T11n0310_039:0226c08": "行。何等所行？謂在三界愚癡凡夫於眾聖所",
    "T11n0310_039:0226c09": "行不能行故，於無相無境不能覺了。如來於",
    "T11n0310_039:0226c10": "彼發起大悲，我今定當開示令其覺了如是",
    "T11n0310_039:0226c11": "無相無境法故。",
    "T11n0310_039:0226c12": "「復次舍利子！言菩提者非去來今，三世平等",
    "T11n0310_039:0226c13": "三相輪斷。何等名為三相輪斷？舍利子！於過",
    "T11n0310_039:0226c14": "去世心無顧轉，於未來世識無趣向，於現在",
    "T11n0310_039:0226c15": "世意無起作。是心意識無有安住，不分別過",
    "T11n0310_039:0226c16": "去、不執著未來、不戲論現在。一切眾生不能",
    "T11n0310_039:0226c17": "覺悟三世等性三輪清淨，如來於彼發起大",
    "T11n0310_039:0226c18": "悲，我今定當開示令其覺悟如是三世三輪",
    "T11n0310_039:0226c19": "平等清淨故。",
    "T11n0310_039:0226c20": "「復次舍利子！我證菩提無為無性。何故名曰",
    "T11n0310_039:0226c21": "無為無性？舍利子！是菩提性非眼識所識，乃",
    "T11n0310_039:0226c22": "至非意識所識。言無為者無生無滅亦無有",
    "T11n0310_039:0226c23": "住，三相永離故名無為。舍利子！知無為性當",
    "T11n0310_039:0226c24": "覺有為。何以故？諸法自性即是無性。夫無性",
    "T11n0310_039:0226c25": "者即體無二，一切眾生不能覺悟此無性無",
    "T11n0310_039:0226c26": "為故，如來於彼發起大悲，我今定當開示令",
    "T11n0310_039:0226c27": "其覺悟如是無性無為故。",
    "T11n0310_039:0226c28": "「復次舍利子！我證菩提無差別迹。何故名為",
    "T11n0310_039:0226c29": "無差別迹？舍利子！真如法性二俱名迹，性無",
    "T11n0310_039:0227a01": "別異性無安住名無差別。諸法實際名之為",
    "T11n0310_039:0227a02": "迹，性無動搖名無差別。諸法空性名之為迹，",
    "T11n0310_039:0227a03": "性不可得名無差別。諸法無相名之為迹，性",
    "T11n0310_039:0227a04": "不可尋名無差別。諸法無願名之為迹，性無",
    "T11n0310_039:0227a05": "發起名無差別。無眾生性名之為迹，即體性",
    "T11n0310_039:0227a06": "無名無差別。是虛空相名之為迹，性不可得",
    "T11n0310_039:0227a07": "名無差別。其性無生是名為迹，其性無滅名",
    "T11n0310_039:0227a08": "無差別。其性無為是名為迹，性無行住名",
    "T11n0310_039:0227a09": "無差別。為菩提相是名為迹，其性寂靜名無",
    "T11n0310_039:0227a10": "差別。為涅槃相是名為迹，其性無生名無差",
    "T11n0310_039:0227a11": "別。舍利子！一切眾生不能覺悟無差別迹，如",
    "T11n0310_039:0227a12": "來於彼發起大悲，我今定當開示令其覺悟",
    "T11n0310_039:0227a13": "如是無差別迹故。",
    "T11n0310_039:0227a14": "「復次舍利子！言菩提者不可以身證、不可以",
    "T11n0310_039:0227a15": "心證。何以故？身性無知無有作用，譬如草木",
    "T11n0310_039:0227a16": "牆壁琢石之光，心性亦爾。譬如幻事陽焰水",
    "T11n0310_039:0227a17": "月，若能如是覺悟身心是名菩提。舍利子！但",
    "T11n0310_039:0227a18": "以世俗言說假名菩提，菩提實性不可言說，",
    "T11n0310_039:0227a19": "不可以身得、不可以心得、不可以法得、不可",
    "T11n0310_039:0227a20": "以非法得、不可以真實得、不可以非真實得、",
    "T11n0310_039:0227a21": "不可以諦得、不可以妄得。何以故？由菩提性",
    "T11n0310_039:0227a22": "離言說故，亦離一切諸法相故。又以菩提無",
    "T11n0310_039:0227a23": "有形相用通言說，譬如虛空無有形處故不",
    "T11n0310_039:0227a24": "可說。舍利子！如實尋求一切諸法皆無言說。",
    "T11n0310_039:0227a25": "何以故？由諸法中無有言說，於言說中亦無",
    "T11n0310_039:0227a26": "諸法。一切眾生不能覺悟如是諸法理趣，如",
    "T11n0310_039:0227a27": "來於彼發起大悲，我今定當開示諸法理趣",
    "T11n0310_039:0227a28": "令其覺悟如是諦實義旨故。",
    "T11n0310_039:0227a29": "「復次舍利子！言菩提者無取無藏。何等名為",
    "T11n0310_039:0227b01": "無取無藏？舍利子！了知眼故名無所取，不觀",
    "T11n0310_039:0227b02": "色故名曰無藏。舍利子！如來證是菩提無取",
    "T11n0310_039:0227b03": "無藏故，不取於眼、不藏於色、不住於識，乃至",
    "T11n0310_039:0227b04": "不取於意、不藏於法、不住於識。雖不住識而",
    "T11n0310_039:0227b05": "能了知一切眾生心之所住。云何了知？謂諸",
    "T11n0310_039:0227b06": "眾生心住四法。何等為四？一切眾生心住於",
    "T11n0310_039:0227b07": "識、心住於受、心住於想、心住於行。如來如是",
    "T11n0310_039:0227b08": "如實了知住與不住，一切眾生不能覺悟無",
    "T11n0310_039:0227b09": "住實際，如來於彼發起大悲，我今定當開示",
    "T11n0310_039:0227b10": "令其覺悟如是無住實際法故。「復次舍利子！",
    "T11n0310_039:0227b11": "言菩提者空之異名，由空空故菩提亦空，菩",
    "T11n0310_039:0227b12": "提空故諸法亦空，是故如來如其空性覺一",
    "T11n0310_039:0227b13": "切法，不由空故覺法空性，由一理趣智故覺",
    "T11n0310_039:0227b14": "法性空。空與菩提性無有二，由無二故不可",
    "T11n0310_039:0227b15": "說言此是菩提、此是空性；若有二者則可言",
    "T11n0310_039:0227b16": "說此為菩提、此為空性。以法無二無有二相，",
    "T11n0310_039:0227b17": "無名無相無行，畢竟不行亦不現行。所言空",
    "T11n0310_039:0227b18": "者遠離取執，勝義諦中無法可得，由性空故",
    "T11n0310_039:0227b19": "說名為空。如說太虛名為虛空，而太虛性不",
    "T11n0310_039:0227b20": "可言說。如是空法說名為空，而彼空性不可",
    "T11n0310_039:0227b21": "言說。如是悟入諸法實無有名假立名說，然",
    "T11n0310_039:0227b22": "諸法名無方無處。如名詮諸法，此法無方無",
    "T11n0310_039:0227b23": "處亦復如是。如來了知一切諸法從本已來",
    "T11n0310_039:0227b24": "無生無起，如是知已而證解脫，然其實性無",
    "T11n0310_039:0227b25": "縛無脫。諸癡凡夫不能覺悟此菩提性，如來",
    "T11n0310_039:0227b26": "於彼發起大悲，我當開示令其覺悟如是菩",
    "T11n0310_039:0227b27": "提之實性故。",
    "T11n0310_039:0227b28": "「復次舍利子！菩提之性與太虛等，然太虛性",
    "T11n0310_039:0227b29": "無等不等。菩提亦爾無等不等，猶如諸法性",
    "T11n0310_039:0227c01": "無真實，不可說等及不平等。如是舍利子！如",
    "T11n0310_039:0227c02": "來覺悟一切諸法其性平等無不平等，如實",
    "T11n0310_039:0227c03": "覺悟無有少法可為平等及不平等，如是如",
    "T11n0310_039:0227c04": "來如實智量窮諸法量。何者名為如實智耶？",
    "T11n0310_039:0227c05": "謂知諸法本無而生生已離散，無主而生無",
    "T11n0310_039:0227c06": "主而散，若生若散隨眾緣轉，此中無有一法",
    "T11n0310_039:0227c07": "若轉若還及隨轉者，故說如來為斷諸徑說",
    "T11n0310_039:0227c08": "微妙法。一切眾生不能覺悟斷諸徑法，如來",
    "T11n0310_039:0227c09": "於彼發起大悲，我當開示令其覺悟如是斷",
    "T11n0310_039:0227c10": "諸徑法故。",
    "T11n0310_039:0227c11": "「復次舍利子！言菩提者即是如句。何等名為",
    "T11n0310_039:0227c12": "如句之相？舍利子！如菩提相諸色亦爾，同彼",
    "T11n0310_039:0227c13": "真如無有退還而不遍至，受想行識亦復如",
    "T11n0310_039:0227c14": "是，如彼真如無不遍至。舍利子！如菩提相同",
    "T11n0310_039:0227c15": "彼真如，四大之性亦復如是，如彼真如無有",
    "T11n0310_039:0227c16": "退還而不遍至。如菩提性同彼真如，眼界色",
    "T11n0310_039:0227c17": "界及眼識界，乃至意界法界及意識界亦復",
    "T11n0310_039:0227c18": "如是。如菩提相但假施設，一切諸法蘊界處",
    "T11n0310_039:0227c19": "等但假施設亦復如是。知如是相名為如句。",
    "T11n0310_039:0227c20": "又舍利子！如來一切如實覺悟不顛倒覺，猶",
    "T11n0310_039:0227c21": "如前際，中後亦爾。何以故？前際無生、後際無",
    "T11n0310_039:0227c22": "趣、中際遠離，如是一切名為如句，如是一句",
    "T11n0310_039:0227c23": "一切亦爾，如是一切一句亦爾，非如性中一",
    "T11n0310_039:0227c24": "性多性而是可得。一切眾生不能覺悟此之",
    "T11n0310_039:0227c25": "如句，如來於彼發起大悲，我當開示令其覺悟",
    "T11n0310_039:0227c26": "如是真如法句故。",
    "T11n0310_039:0227c27": "「復次舍利子！言菩提者名入於行及入無行。",
    "T11n0310_039:0227c28": "何等名為行及無行？舍利子！發起善法名之",
    "T11n0310_039:0227c29": "為行，一切諸法即不可得名為無行。住不住",
    "T11n0310_039:0228a01": "心名之為行，無相三摩地解脫門名為無行。",
    "T11n0310_039:0228a02": "舍利子！所言行者稱量算數觀察於心，言無",
    "T11n0310_039:0228a03": "行者過稱量等。云何名為過稱量等？以一切",
    "T11n0310_039:0228a04": "處無有諸識作用業故。舍利子！所言行者謂",
    "T11n0310_039:0228a05": "於是處觀察有為，言無行者謂於是處證於",
    "T11n0310_039:0228a06": "無為。愚癡凡夫不能覺悟入行非行，如來於",
    "T11n0310_039:0228a07": "彼發起大悲，我當開示令其覺悟如是入行",
    "T11n0310_039:0228a08": "非行法故。",
    "T11n0310_039:0228a09": "「復次舍利子！夫菩提者無流無取。云何名為",
    "T11n0310_039:0228a10": "無流無取？舍利子！離四流性故曰無流。何謂",
    "T11n0310_039:0228a11": "為四？離欲流性、離有流性、離無明流性、離見",
    "T11n0310_039:0228a12": "流性。舍利子！離四取性故名無取。何等為四？",
    "T11n0310_039:0228a13": "離欲取性、離有取性、離見取性、離戒取性。舍",
    "T11n0310_039:0228a14": "利子！如是四取皆由無明，而為盲闇愛水隍",
    "T11n0310_039:0228a15": "池之所擁閉，由執我故受蘊界處。如來於中",
    "T11n0310_039:0228a16": "如實了知，我取根本自證清淨，亦令眾生證",
    "T11n0310_039:0228a17": "得清淨。舍利子！如來既證是清淨故，於諸法",
    "T11n0310_039:0228a18": "中無所分別。何以故？舍利子！由此分別起不",
    "T11n0310_039:0228a19": "如理思惟，此但如理相應故不起無明，不起",
    "T11n0310_039:0228a20": "無明故不能發起十二有支，若不發起十二",
    "T11n0310_039:0228a21": "有支此即無生，若無生者此即決定，若決定",
    "T11n0310_039:0228a22": "者此即了義，若了義者此即勝義，若勝義者",
    "T11n0310_039:0228a23": "即無人義，無人義者即不可說義，不可說義",
    "T11n0310_039:0228a24": "者即緣起義，諸緣起義者即是法義，諸法義",
    "T11n0310_039:0228a25": "者即如來義。舍利子！若能如是觀緣起者即",
    "T11n0310_039:0228a26": "是觀法，若觀法者即觀如來。如是觀者離真",
    "T11n0310_039:0228a27": "如外無有所觀。此中云何有所有耶？謂相及",
    "T11n0310_039:0228a28": "緣。如是二法若能觀察無相無緣，即真實觀。",
    "T11n0310_039:0228a29": "如來覺悟如是諸法平等故平等，愚癡凡夫",
    "T11n0310_039:0228b01": "不能覺悟此無流無取性，如來於彼發起大",
    "T11n0310_039:0228b02": "悲，我當開示令其覺悟如是無流無取性",
    "T11n0310_039:0228b03": "故。",
    "T11n0310_039:0228b04": "「復次舍利子！夫菩提者，其性清淨無垢無執。",
    "T11n0310_039:0228b05": "云何名為清淨無垢及以無執？舍利子！空故",
    "T11n0310_039:0228b06": "清淨，無相故無垢，無願故無執。又舍利子！無",
    "T11n0310_039:0228b07": "生故清淨、無作故無垢、無取故無執。又舍利",
    "T11n0310_039:0228b08": "子！自性故清淨，遍淨故無垢，光潔故無執。又",
    "T11n0310_039:0228b09": "舍利子！無戲論故清淨，離戲論故無垢，戲論",
    "T11n0310_039:0228b10": "寂靜故無執。又舍利子！真如故清淨，法界故",
    "T11n0310_039:0228b11": "無垢，實際故無執。又舍利子！虛靜故清淨，無",
    "T11n0310_039:0228b12": "礙故無垢，空寂故無執。又舍利子！內遍知故",
    "T11n0310_039:0228b13": "清淨，外不行故無垢，內外不可得故無執。又",
    "T11n0310_039:0228b14": "舍利子！蘊遍知故清淨，界自體故無垢，處損",
    "T11n0310_039:0228b15": "減故無執。又舍利子！過去盡智故清淨，未來",
    "T11n0310_039:0228b16": "無生智故無垢，現在法界住智故無執。舍利",
    "T11n0310_039:0228b17": "子！如是清淨無垢無執之性同趣一句，言一",
    "T11n0310_039:0228b18": "句者謂寂靜句。諸寂靜者即極寂靜，極寂靜",
    "T11n0310_039:0228b19": "者即遍寂靜，遍寂靜者名大牟尼。舍利子！猶",
    "T11n0310_039:0228b20": "如太虛菩提亦爾，如菩提性諸法亦爾，如諸",
    "T11n0310_039:0228b21": "法性真實亦爾，如真實性國土亦爾，如國土",
    "T11n0310_039:0228b22": "性涅槃亦爾，故說涅槃諸法平等亦名究竟。",
    "T11n0310_039:0228b23": "無邊際相故無有對治，離對治相故如是諸",
    "T11n0310_039:0228b24": "法本來清淨無垢無執。舍利子！如來於是色",
    "T11n0310_039:0228b25": "無色等一切諸法，如實覺悟觀有情性，遊戲",
    "T11n0310_039:0228b26": "清淨無垢無執，發起大悲，我今定當開示令",
    "T11n0310_039:0228b27": "其覺悟如是清淨無垢無執法故。",
    "T11n0310_039:0228b28": "「復次舍利子！如是如來不可思議大悲，不由",
    "T11n0310_039:0228b29": "功用任運常轉，流布遍滿十方世界無有障",
    "T11n0310_039:0228c01": "礙。舍利子！如來大悲不可思議無邊無際猶",
    "T11n0310_039:0228c02": "如虛空，若有欲求如來大悲邊際者，不異有",
    "T11n0310_039:0228c03": "人求於空際。舍利子！是諸菩薩摩訶薩聞如",
    "T11n0310_039:0228c04": "來不思議大悲同虛空已，信受諦奉清淨無",
    "T11n0310_039:0228c05": "疑，乃至發希奇想。」爾時世尊欲重宣此義而",
    "T11n0310_039:0228c06": "說頌曰：",
    "T11n0310_039:0228c07": "「諸佛證菩提，　　無根無所住，",
    "T11n0310_039:0228c08": "如佛所證已，　　為諸眾生說。",
    "T11n0310_039:0228c09": "諸佛證菩提，　　寂靜極寂靜，",
    "T11n0310_039:0228c10": "觀眼等內空，　　色等外空性。",
    "T11n0310_039:0228c11": "有情不覺悟，　　寂靜極寂靜，",
    "T11n0310_039:0228c12": "如來知句義，　　於彼起大悲。",
    "T11n0310_039:0228c13": "菩提性光潔，　　清淨等虛空，",
    "T11n0310_039:0228c14": "是眾生不了，　　於彼起大悲。",
    "T11n0310_039:0228c15": "諸佛證菩提，　　無去來取捨，",
    "T11n0310_039:0228c16": "是眾生不了，　　於彼起大悲。",
    "T11n0310_039:0228c17": "諸佛證菩提，　　無相無境界，",
    "T11n0310_039:0228c18": "眾聖之所行，　　非愚夫所履。",
    "T11n0310_039:0228c19": "諸凡夫不知，　　雖知不明達，",
    "T11n0310_039:0228c20": "如來於彼類，　　興起於大悲。",
    "T11n0310_039:0228c21": "無為之自性，　　無生亦無滅，",
    "T11n0310_039:0228c22": "於彼亦無住，　　三輪長解脫。",
    "T11n0310_039:0228c23": "愚夫不能覺，　　諸有為自性，",
    "T11n0310_039:0228c24": "於彼起大悲，　　開如是理趣。",
    "T11n0310_039:0228c25": "菩提非身證，　　亦不由心證，",
    "T11n0310_039:0228c26": "身自性無知，　　心如幻事等。",
    "T11n0310_039:0228c27": "愚夫不能覺，　　身心自體性，",
    "T11n0310_039:0228c28": "於彼起大悲，　　開如是妙理。",
    "T11n0310_039:0228c29": "諸佛自然證，　　廣大勝菩提，",
    "T11n0310_039:0229a01": "安坐樹王下，　　觀察含靈性。",
    "T11n0310_039:0229a02": "登上生死輪，　　循環種種趣，",
    "T11n0310_039:0229a03": "如來見彼已，　　興猛厲大悲。",
    "T11n0310_039:0229a04": "憍慢之所壞，　　見網恒纏裹，",
    "T11n0310_039:0229a05": "於苦生樂想，　　無常起常想。",
    "T11n0310_039:0229a06": "計淨我眾生，　　命者見所壞，",
    "T11n0310_039:0229a07": "如來觀彼已，　　興猛厲大悲。",
    "T11n0310_039:0229a08": "一切眾生性，　　覆障於癡膜，",
    "T11n0310_039:0229a09": "無有慧光明，　　如重雲掩日。",
    "T11n0310_039:0229a10": "如來見彼已，　　興猛厲大悲，",
    "T11n0310_039:0229a11": "以無垢智光，　　當為彼明照。",
    "T11n0310_039:0229a12": "既入諸惡趣，　　常迷失正道，",
    "T11n0310_039:0229a13": "或墮地獄趣，　　畜生鬼趣中。",
    "T11n0310_039:0229a14": "過去佛已知，　　導開前正路，",
    "T11n0310_039:0229a15": "今佛見彼已，　　興猛厲大悲。",
    "T11n0310_039:0229a16": "佛知一切法，　　真如及實性，",
    "T11n0310_039:0229a17": "清淨等虛空，　　證成真解脫。",
    "T11n0310_039:0229a18": "諸眾生不知，　　如是淨妙法，",
    "T11n0310_039:0229a19": "如來見彼已，　　興猛厲大悲。",
    "T11n0310_039:0229a20": "「如是舍利子！是名如來不思議大悲。諸菩薩",
    "T11n0310_039:0229a21": "摩訶薩聞是不可思議大悲已，信受諦奉清",
    "T11n0310_039:0229a22": "淨無疑，倍復踊躍深生歡喜發希奇想。」",
    "T11n0310_039:0229a23": "大寶積經卷第三十九"
}