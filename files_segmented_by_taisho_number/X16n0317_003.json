{
    "X16n0317_003:0656b22": "大佛頂如來密因修證了義諸菩薩萬行首楞嚴經",
    "X16n0317_003:0656b23": "正見卷第三",
    "X16n0317_003:0656b24": "住婁東古興福禪寺沙門　濟時　述",
    "X16n0317_003:0656c01": "△二辯六入。",
    "X16n0317_003:0656c02": "復次阿難云何六入本如來藏妙真如性。",
    "X16n0317_003:0656c03": "所言入者。即是相入之入。葢真如無有際畔。六根",
    "X16n0317_003:0656c04": "皆可入故。不同小乘執為有故。以小乘定執有外",
    "X16n0317_003:0656c05": "塵等相是根生。故不同爾。今言入者。還是真如自",
    "X16n0317_003:0656c06": "覺自相。非有外塵入得矣故云。六入本如來藏妙",
    "X16n0317_003:0656c07": "真如性。△一眼入。",
    "X16n0317_003:0656c08": "阿難即彼目睛瞪發勞者(至)明暗二塵畢竟無體。",
    "X16n0317_003:0656c09": "第一辯眼入者。先舉喻以明其妄。前喻目勞故見",
    "X16n0317_003:0656c10": "狂花。此狂花相。非是外物。以妙覺明性。瞪勞發狂。",
    "X16n0317_003:0656c11": "妄見花相。然此狂花。離心畢竟無體。因於下標無",
    "X16n0317_003:0656c12": "生性。因明暗二塵發見居中。此之見性。亦非外物。",
    "X16n0317_003:0656c13": "以真如不守自性。吸此塵象。名為見性。然此見性。",
    "X16n0317_003:0656c14": "離塵畢竟無體。同彼狂花。",
    "X16n0317_003:0656c15": "如是阿難當知是見(至)又空自觀何關汝入。",
    "X16n0317_003:0656c16": "如是下廣破。當知是見非明暗來。非於根出。不於",
    "X16n0317_003:0656c17": "空生。何以故。明暗若有見。不容有起滅矣。根若有",
    "X16n0317_003:0656c18": "見。便無有明暗矣。空若有見。還當見根。又空自觀。",
    "X16n0317_003:0656c19": "何關汝入。四處推之。都無有見。由是而論。今說有",
    "X16n0317_003:0656c20": "見者。的是真如自覺自相。何有於外物哉設有外",
    "X16n0317_003:0656c21": "物從眼入者。乃是虗妄。同彼瞪勞。",
    "X16n0317_003:0656c22": "是故當知眼入虗妄本非因緣非自然性。",
    "X16n0317_003:0656c23": "是故下結成法義。若計明暗等塵入眼有見者。即",
    "X16n0317_003:0656c24": "是虗妄。不知此見性元是如來妙真如性。何有因",
    "X16n0317_003:0657a01": "緣自然為你見得耶。△二耳入。",
    "X16n0317_003:0657a02": "阿難譬如有人以兩手指(至)動靜二塵畢竟無體。",
    "X16n0317_003:0657a03": "第二辯耳入者。先舉喻以明其妄。喻如耳勞頭中",
    "X16n0317_003:0657a04": "作聲。此聲相非是外物。以妙覺明心瞪勞發聦。妄",
    "X16n0317_003:0657a05": "有聲相。然此聲相。離心畢竟無體。因於下標無生",
    "X16n0317_003:0657a06": "性。今因動靜二塵發聞居中。此之聞性亦非外物。",
    "X16n0317_003:0657a07": "以真如不守自性。吸此塵象。名聽聞性。然此聞性。",
    "X16n0317_003:0657a08": "離塵畢竟無體。喻彼作聲。",
    "X16n0317_003:0657a09": "如是阿難當知是聞(至)又空自聞何關汝入。",
    "X16n0317_003:0657a10": "如是下廣破。當知如是聞性。非動靜來。非於根出。",
    "X16n0317_003:0657a11": "不於空生。何以故。靜若有聞。則動時不應有。動若",
    "X16n0317_003:0657a12": "有聞。則靜時不應有。根若有聞。必無動靜。空若有",
    "X16n0317_003:0657a13": "聞。則非虗空。又空自聞。何關汝入。四處推之。都無",
    "X16n0317_003:0657a14": "聞體。由是而知。今有聞性者。的是真如自聞自心",
    "X16n0317_003:0657a15": "而已。何有於外物哉。設有外物從耳入者。乃是虗",
    "X16n0317_003:0657a16": "妄。同彼指塞。",
    "X16n0317_003:0657a17": "是故當知耳入虗妄本非因緣非自然性。",
    "X16n0317_003:0657a18": "是故下結成法義若計動靜等相入耳有聞者乃",
    "X16n0317_003:0657a19": "是虗妄。不知此聞性元是如來妙真如性。何有因",
    "X16n0317_003:0657a20": "緣自然為你聞得耶。△三鼻入。",
    "X16n0317_003:0657a21": "阿難譬如有人急畜其鼻(至)通塞二塵畢竟無體。",
    "X16n0317_003:0657a22": "第三辯鼻入者。先舉喻以明其妄。喻如畜勞。聞有",
    "X16n0317_003:0657a23": "冷觸諸香臭氣。此冷觸等相非是外物。以妙覺明",
    "X16n0317_003:0657a24": "心瞪勞。妄有冷觸等相。然此冷觸等相。離心畢竟",
    "X16n0317_003:0657b01": "無體。因於下標無生性。今因通塞二塵發聞居中。",
    "X16n0317_003:0657b02": "此之聞性實非外物以真如不守自性。吸此塵象",
    "X16n0317_003:0657b03": "名齅聞性。然齅聞性離塵畢竟無體同彼冷觸。",
    "X16n0317_003:0657b04": "當知是聞非通塞來(至)空自有聞何關汝入。",
    "X16n0317_003:0657b05": "當知下廣破。當知是聞非通塞來。非於根出。不於",
    "X16n0317_003:0657b06": "空生。何以故。通若有聞。則塞時性滅。塞若有聞。則",
    "X16n0317_003:0657b07": "通時不明。根若有聞。必無通塞。空若有聞。自當還",
    "X16n0317_003:0657b08": "齅汝鼻。又空自聞。何關汝入。四處推之。都無有聞。",
    "X16n0317_003:0657b09": "由是而言。所有聞性者。的是真如自聞自性而已。",
    "X16n0317_003:0657b10": "何有於外物哉。設有外物從鼻入者。即是虗妄。同",
    "X16n0317_003:0657b11": "彼畜勞。",
    "X16n0317_003:0657b12": "是故當知鼻入虗妄本非因緣非自然性。",
    "X16n0317_003:0657b13": "是故下結成法義。若計通塞等入鼻有聞者。即是",
    "X16n0317_003:0657b14": "虗妄。不知此齅聞性元是如來妙真如性。何有因",
    "X16n0317_003:0657b15": "緣自然為你齅聞得耶。△四舌入。",
    "X16n0317_003:0657b16": "阿難譬如有人以舌舐吻(至)及淡二塵畢竟無體。",
    "X16n0317_003:0657b17": "第四辯舌入者。先舉喻以明其妄。喻如舌勞。則有",
    "X16n0317_003:0657b18": "甜苦等相。此甜苦等非是外物。以妙覺明心瞪勞",
    "X16n0317_003:0657b19": "妄有甜苦等。然此甜苦等離心畢竟無體。因甜苦",
    "X16n0317_003:0657b20": "下標無生性。今因甜苦淡二塵發知居中。此知味",
    "X16n0317_003:0657b21": "性是非外物。以真如不守自性。吸此塵象。名知味",
    "X16n0317_003:0657b22": "性。然此知味性。離塵畢竟無體。同彼甜淡。",
    "X16n0317_003:0657b23": "如是阿難當知如是(至)又空自知何關汝入。",
    "X16n0317_003:0657b24": "如是下廣破。當知是嘗苦淡知非甜苦來。非因淡",
    "X16n0317_003:0657c01": "有。又非根生。不於空出。何以故。此知味性。若從甜",
    "X16n0317_003:0657c02": "苦來。則淡時性滅。淡若有知。則甜性已亡。根若有",
    "X16n0317_003:0657c03": "知。必無甜淡。及與苦塵。空若有味。非性所及。又空",
    "X16n0317_003:0657c04": "自知。何關汝入。四處推之。都無知味性。由是而言。",
    "X16n0317_003:0657c05": "所有知味性者。的是真如自嘗自體而已。何有於",
    "X16n0317_003:0657c06": "外物哉。設有外物從舌入者。即是虗妄。同彼舐勞。",
    "X16n0317_003:0657c07": "是故當知舌入虗妄本非因緣非自然性。",
    "X16n0317_003:0657c08": "是故下結成法義。若計甜苦等相從舌入者。即是",
    "X16n0317_003:0657c09": "虗妄。不知此知味性。元是如來妙真如性。何有因",
    "X16n0317_003:0657c10": "緣自然為你嘗得耶。△五身入。",
    "X16n0317_003:0657c11": "阿難譬如有人以一冷手(至)違順二塵畢竟無體。",
    "X16n0317_003:0657c12": "第五辯身入者。先舉喻以明其妄。喻如觸勞。顯於",
    "X16n0317_003:0657c13": "離知。離知者。離冷從熱。離熱從冷。皆以勢言。故曰",
    "X16n0317_003:0657c14": "離知。且離知之體。非是外物。以妙覺明心瞪勞妄",
    "X16n0317_003:0657c15": "有知性。然此知性離心畢竟無體。因於下標無生",
    "X16n0317_003:0657c16": "性。今因離合二塵發覺居中。此之覺知。乃非他物。",
    "X16n0317_003:0657c17": "以真如不守自性。吸此塵象。名知覺性。然此知覺",
    "X16n0317_003:0657c18": "性。離塵畢竟無體。同彼手觸。",
    "X16n0317_003:0657c19": "如是阿難當知是覺(至)空自知覺何關汝入。",
    "X16n0317_003:0657c20": "如是下廣破。當知是覺。非離合來。非違順有。不於",
    "X16n0317_003:0657c21": "根出。又非空生。何以故。此知覺性對離合時。合若",
    "X16n0317_003:0657c22": "有知。到離時則知性已滅。離若有知。則合時知性",
    "X16n0317_003:0657c23": "便亡。違順亦同此破。又根若有知。必無離合違順",
    "X16n0317_003:0657c24": "四相。空若有知。何關汝入。四處推之。都無知性。由",
    "X16n0317_003:0658a01": "是而論。所有知覺性者。的是真如自心取自心而",
    "X16n0317_003:0658a02": "已。何有於外物哉。設有外物。從身入者。則是虗妄。",
    "X16n0317_003:0658a03": "同彼離知。",
    "X16n0317_003:0658a04": "是故當知身入虗妄本非因緣非自然性。",
    "X16n0317_003:0658a05": "是故下結成法義。若計離合違順入身有觸相者。",
    "X16n0317_003:0658a06": "即是虗妄。不知此覺觸相。元是如來妙真如性。何",
    "X16n0317_003:0658a07": "有因緣自然為你知得耶。△六意入。",
    "X16n0317_003:0658a08": "阿難譬如有人勞倦則眠(至)生滅二塵畢竟無體。",
    "X16n0317_003:0658a09": "第六辯意入者。先舉喻以明其妄。喻如意勞。故有",
    "X16n0317_003:0658a10": "寤寐憶忘等事。此寤寐等非是外物。以妙覺明心",
    "X16n0317_003:0658a11": "瞪勞。妄有寤寐憶忘生滅等事。習歸意中。然此寤",
    "X16n0317_003:0658a12": "寐等。離心畢竟無體。因於下標無生性。今因生滅",
    "X16n0317_003:0658a13": "二塵。集知居中。此集知性。亦非外物。以真如不守",
    "X16n0317_003:0658a14": "自性。隨見聞等流。流至無際。意則迎之。意者。象也。",
    "X16n0317_003:0658a15": "肖象其事。稱意知根。意知即覺知也。然此覺知性。",
    "X16n0317_003:0658a16": "離塵畢竟無體。同彼寤寐等。",
    "X16n0317_003:0658a17": "如是阿難當知如是(至)自是空知何關汝入。",
    "X16n0317_003:0658a18": "如是下廣破。當知如是覺知之根。非寤寐來。非生",
    "X16n0317_003:0658a19": "滅有。不於根出。亦非空生。何以故。此意知根。寤時",
    "X16n0317_003:0658a20": "若有。到寐時便無。將何為寐。寐性反此。生時若有。",
    "X16n0317_003:0658a21": "到滅時便無。將何為滅滅性反此。至若根出者。其",
    "X16n0317_003:0658a22": "寤寐開合。乃屬身根。與意絕不相干。而今有意知",
    "X16n0317_003:0658a23": "根者。竟同空花。又空若有知。何關汝入。四處推之。",
    "X16n0317_003:0658a24": "都無有意。由是而論。所有意知根者。的是真如自",
    "X16n0317_003:0658b01": "憶自覺而已。何有於外物哉。設有外物從意入者。",
    "X16n0317_003:0658b02": "則是虗妄。同彼瞪勞。",
    "X16n0317_003:0658b03": "是故當知意入虗妄本非因緣非自然性。",
    "X16n0317_003:0658b04": "是故下結成法義。計生滅覺知心性入意有知者。",
    "X16n0317_003:0658b05": "即是虗妄。不知此覺此知。元是如來藏妙真如性。",
    "X16n0317_003:0658b06": "何有因緣自然為你意得耶。△三辯十二處。",
    "X16n0317_003:0658b07": "復次阿難云何十二處本如來藏妙真如性。",
    "X16n0317_003:0658b08": "所言處者。處是處所。此十二處。即是心之處所問。",
    "X16n0317_003:0658b09": "圓通無際。真界不形。何以有處所耶。曰譬如人夢",
    "X16n0317_003:0658b10": "好屋宅。便生樂受。不惟樂受。更生我想。及至醒時。",
    "X16n0317_003:0658b11": "了無所得。醒且不論。即彼夢屋。豈是外物耶。不知",
    "X16n0317_003:0658b12": "全是自心揑出。作樂受想也。此十二處亦然。故曰。",
    "X16n0317_003:0658b13": "即如來藏妙真如性。△一色塵。",
    "X16n0317_003:0658b14": "阿難汝且觀此祇陀樹林(至)色生眼見眼生色相。",
    "X16n0317_003:0658b15": "第一辯色塵。先舉事徵起。祇陀樹林及諸泉池。此",
    "X16n0317_003:0658b16": "是眼家之境。葢眼不曾到林泉之處。何者。眼到林",
    "X16n0317_003:0658b17": "泉時。便有出入之相矣。今眼中無有出入之相。故",
    "X16n0317_003:0658b18": "不曾到林泉之處。然林泉亦不到眼睛之上。何者",
    "X16n0317_003:0658b19": "林泉到時。眼無栽樹之隙。亦無受泉之地。故不曾",
    "X16n0317_003:0658b20": "到眼睛之上。然則今見祇陀樹林及諸泉池者。為",
    "X16n0317_003:0658b21": "是色生眼見耶。為是眼生色相耶。辯見下文。",
    "X16n0317_003:0658b22": "阿難若復眼根生色相者(至)亡則都無誰明空色。",
    "X16n0317_003:0658b23": "阿難下辯無生性。初破眼生色相者。若眼見實體",
    "X16n0317_003:0658b24": "色。許汝有相。假如見空便是非色。非色則見相之",
    "X16n0317_003:0658c01": "性已銷。銷則都無。誰知其無者。次破色生眼見者",
    "X16n0317_003:0658c02": "若實體色到眼。許汝有見。假如空是非色。非色見",
    "X16n0317_003:0658c03": "空之性亦亡。亡則都無。誰知其無者。由是而論。見",
    "X16n0317_003:0658c04": "性尚無。何有於處耶。",
    "X16n0317_003:0658c05": "是故當知見與色空(至)本非因緣非自然性。",
    "X16n0317_003:0658c06": "是故下結成法義見空是無見。見色亦是無見。空",
    "X16n0317_003:0658c07": "色既無。處亦不立。而今有色可見者乃是虗妄。不",
    "X16n0317_003:0658c08": "知此色此相。元是如來妙真如性。本非因緣。非自",
    "X16n0317_003:0658c09": "然性可見矣。△二聲塵。",
    "X16n0317_003:0658c10": "阿難汝更聽此祇陀園中(至)聲來耳邊耳往聲處。",
    "X16n0317_003:0658c11": "第二辯聲塵。先舉事徵起。鐘鼓雖為耳家之境。然",
    "X16n0317_003:0658c12": "亦不能為心之處。何者聲無有往來相故。聲既無",
    "X16n0317_003:0658c13": "往來。則耳何取於境哉。以耳亦無往來相故。耳既",
    "X16n0317_003:0658c14": "無往來。則聲何取於處哉。故今問曰。食辦擊鼓眾",
    "X16n0317_003:0658c15": "集撞鐘者。為是聲來耳邊乎。為是耳往聲處乎。辯",
    "X16n0317_003:0658c16": "見下文。",
    "X16n0317_003:0658c17": "阿難若復此聲來於耳邊(至)若無來往亦復無聞。",
    "X16n0317_003:0658c18": "阿難下辯無生性。初破聲來耳邊者。假如我乞食",
    "X16n0317_003:0658c19": "於城中。在祇林是無我矣。喻聲來阿難耳邊。則鐘",
    "X16n0317_003:0658c20": "鼓處是無聲矣。在祇林就該無聞。今則不然。鐘聲。",
    "X16n0317_003:0658c21": "一擊。同來食處。以是知聲不來耳邊明矣。若復下",
    "X16n0317_003:0658c22": "次破耳往聲處者。假如我歸祇林。在城中是無我",
    "X16n0317_003:0658c23": "矣。喻耳已往擊鼓之處。則耳根上無有聞性矣。大",
    "X16n0317_003:0658c24": "眾就該不知。今則鐘聲齊擊齊聞。至於象馬牛羊",
    "X16n0317_003:0659a01": "皆有音響。以是知耳不往聲處明矣。又俱無往來",
    "X16n0317_003:0659a02": "則聞義不成。由是而知。聞且不成。何有於處乎。",
    "X16n0317_003:0659a03": "是故當知聽與音聲(至)本非因緣非自然性。",
    "X16n0317_003:0659a04": "是故下結成法義。聲不來耳邊。則無聞性耳不往",
    "X16n0317_003:0659a05": "聲處。則無聲相。今有聲可聞者乃是虗妄。不知此",
    "X16n0317_003:0659a06": "聲此聞。元是如來妙真如性。本非因緣非自然性",
    "X16n0317_003:0659a07": "可聞矣。△三香塵。",
    "X16n0317_003:0659a08": "阿難汝又齅此鑪中旃檀(至)生於汝鼻為生於空。",
    "X16n0317_003:0659a09": "第三辯香塵。先舉事徵起。葢謂香雖是鼻家之境。",
    "X16n0317_003:0659a10": "然鼻中無旃檀氣。旃檀上無聞性。虗空亦無香質。",
    "X16n0317_003:0659a11": "三處推此。各無有生性。故今問曰。今然一銖。而四",
    "X16n0317_003:0659a12": "十里同時聞者。事實可怪也。此香為生於木耶。生",
    "X16n0317_003:0659a13": "於鼻耶。為生於空耶。破見下文。",
    "X16n0317_003:0659a14": "阿難若復此香生於汝鼻(至)四十里內云何已聞。",
    "X16n0317_003:0659a15": "阿難下辯無生性。初破鼻生者。鼻若有香。生於汝",
    "X16n0317_003:0659a16": "鼻。就該從鼻中出矣。今則不然。鼻非旃檀。而有旃",
    "X16n0317_003:0659a17": "檀氣。稱汝聞香者。明是外來。說聞非義。次破空生",
    "X16n0317_003:0659a18": "者。空若有香。體應常在。今則不然。爇則成香。不爇",
    "X16n0317_003:0659a19": "無聞。三破木生者。爇木騰烟。鼻合蒙烟不當聞香。",
    "X16n0317_003:0659a20": "今則不然。烟未及遠。乃四十里內同聞。由是而知",
    "X16n0317_003:0659a21": "香性無生。何有於處乎。",
    "X16n0317_003:0659a22": "是故當知香鼻與聞(至)本非因緣非自然性。",
    "X16n0317_003:0659a23": "是故下結成法義。鼻不生旃檀。旃檀無鼻性。今有",
    "X16n0317_003:0659a24": "香可聞者。乃是虗妄。不知聞香聞義。元是如來妙",
    "X16n0317_003:0659b01": "真如性。本非因緣。非自然可齅也。△四味塵。",
    "X16n0317_003:0659b02": "阿難汝常二時眾中持鉢(至)生於舌中為生食中。",
    "X16n0317_003:0659b03": "第四辯味塵。先舉事徵起。味雖是舌家之境。葢舌",
    "X16n0317_003:0659b04": "不生味。食亦不生味。空亦不生味。三處推之。各無",
    "X16n0317_003:0659b05": "生性。味從何來。故今問曰。汝常持鉢。或遇酥酪醍",
    "X16n0317_003:0659b06": "醐上味者。此味為生於空耶。生於舌耶。為生於食",
    "X16n0317_003:0659b07": "乎。破見下文。",
    "X16n0317_003:0659b08": "阿難若復此味生於汝舌(至)必無所知云何名味。",
    "X16n0317_003:0659b09": "阿難下辯無生性。初破根生此味若生於舌者。舌",
    "X16n0317_003:0659b10": "非多體。祇有一舌。既辨酥酪。不應嘗蜜。若不變移。",
    "X16n0317_003:0659b11": "云何知味。次破食生。若生於食者。食若有識。不待",
    "X16n0317_003:0659b12": "汝嘗。食非有識。汝何名味。三破空生。此味生於空",
    "X16n0317_003:0659b13": "者。空若有味。味是何味。若作鹹味。則此界人同於",
    "X16n0317_003:0659b14": "海魚。且既成鹹。奚能知淡。淡既不知。云何名味。由",
    "X16n0317_003:0659b15": "是而論。味本無生。何有於處耶。",
    "X16n0317_003:0659b16": "是故當知味舌與嘗(至)本非因緣非自然性。",
    "X16n0317_003:0659b17": "是故下結成法義。舌無有味性。食亦無有嘗性。今",
    "X16n0317_003:0659b18": "有味可嘗者。乃是虗妄。不知此味此性。元是如來",
    "X16n0317_003:0659b19": "妙真如性。本非因緣。非自然可嘗也。△五觸塵。",
    "X16n0317_003:0659b20": "阿難汝常晨朝以手摩頭(至)能為在手為復在頭。",
    "X16n0317_003:0659b21": "第五辯觸塵。先舉事徵起。就身而論。觸雖是身家",
    "X16n0317_003:0659b22": "之境。然頭本無觸。手亦無觸。能亦無觸。所亦無觸。",
    "X16n0317_003:0659b23": "四處推之。各無生性。誰為是觸。故今問曰。汝常晨",
    "X16n0317_003:0659b24": "朝以手摩頭而知觸為身者。為在能耶所耶。為在",
    "X16n0317_003:0659c01": "手乎頭乎。破見下文。",
    "X16n0317_003:0659c02": "若在於手頭則無知(至)不應虗空與汝成觸。",
    "X16n0317_003:0659c03": "若在下辯無生性。初破互有互無。此之觸性。若一",
    "X16n0317_003:0659c04": "有一無。觸則不成。若各各有。則成二身。次破一體",
    "X16n0317_003:0659c05": "此之觸性。若頭與手一觸所生。便是一體。不待相",
    "X16n0317_003:0659c06": "摩。三破二體。此之觸性頭手皆有觸當分能所。在",
    "X16n0317_003:0659c07": "能非所。在所非能。由是而知。此覺觸之性尚無。處",
    "X16n0317_003:0659c08": "何由生。不應虗空為汝成觸。",
    "X16n0317_003:0659c09": "是故當知覺觸與身(至)本非因緣非自然性。",
    "X16n0317_003:0659c10": "是故下結成法義。頭手無觸性。空亦無觸性。今有",
    "X16n0317_003:0659c11": "覺觸者。乃是虗妄。不知此覺此觸。元是如來妙真",
    "X16n0317_003:0659c12": "如性。本非因緣。非自然知觸也。△六法塵。",
    "X16n0317_003:0659c13": "阿難汝常意中所緣善惡(至)為當離心別有方所。",
    "X16n0317_003:0659c14": "第六辯法塵。先舉事徵起。善惡無記等法。雖是意",
    "X16n0317_003:0659c15": "家所緣之境。然不能為心之處。以諸法無自體故。",
    "X16n0317_003:0659c16": "但緣自心相分。自心相分。亦是無實體故。猶如空",
    "X16n0317_003:0659c17": "中花。鏡中像。究而觀之。空亦不曾生。鏡亦不曾生。",
    "X16n0317_003:0659c18": "諸法等相。實無有生。故今問曰。善惡等法。為復即",
    "X16n0317_003:0659c19": "心所生耶。為當離心別有耶。破見下文。",
    "X16n0317_003:0659c20": "阿難若即心者法則非塵(至)心非所緣處從誰立。",
    "X16n0317_003:0659c21": "阿難下辯無生性。初破即心者。即心是無生故。何",
    "X16n0317_003:0659c22": "也。以心但緣假法。不緣實法故。實法者即塵也。如",
    "X16n0317_003:0659c23": "火與風。風則有寒性。火則有燒性。故名實法也。假",
    "X16n0317_003:0659c24": "法者非塵也。如水與波。波則是異相。水則是同相。",
    "X16n0317_003:0660a01": "故名假法也。今善惡等法。即心所生者。即心是假",
    "X16n0317_003:0660a02": "法。非塵也。故曰。非心所緣云何成處。次破離心者。",
    "X16n0317_003:0660a03": "離心亦是無生故。何也。心若離心。為有知乎。為非",
    "X16n0317_003:0660a04": "知乎。若有知者。知則名心。還是自體。自體是無生",
    "X16n0317_003:0660a05": "故。異汝非塵。便同他心。他心亦即是無生故。不然",
    "X16n0317_003:0660a06": "即汝心外。更有心為汝知者。亦即是無生故。若非",
    "X16n0317_003:0660a07": "知者。此非知心。離了諸塵事業。都無表示。既無表",
    "X16n0317_003:0660a08": "示。即是無生。設使除了人間。更有空外。非所緣處",
    "X16n0317_003:0660a09": "為汝心者。亦即是無生。由是而論。意實無生。處從",
    "X16n0317_003:0660a10": "誰立耶。",
    "X16n0317_003:0660a11": "是故當知法則與心(至)本非因緣非自然性。",
    "X16n0317_003:0660a12": "是故下結成法義。心意俱無有生。法處亦無有生。",
    "X16n0317_003:0660a13": "今有意為法塵者。乃是虗妄。不知此意。即心即法。",
    "X16n0317_003:0660a14": "元是如來妙真如性。本非因緣。非自然可意為法",
    "X16n0317_003:0660a15": "也。△四辯十八界。",
    "X16n0317_003:0660a16": "復次阿難云何十八界本如來藏妙真如性。",
    "X16n0317_003:0660a17": "復次下總標所言界者。界是界限。如耳司聞。目司",
    "X16n0317_003:0660a18": "見。不相踰越故。以根六。塵六。加今六識。成十八界。",
    "X16n0317_003:0660a19": "問。識何以為界耶。曰猶如赤子。語不明了。見物祇",
    "X16n0317_003:0660a20": "是哆哆啝啝而已。此純是心之用也。迨長學齊言",
    "X16n0317_003:0660a21": "楚語。見物就知青黃長短美惡。見人則知張三李",
    "X16n0317_003:0660a22": "四。此純是識之用也。比向赤子哆哆啝啝時。則有",
    "X16n0317_003:0660a23": "間矣。故曰界者。限也。以界限其心。與根境為一耳。",
    "X16n0317_003:0660a24": "據實而言。此之識心。元是自己妙覺明心。更非他",
    "X16n0317_003:0660b01": "物。故曰本如來藏妙真如性。△一眼識。",
    "X16n0317_003:0660b02": "阿難如汝所明眼色為緣(至)因色所生以色為界。",
    "X16n0317_003:0660b03": "第一辯眼識者。先牒計徵起。佛比為凡夫執有。故",
    "X16n0317_003:0660b04": "於小乘部中。方便說有因緣生。是汝所明也。今乃",
    "X16n0317_003:0660b05": "直示一心。豈可更執為有耶。何者。眼中無色識。色",
    "X16n0317_003:0660b06": "中無眼識。若以眼色為緣。生於眼識者。此識既因",
    "X16n0317_003:0660b07": "眼所生。即以眼為界。因色所生。即以色為界。今問",
    "X16n0317_003:0660b08": "此眼與色。何界所生其識耶。",
    "X16n0317_003:0660b09": "阿難若因眼生(至)體性雜亂云何成界。",
    "X16n0317_003:0660b10": "中觀論云。諸法不自生。亦不從他生。不共不無因。",
    "X16n0317_003:0660b11": "是故說無生。初從阿難若因眼生下破自生。謂若",
    "X16n0317_003:0660b12": "因眼生者。無藉於色空矣。無色空無可分別。識將",
    "X16n0317_003:0660b13": "何用。又非青黃無所表示。界從何立。由是而知。識",
    "X16n0317_003:0660b14": "不從自生明矣。次若因色生下破他生。謂若因色",
    "X16n0317_003:0660b15": "生者若色生時。許汝有識。若色滅時。識則隨滅。云",
    "X16n0317_003:0660b16": "何知空。又色變時許識不遷。界從何立。由是而知。",
    "X16n0317_003:0660b17": "識不從他生明矣。三從變則變下破無因生。若從",
    "X16n0317_003:0660b18": "變。界相自無。若不變。識性常一。一於色應不識空。",
    "X16n0317_003:0660b19": "一於空應是無識。色空二無。識自無因。無因生識。",
    "X16n0317_003:0660b20": "決無此理。由是而知。識不從無因生明矣。四從若",
    "X16n0317_003:0660b21": "兼二下破共生。若兼眼色。合則無中則不生識。離",
    "X16n0317_003:0660b22": "則兩合亦不生識。謂一半合眼則有知。一半合色",
    "X16n0317_003:0660b23": "則無知。如是有知與無知。體性雜亂云何成界。由",
    "X16n0317_003:0660b24": "是而知。識不從共生明矣。",
    "X16n0317_003:0660c01": "是故當知眼色為緣(至)本非因緣非自然性。",
    "X16n0317_003:0660c02": "是故下結示無生。據理而言。眼不生識。色亦不生",
    "X16n0317_003:0660c03": "識。界亦不生識。三處推之。都無有識而汝執眼色",
    "X16n0317_003:0660c04": "為緣。生眼識者。豈非是虗妄乎。不知夫即眼即色",
    "X16n0317_003:0660c05": "即識。元是如來藏妙真如性。本非因緣非自然識",
    "X16n0317_003:0660c06": "得也。△二耳識。",
    "X16n0317_003:0660c07": "阿難又汝所明耳聲為緣(至)因聲所生以聲為界。",
    "X16n0317_003:0660c08": "第二辯耳識者。先牒計徵起。小乘計耳識從緣生",
    "X16n0317_003:0660c09": "者。殊不然耳本不生聲識。聲亦不生耳識。若以耳",
    "X16n0317_003:0660c10": "聲為緣。生於耳識者。此識為復因耳所生。即以耳",
    "X16n0317_003:0660c11": "為界。因聲所生。即以聲為界。今問此聲與耳何界",
    "X16n0317_003:0660c12": "所生其識耶。",
    "X16n0317_003:0660c13": "阿難若因耳生(至)則內外相復從何成。",
    "X16n0317_003:0660c14": "初從若因耳生下破自生。眼耳皆以離中取境。故",
    "X16n0317_003:0660c15": "以動靜為詰。今若因耳生不由動靜。動靜不由。必",
    "X16n0317_003:0660c16": "無所知。識何形貌。若取耳聞。無動靜故。既無動靜。",
    "X16n0317_003:0660c17": "聞無所成界何以立。葢耳形雜色屬浮塵。觸聲屬",
    "X16n0317_003:0660c18": "法塵。取此為識。則界難定矣。由是而論。耳識不從",
    "X16n0317_003:0660c19": "自生明矣。次從若生於聲下破他生。識因聲有。不",
    "X16n0317_003:0660c20": "關聞根。聞根若無。聲相何在。又許聲生因聞有相。",
    "X16n0317_003:0660c21": "聞應聞識。誰辯聲。體。由是而知。耳識不從他生明",
    "X16n0317_003:0660c22": "矣。三從不聞非界下破無因生。不聞則無能聞根",
    "X16n0317_003:0660c23": "矣。非界則無所聞相矣。所聞既無。何有於識。能聞",
    "X16n0317_003:0660c24": "不有。誰當聲相。且識有聞。還同於聲。何成界義耶。",
    "X16n0317_003:0661a01": "設聞無知。終為草木。何稱聞識乎。由是而知。耳識",
    "X16n0317_003:0661a02": "不從無因生明矣。四從不應聲聞下破共生根境",
    "X16n0317_003:0661a03": "尚不許有識。襍成中界。豈是有耶。中位既無。內外",
    "X16n0317_003:0661a04": "何成。由是而知。耳識不從共生明矣。",
    "X16n0317_003:0661a05": "是故當知耳聲為緣(至)本非因緣非自然性。",
    "X16n0317_003:0661a06": "是故下結示無生。據理而論。耳亦不生識。聲亦不",
    "X16n0317_003:0661a07": "生識。界亦不生識。三處推之。都無有識。而汝執耳",
    "X16n0317_003:0661a08": "聲為緣。生耳識者。即是虗妄。不知夫即耳即聲即",
    "X16n0317_003:0661a09": "識。元是如來藏妙真如性。本非因緣。非自然得聞",
    "X16n0317_003:0661a10": "也。△三鼻識。",
    "X16n0317_003:0661a11": "阿難又汝所明鼻香為緣(至)因香所生以香為界。",
    "X16n0317_003:0661a12": "第三辯鼻識。先牒計徵起。小乘一向執緣生為義。",
    "X16n0317_003:0661a13": "大乘不然。鼻亦不生識。香亦不生識。而汝所執鼻",
    "X16n0317_003:0661a14": "香為緣生於鼻識者。此識為復因鼻所生。即以鼻",
    "X16n0317_003:0661a15": "為界。因香所生。即以香為界。今問此香與鼻。何界",
    "X16n0317_003:0661a16": "所生其識耶。",
    "X16n0317_003:0661a17": "阿難若因鼻生(至)彼諸聞性畢竟虗妄。",
    "X16n0317_003:0661a18": "初從若因鼻生下破自生。肉形是浮塵根。齅知是",
    "X16n0317_003:0661a19": "勝義根。若取肉形屬於身攝。即是觸知。不名鼻知。",
    "X16n0317_003:0661a20": "若取齅知。齅肉為知。還同身攝。齅空為知。肉應無",
    "X16n0317_003:0661a21": "覺。即香為知。何預汝事。又臭則非香。香應非臭。香",
    "X16n0317_003:0661a22": "臭俱聞。應有兩鼻。香臭一體。界從誰立。由是而論。",
    "X16n0317_003:0661a23": "鼻識不從自生明矣。次從若因香生下破他生。若",
    "X16n0317_003:0661a24": "因香生。理則不然。如眼有見不能觀眼。識因香有。",
    "X16n0317_003:0661b01": "應不知香。若說有知。定屬於能。非香所生矣。若不",
    "X16n0317_003:0661b02": "知香。尚無界義。何有於識也。由是而知。鼻識不從",
    "X16n0317_003:0661b03": "他生明矣。三從香非知有下破無因生。香不因根。",
    "X16n0317_003:0661b04": "不成香界。識不知香。那稱鼻識。故知鼻識不從無",
    "X16n0317_003:0661b05": "因生明矣。四從既無中間下破共生。既無中間。便",
    "X16n0317_003:0661b06": "是無識。內外不成。便非根境。故知鼻識不從。共生",
    "X16n0317_003:0661b07": "明矣。",
    "X16n0317_003:0661b08": "是故當知鼻香為緣(至)本非因緣非自然性。",
    "X16n0317_003:0661b09": "是故下結示無生。據實而言。鼻亦不生識。香亦不",
    "X16n0317_003:0661b10": "生識。界亦不生識。三處推之。都無有識。而汝執鼻",
    "X16n0317_003:0661b11": "香為緣。生於鼻識。即是虗妄。不知夫即鼻即香即",
    "X16n0317_003:0661b12": "識。元是如來藏妙真如性。本非因緣。非自然齅得",
    "X16n0317_003:0661b13": "也。△四舌識。",
    "X16n0317_003:0661b14": "阿難又汝所明舌味為緣(至)因味所生以味為界。",
    "X16n0317_003:0661b15": "第四辯舌識。先牒計徵起。小乘所執緣生為義。大",
    "X16n0317_003:0661b16": "乘不然。舌本無味識。味亦無舌識而執舌味為緣。",
    "X16n0317_003:0661b17": "生於舌識者。此識為復因舌所生。即以舌為界。因",
    "X16n0317_003:0661b18": "味所生。即以味為界。今問此舌與。味。何界所生其",
    "X16n0317_003:0661b19": "識耶。",
    "X16n0317_003:0661b20": "阿難若因舌生(至)元無自性云何界生。",
    "X16n0317_003:0661b21": "初從阿難若因舌生下破自生。有甘蔗等五味方",
    "X16n0317_003:0661b22": "顯舌識。今說若因舌生。味合自出。試嘗其舌。為苦",
    "X16n0317_003:0661b23": "為甜。舌性既苦。不能自嘗。孰為知覺而稱舌識。舌",
    "X16n0317_003:0661b24": "性非苦。淡性常一。味自不生。云何為界。由是而論。",
    "X16n0317_003:0661c01": "舌識不從自生明矣。次從若因味生下破他生。若",
    "X16n0317_003:0661c02": "因味生。味自為味。云何為識。而稱知識。又識性若",
    "X16n0317_003:0661c03": "一。不能通變異之相。識界若無。焉能辨鹽酸之味。",
    "X16n0317_003:0661c04": "即此而論。舌識不從他生明矣。三從不應虗空下",
    "X16n0317_003:0661c05": "破無因生。四從若味和合下破共生。如文。",
    "X16n0317_003:0661c06": "是故當知舌味為緣(至)本非因緣非自然性。",
    "X16n0317_003:0661c07": "是故下結示無生。以此而言。舌亦不生識。味亦不",
    "X16n0317_003:0661c08": "生識。界亦不生識。三處推之都無有識。而汝執舌",
    "X16n0317_003:0661c09": "味為緣。生於舌識。即是虗妄。不知即舌即味即識。",
    "X16n0317_003:0661c10": "元是如來藏妙真如性。本非因緣非自然嘗得也。",
    "X16n0317_003:0661c11": "△五身識。",
    "X16n0317_003:0661c12": "阿難又汝所明身觸為緣(至)因觸所生以觸為界。",
    "X16n0317_003:0661c13": "第五破身識。先牒計徵起。小乘一向所明緣生為",
    "X16n0317_003:0661c14": "義。大乘不然。身本無生。觸亦非有。而執身觸為緣。",
    "X16n0317_003:0661c15": "生於身識者。為復因身所生。即以身為界。因觸所",
    "X16n0317_003:0661c16": "生即以觸為界。今問此身與觸。何界所生其識耶。",
    "X16n0317_003:0661c17": "阿難若因身生(至)則汝識生從誰立界。",
    "X16n0317_003:0661c18": "若因身生下破自生。以離合二緣。為身識之境。境",
    "X16n0317_003:0661c19": "若無有。身何所識。故知不從自生矣。次若因觸生",
    "X16n0317_003:0661c20": "下破他生。若因觸生。必無汝身。汝身既無。誰辯合",
    "X16n0317_003:0661c21": "離。故知不從他生矣。從阿難物不觸知下重辯無",
    "X16n0317_003:0661c22": "生。根境俱即。不成識義。根境俱非。不成界義。身觸",
    "X16n0317_003:0661c23": "既非。的是無生爾。三從合身下破無因生。合身即",
    "X16n0317_003:0661c24": "為身自體性。便是無觸。離身即是虗空等相。便是",
    "X16n0317_003:0662a01": "無身。無識無身。乃是無因生耶。必不然者。四從內",
    "X16n0317_003:0662a02": "外不成下破共生。根境俱非。中云何立。中既無有。",
    "X16n0317_003:0662a03": "內外安生。故知不從共生矣。",
    "X16n0317_003:0662a04": "是故當知身觸為緣(至)本非因緣非自然性。",
    "X16n0317_003:0662a05": "是故下結示無生。即此而論。身亦不生識。觸亦不",
    "X16n0317_003:0662a06": "生識。界亦不生識。三處推之。都無有識。而汝執身",
    "X16n0317_003:0662a07": "觸為緣。生於身識。即是虗妄。不知即身即觸即識。",
    "X16n0317_003:0662a08": "元是如來藏妙真如性。本非因緣。非自然觸得矣。",
    "X16n0317_003:0662a09": "△六意識。",
    "X16n0317_003:0662a10": "阿難又汝所明意法為緣(至)因法所生以法為界。",
    "X16n0317_003:0662a11": "第六辯意識。先牒計徵起。小乘一往執緣生為義。",
    "X16n0317_003:0662a12": "大乘不然。意亦不生識。法亦不生識。而汝所執意",
    "X16n0317_003:0662a13": "法為緣生於意識者。為復因意所生。即以意為界。",
    "X16n0317_003:0662a14": "因法所生。即以法為界。今問此意與法。何界所生",
    "X16n0317_003:0662a15": "其識耶。",
    "X16n0317_003:0662a16": "阿難若因意生(至)相狀不有界云何生。",
    "X16n0317_003:0662a17": "若因意生下破自生。意實無有生。即有所思。還屬",
    "X16n0317_003:0662a18": "前緣等法。意則無形。識將何用。又識心即第八。思",
    "X16n0317_003:0662a19": "量即第七。了別即第六。此六七八識。若同意即意。",
    "X16n0317_003:0662a20": "元是一體。云何所生。若異意不同。元無所識。云何",
    "X16n0317_003:0662a21": "意生。故執識從自生非也。若因法生下破他生。五",
    "X16n0317_003:0662a22": "塵實法。即色聲香味觸等是。五塵假法。即色空動。",
    "X16n0317_003:0662a23": "靜等是。今若因法生。法是何法耶。若執聲色等。此",
    "X16n0317_003:0662a24": "屬五根。若執色空等。此屬意緣。法尚無有。界云何",
    "X16n0317_003:0662b01": "立。故執識從他生非也。若離色下破無因生。若越",
    "X16n0317_003:0662b02": "過色空動靜通塞合離生滅等相則是無因。無因",
    "X16n0317_003:0662b03": "無得。識何能生。故執識從無因生非也。生則色空",
    "X16n0317_003:0662b04": "下破共生。生則色空諸法等生。滅則色空諸法等",
    "X16n0317_003:0662b05": "滅。生滅全是法塵影子。無有體性。所因既無。豈有",
    "X16n0317_003:0662b06": "共生之識。即許有識。作何形狀。二且不有。界云何",
    "X16n0317_003:0662b07": "生。故執識從共生非也。",
    "X16n0317_003:0662b08": "是故當知意法為緣(至)本非因緣非自然性。",
    "X16n0317_003:0662b09": "是故下結示無生。據實而言。意亦不生識。法亦不",
    "X16n0317_003:0662b10": "生識界亦不生識。三處推之。都無有識。而汝執意",
    "X16n0317_003:0662b11": "法為緣。生於意識者。即是虗妄。不知即意與法與",
    "X16n0317_003:0662b12": "識。元是如來藏。妙真如性。本非因緣。非自然可意",
    "X16n0317_003:0662b13": "得也。△五辯七大四。所言大者。乃是無待之名。又",
    "X16n0317_003:0662b14": "是常徧之義。此七大性。一一常徧。一一無待。故為",
    "X16n0317_003:0662b15": "大也。又盡十方窮萬法。不出此七性。故為大也前",
    "X16n0317_003:0662b16": "五是無情。後二是有情。有情與無情。總一空性融",
    "X16n0317_003:0662b17": "攝。故稱常徧。地非是水。火不是風。各不相借。故稱",
    "X16n0317_003:0662b18": "無待。然此七性。不有而有。有而不有。慶喜未悟。宛",
    "X16n0317_003:0662b19": "成七大。所謂不有而有也。及其既悟。當體即真。所",
    "X16n0317_003:0662b20": "謂有而不有也。雖然。若悟自己。不悟目前。只成斷",
    "X16n0317_003:0662b21": "空。若會目前。不會自己。終成數寶。是故前面辯陰",
    "X16n0317_003:0662b22": "入界處。一一無性。總是藏性。今來辯七大性。亦都",
    "X16n0317_003:0662b23": "無實性。乃是法性。如此通徹。方盡法源也。△一直",
    "X16n0317_003:0662b24": "陳二難。",
    "X16n0317_003:0662c01": "阿難白佛言世尊(至)中道了義無戲論法。",
    "X16n0317_003:0662c02": "佛初轉法輪於小乘部中。說諸法從緣生。葢隨他",
    "X16n0317_003:0662c03": "意語。非第一義也。阿難不曉。遂躡此而難。謂現今",
    "X16n0317_003:0662c04": "一切諸法變化。皆因四大和合而有。和合豈非因",
    "X16n0317_003:0662c05": "緣乎。不然。若諸法不藉緣生。寧非自然乎。今因緣",
    "X16n0317_003:0662c06": "自然二俱排擯。則斯義安所歸耶。此非阿難不知",
    "X16n0317_003:0662c07": "而興是難。大意不過與後人申此問頭作七大性",
    "X16n0317_003:0662c08": "之總題爾。△二標正斥迷。",
    "X16n0317_003:0662c09": "爾時世尊告阿難言(至)阿難默然承佛聖旨。",
    "X16n0317_003:0662c10": "阿難為佛侍者二十五年矣。內外之學俱貫。大小",
    "X16n0317_003:0662c11": "乘義皆通。諸弟子中稱多聞第一。喻之說藥人。而",
    "X16n0317_003:0662c12": "今厭離聲聞。發心勤求大道。是故如來示之以第",
    "X16n0317_003:0662c13": "一義諦。第一義諦即大乘無生之理。喻之真藥。奈",
    "X16n0317_003:0662c14": "何小乘習氣煩惑病深。真藥現前。不能分別。真可",
    "X16n0317_003:0662c15": "憐愍者。問。阿難既通大小乘義。何以不能副今說",
    "X16n0317_003:0662c16": "耶。曰譬如小兒食酥。不消復食。三乘人俱名食不",
    "X16n0317_003:0662c17": "消。又如因病服藥。服之不時。殺人必甚。小乘雖食",
    "X16n0317_003:0662c18": "大乘酥。奈何執名泥相。故服之不消。而至死者多",
    "X16n0317_003:0662c19": "矣。非藥之過也。阿難從阿含小教。至於方等般若",
    "X16n0317_003:0662c20": "歷會豈不久耶。猶執世間妄想因緣而自纏繞。雖",
    "X16n0317_003:0662c21": "投今說。不能分別。是非服大乘藥之過乎。問。阿難",
    "X16n0317_003:0662c22": "遇佛而猶若是。在今學者如何可耶。曰否。非此之",
    "X16n0317_003:0662c23": "謂也。阿難實是大乘菩薩等同如來。其示疑現小",
    "X16n0317_003:0662c24": "者。正為我等眾生。今日有如此病。故懸設方法。以",
    "X16n0317_003:0663a01": "瘳眾生之執耳。豈真然也哉。△三雙釋二非。",
    "X16n0317_003:0663a02": "阿難如汝所言四大和合(至)如水成氷氷還成水。",
    "X16n0317_003:0663a03": "此正說也。非和合破自然。和合破因緣。謂四大。性",
    "X16n0317_003:0663a04": "若非和合者。則地在一邊。水在一邊。火在一邊。風",
    "X16n0317_003:0663a05": "在一邊。人之性亦在一邊。猶如虗空不和諸色。彼",
    "X16n0317_003:0663a06": "彼不相和。彼彼不相合。皆即是常恒不變。若如此。",
    "X16n0317_003:0663a07": "天下不成道理矣。四大性若和合者。同於變化。地",
    "X16n0317_003:0663a08": "水火風相續相成。生則同生。滅則同滅。人之性亦",
    "X16n0317_003:0663a09": "隨其生滅。猶如旋火輪。和合妄生。和合妄滅。若如",
    "X16n0317_003:0663a10": "是。天下亦不成道理矣。阿難下別標正喻。喻如水",
    "X16n0317_003:0663a11": "成氷。氷還成水。即如水成氷。還有和合非和合道",
    "X16n0317_003:0663a12": "理否。又如氷成水。還有和合非和合道理否。此中",
    "X16n0317_003:0663a13": "大性亦然。執則成妄。不執體元是真。那有因緣自",
    "X16n0317_003:0663a14": "然。及與和合非和合可說耶。△四別釋七大七。",
    "X16n0317_003:0663a15": "一地大。",
    "X16n0317_003:0663a16": "汝觀地性麤為大地(至)更析鄰虗即實空性。",
    "X16n0317_003:0663a17": "第一辯地大者。先標其事。以地大而言。麤且勿論。",
    "X16n0317_003:0663a18": "塵之細者曰微。揀其至細者曰鄰虗。析鄰虗塵作",
    "X16n0317_003:0663a19": "七分。可為微之眇忽矣。而猶有微色。故名色邊際",
    "X16n0317_003:0663a20": "相。若更析之。即實空性。以是論之。微塵可析為空。",
    "X16n0317_003:0663a21": "而地大則為微塵積矣。理或不然。辨見下文。",
    "X16n0317_003:0663a22": "阿難若此鄰虗析成虗空(至)色猶可析空云和合。",
    "X16n0317_003:0663a23": "從阿難下廣破其執。葢謂色本無性。空豈有為。今",
    "X16n0317_003:0663a24": "阿難所執。由和合故。出生變化相。若爾。虗空是造",
    "X16n0317_003:0663b01": "作。地大出於性為。故牒其計而破之。汝且觀此下",
    "X16n0317_003:0663b02": "破合空成色。謂若許析微成空。自應合空成色。今",
    "X16n0317_003:0663b03": "問用幾虗空和合成色耶。又鄰虗塵下破合色成",
    "X16n0317_003:0663b04": "空。謂若許合空成色。自應合色成空。今問用幾鄰",
    "X16n0317_003:0663b05": "虗和合成空耶。若色下奪則雙非。許則雙成。色猶",
    "X16n0317_003:0663b06": "可析下正破。縱許鄰虗可析。而空不可合。何以故。",
    "X16n0317_003:0663b07": "空無自體故。必若有合。應非虗空矣。空既不可合。",
    "X16n0317_003:0663b08": "而色亦不可析為空。何以故。色無自性故。必若可",
    "X16n0317_003:0663b09": "析。而色有自性矣。由此而知。所執和合出生變化。",
    "X16n0317_003:0663b10": "總一虗妄矣。",
    "X16n0317_003:0663b11": "汝元不知如來藏中(至)應所知量循業發現。",
    "X16n0317_003:0663b12": "汝元不知下以理會通。初一句斥其不知。如來藏",
    "X16n0317_003:0663b13": "一句是總。通指法界廣大妙心之體。下別釋四法",
    "X16n0317_003:0663b14": "界以明其用。葢性之色。即是真空。理法界也。性之",
    "X16n0317_003:0663b15": "空。即是真色。事法界也。事有千差。其體不二。故曰",
    "X16n0317_003:0663b16": "清淨。不二之體。事事無礙。故曰周徧。此四法界。本",
    "X16n0317_003:0663b17": "具如來藏心。此如來藏心。非諸佛獨得。而眾生是",
    "X16n0317_003:0663b18": "無。乃生佛平等。性相一如。此一如之性。離即離非。",
    "X16n0317_003:0663b19": "是即非即。用則徧周沙界。不用體自寂然。但眾生",
    "X16n0317_003:0663b20": "不知此個廣大妙心之體。隨緣染成十法界差別",
    "X16n0317_003:0663b21": "之用。然此差別非本心有也。其所知之量異故爾。",
    "X16n0317_003:0663b22": "若以正眼觀之。此所知雖異。不過循業發現而已。",
    "X16n0317_003:0663b23": "畢竟無有體性。而如來藏心。原是本然不動。何嘗",
    "X16n0317_003:0663b24": "有異不異乎。",
    "X16n0317_003:0663c01": "世間無知惑為因緣(至)但有言說都無實義。",
    "X16n0317_003:0663c02": "世間下結責其所迷也。迷此廣大寂滅妙心不知。",
    "X16n0317_003:0663c03": "而反執因緣生及自然性。若執因緣生。便是斷滅",
    "X16n0317_003:0663c04": "見了也。此廣大心體。豈可說斷滅得乎。若執自然",
    "X16n0317_003:0663c05": "性。便是常見了也。此寂滅妙心。豈可說常見得乎。",
    "X16n0317_003:0663c06": "縱然說因緣說自然。乃是替他分別。替他忖度。此",
    "X16n0317_003:0663c07": "個道理。如何分別計度得。設有分別計度得。只是",
    "X16n0317_003:0663c08": "言說相。非是真實之義。△二火大。",
    "X16n0317_003:0663c09": "阿難火性無我寄於諸緣(至)為從艾出為於日來。",
    "X16n0317_003:0663c10": "第二辯火大。先標其事。火性無我。寄於諸緣。就諸",
    "X16n0317_003:0663c11": "緣所執。亦是無性。何以明之。假如目前一千二百",
    "X16n0317_003:0663c12": "比丘。豈非是因緣和合而成。以理觀之。此一眾比",
    "X16n0317_003:0663c13": "丘亦是無性。何則。舍利自有舍利之姓。頻螺自有",
    "X16n0317_003:0663c14": "頻螺之姓。阿難自有阿難之姓。一千二百大眾。各",
    "X16n0317_003:0663c15": "各自有所生氏族名字種姓。實無有一眾合成之",
    "X16n0317_003:0663c16": "性也。今火是因人手執陽燧。日前求得而有。就日",
    "X16n0317_003:0663c17": "前求得之火。定是無性。何以知之。人有人之性。物",
    "X16n0317_003:0663c18": "有物之性。日有日之性。實無有火之性矣。火既無",
    "X16n0317_003:0663c19": "性。即是無我。無我的是無生矣。不然。汝謂因緣和",
    "X16n0317_003:0663c20": "合而有者。今問此火為從鏡出耶。為從艾出耶。為",
    "X16n0317_003:0663c21": "於日來乎。辯見下文。",
    "X16n0317_003:0663c22": "陽燧。火鏡也。優樓頻螺。此云木瓜林。瞿曇。此云地",
    "X16n0317_003:0663c23": "最勝。",
    "X16n0317_003:0663c24": "阿難若日來者(至)不應火光無從自有。",
    "X16n0317_003:0664a01": "此廣破其執也。阿難下破日來。日艾相遠。火若從",
    "X16n0317_003:0664a02": "日來。林木自應受焚。今來處林木不焚。而獨燒手",
    "X16n0317_003:0664a03": "中之艾。無是理也。於是知火不從日來明矣。若鏡",
    "X16n0317_003:0664a04": "出下破鏡生。火若生於鏡中。鏡何不鎔。今不但不",
    "X16n0317_003:0664a05": "能鎔鏡。連手執亦無熱相。於是知火不從鏡生明",
    "X16n0317_003:0664a06": "矣。若生於艾下破艾生。艾能生火。何必日鏡。日鏡",
    "X16n0317_003:0664a07": "不承。火無有生。於是知火不從艾生明矣。汝又下",
    "X16n0317_003:0664a08": "破合非合義。謂火必從三處和合而有。今觀鏡因",
    "X16n0317_003:0664a09": "手執。日自天來。艾本地生。火自何方而至。又不可",
    "X16n0317_003:0664a10": "說火是無因自有。故知三處和合尚無有生。況非",
    "X16n0317_003:0664a11": "和合而有火生耶。",
    "X16n0317_003:0664a12": "汝猶不知如來藏中(至)寧有方所循業發現。",
    "X16n0317_003:0664a13": "汝猶下以理會通。初一句斥其不知。如來下顯真",
    "X16n0317_003:0664a14": "理本然。隨眾生下標隨緣有異。並如前釋。",
    "X16n0317_003:0664a15": "世間無知惑為因緣(至)但有言說都無實義。",
    "X16n0317_003:0664a16": "世間下。結責其所迷也。如文。△三水大。",
    "X16n0317_003:0664a17": "阿難水性不定流息無恒(至)空中自有為從月來。",
    "X16n0317_003:0664a18": "第三辯水大。先標其事。水性不定。流息無恒。既曰",
    "X16n0317_003:0664a19": "不定。亦是無性。何以知之。即如室羅城。迦毗羅諸",
    "X16n0317_003:0664a20": "大幻師等。用和藥故。以方諸承月中水。此月中水。",
    "X16n0317_003:0664a21": "承則有。不承則息。豈非是無常耶。不然。汝謂因緣",
    "X16n0317_003:0664a22": "和合而有者。今問此水為復從珠中出耶。空中有",
    "X16n0317_003:0664a23": "耶。為從月來乎。辯見下文。",
    "X16n0317_003:0664a24": "迦毗羅。此翻黃色。頭面如金。又名金頭。斫迦羅。翻",
    "X16n0317_003:0664b01": "輪。鉢頭摩。翻赤蓮花。皆外道也。",
    "X16n0317_003:0664b02": "阿難若從月來(至)不應水精無從自有。",
    "X16n0317_003:0664b03": "此廣破其執也。從阿難下破月來。若從月來。則來",
    "X16n0317_003:0664b04": "處相遠。所經林木皆應吐流。流則不必從方諸出",
    "X16n0317_003:0664b05": "矣。今來處林木無流。明非月降矣。若從珠出下破",
    "X16n0317_003:0664b06": "珠生。若從珠出。則珠自有流。何待中宵承月。既待",
    "X16n0317_003:0664b07": "承月。明非珠出矣。若因空生下破空生。若因空生。",
    "X16n0317_003:0664b08": "空若有水。人天俱同滔溺。水陸諸物。不當復有矣。",
    "X16n0317_003:0664b09": "今則不然。故知非空出也。汝更下破合非合義。謂",
    "X16n0317_003:0664b10": "水必從三處和合而有。今觀月從天陟。珠因手持。",
    "X16n0317_003:0664b11": "承珠水盤本人敷設。水自何方流注於此。又不可",
    "X16n0317_003:0664b12": "說水是無因自有。於是知三處和合。尚無有生。況",
    "X16n0317_003:0664b13": "非和合而有水生耶。",
    "X16n0317_003:0664b14": "汝尚不知如來藏中(至)寧有方所循業發現。",
    "X16n0317_003:0664b15": "汝尚不知下以理會通。初一句斥其不知。如來下",
    "X16n0317_003:0664b16": "顯真理本然。隨眾生下標隨緣有異。如文。",
    "X16n0317_003:0664b17": "世間無知惑為因緣(至)但有言說都無實義。",
    "X16n0317_003:0664b18": "世間下。結責其所迷也。如文。△四風大。",
    "X16n0317_003:0664b19": "阿難風性無體動靜不常(至)發於虗空生彼人面。",
    "X16n0317_003:0664b20": "第四辯風大。先標其事。風性無體。動靜不常。既動",
    "X16n0317_003:0664b21": "靜不常。明是無性。何以知之。即如汝常整衣。於袈",
    "X16n0317_003:0664b22": "裟角有微風出。拂彼人面。此之衣風。整衣則有。不",
    "X16n0317_003:0664b23": "整則無。豈非是無常耶。不然。汝謂因緣和合而有",
    "X16n0317_003:0664b24": "者。今問此風。為復出袈裟角耶。發於虗空耶。為生",
    "X16n0317_003:0664c01": "彼人面乎。辯見下文。",
    "X16n0317_003:0664c02": "阿難此風若復出袈裟角(至)不應風性無從自有。",
    "X16n0317_003:0664c03": "此廣破其執也。阿難下破衣生。謂風若出於袈裟",
    "X16n0317_003:0664c04": "角。衣應離體。飛搖不定。今則不然。法會中人箇箇",
    "X16n0317_003:0664c05": "垂衣順體。獨汝整衣而有微風出。又不應說衣有",
    "X16n0317_003:0664c06": "藏風之地。故不見他衣動也。若生虗空下破空生。",
    "X16n0317_003:0664c07": "又風若生於虗空。不待整衣矣。若無風時。則是無",
    "X16n0317_003:0664c08": "空。滅風可見。滅空何辯。又若有生滅。不名虗空矣。",
    "X16n0317_003:0664c09": "若風自生下破面生。至若謂風被拂處。即是風生。",
    "X16n0317_003:0664c10": "假如從彼面生。當應拂汝。今則不然。自汝整衣。云",
    "X16n0317_003:0664c11": "何倒拂。且風既因衣拂生。故知非面生矣。汝審下",
    "X16n0317_003:0664c12": "破合非合義。謂風必從三處和合而有。今問整衣",
    "X16n0317_003:0664c13": "在汝。面屬彼人。虗空寂然。風自誰方鼓動來此。又",
    "X16n0317_003:0664c14": "不應說風是無從自有。於是知三處和合尚無有",
    "X16n0317_003:0664c15": "生。況非和合而有風生耶。",
    "X16n0317_003:0664c16": "汝宛不知如來藏中(至)寧有方所循業發現。",
    "X16n0317_003:0664c17": "汝宛下以理會通。初一句斥其不知。如來下顯真",
    "X16n0317_003:0664c18": "理本然。隨眾生下標隨緣有異。如文。",
    "X16n0317_003:0664c19": "世間無知惑為因緣(至)但有言說都無實義。",
    "X16n0317_003:0664c20": "世間下。結責其所迷也。如文。△五空大。",
    "X16n0317_003:0664c21": "阿難空性無形(至)因鑿所有無因自生。",
    "X16n0317_003:0664c22": "第五辯空大。先標其事。空性無形。因色顯發者。空",
    "X16n0317_003:0664c23": "若因色而有。明是無性。何以知之。即如室羅城諸",
    "X16n0317_003:0664c24": "剎利等。鑿井求水。出土一尺。則有一尺虗空。乃至",
    "X16n0317_003:0665a01": "出土一丈。還得一丈虗空。葢空本無形。非同造作。",
    "X16n0317_003:0665a02": "今謂空是鑿出。豈非是無常耶。不然。汝謂因緣和",
    "X16n0317_003:0665a03": "合而有者。今問虗空。為當因土所出耶。因鑿而有",
    "X16n0317_003:0665a04": "耶。為是無因自生乎。辯見下文。",
    "X16n0317_003:0665a05": "剎利王族貴姓。婆羅門云淨行。又名梵志。毗舍云",
    "X16n0317_003:0665a06": "商賈。首陀云農夫。頗羅墮云利根。亦捷疾。旃陀羅",
    "X16n0317_003:0665a07": "云魁膾。",
    "X16n0317_003:0665a08": "阿難若復此空無因自生(至)不應虗空無從自出。",
    "X16n0317_003:0665a09": "此廣破其執也。阿難下破無因生。空若無因自生。",
    "X16n0317_003:0665a10": "則未鑿之前。應見無礙。今則不然。唯見大地。逈無",
    "X16n0317_003:0665a11": "通達。故知非無因生矣。若因土出下破土生。若因",
    "X16n0317_003:0665a12": "土出。當見空入。若無出入。空土無異。若土出井時。",
    "X16n0317_003:0665a13": "何不見空出耶。不見空出。則非土生矣。若因鑿出",
    "X16n0317_003:0665a14": "下破鑿出。若因鑿出。當應見空。不應見土。若見是",
    "X16n0317_003:0665a15": "土。不當見空。事或不然。故知非鑿出矣。汝更下破",
    "X16n0317_003:0665a16": "合非合義。謂虗空必從三處和合而有。今汝諦觀。",
    "X16n0317_003:0665a17": "鑿從人手。土因地移。隨方運轉。如是虗空。何因而",
    "X16n0317_003:0665a18": "有。又兩言諦審者。叮寧至再。要須仔細審詳。鑿為",
    "X16n0317_003:0665a19": "實事。空是虗義。不相為用。又不應說虗空是無從",
    "X16n0317_003:0665a20": "自有。於是知三處和合。尚無有生。況非和合耶。",
    "X16n0317_003:0665a21": "若此虗空性圓周徧(至)皆如來藏本無生滅。",
    "X16n0317_003:0665a22": "此融會前四。以顯藏性一如。何也。當知虗空性圓",
    "X16n0317_003:0665a23": "周徧。而地水火風亦性圓周徧。當知虗空本不動",
    "X16n0317_003:0665a24": "搖。而地水火風亦不動搖。故得均名為大耳。又前",
    "X16n0317_003:0665b01": "四義。是即色是空。故稱為大。今乃即空是色。故亦",
    "X16n0317_003:0665b02": "稱為大。何者。理無事外之理。即色是空故。事無理",
    "X16n0317_003:0665b03": "外之事。即空是色故。即空是色。色非有色。即色是",
    "X16n0317_003:0665b04": "空。空實非空。由此即空即色。即色即空。即理即事。",
    "X16n0317_003:0665b05": "即事即理。故曰性真圓融。皆如來藏。然如來藏實",
    "X16n0317_003:0665b06": "實無有空相。無有色相。無有理相。無有事相。無有",
    "X16n0317_003:0665b07": "大相。無有無相。亦無無相。何者。名言絕故。無稱謂",
    "X16n0317_003:0665b08": "故。總是一真法界。真故無生。如故無滅。故曰如來",
    "X16n0317_003:0665b09": "藏。本無生滅。",
    "X16n0317_003:0665b10": "阿難汝心昏迷(至)為出為入為非出入。",
    "X16n0317_003:0665b11": "此示教也。上既已融會前四義。以顯藏性如一竟。",
    "X16n0317_003:0665b12": "今恐阿難昏迷不達佛旨。錯會藏性即大性。便疑",
    "X16n0317_003:0665b13": "虗空有出矣。大性即藏性。便疑虗空有入矣。藏性",
    "X16n0317_003:0665b14": "非大性。大性非藏性。便疑虗空非出入矣。如此執",
    "X16n0317_003:0665b15": "有執無。執非有非無。全是外道宗。非悟如來藏性",
    "X16n0317_003:0665b16": "也。而今要會如來藏性。但觀虗空為出耶。為入耶。",
    "X16n0317_003:0665b17": "為非出入耶。如此參之。自然知得佛說藏性底道",
    "X16n0317_003:0665b18": "理矣。",
    "X16n0317_003:0665b19": "汝全不知如來藏中(至)寧有方所循業發現。",
    "X16n0317_003:0665b20": "汝全下以理會通。初一句斥其不知。如來下顯真",
    "X16n0317_003:0665b21": "理本然。隨眾生下標隨緣有異。如文。",
    "X16n0317_003:0665b22": "世間無知惑為因緣(至)但有言說都無實義。",
    "X16n0317_003:0665b23": "世間下。結責其所迷也。如文。△六見大。",
    "X16n0317_003:0665b24": "阿難見覺無知因色空有(至)或同非同或異非異。",
    "X16n0317_003:0665c01": "第六辯見大。先標其事。見覺無知。因色空有者。明",
    "X16n0317_003:0665c02": "是無性。何以知之。即如汝在祇陀林。朝明夕昏。設",
    "X16n0317_003:0665c03": "居中宵。見白月則知是光。見黑月則知是暗。此明",
    "X16n0317_003:0665c04": "暗等因見分析。豈非是無常耶。不然。汝謂因緣和",
    "X16n0317_003:0665c05": "合而有者。今問此見。與明暗色空等相。為復同一",
    "X16n0317_003:0665c06": "體耶。非同一體耶。又此見或同其相耶。非同其相",
    "X16n0317_003:0665c07": "耶。或異其相耶。非異其相耶。辯見下文。",
    "X16n0317_003:0665c08": "阿難此見若復與明與暗(至)不應見精無從自出。",
    "X16n0317_003:0665c09": "此廣破其執也。阿難下破一體。謂此見若與暗一",
    "X16n0317_003:0665c10": "者。至明時見暗之性已亡。將何見明。必一於明者。",
    "X16n0317_003:0665c11": "至暗時見明之性當滅。將何見暗。若謂明暗雖殊。",
    "X16n0317_003:0665c12": "見無生滅。然則一又何成耶。若此下破非一體。謂",
    "X16n0317_003:0665c13": "離明暗色空。此見元同龜毛兔角。從何立見耶。明",
    "X16n0317_003:0665c14": "暗下破兩亦。或同即是亦有。或異即是亦無。葢明",
    "X16n0317_003:0665c15": "暗體別。同則不成。離三元無。誰云有異。分空下破",
    "X16n0317_003:0665c16": "雙非。非同即是不一。非異即是不異。葢空無邊畔。",
    "X16n0317_003:0665c17": "而見亦無邊畔。如何說得非同耶。見明見暗。性非",
    "X16n0317_003:0665c18": "遷改。如何說得非異耶。汝更下破合非合義。謂此",
    "X16n0317_003:0665c19": "見覺之性。必從三處和合而有。今汝微細詳審。明",
    "X16n0317_003:0665c20": "從太陽。暗從黑月。通屬虗空。壅歸大地。如是見精。",
    "X16n0317_003:0665c21": "因何所出。又兩言審諦審觀者。叮嚀至再。須要仔",
    "X16n0317_003:0665c22": "細。況明暗乃是代謝之義。見覺徧是空頑之性。又",
    "X16n0317_003:0665c23": "不應說此見覺無從自出。於是知三處和合。尚無",
    "X16n0317_003:0665c24": "有生。況說非和合耶。",
    "X16n0317_003:0666a01": "若見聞知性圓周徧(至)皆如來藏本無生滅。",
    "X16n0317_003:0666a02": "此和融前五。以顯藏性一如。並如前釋。",
    "X16n0317_003:0666a03": "阿難汝性沉淪(至)為非生滅為非同異。",
    "X16n0317_003:0666a04": "此示教也。並如前釋。",
    "X16n0317_003:0666a05": "汝曾不知如來藏中(至)寧有方所循業發現。",
    "X16n0317_003:0666a06": "汝曾下以理會通。初一句斥其不知。如來下顯真",
    "X16n0317_003:0666a07": "理本然。隨諸眾生下標隨緣有異。如文。",
    "X16n0317_003:0666a08": "世間無知惑為因緣(至)但有言說都無實義。",
    "X16n0317_003:0666a09": "世間下。結責其所迷也。如文。△七識大。",
    "X16n0317_003:0666a10": "阿難識性無源因於六種(至)為無所因突然而出。",
    "X16n0317_003:0666a11": "第七辯識大。先標其事。識性無源。因於根塵妄出",
    "X16n0317_003:0666a12": "者。明是無性。何以知之。汝今徧觀此會聖眾。用目",
    "X16n0317_003:0666a13": "循歷。但如鏡中無別分析。何也。初五塵到根時。青",
    "X16n0317_003:0666a14": "黃一體。彼我無差。以意識未行。故無分析耳。此是",
    "X16n0317_003:0666a15": "文殊。此是富樓。此目犍連。此須菩提。乃是意識了",
    "X16n0317_003:0666a16": "知故。此之識性。既從根塵妄出。豈非是無常耶。不",
    "X16n0317_003:0666a17": "然。汝謂因緣和合而有者。今問此識了知之性。為",
    "X16n0317_003:0666a18": "生於見耶。為生於相耶。為生虗空耶。為因突然而",
    "X16n0317_003:0666a19": "出耶。辯見下文。",
    "X16n0317_003:0666a20": "阿難若汝識性生於見中(至)不應識緣無從自出。",
    "X16n0317_003:0666a21": "此廣破其執也。阿難下破根生。謂見必藉明暗色",
    "X16n0317_003:0666a22": "空四種。方能生識。若無此四種。識無由生。故曰見",
    "X16n0317_003:0666a23": "性尚無。從何發識。若汝下破境生。謂識生於相中。",
    "X16n0317_003:0666a24": "乃不從見生矣。見既無有。色空安寄。故曰彼相尚",
    "X16n0317_003:0666b01": "無。識從何發。若生下破空生。謂識生於空。非相非",
    "X16n0317_003:0666b02": "見。若爾。則是不藉於根境矣。又空則同無。有非同",
    "X16n0317_003:0666b03": "物。縱許有識。欲何分別耶。若無下破無因生。謂識",
    "X16n0317_003:0666b04": "若無因自生。何不日中別識明月乎。葢日中無月。",
    "X16n0317_003:0666b05": "而有見月之識。許汝無因自生。若無別識。則非無",
    "X16n0317_003:0666b06": "因生矣。汝更下破合非合義。謂識性必和合而有。",
    "X16n0317_003:0666b07": "今汝細詳。見托汝睛。相推前境。可狀成有。不相成",
    "X16n0317_003:0666b08": "無。如是識性。因何所出。又兩言微細詳審者。叮嚀",
    "X16n0317_003:0666b09": "至再。要須仔細。識性是動。見體是澄。動靜不參。識",
    "X16n0317_003:0666b10": "從何立。又不應說識緣無從自有。於是知三處和",
    "X16n0317_003:0666b11": "合。尚無有生。況非和合耶。聞聽即是耳鼻。覺知即",
    "X16n0317_003:0666b12": "是舌身意。六根俱有個識。故同此破。",
    "X16n0317_003:0666b13": "若此識心本無所從(至)皆如來藏本無生滅。",
    "X16n0317_003:0666b14": "若此下融會前義。顯藏性一如也。並同前釋。但了",
    "X16n0317_003:0666b15": "別即識也。見聞等。泛指餘識。後偈云。一根既返源。",
    "X16n0317_003:0666b16": "六根成解脫。即是此意。今若悟得性非從所。識無",
    "X16n0317_003:0666b17": "由生。識既無生。自然性圓澄湛。法法皆融會矣。",
    "X16n0317_003:0666b18": "阿難汝心麤浮(至)為非同異為非空有。",
    "X16n0317_003:0666b19": "此示教也。既已融會前義。以顯藏性一如竟。今恐",
    "X16n0317_003:0666b20": "阿難麤浮不達佛旨。錯會藏性即大性。便疑識性",
    "X16n0317_003:0666b21": "同彼諸相矣。大性即藏性。便疑識性異彼諸相矣。",
    "X16n0317_003:0666b22": "不然。疑識性是空。大性是有。大性是空。識性是有。",
    "X16n0317_003:0666b23": "又不然。疑藏性是藏性。大性是大性。兩不相妨曰",
    "X16n0317_003:0666b24": "非異。兩不相同曰非同。又不然。疑藏性大性真實",
    "X16n0317_003:0666c01": "是有曰非空。大性藏性真實是無曰非有。已上總",
    "X16n0317_003:0666c02": "墮四句法。是外道宗。非悟如來藏性也。而今要會",
    "X16n0317_003:0666c03": "如來藏性。但觀此六處識心。同耶異耶。空耶有耶。",
    "X16n0317_003:0666c04": "為非同異耶。為非空有耶。如是參之。自然知得佛",
    "X16n0317_003:0666c05": "說藏性底道理矣。",
    "X16n0317_003:0666c06": "汝元不知如來藏中(至)寧有方所循業發現。",
    "X16n0317_003:0666c07": "汝元下以理會通。初一句斥其不知。如來下顯真",
    "X16n0317_003:0666c08": "理本然。含吐下標隨緣有異。如文。",
    "X16n0317_003:0666c09": "世間無知惑為因緣(至)但有言說都無實義。",
    "X16n0317_003:0666c10": "此結責其所迷也。如文。△三敘悟心益。",
    "X16n0317_003:0666c11": "爾時阿難及諸大眾(至)皆即菩提妙明元心。",
    "X16n0317_003:0666c12": "此經家所述在會聞法悟益。氣象如此。大抵凡夫",
    "X16n0317_003:0666c13": "有我執。則有身見。有所執則有心見。如是我我所",
    "X16n0317_003:0666c14": "二執。介然有礙於真心。不得自在。今從徵心辯見",
    "X16n0317_003:0666c15": "來。便是破其我執。從三科七大後。便是破其所執。",
    "X16n0317_003:0666c16": "我所二執既破。真心畢露。自然知得心徧十方。十",
    "X16n0317_003:0666c17": "方者。十法界也。空者。冥頑無覺也。十法界各有我",
    "X16n0317_003:0666c18": "所二執。以界限其心。而成冥頑無覺之空。茲悟得",
    "X16n0317_003:0666c19": "我我所二空。身心蕩然。不存於其間矣。問。凡界有",
    "X16n0317_003:0666c20": "情。不知藏性。同於冥頑之空。則有之矣。佛界豈得",
    "X16n0317_003:0666c21": "亦化為冥頑之空耶。曰。此有二意。若以法位論之",
    "X16n0317_003:0666c22": "則不可。若以人位定之。佛地尚有佛地愚。焉得不",
    "X16n0317_003:0666c23": "謂之空乎。葢斷一分無明。見一分真如。以無明未",
    "X16n0317_003:0666c24": "盡。真如亦有未盡故。今以未盡之真如。對前九界。",
    "X16n0317_003:0667a01": "則同謂之空也何咎。問。然則十界之空。何以葉物",
    "X16n0317_003:0667a02": "稱之耶。曰。猶小之爾。曰小之奈何。曰。以總未出法",
    "X16n0317_003:0667a03": "界量故也。不見華嚴十地品。解脫月疑剛藏所稱",
    "X16n0317_003:0667a04": "法雲地功德無量。無有倫比。遂問曰。佛子若菩薩",
    "X16n0317_003:0667a05": "神通境界如是。佛神通其復云何。剛藏言。佛子譬",
    "X16n0317_003:0667a06": "如有人於四天下取一塊土而作是言。為無量世",
    "X16n0317_003:0667a07": "界大地土多。而此土多。我觀汝問。亦復如是。以是",
    "X16n0317_003:0667a08": "論之。未出聖凡情量。以正眼觀之。不啻手中所持",
    "X16n0317_003:0667a09": "葉物。若果透得四句。法界量滅。然後觀十方法界",
    "X16n0317_003:0667a10": "之空。與夫世間諸所有物。皆即我菩提妙明元心",
    "X16n0317_003:0667a11": "也。既即我妙明元心。安復論其空不空耶。",
    "X16n0317_003:0667a12": "心精徧圓含裹十方(至)禮佛合掌得未曾有。",
    "X16n0317_003:0667a13": "心精。真見也。悟得真心。見十方空。如一葉物。悟得",
    "X16n0317_003:0667a14": "真見。觀父母所生之身。猶一微塵。以微塵觀己。便",
    "X16n0317_003:0667a15": "不計我我矣。以葉物觀世。便不著我所矣。達得我",
    "X16n0317_003:0667a16": "所二空。反觀己身。及十方空。在妙明心內。猶如海",
    "X16n0317_003:0667a17": "中之漚。便知起滅是無從矣。△四說偈呈解。",
    "X16n0317_003:0667a18": "於如來前說偈讚佛。",
    "X16n0317_003:0667a19": "偈共四行半。初一行頌。正陳今悟。次一行頌。發願",
    "X16n0317_003:0667a20": "度生。三一行頌。祈佛作證。四一行半頌。冀成大果。",
    "X16n0317_003:0667a21": "妙湛總持不動尊(至)不歷僧祇獲法身。",
    "X16n0317_003:0667a22": "妙湛下一行頌。正陳今悟者。初妙湛一句。講家以",
    "X16n0317_003:0667a23": "三身三德釋之。文雖嘉。意甚不切。余所不取。上文",
    "X16n0317_003:0667a24": "不云乎。皆即菩提妙明元心。又云。了然自知獲本",
    "X16n0317_003:0667b01": "妙心。據此妙湛一句。即是述妙明元心本自不動",
    "X16n0317_003:0667b02": "爾。但易妙明為妙湛。易元心為總持。所言不動者。",
    "X16n0317_003:0667b03": "六祖大師在黃梅室中悟曰。何期自性本自清淨。",
    "X16n0317_003:0667b04": "何期自性本不生滅。何期自性本來具足。何期自",
    "X16n0317_003:0667b05": "性本無動搖。何期自性能生萬法。於是知此心清",
    "X16n0317_003:0667b06": "淨。本自明妙總持不動爾。下首楞嚴一句。重申上",
    "X16n0317_003:0667b07": "不動句。梵語首楞嚴。此云一切究竟堅固。謂此心",
    "X16n0317_003:0667b08": "在一切處無不堅固。世間人所不知者。故稱為希",
    "X16n0317_003:0667b09": "有焉。但眾生自迷作顛倒想。由是億劫在輪迴而",
    "X16n0317_003:0667b10": "不返。可哀也已。設有要見之者。又自作難想。謂此",
    "X16n0317_003:0667b11": "事必須歷三無數劫。方得功圓。如今看來。不消如",
    "X16n0317_003:0667b12": "此。直下了得。頓獲法身。於是慶快不可勝言。故曰",
    "X16n0317_003:0667b13": "消我億劫顛倒想。不歷僧祇獲法身。",
    "X16n0317_003:0667b14": "願今得果成寶王(至)是則名為報佛恩。",
    "X16n0317_003:0667b15": "願今下一行頌發願度生者。或以四弘誓釋之亦",
    "X16n0317_003:0667b16": "無謂。故不取。不知此躡前所悟處說爾。謂見得此",
    "X16n0317_003:0667b17": "心明妙如寶。見得此心自在如王。王是尊特之稱。",
    "X16n0317_003:0667b18": "寶是貴重之義。阿難悟處真實。見地明白。故以此",
    "X16n0317_003:0667b19": "美之爾。還度下三句直陳其願。葢上來初見法性。",
    "X16n0317_003:0667b20": "初伏見思惑。若不發菩提心。便坐一悟自了處。彼",
    "X16n0317_003:0667b21": "聲聞羊鹿等乘即是這樣子。殊不知心識海中。猶",
    "X16n0317_003:0667b22": "有微細塵沙無明惑在。故願還度如是恒沙眾。恒",
    "X16n0317_003:0667b23": "沙即塵沙惑也。葢此識極是微細。猶塵沙之多。若",
    "X16n0317_003:0667b24": "不加深心照察。如何可了。故曰還度如是恒沙眾。",
    "X16n0317_003:0667c01": "又我承佛開示。極力提拔。纔得到此。於今思之。此",
    "X16n0317_003:0667c02": "恩難報。惟有深心學道。歷盡塵剎。度其愚識。是為",
    "X16n0317_003:0667c03": "報佛恩德爾。故曰將此深心奉塵剎。是則名為報",
    "X16n0317_003:0667c04": "佛恩。",
    "X16n0317_003:0667c05": "伏請世尊為證明(至)終不於此取泥洹。",
    "X16n0317_003:0667c06": "伏請下一行頌。祈佛作證者。大約初悟人。其道未",
    "X16n0317_003:0667c07": "充。雖有意乎度生。願力不逮。須仰果地聖人加被。",
    "X16n0317_003:0667c08": "方能入世無礙。況五濁惡世又是難處。我誓願先",
    "X16n0317_003:0667c09": "入者。於前未悟。彼五濁是障道法。而今既悟此五",
    "X16n0317_003:0667c10": "濁惡世。即我操道之地。故願先入。又塵惑雖眾。設",
    "X16n0317_003:0667c11": "有一眾生未度。不至於覺者。則我道為何如耶。若",
    "X16n0317_003:0667c12": "一眾生不度。則有一處不覺矣。我心未至於覺。安",
    "X16n0317_003:0667c13": "取泥洹為哉。是不可也。故曰如一眾生未成佛。終",
    "X16n0317_003:0667c14": "不於此取泥洹。泥洹者。即涅槃不生不滅之稱。又",
    "X16n0317_003:0667c15": "障盡了事之謂。於是觀之。脫有一事不明。一處不",
    "X16n0317_003:0667c16": "覺。決不可作了事人見解。而入於泥洹也已。",
    "X16n0317_003:0667c17": "大雄大力大慈悲(至)爍迦羅心無動轉。",
    "X16n0317_003:0667c18": "大雄下一行半頌。冀成大果者。雄能伏眾。力能提",
    "X16n0317_003:0667c19": "挈。慈能與樂。悲能拔苦。此四者乃是果人氣象。阿",
    "X16n0317_003:0667c20": "難希心到此地位爾。葢前來初見法性。已伏見思",
    "X16n0317_003:0667c21": "惑。是盡於妙奢摩他之力。其次入世觀法。意袪塵",
    "X16n0317_003:0667c22": "沙惑。是盡於三摩鉢提之用。三除無明惑。比之前",
    "X16n0317_003:0667c23": "二微細又甚。何者。初見思是根塵之顛倒。粗易斷。",
    "X16n0317_003:0667c24": "次塵沙惑。於法塵生處即見。比之於沙。雖深可盡。",
    "X16n0317_003:0668a01": "此無明乃是地上惑。最難見者。在他乘且不論。至",
    "X16n0317_003:0668a02": "於佛地尚有佛地愚。猶有一分無明在。然非禪那",
    "X16n0317_003:0668a03": "之功不能盡也。若此惑盡。便可十方界坐道塲。而",
    "X16n0317_003:0668a04": "登無上覺矣。此是後段了手事。阿難學道之心急",
    "X16n0317_003:0668a05": "切。亦願令我早成爾。爍迦羅此云堅固。舜若多此",
    "X16n0317_003:0668a06": "云虗空。謂虗空無形。是無有消亡底理。然或有至",
    "X16n0317_003:0668a07": "於消亡底日子。而我學道之心無有動轉。無有消",
    "X16n0317_003:0668a08": "亡時節。此即普賢十大願之二。乃常隨佛學恒順",
    "X16n0317_003:0668a09": "眾生二事。但彼順來。此是逆入。然總一無盡爾。此",
    "X16n0317_003:0668a10": "阿難上求下化。通前徹後。立心如是。決不同泛泛",
    "X16n0317_003:0668a11": "者有進有退矣。",
    "X16n0317_003:0668a12": "右從首卷至此。即妙奢摩他綱宗之用也。文分四",
    "X16n0317_003:0668a13": "大節。初從如汝所說真所愛樂。由於心目。若不知",
    "X16n0317_003:0668a14": "心目所在。則不能得降伏塵勞。至盡七徵止。是破",
    "X16n0317_003:0668a15": "心之所依處也。次從爾時阿難在大眾中即從座",
    "X16n0317_003:0668a16": "起而白佛言。我是如來最小之弟。蒙佛慈愛。雖今",
    "X16n0317_003:0668a17": "出家猶恃憍憐。所以多聞未得無漏。不能折伏娑",
    "X16n0317_003:0668a18": "毗迦羅呪。為彼所轉溺於淫舍。當由不知真際所",
    "X16n0317_003:0668a19": "在。至後阿難默然自失止。是破心之能依處也。三",
    "X16n0317_003:0668a20": "從佛告阿難。世間一切諸修學人。現前雖成九次",
    "X16n0317_003:0668a21": "第定。不得漏盡成阿羅漢。至二卷末。其性真為妙",
    "X16n0317_003:0668a22": "覺明體止。是破心之能見也。四從如是五陰。六入",
    "X16n0317_003:0668a23": "十二處十八界七大性。至三卷末偈文止。是破心",
    "X16n0317_003:0668a24": "之所見也。葢蘊界等處一切諸法。俱是心之所見。",
    "X16n0317_003:0668b01": "設若有我見我不見。俱是心之能見。又能依屬主。",
    "X16n0317_003:0668b02": "所依屬境。若欲徵之於心。還將境來辯。若欲騐之",
    "X16n0317_003:0668b03": "於見。還將心來推。欲攻其主。則先勦其穴。欲乎其",
    "X16n0317_003:0668b04": "處。則必誅其魁。所謂攻堅破瑕。批亢搗虗。使無遁",
    "X16n0317_003:0668b05": "情。乃是奢摩他之用也。又奢摩他名止。貫上一妙",
    "X16n0317_003:0668b06": "字者。由前徵心起至八還等文。皆是用止底道理。",
    "X16n0317_003:0668b07": "又阿難言。我雖識此見性無還。云何得知是我真",
    "X16n0317_003:0668b08": "性。下至三科七大等文。皆是用妙底道理。若不然。",
    "X16n0317_003:0668b09": "則見心外有法。法外有心。截而二之。是岐見也。非",
    "X16n0317_003:0668b10": "本旨矣。所以貫一妙字。乃見即法是妙。即見是心。",
    "X16n0317_003:0668b11": "心外無法。法外無心。故成其道也。然非勉強牽合。",
    "X16n0317_003:0668b12": "實無二體焉。於是一一結之曰。皆如來藏妙真如",
    "X16n0317_003:0668b13": "性。學者若欲於此留心。先將前三卷經文。細細熟",
    "X16n0317_003:0668b14": "參。然後進之三摩鉢提。進之禪那。自然迎刃而解",
    "X16n0317_003:0668b15": "矣。",
    "X16n0317_003:0668b17": "首楞嚴經正見卷第三"
}