{
    "T11n0318_002:0896b23": "文殊師利佛土嚴淨經卷下",
    "T11n0318_002:0896b25": "西晉月氏國三藏竺法護譯",
    "T11n0318_002:0896b26": "於時師子步雷音菩薩復問文殊師利：「發意",
    "T11n0318_002:0896b27": "久如應發道心。」文殊答曰：「止！族姓子！勿懷",
    "T11n0318_002:0896b28": "妄想。一切諸法皆無所生，假使有說：『我發道",
    "T11n0318_002:0896b29": "心，吾當行道。』墮大邪見。所以者何？今觀察心",
    "T11n0318_002:0896c01": "都永不見，心發道意，亦復不觀彼發道心者",
    "T11n0318_002:0896c02": "也。吾亦不見道心所存，吾由是故不發道心。」",
    "T11n0318_002:0896c03": "又問：「仁者！以無所見，今何以故宣此章句？」文",
    "T11n0318_002:0896c04": "殊答曰：「無所見者乃為等教，無所見趣，名是",
    "T11n0318_002:0896c05": "章句平等言辭。」又問：「何故言曰趣平等乎？」",
    "T11n0318_002:0896c06": "文殊答曰：「如族姓子所言等者，無若干故，其",
    "T11n0318_002:0896c07": "平等者彼無行法，於其平等無有譬喻，不見",
    "T11n0318_002:0896c08": "諸法是乃平等。若宣斯訓則宣一業，若寂然",
    "T11n0318_002:0896c09": "業無有塵勞，不為瞋恨而說經法，不有斷滅",
    "T11n0318_002:0896c10": "不計有常，不起不滅、不有吾我亦無所受，不",
    "T11n0318_002:0896c11": "舉不下、不高不卑，雖有所說，無有妄想亦無",
    "T11n0318_002:0896c12": "思求。若族姓子！有曉此法而奉行者，乃曰平",
    "T11n0318_002:0896c13": "等。又有菩薩廣入於法，不見若干亦復非一，",
    "T11n0318_002:0896c14": "乃曰平等。其平等者則無偏黨，其無偏黨是",
    "T11n0318_002:0896c15": "甚清淨。」",
    "T11n0318_002:0896c16": "於時師子步雷音菩薩前白佛言：「唯然世",
    "T11n0318_002:0896c17": "尊！文殊師利所說巍巍乃如是乎！發道心以",
    "T11n0318_002:0896c18": "來為幾何耶？眾會思渴，願樂欲聞。」佛言：「族姓",
    "T11n0318_002:0896c19": "子！文殊師利在深妙忍，所入深忍不逮得道，",
    "T11n0318_002:0896c20": "亦不得佛、復不得心，以無所得故不說之，久",
    "T11n0318_002:0896c21": "如發心為發道意，唯佛今當為汝解說本初",
    "T11n0318_002:0896c22": "發心。乃往過去七千阿僧祇江河沙劫，乃爾",
    "T11n0318_002:0896c23": "世時有佛號雷音響如來、至真、等正覺，乃在",
    "T11n0318_002:0896c24": "東方，去此七十二姟佛土，世界名曰快成，其",
    "T11n0318_002:0896c25": "佛土在彼頒宣道教，弟子聲聞八十四億百",
    "T11n0318_002:0896c26": "千姟眾，諸菩薩等復倍是數。時有轉輪聖王，",
    "T11n0318_002:0896c27": "名曰安拔，號為法王，治以文法王四天下，王",
    "T11n0318_002:0896c28": "有七寶。聖王爾時往詣雷音響如來所，供養",
    "T11n0318_002:0896c29": "盡意八萬四千歲，隨其所安。王心念言：『我已",
    "T11n0318_002:0897a01": "積功德行難量，不用斯心，寧以德本並修勸",
    "T11n0318_002:0897a02": "助。』復更思惟：『以德勸助，當求何勸？天帝梵王、",
    "T11n0318_002:0897a03": "號轉輪聖王、聲聞、緣覺耶？』適發是意，上虛空",
    "T11n0318_002:0897a04": "中演大音聲：『大王！如是莫興賤意，當發無上",
    "T11n0318_002:0897a05": "正真道心。』王聞是言，即時大悅。王弘慈心不",
    "T11n0318_002:0897a06": "轉道意。所以者何？用其天人開示意之故，",
    "T11n0318_002:0897a07": "知我心念。時安拔王與大眾俱，九十六億姟",
    "T11n0318_002:0897a08": "人，往詣雷音響如來稽首足下，右遶七匝退",
    "T11n0318_002:0897a09": "住一面。以偈歎曰：",
    "T11n0318_002:0897a10": "「『欲問殊勝法，　　以奇雅答我：",
    "T11n0318_002:0897a11": "　「云何人在世，　　而致最超異？",
    "T11n0318_002:0897a12": "　　以普俱供養，　　自歸於世護，",
    "T11n0318_002:0897a13": "　　用無所著心，　　永無所勸助。",
    "T11n0318_002:0897a14": "　　世尊察知之，　　吾獨寂發心，",
    "T11n0318_002:0897a15": "　　以興廣供養，　　云何勸助之？",
    "T11n0318_002:0897a16": "　　志天帝梵王，　　為四方之王，",
    "T11n0318_002:0897a17": "　　若求於聲聞，　　當慕緣覺乘。」",
    "T11n0318_002:0897a18": "　　我適發是念，　　空中宣洪音：",
    "T11n0318_002:0897a19": "　「仁者慎莫得，　　勸助下劣心，",
    "T11n0318_002:0897a20": "　　當為一切故，　　興發微妙心，",
    "T11n0318_002:0897a21": "　　開顯大道意，　　饒益於世間。」",
    "T11n0318_002:0897a22": "　　今欲問於佛，　　在諸法自由：",
    "T11n0318_002:0897a23": "　「云何起發心，　　不失于道意？",
    "T11n0318_002:0897a24": "　　唯說斯義趣，　　何因逮是處？",
    "T11n0318_002:0897a25": "　　如我所像人，　　而發菩提心？",
    "T11n0318_002:0897a26": "　　天中尊願說，　　宣上妙章句。」",
    "T11n0318_002:0897a27": "　　大王且聽之，　　當宣以漸訓：",
    "T11n0318_002:0897a28": "　「愍哀於眾生，　　樂住于法本，",
    "T11n0318_002:0897a29": "　　如所誓志願，　　轉得成所趣。",
    "T11n0318_002:0897b01": "　　吾亦往宿世，　　因發起道心，",
    "T11n0318_002:0897b02": "　　愍哀於眾生，　　而興斯誓願。",
    "T11n0318_002:0897b03": "　　如本所志願，　　亦若心所念，",
    "T11n0318_002:0897b04": "　　逮無動佛道，　　在世寂上聖。",
    "T11n0318_002:0897b05": "　　大王當強志，　　造立極上心，",
    "T11n0318_002:0897b06": "　　若修諸正行，　　仁亦當成佛。」",
    "T11n0318_002:0897b07": "　　以聞是言教，　　王意便欣然，",
    "T11n0318_002:0897b08": "　　在一切普世，　　頒宣師子吼：",
    "T11n0318_002:0897b09": "　「假使於本際，　　不知生死元，",
    "T11n0318_002:0897b10": "　　為一一人行，　　如若干眾生。",
    "T11n0318_002:0897b11": "　　今發于道心，　　在一切世間，",
    "T11n0318_002:0897b12": "　　普請於眾生，　　令不墮貧匱。",
    "T11n0318_002:0897b13": "　　從今日以往，　　假使生欲心，",
    "T11n0318_002:0897b14": "　　輒當欺諸佛，　　現在十方聖。",
    "T11n0318_002:0897b15": "　　若生瞋恨厭，　　嫉妬及貪苦，",
    "T11n0318_002:0897b16": "　　未曾犯不可，　　至成人中尊。",
    "T11n0318_002:0897b17": "　　常當修梵行，　　棄欲捨穢惡，",
    "T11n0318_002:0897b18": "　　當學於諸佛，　　戒禁調和性。",
    "T11n0318_002:0897b19": "　　不以斯四色，　　疾成佛正覺，",
    "T11n0318_002:0897b20": "　　用心切之故，　　當行於本際。",
    "T11n0318_002:0897b21": "　　常嚴淨佛土，　　無限不可議，",
    "T11n0318_002:0897b22": "　　當宣傳名稱，　　通徹於十方。",
    "T11n0318_002:0897b23": "　　唯聖見授慧，　　成佛人中上，",
    "T11n0318_002:0897b24": "　　令其心清淨，　　永無眾猶豫。",
    "T11n0318_002:0897b25": "　　常修治身行，　　口言亦如是，",
    "T11n0318_002:0897b26": "　　亦當淨心念，　　不犯眾瑕疵。",
    "T11n0318_002:0897b27": "　　假使我成佛，　　在世人中尊，",
    "T11n0318_002:0897b28": "　　以是正真言，　　地當六反動。",
    "T11n0318_002:0897b29": "　　設我言至誠，　　真正不虛詐，",
    "T11n0318_002:0897c01": "　　由是見證明，　　虛空宣伎樂。",
    "T11n0318_002:0897c02": "　　若實不諛諂，　　無貪嫉不厭，",
    "T11n0318_002:0897c03": "　　以是誠信故，　　雨清淨意花。」",
    "T11n0318_002:0897c04": "　　適宣斯言已，　　至誠言無異，",
    "T11n0318_002:0897c05": "　　十方億萬國，　　則六反震動，",
    "T11n0318_002:0897c06": "　　於上虛空中，　　有巨億音樂，",
    "T11n0318_002:0897c07": "　　天雨雜意華，　　積地四丈九。",
    "T11n0318_002:0897c08": "　　其王以學是，　　二十億眾人，",
    "T11n0318_002:0897c09": "　　口宣柔和音，　　必成佛上道，",
    "T11n0318_002:0897c10": "　　二十億眾等，　　一切建佛道，",
    "T11n0318_002:0897c11": "　　見王發大道，　　亦效學洪業。』」",
    "T11n0318_002:0897c12": "佛語師子步雷音菩薩：「欲知爾時安拔王乎？」",
    "T11n0318_002:0897c13": "答曰：「不及也。」佛言：「則今文殊師利身是也！發",
    "T11n0318_002:0897c14": "道心已來，如七千阿僧祇江河沙劫佛土滿",
    "T11n0318_002:0897c15": "中塵，逮無所從生法忍已，過六十四江河沙",
    "T11n0318_002:0897c16": "劫，於彼世等則具十住、成就十力，普備一切",
    "T11n0318_002:0897c17": "諸佛道地辨諸佛法，從初以來未曾一反",
    "T11n0318_002:0897c18": "生心而有發意也，皆以逮致無上正真之道",
    "T11n0318_002:0897c19": "為最正覺，我亦不念言：『當云何成最正覺？』其",
    "T11n0318_002:0897c20": "二十億人，在往古雷音響，如來所發道心者，",
    "T11n0318_002:0897c21": "悉已逮致無上正真之道，成最正覺已轉法",
    "T11n0318_002:0897c22": "輪，為諸眾生興立佛事，滅度去已。悉是文殊",
    "T11n0318_002:0897c23": "師利之所勸發，皆悉供養勤修眾行，六度無",
    "T11n0318_002:0897c24": "極，普以執持傳宣正法。於今現在適有一佛",
    "T11n0318_002:0897c25": "說法未滅度耳，下方界分去是四十四江河",
    "T11n0318_002:0897c26": "沙等佛土，有世界名地底，其佛號持地如來、",
    "T11n0318_002:0897c27": "至真、等正覺，今現在說法，與無央數諸聲聞",
    "T11n0318_002:0897c28": "俱，其壽無限。」佛說是往古喻時，七千人皆發",
    "T11n0318_002:0897c29": "無上正真道意。",
    "T11n0318_002:0898a01": "於是師子步雷音菩薩問文殊師利：「仁者在",
    "T11n0318_002:0898a02": "往古佛，具一切法、如來十力，已備十地，用何",
    "T11n0318_002:0898a03": "等故不成正覺？」文殊師利答曰：「不以往古過",
    "T11n0318_002:0898a04": "去諸佛一切諸法成最正覺。所以然者？此言",
    "T11n0318_002:0898a05": "得道則為不得，亦無所逮。」又問：「云何具足佛",
    "T11n0318_002:0898a06": "法？」答曰：「具本無故。」又問：「云何具足本無？」答",
    "T11n0318_002:0898a07": "曰：「備悉虛空乃具本無，曉了虛空及諸佛法",
    "T11n0318_002:0898a08": "本無之義，等無有二不可分別。」又問：「云何以",
    "T11n0318_002:0898a09": "具一切諸法？」答曰：「具足五陰，乃能具三界",
    "T11n0318_002:0898a10": "一切，普備十方諸佛之法。」又問：「云何具足",
    "T11n0318_002:0898a11": "諸色？」答曰：「仁等見色。色有常乎？若無常耶？」",
    "T11n0318_002:0898a12": "答曰：「不也。」曰：「諸法有常若無常乎？又彼五陰",
    "T11n0318_002:0898a13": "有增有減耶？」答曰：「不也。」文殊師利曰：「是故，族",
    "T11n0318_002:0898a14": "姓子！若於諸法不增不減，故曰具足。」曰：「何以",
    "T11n0318_002:0898a15": "具足？」答曰：「備諸法慧不所解，亦如如慧不",
    "T11n0318_002:0898a16": "轉，爾乃不知諸妄想處，以無妄想不造具損，",
    "T11n0318_002:0898a17": "其不具損乃曰平等。是故，族姓子！等見諸色，",
    "T11n0318_002:0898a18": "爾乃等見一切諸法痛想行識，亦復如是，等",
    "T11n0318_002:0898a19": "無有異。」",
    "T11n0318_002:0898a20": "於是師子步雷音菩薩問文殊師利：「又察仁",
    "T11n0318_002:0898a21": "者，逮得法忍以來久遠懸絕逈邈巍巍，如是",
    "T11n0318_002:0898a22": "不一發心吾當得道。仁者！云何勸化眾生使",
    "T11n0318_002:0898a23": "發道心？」答曰：「吾不勸眾生令發道心？」又問：「何",
    "T11n0318_002:0898a24": "故？」答曰：「眾生不實，眾生寂寞，所在顛倒，故",
    "T11n0318_002:0898a25": "勸化之令發道心。假使眾生不處顛倒，則無",
    "T11n0318_002:0898a26": "有道，何所發乎？吾以是故，不勸眾生使發道",
    "T11n0318_002:0898a27": "心，亦不化之令悉求道。所以然者？無所想",
    "T11n0318_002:0898a28": "者乃曰平等，其平等義，無所志求亦不退轉，",
    "T11n0318_002:0898a29": "是故名曰無所歸趣、無所從來。當觀生死所",
    "T11n0318_002:0898b01": "謂平等，斯章句空，空無志求。又，族姓子！向者",
    "T11n0318_002:0898b02": "所問：『逮得法忍以來，久遠懸絕逈邈巍巍，如",
    "T11n0318_002:0898b03": "是不一發心吾當得佛。』卿寧見心？以何等心",
    "T11n0318_002:0898b04": "得成佛道？」答曰：「不也。所以者何？心者無形不",
    "T11n0318_002:0898b05": "可覩見，道亦復然，亦無形色復不可見。所",
    "T11n0318_002:0898b06": "以道者假有號耳！所曰言心及與佛道，是悉",
    "T11n0318_002:0898b07": "假託。」「是故，族姓子！吾宣斯辭不一，發心吾當",
    "T11n0318_002:0898b08": "得佛，其無發心、無所生亦無所毀，以無所生",
    "T11n0318_002:0898b09": "無所毀者，乃名曰逮。」又問：「何所是時曰約",
    "T11n0318_002:0898b10": "時，乃曰為時耶？」答曰：「族姓子！所云時者，暢平",
    "T11n0318_002:0898b11": "等覺，所可覺者不增不損，永不起想亦無所",
    "T11n0318_002:0898b12": "滅，爾乃名曰隨其等時，其不妄想本無本是，",
    "T11n0318_002:0898b13": "則名曰隨等時也。若逮正見，等於平等達於",
    "T11n0318_002:0898b14": "諸法，都無所獲則不造計，若干種品一無",
    "T11n0318_002:0898b15": "所念，爾乃名曰隨等時也。若身證明一切諸",
    "T11n0318_002:0898b16": "法，諸所相者皆為法相，曉了如是故有心著；",
    "T11n0318_002:0898b17": "若無有相則無所倚，爾乃名曰等隨時矣。」又",
    "T11n0318_002:0898b18": "問：「何謂為逮？」文殊師利答曰：「無所行也！謂",
    "T11n0318_002:0898b19": "名所迹故曰為逮，而於三界悉無所行，假有",
    "T11n0318_002:0898b20": "斯辭其得塵勞則不能逮。所以然者？意無所",
    "T11n0318_002:0898b21": "存、斯法無言，以是之故不可逮得。又，族姓子！",
    "T11n0318_002:0898b22": "無所得者乃曰為逮，其無所言則不逮法便",
    "T11n0318_002:0898b23": "無所住，若不得法乃曰為逮。」",
    "T11n0318_002:0898b24": "於時師子步雷音菩薩前白佛言：「善哉，善哉！",
    "T11n0318_002:0898b25": "世尊！唯如來說，文殊師利成佛道時，國土何",
    "T11n0318_002:0898b26": "類？」佛告之曰：「汝以是語問於文殊師利。」即受",
    "T11n0318_002:0898b27": "佛教，問文殊師利曰：「仁成佛時國土何類？」文",
    "T11n0318_002:0898b28": "殊師利答曰：「族姓子！若仁好樂佛道者，當",
    "T11n0318_002:0898b29": "問成佛國土何類？」又問文殊師利：「仁者！不",
    "T11n0318_002:0898c01": "樂佛國土乎？」答曰：「不也。」又問：「何故？」答曰：「其有",
    "T11n0318_002:0898c02": "所樂則為樂欲，其樂欲者則有恩愛，其恩愛",
    "T11n0318_002:0898c03": "者則有所受，若有所受則有苦患，其苦患者",
    "T11n0318_002:0898c04": "則無有護，是故吾身不成正覺。所以者何？無",
    "T11n0318_002:0898c05": "所得故，若不得道是故無樂。又如向者仁之",
    "T11n0318_002:0898c06": "所言：『國土何類說其本末？』吾不堪任自虧其",
    "T11n0318_002:0898c07": "身。所以者何？若有菩薩用歎己故，便自虧滅",
    "T11n0318_002:0898c08": "佛及國土功勳嚴淨，面見如來無極法藏。」時",
    "T11n0318_002:0898c09": "佛告曰：「文殊師利！宜用時說成己佛土功勳",
    "T11n0318_002:0898c10": "嚴淨，以何志願？如來聽之。或有從仁聞說所",
    "T11n0318_002:0898c11": "願諸餘菩薩，緣是發意具足斯業。」文殊師利",
    "T11n0318_002:0898c12": "答曰：「唯然！不敢違教。」即從坐起偏袒右臂，",
    "T11n0318_002:0898c13": "右膝著地，叉手白佛：「唯承聖旨，今當宣之。若",
    "T11n0318_002:0898c14": "族姓子及族姓女，求佛道者且共聽之，聞已",
    "T11n0318_002:0898c15": "具得行是所願。」應時十方各如江河沙諸佛",
    "T11n0318_002:0898c16": "國土六反震動。時文殊師利復白佛言：「唯然",
    "T11n0318_002:0898c17": "世尊！我之本願如佛所言。從如七千阿僧祇",
    "T11n0318_002:0898c18": "江河沙劫行菩薩業，不成道場、不致正覺，道",
    "T11n0318_002:0898c19": "眼徹視光覩十方，悉見諸佛普勸化一切眾",
    "T11n0318_002:0898c20": "生悉成佛道，吾心堅住咸開化之，布施持戒",
    "T11n0318_002:0898c21": "忍辱精進一心智慧，而勸助之，皆是吾身之",
    "T11n0318_002:0898c22": "所勸化。唯然大聖！今觀十方，以無罣礙清淨",
    "T11n0318_002:0898c23": "明眼所見，諸佛皆以勸助建立無上正真之",
    "T11n0318_002:0898c24": "道，斯等皆辦，乃吾成無上正真之道，為最",
    "T11n0318_002:0898c25": "正覺也。雖有是言，故爾續立不成正覺，假使",
    "T11n0318_002:0898c26": "所願若具足者乃成佛耳。」時彼眾會諸菩薩",
    "T11n0318_002:0898c27": "等各心念言：「文殊師利前後所見，諸佛世尊",
    "T11n0318_002:0898c28": "為幾何？」于時佛即知諸菩薩眾心之所念，告",
    "T11n0318_002:0898c29": "師子步雷音菩薩曰：「猶如，族姓子！有一丈夫",
    "T11n0318_002:0899a01": "出現於世，取是三千大千佛土，滿其中塵取",
    "T11n0318_002:0899a02": "破碎之，一一諸塵各各碎之，各如一佛國滿",
    "T11n0318_002:0899a03": "中諸塵。族姓子！所趣云何？豈寧有人知是",
    "T11n0318_002:0899a04": "塵數多少者不？」答曰：「無能知者。天中之天！」佛",
    "T11n0318_002:0899a05": "言：「假使，族姓子！悉能曉了知是塵數佛國",
    "T11n0318_002:0899a06": "多少，不足言也。文殊師利明眼所覩十方佛",
    "T11n0318_002:0899a07": "土，所見過是塵數之國百倍千倍、萬倍億",
    "T11n0318_002:0899a08": "倍、巨億萬倍，兆載劫數不可限，無量無邊，",
    "T11n0318_002:0899a09": "所願如是不成正覺。正使佛國如江河沙，周",
    "T11n0318_002:0899a10": "匝十方滿中佛樹，一一樹下有坐菩薩，須臾",
    "T11n0318_002:0899a11": "一時皆成無上正覺之道，逮最正覺，臨滅度",
    "T11n0318_002:0899a12": "時，不須佛樹道場起焉普為一切。復過十方",
    "T11n0318_002:0899a13": "不可計量諸佛國土，化於眾生說法使度。所",
    "T11n0318_002:0899a14": "願巍巍，致此佛國乃成佛道，使其國中無有",
    "T11n0318_002:0899a15": "聲聞、緣覺之名，純諸菩薩，滅除疲厭瞋恨之",
    "T11n0318_002:0899a16": "難，淨修梵行周遍佛土，悉復不聞女人之",
    "T11n0318_002:0899a17": "名，使諸菩薩皆得化生，身被法服加趺而",
    "T11n0318_002:0899a18": "坐，佛國嚴淨純諸菩薩，熾盛巍巍除小乘",
    "T11n0318_002:0899a19": "法。」",
    "T11n0318_002:0899a20": "於是師子步雷音菩薩前白佛言：「成佛之時，",
    "T11n0318_002:0899a21": "所號云何？」佛言：「名曰普現如來、至真、等正覺。",
    "T11n0318_002:0899a22": "所以號曰普現者何？其佛功德普現十方無",
    "T11n0318_002:0899a23": "限國土，其有得見普現如來、若覩光明，皆當",
    "T11n0318_002:0899a24": "得前，逮成無上正真之道，於今若佛滅度之",
    "T11n0318_002:0899a25": "後，得聞將來普現佛名，亦當得決，然後成",
    "T11n0318_002:0899a26": "無上正真之道，除入滅志得道迹者。」文殊師",
    "T11n0318_002:0899a27": "利復白佛言：「唯然世尊！我所誓願得成佛時",
    "T11n0318_002:0899a28": "生我國者，令無飢渴飲食之想，眾味饌具自",
    "T11n0318_002:0899a29": "然滿鉢在右掌，適在掌中心則發念：『不先供",
    "T11n0318_002:0899b01": "養十方諸佛，聲聞、緣覺及諸貧匱，危厄乞匃",
    "T11n0318_002:0899b02": "下劣眾生，先自食者則為不宜，先飽一切然",
    "T11n0318_002:0899b03": "後乃食。』尋如所念神通備足，在所至湊無有",
    "T11n0318_002:0899b04": "罣礙，行疾如所念，即到十方供養諸佛下遍",
    "T11n0318_002:0899b05": "眾生。寶衣法服俱亦復然，先供養諸佛，次及",
    "T11n0318_002:0899b06": "所尊，窮賤下劣皆先使安，無有八難眾苦惱",
    "T11n0318_002:0899b07": "患。語則可意不聞惡言，學無禁戒是非之音，",
    "T11n0318_002:0899b08": "無尊無卑無富無貧，其生我國皆同一倫。」",
    "T11n0318_002:0899b09": "於時師子步雷音菩薩，前白佛言：「爾時彼土",
    "T11n0318_002:0899b10": "無名號字？」佛言：「如本誓願所志具足，世界名",
    "T11n0318_002:0899b11": "曰離塵垢心。」復白佛言：「在於何方？」佛言：「在於",
    "T11n0318_002:0899b12": "南方，去是忍界極在其邊，眾妙寶摩尼明珠",
    "T11n0318_002:0899b13": "合成佛土，十方一切未曾見聞，奇珍眾寶流",
    "T11n0318_002:0899b14": "布遍現，未曾朽敗而有減損，菩薩所作欲令",
    "T11n0318_002:0899b15": "其地化成眾寶，如念即成在作何寶。眾妙香",
    "T11n0318_002:0899b16": "華所欲備有，亦無日月明冥晝夜，若菩薩身",
    "T11n0318_002:0899b17": "光所照隨意，唯華開合別晝異夜，無有寒",
    "T11n0318_002:0899b18": "暑老病死事，唯行菩薩便成正覺，若至他",
    "T11n0318_002:0899b19": "方亦無異業，天上世間悉行菩薩，臨命終沒",
    "T11n0318_002:0899b20": "皆成正覺，無有終沒無中滅度。虛空之中不",
    "T11n0318_002:0899b21": "見伎樂悲和之音，自然而作其音，不宣愛欲",
    "T11n0318_002:0899b22": "之辭，恒出佛法六度無極菩薩篋藏經法之",
    "T11n0318_002:0899b23": "音，隨意所好聞經法音，如念即解皆發正覺，",
    "T11n0318_002:0899b24": "見佛疑滅、聞經解達。」於時會中有無央數諸",
    "T11n0318_002:0899b25": "菩薩眾，同時舉聲謦揚大音。佛聞是號適得",
    "T11n0318_002:0899b26": "其宜，名曰普現無違道教：「若有眾生聞普現",
    "T11n0318_002:0899b27": "名，乃獲快利無極之慶，況生其國得見普現，",
    "T11n0318_002:0899b28": "值遇神化、法則其行。若有聞是所說決者，則",
    "T11n0318_002:0899b29": "為見佛聞經，入心藏之不忘，但逮得聞文殊",
    "T11n0318_002:0899c01": "師利成佛名德，巍巍乃爾何況目見。」時佛告",
    "T11n0318_002:0899c02": "是諸菩薩曰：「若有得聞百千億佛名號功稱，",
    "T11n0318_002:0899c03": "利益眾生開化度人，不如文殊師利，一一劫",
    "T11n0318_002:0899c04": "中化導眾生永安無患，何況得遇普現如來，",
    "T11n0318_002:0899c05": "其慶無喻誠如所云。」於是眾會聞佛讚是諸",
    "T11n0318_002:0899c06": "菩薩言，應時座中諸天神王及世間人各萬",
    "T11n0318_002:0899c07": "億姟，俱時稽首禮文殊師利，同發聲言：「今自",
    "T11n0318_002:0899c08": "歸命普現如來。」自歸適訖，便有八萬四千姟",
    "T11n0318_002:0899c09": "眾，皆發無上正真道意，餘無量人積眾德本",
    "T11n0318_002:0899c10": "立不退轉。時文殊師利復白佛言：「今我願是",
    "T11n0318_002:0899c11": "諸不可計無量佛土功勳嚴淨目之所覩，由",
    "T11n0318_002:0899c12": "從所願瑞應處所，皆使合并成一佛土，不",
    "T11n0318_002:0899c13": "計聲聞、緣覺，嚴淨五濁惡世發意之頃，正使",
    "T11n0318_002:0899c14": "我身江河沙劫稱嘆諸國功勳嚴淨，無有限",
    "T11n0318_002:0899c15": "量不得其底，我所誓願復過越彼，無能究竟",
    "T11n0318_002:0899c16": "證明我者，獨佛縷練明知我耳。」佛言：「善哉！誠",
    "T11n0318_002:0899c17": "如仁言，如來通慧三達無礙，真爾真爾等無",
    "T11n0318_002:0899c18": "有異。」爾時會中諸菩薩眾又心念言：「如佛咨",
    "T11n0318_002:0899c19": "嗟文殊師利成佛國時功勳嚴淨，何如西方",
    "T11n0318_002:0899c20": "安養世界無量壽佛嚴淨等不？」時佛即知諸",
    "T11n0318_002:0899c21": "菩薩心，便告師子步雷音菩薩：「欲知西方安",
    "T11n0318_002:0899c22": "養世界無量壽佛功勳嚴淨，比於文殊師利",
    "T11n0318_002:0899c23": "難以喻哉！假譬言之，如取一毛破為百分，以",
    "T11n0318_002:0899c24": "一分毛取海水一渧，無量壽佛如一分毛",
    "T11n0318_002:0899c25": "水一渧耳，文殊師利成佛汪洋如海，巍巍蕩",
    "T11n0318_002:0899c26": "蕩不可思議。」",
    "T11n0318_002:0899c27": "於時師子步雷音菩薩前白佛言：「曾頗有餘",
    "T11n0318_002:0899c28": "方如來國土嚴淨如是者不？」佛言：「有！東方去",
    "T11n0318_002:0899c29": "是百億江河沙界，名曰超立願，其佛號名普",
    "T11n0318_002:0900a01": "照常明德海王如來、至真、等正覺，與諸菩薩",
    "T11n0318_002:0900a02": "眷屬圍繞而說法經，興演以來江河沙劫，",
    "T11n0318_002:0900a03": "其佛壽命亦無有限，比普現國嚴淨正等，有",
    "T11n0318_002:0900a04": "四菩薩被弘誓鎧得不可議。」又白佛言：「唯願",
    "T11n0318_002:0900a05": "加哀宣布未聞，具說普照常明德海王如來",
    "T11n0318_002:0900a06": "其土嚴淨，又四菩薩名號何等？在於何方遊",
    "T11n0318_002:0900a07": "何佛土，淨德普備能具斯處？」佛言：「第一菩薩",
    "T11n0318_002:0900a08": "名曰光英，遊於東方無憂首如來佛土；第二",
    "T11n0318_002:0900a09": "菩薩名曰慧上，在於南方慧王如來佛土；第",
    "T11n0318_002:0900a10": "三菩薩名曰寂根，在於西方智積如來佛土；",
    "T11n0318_002:0900a11": "第四菩薩名曰意願，在於北方鉤鎖如來佛",
    "T11n0318_002:0900a12": "土。」於時世尊，即如其像三昧正受，其三昧名",
    "T11n0318_002:0900a13": "悉現嚴淨，應時見東方普照常明德海王如",
    "T11n0318_002:0900a14": "來佛土，及諸菩薩功勳嚴淨，自昔以來所",
    "T11n0318_002:0900a15": "希見聞，譬如掌中視寶珠耳，如普現佛國土",
    "T11n0318_002:0900a16": "無異。眾會覩之莫不欣喜，誠如世尊所言，無",
    "T11n0318_002:0900a17": "有異也。世尊即便告諸菩薩：「當如文殊師利",
    "T11n0318_002:0900a18": "所行為法。」諸菩薩眾同發聲曰：「唯然受教，",
    "T11n0318_002:0900a19": "當學文殊師利本發心行，成就嚴淨不敢懈",
    "T11n0318_002:0900a20": "廢。」",
    "T11n0318_002:0900a21": "於時世尊，尋便欣笑，光從口出，五色晃昱普",
    "T11n0318_002:0900a22": "照十方掩覆日月，遶身三匝還從頂入。彌勒",
    "T11n0318_002:0900a23": "菩薩即從坐起，長跪叉手前問佛言：「佛不妄",
    "T11n0318_002:0900a24": "笑，笑必有意。是何因緣，願佛說之！」佛言：「彌勒！",
    "T11n0318_002:0900a25": "向佛說法現三昧力，皆見東方普照佛國，具",
    "T11n0318_002:0900a26": "足備悉嚴淨功德，眾會欣悅誓願志學，今現",
    "T11n0318_002:0900a27": "八萬四千菩薩，咸共發心成嚴淨國，復有菩",
    "T11n0318_002:0900a28": "薩八萬四千十六正士發仁慈心，性弱和雅",
    "T11n0318_002:0900a29": "所願具足，斯等如是當逮文殊師利。其餘菩",
    "T11n0318_002:0900b01": "薩不能若斯，雖爾緣是功德福，疾成無上正",
    "T11n0318_002:0900b02": "真之道為最正覺，國土成就不及文殊師利",
    "T11n0318_002:0900b03": "嚴淨之德。」佛言：「彌勒！若有菩薩心性至真，口",
    "T11n0318_002:0900b04": "宣誓願不犯本心，亦當具足如文殊師利身，",
    "T11n0318_002:0900b05": "其心怯弱而有信樂，緣是口勇宣辭誓願，轉",
    "T11n0318_002:0900b06": "得超越六十萬億姟劫終始之難，六度無極",
    "T11n0318_002:0900b07": "則以具足。」時四菩薩各從其方化作重閣眾",
    "T11n0318_002:0900b08": "寶挍絡，各從諸天無數百千，雨眾天華、鼓眾",
    "T11n0318_002:0900b09": "音樂，神足威變地為動震，四面俱進來趣世",
    "T11n0318_002:0900b10": "尊，光照眾會見莫不欣。彌勒長跪而白佛言：",
    "T11n0318_002:0900b11": "「今地大動、天華紛紛，重閣晃曜四方來臻，鼓",
    "T11n0318_002:0900b12": "樂絃歌、天香苾芬，此何瑞應？誰之威神？」佛言：",
    "T11n0318_002:0900b13": "「彌勒！是四菩薩即來見佛，用自神力感動眾",
    "T11n0318_002:0900b14": "會，故現此瑞勸化於法。」時四菩薩即進詣佛，",
    "T11n0318_002:0900b15": "稽首禮足繞佛三匝，佛命使坐退而就榻。時",
    "T11n0318_002:0900b16": "佛宣告諸會菩薩：「此四正士多所勸發，興建",
    "T11n0318_002:0900b17": "誓願不可稱計。設族姓子謙敬渴仰於此",
    "T11n0318_002:0900b18": "正士，因問法義疑網永止，行菩薩業滅除終",
    "T11n0318_002:0900b19": "始，必逮無上正真之道，超二十億劫周旋之",
    "T11n0318_002:0900b20": "惱，普具諸法六度無極。若有女人聞是正士",
    "T11n0318_002:0900b21": "名號之稱，速轉女身疾解正覺。」爾時世尊斂",
    "T11n0318_002:0900b22": "復威神，一切眾會還自如故，彼佛國土忽然",
    "T11n0318_002:0900b23": "不現。於是文殊師利前白佛言：「唯然世尊！一",
    "T11n0318_002:0900b24": "切諸法猶若如幻，幻師所作適起尋滅，諸法",
    "T11n0318_002:0900b25": "展轉亦復如是，其不起滅乃曰平等，平等學",
    "T11n0318_002:0900b26": "者必逮正覺，逮正覺已度脫一切。」慧上菩薩",
    "T11n0318_002:0900b27": "問文殊師利曰：「菩薩何行而成正覺？」文殊師",
    "T11n0318_002:0900b28": "利答曰：「無逮無失是曰正覺。」慧上又問：「寧可",
    "T11n0318_002:0900b29": "復得不可逮乎？亦復無乎？若不逮有，則無",
    "T11n0318_002:0900c01": "有眾不可逮眾。」文殊師利答曰：「亦不可逮亦",
    "T11n0318_002:0900c02": "復不無，所以不逮，是諸法過悉無所生，初無",
    "T11n0318_002:0900c03": "所有，非方當有不懷無得。」文殊師利又復問",
    "T11n0318_002:0900c04": "慧上曰：「何所一業敷演經法？」",
    "T11n0318_002:0900c05": "於是慧上答曰：「其無所生亦無所壞，不造異",
    "T11n0318_002:0900c06": "住，是曰一業敷演經法。」",
    "T11n0318_002:0900c07": "光英菩薩曰：「其無來無往，是曰一業敷演經",
    "T11n0318_002:0900c08": "法。」",
    "T11n0318_002:0900c09": "寂根菩薩曰：「其無所得亦無所等，亦不造證",
    "T11n0318_002:0900c10": "亦不寂然，亦無淡怕無去來今，是曰一業敷",
    "T11n0318_002:0900c11": "演經法。」",
    "T11n0318_002:0900c12": "意願菩薩曰：「其不妄想佛法聖眾，不念菩薩，",
    "T11n0318_002:0900c13": "無國土想、無地獄念，不斷章句、不倚有常，是",
    "T11n0318_002:0900c14": "曰一業敷演經法。」",
    "T11n0318_002:0900c15": "彌勒菩薩曰：「不見五陰衰入諸種，不視不盲",
    "T11n0318_002:0900c16": "無妄想法，不暢入法不積不捨，是曰一業敷",
    "T11n0318_002:0900c17": "演經法。」",
    "T11n0318_002:0900c18": "師子步雷音菩薩曰：「其於亂法而無所亂，不",
    "T11n0318_002:0900c19": "造若干是凡夫法，斯習學法此諸佛法，不懷",
    "T11n0318_002:0900c20": "妄想不受一法，其業寂寞，是曰一業敷演經",
    "T11n0318_002:0900c21": "法。」",
    "T11n0318_002:0900c22": "愛見菩薩曰：「其逮本無不想今無，斯深妙",
    "T11n0318_002:0900c23": "法悉無妄想，是曰一業敷演經法。」",
    "T11n0318_002:0900c24": "無礙辯菩薩曰：「諸法皆盡究竟盡者，乃曰無",
    "T11n0318_002:0900c25": "盡，演一切法不可盡者，是曰一業敷演經法。」",
    "T11n0318_002:0900c26": "善心念菩薩曰：「其於諸念而無所思，若有所",
    "T11n0318_002:0900c27": "入亦不無心，不得不失，是曰一業敷演經",
    "T11n0318_002:0900c28": "法。」",
    "T11n0318_002:0900c29": "覺離塵菩薩曰：「於諸塵法而無所染，亦無不",
    "T11n0318_002:0901a01": "染，不著不憂，不忘不念，不作無不作，不取不",
    "T11n0318_002:0901a02": "捨，是曰一業敷演經法。」",
    "T11n0318_002:0901a03": "海底菩薩曰：「其志如海永難得底，深入法要",
    "T11n0318_002:0901a04": "不見妄想，如所應行而頒宣法，不我無彼，",
    "T11n0318_002:0901a05": "是曰一業敷演經法。」",
    "T11n0318_002:0901a06": "十上月童真菩薩曰：「普等眾生若如月滿，心",
    "T11n0318_002:0901a07": "不見等無所等，是曰一業敷演經法。」",
    "T11n0318_002:0901a08": "消諸憂冥菩薩曰：「其能休息一切憂瘡不憂",
    "T11n0318_002:0901a09": "不慼，以能割除眾憒諸本，何所是本吾我之",
    "T11n0318_002:0901a10": "本，其有等經共吾我行而說法者，是曰一業",
    "T11n0318_002:0901a11": "敷演經法。」",
    "T11n0318_002:0901a12": "鈎鎖菩薩曰：「若說於法，其不倚著欲界、色",
    "T11n0318_002:0901a13": "界及無色界，不著聲聞、緣覺之法，不慕佛道，",
    "T11n0318_002:0901a14": "是曰一業敷演經法。」",
    "T11n0318_002:0901a15": "普現菩薩曰：「等宣諸法等于空無，不念於空",
    "T11n0318_002:0901a16": "不得平等，所說如是，是曰一業敷演經法。」",
    "T11n0318_002:0901a17": "三品淨菩薩曰：「其講說法淨三品場。何謂三",
    "T11n0318_002:0901a18": "場？不得吾我，不想法會，不倚諸法，是曰三",
    "T11n0318_002:0901a19": "場清淨之業宣布法訓；如斯說者，是曰一業",
    "T11n0318_002:0901a20": "敷演經法。」",
    "T11n0318_002:0901a21": "在所吉菩薩曰：「知一切法歸於平等，若曉了",
    "T11n0318_002:0901a22": "斯，而為分別不宣文字，以無所宣一切諸法，",
    "T11n0318_002:0901a23": "是曰一業敷演經法。」",
    "T11n0318_002:0901a24": "深行菩薩曰：「若有覩見一切諸法，亦無所見，",
    "T11n0318_002:0901a25": "若講如是言辭，是曰一業敷演經法。」",
    "T11n0318_002:0901a26": "如是要言，一切菩薩各言其志，說是一業經",
    "T11n0318_002:0901a27": "典法時，七千億菩薩逮得無所從生法忍，八",
    "T11n0318_002:0901a28": "十萬四千姟人皆發無上正真道意，七千比",
    "T11n0318_002:0901a29": "丘漏盡意解，九十六載諸天世人遠塵離垢",
    "T11n0318_002:0901b01": "諸法眼生。",
    "T11n0318_002:0901b02": "於是師子步雷音菩薩前白佛言：「文殊師利",
    "T11n0318_002:0901b03": "成普現佛時，諸菩薩能有幾所？其壽久如，",
    "T11n0318_002:0901b04": "何時成佛？」佛言：「卿自以是問於文殊師利，即",
    "T11n0318_002:0901b05": "如佛教。」問文殊師利曰：「仁當久如成最正覺？」",
    "T11n0318_002:0901b06": "文殊師利答曰：「虛空有形乃成正覺，假使幻",
    "T11n0318_002:0901b07": "人成佛道者，我身爾乃無著漏盡成最正覺。",
    "T11n0318_002:0901b08": "若呼有形而響有影，月能晝明日而夜照，爾",
    "T11n0318_002:0901b09": "乃我身成最正覺。志求道者，乃當問之成佛",
    "T11n0318_002:0901b10": "之期。」又問：「仁者為不志求道？」答曰：「不也。」曰：「何",
    "T11n0318_002:0901b11": "以故？」答曰：「道是文殊，文殊是道。所以者何？",
    "T11n0318_002:0901b12": "假有號耳。文殊及道其名寂寞，了無解空，空",
    "T11n0318_002:0901b13": "則曰道。」",
    "T11n0318_002:0901b14": "佛告師子步雷音菩薩言：「寧曾見聞無量壽佛",
    "T11n0318_002:0901b15": "國中菩薩聲聞眾不？」答曰：「唯然！亦見亦聞。」佛",
    "T11n0318_002:0901b16": "言：「為多少乎？」答曰：「不可思議、不能稱限。」佛",
    "T11n0318_002:0901b17": "言：「普現佛國菩薩之數，喻如積塵滿十方界，",
    "T11n0318_002:0901b18": "無量壽佛菩薩聲聞比數多少如一塵耳。又",
    "T11n0318_002:0901b19": "普現佛壽命無限。取譬言之，破碎十方三千",
    "T11n0318_002:0901b20": "世界皆使作塵，布散此塵過千佛國，乃著一",
    "T11n0318_002:0901b21": "塵周匝十方，而盡其塵，於族姓子寧能計知",
    "T11n0318_002:0901b22": "此塵數不？」答曰：「無能限焉？」佛言：「普現如來以",
    "T11n0318_002:0901b23": "劫之壽當一塵耳，計塵之喻尚不足言，欲知",
    "T11n0318_002:0901b24": "其要如虛無邊，年壽劫數無以比焉。」於時",
    "T11n0318_002:0901b25": "彌勒菩薩前白佛言：「假使有人學於大乘，為",
    "T11n0318_002:0901b26": "是大智無極之慧，當忍勤苦無央數劫，自歸",
    "T11n0318_002:0901b27": "普現行菩薩法，如斯大道不當懈廢。」佛言：「如",
    "T11n0318_002:0901b28": "是，彌勒！誠如所云。誰有聞是無極大慧，不發",
    "T11n0318_002:0901b29": "道意愛樂之乎？唯有懈廢小節之類，不解正",
    "T11n0318_002:0901c01": "真不樂之耳。」佛說是時十千眾人發大道心。",
    "T11n0318_002:0901c02": "爾時世尊告師子步雷音菩薩言：「今歎文殊",
    "T11n0318_002:0901c03": "師利自昔所行本心志願，度佛無量、菩薩無",
    "T11n0318_002:0901c04": "數，道慧高德不可思議，周匝十方諸得道者，",
    "T11n0318_002:0901c05": "不能究盡為作譬喻。」時，師子步雷音菩薩前",
    "T11n0318_002:0901c06": "白佛言：「假使有人立弘誓願無極之行，當如",
    "T11n0318_002:0901c07": "文殊師利志願等不？忍勤苦行，於無數劫而",
    "T11n0318_002:0901c08": "無懈厭，不發勞想。」佛言：「族姓子！意趣云何？",
    "T11n0318_002:0901c09": "虛空寧念我行晝夜日月時節年限劫數不？」",
    "T11n0318_002:0901c10": "答曰：「不也。」曰：「如是，族姓子！曉了諸法亦如虛",
    "T11n0318_002:0901c11": "空，虛空寂定，不念晝夜日月時節年限劫數",
    "T11n0318_002:0901c12": "也。所以者何？空無念思豈有勞想？過江河沙",
    "T11n0318_002:0901c13": "劫亦無增損，不衰不盛不壞不毀，不生不老，",
    "T11n0318_002:0901c14": "不病不死，不去不來。所以然者？虛空與有，",
    "T11n0318_002:0901c15": "假有號耳！文殊師利名號如是，其能曉了如",
    "T11n0318_002:0901c16": "虛空者，悉知諸法一切無辭皆無所有，便",
    "T11n0318_002:0901c17": "無恐怖不以為勞。文殊師利成佛久遠，乃爾",
    "T11n0318_002:0901c18": "志同文殊師利等亦如是。」",
    "T11n0318_002:0901c19": "於時海底菩薩謂文殊師利：「所被弘誓不可",
    "T11n0318_002:0901c20": "比喻，若有學者當云何進？」文殊師利答曰：「若",
    "T11n0318_002:0901c21": "有學我弘誓鎧者，志存誓願若如幻化，則無",
    "T11n0318_002:0901c22": "所有亦無所為。」佛說是經時，四大天王，天帝",
    "T11n0318_002:0901c23": "釋、梵天王，及餘尊大神妙諸天，僉然同音，",
    "T11n0318_002:0901c24": "俱共歎曰：「唯然世尊！其聞是經，為得善利無",
    "T11n0318_002:0901c25": "極之慶，何況受持諷誦學者，我當受持諷誦",
    "T11n0318_002:0901c26": "修學，廣為人說普令流布，將護行者使法久",
    "T11n0318_002:0901c27": "存。」",
    "T11n0318_002:0901c28": "於時師子步雷音菩薩前白佛言：「唯然世尊！",
    "T11n0318_002:0901c29": "若有受持諷誦斯經，得何福慶？若有聞者，即",
    "T11n0318_002:0902a01": "便發心追慕志學，文殊師利景則復云何乎？」",
    "T11n0318_002:0902a02": "佛言：「若有菩薩學是法者，猶如如來已無罣",
    "T11n0318_002:0902a03": "礙，若於將來最後末世，則以七寶積滿十方",
    "T11n0318_002:0902a04": "諸佛之國，則貢上佛供養一切，等心眾生歷",
    "T11n0318_002:0902a05": "劫不廢，又兼法施備具六德，此之功德又不",
    "T11n0318_002:0902a06": "足計，不如聞是嚴淨經法發心慕學。文殊師",
    "T11n0318_002:0902a07": "利！謨式諷誦，經行七步之內，德過於彼巨",
    "T11n0318_002:0902a08": "億萬倍，無以為喻不可稱計。」",
    "T11n0318_002:0902a09": "時彌勒菩薩前白佛言：「是經所名，云何奉持？」",
    "T11n0318_002:0902a10": "佛語彌勒：「斯經典者，號曰『娛樂所願殊特』，當",
    "T11n0318_002:0902a11": "奉持之！又名『文殊師利佛土功勳嚴淨』，亦復",
    "T11n0318_002:0902a12": "名曰『其發道心志懷悅豫』，當堅持之！」爾時十",
    "T11n0318_002:0902a13": "方諸來菩薩，皆散天華供養是法，咨嗟文殊",
    "T11n0318_002:0902a14": "師利無量之德，法澤普潤弘覆三界，開心受",
    "T11n0318_002:0902a15": "者皆逮正覺，前禮佛足遶佛三匝，忽然不現",
    "T11n0318_002:0902a16": "各還本國。佛說是時，化江河沙諸菩薩等立",
    "T11n0318_002:0902a17": "不退轉，信是菩薩具成德本。",
    "T11n0318_002:0902a18": "於是文殊師利有三昧，名光普照辭訓如幻，",
    "T11n0318_002:0902a19": "以斯定意而行正受。適三昧已，一切眾會皆",
    "T11n0318_002:0902a20": "見文殊師利，普在十方不可稱計諸佛之國，",
    "T11n0318_002:0902a21": "各各佛前文殊師利住立咨嗟己國嚴淨之",
    "T11n0318_002:0902a22": "德。眾會見已歎未曾有：「文殊師利所願無盡，",
    "T11n0318_002:0902a23": "道德巍巍超絕無比，乃使其身遍顯十方，端",
    "T11n0318_002:0902a24": "坐在此而不轉移，威神功德堂堂不呰。」佛說",
    "T11n0318_002:0902a25": "如是，諸菩薩眾、比丘、比丘尼、清信士、清信女、",
    "T11n0318_002:0902a26": "諸天龍神、阿須倫、世間人，皆大歡喜，稽首佛",
    "T11n0318_002:0902a27": "足，作禮而去。",
    "T11n0318_002:0902a28": "文殊師利佛土嚴淨經卷下"
}