{
    "T20n1030_001:0001a03": "觀自在大悲成就瑜伽蓮華部念",
    "T20n1030_001:0001a04": "誦法門一卷",
    "T20n1030_001:0001a06": "開府儀同三司特進試鴻臚卿肅國",
    "T20n1030_001:0001a07": "公食邑三千戶賜紫贈司空諡大鑒",
    "T20n1030_001:0001a08": "正號大廣智大興善寺三藏沙門",
    "T20n1030_001:0001a09": "不空奉　詔譯",
    "T20n1030_001:0001a10": "凡於此門中欲修習者。須知法式次第。若不",
    "T20n1030_001:0001a11": "備解儀軌。徒而為功推棄時日。由是參驗",
    "T20n1030_001:0001a12": "諸經事法法門及瑜伽門。相會紐成一部。為",
    "T20n1030_001:0001a13": "彼初心求解脫者。得階地位故。我修緝成就",
    "T20n1030_001:0001a14": "彼行。諸習學者。先應入於灌頂大三昧耶壇。",
    "T20n1030_001:0001a15": "受菩薩戒行起大悲意。捨身命財饒益有情。",
    "T20n1030_001:0001a16": "專心希於佛菩薩。身不著貪恚。勤心勇猛攝",
    "T20n1030_001:0001a17": "心不亂。慈悲喜捨未甞暫息。令無量眾生",
    "T20n1030_001:0001a18": "度於彼岸。內外清淨極令嚴潔。於諸長宿和",
    "T20n1030_001:0001a19": "上阿闍梨等處。常應尊重。心不諂曲語必",
    "T20n1030_001:0001a20": "誠言。有乞人來隨分布施。不應空遣於四威",
    "T20n1030_001:0001a21": "儀及營諸務。如是剎那剎那時分澄念。諦觀",
    "T20n1030_001:0001a22": "諸行悉皆無常。略而言之一切諸法猶如鏡",
    "T20n1030_001:0001a23": "像。既知是已。當須被精進甲。持壞煩惱軍。祕",
    "T20n1030_001:0001a24": "明呪劍破蓋纏。出生死妄海。至菩提道場坐",
    "T20n1030_001:0001a25": "金剛座。決作是心不令退轉。如是之人方應",
    "T20n1030_001:0001a26": "修習。此大乘界中發最勝法門。是故我今次",
    "T20n1030_001:0001a27": "第而說。諸欲念誦者。先淨於地。淨地之法",
    "T20n1030_001:0001a28": "其地或四肘或八肘或十二肘或十六肘等。",
    "T20n1030_001:0001a29": "於是量中隨力取之。掘深至膝或深一肘。探",
    "T20n1030_001:0001b01": "去蟲蟻及諸瓦礫髮骨灰炭糠粃棘刺木根之",
    "T20n1030_001:0001b02": "屬諸穢惡等物。已填滿淨土堅塞平治。後當",
    "T20n1030_001:0001b03": "於上起其精舍。淨塗其室先定方面。若求除",
    "T20n1030_001:0001b04": "災者。其室應當南向開門也。面向北坐。時",
    "T20n1030_001:0001b05": "當交兩脚脛坐。若作求增益法者當開西門",
    "T20n1030_001:0001b06": "面向東坐。作結跏趺坐。若作瞋怒法者。當開",
    "T20n1030_001:0001b07": "北門面向南坐。蹲踞坐。唯以二足左押右上。",
    "T20n1030_001:0001b08": "若作友愛相親之法者。當開東門面向西坐。",
    "T20n1030_001:0001b09": "坐時並兩脚竪開二膝而坐。此名造精舍法",
    "T20n1030_001:0001b10": "及求事坐。印法如是。先有淨室或於露地。或",
    "T20n1030_001:0001b11": "在石山等上但作其壇。亦得隨所求事依前",
    "T20n1030_001:0001b12": "坐法而坐。起是室已先以牛糞如法塗飾。時",
    "T20n1030_001:0001b13": "先以呪呪之然後方用。初掃地時當誦是呪",
    "T20n1030_001:0001b14": "呪曰。",
    "T20n1030_001:0001b15": "唵(一)訶囉訶囉(二)囉儒揭囉(二合)訶囉拏(去)夜",
    "T20n1030_001:0001b16": "(三)娑嚩(二合引)訶",
    "T20n1030_001:0001b17": "誦是呪三遍而掃於地。掃地已欲除掃地之",
    "T20n1030_001:0001b18": "時。復誦是呪呪曰。",
    "T20n1030_001:0001b19": "唵(一)稅諦(二)摩訶(去)稅諦(三)可達尼(四)莎嚩(二合引)",
    "T20n1030_001:0001b20": "訶(引五)",
    "T20n1030_001:0001b21": "誦是呪三遍以除其土。除土已用牛糞塗壇。",
    "T20n1030_001:0001b22": "誦是呪呪曰。",
    "T20n1030_001:0001b23": "唵(一)羯囉麗(二)摩訶羯羅麗(三)莎嚩(二合)訶",
    "T20n1030_001:0001b24": "誦是呪用為塗飾。若洗諸供養器及香水器",
    "T20n1030_001:0001b25": "時。當用是呪呪曰。",
    "T20n1030_001:0001b26": "娜莫悉底(二合一)曳墜肥(二合)迦南(二)薩婆怛他揭",
    "T20n1030_001:0001b27": "多南(三)唵肥羅耳肥羅耳(四)摩訶皤折哩(五)",
    "T20n1030_001:0001b28": "薩多薩多(六)娑囉諦娑囉諦(七)帶[口*(隸-木+匕)]帶[口*(隸-木+士)](八)",
    "T20n1030_001:0001b29": "尾馱麼儞(九)三伴闍儞(十)多囉摩底(十一)悉",
    "T20n1030_001:0001c01": "馱刈囇(二合十二)底哩養(三合十三)莎嚩(二合引)訶",
    "T20n1030_001:0001c02": "誦是呪三遍洗諸供具。所以誦是呪者。為欲",
    "T20n1030_001:0001c03": "淨除犯三麼耶法一切觸穢之過咎也。若其",
    "T20n1030_001:0001c04": "供養之物。未供養中間總置一淨處。誦是明",
    "T20n1030_001:0001c05": "呪作是印呪呪曰。",
    "T20n1030_001:0001c06": "唵(一)始佉哩(二)皤折哩阿(引)",
    "T20n1030_001:0001c07": "是呪印相者。當以右手中指已下三指。握",
    "T20n1030_001:0001c08": "於大指為峯。直竪其頭指即成。以此印印於",
    "T20n1030_001:0001c09": "其物上右轉揮之。為防護一切香花燈及飲",
    "T20n1030_001:0001c10": "食等。然後往於浴處。其作是法時。或自作或",
    "T20n1030_001:0001c11": "令一弟子作之俱得。若欲結印之時。先結三",
    "T20n1030_001:0001c12": "三昧印已。然後方得結印。三昧相者。第一",
    "T20n1030_001:0001c13": "佛部三昧耶印　先以二手並側。中指相",
    "T20n1030_001:0001c14": "著如常掬物。以頭指各附中指上文。次以二",
    "T20n1030_001:0001c15": "大指捻頭指下文即是。是印呪曰。",
    "T20n1030_001:0001c16": "唵怛他揭覩婆皤也莎嚩(二合引)訶(引)",
    "T20n1030_001:0001c17": "誦是呪以是印安頂上。當想是印即是如來",
    "T20n1030_001:0001c18": "真身等無有異。見此印者即為見佛。次說",
    "T20n1030_001:0001c19": "蓮花部三昧耶印。以二腕本相著。竪兩手散",
    "T20n1030_001:0001c20": "開十指。以二大指並頭相著。復以二小指亦",
    "T20n1030_001:0001c21": "然。即成結印。是以舉安頭上如近右邊。當",
    "T20n1030_001:0001c22": "作是想此印即是菩薩聖自在呪曰。",
    "T20n1030_001:0001c23": "唵(一)鉢頭慕(二)婆皤耶莎嚩(二合引)訶(引)",
    "T20n1030_001:0001c24": "次說金剛部三昧耶印。當以二手背。右押左",
    "T20n1030_001:0001c25": "逆相重已。後以右小指叉於左大指。又以右",
    "T20n1030_001:0001c26": "大指叉於左小指。即是印呪呪曰。",
    "T20n1030_001:0001c27": "唵皤折嚕婆皤耶莎嚩(二合引)訶",
    "T20n1030_001:0001c28": "當以是印舉於頭上如近左邊。想是印即是",
    "T20n1030_001:0001c29": "金剛藏菩薩。作是三三昧耶印已。然後方通",
    "T20n1030_001:0002a01": "結於諸印。遵其祕藏明呪者。當依是次第即",
    "T20n1030_001:0002a02": "說其要。凡修行人。初晨朝之時未有所為。將",
    "T20n1030_001:0002a03": "欲出入應先結印念誦明呪已後方起行。是",
    "T20n1030_001:0002a04": "明呪呪曰。",
    "T20n1030_001:0002a05": "娜莫囉怛娜底哩(二合)夜耶(一)娜莫室戰(二合)茶",
    "T20n1030_001:0002a06": "皤折囉波拏曳(二)摩訶藥叉細娜跋多曳(三)娜",
    "T20n1030_001:0002a07": "莫皤折囉骨[口*路]馱也(四)鄧瑟覩(二合)迦吒倍(去)囉",
    "T20n1030_001:0002a08": "皤(去)也(五)怛地他(六)唵(七)阿蜜哩多軍茶里(八)佉",
    "T20n1030_001:0002a09": "佉珂奚珂奚(九)底瑟吒(二合十)畔陀畔陀(十一)訶那",
    "T20n1030_001:0002a10": "那訶(十二)刈[口*栗]闍刈[口*栗]闍(十三)肥悉怖吒耶肥",
    "T20n1030_001:0002a11": "悉怖吒耶(十四)薩婆尾近那微那夜迦誐拏跛",
    "T20n1030_001:0002a12": "底貳尾單多羯囉耶(十五)吽沛(十六)莎嚩(二合引)訶",
    "T20n1030_001:0002a13": "是呪印相者應以兩手。各用大母指捻小母",
    "T20n1030_001:0002a14": "指甲上。舒餘三指已。即交臂右押左。各附膊",
    "T20n1030_001:0002a15": "上印成。心中應作是相。兩脚如八字立。脹",
    "T20n1030_001:0002a16": "其腮咬右邊脣。作其瞋狀誦呪七遍。若欲縛",
    "T20n1030_001:0002a17": "諸作障礙鬼神等者。即作拳其兩手。三指即",
    "T20n1030_001:0002a18": "縛。縛時應言畔陀畔陀。作是法已然後出房。",
    "T20n1030_001:0002a19": "若欲入諸觸穢處。及上廁等亦應護身。是印",
    "T20n1030_001:0002a20": "相者以二手二小指二無名指。右押左向內",
    "T20n1030_001:0002a21": "相叉。二中指竪頭相著。二頭指附二中指上",
    "T20n1030_001:0002a22": "文。背稍去一分許。並竪二大指。捻其中指",
    "T20n1030_001:0002a23": "中文。即成護身印呪呪曰。",
    "T20n1030_001:0002a24": "唵皤折囉祇儞鉢囉捻多也莎嚩(二合)訶",
    "T20n1030_001:0002a25": "用此印印於五處。五處者頭上二肩上心上",
    "T20n1030_001:0002a26": "及喉上。是名五處。此名護身法若往廁時應",
    "T20n1030_001:0002a27": "彈指三度。警覺然後上之彈指呪曰。",
    "T20n1030_001:0002a28": "唵枳里枳里囉嚩勞捺囉吽沛",
    "T20n1030_001:0002a29": "一誦一彈指乃至三遍。若洗手時心中存想",
    "T20n1030_001:0002b01": "軍茶利呪及形。然後洗手。洗手已漱口漱口",
    "T20n1030_001:0002b02": "印以右手中指無名指屈於掌中。大指頭指",
    "T20n1030_001:0002b03": "小指直申承水。用三度漱之呪曰。",
    "T20n1030_001:0002b04": "唵柱柱麗矩嚧矩嚧莎嚩(二合引)訶(引)",
    "T20n1030_001:0002b05": "用是印呪洗漱口已後。作淨除身中隱形作",
    "T20n1030_001:0002b06": "障鬼神等法印者。以二手為拳。即各舒二頭",
    "T20n1030_001:0002b07": "指。以右頭指頭。內於左拳中握之。左頭指",
    "T20n1030_001:0002b08": "頭內於右拳亦然呪曰。",
    "T20n1030_001:0002b09": "唵訶娜訶娜阿蜜哩諦吽沛",
    "T20n1030_001:0002b10": "誦三遍。用從頭徐徐摩之。向下三度為之。能",
    "T20n1030_001:0002b11": "令身中一切魔障悉皆消滅。想知諸魔等出",
    "T20n1030_001:0002b12": "已。後作縛諸魔印。當以左手向外招之。即以",
    "T20n1030_001:0002b13": "右手翻背於左手背上。以八指各相叉已。即",
    "T20n1030_001:0002b14": "左戾之。翻向心上總為拳已。並竪二大指當",
    "T20n1030_001:0002b15": "心安之。復以右肘內於左肘中。向外出之。以",
    "T20n1030_001:0002b16": "印安頭上已。即開其印徐徐下之即成呪曰。",
    "T20n1030_001:0002b17": "唵枳里枳里鼻勞達囉鉢囉訖[口*栗]底摩訶骨",
    "T20n1030_001:0002b18": "嚧陀肥闍夜儞訖[口*閵]多吽沛畔陀畔陀莎嚩",
    "T20n1030_001:0002b19": "(二合引)訶",
    "T20n1030_001:0002b20": "以是印呪力故。能令一切魔等被縛。復想自",
    "T20n1030_001:0002b21": "身被金剛甲。作是法已。若澡洗時應依呪律",
    "T20n1030_001:0002b22": "及悉地中洗浴法事。當知若但唯用軍茶利",
    "T20n1030_001:0002b23": "小心呪。用自浴及自灌頂亦得呪曰。",
    "T20n1030_001:0002b24": "唵阿蜜哩諦吽沛",
    "T20n1030_001:0002b25": "三部用印者。以右手大指捻小指甲上。餘三",
    "T20n1030_001:0002b26": "指直舒即是。以是印呪灑身衣。呪水澡浴及",
    "T20n1030_001:0002b27": "著衣等。並得通用。若浴之時當一心憶佛菩",
    "T20n1030_001:0002b28": "薩等。勿令散亂。想於本尊與自身無異而浴。",
    "T20n1030_001:0002b29": "初想本尊及三寶等如在目前。用所浴水三",
    "T20n1030_001:0002c01": "掬而獻。是印當以二手如常為掬。但以二大",
    "T20n1030_001:0002c02": "指與二頭指頭相捻。先奉於佛呪曰(通三)。",
    "T20n1030_001:0002c03": "唵諦囇諦囇勃陀耶莎嚩(二合引)訶(引)",
    "T20n1030_001:0002c04": "次奉於法呪之(通三)。",
    "T20n1030_001:0002c05": "唵諦囇諦囇達摩耶莎嚩(二合引)訶",
    "T20n1030_001:0002c06": "次奉於僧呪曰(通三)。",
    "T20n1030_001:0002c07": "唵諦囇諦麗僧伽耶莎嚩(二合引)訶(引)",
    "T20n1030_001:0002c08": "次奉本尊呪之通三呪曰。",
    "T20n1030_001:0002c09": "唵遏[口*栗]鉗婆伽伴鉢囉底車伊漫莎訶",
    "T20n1030_001:0002c10": "其奉本尊水時。或誦本呪亦得。是法已隨力",
    "T20n1030_001:0002c11": "於所浴河水之中。念於本呪已。徐徐出。取",
    "T20n1030_001:0002c12": "衣著時誦是呪。以水灑衣然後取著呪曰。",
    "T20n1030_001:0002c13": "唵薩婆怛他揭多地瑟恥多阿摩至皤囉莎嚩",
    "T20n1030_001:0002c14": "(二合引)訶",
    "T20n1030_001:0002c15": "灑水已。次欲著衣時誦是呪曰(通三)。",
    "T20n1030_001:0002c16": "唵肥摩羅跛哩皤[口*栗]多皤折哩吽",
    "T20n1030_001:0002c17": "是呪印者。但以二手各為拳即是。若著一",
    "T20n1030_001:0002c18": "切衣服瓔珞頭冠環釧及諸嚴身具等皆誦是",
    "T20n1030_001:0002c19": "呪。作是法時不應起瞋。及邪思惟穢惡及一",
    "T20n1030_001:0002c20": "切不吉祥等皆不應視。若澡浴了趣精舍時。",
    "T20n1030_001:0002c21": "不應跣足而往。心想有八葉蓮花以承其足。",
    "T20n1030_001:0002c22": "身與本尊形同。左右皆備天龍八部。前後圍",
    "T20n1030_001:0002c23": "遶侍從行者。復觀本尊想在面前儼然分明。",
    "T20n1030_001:0002c24": "所經路中生草木。及諸形像下至畜生形等。",
    "T20n1030_001:0002c25": "不應騎上而度。諸供養物及諸塔影尊像等",
    "T20n1030_001:0002c26": "影師僧等影皆不應踏。至精舍前。更須洗漱",
    "T20n1030_001:0002c27": "如法已而入。初欲入時。臨開其戶作一吽聲",
    "T20n1030_001:0002c28": "而便入之。入室佛前作如是心。三世諸佛菩",
    "T20n1030_001:0002c29": "薩大法王等常住真身。我之肉眼不親知見。",
    "T20n1030_001:0003a01": "願以道眼見我歸依。作是心已當以三業五",
    "T20n1030_001:0003a02": "體投地殷重而禮。亦當口言我今敬禮。禮已",
    "T20n1030_001:0003a03": "如常懺悔隨喜廣發大願。誓修善等。即便燒",
    "T20n1030_001:0003a04": "香。以是香氣遂除諸惡鬼神等燒香呪曰。從",
    "T20n1030_001:0003a05": "是以前法金剛等一切部用之。",
    "T20n1030_001:0003a06": "唵鉢頭彌儞慕訶耶慕訶耶闍刈慕訶儞莎",
    "T20n1030_001:0003a07": "嚩(二合)訶(引)",
    "T20n1030_001:0003a08": "作是法已。復呪水散四方以為護結。是法呪",
    "T20n1030_001:0003a09": "曰。",
    "T20n1030_001:0003a10": "唵阿[口*路]力莎嚩(二合引)訶(引)",
    "T20n1030_001:0003a11": "作是法竟。復作觀法。先觀一紇哩(二合)字。無",
    "T20n1030_001:0003a12": "量壽如來從是字起身相圓滿。從如來身流",
    "T20n1030_001:0003a13": "出妙香乳水。乃成大海。於是海中想一鉢",
    "T20n1030_001:0003a14": "囉字化成一龜。其形縱廣無量由旬。色如",
    "T20n1030_001:0003a15": "黃金。於龜上想一蓮花。其花八葉。葉有三",
    "T20n1030_001:0003a16": "重。其花想從一紇哩字起。於是花中想一蘇",
    "T20n1030_001:0003a17": "字。是字兩邊各想有一吽字。是諸字等共作",
    "T20n1030_001:0003a18": "成一須彌盧山。山有八峯眾寶合成。於此山",
    "T20n1030_001:0003a19": "中復觀五室。是室外似有五而內是一相。是",
    "T20n1030_001:0003a20": "室中而想有於八大金剛柱。妙寶共成廁鈿",
    "T20n1030_001:0003a21": "間錯珍奇瑩飾。上有摩揭魚首玉銜寶瑣。懸",
    "T20n1030_001:0003a22": "以金鈴周垂瓔珞帳。以寶帳覺花莊嚴。[糸*畏]佩",
    "T20n1030_001:0003a23": "網帶委蕤交連。淨光相映頗黎等寶以為",
    "T20n1030_001:0003a24": "其地。而於其上散布名花拘蘇摩等。淨戒塗",
    "T20n1030_001:0003a25": "香郁馥殊特。解脫燒香氛氳超昇。智摩尼燈",
    "T20n1030_001:0003a26": "光彩昱耀。寶樹行列香風微觸芳含俱發。綺",
    "T20n1030_001:0003a27": "幡繽紛寶盤相雜。間以寶瓶。種種無量夜叉",
    "T20n1030_001:0003a28": "羅剎諸天等類。前後圍遶奏諸音樂。及舞金",
    "T20n1030_001:0003a29": "剛舞讚金剛歌。瑞雲彌漫。而於雲中雨於無",
    "T20n1030_001:0003b01": "量出世香花。滿虛空中歷亂徐墜。種種芳饌",
    "T20n1030_001:0003b02": "香飲交羅。安置而為供養。行法之人應當如",
    "T20n1030_001:0003b03": "是澄渟諦觀。與心相應皎如分明。入是觀時",
    "T20n1030_001:0003b04": "應誦此呪(此通三部用及前想法亦通然有少別)。",
    "T20n1030_001:0003b05": "娜莫三曼多勃陀南(一)薩婆他(二)嗢刈(入)諦(三)悉",
    "T20n1030_001:0003b06": "頗囉(二合)呬漫(四)伽伽那緪(五)莎嚩(二合引)訶(引)",
    "T20n1030_001:0003b07": "誦是明呪入諸三昧。隨心所觀皆悉成就。是",
    "T20n1030_001:0003b08": "佛誠言不應妄也。所以先作是觀者為欲離於",
    "T20n1030_001:0003b09": "內外所緣令得清淨。猶如虛空不著一切。復",
    "T20n1030_001:0003b10": "當淨於身故。又誦是呪與心印俱呪曰(此明通三部用)。",
    "T20n1030_001:0003b11": "唵(一)薩婆皤婆輸(上)馱(二)薩婆達摩(三)莎皤皤",
    "T20n1030_001:0003b12": "輸(上)馱含",
    "T20n1030_001:0003b13": "誦是明呪淨身由已。復作是言。無量劫來淪",
    "T20n1030_001:0003b14": "流生死。溺煩惱泥不逢良友。而隨妄心不能",
    "T20n1030_001:0003b15": "出離。於無上道不起祈求。是故令我發菩提",
    "T20n1030_001:0003b16": "心。當口稱列阿字。所以稱此字者。謂阿字",
    "T20n1030_001:0003b17": "者是無生義。趣空寂門。唯獨此門能遠塵垢。",
    "T20n1030_001:0003b18": "順斯法者能除行者無量劫中微塵數罪。譬",
    "T20n1030_001:0003b19": "如淨空明日普照。一切幽暗自然開曉。日者",
    "T20n1030_001:0003b20": "慧日空者呪空。以斯慧日照於呪空。深煩惱",
    "T20n1030_001:0003b21": "暗。以澄淨心觀於空界。遍滿其中有如來形。",
    "T20n1030_001:0003b22": "大如胡麻相好周備。是諸如來皆悉在於行",
    "T20n1030_001:0003b23": "者之前。彈指警覺謂行者言。善男子汝若欲",
    "T20n1030_001:0003b24": "發菩提心者。應自觀心。爾時行者得斯言已。",
    "T20n1030_001:0003b25": "應當踊躍從座而起。一一於諸如來之前五",
    "T20n1030_001:0003b26": "體投地一心敬禮。禮諸佛時應誦是呪呪曰",
    "T20n1030_001:0003b27": "(通三部用)。",
    "T20n1030_001:0003b28": "唵薩婆怛他刈多婆陀伴達那羯嚧弭",
    "T20n1030_001:0003b29": "誦此呪想禮諸如來已。即自觀心。觀自心時",
    "T20n1030_001:0003c01": "當誦是呪呪曰。",
    "T20n1030_001:0003c02": "唵質多鉢囉(二合)底吠陀羯嚧弭(通)",
    "T20n1030_001:0003c03": "誦斯明呪。於自心中觀於一月。形色圓素未",
    "T20n1030_001:0003c04": "全分明。即白佛言我已見心。猶如於月而未",
    "T20n1030_001:0003c05": "分明。佛言善男子善哉善哉汝已見心。應當",
    "T20n1030_001:0003c06": "誦是明呪重觀其心。極令明淨呪曰。",
    "T20n1030_001:0003c07": "唵菩提質多嗢怛波陀夜弭",
    "T20n1030_001:0003c08": "誦是明呪觀於心月。極清淨已。復為堅固菩",
    "T20n1030_001:0003c09": "提心故。於其月上觀一金剛蓮花。觀是花時",
    "T20n1030_001:0003c10": "應誦是明呪呪曰。",
    "T20n1030_001:0003c11": "唵底瑟吒(二合)跋折囉(二合)鉢陀摩",
    "T20n1030_001:0003c12": "誦此明呪用觀於花於其花上。有一金剛。以",
    "T20n1030_001:0003c13": "是相故名曰金剛蓮花。當作是心。即我此心",
    "T20n1030_001:0003c14": "與金剛蓮花非異。漸漸開敷光熾盛滿無盡。",
    "T20n1030_001:0003c15": "入是金剛蓮花開敷三昧之時。復誦是呪曰。",
    "T20n1030_001:0003c16": "唵悉頗羅鉢陀摩",
    "T20n1030_001:0003c17": "誦是明呪觀於是花。花之光明照於無量恒",
    "T20n1030_001:0003c18": "河沙數諸佛妙剎。於是光中衍韔。蓮花部中",
    "T20n1030_001:0003c19": "隨修行者所持是事天清潤音聲。諮屈如是",
    "T20n1030_001:0003c20": "一切方土如來。入是花中。是諸如來入斯花",
    "T20n1030_001:0003c21": "已。即復徐徐縮斯妙花。如舊無異。隨力能現",
    "T20n1030_001:0003c22": "是身大小而住之。作是劍花三昧之時。應誦",
    "T20n1030_001:0003c23": "是呪曰。",
    "T20n1030_001:0003c24": "唵僧褐囉皤折囉鉢陀摩",
    "T20n1030_001:0003c25": "誦此明呪。斂花隨其大小住已。復入金剛蓮",
    "T20n1030_001:0003c26": "花之身。三昧金剛此蓮花以成我身。入是",
    "T20n1030_001:0003c27": "觀時復誦是呪。",
    "T20n1030_001:0003c28": "唵皤折囉鉢陀摩句含三摩庾含摩訶三摩庾",
    "T20n1030_001:0003c29": "含",
    "T20n1030_001:0004a01": "觀是金剛蓮花身已。即便觀身自同於彼天",
    "T20n1030_001:0004a02": "狀。所以先入觀音者。謂欲堅固速發金剛之",
    "T20n1030_001:0004a03": "身。復願生生必得聖者之身。入觀呪印者。當",
    "T20n1030_001:0004a04": "以二手頭指以下三指。向外相叉。以二頭指以",
    "T20n1030_001:0004a05": "頭相拄如蓮花葉。並伸竪二大指呪曰(以前共三部用)。",
    "T20n1030_001:0004a06": "唵紇哩(二合)薩婆迦哩阿地瑟他(二合)莎漫紇哩",
    "T20n1030_001:0004a07": "(二合)",
    "T20n1030_001:0004a08": "以是印呪印於四處。心上眉間喉上頂上。呪",
    "T20n1030_001:0004a09": "是為四處。次作自灌頂法。能令行者速得三",
    "T20n1030_001:0004a10": "昧之身。具足成就。是印相者。當以二手如常",
    "T20n1030_001:0004a11": "合掌已。即蹙頭指已下四指。頭拄偃其指",
    "T20n1030_001:0004a12": "背。作寶蓮花形呪曰。",
    "T20n1030_001:0004a13": "唵地哩摩儞鉢頭摩阿鼻詵者漫紇哩(二合)",
    "T20n1030_001:0004a14": "誦此呪舉其印拄於額上。便散分手遶頭。至",
    "T20n1030_001:0004a15": "頂後已。尋身徐下。乃至於心住於心上。復以",
    "T20n1030_001:0004a16": "手為金剛拳。各伸頭指令直。於右頭指面想",
    "T20n1030_001:0004a17": "有一唵字。於左頭指上想一惡字。即以二手",
    "T20n1030_001:0004a18": "遶身為擐甲法。作是法已。一切天龍人非人",
    "T20n1030_001:0004a19": "等。皆見行者是金剛身。被金剛甲。諸魔邪等",
    "T20n1030_001:0004a20": "不敢正視。退散馳走不能為害。作是法已。次",
    "T20n1030_001:0004a21": "復於其面前觀本法像。自為其狀如常相",
    "T20n1030_001:0004a22": "好。又如前說。妙高山觀五寶。室中於中室內。",
    "T20n1030_001:0004a23": "一心諦觀無量壽如來。具諸相好光明熾盛。",
    "T20n1030_001:0004a24": "於佛右邊有觀世音自在菩薩。左邊大勢至菩",
    "T20n1030_001:0004a25": "薩。若更持部中餘菩薩等。應安是菩薩。稍近",
    "T20n1030_001:0004a26": "前右畔。如本法所說。一切天神使者。及一切",
    "T20n1030_001:0004a27": "菩薩等。皆隨所樂安置。作是觀已。即用隨所",
    "T20n1030_001:0004a28": "持明呪字。想從頭至足一一安布。亦隨其義",
    "T20n1030_001:0004a29": "理方便而取。想布字竟。即立作寶車印迎聖",
    "T20n1030_001:0004b01": "者。前所觀者名為法身相。今所請者名為慧",
    "T20n1030_001:0004b02": "身。屈彼慧身來就法體。由是義故先觀後",
    "T20n1030_001:0004b03": "請。是印相者先以二手平仰向內相叉。以二",
    "T20n1030_001:0004b04": "頭指頭側相拄。用以大指向內。撥其中指",
    "T20n1030_001:0004b05": "頭。是名寶車印。想是寶車乘五色雲。往於妙",
    "T20n1030_001:0004b06": "剎而迎聖者。是印呪曰。",
    "T20n1030_001:0004b07": "唵都嚕都嚕吽",
    "T20n1030_001:0004b08": "誦此明呪以前印想往已。復以本部心及印。",
    "T20n1030_001:0004b09": "請聖者降赴。心印者以二手十指向內相叉",
    "T20n1030_001:0004b10": "為拳。即抽出右大指向內招之呪曰。",
    "T20n1030_001:0004b11": "唵阿[口*路]力莎嚩(二合)訶(引)",
    "T20n1030_001:0004b12": "前用寶車往迎。次以法請至。相與寶車俱來。",
    "T20n1030_001:0004b13": "就行者所供養處。臨至是處捨車就室。復用",
    "T20n1030_001:0004b14": "鉤印呪召之。次屈入室。入已作歡喜印法。",
    "T20n1030_001:0004b15": "令諸聖者歡喜。歡喜已即設座令坐。坐印是",
    "T20n1030_001:0004b16": "蓮花三昧印也。呪曰。",
    "T20n1030_001:0004b17": "唵彌囉彌囉耶莎嚩(二合引)訶(引)",
    "T20n1030_001:0004b18": "設座竟。即上遏伽水而供養。用本尊呪印上",
    "T20n1030_001:0004b19": "之。上了尋便結界。先地界印。次四方結界。復",
    "T20n1030_001:0004b20": "結虛空界。是與諸部同。結界已。即結諸供養",
    "T20n1030_001:0004b21": "法等。復以香花飲食供養。供養食呪曰。",
    "T20n1030_001:0004b22": "唵薩婆怛他刈多囉娑囉娑愚嚧怛囉(二合)布",
    "T20n1030_001:0004b23": "闍三摩曳吽",
    "T20n1030_001:0004b24": "作是供養已。即對聖者前懺悔發願迴向等。",
    "T20n1030_001:0004b25": "如常可知。即取數子安心念誦。執珠呪曰。",
    "T20n1030_001:0004b26": "唵皤折囉鉢蜜怛囉三昧耶吽",
    "T20n1030_001:0004b27": "誦七遍執珠念誦。念誦竟復懺悔。懺悔已發",
    "T20n1030_001:0004b28": "願。發願了即誦諸讚頌。歌詠如來及三寶本",
    "T20n1030_001:0004b29": "尊等無量功德。復結諸供養印等方便。上遏",
    "T20n1030_001:0004c01": "伽供養。供養已即解界。解界了即是呪了發",
    "T20n1030_001:0004c02": "遣呪曰。",
    "T20n1030_001:0004c03": "唵訖[口*栗]覩皤薩婆薩埵遏[口*栗]他悉地捺多曳",
    "T20n1030_001:0004c04": "他努伽刈車都含勃陀肥灑焰布娜囉伽摩",
    "T20n1030_001:0004c05": "娜耶唵鉢頭摩穆",
    "T20n1030_001:0004c06": "誦是明呪結合蓮花印。舉安頭上散之。復如",
    "T20n1030_001:0004c07": "前以寶車發遣。印呪發遣時向外撥之。誦斯",
    "T20n1030_001:0004c08": "呪時亦憶解自身所想布字。及用法已。然",
    "T20n1030_001:0004c09": "後禮佛而退念誦門竟。",
    "T20n1030_001:0004c10": "　願我傳斯妙法門　　遵修之者幸速成",
    "T20n1030_001:0004c11": "　用此微善周法界　　三世利樂無窮盡",
    "T20n1030_001:0004c12": "觀自在大悲成就瑜伽蓮花部念誦法門",
    "T20n1030_001:0004c13": "一卷"
}