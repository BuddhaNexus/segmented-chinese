{
    "X44n0747_001:0753a03": " 校勘義鈔序",
    "X44n0747_001:0753a05": "餘杭郡沙門釋　元照　述",
    "X44n0747_001:0753a06": "此鈔傳世其來久矣或為之訓解或口以傳授但去",
    "X44n0747_001:0753a07": "聖緜遠在人寡薄城中之乳日漸乖真林間之偈相",
    "X44n0747_001:0753a08": "承傳謬故使大慈留訓久掩其風末裔問津莫知所",
    "X44n0747_001:0753a09": "適是以積年沈翫四出搜求欲廣見聞固當詮示輙",
    "X44n0747_001:0753a10": "為序引粗列三科庶使智者觀之所謂思過半矣著",
    "X44n0747_001:0753a11": "撰來意一也駮古異議二也校本差互三也初中夫",
    "X44n0747_001:0753a12": "毗尼為教厥號行詮行之所依存乎事相往古諸德",
    "X44n0747_001:0753a13": "未窮斯旨競述義疏廣引繁詞唯我祖師拔乎眾見",
    "X44n0747_001:0753a14": "刊削搜補顯行世事森列二持統歸三行故事鈔之",
    "X44n0747_001:0753a15": "作最居其首且事則在乎簡要行必憑乎楷模故不",
    "X44n0747_001:0753a16": "廣義章但直舒正範然則聖教宏遠至理淵微或隱",
    "X44n0747_001:0753a17": "伏之深文或廢興之來致無非正說豈患多途學必",
    "X44n0747_001:0753a18": "優柔義須精練是以攬諸要義別錄成章斯文之興",
    "X44n0747_001:0753a19": "抑其次矣是知事義兩鈔表裏相資非事鈔則行無",
    "X44n0747_001:0753a20": "所憑失乎教本非義鈔則解無以發昧於來詮詳其",
    "X44n0747_001:0753a21": "題號兩分實乃行解兼舉二部之作旨在于此或云",
    "X44n0747_001:0753a22": "戒業二疏不盡之義收拾成文者嘗用對考而文義",
    "X44n0747_001:0753a23": "多同若其不盡止可拾其所遺豈得彼此重見故知",
    "X44n0747_001:0753a24": "不爾或云為二疏張本者且事鈔所指三部顯然豈",
    "X44n0747_001:0753b01": "是為疏而為艸剏吾宗學者深須詳鑒果有所疑試",
    "X44n0747_001:0753b02": "引誠證鈔興意云每所引用先加覆檢於一事之下",
    "X44n0747_001:0753b03": "廢立意多諸師所存情見繁廣今竝刪略止存文證",
    "X44n0747_001:0753b04": "(此明事鈔下序義鈔云)及教通餘論理相難知自非通解焉能",
    "X44n0747_001:0753b05": "究盡廣如集義鈔所顯此引文證也又下明不學無",
    "X44n0747_001:0753b06": "知持犯等義兩鈔猶同及乎二疏始多損益或復廢",
    "X44n0747_001:0753b07": "前其類非一此以義證也又先撰事鈔當武德之末",
    "X44n0747_001:0753b08": "(九年)次製此鈔乃貞觀之初(元年)年曆相去足顯同時況",
    "X44n0747_001:0753b09": "貞觀之間始剙二疏(戒疏八年業疏九年)以見昔云拾疏不盡",
    "X44n0747_001:0753b10": "者得非謬哉此約時驗也又法寶律師(玄暢)批云此鈔",
    "X44n0747_001:0753b11": "國初南山祖師述助釋行事鈔據此所明頗得其實",
    "X44n0747_001:0753b12": "既云助釋則相資之義皎若重輪況指國初而同出",
    "X44n0747_001:0753b13": "之文奄如合契此引古證也釋疑會異委在別論第",
    "X44n0747_001:0753b14": "二駮古異議者通慧僧錄(贊寧)評此鈔有三種定在事",
    "X44n0747_001:0753b15": "鈔前撰一曰文義魯質多云首解二曰著述不全埋",
    "X44n0747_001:0753b16": "名沒代前無序引後無批文三曰備其遺忘略示義",
    "X44n0747_001:0753b17": "章但云將講等古記雖欲救止奈何理寡辭枝況不",
    "X44n0747_001:0753b18": "知疑之所來誠有由矣嘗三復斯語竊所未安故曲",
    "X44n0747_001:0753b19": "辨之俾無後惑原夫此鈔之製葢集諸師章疏以成",
    "X44n0747_001:0753b20": "文體古賢製作直伸義意不務雕飾今則且依彼本",
    "X44n0747_001:0753b21": "刪要錄之及乎二疏始加潤色比諸大部辭理彬彬",
    "X44n0747_001:0753b22": "與此酬校安得無疑又歷代述作僅兩十家他師之",
    "X44n0747_001:0753b23": "義但通標昔解又解等唯首師大疏理趣弘遠為今",
    "X44n0747_001:0753b24": "所宗故獨顯名用簡諸說斯實推寄有本不掩師承",
    "X44n0747_001:0753c01": "況首解之言葢語從省要亦何質之有而彼輒見指",
    "X44n0747_001:0753c02": "斥一未可也又嘗考古本首後不全章節不次名代",
    "X44n0747_001:0753c03": "不顯誠如所言然亦未可非於作者故今略以數意",
    "X44n0747_001:0753c04": "求之有云艸藁纔成便為他竊未暇緝綴此昔所通",
    "X44n0747_001:0753c05": "亦一意也又唐室衰末涉于五代天下紛擾釋侶逃",
    "X44n0747_001:0753c06": "散諸宗經訓因之殘缺此二意也又祖教流衍本於",
    "X44n0747_001:0753c07": "關輔江浙相遼過數千里傳文至此訛脫叵知此三",
    "X44n0747_001:0753c08": "意也又撰述至今歲時悠遠或傳寫遺漏或紙素零",
    "X44n0747_001:0753c09": "脫例如歸敬儀文前無半序比於儒宗書禮亡逸尤",
    "X44n0747_001:0753c10": "多況此間見行猶闕下卷可非驗耶此四意也而彼",
    "X44n0747_001:0753c11": "未詳直爾輕貶二未可也又製撰之家非唯一轍今",
    "X44n0747_001:0753c12": "但攢聚義類不立篇目撮略為宗復無附釋但標將",
    "X44n0747_001:0753c13": "講節為大科會諸家之異同以區可不列展轉之難",
    "X44n0747_001:0753c14": "問用闢深疑辭義宛然豈唯備忘三未可也用上諸",
    "X44n0747_001:0753c15": "意駮彼三種以見先德曾未討論傳習之流無踐斯",
    "X44n0747_001:0753c16": "迹第三校本差互復有三別初辨諸本者天台律師",
    "X44n0747_001:0753c17": "(允堪)科釋之本則為三卷世中見行後得古本止有上",
    "X44n0747_001:0753c18": "中兩卷比三卷者始末皆同固常持疑無處求決近",
    "X44n0747_001:0753c19": "於永嘉得故常寧律師(文漙)一本四卷即以上中各分",
    "X44n0747_001:0753c20": "為二彼自批云據法寶目錄云有三卷今止獲二卷",
    "X44n0747_001:0753c21": "細尋此說復按後批始知東夷寄還元有三卷下卷",
    "X44n0747_001:0753c22": "獨亡不傳江左非本無矣後人不達分中為下且應",
    "X44n0747_001:0753c23": "目錄之數豈知失於本趣不於後進耶又審諸部隱",
    "X44n0747_001:0753c24": "略指在義鈔而文多不出良由於此諸師章記輒云",
    "X44n0747_001:0754a01": "指誤撿彼無文等葢不知所以裁之故言多率爾今",
    "X44n0747_001:0754a02": "從古本止存上中兩卷復慮重大析開為四下卷闕",
    "X44n0747_001:0754a03": "如以俟於後二正名題者此間所見古今多本竝云",
    "X44n0747_001:0754a04": "四分律拾毗尼義鈔而永嘉一本獨云拾毗尼要然",
    "X44n0747_001:0754a05": "雖理趣一貫其如全缺兩殊又事鈔所指復有多別",
    "X44n0747_001:0754a06": "或云集義鈔或單云義鈔皆略舉也或云別鈔非同",
    "X44n0747_001:0754a07": "部也今則從多為正如文所題又按通慧云埋名沒",
    "X44n0747_001:0754a08": "代可驗卷首本無撰號後人添入今亦存之三定品",
    "X44n0747_001:0754a09": "次者自上卷之初至中卷之末總一十六段皆首標",
    "X44n0747_001:0754a10": "將講而無一二次第之目然諸古本於破僧大意之",
    "X44n0747_001:0754a11": "下即列僧殘及二不定又間以時非時然後始列四",
    "X44n0747_001:0754a12": "夷便接捨墮校以篇聚顯然倒亂究其所由莫可知",
    "X44n0747_001:0754a13": "矣昔天台律師降僧殘不定次於四重昇時非時綴",
    "X44n0747_001:0754a14": "于破僧雖云改易而文次宛順於理無損。今從彼意",
    "X44n0747_001:0754a15": "總列卷首。",
    "X44n0747_001:0754a16": "毗尼大綱起戒差別十三難",
    "X44n0747_001:0754a17": "不學無知轉業變根破僧大意",
    "X44n0747_001:0754a18": "時非時四波羅夷十三僧殘",
    "X44n0747_001:0754a19": "二不定三十捨墮九十單提",
    "X44n0747_001:0754a20": "四提舍尼眾學七滅諍",
    "X44n0747_001:0754a21": "四諍",
    "X44n0747_001:0754b06": "四分律拾毗尼義鈔卷上之一",
    "X44n0747_001:0754b08": "終南山沙門釋　道宣　撰",
    "X44n0747_001:0754b09": "將講毗尼藏略存六門",
    "X44n0747_001:0754b10": "第一如來在世制有五名所以不分者如來始從鹿",
    "X44n0747_001:0754b11": "苑終至鶴林隨根制戒乃有萬差何者良由眾生根",
    "X44n0747_001:0754b12": "器不同樂聞有異故令聖制輕重不等緩急有殊諸",
    "X44n0747_001:0754b13": "部輕重乃有無量雖復不同各稱根性皆有奉行之",
    "X44n0747_001:0754b14": "益以是義故聖制本有五名若不爾者付法藏傳云",
    "X44n0747_001:0754b15": "佛現在時分為五部應成無義又方等云於五部僧",
    "X44n0747_001:0754b16": "學何毗尼又復方廣云互用五部僧物如是等經亦",
    "X44n0747_001:0754b17": "可須引若依大集文殊問等佛在世時全無五部文",
    "X44n0747_001:0754b18": "意之異何者如來為利他成道證一乘玅樂將欲演",
    "X44n0747_001:0754b19": "說眾生行別不能一流遂使方便說三乘之別此是",
    "X44n0747_001:0754b20": "例也今毗尼藏者如來既自不分明知聖現在時無",
    "X44n0747_001:0754b21": "其五意五意若有亦應如彼三乘別與作名不可仍",
    "X44n0747_001:0754b22": "為一部問若無五意亦無同事而有輕重制者何以",
    "X44n0747_001:0754b23": "經云我涅槃後分我毗尼以為五部答如闍王十夢",
    "X44n0747_001:0754b24": "經說設我去世後分為五典非謂在時已有五意此",
    "X44n0747_001:0754c01": "言分者例彼以解又解所以不分者具二義故一教",
    "X44n0747_001:0754c02": "主是一共誰諍競而得分之雖佛弟子名有五人皆",
    "X44n0747_001:0754c03": "是相承異世傳通化物故言一也二所被眾生不相",
    "X44n0747_001:0754c04": "是非何者眾生利根各各自念良由我等根器不同",
    "X44n0747_001:0754c05": "致令聖制輕重有異有何可諍各體化意依分修行",
    "X44n0747_001:0754c06": "以是義故聖者之制現無五意但有懸記之言佛去",
    "X44n0747_001:0754c07": "世後始有諸部分張。",
    "X44n0747_001:0754c08": "第二辨廣略異者準增一六佛俱久住具說廣略第",
    "X44n0747_001:0754c09": "一壽八萬四千年百年後制廣戒第二壽七萬年八",
    "X44n0747_001:0754c10": "十年後便立廣禁第三壽七萬年七十年後立廣教",
    "X44n0747_001:0754c11": "第四壽六萬年六十年後立廣教第五壽四萬年四",
    "X44n0747_001:0754c12": "十年後立廣戒第六壽二萬年二十年後立廣戒問",
    "X44n0747_001:0754c13": "若爾竝說廣略住滅應等何以四分言佛告舍利弗",
    "X44n0747_001:0754c14": "毗婆尸佛式棄佛拘留孫佛迦葉佛修梵行法得久",
    "X44n0747_001:0754c15": "住廣說乃至隨葉佛拘那含牟尼佛法不久住然則",
    "X44n0747_001:0754c16": "四長二短斯乖何通首解二佛滅者隨說略邊望廣",
    "X44n0747_001:0754c17": "說邊故言久住然則二佛隱其說廣但彰其略言不",
    "X44n0747_001:0754c18": "久住四佛隱略表廣導其久住故與身子作請之序",
    "X44n0747_001:0754c19": "若依五分言前三不久住後三久住更問若爾便有",
    "X44n0747_001:0754c20": "廣教何疾滅耶解云五篇諸戒乃是廣教作業受戒",
    "X44n0747_001:0754c21": "廣略通有不局一也安居自恣義亦同之以是而言",
    "X44n0747_001:0754c22": "雖法亡滅亦有作業受戒不同餘四受唯被內凡不",
    "X44n0747_001:0754c23": "通末代問涅槃云迦葉佛法住世七日今言久住者",
    "X44n0747_001:0754c24": "何答據利根者七日假教修行故經云七日七日若",
    "X44n0747_001:0755a01": "過自得淳熟不假教修故復言滅其鈍根者始終假",
    "X44n0747_001:0755a02": "教修行故今言久住此是制教廣略而已化教非無",
    "X44n0747_001:0755a03": "廣略之義而先略後廣定次之異易可思之。",
    "X44n0747_001:0755a04": "第三說戒時節者如來在世但說略教以略教法言",
    "X44n0747_001:0755a05": "略包含通於輕重皆有行益弟子說廣表眾行法二",
    "X44n0747_001:0755a06": "又解佛非僧故不能秉又解廣是別教若為五說利",
    "X44n0747_001:0755a07": "益不普輕重異故故善見云一切諸佛但說教授波",
    "X44n0747_001:0755a08": "羅提木叉不說威德波羅提木叉解云略教但指三",
    "X44n0747_001:0755a09": "業而直諫故言教授廣教追事有怖故言威德又四",
    "X44n0747_001:0755a10": "分云汝等自說此是如來最後說戒此是證也問所",
    "X44n0747_001:0755a11": "以弟子得為犯者說解云五分等佛言不應以天眼",
    "X44n0747_001:0755a12": "見舉應以肉眼見舉他罪又不能令犯者頭破七分",
    "X44n0747_001:0755a13": "如來反前故不得說然佛說戒時節遠近經論不定",
    "X44n0747_001:0755a14": "善見云如來成道二十年前常說略教後付弟子說",
    "X44n0747_001:0755a15": "婆論云佛成道十二年前說者為無事僧說此略教",
    "X44n0747_001:0755a16": "也四分亦爾隨根所見異故善見亦言過去佛不為",
    "X44n0747_001:0755a17": "聲聞弟子結戒不犯非故亦不結威德波羅提木叉",
    "X44n0747_001:0755a18": "亦不半月半月說戒乃至六年一說戒一切比丘悉",
    "X44n0747_001:0755a19": "集佛所布薩計滿六年有神通僧者而來無神力者",
    "X44n0747_001:0755a20": "諸天來白即取衣鉢承諸天力到布薩處即說忍辱",
    "X44n0747_001:0755a21": "第一道等廣如大疏。",
    "X44n0747_001:0755a22": "第四五師任持不分者依首疏融均二十年一師一",
    "X44n0747_001:0755a23": "百年付法藏相承付囑五師無闕不敘年數文殊問",
    "X44n0747_001:0755a24": "經云佛去世後百年始分第一師名迦葉比丘於佛",
    "X44n0747_001:0755b01": "滅後任持理行二教具足圓通隨化機盡大悲經云",
    "X44n0747_001:0755b02": "即以法藏付囑阿難竟於雞足山現大悲之願願力",
    "X44n0747_001:0755b03": "任持未入涅槃化彌勒佛弟子作十八番變立誓願",
    "X44n0747_001:0755b04": "竟即入涅槃如是等第二阿難比丘受此付屬具足",
    "X44n0747_001:0755b05": "流通如經中言阿難乘船在恒河水中二王俱請阿",
    "X44n0747_001:0755b06": "難不知偏受誰請是故中流而入涅槃息諍競故又",
    "X44n0747_001:0755b07": "云付二弟子一名商那和修胎衣比丘過去慚愧胎",
    "X44n0747_001:0755b08": "裏著衣生出隨長故名胎衣也二名末田地和修在",
    "X44n0747_001:0755b09": "摩突羅國教化末田地在罽賓國二人竝頭教化以",
    "X44n0747_001:0755b10": "此而言第三師末田地第四師商那和修受持佛法",
    "X44n0747_001:0755b11": "具足無缺任持八十誦律在摩偷羅國教化時人名",
    "X44n0747_001:0755b12": "曰摩偷羅律師將欲涅槃即以此法付屬第五優波",
    "X44n0747_001:0755b13": "掘多掘多善能說法但無三十二相時人名為無相",
    "X44n0747_001:0755b14": "好佛至於受持勝於其師但簡律要用偏而行之然",
    "X44n0747_001:0755b15": "此五師皆內懷明朗深達玄微體道殊方又善見化",
    "X44n0747_001:0755b16": "宜善傳聖教被時益世一百年前猶自不分仍為一",
    "X44n0747_001:0755b17": "部大毗尼藏。",
    "X44n0747_001:0755b18": "第五五部分張者然第五師有五弟子神解不同莫",
    "X44n0747_001:0755b19": "不皆窮理奧但執一見以為楷準不能均融於是離",
    "X44n0747_001:0755b20": "分一藏作眾部之名掘多在世於後末時育王大集",
    "X44n0747_001:0755b21": "論師共論佛法時各情見不同有所偏執掘多受持",
    "X44n0747_001:0755b22": "佛法既少不能判正遂分一藏以為五典各自相承",
    "X44n0747_001:0755b23": "竝傳季世良由教主非一五師同世情見相違互說",
    "X44n0747_001:0755b24": "不同如涅槃說由此異相朋黨相援互相諍訟依之",
    "X44n0747_001:0755c01": "修行莫不悟道又大集云我涅槃後我弟子顛倒解",
    "X44n0747_001:0755c02": "義顛倒宣說故隱覆法藏名曇摩毱多解云此名顛",
    "X44n0747_001:0755c03": "倒解義法名四分就化儀次第說先果後因故名倒",
    "X44n0747_001:0755c04": "說倒說故隱覆覆他先因後果義又云受有三世及",
    "X44n0747_001:0755c05": "以內外善能論義破壞外道說一切性皆得受戒凡",
    "X44n0747_001:0755c06": "所問難善能答對是故名為薩婆諦婆解云此名三",
    "X44n0747_001:0755c07": "世有亦名壞外道法名十誦又云說無有我及以受",
    "X44n0747_001:0755c08": "者轉諸煩惱猶如死屍名迦葉毗解云此名解眾生",
    "X44n0747_001:0755c09": "空亦名重空觀法名解脫又云不作地相乃至識相",
    "X44n0747_001:0755c10": "故名彌沙塞此名廣解義亦名不著有無法名五分",
    "X44n0747_001:0755c11": "又云皆說有我不說空相猶如小兒是故名婆麤富",
    "X44n0747_001:0755c12": "羅解云此名著有行此中無本不知法名是何又云",
    "X44n0747_001:0755c13": "廣博徧覽五部經典故名摩訶僧祇解云此名大和",
    "X44n0747_001:0755c14": "眾亦名大數不知法之幾分又云如是五部雖各別",
    "X44n0747_001:0755c15": "異乃至不妨涅槃若準遺教法律五師服色品而讚",
    "X44n0747_001:0755c16": "歎薩婆多者是人名博通敏達智導法化著絳袈裟",
    "X44n0747_001:0755c17": "曇無德者人名此人奉執清禁斷當法律著皁袈裟",
    "X44n0747_001:0755c18": "彌沙塞者人名此人禪思入微究暢玄旨著青袈裟",
    "X44n0747_001:0755c19": "迦葉遺者人名此人精進勇決救護眾生著木蘭袈",
    "X44n0747_001:0755c20": "裟摩訶僧祇者人名此人勤學眾經敷演義理著黃",
    "X44n0747_001:0755c21": "袈裟此中首解三藏口傳二百年後分為十二部薩",
    "X44n0747_001:0755c22": "婆多中分出婆差部婆差中復分出三一法上二名",
    "X44n0747_001:0755c23": "賢胄三名六成此即本末合有五部迦葉遺中分出",
    "X44n0747_001:0755c24": "二部一名僧伽提二名淺摩提本末合三將三足五",
    "X44n0747_001:0756a01": "以成八部彌沙塞中分出一部名中間見此二配八",
    "X44n0747_001:0756a02": "成十部唯曇無德摩訶僧祇二部不分通前成十二",
    "X44n0747_001:0756a03": "四百年後分為十八唯僧祇中更分出六部一名遺",
    "X44n0747_001:0756a04": "迹二名彌沙三名施設四名毗陀五名施羅六名上",
    "X44n0747_001:0756a05": "施羅以是六部配前十二合有十八部佛去世後為",
    "X44n0747_001:0756a06": "二十部故文殊問經言未來我弟子有二十部皆令",
    "X44n0747_001:0756a07": "諸計住二十部者竝得四果三藏平等無下中上廣",
    "X44n0747_001:0756a08": "如大疏。",
    "X44n0747_001:0756a09": "第六總別者前五是別偏執己見故以經云雖各別",
    "X44n0747_001:0756a10": "異故知是別僧祇是總以此眾僧行解虗通不生偏",
    "X44n0747_001:0756a11": "執知彼別見皆各隨分契當無差故復說徧覧五部",
    "X44n0747_001:0756a12": "經典故知是總問若爾何故如來勸中唯言如是五",
    "X44n0747_001:0756a13": "部不言六者解云如來見前別見恐人不受故偏牒",
    "X44n0747_001:0756a14": "別見言五而勸不妨僧祇是總以行五見不恐人不",
    "X44n0747_001:0756a15": "行故不須勸雖復五行亦無妨故專論四分總別之",
    "X44n0747_001:0756a16": "異廣如別鈔毗尼藏大綱略解如是。",
    "X44n0747_001:0756a17": "將講起戒差別即以十門",
    "X44n0747_001:0756a18": "第一序名略解者起戒略五略五者何一善來者往",
    "X44n0747_001:0756a19": "植好因道根深厚尋教生解斷惑一輪道成初果深",
    "X44n0747_001:0756a20": "厭生死希求出家佛唱善來即發具戒如百年昔比",
    "X44n0747_001:0756a21": "丘言在僧祇二上法者無欲迦葉修道進德惑盡解",
    "X44n0747_001:0756a22": "滿會性空上法而發具戒三三語者稽德非遠不感",
    "X44n0747_001:0756a23": "大聖託彼小聖厭有求出剃髮染衣憑依三寶即發",
    "X44n0747_001:0756a24": "具戒四八敬者愛道女女中最利聞佛不聽女人出",
    "X44n0747_001:0756b01": "家特生厭離遂自剃髮染衣倚立祇桓阿難三請如",
    "X44n0747_001:0756b02": "來遙宣八敬之法付與阿難頂受尊教授於愛道愛",
    "X44n0747_001:0756b03": "道聞之遵此八法作奉行之意即發具戒五作業者",
    "X44n0747_001:0756b04": "根性最鈍非假勝緣扶彼勝因不能發戒思之可解",
    "X44n0747_001:0756b05": "此中有人不立上法得戒何者一無上法人二無上",
    "X44n0747_001:0756b06": "法教而四分云修道成羅漢即名出家受具足者此",
    "X44n0747_001:0756b07": "作業前成以羯磨度之將羅漢增於年不滿二十處",
    "X44n0747_001:0756b08": "而已又胎閏之疑皆是前故羅漢亦爾又解羅漢後",
    "X44n0747_001:0756b09": "成何者如律中言若數胎閏一切十四日布薩滿二",
    "X44n0747_001:0756b10": "十者即名得戒若不滿修道成羅漢亦得具戒故知",
    "X44n0747_001:0756b11": "有上法其五分童子迦葉亦可須引第五作業受中",
    "X44n0747_001:0756b12": "僧尼不同僧中有二一者十眾二者五眾中國邊地",
    "X44n0747_001:0756b13": "如次可知尼則有四一二十僧受二十僧受中邊如",
    "X44n0747_001:0756b14": "前三遣信受信言之下便發具戒故四十二受已曾",
    "X44n0747_001:0756b15": "嫁故問中國十人不言持律邊地五人言持律者何",
    "X44n0747_001:0756b16": "答汎解十人要四人善解羯磨六人足數故十人不",
    "X44n0747_001:0756b17": "言持律邊地開法要須五人皆是持律如伽論問如",
    "X44n0747_001:0756b18": "佛說邊地持律五人得受具足若有十人持律五人",
    "X44n0747_001:0756b19": "受戒開得不佛言得具戒與受者得罪因茲更問三",
    "X44n0747_001:0756b20": "事一問出罪開十人不二問受開白二不三問受戒",
    "X44n0747_001:0756b21": "人少懺悔即多解初問者即有四意一為不開惡受",
    "X44n0747_001:0756b22": "既難得理宜謹奉二為不損總體三若詣餘方懺悔",
    "X44n0747_001:0756b23": "不至有難亦滅四以開五人邊僧即多第二可解依",
    "X44n0747_001:0756b24": "明了論更有略羯磨疏中云善根轉薄須立和尚闍",
    "X44n0747_001:0756c01": "棃先問遮法後從大眾乞與唯說單白便得具戒四",
    "X44n0747_001:0756c02": "人即作不如廣羯磨善根非勝故盡白四說而尼無",
    "X44n0747_001:0756c03": "此也解第三問者受少懺悔多者受則創入情殷宜",
    "X44n0747_001:0756c04": "為生善懺即入久奢誕善心難生後為滅惡除業排",
    "X44n0747_001:0756c05": "惡故須二十遣信出罪亦同是釋問遣信受戒要須",
    "X44n0747_001:0756c06": "報還方始得戒殺盜不爾者答受戒是要期思願滿",
    "X44n0747_001:0756c07": "足為義殺盜損境為義故不相竝然即將此六受屬",
    "X44n0747_001:0756c08": "前四種以成十受但此六種莫不皆通作業隱別就",
    "X44n0747_001:0756c09": "通是故但存五種受戒廣如大疏。",
    "X44n0747_001:0756c10": "第二僧尼通別者如婆論云七種受中六局一通五",
    "X44n0747_001:0756c11": "唯比丘一唯在尼作業通二五是比丘者善來自誓",
    "X44n0747_001:0756c12": "三歸見諦三悟是也為止誹謗故如來不以善來度",
    "X44n0747_001:0756c13": "女餘者可解摩夷云善來上法作業如此三受二眾",
    "X44n0747_001:0756c14": "通備如說五百女人善來出家是也撰集百緣云佛",
    "X44n0747_001:0756c15": "自面唱善來度尼皆得羅漢非唯一二賢愚云蓮華",
    "X44n0747_001:0756c16": "色尼佛唱善來度明了論有善來上法通尼四分亦",
    "X44n0747_001:0756c17": "有破結使尼理即通也三歸受戒不通尼者準經論",
    "X44n0747_001:0756c18": "驗尼無三歸得戒婆論云成道八十年已前三歸度",
    "X44n0747_001:0756c19": "人爾時尼未有心出家八年已後止三歸與羯磨度",
    "X44n0747_001:0756c20": "人所以不通問若不得及三歸教不得三歸度及善",
    "X44n0747_001:0756c21": "來教應善來度答今舉不及為彰不度正以未有心",
    "X44n0747_001:0756c22": "出家故此言不通者謂具戒三歸五八十等理即通",
    "X44n0747_001:0756c23": "尼婆論云佛成道十四年後以八敬度女人自此已",
    "X44n0747_001:0756c24": "後以其羯磨度其女人此不通僧思之可知若對時",
    "X44n0747_001:0757a01": "別者善來三語八敬此三局佛在世雖云付法藏中",
    "X44n0747_001:0757a02": "說阿難恒水度五百仙人唱言善來頓成羅漢果而",
    "X44n0747_001:0757a03": "不可依上法得戒亦通二時佛滅度後五百年中解",
    "X44n0747_001:0757a04": "脫堅固可無一人入羅漢果羯磨可解若論處者善",
    "X44n0747_001:0757a05": "來八敬局在閻浮以佛在此而成道故又此二種佛",
    "X44n0747_001:0757a06": "自秉故問若爾何故不遊三天下教化者答閻浮提",
    "X44n0747_001:0757a07": "人有四種別緣謂見佛聞法出家得道故東西二洲",
    "X44n0747_001:0757a08": "無見佛緣羯磨通三可知上法通者如來一代三天",
    "X44n0747_001:0757a09": "下中可無一人入阿羅漢果三語不通者如律中言",
    "X44n0747_001:0757a10": "汝等各各人間遊行不得二人相隨百一十人中無",
    "X44n0747_001:0757a11": "賓頭盧名以賓頭盧被擯東西天下始有佛法故鼻",
    "X44n0747_001:0757a12": "奈耶云佛語賓頭盧我今擯汝終身不得解脫涅槃",
    "X44n0747_001:0757a13": "不得住閻浮提時尊者受世尊擯已即歸僧牀取臥",
    "X44n0747_001:0757a14": "具於閻浮提沒出俱耶尼於彼夏坐多度弟子教化",
    "X44n0747_001:0757a15": "俗人大作佛事十誦亦爾唯言起僧房為異婆論云",
    "X44n0747_001:0757a16": "婆提亦因擯賓頭盧往大作佛事乃至有四部眾等",
    "X44n0747_001:0757a17": "北方是難地化所不及故五受俱無也。",
    "X44n0747_001:0757a18": "第三二覺得戒者若依僧祇如來果中得戒故彼律",
    "X44n0747_001:0757a19": "云佛在菩提樹下最後心中廓然大悟自覺好證是",
    "X44n0747_001:0757a20": "名具足若依婆論亦果得戒以自言不起此座而得",
    "X44n0747_001:0757a21": "漏盡漏盡之時果戒俱得若依五分因中得戒故彼",
    "X44n0747_001:0757a22": "律云二月八日夜半逾城乃至在一須摩那樹下剃",
    "X44n0747_001:0757a23": "髮著袈裟即言我今已獲具足不言受也善見亦因",
    "X44n0747_001:0757a24": "中得戒以寶衣易得麤布僧伽棃已被衣剃髮竟即",
    "X44n0747_001:0757b01": "言已獲具足四分無文若以義推缾沙王見菩薩著",
    "X44n0747_001:0757b02": "袈裟乞食爾時未成道故知因中得然此太子王宮",
    "X44n0747_001:0757b03": "非實生雙樹非實滅不可定言又解爾時未有佛法",
    "X44n0747_001:0757b04": "云何得袈裟剃髮者是首陀會天化作獵師令厭離",
    "X44n0747_001:0757b05": "也問戒本防非佛既惡盡何以戒為答戒是功德法",
    "X44n0747_001:0757b06": "若當無戒乃可惡盡功德不滿是故須耳若爾果頭",
    "X44n0747_001:0757b07": "得有戒者果頭亦應有三護何故果頭有三不護答",
    "X44n0747_001:0757b08": "本是惡法護其三業防過未起故果頭不須三護戒",
    "X44n0747_001:0757b09": "是善法是故有戒問獨覺為有戒耶解云亦得雖出",
    "X44n0747_001:0757b10": "無佛世緣於別事得脫亦得解脫戒問若爾別解脫",
    "X44n0747_001:0757b11": "佛出世有既出無佛世云何得有之者如婆論言非",
    "X44n0747_001:0757b12": "僧攝耶答別解脫有二一在家三歸五八等二出家",
    "X44n0747_001:0757b13": "別解脫二百五十是多論就初而說故言無戒今更",
    "X44n0747_001:0757b14": "解得具別解脫何以故五戒形俱過去時有不至今",
    "X44n0747_001:0757b15": "身亦佛未出世故無自受法婆論如此依善見云有",
    "X44n0747_001:0757b16": "以五戒十善戒一切時有乃至無佛出世辟支輪王",
    "X44n0747_001:0757b17": "等亦教受故若不爾者如來獨覺得自然戒佛亦在",
    "X44n0747_001:0757b18": "家耶真諦明了疏云於過去多劫中以修戒行於最",
    "X44n0747_001:0757b19": "後生身即五戒性成在家已至苦法忍時而出家具",
    "X44n0747_001:0757b20": "戒鬚髮自落衣鉢在身爾時具得別脫定生無漏戒",
    "X44n0747_001:0757b21": "也問如來所以得自然名弟子而得上法者答因中",
    "X44n0747_001:0757b22": "不假師說教故會自然理得盡智故弟子不爾問佛",
    "X44n0747_001:0757b23": "與獨覺不假他身教假自身教不婆論云假自身教",
    "X44n0747_001:0757b24": "得佛在樹下坐即身教成就口自發言我要不解此",
    "X44n0747_001:0757c01": "坐而得漏盡即口教成就後得漏盡戒亦俱得廣如",
    "X44n0747_001:0757c02": "大疏。",
    "X44n0747_001:0757c03": "第四師資不同者婆論云此五種受遠而言之皆從",
    "X44n0747_001:0757c04": "佛受由佛出世有是法故若以義推上法自得餘四",
    "X44n0747_001:0757c05": "從他何者由佛說法得證無學名從佛受以義而言",
    "X44n0747_001:0757c06": "盡智現前自證得戒故不從他受從他受中善來八",
    "X44n0747_001:0757c07": "敬佛邊得戒三歸羯磨弟子教得若論七眾者如婆",
    "X44n0747_001:0757c08": "論云大而言之皆從佛受以事而言比丘優婆塞優",
    "X44n0747_001:0757c09": "婆夷三眾從佛得戒二沙彌從佛得戒一難提二耶",
    "X44n0747_001:0757c10": "奢尼之三眾佛已不受為止誹謗故報恩云均提沙",
    "X44n0747_001:0757c11": "彌佛唱善來得沙彌戒不得具戒後更說法便悟聖",
    "X44n0747_001:0757c12": "道問何故如來得秉善來比丘不得者答具二義一",
    "X44n0747_001:0757c13": "麤習共亡威德力大能轉緣入道二善識根器應機",
    "X44n0747_001:0757c14": "授藥故比丘不爾問佛何故遙宣八敬不對面化者",
    "X44n0747_001:0757c15": "答為表未來依憑大僧諮受法訓故多論云見諦善",
    "X44n0747_001:0757c16": "來自誓佛於彼有和尚阿闍棃義然佛不為人作師",
    "X44n0747_001:0757c17": "三歸得戒得稱比丘作阿闍棃不得作和尚八敬得",
    "X44n0747_001:0757c18": "戒得稱阿難作阿闍棃不得作和尚問如來何故不",
    "X44n0747_001:0757c19": "以羯磨與人作師耶答為成平等化故為成三歸故",
    "X44n0747_001:0757c20": "為成四信故為成六念故問何故尼中無論義得戒",
    "X44n0747_001:0757c21": "耶答性多煩惱難可拔悟不得與佛對談稱可聖心",
    "X44n0747_001:0757c22": "故問何故比丘中無遣信耶答女人志弱故有遣信",
    "X44n0747_001:0757c23": "男子剛決何須遣信問若爾比丘應無梵行難梵行",
    "X44n0747_001:0757c24": "難有遣信可有又解尼不得請僧就寺受戒故有遣",
    "X44n0747_001:0758a01": "信比丘不爾何得相竝問依四分摩夷得羅漢果名",
    "X44n0747_001:0758a02": "上法得戒五分陀驃十四出家十六成羅漢年滿二",
    "X44n0747_001:0758a03": "十羯磨受戒賢愚經云舍利弗度專頭沙彌七年出",
    "X44n0747_001:0758a04": "家十四得羅漢為報師恩不受具足又育王傳毱多",
    "X44n0747_001:0758a05": "度二沙彌成羅漢令采華摘果猶名沙彌如是等教",
    "X44n0747_001:0758a06": "何意耶答四分摩夷先有方便受戒之心盡智現前",
    "X44n0747_001:0758a07": "果戒俱得五分等說先無方便受戒之心得果無戒",
    "X44n0747_001:0758a08": "又解俗人沙彌道成羅漢果戒俱得問若爾先得戒",
    "X44n0747_001:0758a09": "者何故律云更唱善來羯磨答為除俗相故釋疑入",
    "X44n0747_001:0758a10": "眾故所以更唱又解迦葉定自誓得戒而名上法者",
    "X44n0747_001:0758a11": "以世間盛法者名為上法故付法藏傳云自誓言下",
    "X44n0747_001:0758a12": "身口律儀森然具足不同昔解自誓言下不發戒品",
    "X44n0747_001:0758a13": "是故多論云自誓得戒唯迦葉是然非在羅漢心中",
    "X44n0747_001:0758a14": "得唯從勝緣以彰名也若爾何故律中云沙彌得羅",
    "X44n0747_001:0758a15": "漢即名具足答此亦羯磨前成今從勝名問經言俗",
    "X44n0747_001:0758a16": "修道不證第四果何故律中言俗人得羅漢果耶答",
    "X44n0747_001:0758a17": "義雖矛盾理即無妨婆塞有三歸五戒八戒如前說",
    "X44n0747_001:0758a18": "故此中三歸五戒者聞佛說法得下二果不證三四",
    "X44n0747_001:0758a19": "受八戒者亦證三四經律各一思之可知問何故涅",
    "X44n0747_001:0758a20": "槃經出家婆塞遠離五欲得那含果比丘比丘尼得",
    "X44n0747_001:0758a21": "四道果耶解云為顯在家出家作差別故不言得四",
    "X44n0747_001:0758a22": "果而已。",
    "X44n0747_001:0758a23": "第五位列凡聖者依四分言善來一種唯被聖位不",
    "X44n0747_001:0758a24": "通二凡解非圓明厭心非極故十誦云善來受戒一",
    "X44n0747_001:0758b01": "切如法諸佛法王自在義故自與受戒無有學地命",
    "X44n0747_001:0758b02": "終不成羅漢善來言下俱發具足不證於果祗疏云",
    "X44n0747_001:0758b03": "善來言下果戒俱得果謂初果五分云善來受戒通",
    "X44n0747_001:0758b04": "於凡聖為須提那善來受也三歸八敬不通外凡如",
    "X44n0747_001:0758b05": "婆論云此二人不羸不捨不變根不斷善根始終堅",
    "X44n0747_001:0758b06": "固無諸災患故知內凡問若爾內凡已去得不壞信",
    "X44n0747_001:0758b07": "成就不退何故律云將至佛所中失本意答解信有",
    "X44n0747_001:0758b08": "二一事中出家信二理不壞信彼言失者謂失事信",
    "X44n0747_001:0758b09": "而非理也又解八敬通外凡愛道初果五百女人何",
    "X44n0747_001:0758b10": "得無凡三語不通外凡羯磨受戒始被外凡一興已",
    "X44n0747_001:0758b11": "後三人通被引說教旨廣如大疏。",
    "X44n0747_001:0758b12": "第六發戒時節者善來一種唱善來竟即發具足上",
    "X44n0747_001:0758b13": "法受戒盡智現前得三語受戒摩夷云前三歸是出",
    "X44n0747_001:0758b14": "家三結竟即發具足問若爾懺悔之法殄於往愆使",
    "X44n0747_001:0758b15": "身心淨然後乞受何故智論云受三歸竟然後懺悔",
    "X44n0747_001:0758b16": "答依母論有五種三歸一翻邪三歸此人信邪來久",
    "X44n0747_001:0758b17": "今始入佛法不得即受先教歸三寶翻邪入正後始",
    "X44n0747_001:0758b18": "懺悔不發戒品如商兄弟說五道皆得三歸唯除重",
    "X44n0747_001:0758b19": "獄二五戒三歸謂五逆罪賊住汙尼二根先犯五戒",
    "X44n0747_001:0758b20": "等如是一切皆不得受問受五戒者何時發戒答要",
    "X44n0747_001:0758b21": "受三歸已得五戒而欲令前人識名字故須說之又",
    "X44n0747_001:0758b22": "解說一不殺戒爾時得五戒為能持一戒五戒盡能",
    "X44n0747_001:0758b23": "持故又復五戒勢相著故兼本意誓受五戒竟然後",
    "X44n0747_001:0758b24": "方得首解於諸說中受三歸已得五戒者此是定義",
    "X44n0747_001:0758c01": "八戒十戒亦皆如是如是五戒一受無量廣如婆論",
    "X44n0747_001:0758c02": "三八戒三歸亦問諸難及得戒時準五戒解四十戒",
    "X44n0747_001:0758c03": "三歸者如五分云度沙彌已先受優婆塞三歸五戒",
    "X44n0747_001:0758c04": "後受沙彌三歸十戒故五具戒三歸者如母論云問",
    "X44n0747_001:0758c05": "五八十等皆受三歸何故不名具足戒耶答五八十",
    "X44n0747_001:0758c06": "等宜說三歸不足更有所加謂五戒等具足三歸宜",
    "X44n0747_001:0758c07": "是先加又當爾之時未有五八十等無所可列故四",
    "X44n0747_001:0758c08": "分云歸依佛法僧今於如來所出家如來至真等正",
    "X44n0747_001:0758c09": "覺是我世尊即名出家受具足戒十誦又云具三歸",
    "X44n0747_001:0758c10": "者歸三寶已三唱我隨佛出家即得受戒八敬受戒",
    "X44n0747_001:0758c11": "說第八訖即發具戒羯磨受戒釋論云與汝受具足",
    "X44n0747_001:0758c12": "竟即發具戒又解羯磨竟發戒問三羯磨竟即發一",
    "X44n0747_001:0758c13": "形戒我三結安居亦應得一夏問但作安居意不三",
    "X44n0747_001:0758c14": "結安居亦得成安居亦應但作受戒意不三羯磨亦",
    "X44n0747_001:0758c15": "應得戒既不同彼何為作難又解受戒要期一形盡",
    "X44n0747_001:0758c16": "形始廢無者可屬故羯磨竟發一形戒安居要心是",
    "X44n0747_001:0758c17": "短三月滿時有者可屬是故待滿方得義不相竝又",
    "X44n0747_001:0758c18": "解但知受戒就法安居對時若就法一時之間有多",
    "X44n0747_001:0758c19": "法若就時一時之中不得有多時時是總法是別時",
    "X44n0747_001:0758c20": "法要須前謝後生義不相竝。",
    "X44n0747_001:0758c21": "第七五受漸頓者婆論云五種受中羯磨一種亦漸",
    "X44n0747_001:0758c22": "亦頓餘頓非漸於義似失何者善來三語何故不得",
    "X44n0747_001:0758c23": "曾已先受八戒五戒後受具足而言漸也上法亦爾",
    "X44n0747_001:0758c24": "如律言沙彌羅漢即是其漸八敬亦爾云何言餘四",
    "X44n0747_001:0759a01": "非漸婆論雖言七種受中白四一種次第三時得餘",
    "X44n0747_001:0759a02": "戒一時而得無三時次第以前驗之不可即定今解",
    "X44n0747_001:0759a03": "五種漸頓俱得不得言開開即無罪若論其羯磨一",
    "X44n0747_001:0759a04": "種唯漸非頓餘四竝通依僧祇律等雖言先受三歸",
    "X44n0747_001:0759a05": "五戒後受十戒不言併受者不得真諦明了疏先不",
    "X44n0747_001:0759a06": "受十戒不得具戒此戒是具足方便能攝未來具足",
    "X44n0747_001:0759a07": "戒名願毗尼此應是異部所說不存者得問若一時",
    "X44n0747_001:0759a08": "得三種戒者何須次第受之婆論答染習佛法必須",
    "X44n0747_001:0759a09": "次第如是次第得佛法味好樂堅固難可退敗一時",
    "X44n0747_001:0759a10": "受者即不如是又言眾生應受五戒而得道果十具",
    "X44n0747_001:0759a11": "亦爾是故如來說此次第又文雖言一時得三而無",
    "X44n0747_001:0759a12": "有別無作一體隨位別說三戒故若依樓炭經云不",
    "X44n0747_001:0759a13": "受五戒直受十戒不得十戒首解未見經本問受戒",
    "X44n0747_001:0759a14": "一形設欲不犯後犯不失戒我要期三月不出宿後",
    "X44n0747_001:0759a15": "出經宿不失夏不答戒先發得在己所以不失夏本",
    "X44n0747_001:0759a16": "未得故破也若未得者云何言破解破有二一已得",
    "X44n0747_001:0759a17": "名破二應得不得名破若當限滿無破可破。",
    "X44n0747_001:0759a18": "第八作法不同者善來八敬一徧得三語三徧得羯",
    "X44n0747_001:0759a19": "磨四徧得善來對佛勝一徧可爾八敬學人秉何故",
    "X44n0747_001:0759a20": "亦一徧若望阿難計應多徧以兼佛故若世尊有是",
    "X44n0747_001:0759a21": "教故知由佛但愛道渴法情殷故同一徧三語者若",
    "X44n0747_001:0759a22": "計羅漢一徧應得但以此人渴法情慢故三徧方得",
    "X44n0747_001:0759a23": "三語對無學人何故三徧答人雖有異皆是辨戒疎",
    "X44n0747_001:0759a24": "緣心是正因以愛道情殷先自剃髮為聖抑止豪淵",
    "X44n0747_001:0759b01": "子孫無心他化方從出家中間失意故知心輕羯磨",
    "X44n0747_001:0759b02": "雖眾以通凡聖故四徧得三語所對雖是無學以別",
    "X44n0747_001:0759b03": "人秉其緣稍勝故三徧得此中善來第一三語第二",
    "X44n0747_001:0759b04": "羯磨第三八敬第四上法第五制次如是引文指事",
    "X44n0747_001:0759b05": "廣如大疏問五戒十戒羯磨此三前後云何解云五",
    "X44n0747_001:0759b06": "戒初制如鹿野成道耶輸伽父一人受五戒最先八",
    "X44n0747_001:0759b07": "年後方有羯磨自此已後說十戒法以十戒文云和",
    "X44n0747_001:0759b08": "尚某甲故知最後羯磨五年已前興顯三語以僧祇",
    "X44n0747_001:0759b09": "云五年犯婬戒故葢是四分提那也然善見云八夏",
    "X44n0747_001:0759b10": "犯與多論相應以此可言八年前不可定言其八戒",
    "X44n0747_001:0759b11": "者不知早晚。",
    "X44n0747_001:0759b12": "第九受隨同異者同有四義一名同俱名無作故二",
    "X44n0747_001:0759b13": "義同同防身口七支故三體同同以非色心為體故",
    "X44n0747_001:0759b14": "或名色性故四敵對同受中無作體在即是對事防",
    "X44n0747_001:0759b15": "非與隨中無作一等異亦四種一受中無作總先成",
    "X44n0747_001:0759b16": "心斷一切惡無問情非情一時總得隨中無作別發",
    "X44n0747_001:0759b17": "行不頓修次第漸成修者發無作不修者不發無作",
    "X44n0747_001:0759b18": "二長短不同受中無作要期懸發擬於一形形存戒",
    "X44n0747_001:0759b19": "在說之為長隨中無作從修行而發與方便色心俱",
    "X44n0747_001:0759b20": "事止即無說之為短三寬狹不同受中無作一受已",
    "X44n0747_001:0759b21": "後任運而起三性之心恒有不失名之為寬隨中無",
    "X44n0747_001:0759b22": "作善性便有惡無記無名之為狹四根枝二別受中",
    "X44n0747_001:0759b23": "無作是其根本隨中無作依受而起說為枝條若論",
    "X44n0747_001:0759b24": "二作者同亦有四一名同二義同三體同四短同異",
    "X44n0747_001:0759c01": "亦有多種受作總斷隨作別斷受作根本隨作枝條",
    "X44n0747_001:0759c02": "受作懸防隨作現防受作一品隨作多品廣如大疏。",
    "X44n0747_001:0759c03": "第十問答者受勤策戒方軌者如五分應先受優婆",
    "X44n0747_001:0759c04": "塞三歸五戒後受沙彌三歸十戒十誦亦言先五後",
    "X44n0747_001:0759c05": "十善見云禮僧已往闍棃所禮足互跪合掌闍棃教",
    "X44n0747_001:0759c06": "言汝當隨我語教汝受三歸答言爾首解云亦應問",
    "X44n0747_001:0759c07": "十三難諸遮以生善也問沙彌何不直說前四性惡",
    "X44n0747_001:0759c08": "便罷而說後六遮惡戒者解云此十喜犯故先為說",
    "X44n0747_001:0759c09": "自餘諸戒師後別教問何以四依為大僧說不制沙",
    "X44n0747_001:0759c10": "彌者解云以沙彌志弱情懦不堪問大尼請僧為師",
    "X44n0747_001:0759c11": "沙彌尼何不如是解云小尼成行不依丈夫故不令",
    "X44n0747_001:0759c12": "大僧作十戒師大尼反前大僧為師問若爾亦應大",
    "X44n0747_001:0759c13": "僧為和尚耶解云非親相攝故不得為和尚問童女",
    "X44n0747_001:0759c14": "所以有學法丈夫無者何答首解此有二義一女人",
    "X44n0747_001:0759c15": "有懷姙之過故須與二年學戒淨其身法丈夫無此",
    "X44n0747_001:0759c16": "何須作之二為表女人煩惑垢重入道即難自非加",
    "X44n0747_001:0759c17": "以學法進道無由丈夫善因既勝堪能立行故更不",
    "X44n0747_001:0759c18": "須加其學法學法者何首解與六法未滿二年更犯",
    "X44n0747_001:0759c19": "輕者缺其學法更與二年六外犯者但缺行法不缺",
    "X44n0747_001:0759c20": "學法若犯四根本即應滅擯故有學根本有學學法",
    "X44n0747_001:0759c21": "有學行法若滿二年已犯者亦缺學法更與二年問",
    "X44n0747_001:0759c22": "若爾行覆藏竟犯者亦應壞法解云覆藏隨日治其",
    "X44n0747_001:0759c23": "情過非盡形故日滿不壞學法盡形非局二年為對",
    "X44n0747_001:0759c24": "受具略限二年非謂多年局不聽學所以不例僧祇",
    "X44n0747_001:0760a01": "十八法廣如大疏又依伽論若白衣為和尚與白衣",
    "X44n0747_001:0760a02": "受具足為得戒不答得戒僧犯吉羅非出家人為和",
    "X44n0747_001:0760a03": "尚與人受具足為得戒不答得戒首解雖有其文亦",
    "X44n0747_001:0760a04": "不可用僧犯吉羅非在家用善見云若人不請和尚",
    "X44n0747_001:0760a05": "不乞戒不得與受者吉伽論云受具足時不乞和尚",
    "X44n0747_001:0760a06": "得戒僧犯吉羅十誦云與無和尚人受戒受者得戒",
    "X44n0747_001:0760a07": "眾僧得罪婆論云先請和尚受十戒時和尚不現前",
    "X44n0747_001:0760a08": "亦得十戒若受十戒時和尚死若聞知死受戒不得",
    "X44n0747_001:0760a09": "不聞知者得受具足戒和尚不現前不得戒以不滿",
    "X44n0747_001:0760a10": "僧故若數滿設無和尚亦得戒善見云無和尚與受",
    "X44n0747_001:0760a11": "具戒得吉羅是人得戒黃門為和尚為人受戒得戒",
    "X44n0747_001:0760a12": "眾僧得罪問羯磨師所以不差教授師獨差者何解",
    "X44n0747_001:0760a13": "云教授師出眾問難若僧不差無以輒問故須僧差",
    "X44n0747_001:0760a14": "奉命而問羯磨師在眾而問何須僧差若爾結集法",
    "X44n0747_001:0760a15": "藏亦在眾作法何以白差答結集為於眾僧不為別",
    "X44n0747_001:0760a16": "人若不差不知誰問誰答故須差問答人定方得結",
    "X44n0747_001:0760a17": "集其羯磨師為別人受戒先請師已定或復在眾是",
    "X44n0747_001:0760a18": "故不差問作業師單白和僧教授師所以無單白和",
    "X44n0747_001:0760a19": "僧者答羯磨在眾問難又僧不差故須和僧教授師",
    "X44n0747_001:0760a20": "既為僧差奉命遣問何須更和問作本法尼得聞羯",
    "X44n0747_001:0760a21": "磨法不答雖未得戒已曾聞羯磨故宜在大尼下坐",
    "X44n0747_001:0760a22": "得聽後人受戒羯磨不犯遮難以不異本所聞法故",
    "X44n0747_001:0760a23": "問若爾教授師單白所以不犯難者解云曾聞羯磨",
    "X44n0747_001:0760a24": "師單白彼差人單白事雖是異同是單白不殊故聽",
    "X44n0747_001:0760b01": "不犯不可例言至大僧時亦有此者雖同羯磨而眾",
    "X44n0747_001:0760b02": "異故又五分言受大戒已初說八重次說四喻後說",
    "X44n0747_001:0760b03": "八不越法乃至尼說四依無樹下坐十誦云說羯磨",
    "X44n0747_001:0760b04": "已先說四依次說四重八重廣如彼律。",
    "X44n0747_001:0760b05": "將講十三難略存七門",
    "X44n0747_001:0760b06": "第一隨難略解者難雖千途但從重說略表十三此",
    "X44n0747_001:0760b07": "中第一邊罪者問何以為邊罪答不以殺盜為邊若",
    "X44n0747_001:0760b08": "爾俗人作同亦應名邊若以受戒不得為邊者犯尼",
    "X44n0747_001:0760b09": "淨行亦應名邊若簡眾外名邊者應擯之人應非邊",
    "X44n0747_001:0760b10": "以未擯故若以夷名邊者沙彌吉羅應非邊今正論",
    "X44n0747_001:0760b11": "邊體對作過違佛制教不作即已作即分外故名邊",
    "X44n0747_001:0760b12": "罪問何以不名滅擯人答實應言之但以此人經捨",
    "X44n0747_001:0760b13": "戒來故不與前名又此二人對比丘位中得法者名",
    "X44n0747_001:0760b14": "滅擯不得名邊道理是一但為別二人仍從本稱故",
    "X44n0747_001:0760b15": "存邊目。第二壞尼淨行者如祇律云若羅漢那含",
    "X44n0747_001:0760b16": "二聖尼初中後一切皆名壞尼淨行斯須二果及凡",
    "X44n0747_001:0760b17": "夫持戒初若受樂是壞尼淨行中後不名尼難問聖",
    "X44n0747_001:0760b18": "境不壞何成難者解云但使行業成就不待前壞即",
    "X44n0747_001:0760b19": "成障戒善見云若壞式叉沙彌尼不障出家若比丘",
    "X44n0747_001:0760b20": "尼三處行婬皆名壞尼乃至若尼自樂著白衣就行",
    "X44n0747_001:0760b21": "婬者不障出家有人言但是具戒不問淨穢陵慢皆",
    "X44n0747_001:0760b22": "重未滿之人所對境輕故不障戒是故四分云汝不",
    "X44n0747_001:0760b23": "汙比丘尼不明知簡下二眾但是具戒勿問清濁望",
    "X44n0747_001:0760b24": "於俗人皆是尊境五分十誦皆亦如是首解雖三部",
    "X44n0747_001:0760c01": "不言清濁而祇律最善問善見云殺凡尼乃至三果",
    "X44n0747_001:0760c02": "皆不障戒方廣十輪殺辟支佛非逆何以汙辱尼障",
    "X44n0747_001:0760c03": "戒耶解云殺損福田故制犯逆此下諸人非極福田",
    "X44n0747_001:0760c04": "故殺不成逆問斯須二果受樂時得重者應得地獄",
    "X44n0747_001:0760c05": "報耶解云不受若爾何故凡尼受報者答對無對故",
    "X44n0747_001:0760c06": "不成例問俗男可爾俗女無壞尼降此一邊若爾比",
    "X44n0747_001:0760c07": "丘有二破僧可有違諫殘尼無破法輪闕一不應殘",
    "X44n0747_001:0760c08": "解云尼雖無破法輪而諫法是通俗女壞尼一向不",
    "X44n0747_001:0760c09": "通又解壞比丘亦成難以男子壞比丘義稀故不說",
    "X44n0747_001:0760c10": "障戒理即成難故善生說受五戒者汝不犯比丘比",
    "X44n0747_001:0760c11": "丘尼不。第三賊心受戒者善見云盜有三一偷形",
    "X44n0747_001:0760c12": "者無師自出家不稱比丘臘次第不受禮拜不入僧",
    "X44n0747_001:0760c13": "法事不受利養二偷和合者有師出家受十戒而未",
    "X44n0747_001:0760c14": "受具往他方或稱十夏次第受禮入僧布薩受人信",
    "X44n0747_001:0760c15": "施三二俱偷準上可知若偷形者不受法事更欲出",
    "X44n0747_001:0760c16": "家受戒者得僧祇云若沙彌作是念說戒時論說何",
    "X44n0747_001:0760c17": "等即入牀下盜聽若聰明記得初中後語者不得與",
    "X44n0747_001:0760c18": "受戒不爾得受十誦云若二三聽布薩不應受已受",
    "X44n0747_001:0760c19": "擯若一布薩或聽不聽應受五百問云沙彌詐稱大",
    "X44n0747_001:0760c20": "道人受大比丘一禮拜是名賊住難此中一解律云",
    "X44n0747_001:0760c21": "至一二三比丘所故知對首眾法皆成此障首解雖",
    "X44n0747_001:0760c22": "一二三僧所盜形共對首不成此難以是別人對首",
    "X44n0747_001:0760c23": "法。第四破二道難者正就破內兼取破外問沙彌",
    "X44n0747_001:0760c24": "破不成難者何以盜殺同障戒耶答大小雖別同犯",
    "X44n0747_001:0761a01": "根本問若爾尼下二眾犯後四重何不障戒答前四",
    "X44n0747_001:0761a02": "對限分有違即障戒後四枝條深防不類。第五黃",
    "X44n0747_001:0761a03": "門難者依十誦此有五種一生不能二半月不定三",
    "X44n0747_001:0761a04": "妬他行能四因他婬能五病朽等此中前四是正難",
    "X44n0747_001:0761a05": "其第五者若不動聽住雖不動若還俗捨戒更來受",
    "X44n0747_001:0761a06": "者不與受受者可擯依僧祇此亦有六一生不能二",
    "X44n0747_001:0761a07": "夫妻嫉妒生小時捺破三王臣割却以備門閤四前",
    "X44n0747_001:0761a08": "人觸身故生起五妒見他行然後方起六半月不定",
    "X44n0747_001:0761a09": "前三不應與受受已應擯後三不應與出家出家已",
    "X44n0747_001:0761a10": "不應驅出後若婬心起應驅出依四分律亦有五種",
    "X44n0747_001:0761a11": "一生二犍三妒四變五半月此中若受具後被餘緣",
    "X44n0747_001:0761a12": "故失男根不應擯出若捨戒者不應與受雖已受自",
    "X44n0747_001:0761a13": "割男根便應滅擯。第六第七殺父母難者善見云",
    "X44n0747_001:0761a14": "若殺畜生父母得出家十誦云異想異因緣殺父母",
    "X44n0747_001:0761a15": "皆得受戒。第八殺羅漢者伽論云異想殺羅漢亦",
    "X44n0747_001:0761a16": "得受戒十輪云若人出家受具足得見諦斷其命是",
    "X44n0747_001:0761a17": "逆亦根本是人於佛律中應驅出善見云若殺白衣",
    "X44n0747_001:0761a18": "羅漢不得出家殺三果人不障出家。第九破僧難",
    "X44n0747_001:0761a19": "者伽論云非想破者不得與出家受戒法想破者得",
    "X44n0747_001:0761a20": "與出家受具足戒問對沙彌言曾破僧不於教可爾",
    "X44n0747_001:0761a21": "女人不得破如何乃問曾破僧不耶首解云以實言",
    "X44n0747_001:0761a22": "之應無此難然比丘轉根為尼或佐成伴故亦須問",
    "X44n0747_001:0761a23": "沙彌應無也然曾作大比丘捨戒來欲受戒或立主",
    "X44n0747_001:0761a24": "伴義可得有故亦須問也。第十出佛身血難者問",
    "X44n0747_001:0761b01": "五逆中所以出佛身血與惡心名自餘四逆不與惡",
    "X44n0747_001:0761b02": "心名者解云若與治病針刺出血及以打佛此非惡",
    "X44n0747_001:0761b03": "心今言惡心者調達本作斷佛命意出血故此名之",
    "X44n0747_001:0761b04": "五分調達惡心出血破僧比丘不知云何待御佛言",
    "X44n0747_001:0761b05": "不應與出家已受具應滅擯止言擯調達不言調達",
    "X44n0747_001:0761b06": "比四分云佛為下害無有是處何故復說出佛身血",
    "X44n0747_001:0761b07": "耶首解壞身出血即緣雖可出血不能斷命故無有",
    "X44n0747_001:0761b08": "是處如毗婆沙云八百天子得宿命通見佛過去捕",
    "X44n0747_001:0761b09": "魚等業十住婆沙問實不出血命亦不可斷何以現",
    "X44n0747_001:0761b10": "血不示斷命出血有二一為現平等無二增減故調",
    "X44n0747_001:0761b11": "達雖出佛身血如視羅云無異故二為彰報定除天",
    "X44n0747_001:0761b12": "子邪見故菩薩藏云當時出血無量眾生得道故示",
    "X44n0747_001:0761b13": "出血若有眾生應見斷命得益者如來即示故經云",
    "X44n0747_001:0761b14": "應現滅度以現作惡後受報故餘難可解問依四分",
    "X44n0747_001:0761b15": "前問受戒後問得戒眾得越毗尼此義何者首解此",
    "X44n0747_001:0761b16": "亦應是四分廢教伽論云受具足時不問遮道法便",
    "X44n0747_001:0761b17": "與受戒得戒僧犯吉羅。",
    "X44n0747_001:0761b18": "第二依名出體者黃門五使煩惱為體非人畜生以",
    "X44n0747_001:0761b19": "苦逼切為體二形以二身穢惡報色為體自餘九種",
    "X44n0747_001:0761b20": "以不善業思為體問五逆以何為體答俱以逆為難",
    "X44n0747_001:0761b21": "體不假夷蘭如俗人逆障豈得夷蘭若論夷等邊罪",
    "X44n0747_001:0761b22": "攝問四事合一邊五逆別者何耶答殺盜雖別不由",
    "X44n0747_001:0761b23": "作事即障戒要違重教方得成邊違教處一故合一",
    "X44n0747_001:0761b24": "名逆無教可違但隨事成逆故如是戒難有十三而",
    "X44n0747_001:0761c01": "名有四非人畜生二形黃門從報而名邊罪破內外",
    "X44n0747_001:0761c02": "從法得名賊心當體餘六從境壞尼五逆是。",
    "X44n0747_001:0761c03": "第三諍名廢立者問障戒不發乃有無量何以十三",
    "X44n0747_001:0761c04": "獨得為難餘皆名遮答凡稱難者皆有二義一始終",
    "X44n0747_001:0761c05": "體定二雖具諸緣而不發戒十三難具二得名難餘",
    "X44n0747_001:0761c06": "不具故唯名遮問十三中所以初難獨得邊名餘皆",
    "X44n0747_001:0761c07": "不爾答邊具四義一曾得內法今飄眾外可名為邊",
    "X44n0747_001:0761c08": "餘皆未入除壞尼淨行二通大僧沙彌不得出家者",
    "X44n0747_001:0761c09": "得名作邊除破二道及以破僧不通沙彌賊心局在",
    "X44n0747_001:0761c10": "沙彌不通大僧此三雖得內法各不相通故餘名之",
    "X44n0747_001:0761c11": "三不通俗人者黃門殺父母羅漢非人畜生二形此",
    "X44n0747_001:0761c12": "七通俗不立邊名四犯究竟罪名邊除出佛身血是",
    "X44n0747_001:0761c13": "方便故通俗人故問尼犯後四重捨戒而來落邊罪",
    "X44n0747_001:0761c14": "難者若爾後四不通沙彌尼得名邊罪者破和合等",
    "X44n0747_001:0761c15": "不通沙彌亦應是邊此有妨難解云若避此妨尼犯",
    "X44n0747_001:0761c16": "八重皆不作邊名何者尼直如法捨戒尚不聽重出",
    "X44n0747_001:0761c17": "家何須立邊罪難此即無妨又解初是違佛教得重",
    "X44n0747_001:0761c18": "罪自餘隨事無教可違又此邊者是十三之別事若",
    "X44n0747_001:0761c19": "見初名邊欲使餘悉名邊者亦應言乃至二形類前",
    "X44n0747_001:0761c20": "十二皆二形耶結難可知邊是別事之名難是該通",
    "X44n0747_001:0761c21": "之稱。",
    "X44n0747_001:0761c22": "第四收難盡不者解有二種一語難而言乃有無量",
    "X44n0747_001:0761c23": "且表十三十三名難者婆論又云斷善根人亦不得",
    "X44n0747_001:0761c24": "戒善見云六人不障天道障於聖道黃門畜生二根",
    "X44n0747_001:0762a01": "賊住壞尼破道也若五逆人天聖二道俱障祇律更",
    "X44n0747_001:0762a02": "足惡邪見沙彌不生羯磨事首解似得戒明了論云",
    "X44n0747_001:0762a03": "律中說二十人不得戒廣如彼論然且列十三無即",
    "X44n0747_001:0762a04": "問便得戒不問不得餘者有即不得無即不問得戒",
    "X44n0747_001:0762a05": "多論云若無衣鉢得戒問若爾何必須衣鉢耶答一",
    "X44n0747_001:0762a06": "為威儀故二為生前人信敬心故三為表異相故內",
    "X44n0747_001:0762a07": "德既異外相亦異善見云無衣鉢受戒師僧得罪不",
    "X44n0747_001:0762a08": "言得戒以不一解此收難盡此中要取有心出家隨",
    "X44n0747_001:0762a09": "僧乞戒作法加被不得名難餘落在無量難收非此",
    "X44n0747_001:0762a10": "重攝如似畜生取能化人乞戒是難自餘畜生無來",
    "X44n0747_001:0762a11": "乞義皆非此攝問若爾年不滿二十有心乞戒不得",
    "X44n0747_001:0762a12": "應是難收答一向不得屬於十三年不滿者待滿即",
    "X44n0747_001:0762a13": "得故義不共問若爾九年和尚亦應不得戒答不滿",
    "X44n0747_001:0762a14": "雖同皆是遮位疎緣正因故得不得別式叉不滿亦",
    "X44n0747_001:0762a15": "應有難隨情消息問八難何不說耶答此障戒彼障",
    "X44n0747_001:0762a16": "聞思故略不說又解不異前說華嚴經云四輕摧八",
    "X44n0747_001:0762a17": "難成實云一住善處二依善人三發正念四植善根",
    "X44n0747_001:0762a18": "初輪摧於五難三塗長壽鬱單二摧佛前後三摧世",
    "X44n0747_001:0762a19": "智辨聰四摧聾盲瘂子細具論前已簡訖彼無心來",
    "X44n0747_001:0762a20": "乞故非此例。",
    "X44n0747_001:0762a21": "第五三障收十三難者黃門一難愛欲斯多煩惱障",
    "X44n0747_001:0762a22": "攝以不能男亦落報障邊罪壞尼賊心破道五逆九",
    "X44n0747_001:0762a23": "業障收若障戒不發前四是業若障證聞思唯五逆",
    "X44n0747_001:0762a24": "是前四非障非人畜生二根三是報障問十三難中",
    "X44n0747_001:0762b01": "幾寬幾狹幾輕幾重答若就十三辨者業寬報中煩",
    "X44n0747_001:0762b02": "惱最狹若汎解三障該於五道報最寬煩惱中業最",
    "X44n0747_001:0762b03": "狹唯人中少分起故就八難配障前七是報後一是",
    "X44n0747_001:0762b04": "煩惱八難無業若輕重者煩惱障是諸障根本以之",
    "X44n0747_001:0762b05": "為重業為中報最為輕若就可轉不可轉報障不可",
    "X44n0747_001:0762b06": "轉以之為重餘二可轉令滅說之為輕。",
    "X44n0747_001:0762b07": "第六通塞者問非人畜復有黃門等何不分耶答人",
    "X44n0747_001:0762b08": "中受道故從黃門二形以說障非畜無受道體即是",
    "X44n0747_001:0762b09": "難雖有黃門二形不以此障戒故不說難問何以不",
    "X44n0747_001:0762b10": "說天為難者答以天著樂不求出家若能厭背求受",
    "X44n0747_001:0762b11": "戒者得戒所以不說四分云天子亦是難攝婆論云",
    "X44n0747_001:0762b12": "目連弟子病覓耆婆向忉利天逢耆婆著樂不能敬",
    "X44n0747_001:0762b13": "師廣如婆論若論處者北方報障無作法義不說障",
    "X44n0747_001:0762b14": "戒難三方雖可有而多少不同東西十一除出佛身",
    "X44n0747_001:0762b15": "血破僧南方具十三就時者佛在有十三去後唯十",
    "X44n0747_001:0762b16": "一若對人者男中十三女唯十二若約比丘得作十",
    "X44n0747_001:0762b17": "一無壞尼賊住沙彌有十無二破壞尼俗中亦有十",
    "X44n0747_001:0762b18": "無二破邊罪。",
    "X44n0747_001:0762b19": "第七約戒前後辨難生者若原不至受戒唯得十難",
    "X44n0747_001:0762b20": "如上若受沙彌戒者十難如上若曾受具足已捨者",
    "X44n0747_001:0762b21": "容有十一加邊罪若受具不捨不生賊住壞尼設生",
    "X44n0747_001:0762b22": "反名邊罪十一備有十一中有名難有不名難者破",
    "X44n0747_001:0762b23": "內外二形生等是定失戒以礙戒故名難非畜等二",
    "X44n0747_001:0762b24": "生有名難者若決定變化以報變失戒名難通力暫",
    "X44n0747_001:0762c01": "變不定失戒非難五種黃門若受戒前有以罪重故",
    "X44n0747_001:0762c02": "皆不得戒若受後生者五非重業不失戒然有擯不",
    "X44n0747_001:0762c03": "擯別但就犍中自截須擯以厭身故或為他犍及報",
    "X44n0747_001:0762c04": "生等皆不須擯非厭身故然不可以擯故即失戒亦",
    "X44n0747_001:0762c05": "可擯者失戒餘者設生止自犯戒今擯定不失戒十",
    "X44n0747_001:0762c06": "三如此十六遮繁故所以不解邊罪賊心破二道亦",
    "X44n0747_001:0762c07": "通於遮所以四句如四分解。",
    "X44n0747_001:0762c09": "四分律拾毗尼義鈔卷上之一"
}