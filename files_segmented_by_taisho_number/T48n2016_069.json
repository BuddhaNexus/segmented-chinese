{
    "T48n2016_069:0801c08": "宗鏡錄卷第六十九",
    "T48n2016_069:0801c10": "慧日永明寺主智覺禪師延壽集",
    "T48n2016_069:0801c11": "夫覺王隨順世法曲徇機宜。欲顯無相之門。",
    "T48n2016_069:0801c12": "先明有相之理。因方便而開真實。假有作而",
    "T48n2016_069:0801c13": "證無生。非稱本懷。但施密意。於四俗諦中。立",
    "T48n2016_069:0801c14": "第二隨事差別諦。說三科法門。謂蘊處界等。",
    "T48n2016_069:0801c15": "今欲會有歸空。應當先立後破。須知窟穴。方",
    "T48n2016_069:0801c16": "可傾巢。只如五蘊初科。四大元始。以何為義。",
    "T48n2016_069:0801c17": "答。蘊者。藏也。亦云五陰。陰者。覆也。即蘊藏",
    "T48n2016_069:0801c18": "妄種。覆蔽真心。雜集論云。蘊者。積聚義。又荷",
    "T48n2016_069:0801c19": "雜染擔故名為蘊。如肩荷擔。此約俗諦所",
    "T48n2016_069:0801c20": "釋。若論真諦。無一法可聚。以各無自體。亦無",
    "T48n2016_069:0801c21": "作用。故楞伽經云。佛告大慧。當善四大造色。",
    "T48n2016_069:0801c22": "云何菩薩善四大造色。大慧。菩薩摩訶薩。作",
    "T48n2016_069:0801c23": "是學。彼真諦者。四大不生。於彼四大不生。作",
    "T48n2016_069:0801c24": "如是觀察。觀察已竟。名相妄想分劑。自心現",
    "T48n2016_069:0801c25": "分劑。乃至大慧。彼四大種。云何生造色。謂津",
    "T48n2016_069:0801c26": "潤妄想大種。生內外水界。堪能妄想大種。生",
    "T48n2016_069:0801c27": "內外火界。飄動妄想大種。生內外風界。斷截",
    "T48n2016_069:0801c28": "色妄想大種。生內外地界。釋云。堪能妄想者。",
    "T48n2016_069:0801c29": "即計火大堪能成熟萬物之性。斷截色妄想",
    "T48n2016_069:0802a01": "者。即計可斷截性為地大。四大既空。五蘊無",
    "T48n2016_069:0802a02": "主。是以先觀色陰。從四大所造。展轉相因而",
    "T48n2016_069:0802a03": "生。四大中既無主宰。誰能合集以成色乎。以",
    "T48n2016_069:0802a04": "此觀之。色陰即空。色陰既空。四陰何有。善學",
    "T48n2016_069:0802a05": "真諦。第一淨心。不住一相。則無四大可生。故",
    "T48n2016_069:0802a06": "知一切莫非真覺。則一覺一切覺。統括一心",
    "T48n2016_069:0802a07": "無不覺故。外法本無名相。所見分劑。皆唯心",
    "T48n2016_069:0802a08": "量。以般若照五蘊皆空。聚沫之色既虛。水泡",
    "T48n2016_069:0802a09": "之受何有。陽焰之想非實。芭蕉之行唯空。幻",
    "T48n2016_069:0802a10": "識倏爾無依。空大湛然不動。窮四大根本。性",
    "T48n2016_069:0802a11": "相尚無。則六根枝條。影響奚有。身見既不立。",
    "T48n2016_069:0802a12": "妄識又無從。唯一真心。神性獨立。恒沙海",
    "T48n2016_069:0802a13": "藏。無量義門。該括指歸。理窮於此。不出一念。",
    "T48n2016_069:0802a14": "人法俱空。如持地經云。佛言。諸凡夫。於見聞",
    "T48n2016_069:0802a15": "覺知法中。計得識陰。貪著念有。是人貪著見",
    "T48n2016_069:0802a16": "聞覺知法。為識陰所縛。貴其所知。以心意",
    "T48n2016_069:0802a17": "識合繫。故馳走往來。所謂從此世。至彼世。從",
    "T48n2016_069:0802a18": "彼世。至此世。皆識陰所縛故。不能如實知識",
    "T48n2016_069:0802a19": "陰。識陰是虛妄不實。顛倒相應。因見聞覺知",
    "T48n2016_069:0802a20": "法起。此中無有實識者。若不能如是實觀。或",
    "T48n2016_069:0802a21": "起善識。或起不善識。或起善不善識。是人常",
    "T48n2016_069:0802a22": "隨識行。不知識所生處。不知識如實相。持世。",
    "T48n2016_069:0802a23": "諸菩薩摩訶薩。於此中如是正觀。知識陰從",
    "T48n2016_069:0802a24": "虛妄識起。所謂見聞覺知法中眾因緣生。無",
    "T48n2016_069:0802a25": "法生法想故。貪著識陰。故知諸陰。不出一念",
    "T48n2016_069:0802a26": "法空之心。所以永嘉集云。明識一念之中五",
    "T48n2016_069:0802a27": "陰者。謂歷歷分明。即是識陰。領納在心。即",
    "T48n2016_069:0802a28": "是受陰。心緣此理。即是想陰。行用此理。即是",
    "T48n2016_069:0802a29": "行陰。污穢真性。即是色陰。此五陰者。舉體即",
    "T48n2016_069:0802b01": "是一念。一念者。舉體。全是五陰。歷歷見此",
    "T48n2016_069:0802b02": "一念之中無有主宰。即人空慧。見如幻化。即",
    "T48n2016_069:0802b03": "法空慧。故最勝王經云。佛告善天女。五蘊能",
    "T48n2016_069:0802b04": "現法界。法界即是五蘊。問。處以何為義。",
    "T48n2016_069:0802b05": "答。論云。識生長門義。當知種子義。攝一切",
    "T48n2016_069:0802b06": "法差別義。亦是處義。問。界以何為義。答。",
    "T48n2016_069:0802b07": "是界分建立義。以內外中間。各對待立故。雜",
    "T48n2016_069:0802b08": "集論云。一切法種子義。謂依阿賴耶識中諸",
    "T48n2016_069:0802b09": "法種子。說名為界。界是因義。又能持自相",
    "T48n2016_069:0802b10": "義。又能持因果性義。又攝持一切法差別義。",
    "T48n2016_069:0802b11": "問。何因五蘊說唯有五。答。雜集論云。為",
    "T48n2016_069:0802b12": "顯五種我事故。一身具我事。謂內外色蘊所",
    "T48n2016_069:0802b13": "攝。二受用我事。即受蘊。三言說我事。即想",
    "T48n2016_069:0802b14": "蘊四造作。一切法非法我事。謂行蘊。五彼所",
    "T48n2016_069:0802b15": "依止我自體事。謂識蘊。是身具等所依我相",
    "T48n2016_069:0802b16": "事義。世間有情。多於識蘊計執為我。於餘蘊",
    "T48n2016_069:0802b17": "計執我所。問。色蘊何相。答。變現相是色相。",
    "T48n2016_069:0802b18": "此有三。觸對變壞。謂由手足。乃至蚊蛇所觸",
    "T48n2016_069:0802b19": "對時。即便變壞。二方所示現。謂由方所可相",
    "T48n2016_069:0802b20": "示現。問。受蘊何相。答。領納相是受相。由此",
    "T48n2016_069:0802b21": "受故。領納種種淨不淨業。所得異熟。若清淨",
    "T48n2016_069:0802b22": "業。受樂異熟。不清淨業。受苦異熟。淨不淨業。",
    "T48n2016_069:0802b23": "受不苦不樂異熟。所以者何。由淨不淨業。感",
    "T48n2016_069:0802b24": "得異熟阿賴耶識。恒與捨受相應。唯此捨受。",
    "T48n2016_069:0802b25": "是實異熟體。苦樂兩受。從異熟生。故假說",
    "T48n2016_069:0802b26": "名異熟。問。想蘊何相。答。構了相是想相。",
    "T48n2016_069:0802b27": "由此想故構畫種種諸法像類。隨所見聞覺",
    "T48n2016_069:0802b28": "知之義。起諸言說。諸言說者。謂詮辯義。問。",
    "T48n2016_069:0802b29": "行蘊何相。答。造作相是行相。由此行故。念心",
    "T48n2016_069:0802c01": "造作。謂於善惡無記品中。驅役心故。問。識蘊",
    "T48n2016_069:0802c02": "何相。答。了別相是識相。由此識故。了別色聲",
    "T48n2016_069:0802c03": "香味觸法等。種種境界。問。何因處唯十二。",
    "T48n2016_069:0802c04": "答。雜集論云。唯由身及具。能與未來六行受",
    "T48n2016_069:0802c05": "用。為生長門故。謂如過現六行受用相。為眼",
    "T48n2016_069:0802c06": "等所持。未來六行受用相。以根及義為生長",
    "T48n2016_069:0802c07": "門。亦爾。唯依根境立十二處。不依六種受用",
    "T48n2016_069:0802c08": "相識。問。處以何為相。答。如界應知。隨其所",
    "T48n2016_069:0802c09": "應。謂眼當見色。及此種子等。隨義應說。問。何",
    "T48n2016_069:0802c10": "因界唯十八。答。雜集論云。由身具等。能持",
    "T48n2016_069:0802c11": "過現六行受用性故。身者。謂眼等六根。具者。",
    "T48n2016_069:0802c12": "謂色等六境。過現六行受用者。謂六識。能持",
    "T48n2016_069:0802c13": "者。謂六根六境。能持六識所依所緣故。過現",
    "T48n2016_069:0802c14": "六識能持受用者。不捨自相故。當知十八。以",
    "T48n2016_069:0802c15": "能持義。故說名界。問。眼界何相。答。謂眼曾現",
    "T48n2016_069:0802c16": "見色。及此種了積集異熟。阿賴耶識。是眼界",
    "T48n2016_069:0802c17": "相。眼曾見色者。謂能持過去識受用義。以顯",
    "T48n2016_069:0802c18": "界性。現見色者。謂能持現在識受用義。以顯",
    "T48n2016_069:0802c19": "界性。及此種子積集異熟阿賴耶識者。謂眼",
    "T48n2016_069:0802c20": "種子。或唯積集。為。引當來眼根故。或已成熟。",
    "T48n2016_069:0802c21": "為。生現在眼根故。此二種名眼界者。眼生因",
    "T48n2016_069:0802c22": "故。如眼界相。耳鼻舌身意界相。亦爾。問。色界",
    "T48n2016_069:0802c23": "何相。答。諸色眼曾現見。及眼界。於此增上。是",
    "T48n2016_069:0802c24": "色界相。眼界於此增上者。謂依色根增上力。",
    "T48n2016_069:0802c25": "外境生故。如色界相。聲香味觸法界相。亦爾。",
    "T48n2016_069:0802c26": "問。眼識界何相。答。謂依眼緣色。似色了別。及",
    "T48n2016_069:0802c27": "此種子積集異熟阿賴耶識。是眼識界相。如",
    "T48n2016_069:0802c28": "眼識界。耳鼻舌身意識界相。亦爾。是以真諦",
    "T48n2016_069:0802c29": "不有。世諦非無。迷之則一二情生。悟之則性",
    "T48n2016_069:0803a01": "相無礙。故先德云。真俗雙泯。二諦恒存。空有",
    "T48n2016_069:0803a02": "兩亡。一味常現。如瑜伽論云。思正法者。乃至",
    "T48n2016_069:0803a03": "云何以稱量行相。依正道理。思惟諸蘊相應",
    "T48n2016_069:0803a04": "言教。謂依四道理觀察。何等為四。一觀待道",
    "T48n2016_069:0803a05": "理。二作用道理。三證成道理。四法爾道理。云",
    "T48n2016_069:0803a06": "何名為觀待道理。謂略說有二種觀待。一生",
    "T48n2016_069:0803a07": "起觀待。二施設觀待。生起觀待者。謂由諸因",
    "T48n2016_069:0803a08": "諸緣勢力。生起諸蘊。此蘊生起。要當觀待諸",
    "T48n2016_069:0803a09": "因諸緣。施設觀待者。謂由名身。句身。文身。施",
    "T48n2016_069:0803a10": "設諸蘊。此蘊施設。要當觀待名句文身。是名",
    "T48n2016_069:0803a11": "於蘊生起觀待。施設觀待。即此生起觀待。施",
    "T48n2016_069:0803a12": "設觀待。生起施設諸蘊。說名道理瑜伽方便。",
    "T48n2016_069:0803a13": "是故說為觀待道理。云何名為作用道理。謂",
    "T48n2016_069:0803a14": "諸蘊生已。由自緣故。有自作用。各各差別。謂",
    "T48n2016_069:0803a15": "眼能見色。耳能聞聲。鼻能嗅香。舌能嘗味。身",
    "T48n2016_069:0803a16": "能覺觸。意能了法。色為眼境。為眼所行。乃至",
    "T48n2016_069:0803a17": "法為意境。為意所行。或復所餘如是等類。於",
    "T48n2016_069:0803a18": "彼彼法。別別作用。當知亦爾。即此諸法各別",
    "T48n2016_069:0803a19": "作用。所有道理。瑜伽方便。皆說名為作用道",
    "T48n2016_069:0803a20": "理。云何名為證成道理。謂一切蘊皆是無常。",
    "T48n2016_069:0803a21": "眾緣所生。苦空無我。由三量故。如實觀察。謂",
    "T48n2016_069:0803a22": "由至教量故。由現量故。由比量故。由此三量。",
    "T48n2016_069:0803a23": "證驗道理。諸有智者。心正執受。安置成立。謂",
    "T48n2016_069:0803a24": "一切蘊皆無常性。眾緣生性。苦性空性。及",
    "T48n2016_069:0803a25": "無我性。如是等。名證成道理。云何名為法爾",
    "T48n2016_069:0803a26": "道理。謂何因緣故。即彼諸蘊如是種類。諸器",
    "T48n2016_069:0803a27": "世間。如是安布。何因緣故。地堅為相。水濕為",
    "T48n2016_069:0803a28": "相。火煖為相。風用輕動。以為其相。何因緣故。",
    "T48n2016_069:0803a29": "諸蘊無常。諸法無我。涅槃寂靜。何因緣故。色",
    "T48n2016_069:0803b01": "變壞相。受領納相。想等了相。行造作相。識了",
    "T48n2016_069:0803b02": "別相。由彼諸法。本性應爾。自性應爾。法性應",
    "T48n2016_069:0803b03": "爾。即此法爾。說名道理。瑜伽方便。或即如是。",
    "T48n2016_069:0803b04": "或異如是。或非如是。一切皆以法爾為依。一",
    "T48n2016_069:0803b05": "切皆歸法爾道理。令心安住。令心曉了。如",
    "T48n2016_069:0803b06": "是名為法爾道理。如是名為依四道理。觀察",
    "T48n2016_069:0803b07": "諸蘊相應言教。故知法性自爾。一切如然。未",
    "T48n2016_069:0803b08": "有一法而為障礙。了之無過。執之患生。但依",
    "T48n2016_069:0803b09": "觀待。作用。證成。法爾。四種道理觀察。則二諦",
    "T48n2016_069:0803b10": "雙通。一心無礙。問。萬法唯識。正量可知。又",
    "T48n2016_069:0803b11": "云。境滅識亡。心境俱遣。今觀陰入界等。如上",
    "T48n2016_069:0803b12": "分析性相宛然。云何同境。一時俱拂。答。上",
    "T48n2016_069:0803b13": "約世諦分別。似有非真。但立空名。終無實體。",
    "T48n2016_069:0803b14": "所以首楞嚴經。微細推檢。陰入界處。一一皆",
    "T48n2016_069:0803b15": "空。非因非緣。非自然性。非因。即是不自生。非",
    "T48n2016_069:0803b16": "緣。即是不他生。既無自他二法。無法和合。即",
    "T48n2016_069:0803b17": "是不共生。非自然性。即是非無因生。四句無",
    "T48n2016_069:0803b18": "生。陰從何有。又當觀此一念心。不從根塵離",
    "T48n2016_069:0803b19": "合而生。若言合生者。譬如鏡面。各有像故。合",
    "T48n2016_069:0803b20": "生應有兩像。若各無像。合不應生。若鏡面合",
    "T48n2016_069:0803b21": "為一而生像者。今實不合。合則無像。若鏡面",
    "T48n2016_069:0803b22": "離故生像者。各在一方。則應有像。今實不爾。",
    "T48n2016_069:0803b23": "根塵離合。亦復如是。當知即念無念。自他起",
    "T48n2016_069:0803b24": "處俱空。即生無生。離合推之無體。破五陰文",
    "T48n2016_069:0803b25": "云。佛告阿難。譬如有人。取頻伽瓶。塞其兩孔。",
    "T48n2016_069:0803b26": "滿中擎空。千里遠行。用餉他國。識陰當知。亦",
    "T48n2016_069:0803b27": "復如是。阿難。如是虛空。非彼方來。非此方入。",
    "T48n2016_069:0803b28": "如是阿難。若彼方來。則本瓶中。既貯空去。於",
    "T48n2016_069:0803b29": "本瓶地。應少虛空。若此方入。開孔倒瓶。應見",
    "T48n2016_069:0803c01": "空出。是故當知。識陰虛妄。本非因緣。非自然",
    "T48n2016_069:0803c02": "性。釋曰。此破識陰也。瓶喻於身。空喻於識。",
    "T48n2016_069:0803c03": "若執有識隨身往來者。此處識陰滅。往彼處",
    "T48n2016_069:0803c04": "生時。如將此方虛空遠餉他國。若此陰實滅。",
    "T48n2016_069:0803c05": "如於本瓶地應少虛空。若彼陰復生。如開孔",
    "T48n2016_069:0803c06": "倒瓶應見空出。故知虛空不動。識無去來。一",
    "T48n2016_069:0803c07": "陰既虛。四陰皆爾。大涅槃經云。若人捨命之",
    "T48n2016_069:0803c08": "時。然心意識即生善道。而是心法。實無去來。",
    "T48n2016_069:0803c09": "亦無所至。直是前後。相似相續。相貌不異。如",
    "T48n2016_069:0803c10": "是之言。即是如來祕密之教。又佛告阿闍世",
    "T48n2016_069:0803c11": "王。如汝所言。先王無辜。橫加逆害者。何者是",
    "T48n2016_069:0803c12": "父。但於假名眾生五陰。妄生父想。於十二入",
    "T48n2016_069:0803c13": "十八界中。何者是父。若色是父。四陰應非。若",
    "T48n2016_069:0803c14": "四陰是父。色亦應非。若色非色合為父者。無",
    "T48n2016_069:0803c15": "有是處。何以故。色與非色。性無合故。大王。凡",
    "T48n2016_069:0803c16": "夫眾生。於是色陰。妄生父想。如是色陰。亦不",
    "T48n2016_069:0803c17": "可害。乃至阿闍世王。即白佛言。世尊。我今始",
    "T48n2016_069:0803c18": "知色是無常。乃至識是無常。我本若能如是",
    "T48n2016_069:0803c19": "知者。則不作罪。持世經云。佛言。是諸菩薩如",
    "T48n2016_069:0803c20": "實觀時。知識陰虛妄不實。從本已來。常不生",
    "T48n2016_069:0803c21": "相。知非陰是識陰。像陰是識陰。幻陰是識陰。",
    "T48n2016_069:0803c22": "譬如幻所化人。識不在內。亦不在外。不在中",
    "T48n2016_069:0803c23": "間。識性亦如是。如幻性虛妄緣生。從憶想分",
    "T48n2016_069:0803c24": "別起。無有實事。如機關木人。識亦如是。從顛",
    "T48n2016_069:0803c25": "倒起。虛妄因緣和合而有。幻人豈有心識。木",
    "T48n2016_069:0803c26": "像誰稱覺知。比妄識而況同。從幻緣而似有。",
    "T48n2016_069:0803c27": "大智度論云。日初出時。見城門樓櫓宮殿。行",
    "T48n2016_069:0803c28": "人出入。日轉高轉滅。但可眼見。而無有實。是",
    "T48n2016_069:0803c29": "名乾闥婆城。有人初不見乾闥婆城。晨朝東",
    "T48n2016_069:0804a01": "向見之。意謂實樂。疾行趣之。轉近轉失。日高",
    "T48n2016_069:0804a02": "轉滅。飢渴悶極。見熱氣如野馬。謂之為水。疾",
    "T48n2016_069:0804a03": "走趣之。轉近轉滅。疲極困厄。至窮山狹谷中。",
    "T48n2016_069:0804a04": "大喚啼哭。聞有響應。謂有居民。求之疲極。而",
    "T48n2016_069:0804a05": "無所見。思惟自悟。渴願心息。無智人。亦如是。",
    "T48n2016_069:0804a06": "空陰界入中。見吾我及諸法。婬瞋心著。四方",
    "T48n2016_069:0804a07": "狂走。求樂自滿。顛倒欺誑。窮極懊惱。若以智",
    "T48n2016_069:0804a08": "慧知無我無實法者。是時顛倒願息。故知色",
    "T48n2016_069:0804a09": "陰如勞目睛。忽現空華之相。受陰如手摩觸。",
    "T48n2016_069:0804a10": "妄生冷熱之緣。想陰如人說酸梅。口中自然",
    "T48n2016_069:0804a11": "水出。行陰如水上波浪。觀之似有奔流。識陰",
    "T48n2016_069:0804a12": "如瓶貯虛空。持之用餉他國。斯則非內非外。",
    "T48n2016_069:0804a13": "不即不離。和合既不成。自然亦非有。若此",
    "T48n2016_069:0804a14": "況是實。則五陰不虛。既並世相而非真。審知",
    "T48n2016_069:0804a15": "陰入而無體。唯是性空法界。如來藏心。無始",
    "T48n2016_069:0804a16": "無終。平等顯現。是以首楞嚴經云。佛告阿難。",
    "T48n2016_069:0804a17": "是故如來。與汝發明。五陰本因。同是妄想。汝",
    "T48n2016_069:0804a18": "體先因父母想生。汝心非想。則不能來想中",
    "T48n2016_069:0804a19": "傳命。如我先言。心想酸味。口中涎生。心想登",
    "T48n2016_069:0804a20": "高。足心酸起。懸崖不有。酸物未來。汝體必非",
    "T48n2016_069:0804a21": "虛妄通倫。口水如何因談酸出。是故當知。汝",
    "T48n2016_069:0804a22": "現色身。名為堅固第一妄想。即此所說。臨高",
    "T48n2016_069:0804a23": "想心。能令汝形。真受酸澁。由因受生。能動色",
    "T48n2016_069:0804a24": "體。汝今現前順益違損。二現驅馳。名為虛明。",
    "T48n2016_069:0804a25": "第二妄想。由汝念慮。使汝色身。身非念倫。汝",
    "T48n2016_069:0804a26": "身何因。隨念所使。種種取像。心生形取。與念",
    "T48n2016_069:0804a27": "相應。寤即想心。寐為諸夢。則汝想念。搖動妄",
    "T48n2016_069:0804a28": "情。名為融通。第三妄想。化理不住。運運密",
    "T48n2016_069:0804a29": "移。甲長髮生。氣消容皺。日夜相代。曾無覺悟。",
    "T48n2016_069:0804b01": "阿難。此若非汝。云何體遷。如必是真。汝何無",
    "T48n2016_069:0804b02": "覺。則汝諸行。念念不停。名為幽隱。第四妄想。",
    "T48n2016_069:0804b03": "又汝精明。湛不搖處。名恒常者。於身不出見",
    "T48n2016_069:0804b04": "聞覺知。若實精真。不容習。妄。何因汝等。曾於",
    "T48n2016_069:0804b05": "昔年。覩一奇物。經歷年歲。憶忘俱無。於後忽",
    "T48n2016_069:0804b06": "然覆覩前異。記憶宛然。曾不遺失。則此精了。",
    "T48n2016_069:0804b07": "湛不搖中。念念受熏。有何籌算。阿難當知。此",
    "T48n2016_069:0804b08": "湛非真。如急流水。望如恬靜。流急不見。非是",
    "T48n2016_069:0804b09": "無流。若非想元寧受想習。非汝六根互用合",
    "T48n2016_069:0804b10": "開。此之妄想無時得滅。故汝現在見聞覺知。",
    "T48n2016_069:0804b11": "中。串習幾。則湛了內。罔象虛無。第五顛倒。細",
    "T48n2016_069:0804b12": "微精想。阿難。是五受陰。五妄想成。汝今欲",
    "T48n2016_069:0804b13": "知因界淺深。唯色與空。是色邊際。唯觸及離。",
    "T48n2016_069:0804b14": "是受邊際。唯記與忘。是想邊際。唯滅與生。是",
    "T48n2016_069:0804b15": "行邊際。湛入合湛。歸識邊際。此五陰元。重疊",
    "T48n2016_069:0804b16": "生起。生因識有。滅從色除。理則頓悟。承悟併",
    "T48n2016_069:0804b17": "消。事非頓除非次第盡。是以若見五陰有。即",
    "T48n2016_069:0804b18": "眾生世間。若了五陰空。即真諦世間。若達五",
    "T48n2016_069:0804b19": "陰實相。即中道第一義正智世間。難此五陰",
    "T48n2016_069:0804b20": "三世間外。更無一法能建能立。為。俗為真。一",
    "T48n2016_069:0804b21": "代時教所詮。除此別無方便。悟此成佛。迷此",
    "T48n2016_069:0804b22": "為凡。唯是一心。開合無異。何者。以一陰名色。",
    "T48n2016_069:0804b23": "四陰名心。從心所生。故稱為色。心是所依。色",
    "T48n2016_069:0804b24": "是能依。攝能歸所。但是一心。本末元同。體用",
    "T48n2016_069:0804b25": "常合。宗鏡大旨。於此絕言。破六入文云。佛告",
    "T48n2016_069:0804b26": "阿難。譬如有人。勞倦則眠。睡熟便寤。覽塵斯",
    "T48n2016_069:0804b27": "憶。失憶為忘。是其顛倒生住異滅。吸習中歸。",
    "T48n2016_069:0804b28": "不相逾越。稱意知根。兼意與勞。同是菩提瞪",
    "T48n2016_069:0804b29": "發勞相。因于生滅二種妄塵。集知居中。吸撮",
    "T48n2016_069:0804c01": "內塵。見聞逆流。流不及地。名覺知性。此覺知",
    "T48n2016_069:0804c02": "性。離彼寤寐生滅二塵。畢竟無體。如是阿難。",
    "T48n2016_069:0804c03": "當知如是覺知之根。非寤寐來。非生滅有。不",
    "T48n2016_069:0804c04": "於根出。亦非空生。何以故。若從寤來。寐即隨",
    "T48n2016_069:0804c05": "滅。將何為寐。必生時有。滅即同無。令誰受",
    "T48n2016_069:0804c06": "滅。若從滅有。生即滅無。孰知生者。若從根出。",
    "T48n2016_069:0804c07": "寤寐二相。隨身開合。離斯二體。此覺知者。同",
    "T48n2016_069:0804c08": "於空華。畢竟無性。若從空生。自是空知。何關",
    "T48n2016_069:0804c09": "汝入。是故當知。意入虛妄。本非因緣。非自然",
    "T48n2016_069:0804c10": "性。釋曰。此破意入也。疏云。覽塵斯憶者。憶",
    "T48n2016_069:0804c11": "即是生。失憶為忘者。忘即是滅。失憶不離自",
    "T48n2016_069:0804c12": "心。妄謂為境。故云是其顛倒生住異滅。吸習",
    "T48n2016_069:0804c13": "中歸不相逾越者。吸習生住異滅。歸識心內。",
    "T48n2016_069:0804c14": "故云中歸。前念滅。後念生。無雜亂失。故云不",
    "T48n2016_069:0804c15": "相逾越。故經云。心性生滅。猶如猿猴。當知見",
    "T48n2016_069:0804c16": "境生滅者。即是自心生滅相故。故云心生",
    "T48n2016_069:0804c17": "種種法生。吸撮內塵。見聞逆流。流不及地。名",
    "T48n2016_069:0804c18": "覺知性者。謂眼耳取外塵境。剎那流入意地。",
    "T48n2016_069:0804c19": "從外入內。名為逆流。眼耳唯緣現境。至第二",
    "T48n2016_069:0804c20": "念緣不及故。故云流不及地。唯意根獨取。名",
    "T48n2016_069:0804c21": "覺知性。此覺知性。因前塵起。畢竟無體。以妄",
    "T48n2016_069:0804c22": "知強覺。成內眾生。因滅想凝空。為外國土。經",
    "T48n2016_069:0804c23": "云。想澄成國土。知覺乃眾生。迷湛寂一心。作",
    "T48n2016_069:0804c24": "內六入。更無別體。唯是真空。意入既虛。前眼",
    "T48n2016_069:0804c25": "等五入亦爾。破十二處文云。佛告阿難。汝常",
    "T48n2016_069:0804c26": "意中。所緣善惡無記三性。生成法。則此法為",
    "T48n2016_069:0804c27": "復即心所生。為當離心別有方所。阿難。若即",
    "T48n2016_069:0804c28": "心者。法則非塵。非心所緣。云何成處。若離於",
    "T48n2016_069:0804c29": "心別有方所。則法自性。為知非知。知則名心。",
    "T48n2016_069:0805a01": "異汝非塵。同他心量。即汝即心。云何汝心。更",
    "T48n2016_069:0805a02": "二於汝。若非知者。此塵既非色聲香味。離合",
    "T48n2016_069:0805a03": "冷煖。及虛空相。當知何在。今於色空。都無表",
    "T48n2016_069:0805a04": "示。不應人間。更有空外。心非所緣。處從誰立。",
    "T48n2016_069:0805a05": "是故當知。法則與心。俱無處所。則意與法。二",
    "T48n2016_069:0805a06": "俱虛妄。本非因緣。非自然性。釋曰。此破意法",
    "T48n2016_069:0805a07": "二處也。夫分能標所構畫成持。立境立心。皆",
    "T48n2016_069:0805a08": "是意法。先破其分別惑本。則前五根十處自",
    "T48n2016_069:0805a09": "傾。法處是所緣。意處是能緣。只如法處。為復",
    "T48n2016_069:0805a10": "即心不即心。若即心者。法則全心。心不見心。",
    "T48n2016_069:0805a11": "云何成。處若離於心別有。方所。則法之自性。",
    "T48n2016_069:0805a12": "為有知無知。若有知。則名心。不成於法。若無",
    "T48n2016_069:0805a13": "知。則不屬自心。同他心量。以知二處。俱無自",
    "T48n2016_069:0805a14": "體。則善惡無記三性等法。四種意根等心。皆",
    "T48n2016_069:0805a15": "同一性。無有能緣所緣之異。心境皆空。故論",
    "T48n2016_069:0805a16": "云。凡所分別。皆分別自心。心不見心。無相可",
    "T48n2016_069:0805a17": "得。則無相理現。有作情亡。因緣自然。名義俱",
    "T48n2016_069:0805a18": "絕。例十處色心。亦復如是。破十八界文云。佛",
    "T48n2016_069:0805a19": "告阿難。汝所明意法為緣。生於意識。此識為",
    "T48n2016_069:0805a20": "復因意所生。以意為界。因法所生。以法為界。",
    "T48n2016_069:0805a21": "阿難。若因意生。於汝意中。必有所思。發明汝",
    "T48n2016_069:0805a22": "意。若無前法。意無所生。離緣無形。識將何用。",
    "T48n2016_069:0805a23": "又汝識心。與諸思量。兼了別性。為同為異。",
    "T48n2016_069:0805a24": "同意即意。云何所生。異意不同。應無所識。若",
    "T48n2016_069:0805a25": "無所識。云何意生。若有所識。云何識意。唯同",
    "T48n2016_069:0805a26": "與異。二性無成。界云何立。若因法生。世間諸",
    "T48n2016_069:0805a27": "法。不離五塵。汝觀色法及諸聲法。香。法味法",
    "T48n2016_069:0805a28": "及與觸法。相狀分明。以對五根。非意所攝。汝",
    "T48n2016_069:0805a29": "識決定依於法生。汝今諦觀。法法何狀。若離",
    "T48n2016_069:0805b01": "色空。動靜。通塞。合離。生滅。越此諸相。終無所",
    "T48n2016_069:0805b02": "得。生則色空。諸法等生。滅則色空。諸法等",
    "T48n2016_069:0805b03": "滅。所因既無。因生有識。作何形相。相狀不",
    "T48n2016_069:0805b04": "有。界云何生。是故當知。意法為緣。生意識界。",
    "T48n2016_069:0805b05": "三處都無。則意與法。及意界三。本非因緣。非",
    "T48n2016_069:0805b06": "自然性。釋曰。此破意識界也。如十八界中。皆",
    "T48n2016_069:0805b07": "因意識建立。根本立處尚空。所生枝末何有。",
    "T48n2016_069:0805b08": "既無處所可得。又無界分可憑。事誑理。虛情",
    "T48n2016_069:0805b09": "危執劣。惡見之根株盡拔。妄識之巢穴齊傾。",
    "T48n2016_069:0805b10": "獨朗真心。圓周法界。安國云。謂色等五塵界。",
    "T48n2016_069:0805b11": "是限量境。五識親證。都無塵相。如來藏中頓",
    "T48n2016_069:0805b12": "現身器無塵相。六七妄想。謂有我法。想所現",
    "T48n2016_069:0805b13": "相。是分別變。分別變相。但可為境。而無實用。",
    "T48n2016_069:0805b14": "如日發焰帶微塵而共紅。非實紅也。如水澄",
    "T48n2016_069:0805b15": "清。含輕雲而俱綠。非實綠也。若了藏性。則知",
    "T48n2016_069:0805b16": "塵境而為妄也。故知諸法但從分別而生。分",
    "T48n2016_069:0805b17": "別既空。名相何有。夫人空易了。法我難除。不",
    "T48n2016_069:0805b18": "達法逐緣生。執有自體。如攝論云。若執法體",
    "T48n2016_069:0805b19": "是有。名法我執。如二乘人。依麁分別事識修",
    "T48n2016_069:0805b20": "行。但了法中無我。不知法體全空。聞諸法空。",
    "T48n2016_069:0805b21": "生大怖畏。是知法空是本。人空是末。夜繩未",
    "T48n2016_069:0805b22": "曉。蛇想寧除。瞖目猶存。空華豈滅。破七大性",
    "T48n2016_069:0805b23": "文云。佛告阿難。識性無原。因於六種根塵",
    "T48n2016_069:0805b24": "妄出。汝今遍觀此會聖眾。用目循歷。其目周",
    "T48n2016_069:0805b25": "視。但如鏡中無別分析。汝識於中。次第標指。",
    "T48n2016_069:0805b26": "此是文殊。此富樓那。此目犍連。此須菩提。此",
    "T48n2016_069:0805b27": "舍利弗。此識了知。為生於見。為生於相。為生",
    "T48n2016_069:0805b28": "虛空。為無所因。突然而出。阿難。若汝識性。生",
    "T48n2016_069:0805b29": "於見中。如無明暗。及與色空。四種必無。元無",
    "T48n2016_069:0805c01": "汝見。見性尚無。從何發識。若汝識性。生於相",
    "T48n2016_069:0805c02": "中。不從見生。既不見明。亦不見暗。明暗不矚。",
    "T48n2016_069:0805c03": "即無色空。彼相尚無。識何所發。若生於空。非",
    "T48n2016_069:0805c04": "相非見。非見無辯。自不能知明暗色空。非",
    "T48n2016_069:0805c05": "相滅緣。見聞覺知無處安立。處此二非。空則",
    "T48n2016_069:0805c06": "同無。有非同物。縱發汝識。欲何分別。若無所",
    "T48n2016_069:0805c07": "因突然而出。何不日中別識明月。汝更細詳。",
    "T48n2016_069:0805c08": "微細詳審。見託汝睛。相推前境。可狀成有。",
    "T48n2016_069:0805c09": "不相成無。如是識緣。因何所出。識動見澄。非",
    "T48n2016_069:0805c10": "和非合。聞聽覺知。亦復如是。不應識緣。無從",
    "T48n2016_069:0805c11": "自出。若此識心。本無所從。當知了別見聞覺",
    "T48n2016_069:0805c12": "知。圓滿湛然。性非從所。兼彼地水火風。均名",
    "T48n2016_069:0805c13": "七大。性真圓融。皆如來藏。本無生滅。阿難。汝",
    "T48n2016_069:0805c14": "心麁浮不悟見聞。發明。了知。本如來藏。汝應",
    "T48n2016_069:0805c15": "觀此六處識心。為同為異。為空為有。為非同",
    "T48n2016_069:0805c16": "異。為非空有。汝元不知。如來藏中性識明知。",
    "T48n2016_069:0805c17": "覺明真識。妙覺湛然。遍周法界。含吐十虛寧",
    "T48n2016_069:0805c18": "有方所。循業發現。世間無知。或為因緣。及自",
    "T48n2016_069:0805c19": "然性。皆是識心。分別計度。但有言說。都無實",
    "T48n2016_069:0805c20": "義。釋曰。此破識大性也。諦詳佛旨。本契無生。",
    "T48n2016_069:0805c21": "但以有情。唯迷妄識。以昏擾之性。起遍計於",
    "T48n2016_069:0805c22": "覺原。逐雜染之緣。沈圓成於識海。眠三界",
    "T48n2016_069:0805c23": "之夢宅。一覺而塵劫不惺。造四大之幻身。生",
    "T48n2016_069:0805c24": "滅而恒沙莫算。今推此識。決定無體。從緣所",
    "T48n2016_069:0805c25": "起。悉順無生。四句檢之。自含妙理。此識了知",
    "T48n2016_069:0805c26": "為生於見者。如無明暗色空。元無見性。見性",
    "T48n2016_069:0805c27": "尚無。從何發識。此破自生也。為生於相者。不",
    "T48n2016_069:0805c28": "從見生。則不見暗明。明暗不矚。即無色空。彼",
    "T48n2016_069:0805c29": "相尚無。識何所發。此破他生也。既不得自見",
    "T48n2016_069:0806a01": "之性。又不得他相之觀。自他既虛。即無和合。",
    "T48n2016_069:0806a02": "所以推云。見託汝睛。相推前境。可狀成有。不",
    "T48n2016_069:0806a03": "相成無。如是識緣。因何所出。識動見澄。非和",
    "T48n2016_069:0806a04": "非合。聞聽覺知。亦復如是。以動靜相乖。事非",
    "T48n2016_069:0806a05": "和合。此破共生也。為生虛空。為無所因突然",
    "T48n2016_069:0806a06": "而出者。若生於空。非相非見。縱發汝識。欲何",
    "T48n2016_069:0806a07": "分別。若無所因突然而出。何不日中別識明",
    "T48n2016_069:0806a08": "月。日屬朝陽。月含陰魄。時候晷刻。今古不移。",
    "T48n2016_069:0806a09": "各有所因。無因非有。此破無因生也。四句纔",
    "T48n2016_069:0806a10": "空。百非俱殄。則妄計所執。內因外緣。心和境",
    "T48n2016_069:0806a11": "合。無因自然等。妄想情塵。皆無實義。狂華之",
    "T48n2016_069:0806a12": "影跡俱虛。不真何待。戲論之名言頓息。意解",
    "T48n2016_069:0806a13": "全消。虛空之性既融。六大之體何有。以地",
    "T48n2016_069:0806a14": "大無性。四輪所成。水大無性。凝流不定。火大",
    "T48n2016_069:0806a15": "無性。寄於諸緣。風大無性。附物彰動。空大無",
    "T48n2016_069:0806a16": "性。對色得名。見性從緣。和合而有。識性無體。",
    "T48n2016_069:0806a17": "如幻即虛。且如火大無性者。如首楞嚴經云。",
    "T48n2016_069:0806a18": "性火真空者。古釋云。性是本覺性。火。是本覺",
    "T48n2016_069:0806a19": "火。皆是眾生心變。如第六識心熱。遍身即狹。",
    "T48n2016_069:0806a20": "若第八識中變起。即遍同法界。悟法界性。皆",
    "T48n2016_069:0806a21": "是我心中所變之火。如西京崇慧法師。於大",
    "T48n2016_069:0806a22": "曆四年。在京與道士鬪。能入火不燒。是求觀",
    "T48n2016_069:0806a23": "音之力。何況自證。證。得已後。入地獄。中皆",
    "T48n2016_069:0806a24": "不被燒。今世間火。隨。處發現。應眾生業力。多",
    "T48n2016_069:0806a25": "少隨意。如龍鬪。亦起火燒林藪。乃至雲中霹",
    "T48n2016_069:0806a26": "靂火。如人欲心熾盛。火燒天祠。皆從心火起。",
    "T48n2016_069:0806a27": "由心動搖。故有火起。但心不動。即不被燒。譬",
    "T48n2016_069:0806a28": "如人畏時。非人得其便。如來得性火。三界火",
    "T48n2016_069:0806a29": "燒不得。如來自起智火。焚得舍利。其火猛盛。",
    "T48n2016_069:0806b01": "諸大弟子將水求不得。乃至龍王求亦不得。",
    "T48n2016_069:0806b02": "唯天帝釋云。我本願力始求得。雖有性火而",
    "T48n2016_069:0806b03": "不自燒。如刀能割。不自割。如眼能看。不自看。",
    "T48n2016_069:0806b04": "如火大性唯心。七大性亦如是。隨心俱遍法",
    "T48n2016_069:0806b05": "界。法界本遍。由執心故不能遍。如三界中。三",
    "T48n2016_069:0806b06": "乘天眼。俱不能遍。唯如來無執。性合真空。故",
    "T48n2016_069:0806b07": "能周遍。如般若經中。佛自言。我以無執故。得",
    "T48n2016_069:0806b08": "真金身。圓光常現。火燒天祠者。昔有漁師。河",
    "T48n2016_069:0806b09": "上見公主過。因生染心。思求不得。身漸羸疾。",
    "T48n2016_069:0806b10": "其母遂問病因。與作方便。日送鯉魚一頭。公",
    "T48n2016_069:0806b11": "主怪問。母直陳其事。遂許云。我因拜天祠。即",
    "T48n2016_069:0806b12": "潛相見。子知便喜。公主後來。正見漁人睡熟。",
    "T48n2016_069:0806b13": "撼之不覺。便繫帛子在手上。公主去後。漁人",
    "T48n2016_069:0806b14": "睡覺。見手上帛子。知公主來。心生恨憶。心中",
    "T48n2016_069:0806b15": "欲火內燒。自身爛壞。并燒天祠。房室淨盡。所",
    "T48n2016_069:0806b16": "以三界有法。識外無文。皆從四大內外成。盡",
    "T48n2016_069:0806b17": "是一心虛妄變。何者。最初因不覺。故有業識。",
    "T48n2016_069:0806b18": "從業識因動。故有轉識。從轉識起見。故有現",
    "T48n2016_069:0806b19": "識。因見分。成相分。能所纔分。心境頓現。古鈔",
    "T48n2016_069:0806b20": "釋首楞嚴經云。明妄非他。覺明為咎者。六識",
    "T48n2016_069:0806b21": "取塵。由業識發起。後有第七識執第八識中",
    "T48n2016_069:0806b22": "明。變起外四大。四大引起六根塵。六根塵引",
    "T48n2016_069:0806b23": "起六識。六識依六根塵。因外有色。內引眼根",
    "T48n2016_069:0806b24": "等。明妄非他者。其妄最初。因自心動有風。因",
    "T48n2016_069:0806b25": "執有金。因愛有水。因求有火。皆是自心變起",
    "T48n2016_069:0806b26": "四大。還自分別結業受生。故非他累。覺明",
    "T48n2016_069:0806b27": "為咎者。由強覺了本體明為咎。則無知覺明。",
    "T48n2016_069:0806b28": "有知明覺。如人見不淨。便生厭心。由分別故。",
    "T48n2016_069:0806b29": "以猪狗見。便生淨想。皆由強覺無明。但無分",
    "T48n2016_069:0806c01": "別妄見。唯見法性淨土。是知內外四大。地水",
    "T48n2016_069:0806c02": "火風。念念發現。所以經云。或各各發明。若俱",
    "T48n2016_069:0806c03": "發明。各各發明者。汝見圓明。知心欲取。失",
    "T48n2016_069:0806c04": "却本明性空。思想搖動。心生風輪。情愛相續。",
    "T48n2016_069:0806c05": "性感水輪。執心熾盛。金輪則現。求心若欲火",
    "T48n2016_069:0806c06": "輪方興。若俱發明。初起強覺。四大俱現。如人",
    "T48n2016_069:0806c07": "恨憶。瞋則火生。身心動轉。以況於風。目中淚",
    "T48n2016_069:0806c08": "盈。而表於水。面發赤相。則表於地。是以內外",
    "T48n2016_069:0806c09": "四大。元是我心之性。以為自性。又自第八識。",
    "T48n2016_069:0806c10": "變起根身器內外四大之相分。為自相。又因妄",
    "T48n2016_069:0806c11": "念而起強覺而知。所以萬像森蘿欝然顯現。",
    "T48n2016_069:0806c12": "若能窮因體本。皆是自心之性。自心之相。於",
    "T48n2016_069:0806c13": "中妍醜憎愛。全是意識計度分別而成。既識",
    "T48n2016_069:0806c14": "根由。須存正智。但除強覺。一念不生。自然心",
    "T48n2016_069:0806c15": "境俱空。前後際斷。故知七大之性。性真圓融。",
    "T48n2016_069:0806c16": "一一大俱遍法界。皆是一體。如七顆氷。將火",
    "T48n2016_069:0806c17": "鎔為一水。亦如因陀羅網同而不同。如水與",
    "T48n2016_069:0806c18": "氷。異而不異。乃至五陰。六入。十二處。十八界",
    "T48n2016_069:0806c19": "等。皆滿法界。一一微塵。亦滿法界。一一毛孔。",
    "T48n2016_069:0806c20": "亦遍法界。一一身心亦遍。皆如來藏。如香水",
    "T48n2016_069:0806c21": "海中。常說一切法。為諸菩薩。不見菩薩相。不",
    "T48n2016_069:0806c22": "見邪師相。不見生住異滅相。所以盡合真空。",
    "T48n2016_069:0806c23": "俱遍實際。如說龜毛兔角焰水乾城。但有言",
    "T48n2016_069:0806c24": "說之名。且無實事。例凡夫界。中所有見聞陰",
    "T48n2016_069:0806c25": "入之根。名色之境。亦但有其名。都無實事。今",
    "T48n2016_069:0806c26": "將世間共知龜毛易解之虛。破如今現執名",
    "T48n2016_069:0806c27": "色難解之虛。還同龜毛無所執著。即知從來",
    "T48n2016_069:0806c28": "所執一切境界。皆從識變。盡逐想生。離識無",
    "T48n2016_069:0806c29": "塵。識寂則諸塵並寂。離想無法。想空則諸法",
    "T48n2016_069:0807a01": "皆空。因緣自然。俱成戲論。知解分別。本末無",
    "T48n2016_069:0807a02": "從。但有意言。都無真實。如此明達。頓悟前非。",
    "T48n2016_069:0807a03": "終不更待空裏之華。將期結果。取夢中之物。",
    "T48n2016_069:0807a04": "擬欲牢藏。杌見思空。繩消蛇想。渴鹿罷馳於",
    "T48n2016_069:0807a05": "陽焰。癡猿息弄於月輪。遂乃靜慮虛襟。若陵",
    "T48n2016_069:0807a06": "空之逸翮。隨緣養性。猶縱浪之虛舟。畢故不",
    "T48n2016_069:0807a07": "造新。任真而合道。如是五陰六入。十二處。十",
    "T48n2016_069:0807a08": "八界。七大性等。非是本來自然無因而有。非",
    "T48n2016_069:0807a09": "從今日和合因緣所生。但是識心。分別建立。",
    "T48n2016_069:0807a10": "今破此識性。則七大性。乃至一切法皆空。如",
    "T48n2016_069:0807a11": "尋流得源。捕賊獲將。則無明怨對。生死魔軍。",
    "T48n2016_069:0807a12": "應念俱消。如湯沃雪。唯如來藏。妙湛明心。性",
    "T48n2016_069:0807a13": "真圓融。遍十方界。如波澄秋渚。含虛洞然。雲",
    "T48n2016_069:0807a14": "朗晴空逈無所有。所以首楞嚴經云。佛告阿",
    "T48n2016_069:0807a15": "難。汝猶未明一切浮塵諸幻化相。當處出生。",
    "T48n2016_069:0807a16": "隨處滅盡。幻妄稱相。其性真為妙覺明體。如",
    "T48n2016_069:0807a17": "是乃至五陰。六入。從十二處。至十八界。因緣",
    "T48n2016_069:0807a18": "和合。虛妄有生。因緣別離。虛妄名滅。殊不能",
    "T48n2016_069:0807a19": "知。生滅去來本如來藏。常住妙明不動周圓。",
    "T48n2016_069:0807a20": "妙真如性。性真常中求於去來迷悟生死。了",
    "T48n2016_069:0807a21": "無所得。是以先令照徹心境分明。後乃頓融。",
    "T48n2016_069:0807a22": "須亡心境。如華嚴演義云。謂此華嚴經中。教",
    "T48n2016_069:0807a23": "人觀察。若心若境。如頌云。欲知諸佛心。當觀",
    "T48n2016_069:0807a24": "佛智慧。佛智無依處。如空無所依。此令觀佛",
    "T48n2016_069:0807a25": "心也。又頌云。若有欲知佛境界。當淨其意如",
    "T48n2016_069:0807a26": "虛空。此教觀佛境也。次空心境頌云。法性本",
    "T48n2016_069:0807a27": "空寂。無取亦無見。性空即是佛。不可得思量。",
    "T48n2016_069:0807a28": "無取即無境。無見即無心。又頌云。若有欲得",
    "T48n2016_069:0807a29": "如來智。應離一切妄分別。有無通達皆平等。",
    "T48n2016_069:0807b01": "疾作人天大導師。即空心境也。菩薩凡夫所",
    "T48n2016_069:0807b02": "有心境。觀照例知。故經頌云。知妄本自真。見",
    "T48n2016_069:0807b03": "佛則清淨。又云。心佛與眾生。是三無差別。",
    "T48n2016_069:0807b04": "宗鏡錄卷第六十九",
    "T48n2016_069:0807b05": "　　　　　　戊申歲分司大藏都監開板"
}