{
    "X32n0616_006:0177b10": "卷六之一",
    "X32n0616_006:0177b11": "△釋分別功德品竟次釋隨喜功德品。",
    "X32n0616_006:0177b12": "隨喜功德品第十八",
    "X32n0616_006:0177b13": "隨者聞深奧法隨順事理無二無別喜者慶己慶",
    "X32n0616_006:0177b14": "人理者現前一念心之本性即是法界實相之體",
    "X32n0616_006:0177b15": "非本非迹名為理本非實非權名為實理事者如",
    "X32n0616_006:0177b16": "來久遠證此妙理故名為本從本徧垂三世十方",
    "X32n0616_006:0177b17": "種種應化故名為迹本是自行契理之修德迹是",
    "X32n0616_006:0177b18": "果後利他之妙用本迹二事同依一理故云本迹",
    "X32n0616_006:0177b19": "雖殊不思議一直詮如此圓妙事理名之為實種",
    "X32n0616_006:0177b20": "種方便引導眾生名之為權非實則權無所依非",
    "X32n0616_006:0177b21": "權則實無由顯呼此實理實事為理呼彼權理權",
    "X32n0616_006:0177b22": "事為事事理雖殊心外無法亦是不思議一今順",
    "X32n0616_006:0177b23": "理者聞佛本地久遠久遠證于妙理信順不逆無",
    "X32n0616_006:0177b24": "一毫疑滯順事者聞佛三世益物橫豎該亘徧一",
    "X32n0616_006:0177c01": "切處亦無一毫疑滯即廣事而達深理即深理而",
    "X32n0616_006:0177c02": "達廣事不二而二故言事理不別而別故言本迹",
    "X32n0616_006:0177c03": "(本迹皆約事說)雖二雖別無二無別(理具三千事造三千同居一念故雖二無",
    "X32n0616_006:0177c04": "二本時事理迹中事理不思議一故雖別無別)如此信解名之為隨如來",
    "X32n0616_006:0177c05": "證此現前一念之實相故本迹權實不可思議我",
    "X32n0616_006:0177c06": "及眾生同此心性佛既若此我及眾生亦當得之",
    "X32n0616_006:0177c07": "故慶己慶人名之為喜又本迹權實雖復性具如",
    "X32n0616_006:0177c08": "來出世四十餘年未顯真實七方便人不聞誠諦",
    "X32n0616_006:0177c09": "慶我及人以凡夫心等佛所知用所生眼同如來",
    "X32n0616_006:0177c10": "見如此知見究竟法界深廣無涯底無等無等等",
    "X32n0616_006:0177c11": "故名隨喜以順理故有實功德以順事故有權功",
    "X32n0616_006:0177c12": "德以慶己故有智慧自行功德以慶人故有慈悲",
    "X32n0616_006:0177c13": "化他功德權實自他合而說之故言隨喜功德品",
    "X32n0616_006:0177c14": "此世界意也(事理本迹自他今昔相望故為世界)第五十人是初品",
    "X32n0616_006:0177c15": "之初初但有一念妙解但有一念慶己慶他未有",
    "X32n0616_006:0177c16": "圓行恩未及人所獲功德不可得比況復最初於",
    "X32n0616_006:0177c17": "會聞者況復讀誦講說兼行正行況復十信十住",
    "X32n0616_006:0177c18": "十行乃至等妙誰聞如是深妙功德而不景慕如",
    "X32n0616_006:0177c19": "來說此令物尚之故言隨喜功德品此為人意也",
    "X32n0616_006:0177c20": "上來稱美持經功德時眾咸謂入真因位乃致斯",
    "X32n0616_006:0177c21": "德於彼初心之初起輕弱想忽聞好堅處地芽已",
    "X32n0616_006:0177c22": "百圍頻伽在[穀-禾+卵]聲勝眾鳥希有奇特輕想釋然故",
    "X32n0616_006:0177c23": "名隨喜功德品此對治意也外道得五通者能移",
    "X32n0616_006:0177c24": "山竭海而不能伏見愛不及煖法人二乘無學子",
    "X32n0616_006:0178a01": "果俱脫猶被涅槃縛不知其因果俱權通教人修",
    "X32n0616_006:0178a02": "因雖巧發心不識五百由旬得果止除四住通惑",
    "X32n0616_006:0178a03": "別人雖勝二乘修因則偏其門又拙非佛所讚皆",
    "X32n0616_006:0178a04": "不及初隨喜人佛今舉觀行初心以況極果都勝",
    "X32n0616_006:0178a05": "諸教故言隨喜功德品此即約教以顯第一義也。",
    "X32n0616_006:0178a06": "△二廣格量初品功德二初問二答。今初。",
    "X32n0616_006:0178a07": "爾時彌勒菩薩摩訶薩白佛言世尊若有善男子善",
    "X32n0616_006:0178a08": "女人聞是法華經隨喜者得幾所福而說偈言。",
    "X32n0616_006:0178a09": "世尊滅度後其有聞是經若能隨喜者為得幾所福。",
    "X32n0616_006:0178a10": "前品已格後四功德不說初品故彌勒承機問出",
    "X32n0616_006:0178a11": "也。△佛答為二初長文二偈頌長文為二初答內",
    "X32n0616_006:0178a12": "心隨喜人功德二直明外聽法人功德初中五初",
    "X32n0616_006:0178a13": "約展轉相教舉最後人以顯初心之初二格量本",
    "X32n0616_006:0178a14": "三問四答五正格量。今初。",
    "X32n0616_006:0178a15": "爾時佛告彌勒菩薩摩訶薩阿逸多如來滅後若比",
    "X32n0616_006:0178a16": "丘比丘尼優婆塞優婆夷及餘智者若長若幼(餘智者謂",
    "X32n0616_006:0178a17": "未受四眾戒律不得名為比丘優婆塞等而宿有大乘智種聞能信解便可隨力演說不論年長年幼也)聞",
    "X32n0616_006:0178a18": "是經隨喜已從法會出至於餘處若在僧坊若空閑",
    "X32n0616_006:0178a19": "地若城邑巷陌聚落田里如其所聞(文義不謬)為父母宗",
    "X32n0616_006:0178a20": "親善友知識隨力演說是諸人等聞已隨喜復行轉",
    "X32n0616_006:0178a21": "教餘人聞已亦隨喜轉教如是展轉至第五十阿逸",
    "X32n0616_006:0178a22": "多其第五十善男子善女人隨喜功德我今說之汝",
    "X32n0616_006:0178a23": "當善聽。",
    "X32n0616_006:0178a24": "展轉至第五十意顯後後漸劣于前前也何者四",
    "X32n0616_006:0178b01": "依弘法必具辯才聞而隨喜法味必厚逮彼聞者",
    "X32n0616_006:0178b02": "從法會出隨力演說雖云如其所聞理決不謬而",
    "X32n0616_006:0178b03": "辯說莊嚴未必遂能與法師同況能過之如是展",
    "X32n0616_006:0178b04": "轉第二第三或十二十已漸不如況至第五十人",
    "X32n0616_006:0178b05": "豈不更劣又前之四十九人皆有轉教功德今第",
    "X32n0616_006:0178b06": "五十但論一念隨喜不論更復轉教當知正是初",
    "X32n0616_006:0178b07": "品之初初今約此初初一念隨喜而明功德則後",
    "X32n0616_006:0178b08": "後不言可知言展轉至五十者但欲顯於法味漸",
    "X32n0616_006:0178b09": "薄功德漸劣不必約表法釋。△二格量本。",
    "X32n0616_006:0178b10": "若四百萬億阿僧祇世界六趣四生眾生卵生胎生",
    "X32n0616_006:0178b11": "濕生化生若有形無形有想無想非有想非無想無",
    "X32n0616_006:0178b12": "足二足四足多足如是等在眾生數者有人求福隨",
    "X32n0616_006:0178b13": "其所欲娛樂之具皆給與之一一眾生與滿閻浮提",
    "X32n0616_006:0178b14": "金銀瑠璃硨磲碼瑙珊瑚琥珀諸妙珍寶及象馬車",
    "X32n0616_006:0178b15": "乘七寶所成宮殿樓閣等是大施主如是布施滿八",
    "X32n0616_006:0178b16": "十年已而作是念我已施眾生娛樂之具隨意所欲",
    "X32n0616_006:0178b17": "然此眾生皆已衰老年過八十髮白面皺將死不久",
    "X32n0616_006:0178b18": "我當以佛法而訓導之即集此眾生宣布法化示教",
    "X32n0616_006:0178b19": "利喜一時皆得須陀洹道斯陀含道阿那含道阿羅",
    "X32n0616_006:0178b20": "漢道盡諸有漏於深禪定皆得自在具八解脫。",
    "X32n0616_006:0178b21": "六趣天人阿修羅地獄鬼畜生也受生之法不出",
    "X32n0616_006:0178b22": "四種在[穀-禾+卵]曰卵處腹曰胎煖氣曰濕變易曰化天",
    "X32n0616_006:0178b23": "但化生人具四生而多胎生修羅四生地獄化生",
    "X32n0616_006:0178b24": "鬼畜具四有形謂欲色二界無形謂無色界有想",
    "X32n0616_006:0178c01": "謂空處識處無想謂無所有處非有想非無想即",
    "X32n0616_006:0178c02": "非想非非想處也。△三問。",
    "X32n0616_006:0178c03": "於汝意云何是大施主所得功德寧為多不。",
    "X32n0616_006:0178c04": "△四答。",
    "X32n0616_006:0178c05": "彌勒白佛言世尊是人功德甚多無量無邊若是施",
    "X32n0616_006:0178c06": "主但施眾生一切樂具功德無量何況令得阿羅漢",
    "X32n0616_006:0178c07": "果。",
    "X32n0616_006:0178c08": "△五正格量。",
    "X32n0616_006:0178c09": "佛告彌勒我今分明語汝是人以一切樂具施於四",
    "X32n0616_006:0178c10": "百萬億阿僧祇世界六趣眾生又令得阿羅漢果所",
    "X32n0616_006:0178c11": "得功德不如是第五十人聞法華經一偈隨喜功德",
    "X32n0616_006:0178c12": "百分千分百千萬億分不及其一乃至算數譬喻所",
    "X32n0616_006:0178c13": "不能知阿逸多如是第五十人展轉聞法華經隨喜",
    "X32n0616_006:0178c14": "功德尚無量無邊阿僧祇何況最初於會中聞而隨",
    "X32n0616_006:0178c15": "喜者其福復勝無量無邊阿僧祇不可得比。",
    "X32n0616_006:0178c16": "夫受施之人滿四百萬億阿僧祇界不為不多矣",
    "X32n0616_006:0178c17": "先與世樂滿八十年後與法樂證四聖果不為不",
    "X32n0616_006:0178c18": "大矣而不及初初一念圓隨喜者充此一念必當",
    "X32n0616_006:0178c19": "盡虗空界盡未來時普度一切皆令成佛最後功",
    "X32n0616_006:0178c20": "德不離最初一念故也又約大論較量之意以釋",
    "X32n0616_006:0178c21": "此旨滿閻浮提人福不及西瞿耶尼一人福滿西",
    "X32n0616_006:0178c22": "洲人福不如東弗婆提一人福滿三洲人福不及",
    "X32n0616_006:0178c23": "北鬱單越一人福滿四洲人福不及一四天王四",
    "X32n0616_006:0178c24": "天王不及一釋乃至第六天不及一梵福又初禪",
    "X32n0616_006:0179a01": "不及二禪二禪不及三禪三禪不及四禪乃至無",
    "X32n0616_006:0179a02": "所有處不及非非想處非非想處三界極尊不及",
    "X32n0616_006:0179a03": "須陀洹福須陀洹不及二果二果不及三果三果",
    "X32n0616_006:0179a04": "不及四果四果不及辟支藏教二乘不及通教體",
    "X32n0616_006:0179a05": "法二乘體法二乘不及出假菩薩通教菩薩不及",
    "X32n0616_006:0179a06": "別教初心以聞中故別教十回向後心不及圓教",
    "X32n0616_006:0179a07": "隨喜初心以圓聞故故知華嚴較量發心功德猶",
    "X32n0616_006:0179a08": "未為奇此經較量隨喜功德最為難信然一念隨",
    "X32n0616_006:0179a09": "喜便具十乘若解十乘則功德有據請略明之隨",
    "X32n0616_006:0179a10": "者順事順理事理即不思議境也喜者慶己慶人",
    "X32n0616_006:0179a11": "即菩提心也一念隨喜不散即止不昏即觀是善",
    "X32n0616_006:0179a12": "巧安心也順理圓伏無明見思順事圓伏塵沙無",
    "X32n0616_006:0179a13": "知是破法徧也了達權實不二是識通塞也秖于",
    "X32n0616_006:0179a14": "一念心中信解不可思議佛法即圓念處法爾具",
    "X32n0616_006:0179a15": "足七科道品是調適也既隨喜已憫己傷他必修",
    "X32n0616_006:0179a16": "五悔是助開也既能信順事理本迹決不以凡妄",
    "X32n0616_006:0179a17": "擬上聖是知次位他順事順理強軟諸魔所不能",
    "X32n0616_006:0179a18": "動是能安忍也實心繫實境實緣次第生實實迭",
    "X32n0616_006:0179a19": "相注是離法愛也如此功德豈世間財施小果法",
    "X32n0616_006:0179a20": "施所能及哉如此圓觀豈次第修中者所能及哉",
    "X32n0616_006:0179a21": "初答內心隨喜人功德竟。△二直明外聽法人功",
    "X32n0616_006:0179a22": "德四初自往二分座三勸他四具聽修行。今初。",
    "X32n0616_006:0179a23": "又阿逸多若人為是經故往詣僧坊若坐若立須臾",
    "X32n0616_006:0179a24": "聽受緣是功德轉身所生得好上妙象馬車乘珍寶",
    "X32n0616_006:0179b01": "輦輿及乘天宮。",
    "X32n0616_006:0179b02": "△二分座。",
    "X32n0616_006:0179b03": "若復有人於講法處坐更有人來勸令坐聽若分座",
    "X32n0616_006:0179b04": "令坐是人功德轉身得帝釋坐處若梵王坐處若轉",
    "X32n0616_006:0179b05": "輪聖王所坐之處。",
    "X32n0616_006:0179b06": "△三勸他。",
    "X32n0616_006:0179b07": "阿逸多若復有人語餘人言有經名法華可共往聽",
    "X32n0616_006:0179b08": "即受其教乃至須臾間聞是人功德轉身得與陀羅",
    "X32n0616_006:0179b09": "尼菩薩共生一處(一)利根(二)智慧(三)百千萬世終不",
    "X32n0616_006:0179b10": "瘖瘂(四)口氣不臭(五)舌常無病(六)口亦無病(七)齒不",
    "X32n0616_006:0179b11": "垢黑(八九)不黃(十)不疎(十一)亦不缺落(十二)不差(十三)不曲(十四)",
    "X32n0616_006:0179b12": "唇不下垂(十五)亦不褰縮(十六)不粗澁(十七)不瘡胗(十八胗口瘡也)",
    "X32n0616_006:0179b13": "亦不缺壞(十九二十)亦不咼斜(二十一二十二)不厚(二十三)不大(二十",
    "X32n0616_006:0179b14": "四)亦不黧黑(二十五)無諸可惡(二十六)鼻不匾[匚@虎](二十七)亦",
    "X32n0616_006:0179b15": "不曲戾(二十八)面色不黑(二十九)亦不陿長(三十三十一)亦不",
    "X32n0616_006:0179b16": "窳曲(三十二)無有一切不可喜相(三十四)唇舌牙齒悉皆",
    "X32n0616_006:0179b17": "嚴好(三十五六七八)鼻脩高直(三十九四十四十一)面貌圓滿(四十二)眉",
    "X32n0616_006:0179b18": "高而長(四十三四)額廣平正(四十五六七)人相具足(四十八)世世",
    "X32n0616_006:0179b19": "所生見佛(四十九)聞法信受教誨(五十)。",
    "X32n0616_006:0179b20": "此文亦有六根功德利根是六根皆利智慧是意",
    "X32n0616_006:0179b21": "功德不瘖瘂是舌功德脩高直是鼻功德見佛是",
    "X32n0616_006:0179b22": "眼功德聞法是耳功德餘是身功德後明六根清",
    "X32n0616_006:0179b23": "淨是相似位功德今是相似位前功德耳然此五",
    "X32n0616_006:0179b24": "十功德或具足或不具足或隨得一二隨其功力",
    "X32n0616_006:0179c01": "不可一等也又隨喜是觀行位今明自往分座勸",
    "X32n0616_006:0179c02": "他三種未談理觀是名字位名字功德尚已如此",
    "X32n0616_006:0179c03": "況觀行耶況相似分證及究竟耶。△四具聽修行。",
    "X32n0616_006:0179c04": "阿逸多汝且觀是勸於一人令往聽法功德如此何",
    "X32n0616_006:0179c05": "況一心聽說讀誦而於大眾為人分別如說修行。",
    "X32n0616_006:0179c06": "初長文竟。△二偈頌二初頌內心隨喜功德二頌",
    "X32n0616_006:0179c07": "外聽法人功德。今初。",
    "X32n0616_006:0179c08": "爾時世尊欲重宣此義而說偈言。",
    "X32n0616_006:0179c09": "若人於法會得聞是經典乃至於一偈隨喜為他說",
    "X32n0616_006:0179c10": "如是展轉教至於第五十最後人獲福今當分別之",
    "X32n0616_006:0179c11": "如有大施主供給無量眾具滿八十歲隨意之所欲",
    "X32n0616_006:0179c12": "見彼衰老相髮白而面皺齒疎形枯竭念其死不久",
    "X32n0616_006:0179c13": "我今應當教令得於道果即為方便說涅槃真實法",
    "X32n0616_006:0179c14": "世皆不牢固如水沫泡燄汝等咸應當疾生厭離心",
    "X32n0616_006:0179c15": "諸人聞是法皆得阿羅漢具足六神通三明八解脫",
    "X32n0616_006:0179c16": "最後第五十聞一偈隨喜是人福勝彼不可為譬喻",
    "X32n0616_006:0179c17": "如是展轉聞其福尚無量何況於法會初聞隨喜者。",
    "X32n0616_006:0179c18": "△二頌外聽法人功德四初超頌勸他二頌自往",
    "X32n0616_006:0179c19": "三頌分座四頌具聽修行。今初。",
    "X32n0616_006:0179c20": "若有勸一人將引聽法華言此經深妙千萬劫難遇",
    "X32n0616_006:0179c21": "即受教往聽乃至須臾聞斯人之福報今當分別說",
    "X32n0616_006:0179c22": "世世無口患齒不疎黃黑唇不厚褰缺無有可惡相",
    "X32n0616_006:0179c23": "舌不乾黑短鼻高脩且直額廣而平正面目悉端嚴",
    "X32n0616_006:0179c24": "為人所喜見口氣無臭穢優鉢華之香常從其口出。",
    "X32n0616_006:0180a01": "△二頌自往。",
    "X32n0616_006:0180a02": "若故詣僧坊欲聽法華經須臾聞歡喜今當說其福",
    "X32n0616_006:0180a03": "後生天人中得妙象馬車珍寶之輦輿及乘天宮殿。",
    "X32n0616_006:0180a04": "△三頌分座。",
    "X32n0616_006:0180a05": "若於講法處勸人坐聽經是福因緣得釋梵轉輪座。",
    "X32n0616_006:0180a06": "△四頌具聽修行。",
    "X32n0616_006:0180a07": "何況一心聽解說其義趣如說而修行其福不可限。",
    "X32n0616_006:0180a08": "初明初因功德以勸流通竟。",
    "X32n0616_006:0180a10": "妙法蓮華經台宗會義卷六之一"
}