{
    "T16n0676_003:0697c10": "解深密經卷第三",
    "T16n0676_003:0697c12": "大唐三藏法師玄奘奉　詔譯",
    "T16n0676_003:0697c13": "分別瑜伽品第六",
    "T16n0676_003:0697c14": "爾時慈氏菩薩摩訶薩白佛言：「世尊！菩薩何",
    "T16n0676_003:0697c15": "依何住，於大乘中修奢摩他、毘鉢舍那？」佛",
    "T16n0676_003:0697c16": "告慈氏菩薩曰：「善男子！當知菩薩法假安",
    "T16n0676_003:0697c17": "立，及不捨阿耨多羅三藐三菩提願，為依、",
    "T16n0676_003:0697c18": "為住，於大乘中修奢摩他、毘鉢舍那。」慈氏",
    "T16n0676_003:0697c19": "菩薩復白佛言：「如世尊說四種所緣境事：一",
    "T16n0676_003:0697c20": "者、有分別影像所緣境事；二者、無分別影像",
    "T16n0676_003:0697c21": "所緣境事；三者、事邊際所緣境事；四者、所作",
    "T16n0676_003:0697c22": "成辦所緣境事。於此四中，幾是奢摩他所緣",
    "T16n0676_003:0697c23": "境事？幾是毘鉢舍那所緣境事？幾是俱所緣",
    "T16n0676_003:0697c24": "境事？」佛告慈氏菩薩曰：「善男子！一是奢摩",
    "T16n0676_003:0697c25": "他所緣境事，謂無分別影像；一是毘鉢舍那",
    "T16n0676_003:0697c26": "所緣境事，謂有分別影像；二是俱所緣境事，",
    "T16n0676_003:0697c27": "謂事邊際、所作成辦。」慈氏菩薩復白佛言：「世",
    "T16n0676_003:0697c28": "尊！云何菩薩依是四種奢摩他、毘鉢舍那所",
    "T16n0676_003:0697c29": "緣境事，能求奢摩他、能善毘鉢舍那？」佛告",
    "T16n0676_003:0698a01": "慈氏菩薩曰：「善男子！如我為諸菩薩所說",
    "T16n0676_003:0698a02": "法假安立，所謂契經、應誦、記別、諷誦、自說、因",
    "T16n0676_003:0698a03": "緣、譬喻、本事、本生、方廣、希法、論議。菩薩於此",
    "T16n0676_003:0698a04": "善聽、善受、言善通利、意善尋思、見善通達，即",
    "T16n0676_003:0698a05": "於如所善思惟法，獨處空閑作意思惟。復",
    "T16n0676_003:0698a06": "即於此能思惟心，內心相續，作意思惟。如",
    "T16n0676_003:0698a07": "是正行多安住故，起身輕安及心輕安，是",
    "T16n0676_003:0698a08": "名奢摩他。如是菩薩，能求奢摩他。彼由獲",
    "T16n0676_003:0698a09": "得身心輕安為所依故，即於如所善思惟",
    "T16n0676_003:0698a10": "法，內三摩地所行影像，觀察勝解捨離心相。",
    "T16n0676_003:0698a11": "即於如是三摩地影像所知義中，能正思擇、",
    "T16n0676_003:0698a12": "最極思擇，周遍尋思、周遍伺察，若忍、若樂、若",
    "T16n0676_003:0698a13": "慧、若見、若觀，是名毘鉢舍那。如是菩薩，能善",
    "T16n0676_003:0698a14": "毘鉢舍那。」慈氏菩薩復白佛言：「世尊！若諸菩",
    "T16n0676_003:0698a15": "薩緣心為境，內思惟心，乃至未得身心輕",
    "T16n0676_003:0698a16": "安，所有作意，當名何等？」佛告慈氏菩薩曰：",
    "T16n0676_003:0698a17": "「善男子！非奢摩他作意，是隨順奢摩他勝解",
    "T16n0676_003:0698a18": "相應作意。」「世尊！若諸菩薩乃至未得身心輕",
    "T16n0676_003:0698a19": "安，於如所思所有諸法內三摩地所緣影像",
    "T16n0676_003:0698a20": "作意思惟，如是作意，當名何等？」「善男子！",
    "T16n0676_003:0698a21": "非毘鉢舍那作意，是隨順毘鉢舍那勝解相",
    "T16n0676_003:0698a22": "應作意。」慈氏菩薩復白佛言：「世尊！奢摩他道",
    "T16n0676_003:0698a23": "與毘鉢舍那道，當言有異？當言無異？」佛",
    "T16n0676_003:0698a24": "告慈氏菩薩曰：「善男子！當言非有異、非無",
    "T16n0676_003:0698a25": "異。何故非有異？以毘鉢舍那所緣境心為",
    "T16n0676_003:0698a26": "所緣故。何故非無異？有分別影像非所緣",
    "T16n0676_003:0698a27": "故。」慈氏菩薩復白佛言：「世尊！諸毘鉢舍那三",
    "T16n0676_003:0698a28": "摩地所行影像，彼與此心，當言有異？當言",
    "T16n0676_003:0698a29": "無異？」佛告慈氏菩薩曰：「善男子！當言無",
    "T16n0676_003:0698b01": "異。何以故？由彼影像唯是識故。善男子！",
    "T16n0676_003:0698b02": "我說識所緣，唯識所現故。」「世尊！若彼所行影",
    "T16n0676_003:0698b03": "像，即與此心無有異者，云何此心還見此",
    "T16n0676_003:0698b04": "心？」「善男子！此中無有少法能見少法；然即",
    "T16n0676_003:0698b05": "此心如是生時，即有如是影像顯現。善男",
    "T16n0676_003:0698b06": "子！如依善瑩清淨鏡面，以質為緣還見本",
    "T16n0676_003:0698b07": "質，而謂我今見於影像，及謂離質別有所",
    "T16n0676_003:0698b08": "行影像顯現。如是此心生時，相似有異三",
    "T16n0676_003:0698b09": "摩地所行影像顯現。」「世尊！若諸有情自性而",
    "T16n0676_003:0698b10": "住，緣色等心所行影像，彼與此心亦無異",
    "T16n0676_003:0698b11": "耶？」「善男子！亦無有異！而諸愚夫由顛倒覺，",
    "T16n0676_003:0698b12": "於諸影像，不能如實知唯是識，作顛倒",
    "T16n0676_003:0698b13": "解。」慈氏菩薩復白佛言：「世尊！齊何當言菩",
    "T16n0676_003:0698b14": "薩一向修毘鉢舍那？」佛告慈氏菩薩曰：「善男",
    "T16n0676_003:0698b15": "子！若相續作意唯思惟心相。」「世尊！齊何當",
    "T16n0676_003:0698b16": "言菩薩一向修奢摩他？」「善男子！若相續作",
    "T16n0676_003:0698b17": "意唯思惟無間心。」「世尊！齊何當言菩薩奢",
    "T16n0676_003:0698b18": "摩他、毘鉢舍那和合俱轉？」「善男子！若正思惟",
    "T16n0676_003:0698b19": "心一境性。」「世尊！云何心相？」「善男子！謂三摩地",
    "T16n0676_003:0698b20": "所行有分別影像，毘鉢舍那所緣。」「世尊！云何",
    "T16n0676_003:0698b21": "無間心？」「善男子！謂緣彼影像心，奢摩他所緣。」",
    "T16n0676_003:0698b22": "「世尊！云何心一境性？」「善男子！謂通達三摩地",
    "T16n0676_003:0698b23": "所行影像，唯是其識；或通達此已，復思惟",
    "T16n0676_003:0698b24": "如性。」慈氏菩薩復白佛言：「世尊！毘鉢舍那凡",
    "T16n0676_003:0698b25": "有幾種？」佛告慈氏菩薩曰：「善男子！略有三",
    "T16n0676_003:0698b26": "種：一者、有相毘鉢舍那；二者、尋求毘鉢舍那；",
    "T16n0676_003:0698b27": "三者、伺察毘鉢舍那。云何有相毘鉢舍那？謂",
    "T16n0676_003:0698b28": "純思惟三摩地所行有分別影像毘鉢舍那。",
    "T16n0676_003:0698b29": "云何尋求毘鉢舍那？謂由慧故，遍於彼彼",
    "T16n0676_003:0698c01": "未善解了一切法中，為善了故，作意思惟",
    "T16n0676_003:0698c02": "毘鉢舍那。云何伺察毘鉢舍那？謂由慧故，遍",
    "T16n0676_003:0698c03": "於彼彼已善解了一切法中，為善證得極",
    "T16n0676_003:0698c04": "解脫故，作意思惟毘鉢舍那。」慈氏菩薩復白",
    "T16n0676_003:0698c05": "佛言：「世尊！是奢摩他凡有幾種？」佛告慈氏",
    "T16n0676_003:0698c06": "菩薩曰：「善男子！即由隨彼無間心故，當",
    "T16n0676_003:0698c07": "知此中亦有三種。復有八種，謂初靜慮乃",
    "T16n0676_003:0698c08": "至非想非非想處，各有一種奢摩他故。復",
    "T16n0676_003:0698c09": "有四種，謂慈、悲、喜、捨四無量中，各有一種奢",
    "T16n0676_003:0698c10": "摩他故。」慈氏菩薩復白佛言：「世尊！如說依",
    "T16n0676_003:0698c11": "法奢摩他、毘鉢舍那，復說不依法奢摩他、毘",
    "T16n0676_003:0698c12": "鉢舍那。云何名依法奢摩他、毘鉢舍那？云",
    "T16n0676_003:0698c13": "何復名不依法奢摩他、毘鉢舍那？」佛告慈氏",
    "T16n0676_003:0698c14": "菩薩曰：「善男子！若諸菩薩隨先所受所思法",
    "T16n0676_003:0698c15": "相，而於其義得奢摩他、毘鉢舍那，名依法",
    "T16n0676_003:0698c16": "奢摩他、毘鉢舍那。若諸菩薩不待所受所思",
    "T16n0676_003:0698c17": "法相，但依於他教誡教授，而於其義得奢",
    "T16n0676_003:0698c18": "摩他、毘鉢舍那，謂觀青瘀及膿爛等，或一切",
    "T16n0676_003:0698c19": "行皆是無常、或諸行苦、或一切法皆無有",
    "T16n0676_003:0698c20": "我、或復涅槃畢竟寂靜。如是等類奢摩他、",
    "T16n0676_003:0698c21": "毘鉢舍那，名不依法奢摩他、毘鉢舍那。由依",
    "T16n0676_003:0698c22": "止法得奢摩他、毘鉢舍那，故我施設隨法",
    "T16n0676_003:0698c23": "行菩薩，是利根性；由不依法得奢摩他、毘鉢",
    "T16n0676_003:0698c24": "舍那故，我施設隨信行菩薩，是鈍根性。」",
    "T16n0676_003:0698c25": "慈氏菩薩復白佛言：「世尊！如說緣別法奢摩",
    "T16n0676_003:0698c26": "他、毘鉢舍那，復說緣總法奢摩他、毘鉢舍那。",
    "T16n0676_003:0698c27": "云何名為緣別法奢摩他、毘鉢舍那？云何復",
    "T16n0676_003:0698c28": "名緣總法奢摩他、毘鉢舍那？」佛告慈氏菩薩",
    "T16n0676_003:0698c29": "曰：「善男子！若諸菩薩，緣於各別契經等法，於",
    "T16n0676_003:0699a01": "如所受所思惟法，修奢摩他、毘鉢舍那，是名",
    "T16n0676_003:0699a02": "緣別法奢摩他、毘鉢舍那。若諸菩薩，即緣一",
    "T16n0676_003:0699a03": "切契經等法，集為一團、一積、一分、一聚作意",
    "T16n0676_003:0699a04": "思惟：此一切法，隨順真如，趣向真如，臨入",
    "T16n0676_003:0699a05": "真如；隨順菩提，隨順涅槃，隨順轉依，及趣",
    "T16n0676_003:0699a06": "向彼，若臨入彼。此一切法，宣說無量無數善",
    "T16n0676_003:0699a07": "法。如是思惟修奢摩他、毘鉢舍那，是名緣",
    "T16n0676_003:0699a08": "總法奢摩他、毘鉢舍那。」慈氏菩薩復白佛言：",
    "T16n0676_003:0699a09": "「世尊！如說緣小總法奢摩他、毘鉢舍那，復說",
    "T16n0676_003:0699a10": "緣大總法奢摩他、毘鉢舍那，又說緣無量總",
    "T16n0676_003:0699a11": "法奢摩他、毘鉢舍那。云何名緣小總法奢摩",
    "T16n0676_003:0699a12": "他、毘鉢舍那？云何名緣大總法奢摩他、毘鉢",
    "T16n0676_003:0699a13": "舍那？云何復名緣無量總法奢摩他、毘鉢舍",
    "T16n0676_003:0699a14": "那？」佛告慈氏菩薩曰：「善男子！若緣各別契",
    "T16n0676_003:0699a15": "經，乃至各別論義，為一團等作意思惟，當",
    "T16n0676_003:0699a16": "知是名緣小總法奢摩他、毘鉢舍那。若緣乃",
    "T16n0676_003:0699a17": "至所受所思契經等法，為一團等作意思惟，",
    "T16n0676_003:0699a18": "非緣各別，當知是名緣大總法奢摩他、毘",
    "T16n0676_003:0699a19": "鉢舍那。若緣無量如來法教，無量法句文字，",
    "T16n0676_003:0699a20": "無量後後慧所照了，為一團等作意思惟，非",
    "T16n0676_003:0699a21": "緣乃至所受所思，當知是名緣無量總法",
    "T16n0676_003:0699a22": "奢摩他、毘鉢舍那。」慈氏菩薩復白佛言：「世尊！",
    "T16n0676_003:0699a23": "菩薩齊何名得緣總法奢摩他、毘鉢舍那？」佛",
    "T16n0676_003:0699a24": "告慈氏菩薩曰：「善男子！由五緣故當知名",
    "T16n0676_003:0699a25": "得：一者、於思惟時，剎那剎那融銷一切麁",
    "T16n0676_003:0699a26": "重所依；二者、離種種想得樂法樂；三者、解",
    "T16n0676_003:0699a27": "了十方無差別相無量法光；四者、所作成滿",
    "T16n0676_003:0699a28": "相應淨分無分別相，恒現在前；五者、為令",
    "T16n0676_003:0699a29": "法身得成滿故，攝受後後轉勝妙因。」慈氏",
    "T16n0676_003:0699b01": "菩薩復白佛言：「世尊！此緣總法奢摩他、毘鉢",
    "T16n0676_003:0699b02": "舍那，當知從何名為通達？從何名得？」佛",
    "T16n0676_003:0699b03": "告慈氏菩薩曰：「善男子！從初極喜地名為",
    "T16n0676_003:0699b04": "通達；從第三發光地乃名為得。善男子！初",
    "T16n0676_003:0699b05": "業菩薩亦於是中隨學作意，雖未可歎，不",
    "T16n0676_003:0699b06": "應懈廢。」慈氏菩薩復白佛言：「世尊！是奢摩",
    "T16n0676_003:0699b07": "他、毘鉢舍那，云何名有尋有伺三摩地？云何",
    "T16n0676_003:0699b08": "名無尋唯伺三摩地？云何名無尋無伺三",
    "T16n0676_003:0699b09": "摩地？」佛告慈氏菩薩曰：「善男子！於如所取",
    "T16n0676_003:0699b10": "尋伺法相，若有麁顯領受觀察，諸奢摩他、毘",
    "T16n0676_003:0699b11": "鉢舍那，是名有尋有伺三摩地。若於彼相，",
    "T16n0676_003:0699b12": "雖無麁顯領受觀察，而有微細彼光明念",
    "T16n0676_003:0699b13": "領受觀察，諸奢摩他、毘鉢舍那，是名無尋唯",
    "T16n0676_003:0699b14": "伺三摩地。若即於彼一切法相，都無作意領",
    "T16n0676_003:0699b15": "受觀察，諸奢摩他、毘鉢舍那，是名無尋無伺",
    "T16n0676_003:0699b16": "三摩地。「復次，善男子！若有尋求奢摩他、毘鉢",
    "T16n0676_003:0699b17": "舍那，是名有尋有伺三摩地。若有伺察奢摩",
    "T16n0676_003:0699b18": "他、毘鉢舍那，是名無尋唯伺三摩地。若緣",
    "T16n0676_003:0699b19": "總法奢摩他、毘鉢舍那，是名無尋無伺三摩",
    "T16n0676_003:0699b20": "地。」慈氏菩薩復白佛言：「世尊！云何止相？云",
    "T16n0676_003:0699b21": "何舉相？云何捨相？」佛告慈氏菩薩曰：「善男",
    "T16n0676_003:0699b22": "子！若心掉舉或恐掉舉時，諸可厭法作意",
    "T16n0676_003:0699b23": "及彼無間心作意，是名止相。若心沈沒或",
    "T16n0676_003:0699b24": "恐沈沒時，諸可欣法作意及彼心相作意，",
    "T16n0676_003:0699b25": "是名舉相。若於一向止道，或於一向觀道，",
    "T16n0676_003:0699b26": "或於雙運轉道，二隨煩惱所染污時，諸無",
    "T16n0676_003:0699b27": "功用作意，及心任運轉中所有作意，是名捨",
    "T16n0676_003:0699b28": "相。」慈氏菩薩復白佛言：「世尊！修奢摩他、毘",
    "T16n0676_003:0699b29": "鉢舍那諸菩薩眾，知法知義。云何知法？云",
    "T16n0676_003:0699c01": "何知義？」佛告慈氏菩薩曰：「善男子！彼諸菩",
    "T16n0676_003:0699c02": "薩，由五種相了知於法：一者、知名；二者、知",
    "T16n0676_003:0699c03": "句；三者、知文；四者、知別；五者知總。云何為",
    "T16n0676_003:0699c04": "名？謂於一切染淨法中，所立自性想假施",
    "T16n0676_003:0699c05": "設。云何為句？謂即於彼名聚集中，能隨宣",
    "T16n0676_003:0699c06": "說諸染淨義，依持建立。云何為文？謂即彼二",
    "T16n0676_003:0699c07": "所依止字。云何於彼各別了知？謂由各別所",
    "T16n0676_003:0699c08": "緣作意。云何於彼總合了知？謂由總合所",
    "T16n0676_003:0699c09": "緣作意。如是一切總略為一，名為知法。如",
    "T16n0676_003:0699c10": "是名為菩薩知法。「善男子！彼諸菩薩，由十種",
    "T16n0676_003:0699c11": "相了知於義：一者、知盡所有性；二者、知如",
    "T16n0676_003:0699c12": "所有性；三者、知能取義；四者、知所取義；五",
    "T16n0676_003:0699c13": "者、知建立義；六者、知受用義；七者、知顛倒",
    "T16n0676_003:0699c14": "義；八者、知無倒義；九者、知雜染義；十者、知",
    "T16n0676_003:0699c15": "清淨義。「善男子！盡所有性者，謂諸雜染清淨",
    "T16n0676_003:0699c16": "法中，所有一切品別邊際，是名此中盡所有",
    "T16n0676_003:0699c17": "性。如五數蘊、六數內處、六數外處，如是一",
    "T16n0676_003:0699c18": "切。「如所有性者，謂即一切染淨法中，所有真",
    "T16n0676_003:0699c19": "如，是名此中如所有性。此復七種：一者、流轉",
    "T16n0676_003:0699c20": "真如，謂一切行無先後性；二者、相真如，謂一",
    "T16n0676_003:0699c21": "切法、補特伽羅無我性及法無我性；三者、了",
    "T16n0676_003:0699c22": "別真如，謂一切行唯是識性；四者、安立真",
    "T16n0676_003:0699c23": "如，謂我所說諸苦聖諦；五者、邪行真如，謂我",
    "T16n0676_003:0699c24": "所說諸集聖諦；六者、清淨真如，謂我所說諸",
    "T16n0676_003:0699c25": "滅聖諦；七者、正行真如，謂我所說諸道聖諦。",
    "T16n0676_003:0699c26": "當知此中由流轉真如、安立真如、邪行真如",
    "T16n0676_003:0699c27": "故，一切有情平等平等。由相真如、了別真如",
    "T16n0676_003:0699c28": "故，一切諸法平等平等。由清淨真如故，一",
    "T16n0676_003:0699c29": "切聲聞菩提、獨覺菩提、阿耨多羅三藐三菩",
    "T16n0676_003:0700a01": "提，平等平等。由正行真如故，聽聞正法，緣總",
    "T16n0676_003:0700a02": "境界勝奢摩他、毘鉢舍那所攝受慧，平等平",
    "T16n0676_003:0700a03": "等。「能取義者，謂內五色處、若心、意、識及諸心",
    "T16n0676_003:0700a04": "法。「所取義者，謂外六處。又能取義，亦所取",
    "T16n0676_003:0700a05": "義。「建立義者，謂器世界，於中可得建立一",
    "T16n0676_003:0700a06": "切諸有情界。謂一村田、若百村田、若千村田、",
    "T16n0676_003:0700a07": "若百千村田。或一大地至海邊際，此百、此千、",
    "T16n0676_003:0700a08": "若此百千。或一贍部洲，此百、此千、若此百千。",
    "T16n0676_003:0700a09": "或一四大洲，此百、此千、若此百千。或一小千",
    "T16n0676_003:0700a10": "世界，此百、此千、若此百千。或一中千世界，此",
    "T16n0676_003:0700a11": "百、此千、若此百千。或一三千大千世界，此百、",
    "T16n0676_003:0700a12": "此千、若此百千。或此拘胝、此百拘胝、此千拘",
    "T16n0676_003:0700a13": "胝、此百千拘胝。或此無數、此百無數、此千無",
    "T16n0676_003:0700a14": "數、此百千無數、或三千大千世界無數、百千",
    "T16n0676_003:0700a15": "微塵量等，於十方面無量無數諸器世界。「受",
    "T16n0676_003:0700a16": "用義者，謂我所說諸有情類，為受用故，攝",
    "T16n0676_003:0700a17": "受資具。「顛倒義者，謂即於彼能取等義，無常",
    "T16n0676_003:0700a18": "計常，想倒、心倒、見倒。苦計為樂，不淨計淨，",
    "T16n0676_003:0700a19": "無我計我，想倒、心倒、見倒。「無倒義者，與上",
    "T16n0676_003:0700a20": "相違。能對治彼，應知其相。「雜染義者，謂三",
    "T16n0676_003:0700a21": "界中三種雜染：一者、煩惱雜染；二者、業雜染；",
    "T16n0676_003:0700a22": "三者、生雜染。「清淨義者，謂即如是三種雜染，",
    "T16n0676_003:0700a23": "所有離繫菩提分法。「善男子！如是十種，當",
    "T16n0676_003:0700a24": "知普攝一切諸義。「復次，善男子！彼諸菩薩，由",
    "T16n0676_003:0700a25": "能了知五種義故，名為知義。何等五義？一",
    "T16n0676_003:0700a26": "者、遍知事；二者、遍知義；三者、遍知因；四者、得",
    "T16n0676_003:0700a27": "遍知果；五者、於此覺了。「善男子！此中遍知事",
    "T16n0676_003:0700a28": "者，當知即是一切所知：謂或諸蘊，或諸內處",
    "T16n0676_003:0700a29": "或諸外處；如是一切。「遍知義者，乃至所有品",
    "T16n0676_003:0700b01": "類差別所應知境。謂世俗故、或勝義故，或",
    "T16n0676_003:0700b02": "功德故、或過失故，緣故，世故，或生、或住、或壞",
    "T16n0676_003:0700b03": "相故，或如病等故，或苦集等故，或真如、實際、",
    "T16n0676_003:0700b04": "法界等故，或廣略故，或一向記故、或分別記",
    "T16n0676_003:0700b05": "故、或反問記故、或置記故，或隱密故、或顯了",
    "T16n0676_003:0700b06": "故：如是等類，當知一切名遍知義。「言遍知",
    "T16n0676_003:0700b07": "因者，當知即是能取前二菩提分法，所謂",
    "T16n0676_003:0700b08": "念住或正斷等。「得遍知果者，謂貪、恚、癡永斷",
    "T16n0676_003:0700b09": "毘奈耶，及貪、恚、癡一切永斷諸沙門果。及我",
    "T16n0676_003:0700b10": "所說聲聞、如來若共不共世出世間所有功",
    "T16n0676_003:0700b11": "德，於彼作證。「於此覺了者，謂即於此作證",
    "T16n0676_003:0700b12": "法中，諸解脫智，廣為他說、宣揚、開示。「善男子！",
    "T16n0676_003:0700b13": "如是五義，當知普攝一切諸義。「復次，善男",
    "T16n0676_003:0700b14": "子！彼諸菩薩，由能了知四種義故，名為知",
    "T16n0676_003:0700b15": "義。何等四義？一者、心執受義；二者、領納義；三",
    "T16n0676_003:0700b16": "者、了別義；四者、雜染清淨義。善男子！如是",
    "T16n0676_003:0700b17": "四義，當知普攝一切諸義。「復次，善男子！彼",
    "T16n0676_003:0700b18": "諸菩薩，由能了知三種義故，名為知義。何",
    "T16n0676_003:0700b19": "等三義？一者、文義；二者、義義；三者、界義。「善男",
    "T16n0676_003:0700b20": "子！言文義者，謂名身等。「義義當知復有十",
    "T16n0676_003:0700b21": "種：一者、真實相；二者、遍知相；三者、永斷相；四",
    "T16n0676_003:0700b22": "者、作證相；五者、修習相；六者、即彼真實相等",
    "T16n0676_003:0700b23": "品差別相；七者、所依能依相屬相；八者、即",
    "T16n0676_003:0700b24": "遍知等障礙法相；九者、即彼隨順法相；十者、",
    "T16n0676_003:0700b25": "不遍知等及遍知等過患功德相。「言界義者，",
    "T16n0676_003:0700b26": "謂五種界：一者、器世界；二者、有情界；三者、法",
    "T16n0676_003:0700b27": "界；四者、所調伏界；五者、調伏方便界。「善男子！",
    "T16n0676_003:0700b28": "如是五義，當知普攝一切諸義。」慈氏菩薩",
    "T16n0676_003:0700b29": "復白佛言：「世尊！若聞所成慧了知其義，若",
    "T16n0676_003:0700c01": "思所成慧了知其義，若奢摩他、毘鉢舍那修",
    "T16n0676_003:0700c02": "所成慧了知其義，此何差別？」佛告慈氏菩薩",
    "T16n0676_003:0700c03": "曰：「善男子！聞所成慧，依止於文，但如其說，",
    "T16n0676_003:0700c04": "未善意趣，未現在前，隨順解脫，未能領",
    "T16n0676_003:0700c05": "受成解脫義。思所成慧，亦依於文，不唯如",
    "T16n0676_003:0700c06": "說，能善意趣，未現在前，轉順解脫，未能領",
    "T16n0676_003:0700c07": "受成解脫義。若諸菩薩修所成慧，亦依於文",
    "T16n0676_003:0700c08": "亦不依文，亦如其說亦不如說，能善意",
    "T16n0676_003:0700c09": "趣，所知事同分三摩地所行影像現前，極順",
    "T16n0676_003:0700c10": "解脫，已能領受成解脫義。善男子！是名三",
    "T16n0676_003:0700c11": "種知義差別。」慈氏菩薩復白佛言：「世尊！修",
    "T16n0676_003:0700c12": "奢摩他、毘鉢舍那諸菩薩眾，知法知義，云",
    "T16n0676_003:0700c13": "何為智？云何為見？」佛告慈氏菩薩曰：「善",
    "T16n0676_003:0700c14": "男子！我無量門宣說智、見二種差別，今當為",
    "T16n0676_003:0700c15": "汝略說其相。若緣總法修奢摩他、毘鉢舍",
    "T16n0676_003:0700c16": "那所有妙慧，是名為智；若緣別法修奢摩",
    "T16n0676_003:0700c17": "他、毘鉢舍那所有妙慧，是名為見。」慈氏菩薩",
    "T16n0676_003:0700c18": "復白佛言：「世尊！修奢摩他、毘鉢舍那諸菩",
    "T16n0676_003:0700c19": "薩眾由何，作意何等？云何除遣諸相？」佛告",
    "T16n0676_003:0700c20": "慈氏菩薩曰：「善男子！由真如作意，除遣法",
    "T16n0676_003:0700c21": "相及與義相；若於其名及名自性無所得時，",
    "T16n0676_003:0700c22": "亦不觀彼所依之相，如是除遣。如於其名，",
    "T16n0676_003:0700c23": "於句、於文、於一切義，當知亦爾。乃至於界",
    "T16n0676_003:0700c24": "及界自性無所得時，亦不觀彼所依之相，",
    "T16n0676_003:0700c25": "如是除遣。」「世尊！諸所了知真如義相，此真",
    "T16n0676_003:0700c26": "如相亦可遣不？」「善男子！於所了知真如義",
    "T16n0676_003:0700c27": "中，都無有相，亦無所得，當何所遣？善男子！",
    "T16n0676_003:0700c28": "我說了知真如義時，能伏一切法義之相，",
    "T16n0676_003:0700c29": "非此了達餘所能伏。」「世尊！如世尊說，濁水",
    "T16n0676_003:0701a01": "器喻、不淨鏡喻、撓泉池喻，不任觀察自面影",
    "T16n0676_003:0701a02": "相；若堪任者，與上相違。如是若有不善修",
    "T16n0676_003:0701a03": "心，則不堪任如實觀察所有真如；若善修",
    "T16n0676_003:0701a04": "心，堪任觀察。此說何等能觀察心？依何真如",
    "T16n0676_003:0701a05": "而作是說？」「善男子！此說三種能觀察心，謂",
    "T16n0676_003:0701a06": "聞所成能觀察心，若思所成能觀察心，若修",
    "T16n0676_003:0701a07": "所成能觀察心。依了別真如作如是說。」「世",
    "T16n0676_003:0701a08": "尊！如是了知法義菩薩為遣諸相勤修",
    "T16n0676_003:0701a09": "加行，有幾種相難可除遣？誰能除遣？」「善",
    "T16n0676_003:0701a10": "男子！有十種相，空能除遣。何等為十？一者、",
    "T16n0676_003:0701a11": "了知法義故，有種種文字相；此由一切法",
    "T16n0676_003:0701a12": "空，能正除遣。二者、了知安立真如義故，有",
    "T16n0676_003:0701a13": "生、滅、住、異性相續隨轉相；此由相空及無先",
    "T16n0676_003:0701a14": "後空，能正除遣。三者、了知能取義故，有顧",
    "T16n0676_003:0701a15": "戀身相及我慢相；此由內空及無所得空，能",
    "T16n0676_003:0701a16": "正除遣。四者、了知所取義故，有顧戀財相；",
    "T16n0676_003:0701a17": "此由外空，能正除遣。五者、了知受用義、男女",
    "T16n0676_003:0701a18": "承事資具相應故，有內安樂相、外淨妙相；此",
    "T16n0676_003:0701a19": "由內外空及本性空，能正除遣。六者、了知建",
    "T16n0676_003:0701a20": "立義故，有無量相；此由大空，能正除遣。七",
    "T16n0676_003:0701a21": "者、了知無色故，有內寂靜解脫相；此由有",
    "T16n0676_003:0701a22": "為空，能正除遣。八者、了知相真如義故，有",
    "T16n0676_003:0701a23": "補特伽羅無我相、法無我相，若唯識相及勝",
    "T16n0676_003:0701a24": "義相；此由畢竟空、無性空、無性自性空及勝",
    "T16n0676_003:0701a25": "義空，能正除遣。九者、由了知清淨真如義",
    "T16n0676_003:0701a26": "故，有無為相、無變異相；此由無為空、無變異",
    "T16n0676_003:0701a27": "空，能正除遣。十者、即於彼相對治空性，作意",
    "T16n0676_003:0701a28": "思惟故，有空性相；此由空空，能正除遣。」「世",
    "T16n0676_003:0701a29": "尊！除遣如是十種相時，除遣何等？從何等",
    "T16n0676_003:0701b01": "相而得解脫？」「善男子！除遣三摩地所行影",
    "T16n0676_003:0701b02": "像相；從雜染縛相而得解脫，彼亦除遣。善",
    "T16n0676_003:0701b03": "男子！當知就勝說，如是空治如是相，非",
    "T16n0676_003:0701b04": "不一一治一切相。譬如無明，非不能生",
    "T16n0676_003:0701b05": "乃至老死諸雜染法。就勝但說能生於行，",
    "T16n0676_003:0701b06": "由是諸行親近緣故。此中道理，當知亦爾。」",
    "T16n0676_003:0701b07": "爾時，慈氏菩薩復白佛言：「世尊！此中何等空",
    "T16n0676_003:0701b08": "是總空性相？若諸菩薩了知是已，無有失",
    "T16n0676_003:0701b09": "壞於空性相，離增上慢？」爾時，世尊歎慈氏",
    "T16n0676_003:0701b10": "菩薩曰：「善哉，善哉！善男子！汝今乃能請問",
    "T16n0676_003:0701b11": "如來如是深義，令諸菩薩於空性相無有",
    "T16n0676_003:0701b12": "失壞。何以故？善男子！若諸菩薩於空性相",
    "T16n0676_003:0701b13": "有失壞者，便為失壞一切大乘。是故汝應",
    "T16n0676_003:0701b14": "諦聽，諦聽！當為汝說總空性相。善男子！若",
    "T16n0676_003:0701b15": "於依他起相及圓成實相中，一切品類雜染、",
    "T16n0676_003:0701b16": "清淨遍計所執相，畢竟遠離性，及於此中都",
    "T16n0676_003:0701b17": "無所得，如是名為於大乘中總空性相。」",
    "T16n0676_003:0701b18": "慈氏菩薩復白佛言：「世尊！此奢摩他、毘鉢舍",
    "T16n0676_003:0701b19": "那，能攝幾種勝三摩地？」佛告慈氏菩薩曰：",
    "T16n0676_003:0701b20": "「善男子！如我所說無量聲聞、菩薩、如來，有",
    "T16n0676_003:0701b21": "無量種勝三摩地，當知一切皆此所攝。」「世尊！",
    "T16n0676_003:0701b22": "此奢摩他、毘鉢舍那以何為因？」「善男子！清淨",
    "T16n0676_003:0701b23": "尸羅，清淨聞思所成正見，以為其因。」「世尊！此",
    "T16n0676_003:0701b24": "奢摩他、毘鉢舍那以何為果？」「善男子！善清",
    "T16n0676_003:0701b25": "淨戒、清淨心、善清淨慧，以為其果。復次，善男",
    "T16n0676_003:0701b26": "子！一切聲聞及如來等，所有世間及出世間一",
    "T16n0676_003:0701b27": "切善法，當知皆是此奢摩他、毘鉢舍那所得",
    "T16n0676_003:0701b28": "之果。」「世尊！此奢摩他、毘鉢舍那能作何業？」「善",
    "T16n0676_003:0701b29": "男子！此能解脫二縛為業，所謂相縛及麁",
    "T16n0676_003:0701c01": "重縛。」「世尊！如佛所說五種繫中，幾是奢摩",
    "T16n0676_003:0701c02": "他障？幾是毘鉢舍那障？幾是俱障？」「善男子！顧",
    "T16n0676_003:0701c03": "戀身財，是奢摩他障；於諸聖教不得隨欲，",
    "T16n0676_003:0701c04": "是毘鉢舍那障；樂相雜住，於少喜足，當知俱",
    "T16n0676_003:0701c05": "障。由第一故，不能造修；由第二故，所修加",
    "T16n0676_003:0701c06": "行不到究竟。」「世尊！於五蓋中，幾是奢摩他",
    "T16n0676_003:0701c07": "障？幾是毘鉢舍那障？幾是俱障？」「善男子！掉舉、",
    "T16n0676_003:0701c08": "惡作，是奢摩他障；惛沈、睡眠、疑，是毘鉢舍那",
    "T16n0676_003:0701c09": "障；貪欲、瞋恚，當知俱障。」「世尊！齊何名得奢",
    "T16n0676_003:0701c10": "摩他道圓滿清淨？」「善男子！乃至所有惛沈、睡",
    "T16n0676_003:0701c11": "眠正善除遣，齊是名得奢摩他道圓滿清淨。」",
    "T16n0676_003:0701c12": "「世尊！齊何名得毘鉢舍那道圓滿清淨？」「善",
    "T16n0676_003:0701c13": "男子！乃至所有掉舉、惡作正善除遣，齊是名",
    "T16n0676_003:0701c14": "得毘鉢舍那道圓滿清淨。」「世尊！若諸菩薩於",
    "T16n0676_003:0701c15": "奢摩他、毘鉢舍那現在前時，應知幾種心散",
    "T16n0676_003:0701c16": "動法？」「善男子！應知五種：一者、作意散動；二者、",
    "T16n0676_003:0701c17": "外心散動；三者、內心散動；四者、相散動；五者、",
    "T16n0676_003:0701c18": "麁重散動。善男子！若諸菩薩捨於大乘相應",
    "T16n0676_003:0701c19": "作意，墮在聲聞、獨覺相應諸作意中，當知是",
    "T16n0676_003:0701c20": "名作意散動。若於其外五種妙欲諸雜亂相，",
    "T16n0676_003:0701c21": "所有尋思隨煩惱中，及於其外所緣境中，縱",
    "T16n0676_003:0701c22": "心流散，當知是名外心散動。若由惛沈及",
    "T16n0676_003:0701c23": "以睡眠，或由沈沒，或由愛味三摩鉢底，或",
    "T16n0676_003:0701c24": "由隨一三摩鉢底諸隨煩惱之所染污，當",
    "T16n0676_003:0701c25": "知是名內心散動。若依外相，於內等持所",
    "T16n0676_003:0701c26": "行諸相，作意思惟，名相散動。若內作意為",
    "T16n0676_003:0701c27": "緣，生起所有諸受，由麁重身計我起慢，當",
    "T16n0676_003:0701c28": "知是名麁重散動。」「世尊！此奢摩他、毘鉢舍那，",
    "T16n0676_003:0701c29": "從初菩薩地乃至如來地，能對治何障？」「善",
    "T16n0676_003:0702a01": "男子！此奢摩他、毘鉢舍那，於初地中，對治",
    "T16n0676_003:0702a02": "惡趣煩惱業生雜染障。第二地中，對治微細",
    "T16n0676_003:0702a03": "誤犯現行障。第三地中，對治欲貪障。第四地",
    "T16n0676_003:0702a04": "中，對治定愛及法愛障。第五地中，對治生死",
    "T16n0676_003:0702a05": "涅槃一向背趣障。第六地中，對治相多現行",
    "T16n0676_003:0702a06": "障。第七地中，對治細相現行障。第八地中，對",
    "T16n0676_003:0702a07": "治於無相作功用及於有相不得自在障。第",
    "T16n0676_003:0702a08": "九地中，對治於一切種善巧言辭不得自在",
    "T16n0676_003:0702a09": "障。第十地中，對治不得圓滿法身證得障。善",
    "T16n0676_003:0702a10": "男子！此奢摩他、毘鉢舍那，於如來地，對治",
    "T16n0676_003:0702a11": "極微細最極微細煩惱障及所知障。由能永",
    "T16n0676_003:0702a12": "害如是障故，究竟證得無著無礙一切智見。",
    "T16n0676_003:0702a13": "依於所作成滿所緣，建立最極清淨法身。」",
    "T16n0676_003:0702a14": "慈氏菩薩復白佛言：「世尊！云何菩薩依奢摩",
    "T16n0676_003:0702a15": "他、毘鉢舍那勤修行故，證得阿耨多羅三藐",
    "T16n0676_003:0702a16": "三菩提？」",
    "T16n0676_003:0702a17": "佛告慈氏菩薩曰：「善男子！若諸菩薩已得",
    "T16n0676_003:0702a18": "奢摩他、毘鉢舍那，依七真如，於如所聞所",
    "T16n0676_003:0702a19": "思法中，由勝定心，於善審定、於善思量、",
    "T16n0676_003:0702a20": "於善安立真如性中，內正思惟。彼於真如",
    "T16n0676_003:0702a21": "正思惟故，心於一切細相現行尚能棄捨，何",
    "T16n0676_003:0702a22": "況麁相？善男子！言細相者，謂心所執受相，",
    "T16n0676_003:0702a23": "或領納相，或了別相，或雜染清淨相，或內相，",
    "T16n0676_003:0702a24": "或外相，或內外相，或謂我當修行一切利有",
    "T16n0676_003:0702a25": "情相，或正智相，或真如相，或苦集滅道相，或",
    "T16n0676_003:0702a26": "有為相，或無為相，或有常相，或無常相，或苦",
    "T16n0676_003:0702a27": "有變異性相，或苦無變異性相，或有為異相",
    "T16n0676_003:0702a28": "相，或有為同相相，或知一切是一切已有一",
    "T16n0676_003:0702a29": "切相，或補特伽羅無我相，或法無我相。於彼",
    "T16n0676_003:0702b01": "現行，心能棄捨。「彼既多住如是行故，於時",
    "T16n0676_003:0702b02": "時間，從其一切繫蓋散動，善修治心。從是",
    "T16n0676_003:0702b03": "已後，於七真如，有七各別自內所證通達智",
    "T16n0676_003:0702b04": "生，名為見道。由得此故，名入菩薩正性離",
    "T16n0676_003:0702b05": "生，生如來家，證得初地，又能受用此地勝",
    "T16n0676_003:0702b06": "德。彼於先時，由得奢摩他、毘鉢舍那故，已",
    "T16n0676_003:0702b07": "得二種所緣，謂有分別影像所緣，及無分別",
    "T16n0676_003:0702b08": "影像所緣。彼於今時得見道故，更證得事",
    "T16n0676_003:0702b09": "邊際所緣。復於後後一切地中，進修修道，",
    "T16n0676_003:0702b10": "即於如是三種所緣作意思惟。譬如有人，",
    "T16n0676_003:0702b11": "以其細楔出於麁楔。如是菩薩，依此以",
    "T16n0676_003:0702b12": "楔出楔方便，遣內相故，一切隨順雜染",
    "T16n0676_003:0702b13": "分相皆悉除遣。相除遣故，麁重亦遣。永害一",
    "T16n0676_003:0702b14": "切相麁重故，漸次於彼後後地中，如煉金",
    "T16n0676_003:0702b15": "法陶煉其心。乃至證得阿耨多羅三藐三",
    "T16n0676_003:0702b16": "菩提，又得所作成滿所緣。「善男子！如是菩",
    "T16n0676_003:0702b17": "薩於內止觀正修行故，證得阿耨多羅三藐",
    "T16n0676_003:0702b18": "三菩提。」慈氏菩薩復白佛言：「世尊！云何修",
    "T16n0676_003:0702b19": "行引發菩薩廣大威德？」「善男子！若諸菩薩善",
    "T16n0676_003:0702b20": "知六處，便能引發菩薩所有廣大威德：一者、",
    "T16n0676_003:0702b21": "善知心生；二者、善知心住；三者、善知心出；",
    "T16n0676_003:0702b22": "四者、善知心增；五者、善知心減；六者、善知",
    "T16n0676_003:0702b23": "方便。「云何善知心生？謂如實知十六行心生",
    "T16n0676_003:0702b24": "起差別，是名善知心生。十六行心生起差別",
    "T16n0676_003:0702b25": "者：一者、不可覺知堅住器識生，謂阿陀那識；",
    "T16n0676_003:0702b26": "二者、種種行相所緣識生，謂頓取一切色等",
    "T16n0676_003:0702b27": "境界分別意識，及頓取內外境界覺受，或頓",
    "T16n0676_003:0702b28": "於一念瞬息須臾，現入多定，見多佛土，見",
    "T16n0676_003:0702b29": "多如來，分別意識；三者、小相所緣識生，謂欲",
    "T16n0676_003:0702c01": "界繫識；四者、大相所緣識生，謂色界繫識；五",
    "T16n0676_003:0702c02": "者、無量相所緣識生，謂空、識、無邊處繫識；六",
    "T16n0676_003:0702c03": "者、微細相所緣識生，謂無所有處繫識；七者、",
    "T16n0676_003:0702c04": "邊際相所緣識生，謂非想非非想處繫識；八",
    "T16n0676_003:0702c05": "者、無相識生，謂出世識及緣滅識；九者、苦俱",
    "T16n0676_003:0702c06": "行識生，謂地獄識；十者、雜受俱行識生，謂欲",
    "T16n0676_003:0702c07": "行識；十一、喜俱行識生，謂初二靜慮識；十二、",
    "T16n0676_003:0702c08": "樂俱行識生，謂第三靜慮識；十三、不苦不樂",
    "T16n0676_003:0702c09": "俱行識生，謂從第四靜慮乃至非想非非想",
    "T16n0676_003:0702c10": "處識；十四、染污俱行識生，謂諸煩惱及隨煩",
    "T16n0676_003:0702c11": "惱相應識；十五、善俱行識生，謂信等相應識；",
    "T16n0676_003:0702c12": "十六、無記俱行識生，謂彼俱不相應識。「云何",
    "T16n0676_003:0702c13": "善知心住？謂如實知了別真如。「云何善知",
    "T16n0676_003:0702c14": "心出？謂如實知出二種縛：所謂相縛及麁重",
    "T16n0676_003:0702c15": "縛。此能善知，應令其心從如是出。「云何善知",
    "T16n0676_003:0702c16": "心增？謂如實知能治相縛、麁重縛心，彼增長",
    "T16n0676_003:0702c17": "時，彼積集時，亦得增長，亦得積集，名善知",
    "T16n0676_003:0702c18": "增。「云何善知心減？謂如實知彼所對治相，",
    "T16n0676_003:0702c19": "及麁重所雜染心，彼衰退時，彼損減時，此亦",
    "T16n0676_003:0702c20": "衰退，此亦損減，名善知減。「云何善知方便？",
    "T16n0676_003:0702c21": "謂如實知解脫、勝處、及與遍處，或修或遣。「善",
    "T16n0676_003:0702c22": "男子！如是菩薩，於諸菩薩廣大威德，或已",
    "T16n0676_003:0702c23": "引發、或當引發、或現引發。」慈氏菩薩復白佛",
    "T16n0676_003:0702c24": "言：「世尊！如世尊說：『於無餘依涅槃界中，一",
    "T16n0676_003:0702c25": "切諸受無餘永滅。』何等諸受於此永滅？」「善男",
    "T16n0676_003:0702c26": "子！以要言之，有二種受無餘永滅。何等為",
    "T16n0676_003:0702c27": "二？一者、所依麁重受；二者、彼果境界受。所依",
    "T16n0676_003:0702c28": "麁重受，當知有四種：一者、有色所依受；二者、",
    "T16n0676_003:0702c29": "無色所依受；三者、果已成滿麁重受；四者、果",
    "T16n0676_003:0703a01": "未成滿麁重受。果已成滿受者，謂現在受。果",
    "T16n0676_003:0703a02": "未成滿受者，謂未來因受。彼果境界受，亦有",
    "T16n0676_003:0703a03": "四種：一者、依持受；二者、資具受；三者、受用受；",
    "T16n0676_003:0703a04": "四者、顧戀受。於有餘依涅槃界中，果未成滿",
    "T16n0676_003:0703a05": "受一切已滅，領彼對治明觸生受，領受共有。",
    "T16n0676_003:0703a06": "或復彼果已成滿受。又二種受，一切已滅。唯",
    "T16n0676_003:0703a07": "現領受，明觸生受。於無餘依涅槃界中般涅",
    "T16n0676_003:0703a08": "槃時，此亦永滅。是故說言於無餘依涅槃界",
    "T16n0676_003:0703a09": "中，一切諸受無餘永滅。」爾時，世尊說是語已，",
    "T16n0676_003:0703a10": "復告慈氏菩薩曰：「善哉，善哉！善男子！汝今",
    "T16n0676_003:0703a11": "善能依止圓滿最極清淨妙瑜伽道，請問如",
    "T16n0676_003:0703a12": "來。汝於瑜伽，已得決定，最極善巧。吾已為",
    "T16n0676_003:0703a13": "汝宣說圓滿最極清淨妙瑜伽道，所有一切",
    "T16n0676_003:0703a14": "過去、未來正等覺者，已說、當說皆亦如是。諸",
    "T16n0676_003:0703a15": "善男子、若善女人，皆應依此勇猛精進，當",
    "T16n0676_003:0703a16": "正修學！」爾時，世尊欲重宣此義，而說頌曰：",
    "T16n0676_003:0703a17": "「於法假立瑜伽中，　　若行放逸失大義；",
    "T16n0676_003:0703a18": "　依止此法及瑜伽，　　若正修行得大覺。",
    "T16n0676_003:0703a19": "　見有所得求免離，　　若謂此見為得法，",
    "T16n0676_003:0703a20": "　慈氏彼去瑜伽遠，　　譬如大地與虛空。",
    "T16n0676_003:0703a21": "　利生堅固而不作，　　悟已勤修利有情，",
    "T16n0676_003:0703a22": "　智者作此窮劫量，　　便得最上離染喜。",
    "T16n0676_003:0703a23": "　若人為欲而說法，　　彼名捨欲還取欲，",
    "T16n0676_003:0703a24": "　愚癡得法無價寶，　　反更遊行而乞匃。",
    "T16n0676_003:0703a25": "　於諍諠雜戲論著，　　應捨發起上精進，",
    "T16n0676_003:0703a26": "　為度諸天及世間，　　於此瑜伽汝當學！」",
    "T16n0676_003:0703a27": "爾時，慈氏菩薩復白佛言：「世尊！於是解深密",
    "T16n0676_003:0703a28": "法門中，當何名此教？我當云何奉持？」佛告",
    "T16n0676_003:0703a29": "慈氏菩薩曰：「善男子！此名瑜伽了義之教，",
    "T16n0676_003:0703b01": "於此瑜伽了義之教汝當奉持。」說此瑜伽",
    "T16n0676_003:0703b02": "了義教時，於大會中，有六百千眾生，發阿",
    "T16n0676_003:0703b03": "耨多羅三藐三菩提心；三百千聲聞，遠塵離",
    "T16n0676_003:0703b04": "垢，於諸法中，得法眼淨；一百五十千聲聞，",
    "T16n0676_003:0703b05": "諸漏永盡，心得解脫；七十五千菩薩，獲得廣",
    "T16n0676_003:0703b06": "大瑜伽作意。",
    "T16n0676_003:0703b07": "解深密經卷第三"
}