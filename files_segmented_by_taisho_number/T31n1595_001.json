{
    "T31n1595_001:0152a22": "攝大乘論釋序(十五卷成)",
    "T31n1595_001:0152a24": "大唐桑門道基撰",
    "T31n1595_001:0152a25": "攝大乘論者。蓋是希聲大教。至理幽微。超眾",
    "T31n1595_001:0152a26": "妙之門。閉邪論之軌。大士所作。其在茲乎。若",
    "T31n1595_001:0152a27": "夫實相宗極。言亡而慮斷。真如體妙。道玄而",
    "T31n1595_001:0152a28": "理邈。壯哉法界。廓爾無為。信矣大方。超然域",
    "T31n1595_001:0152a29": "外。是以王城三止。寶殿三加。至人垂範。良有",
    "T31n1595_001:0152b01": "以也。佛去世後千一百餘載。群機將扣。感而",
    "T31n1595_001:0152b02": "遂通。北天竺國有二開士。結師資而接武。",
    "T31n1595_001:0152b03": "連花萼以承芳。無著闡於紘綱。所以俊撰論",
    "T31n1595_001:0152b04": "本。婆藪揚其名理。所以克精注述。諸論宗歸。",
    "T31n1595_001:0152b05": "所明各異。法華論旨。引三車而共轍。鞞沙幽",
    "T31n1595_001:0152b06": "致。開十住以同階。至如此論。眾名坦蕩。似",
    "T31n1595_001:0152b07": "王路之無枝。藏識常流。譬洪川之長注。三性",
    "T31n1595_001:0152b08": "殊旨。混為一心。六度虛宗。俱拪彼岸。躡十地",
    "T31n1595_001:0152b09": "之龍級。淤三學之夷路。涅槃無處。運悲慧之",
    "T31n1595_001:0152b10": "兩融。菩提圓極。齊真應之一揆。言攝大乘者。",
    "T31n1595_001:0152b11": "攝謂能攝。蘊積苞含。攝藏名攝。言大乘者。理",
    "T31n1595_001:0152b12": "必絕待。假大稱之。名曰大乘。其義郭周。體性",
    "T31n1595_001:0152b13": "該博。謂為大也所行功德。能至能證。名之為",
    "T31n1595_001:0152b14": "乘。論者無著菩薩之所製造。窮源盡理。清",
    "T31n1595_001:0152b15": "微朗暢。謂為論也。釋者婆藪論師之所注解。",
    "T31n1595_001:0152b16": "清辯剖扸。文理俱騰。其為釋焉。以梁大清二",
    "T31n1595_001:0152b17": "年。南身毒優禪尼國有真諦三藏。道超世表。",
    "T31n1595_001:0152b18": "學冠群英。以法濟時。來儀建業。屬梁季將潰。",
    "T31n1595_001:0152b19": "旋路嶺南。廣州刺史陽山公歐陽頠。屈請",
    "T31n1595_001:0152b20": "停止。為菩薩戒師。世子衡州刺史歐陽紇復",
    "T31n1595_001:0152b21": "請翻譯。有丹陽義學僧。僧宗慧愷傳語筆受。",
    "T31n1595_001:0152b22": "任得其人。論本釋論十有五卷。余以庸淺鑽",
    "T31n1595_001:0152b23": "仰無墜。聊述所聞。以示來哲。",
    "T31n1595_001:0152b24": "豫章郡守王欽。開皇元年五月奏此論。與",
    "T31n1595_001:0152b25": "遷持論不殊。",
    "T31n1595_001:0152c03": "攝大乘論釋序",
    "T31n1595_001:0152c04": "遷禪師江南將至徐州講唱",
    "T31n1595_001:0152c05": "夫至道弘曠。無思不洽。大悲平等。誘進靡窮。",
    "T31n1595_001:0152c06": "德被含生。理非偏漏。但迷塗易久。淪惑難",
    "T31n1595_001:0152c07": "息。若先談出世。則疑性莫啟。故設教立方。",
    "T31n1595_001:0152c08": "各隨性欲。唐虞之前。圖諜簡少。姬周以後。經",
    "T31n1595_001:0152c09": "誥弘多。雖復製禮作訓。並導之以俗法。而",
    "T31n1595_001:0152c10": "真假妙趣。尚冥然未覩。故迹隱葱嶺已西。",
    "T31n1595_001:0152c11": "教祕滄海之外。自漢室受命。方稍東漸。爰",
    "T31n1595_001:0152c12": "及晉朝。斯風乃盛。梁有天下。彌具興隆。歷千",
    "T31n1595_001:0152c13": "祀其將半。涉七代而迄今。法蘭導清源於",
    "T31n1595_001:0152c14": "前。童壽振芳塵於後。安叡騁壯思以發義端。",
    "T31n1595_001:0152c15": "生肇擅玄言以釋幽致。雖並策分鏕。同瀾",
    "T31n1595_001:0152c16": "比派。而深淺競馳。照晦相雜。自茲以降。篤",
    "T31n1595_001:0152c17": "好愈廣。莫不異軌同奔。傳相祖習。而去取",
    "T31n1595_001:0152c18": "隨情。開抑殊軫。慧愷志漸負槖。勤愧聚螢。",
    "T31n1595_001:0152c19": "謬得齒跡學徒。稟承訓義。遊寓講肆。多歷",
    "T31n1595_001:0152c20": "年所。名師勝友。備得諮詢。但綜涉疎淺。鑽仰",
    "T31n1595_001:0152c21": "無術。尋波討源。多所未悟。此蓋慮窮於文字。",
    "T31n1595_001:0152c22": "思迷於弘旨。明發興嗟。負心非一。每欲順風",
    "T31n1595_001:0152c23": "問道。而未知厥路。有三藏法師。是優禪尼",
    "T31n1595_001:0152c24": "國婆羅門種。姓頗羅墮。名拘羅那他。此",
    "T31n1595_001:0152c25": "土翻譯稱曰親依。識鑒淵曠。風表俊越。天",
    "T31n1595_001:0152c26": "才高傑。神辯閑縱。道氣逸群。德音邁俗。",
    "T31n1595_001:0152c27": "少遊諸國。歷事眾師。先習外典。備通書奧。",
    "T31n1595_001:0152c28": "苞四韋於懷抱。吞六論於胸衿。學窮三藏。",
    "T31n1595_001:0152c29": "貫練五部。研究大乘。備盡深極。法師既博綜",
    "T31n1595_001:0153a01": "墳籍。妙達幽微。每欲振玄宗於他域。啟法門",
    "T31n1595_001:0153a02": "於未悟。以身許道。無憚遠遊。跨萬里猶比",
    "T31n1595_001:0153a03": "隣。越四海如咫尺。以梁太清二年方屆建",
    "T31n1595_001:0153a04": "業。仍值梁季混淆。橫流荐及。法師因此避",
    "T31n1595_001:0153a05": "地東西。遂使大法擁而不暢。末至九江及遊",
    "T31n1595_001:0153a06": "五嶺。凡所翻譯卷軸未多。後適閩越。敷說",
    "T31n1595_001:0153a07": "不少。法師每懷慷慨。所歎知音者希。故伯牙",
    "T31n1595_001:0153a08": "絕絃。卞和泣璧。良由妙旨之曲難辯。盈尺",
    "T31n1595_001:0153a09": "之珍罕別。法師遊方既久。欲旋反舊國。經",
    "T31n1595_001:0153a10": "塗所亘。遂達蕃禺。儀同三司廣州刺史陽",
    "T31n1595_001:0153a11": "山郡公歐陽頠。叡表岳靈。德洞河府。經文",
    "T31n1595_001:0153a12": "緯武。匡道佐時。康流民於百越。建正法於五",
    "T31n1595_001:0153a13": "嶺。欽法師之高行。慕大士之勝規。奉請為",
    "T31n1595_001:0153a14": "菩薩戒師。恭承盡弟子禮。愷昔甞受業。已",
    "T31n1595_001:0153a15": "少滌沈弊。服膺未久。便致睽違。今重奉值。",
    "T31n1595_001:0153a16": "倍懷蹈舞。復欲飡和稟德。訪道陳疑。雖慇",
    "T31n1595_001:0153a17": "懃三請。而不蒙允遂。怳然失圖。心魂靡託。",
    "T31n1595_001:0153a18": "衡州刺史陽山公世子歐陽紇。風業峻整。威",
    "T31n1595_001:0153a19": "武貞拔。該閱文史。深達治要。崇瀾內湛。清輝",
    "T31n1595_001:0153a20": "外溢。欽賢味道。篤信愛奇。躬為請主。兼申",
    "T31n1595_001:0153a21": "禮事。法師乃欣然受請。許為翻譯。制旨寺",
    "T31n1595_001:0153a22": "主慧智法師。戒行清白。道氣宏壯。志業閑",
    "T31n1595_001:0153a23": "瞻。觸途必舉。匡濟不窮。輪煥靡息。征南長",
    "T31n1595_001:0153a24": "史袁敬德。履行沖明。志託夷遠。徽猷清蘭。",
    "T31n1595_001:0153a25": "氷桂齊質。弼諧蕃政。民譽早聞。兼深重佛",
    "T31n1595_001:0153a26": "法。崇情至理。黑白二賢。為經始檀越。辰次",
    "T31n1595_001:0153a27": "昭陽。歲維協洽。月呂姑洗。神紀勾芒。於廣",
    "T31n1595_001:0153a28": "州制旨寺便就翻譯。法師既妙解聲論。善識",
    "T31n1595_001:0153a29": "方言。詞有以而必彰。義無微而不暢。席間函",
    "T31n1595_001:0153b01": "丈。終朝靡息。愷謹筆受。隨出隨書。一章一",
    "T31n1595_001:0153b02": "句。備盡研覈。釋義若竟。方乃著文。然翻譯",
    "T31n1595_001:0153b03": "事殊難。不可存於華綺。若一字參差。則理",
    "T31n1595_001:0153b04": "趣胡越。乃可令質而得義。不可使文而失",
    "T31n1595_001:0153b05": "旨。故今所翻文質相半。與僧忍等同共稟學。",
    "T31n1595_001:0153b06": "夙夜匪懈。無棄寸陰。即以其年樹檀之月。",
    "T31n1595_001:0153b07": "文義俱竟。本論三卷。釋論十二卷。義疏八卷。",
    "T31n1595_001:0153b08": "合二十三卷。此論乃是大乘之宗極。正法",
    "T31n1595_001:0153b09": "之祕奧妙義雲興。清詞海溢。深固幽遠。二乘",
    "T31n1595_001:0153b10": "由此迷墜。曠壯該含。十地之所宗學。如來滅",
    "T31n1595_001:0153b11": "後將千一百餘年。彌勒菩薩投適時機。降靈",
    "T31n1595_001:0153b12": "俯接。忘己屈應。為阿僧伽法師廣釋大乘中",
    "T31n1595_001:0153b13": "義。阿僧伽者。此言無著。法師得一會道。體二",
    "T31n1595_001:0153b14": "居宗。詠玄鑒極。凝神物表。欲敷闡至理。故",
    "T31n1595_001:0153b15": "製造論。唯識微言。因茲得顯。三性妙趣。由",
    "T31n1595_001:0153b16": "此而彰。冠冕彜倫。舟航有識。本論即無著法",
    "T31n1595_001:0153b17": "師之所造也。法師次弟婆藪槃豆。此曰天",
    "T31n1595_001:0153b18": "親。道亞生知。德備藏性。風格峻峙。神氣爽",
    "T31n1595_001:0153b19": "發。稟厥兄之雅訓。習大乘之弘旨。無著法",
    "T31n1595_001:0153b20": "師所造諸論。詞致淵玄。理趣難曉。將恐後",
    "T31n1595_001:0153b21": "生復成紕紊。故製釋論以解本文。籠小乘於",
    "T31n1595_001:0153b22": "形內。挫外道於筆端。自斯以後。迄于像季。方",
    "T31n1595_001:0153b23": "等圓教。乃盛宣通。慧愷不揆虛薄。情慮庸淺。",
    "T31n1595_001:0153b24": "乃欲泛芥舟於巨壑。策駘足於長路。庶累毫",
    "T31n1595_001:0153b25": "成仞。聚爝為明。有識君子。幸宜尋閱。其道",
    "T31n1595_001:0153b26": "必然無失墜也。",
    "T31n1595_001:0153c02": "攝大乘論釋卷第一",
    "T31n1595_001:0153c04": "世親菩薩釋",
    "T31n1595_001:0153c05": "陳天竺三藏真諦譯",
    "T31n1595_001:0153c06": "釋依止勝相中眾名品第一",
    "T31n1595_001:0153c07": "　智障極盲闇　　謂真俗別執",
    "T31n1595_001:0153c08": "　由如理如量　　無分別智光",
    "T31n1595_001:0153c09": "　破成無等覺　　滅心惑無餘",
    "T31n1595_001:0153c10": "　常住德圓智　　恒隨行大悲",
    "T31n1595_001:0153c11": "　如眾生根性　　極解脫真道",
    "T31n1595_001:0153c12": "　於十方界說　　能無功用心",
    "T31n1595_001:0153c13": "　由無分別智　　不住於生死",
    "T31n1595_001:0153c14": "　常起大悲故　　不入於涅槃",
    "T31n1595_001:0153c15": "　由攝智方便　　至自他極利",
    "T31n1595_001:0153c16": "　我以身口意　　頂禮佛世尊",
    "T31n1595_001:0153c17": "　是無上正法　　如來自覺說",
    "T31n1595_001:0153c18": "　若人能正行　　至甘露妙迹",
    "T31n1595_001:0153c19": "　若誹謗此法　　沒無底枉坑",
    "T31n1595_001:0153c20": "　由智及信心　　頂禮真實法",
    "T31n1595_001:0153c21": "　住道住果僧　　普勝一切眾",
    "T31n1595_001:0153c22": "　智道浴清淨　　世無上福田",
    "T31n1595_001:0153c23": "　片善投於中　　廣大如空地",
    "T31n1595_001:0153c24": "　成就世間樂　　及清涼涅槃",
    "T31n1595_001:0153c25": "　我一心頂禮　　佛聖弟子眾",
    "T31n1595_001:0153c26": "　聰明邪慢人　　退阿含修得",
    "T31n1595_001:0153c27": "　行說隨自執　　正理非所證",
    "T31n1595_001:0153c28": "　事彌勒菩薩　　依止日光定",
    "T31n1595_001:0153c29": "　照了實法相　　無動及出世",
    "T31n1595_001:0154a01": "　為我等宣說　　正法真道理",
    "T31n1595_001:0154a02": "　如秋月日光　　文詞遍於世",
    "T31n1595_001:0154a03": "　甚深大種種　　句義依了經",
    "T31n1595_001:0154a04": "　能令聰慧人　　下心起尊敬",
    "T31n1595_001:0154a05": "　細密法難通　　智無著無礙",
    "T31n1595_001:0154a06": "　利等八世法　　心常無染著",
    "T31n1595_001:0154a07": "　無礙名稱義　　通敏者恒誦",
    "T31n1595_001:0154a08": "　天人普識知　　頂禮大師足",
    "T31n1595_001:0154a09": "　辯說常無盡　　雨甘露文義",
    "T31n1595_001:0154a10": "　依尊隨分聞　　猶如乞雨鳥",
    "T31n1595_001:0154a11": "　披閱決定藏　　以釋攝大乘",
    "T31n1595_001:0154a12": "　願此言利益　　怖大文海人",
    "T31n1595_001:0154a13": "眾名品第一之一",
    "T31n1595_001:0154a14": "釋曰。此品有三章。一無等聖教。二十義次第。",
    "T31n1595_001:0154a15": "三眾名。",
    "T31n1595_001:0154a16": "無等聖教章第一",
    "T31n1595_001:0154a17": "論曰。攝大乘論即是阿毘達磨教及大乘修",
    "T31n1595_001:0154a18": "多羅。釋曰。此言依何義。因何而起。依一",
    "T31n1595_001:0154a19": "切所知依甚深廣大諸法實性。若離佛菩薩",
    "T31n1595_001:0154a20": "威力。何人有此功能能說此義。云何造論由",
    "T31n1595_001:0154a21": "此相說。若離阿毘達磨名則不知此論是聖",
    "T31n1595_001:0154a22": "教。為此義故。又為顯經名。譬如十地經。今",
    "T31n1595_001:0154a23": "造此論其用云何。眾生無知疑倒欲令得解。",
    "T31n1595_001:0154a24": "復次此論說阿毘達磨大乘修多羅名者。欲",
    "T31n1595_001:0154a25": "顯如來法門別類。及顯此論別名。言大乘者。",
    "T31n1595_001:0154a26": "欲簡小乘阿毘達磨。何故不但說阿毘達磨",
    "T31n1595_001:0154a27": "名。復說修多羅名。有阿毘達磨非是聖教。",
    "T31n1595_001:0154a28": "復次說阿毘達磨名者。顯此論是菩薩藏。復",
    "T31n1595_001:0154a29": "次立藏者。欲何所為。為滅自惑於大乘中。",
    "T31n1595_001:0154b01": "是菩薩煩惱。何以故。諸菩薩以分別為煩惱。",
    "T31n1595_001:0154b02": "阿毘達磨者。甚深廣大法性為相。此菩薩藏",
    "T31n1595_001:0154b03": "凡有幾種。亦有三種。謂修多羅。阿毘達磨。毘",
    "T31n1595_001:0154b04": "那耶。此三由上下乘差別故成二種。謂聲聞",
    "T31n1595_001:0154b05": "藏菩薩藏。此三及二云何名藏。由能攝故。",
    "T31n1595_001:0154b06": "此攝何法一切應知義。云何成三有九種因",
    "T31n1595_001:0154b07": "別立。修多羅者。為對治他疑惑。若人於此",
    "T31n1595_001:0154b08": "義中起疑。為令得決定智故。立修多羅。為",
    "T31n1595_001:0154b09": "對治受用二邊故。別立毘那耶。由佛遮有罪",
    "T31n1595_001:0154b10": "過受用立毘那耶。對治樂行邊。由佛隨喜無",
    "T31n1595_001:0154b11": "罪過受用。立毘那耶。對治苦行邊。為對治自",
    "T31n1595_001:0154b12": "見取偏執故。別立阿毘達磨。能顯無倒實法",
    "T31n1595_001:0154b13": "相故。復次為說三種修學故。別立修多羅。為",
    "T31n1595_001:0154b14": "成依戒依心學故。別立毘那耶。何以故。若人",
    "T31n1595_001:0154b15": "持戒則心無悔。由無悔等能次第得定。為成",
    "T31n1595_001:0154b16": "依慧學故。別立阿毘達磨。何以故。能簡擇",
    "T31n1595_001:0154b17": "無倒義故。復次正說法及義由修多羅。成就",
    "T31n1595_001:0154b18": "法義由毘那耶。何以故。若人修行惑毘那",
    "T31n1595_001:0154b19": "耶得通達此二法及義法義。決定勝智由阿",
    "T31n1595_001:0154b20": "毘達磨。由此九因緣故立三藏。此三藏通用",
    "T31n1595_001:0154b21": "云何。為解脫生死是其通用。云何得解脫。",
    "T31n1595_001:0154b22": "能熏覺寂通故得解脫。由聞思三藏故能熏。",
    "T31n1595_001:0154b23": "由熏故覺。由覺故寂。由寂故通。由通故得解",
    "T31n1595_001:0154b24": "脫。若略說三藏各有四義。菩薩若能了別此",
    "T31n1595_001:0154b25": "義則具一切智。若聲聞能了一句一偈義則",
    "T31n1595_001:0154b26": "至流盡。云何一一藏各有四義。修多羅四義",
    "T31n1595_001:0154b27": "者。一依二相三法四義。能顯示此四義故名",
    "T31n1595_001:0154b28": "修多羅。依者是處是人是用。依此三佛說修",
    "T31n1595_001:0154b29": "多羅故名依。相者謂真俗二諦相故名相。",
    "T31n1595_001:0154c01": "法者陰界入緣生諦食定。無量無色解脫制",
    "T31n1595_001:0154c02": "入遍入。助道無礙辯無諍等故名法義者",
    "T31n1595_001:0154c03": "所作事故名義。生道滅惑是事。阿毘達磨四",
    "T31n1595_001:0154c04": "義者。一對二數三伏四解。對者是法對向無",
    "T31n1595_001:0154c05": "住處涅槃。何以故。能顯諦道門故名對。數者",
    "T31n1595_001:0154c06": "諸法中隨一法。或以名或以別相或以通相",
    "T31n1595_001:0154c07": "等。數數顯此一法故名數。伏者此法能伏諸",
    "T31n1595_001:0154c08": "說。立破二能由正說。依止等方便故故名伏。",
    "T31n1595_001:0154c09": "解者由阿毘達磨修多羅義易解故名解。毘",
    "T31n1595_001:0154c10": "那耶有四義者。一由罪過。二由緣起。三由",
    "T31n1595_001:0154c11": "還淨。四由出離。罪過者謂五篇七聚罪。緣起",
    "T31n1595_001:0154c12": "者或四或八。四者一無知二放逸三煩惱熾",
    "T31n1595_001:0154c13": "盛四輕慢。八者一由心不由身口。二由身不",
    "T31n1595_001:0154c14": "由心口。三由口不由身心。四由心身不由口。",
    "T31n1595_001:0154c15": "五由身口不由心。六由心口不由身。七由身",
    "T31n1595_001:0154c16": "口心。八不由身口心。還淨者由善心不由治。",
    "T31n1595_001:0154c17": "罰善心者如本受持對治。出離者有七事。一",
    "T31n1595_001:0154c18": "各各發露遮相續。二受與學罰。三先制後開",
    "T31n1595_001:0154c19": "先已制戒。後由別意故開。四更捨若大眾聚",
    "T31n1595_001:0154c20": "集同意如本。更捨先犯罪人是時還淨。五轉",
    "T31n1595_001:0154c21": "依比丘比丘尼轉男女二根若不共罪。六如",
    "T31n1595_001:0154c22": "實觀由四種法欝陀那觀察諸法。又如對治",
    "T31n1595_001:0154c23": "法相。恒觀察自罪。七法爾得若見四諦小隨",
    "T31n1595_001:0154c24": "小罪不更故犯。由法爾所得。復次毘那耶有",
    "T31n1595_001:0154c25": "四義應知。一人。佛世尊依此立戒。二立制。已",
    "T31n1595_001:0154c26": "說過失大師集眾立學處。三分別。已略立制",
    "T31n1595_001:0154c27": "更廣解釋。四決判。此立制中云何犯罪。云何",
    "T31n1595_001:0154c28": "不犯。今當釋本文。",
    "T31n1595_001:0154c29": "論曰。佛世尊前。釋曰。欲顯恭敬及無異",
    "T31n1595_001:0155a01": "言。",
    "T31n1595_001:0155a02": "論曰。善入大乘句義菩薩摩訶薩。釋曰。已",
    "T31n1595_001:0155a03": "得陀羅尼等功德。由此功德於文句及義善",
    "T31n1595_001:0155a04": "能攝持。又能如理顯說故名善入。何故但言",
    "T31n1595_001:0155a05": "菩薩摩訶薩而不說名。欲顯諸菩薩摩訶薩",
    "T31n1595_001:0155a06": "眾。通有此能。何故說兩名。欲顯具足二行。",
    "T31n1595_001:0155a07": "論曰。欲顯大乘有勝功德依大乘教。釋曰。",
    "T31n1595_001:0155a08": "唯大乘中有勝功德。餘乘中無。為明大乘不",
    "T31n1595_001:0155a09": "共德故。言欲顯大乘有勝功德依大乘教。",
    "T31n1595_001:0155a10": "論曰。說如是言諸佛世尊有十勝相。所說無",
    "T31n1595_001:0155a11": "等過於餘教。釋曰。此言欲何所明為顯大",
    "T31n1595_001:0155a12": "乘有勝功德。為實有及利他故。諸佛世尊如",
    "T31n1595_001:0155a13": "十號中解。",
    "T31n1595_001:0155a14": "論曰。十勝相者。釋曰。由依止等十相異",
    "T31n1595_001:0155a15": "故勝。十義為因言說為果。以義勝故所說無",
    "T31n1595_001:0155a16": "等。",
    "T31n1595_001:0155a17": "論曰。一應知依止勝相。釋曰。應知者。謂淨",
    "T31n1595_001:0155a18": "不淨品法。即是三性。此三性依止三性因。即",
    "T31n1595_001:0155a19": "是勝相。由此依止勝相。如來言說亦勝。即是",
    "T31n1595_001:0155a20": "阿黎耶識依止。即是勝相。譬如石子乃至智",
    "T31n1595_001:0155a21": "果勝相亦如是。",
    "T31n1595_001:0155a22": "論曰。二應知勝相。釋曰。應知勝相者。謂",
    "T31n1595_001:0155a23": "應知自性或應知即是相。",
    "T31n1595_001:0155a24": "論曰。三應知入勝相。釋曰。應知謂三性",
    "T31n1595_001:0155a25": "入者。謂能成入及所成入即是唯識。",
    "T31n1595_001:0155a26": "論曰。四入因果勝相。釋曰。入唯識因即是",
    "T31n1595_001:0155a27": "施等世間六波羅蜜。在願樂位中。入果即入",
    "T31n1595_001:0155a28": "唯識。後六波羅蜜在通達位中。轉成果名出",
    "T31n1595_001:0155a29": "世間。",
    "T31n1595_001:0155b01": "論曰。五入因果修差別勝相。釋曰。入因果",
    "T31n1595_001:0155b02": "即世出世六波羅蜜。修者謂四德數習此修",
    "T31n1595_001:0155b03": "地。地不同故名差別。即是歡喜等十地。",
    "T31n1595_001:0155b04": "論曰。六於修差別依戒學勝相。釋曰。謂於",
    "T31n1595_001:0155b05": "修差別諸地中戒學。依戒菩薩修觀。即十地",
    "T31n1595_001:0155b06": "中菩薩一切戒。於諸惡法無復作心。",
    "T31n1595_001:0155b07": "論曰。七此中依心學勝相。釋曰。學義如前",
    "T31n1595_001:0155b08": "解。心即是定。定以一心為體。依一心修習。謂",
    "T31n1595_001:0155b09": "一切菩薩定名依心學。",
    "T31n1595_001:0155b10": "論曰。八此中依慧學勝相。釋曰。為能得果",
    "T31n1595_001:0155b11": "名依慧。以慧為依止。發修行心。是依慧即是",
    "T31n1595_001:0155b12": "無分別智。",
    "T31n1595_001:0155b13": "論曰。九學果寂滅勝相。釋曰。謂滅差別有",
    "T31n1595_001:0155b14": "三種。一最勝。二品類。三自對解脫定智。障滅",
    "T31n1595_001:0155b15": "即是無住處涅槃。",
    "T31n1595_001:0155b16": "論曰。十智差別勝相。釋曰。謂已離一切障",
    "T31n1595_001:0155b17": "智。智即無分別智。名對治道差別。即佛如",
    "T31n1595_001:0155b18": "來智已離一切隨眠障。此智無分別智差別。",
    "T31n1595_001:0155b19": "論曰。由此十義勝相。如來所說過於餘教。如",
    "T31n1595_001:0155b20": "此釋修多羅文句。顯於大乘真是佛說。釋",
    "T31n1595_001:0155b21": "曰。云何能顯。由此略釋文句顯十義。於小乘",
    "T31n1595_001:0155b22": "中無唯大乘說。",
    "T31n1595_001:0155b23": "論曰。復次云何此中略釋能顯大乘勝於餘",
    "T31n1595_001:0155b24": "教。令此略釋顯斯十義。唯大乘有小乘中無。",
    "T31n1595_001:0155b25": "何者為十。謂阿黎耶識說名應知依止相三",
    "T31n1595_001:0155b26": "種自性。一依他性。二分別性。三真實性。說名",
    "T31n1595_001:0155b27": "應知相。唯識教說名應知入相。六波羅蜜說",
    "T31n1595_001:0155b28": "名入因果相。釋曰。何以故。由唯識道得入",
    "T31n1595_001:0155b29": "三性願樂位。六波羅蜜雖是世法。能引出世",
    "T31n1595_001:0155c01": "法。能生唯識道故。說是入三性因。菩薩已入",
    "T31n1595_001:0155c02": "地。出世清淨六波羅蜜。即是入三性果。",
    "T31n1595_001:0155c03": "論曰。菩薩十地。說名入因果修差別相。釋",
    "T31n1595_001:0155c04": "曰。出世十種菩薩地。是名入因果修差別。",
    "T31n1595_001:0155c05": "論曰。菩薩所受持守護禁戒。說名於修差別",
    "T31n1595_001:0155c06": "戒學相。首楞伽摩虛空器等定說名心學相。",
    "T31n1595_001:0155c07": "無分別智說名慧學相。無住處涅槃說名學",
    "T31n1595_001:0155c08": "果寂滅相。三種佛身。自性身應身化身。此",
    "T31n1595_001:0155c09": "三說名無分別智果相。釋曰。於地中有三",
    "T31n1595_001:0155c10": "種修觀。說名三種依學。此學果即是滅。謂滅",
    "T31n1595_001:0155c11": "三障。無分別智名依慧學。此智若約聲聞無",
    "T31n1595_001:0155c12": "四倒分別。名無分別。若約菩薩無一切法分",
    "T31n1595_001:0155c13": "別。名無分別。二無分別異相。如此三種佛身",
    "T31n1595_001:0155c14": "是無分別智果。若離自性身法身不成。譬如",
    "T31n1595_001:0155c15": "眼根。若離法身應身不成。譬如眼識離根不",
    "T31n1595_001:0155c16": "成。應知此二由能依所依故得相應。若離應",
    "T31n1595_001:0155c17": "身。已入大地菩薩無受用法樂。若無受用法",
    "T31n1595_001:0155c18": "樂。菩提資糧不具足。譬如見色。若離應身化",
    "T31n1595_001:0155c19": "身不成。若無化身諸菩薩在願樂位中。聲聞",
    "T31n1595_001:0155c20": "瘦澁願樂初發修行。皆不得成。是故決定應",
    "T31n1595_001:0155c21": "有三身。",
    "T31n1595_001:0155c22": "論曰。如此十種處唯大乘中有。異於小乘故",
    "T31n1595_001:0155c23": "說第一。釋曰。此十法是無上菩提因。次第",
    "T31n1595_001:0155c24": "相引乃至無上菩提。",
    "T31n1595_001:0155c25": "論曰。佛世尊但為菩薩說此十義。釋曰。大",
    "T31n1595_001:0155c26": "乘但是佛說。小乘則共說。大乘但為菩薩說",
    "T31n1595_001:0155c27": "不為二乘說。由此三義故勝小乘。",
    "T31n1595_001:0155c28": "論曰。故依大乘諸佛世尊有十勝相。所說無",
    "T31n1595_001:0155c29": "等過於餘教。復次云何此十勝相所說無等",
    "T31n1595_001:0156a01": "能顯大乘。是如來正說遮小乘決非大乘。",
    "T31n1595_001:0156a02": "於小乘中未曾見此十義。隨釋一義但見大",
    "T31n1595_001:0156a03": "乘中釋。復次此十義能引出無上菩提。成就",
    "T31n1595_001:0156a04": "隨順不相違。釋曰。三義證十義能引無上",
    "T31n1595_001:0156a05": "菩提。以是無上菩提因故。成就者若約聖教",
    "T31n1595_001:0156a06": "及正理。簡擇思惟此十義成就。不可破壞譬",
    "T31n1595_001:0156a07": "如已見導師所說道相。隨順者若人觀行在",
    "T31n1595_001:0156a08": "修位中。此十義隨順修觀而住。譬如導師所",
    "T31n1595_001:0156a09": "說道隨順而住。不相違者於十地中無障因。",
    "T31n1595_001:0156a10": "譬如導師所說道中無劫盜虎狼等障。復有",
    "T31n1595_001:0156a11": "地地中生死涅槃不相妨礙。是故十義能引",
    "T31n1595_001:0156a12": "無上菩提。",
    "T31n1595_001:0156a13": "論曰。為諸眾生得一切智智。釋曰。由此十",
    "T31n1595_001:0156a14": "義具足三德。謂無等境無等行無等果。若人",
    "T31n1595_001:0156a15": "聞思修此。必得無上菩提故。言為諸眾生得",
    "T31n1595_001:0156a16": "一切智智。",
    "T31n1595_001:0156a17": "論曰。而說偈言。",
    "T31n1595_001:0156a18": "　應知依及相　　入因果修異",
    "T31n1595_001:0156a19": "　三學及果滅　　智無上乘攝",
    "T31n1595_001:0156a20": "　十義餘處無　　見此菩提因",
    "T31n1595_001:0156a21": "　故大乘佛言　　由說十義勝",
    "T31n1595_001:0156a22": "十義次第章第二",
    "T31n1595_001:0156a23": "論曰。云何十義如此次第說。菩薩初學應先",
    "T31n1595_001:0156a24": "觀諸法如實因緣。由此觀故於十二緣生應",
    "T31n1595_001:0156a25": "生聰慧。次後於緣生法應了別其體相。由智",
    "T31n1595_001:0156a26": "能離增益損減二邊過失。如此正修應通達",
    "T31n1595_001:0156a27": "所緣如實諸相。次後從諸障應解脫。次心已",
    "T31n1595_001:0156a28": "通達應知實相。是先所行六波羅蜜。應更",
    "T31n1595_001:0156a29": "成就令清淨無復退失。由依意內清淨故。次",
    "T31n1595_001:0156b01": "內清淨所攝諸波羅蜜。依十地差別應修隨",
    "T31n1595_001:0156b02": "一三阿僧祇劫。次菩薩三學應令圓滿。圓",
    "T31n1595_001:0156b03": "滿已是學果涅槃及無上菩提。次後應得修。",
    "T31n1595_001:0156b04": "十義次第如此。此次第說中一切大乘皆得",
    "T31n1595_001:0156b05": "圓滿。釋曰。此十義境界有次第。正行有次",
    "T31n1595_001:0156b06": "第。果有次第。由觀此次第故。立十義次第。",
    "T31n1595_001:0156b07": "復次若人已了別諸法因。於十二緣生則得",
    "T31n1595_001:0156b08": "聰慧。何以故。由果從因生。不從自在天等不",
    "T31n1595_001:0156b09": "平等因生。亦不無因生。是故立因果二智。",
    "T31n1595_001:0156b10": "次是法從因生菩薩應識其相。何者為相。分",
    "T31n1595_001:0156b11": "別性實無有體。執言是有名為增益。實有真",
    "T31n1595_001:0156b12": "實性。執言是無名為損減。增無損有是名二",
    "T31n1595_001:0156b13": "邊。聰慧能離此二邊。次所執唯有識。由此智",
    "T31n1595_001:0156b14": "故是相應可通達。由此通達無復障礙。次隨",
    "T31n1595_001:0156b15": "順入唯識。世間六波羅蜜依俗諦。得依真諦",
    "T31n1595_001:0156b16": "清淨意所攝。出世六波羅蜜亦應學。次於十",
    "T31n1595_001:0156b17": "地中隨差別應修習。各三阿僧祇劫。不同聲",
    "T31n1595_001:0156b18": "聞修得。何以故。聲聞於三生中下對治種。成",
    "T31n1595_001:0156b19": "熟對治道。對治道成熟故。於第三生中。解",
    "T31n1595_001:0156b20": "脫三界得阿羅漢果。次此差別修中。戒等三",
    "T31n1595_001:0156b21": "學應令圓滿。次三學果涅槃煩惱障智障等",
    "T31n1595_001:0156b22": "滅。無上菩提及三身此等應覺故。說如此次",
    "T31n1595_001:0156b23": "第。若立大乘不出此法。何以故。若欲釋緣",
    "T31n1595_001:0156b24": "生義即入阿黎耶識中。若欲釋法相即入三",
    "T31n1595_001:0156b25": "性攝。若欲釋得即入唯識中。若欲釋因果",
    "T31n1595_001:0156b26": "即入唯識觀處。若欲釋地即入因果處。若欲",
    "T31n1595_001:0156b27": "釋三學即入十地處。若欲釋滅即入三學處。",
    "T31n1595_001:0156b28": "若欲釋無上菩提及三身。即入無住處涅槃",
    "T31n1595_001:0156b29": "攝。若說佛體及因果其數如此。故說次第復",
    "T31n1595_001:0156c01": "有別釋。此十義能引無上菩提。生無虛無分",
    "T31n1595_001:0156c02": "別智故名成就。與四道理及三量不相違故",
    "T31n1595_001:0156c03": "名隨順。非先隨順後相違。如偈言。",
    "T31n1595_001:0156c04": "　能持愛及悲　　隨順於善故",
    "T31n1595_001:0156c05": "　非黑白我見　　有益亦有損",
    "T31n1595_001:0156c06": "故名不相違。能生一切智智者。於一切法無",
    "T31n1595_001:0156c07": "間如理如量智生故。復有別解以後釋前。",
    "T31n1595_001:0156c08": "眾名章第三",
    "T31n1595_001:0156c09": "論曰。此初說應知依止。立名阿黎耶識。世尊",
    "T31n1595_001:0156c10": "於何處說此識。及說此識名阿黎耶。如佛世",
    "T31n1595_001:0156c11": "尊阿毘達磨略本偈中說。",
    "T31n1595_001:0156c12": "　此界無始時　　一切法依止",
    "T31n1595_001:0156c13": "　若有諸道有　　及有得涅槃",
    "T31n1595_001:0156c14": "釋曰。今欲引阿含證阿黎耶識體及名阿含。",
    "T31n1595_001:0156c15": "謂大乘阿毘達磨。此中佛世尊說偈。此即",
    "T31n1595_001:0156c16": "此阿黎耶識界。以解為性。此界有五義。一體",
    "T31n1595_001:0156c17": "類義。一切眾生不出此體類。由此體類眾",
    "T31n1595_001:0156c18": "生不異。二因義。一切聖人法四念處等。緣",
    "T31n1595_001:0156c19": "此界生故。三生義。一切聖人所得法身。由信",
    "T31n1595_001:0156c20": "樂此界法門故得成就。四真實義在世間不",
    "T31n1595_001:0156c21": "破。出世間亦不盡。五藏義。若應此法自性",
    "T31n1595_001:0156c22": "善故成內。若外此法雖復相應。則成[穀-禾+卵]故約",
    "T31n1595_001:0156c23": "此界。佛世尊說比丘。眾生初際不可了達。",
    "T31n1595_001:0156c24": "無明為蓋貪愛所縛。或流或接。有時泥黎耶。",
    "T31n1595_001:0156c25": "有時畜生。有時鬼道。有時阿修羅道。有時",
    "T31n1595_001:0156c26": "人道。有時天道。比丘。汝等如此長時受苦。",
    "T31n1595_001:0156c27": "增益貪愛恒受血滴。由此證故知無始時。",
    "T31n1595_001:0156c28": "如經言。世尊此識界是依是持是處恒相應",
    "T31n1595_001:0156c29": "及不相離不捨智。無為恒伽沙等數諸佛功",
    "T31n1595_001:0157a01": "德。世尊非相應相離捨智。有為諸法是依是",
    "T31n1595_001:0157a02": "持是處故。言一切法依止。如經言。世尊若如",
    "T31n1595_001:0157a03": "來藏有由不了故。可言生死是有故。言若有",
    "T31n1595_001:0157a04": "諸道有。如經言。世尊若如來藏非有。於苦無",
    "T31n1595_001:0157a05": "厭惡。於涅槃無欲樂願故言及有得涅槃。復",
    "T31n1595_001:0157a06": "次此界無始時者。即是顯因。若不立因可言",
    "T31n1595_001:0157a07": "有始一切法依止者。由此識為一切法因故。",
    "T31n1595_001:0157a08": "說一切法依止。若有諸道有及有得涅槃者。",
    "T31n1595_001:0157a09": "此一切法依止。若有是道則有果報。亦有由",
    "T31n1595_001:0157a10": "此果報眾生受生。易可令解邪正兩說分別",
    "T31n1595_001:0157a11": "有異。後後能得上品正行應得勝德。由煩",
    "T31n1595_001:0157a12": "惱依止故生極重煩惱及常起煩惱。是果報",
    "T31n1595_001:0157a13": "等四種差別名依止勝。能翻此四種名依止",
    "T31n1595_001:0157a14": "下劣。生死中不但道等非有。涅槃義亦非有。",
    "T31n1595_001:0157a15": "何以故。若有煩惱則有解脫。應知依止中復",
    "T31n1595_001:0157a16": "有阿含。能證阿黎耶識名。",
    "T31n1595_001:0157a17": "論曰。阿毘達磨中復說偈言。",
    "T31n1595_001:0157a18": "　諸法依藏住　　一切種子識",
    "T31n1595_001:0157a19": "　故名阿黎耶　　我為勝人說",
    "T31n1595_001:0157a20": "釋曰。諸法依藏住者。第二句釋第一句。謂一",
    "T31n1595_001:0157a21": "切種子識。由煩惱業故變。阿黎耶識相續。前",
    "T31n1595_001:0157a22": "果報後成因。故名阿黎耶者。顯義證名以名",
    "T31n1595_001:0157a23": "目識。我為勝人說者。勝人謂諸菩薩。是菩薩",
    "T31n1595_001:0157a24": "境界依止及能障菩薩道故。為菩薩說。",
    "T31n1595_001:0157a25": "論曰。此阿含兩偈證識體及名。云何佛說此",
    "T31n1595_001:0157a26": "識名阿黎耶。釋曰。此語欲顯立名之因。",
    "T31n1595_001:0157a27": "論曰。一切有生不淨品法。於中隱藏為果故。",
    "T31n1595_001:0157a28": "釋曰。一切謂三世。三世中取正生能生不",
    "T31n1595_001:0157a29": "淨品法。謂翻五種淨品名不淨品。",
    "T31n1595_001:0157b01": "論曰。此識於諸法中隱藏為因故。釋曰。諸",
    "T31n1595_001:0157b02": "法謂阿黎耶識果。即不淨品等。阿黎耶識藏",
    "T31n1595_001:0157b03": "住此果中為因。",
    "T31n1595_001:0157b04": "論曰。復次諸眾生。藏此識中。由取我相故。是",
    "T31n1595_001:0157b05": "故名阿黎耶識。釋曰。藏者以執義。約阿陀",
    "T31n1595_001:0157b06": "那識及意識。說眾生名。何以故。一切眾生無",
    "T31n1595_001:0157b07": "無我執。我執若起。緣何境緣本識起。微細一",
    "T31n1595_001:0157b08": "類相續不斷故。",
    "T31n1595_001:0157b09": "論曰。阿含云如解節經所說偈。",
    "T31n1595_001:0157b10": "　執持識深細　　法種子恒流",
    "T31n1595_001:0157b11": "　於凡我不說　　彼勿執為我",
    "T31n1595_001:0157b12": "釋曰。前引阿毘達磨偈為證。此中更引經偈",
    "T31n1595_001:0157b13": "為證。阿毘達磨以理為勝。經以教為勝。教必",
    "T31n1595_001:0157b14": "有理理必順教。此二名證。若離此二證立義",
    "T31n1595_001:0157b15": "不成。此證從解節經出。佛告廣慧菩薩。廣",
    "T31n1595_001:0157b16": "慧。於六道生死。是諸眾生隨在眾生聚。或受",
    "T31n1595_001:0157b17": "卵生胎生濕生化生。此中得身及成就。初受",
    "T31n1595_001:0157b18": "生時一切種識先熟合大長圓。依二種取。謂",
    "T31n1595_001:0157b19": "有依色根。及相名分別言說習氣。若有色界",
    "T31n1595_001:0157b20": "中有二種取。若無色界無二種取。廣慧。此",
    "T31n1595_001:0157b21": "識或說名阿陀那。何以故。由此本識能執持",
    "T31n1595_001:0157b22": "身。或說名阿黎耶識。何以故。此本識於身",
    "T31n1595_001:0157b23": "常藏隱同成壞故。或說名質多。何以故。此識",
    "T31n1595_001:0157b24": "色聲香味觸等諸塵所生長故。廣慧。依緣此",
    "T31n1595_001:0157b25": "本識。是識聚得生。謂眼識乃至意識。依有識",
    "T31n1595_001:0157b26": "眼根緣外色塵。眼識得生。與眼識同一時共",
    "T31n1595_001:0157b27": "境。有分別意識起。若一眼識生。是時一分",
    "T31n1595_001:0157b28": "別意識生。與眼識共境。此眼識若共二識或",
    "T31n1595_001:0157b29": "三四五共起。是時一有分別意識。與五識",
    "T31n1595_001:0157c01": "共緣境生。如大水流。若有一能起浪因至則",
    "T31n1595_001:0157c02": "一浪起。若二若多能起浪因至則多浪起。是",
    "T31n1595_001:0157c03": "水常流不廢不斷。復次於清淨圓鏡面中。",
    "T31n1595_001:0157c04": "若有一能起影因至則一影起。若二若多能",
    "T31n1595_001:0157c05": "起影因至則多影起。是圓鏡面不轉成影亦",
    "T31n1595_001:0157c06": "無損減。此本識猶如水流及鏡面。依此本識。",
    "T31n1595_001:0157c07": "若有一能起眼識緣至。則一眼識起。乃至",
    "T31n1595_001:0157c08": "若有五能起識因至則五識起。廣慧。如此菩",
    "T31n1595_001:0157c09": "薩依法如智有聰慧。能通達意心識祕密義。",
    "T31n1595_001:0157c10": "諸佛如來如理如量。由如此義。不記說諸菩",
    "T31n1595_001:0157c11": "薩能通達意識心祕密義。廣慧。諸菩薩由如",
    "T31n1595_001:0157c12": "實不見本識。及阿陀那識等。於內於外。不",
    "T31n1595_001:0157c13": "見藏住不見生及長等。不見識眼色及眼識。",
    "T31n1595_001:0157c14": "不見耳聲及耳識。乃至不見身觸及身識。廣",
    "T31n1595_001:0157c15": "慧。諸菩薩依法如智有聰慧。能通達意心",
    "T31n1595_001:0157c16": "識祕密義。諸佛如來如理如量。由如此義。",
    "T31n1595_001:0157c17": "記說諸菩薩能通達意識心祕密義。復次引",
    "T31n1595_001:0157c18": "偈重釋經所說義。執持識深細者。云何此識",
    "T31n1595_001:0157c19": "或說為阿陀那識。能執持一切有色諸根。謂",
    "T31n1595_001:0157c20": "能報持有依五根及相等習氣故。此識亦名",
    "T31n1595_001:0157c21": "阿陀那。深細者難滅難解故。法種子恒流者。",
    "T31n1595_001:0157c22": "一切不淨品法能生熏習所依住。如水流念",
    "T31n1595_001:0157c23": "念生滅相續不斷。於凡我不說者。諸凡夫人",
    "T31n1595_001:0157c24": "無甚深行。不求一切智。根鈍故不為凡夫及",
    "T31n1595_001:0157c25": "二乘說。彼勿執為我者一相起相續長。若",
    "T31n1595_001:0157c26": "眾生依經起邪分別。即執此識為我。恐起邪",
    "T31n1595_001:0157c27": "執故我不為說。",
    "T31n1595_001:0157c28": "論曰。云何此識或說為阿陀那識。釋曰。前",
    "T31n1595_001:0157c29": "已引正理及正教。證此識名阿梨耶。云何今",
    "T31n1595_001:0158a01": "復說此識名阿陀那。",
    "T31n1595_001:0158a02": "論曰。能執持一切有色諸根。一切受生取依",
    "T31n1595_001:0158a03": "止故。何以故。有色諸根此識所執持。不壞不",
    "T31n1595_001:0158a04": "失乃至相續後際。又正受生時由能生取陰",
    "T31n1595_001:0158a05": "故。故六道身皆如是取是取事用識所攝持",
    "T31n1595_001:0158a06": "故。說名阿陀那。釋曰。今立道理為成阿陀",
    "T31n1595_001:0158a07": "那名。道理者能執持一切有色諸根。由此識",
    "T31n1595_001:0158a08": "執持有色五根。不如死人身在黑脹壞等有",
    "T31n1595_001:0158a09": "變異位。若至死位阿梨耶識捨離五根。是時",
    "T31n1595_001:0158a10": "黑脹壞等諸相即起。是故定知。由為此識",
    "T31n1595_001:0158a11": "所執持一期中五根不破壞。一切受生取依",
    "T31n1595_001:0158a12": "止故者。此言重答前問。此識眾生正受生時",
    "T31n1595_001:0158a13": "能生取陰。此取體性識所執持。由此識是",
    "T31n1595_001:0158a14": "正受生識。是故正受生時一切生類皆為此",
    "T31n1595_001:0158a15": "識所攝。一期受身亦為此識所攝。於阿梨耶",
    "T31n1595_001:0158a16": "識中身種子具足故。以是義故阿梨耶識亦",
    "T31n1595_001:0158a17": "名阿陀那。",
    "T31n1595_001:0158a18": "論曰。或說名心。如佛世尊言心意識。釋曰。",
    "T31n1595_001:0158a19": "阿梨耶識及意。見此二義不同心義。亦應有",
    "T31n1595_001:0158a20": "異。此三異相云何。",
    "T31n1595_001:0158a21": "論曰。意有二種。一能與彼生次第緣依故。先",
    "T31n1595_001:0158a22": "滅識為意。又以識生依止為意。釋曰。若心",
    "T31n1595_001:0158a23": "前滅後生。無間能生後心說此名意。復有意",
    "T31n1595_001:0158a24": "能作正生識依止。與現識不相妨。此二為識",
    "T31n1595_001:0158a25": "生緣故名為意。正生者名識。此即意與識",
    "T31n1595_001:0158a26": "異。",
    "T31n1595_001:0158a27": "論曰。二有染污意。與四煩惱恒相應。釋曰。",
    "T31n1595_001:0158a28": "此欲釋阿陀那識。何者四煩惱。",
    "T31n1595_001:0158a29": "論曰。一身見二我慢三我愛四無明。釋曰。",
    "T31n1595_001:0158b01": "我見是執我心。隨此心起我慢。我慢者由我",
    "T31n1595_001:0158b02": "執起高心實無我起。我貪說名我愛。此三惑",
    "T31n1595_001:0158b03": "通以無明為因。謂諦實因果心迷不解。名為",
    "T31n1595_001:0158b04": "無明。",
    "T31n1595_001:0158b05": "論曰。此識是餘煩惱識依止。此煩惱識。由",
    "T31n1595_001:0158b06": "第一依止生。由第二染污。釋曰。此染污識",
    "T31n1595_001:0158b07": "由依止第一識生。由第二識染污。次第已滅",
    "T31n1595_001:0158b08": "說名意。餘識欲生能與生依止故。第二識名",
    "T31n1595_001:0158b09": "染污識。煩惱依止故。若人正起善心亦有此",
    "T31n1595_001:0158b10": "識。",
    "T31n1595_001:0158b11": "論曰。由緣塵及次第能分別故此二名意。",
    "T31n1595_001:0158b12": "釋曰。以能取塵故名識。能與他生依止故名",
    "T31n1595_001:0158b13": "意。第二識是我相等。或依止能分別故名意。",
    "T31n1595_001:0158b14": "論曰。云何得知有染污心。釋曰。以何道理",
    "T31n1595_001:0158b15": "能成立此義。",
    "T31n1595_001:0158b16": "論曰。若無此心獨行無明。則不可說有。釋",
    "T31n1595_001:0158b17": "曰。獨行無明其相云何。若人未得對治道。能",
    "T31n1595_001:0158b18": "障實慧惑名獨行無明。此無明於五識非有。",
    "T31n1595_001:0158b19": "何以故。若人在於五識不能為障。何以故。",
    "T31n1595_001:0158b20": "若是對治道生處。則是障處於染污意識此",
    "T31n1595_001:0158b21": "亦非有。何以故。但由此惑心應染污故。與",
    "T31n1595_001:0158b22": "餘惑相應共行。獨行名則不成。若汝說第六",
    "T31n1595_001:0158b23": "識由獨行無明染污。則第六識一向不清淨。",
    "T31n1595_001:0158b24": "以此無明不暫息。云何施等心成善以第六",
    "T31n1595_001:0158b25": "識。恒與無明相應故。若有人說心與善相應",
    "T31n1595_001:0158b26": "生。此人則有過失。若第六識。恒被染污則",
    "T31n1595_001:0158b27": "不得引對治道生。若有人說染污心相應有",
    "T31n1595_001:0158b28": "別善心。此善心能引生對治道故染污心即",
    "T31n1595_001:0158b29": "滅。若作此說則無過失。",
    "T31n1595_001:0158c01": "論曰。與五識相似此法應無。何以故。此五識",
    "T31n1595_001:0158c02": "共一時有自依止。謂眼等諸根。釋曰。猶如",
    "T31n1595_001:0158c03": "眼識等五識。眼等五根同時為依止。意識必",
    "T31n1595_001:0158c04": "應有同時依止。若不立餘識亦無此依止。如",
    "T31n1595_001:0158c05": "眼識無依止不得生。意識亦應爾。",
    "T31n1595_001:0158c06": "論曰。復次意名應無有義。釋曰。云何無義。",
    "T31n1595_001:0158c07": "若立前滅心為意。此但有名無義。何以故。意",
    "T31n1595_001:0158c08": "以了別為義。於無中云何可立。是識隨六識",
    "T31n1595_001:0158c09": "前已滅。此意名不可得。不能了別以無體故。",
    "T31n1595_001:0158c10": "論曰。復次無想定滅心定。應無有異。何以",
    "T31n1595_001:0158c11": "故。無想定有染污心所顯。滅心定不爾。若不",
    "T31n1595_001:0158c12": "爾此二定應不異。釋曰。若人立有染污心。",
    "T31n1595_001:0158c13": "此人於無想定則說有染污心。於滅心定則",
    "T31n1595_001:0158c14": "說無染污心。對此人二定則有差別。若不如",
    "T31n1595_001:0158c15": "此於二定意識不行故。二定則無異。",
    "T31n1595_001:0158c16": "論曰。復次於無想天一期應成無流無失。無",
    "T31n1595_001:0158c17": "染污故。於中若無我見及我慢等。復次一切",
    "T31n1595_001:0158c18": "時中起我執。遍善惡無記心中。若不如此",
    "T31n1595_001:0158c19": "但惡心與我執等相應故。我及我所。此惑得",
    "T31n1595_001:0158c20": "行。於善無記中則不得行。若立二心同時生",
    "T31n1595_001:0158c21": "無此過失。若立與第六識相應行。有此過失。",
    "T31n1595_001:0158c22": "釋曰。於無想天生若無染污心。一期生中",
    "T31n1595_001:0158c23": "則無我執及我慢等。此生便無流失。此定不",
    "T31n1595_001:0158c24": "應為聖人所厭惡。既為聖人所厭惡。故知此",
    "T31n1595_001:0158c25": "定有染污識。由我執恒相隨施等諸善常為",
    "T31n1595_001:0158c26": "我執所雜我執恒隨。若離無明則無此事。此",
    "T31n1595_001:0158c27": "無明若離依止則不得有。此無明依止。若離",
    "T31n1595_001:0158c28": "阿陀那識無有別體。",
    "T31n1595_001:0158c29": "論曰。",
    "T31n1595_001:0159a01": "　無獨行無明　　及相似五識",
    "T31n1595_001:0159a02": "　二定無差別　　意名無有義",
    "T31n1595_001:0159a03": "　無想無我執　　一期生無流",
    "T31n1595_001:0159a04": "　善惡無記中　　我執不應起",
    "T31n1595_001:0159a05": "　離污心不有　　二與三相違",
    "T31n1595_001:0159a06": "　無此一切處　　我執不得生",
    "T31n1595_001:0159a07": "　證見真實義　　惑障令不起",
    "T31n1595_001:0159a08": "　恒行一切處　　名獨行無明",
    "T31n1595_001:0159a09": "論曰。此心染污故無記性攝。釋曰。此心是",
    "T31n1595_001:0159a10": "無明所依。於三性中此心屬何性。由染污故",
    "T31n1595_001:0159a11": "屬有覆無記性。何以故。有染污故。云何有染",
    "T31n1595_001:0159a12": "污。",
    "T31n1595_001:0159a13": "論曰。恒與四惑相應。釋曰。不了無我境故",
    "T31n1595_001:0159a14": "起我執。由我執起我愛我慢。此四惑一切處",
    "T31n1595_001:0159a15": "恒起。",
    "T31n1595_001:0159a16": "論曰。譬如色無色界惑是有覆無記。此二界",
    "T31n1595_001:0159a17": "煩惱奢摩他所藏故。釋曰。界以生性為義。",
    "T31n1595_001:0159a18": "離婬欲及段食欲。由色欲生故名色界。離下",
    "T31n1595_001:0159a19": "二界欲由無色欲生故名無色界。此二界惑",
    "T31n1595_001:0159a20": "雖與第六麁識相應。不失無記性。由八定所",
    "T31n1595_001:0159a21": "藏故。此惑若在欲界散心應成不善。由依止",
    "T31n1595_001:0159a22": "麁故。若與第二識相應。雖不在定中亦非不",
    "T31n1595_001:0159a23": "善以依止最細故。若在色無色界。依止雖麁",
    "T31n1595_001:0159a24": "八定所攝。心軟滑故。亦非不善。能生生死亦",
    "T31n1595_001:0159a25": "非是善故。屬有覆無記性。第二識所起惑亦",
    "T31n1595_001:0159a26": "爾。依止細故非不善。是生死因故亦非是善。",
    "T31n1595_001:0159a27": "論曰。此心恒生不廢。釋曰。此染污心三性",
    "T31n1595_001:0159a28": "中。八定無想定無想天處。恒生不廢。",
    "T31n1595_001:0159a29": "論曰。尋第二體離阿梨耶識不可得。釋曰。",
    "T31n1595_001:0159b01": "第二識緣第一識起我執。若離第一識此識",
    "T31n1595_001:0159b02": "不得起。故知有第一識今成就第二識。為顯",
    "T31n1595_001:0159b03": "第一識故。",
    "T31n1595_001:0159b04": "論曰。是故阿梨耶識成就為意。依此以為種",
    "T31n1595_001:0159b05": "子餘識得生。釋曰。離第一識無別識體為",
    "T31n1595_001:0159b06": "第二識。因及生起識因。佛說心名。此名目第",
    "T31n1595_001:0159b07": "二識。佛說識名。此名目六識。佛說意名。此名",
    "T31n1595_001:0159b08": "目第一識。何以故。第二識及生起識。若前已",
    "T31n1595_001:0159b09": "滅後識欲生。必依第一識生及能生自類故。",
    "T31n1595_001:0159b10": "說名意根。",
    "T31n1595_001:0159b11": "論曰。云何此意復說為心。多種熏習種子所",
    "T31n1595_001:0159b12": "聚故。釋曰。第一識或名質多。質多名有何",
    "T31n1595_001:0159b13": "義。謂種種義及滋長義。種種者自有十義。一",
    "T31n1595_001:0159b14": "增上緣。二緣緣。三解相。四共作。五染污。六",
    "T31n1595_001:0159b15": "業熏習。七因八果。九道十地。此義中各有多",
    "T31n1595_001:0159b16": "種義故名種種。滋長有三義。一由此十法聚",
    "T31n1595_001:0159b17": "集。令心相續久住。二此心能攝持一切法種",
    "T31n1595_001:0159b18": "子。三是種種法熏習種子之所滋長。種子者。",
    "T31n1595_001:0159b19": "謂功能差別因。所滋長者。謂變異為三界。由",
    "T31n1595_001:0159b20": "此義故。佛說第一識亦名質多。",
    "T31n1595_001:0159b21": "論曰。云何於聲聞乘不說此心相。及說阿梨",
    "T31n1595_001:0159b22": "耶阿陀那名。微細境界所攝故。釋曰。問各",
    "T31n1595_001:0159b23": "問名體。答通答兩問。此識於所知中最微",
    "T31n1595_001:0159b24": "細。以非二乘所緣故。此識亦是境界。若求",
    "T31n1595_001:0159b25": "佛果人必須通達此識。此識是應知等九義",
    "T31n1595_001:0159b26": "所依藏故。故名所攝。復次菩薩有微細境界",
    "T31n1595_001:0159b27": "藏。此識難解。故屬微細境界藏攝。",
    "T31n1595_001:0159b28": "論曰。何以故。聲聞人無有勝位。為得一切智",
    "T31n1595_001:0159b29": "智。釋曰。何故於聲聞乘不說微細境界。聲",
    "T31n1595_001:0159c01": "聞人不作正勤求知如來境界。修行唯為自",
    "T31n1595_001:0159c02": "利故。諸聲聞人惑障由苦等智麁淺觀行。可",
    "T31n1595_001:0159c03": "得除滅。",
    "T31n1595_001:0159c04": "論曰。是故於聲聞人離此說由成就智。令本",
    "T31n1595_001:0159c05": "願圓滿故不為說。釋曰。諸佛見聲聞人少欲",
    "T31n1595_001:0159c06": "知足。求除自惑障。此障若離此智由餘智可",
    "T31n1595_001:0159c07": "得滅除。本願得成。不為解脫他障不發願求",
    "T31n1595_001:0159c08": "如來法身。修行微細甚深道。故不為說。",
    "T31n1595_001:0159c09": "論曰。諸菩薩應有勝位。為得一切智智故佛",
    "T31n1595_001:0159c10": "為說。釋曰。諸菩薩求滅自他惑障及智障",
    "T31n1595_001:0159c11": "故。修行正勤故。為諸菩薩說。",
    "T31n1595_001:0159c12": "論曰。何以故。若離此智得無上菩提。無有是",
    "T31n1595_001:0159c13": "處。釋曰。若離甚深微細境。十種次第修則",
    "T31n1595_001:0159c14": "不得成。若離此修心。煩惱易除法身易得。無",
    "T31n1595_001:0159c15": "有此義。",
    "T31n1595_001:0159c16": "論曰。復次此識於聲聞乘。由別名如來曾顯。",
    "T31n1595_001:0159c17": "釋曰。復有別道理可信此識是有。何以故。",
    "T31n1595_001:0159c18": "於聲聞乘此義由別名。處處顯現。",
    "T31n1595_001:0159c19": "論曰。如增一阿含經言。於世間喜樂阿梨耶。",
    "T31n1595_001:0159c20": "愛阿梨耶。習阿梨耶。著阿梨耶。為滅阿梨耶。",
    "T31n1595_001:0159c21": "如來說正法。釋曰。初句略說根本。後以三句",
    "T31n1595_001:0159c22": "約現在過去未來。更廣釋之。著阿梨耶者。約",
    "T31n1595_001:0159c23": "現在世。習阿梨耶者約過去世。愛阿梨耶者。",
    "T31n1595_001:0159c24": "約未來世。復有別釋。喜樂阿梨耶是現在世。",
    "T31n1595_001:0159c25": "云何現在世。喜樂阿梨耶由過去世著阿梨",
    "T31n1595_001:0159c26": "耶故。由過去現在數習阿梨耶。是故未來愛",
    "T31n1595_001:0159c27": "阿梨耶。復次或執此四句義不異。若不異云",
    "T31n1595_001:0159c28": "何有四句。如決定藏論所明。有二種愛。謂有",
    "T31n1595_001:0159c29": "愛無有愛。有愛即三界愛。無有愛謂愛三界",
    "T31n1595_001:0160a01": "斷。喜樂者若人生在欲界。緣已得塵生喜緣。",
    "T31n1595_001:0160a02": "未得塵生樂著者。若人生在色界。未離欲色",
    "T31n1595_001:0160a03": "界。貪著色界生及色界塵由已得色界定。於",
    "T31n1595_001:0160a04": "定生染。不樂所未得定。於中執為解脫故說",
    "T31n1595_001:0160a05": "名著。習者若人生無色界。未離欲無色界。",
    "T31n1595_001:0160a06": "先且觀欲界過失。生色界欲。後觀色界過",
    "T31n1595_001:0160a07": "失捨色界欲生無色界欲。此欲由習諸定所",
    "T31n1595_001:0160a08": "成故說名習。此三名有愛依常見起。愛者若",
    "T31n1595_001:0160a09": "人多行惡。畏受苦報。或執斷見求不更生",
    "T31n1595_001:0160a10": "故。說名愛。此一即無有愛。依斷見起。或約四",
    "T31n1595_001:0160a11": "倒釋四句或約四愛釋四句。即飲食衣服住",
    "T31n1595_001:0160a12": "處有無有愛。或欲顯自法辯令弟子得法辯",
    "T31n1595_001:0160a13": "因。或欲顯一義有多名。或欲令鈍根人。若忘",
    "T31n1595_001:0160a14": "此義由別名還得憶。或欲令鈍根人因重說",
    "T31n1595_001:0160a15": "名故得解。或欲令別方弟子若不解一名。由",
    "T31n1595_001:0160a16": "餘名得解故說四句。名異義同。",
    "T31n1595_001:0160a17": "論曰。世間樂聽。釋曰。依信智兩根。",
    "T31n1595_001:0160a18": "論曰。故屬耳。釋曰。顯離散亂心。即是定",
    "T31n1595_001:0160a19": "根。",
    "T31n1595_001:0160a20": "論曰。作意欲知。釋曰。顯起恭敬不放逸。",
    "T31n1595_001:0160a21": "即是念根。",
    "T31n1595_001:0160a22": "論曰。生起正勤。釋曰。因此起勇猛。捨惡取",
    "T31n1595_001:0160a23": "善即是精進根。此中所明是即三慧。",
    "T31n1595_001:0160a24": "論曰。方得滅盡阿梨耶。釋曰。此明道果。即",
    "T31n1595_001:0160a25": "是盡無生智。",
    "T31n1595_001:0160a26": "論曰。乃至受行如來正法及似法。釋曰。如",
    "T31n1595_001:0160a27": "教而行。是名受行如來所說名句味稱正法。",
    "T31n1595_001:0160a28": "名句味所目義稱似法。復次正法謂正說。似",
    "T31n1595_001:0160a29": "法謂正行正得。復次正法以阿含為體。似法",
    "T31n1595_001:0160b01": "以所得為體。",
    "T31n1595_001:0160b02": "論曰。由如來出世是第一希有。不可思議法",
    "T31n1595_001:0160b03": "於世間顯現。如本識此如來出世四種功德。",
    "T31n1595_001:0160b04": "經由別義。於聲聞乘此識已顯現。釋曰。別",
    "T31n1595_001:0160b05": "義有三種。一別意。如來欲說自出世功德。非",
    "T31n1595_001:0160b06": "欲顯阿梨耶識。此識與功德相應故說此識。",
    "T31n1595_001:0160b07": "二別名。如來但說名不說義。三別義。微細境",
    "T31n1595_001:0160b08": "所攝於二乘不宜說。但由義相應故。說名不",
    "T31n1595_001:0160b09": "釋義。",
    "T31n1595_001:0160b10": "攝大乘論釋卷第一"
}