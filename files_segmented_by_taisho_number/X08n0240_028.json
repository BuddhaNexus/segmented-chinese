{
    "X08n0240_028:0690a11": "大方廣佛華嚴經綱要卷第二十八",
    "X08n0240_028:0690a12": "于闐國三藏沙門實叉難陀　譯經",
    "X08n0240_028:0690a13": "清涼山大華嚴寺沙門澄觀　疏義",
    "X08n0240_028:0690a14": "明匡山法雲寺憨山沙門德清提挈",
    "X08n0240_028:0690a15": "十迴向品第二十五之六",
    "X08n0240_028:0690a16": "佛子。菩薩摩訶薩。若見如來出興於世開演正法。以",
    "X08n0240_028:0690a17": "大音聲普告一切。如來出世如來出世。令諸眾生得",
    "X08n0240_028:0690a18": "聞佛名捨離一切我慢戲論。復更勸導令速見佛。令",
    "X08n0240_028:0690a19": "憶念佛。令歸向佛。令攀緣佛。令觀察佛。令讚歎佛。復",
    "X08n0240_028:0690a20": "為廣說佛難值遇。千萬億劫時乃一出。眾生由此得",
    "X08n0240_028:0690a21": "見於佛。生清淨信。踊躍歡喜尊重供養。復於佛所聞",
    "X08n0240_028:0690a22": "諸佛名。轉更值遇無數諸佛。植諸善本修習增長。爾",
    "X08n0240_028:0690a23": "時無數百千萬億那由他眾生。因見佛故。皆得清淨",
    "X08n0240_028:0690a24": "究竟調伏。彼諸眾生於菩薩所皆生最上善知識想。",
    "X08n0240_028:0690b01": "因菩薩故成就佛法。以無數劫所種善根普於世間",
    "X08n0240_028:0690b02": "施作佛事。佛子。菩薩摩訶薩開示眾生令見佛時。以",
    "X08n0240_028:0690b03": "諸善根如是迴向。所謂願一切眾生不待勸誘自往",
    "X08n0240_028:0690b04": "見佛。承事供養皆令歡喜。願一切眾生常樂見佛。心",
    "X08n0240_028:0690b05": "無廢捨。願一切眾生常勤修習廣大智慧。受持一切",
    "X08n0240_028:0690b06": "諸佛法藏。願一切眾生隨所聞聲皆悟佛法。於無量",
    "X08n0240_028:0690b07": "劫修菩薩行。願一切眾生安住正念。恒以智眼見佛",
    "X08n0240_028:0690b08": "出興。願一切眾生不念異業。常憶見佛勤修十力。願",
    "X08n0240_028:0690b09": "一切眾生於一切處常見諸佛。了達如來徧空法界。",
    "X08n0240_028:0690b10": "願一切眾生皆得具足佛自在身。普於十方成道說",
    "X08n0240_028:0690b11": "法。願一切眾生遇善知識常聞佛法。於諸如來得不",
    "X08n0240_028:0690b12": "壞信。願一切眾生悉能稱歎諸佛出興。令其見者普",
    "X08n0240_028:0690b13": "得清淨。是為菩薩摩訶薩歎佛出世善根迴向。為令",
    "X08n0240_028:0690b14": "眾生見一切佛供養承事於無上法究竟清淨故。",
    "X08n0240_028:0690b15": "第四十六歎佛出興。如上大威光童子偈聲普告",
    "X08n0240_028:0690b16": "等。初施行者即法施行。於中法施獲益。初聞名離",
    "X08n0240_028:0690b17": "惑益。二見身起行益。三讚歎增敬益。四展轉增長",
    "X08n0240_028:0690b18": "益。",
    "X08n0240_028:0690b19": "佛子。菩薩摩訶薩捨於大地。或施諸佛造立精舍。或",
    "X08n0240_028:0690b20": "施菩薩及善知識隨意所用。或施眾僧以為住處。或",
    "X08n0240_028:0690b21": "施父母。或施別人。聲聞獨覺種種福田。乃至一切貧",
    "X08n0240_028:0690b22": "窮孤露及餘四眾。隨意悉與令無所乏。或施造立如",
    "X08n0240_028:0690b23": "來塔廟。於如是等諸處之中悉為辦具資生什物。令",
    "X08n0240_028:0690b24": "隨意用無所恐懼。菩薩摩訶薩隨何方所布施地時。",
    "X08n0240_028:0690c01": "以諸善根如是迴向。所謂願一切眾生具足清淨一",
    "X08n0240_028:0690c02": "切智地。悉到普賢眾行彼岸。願一切眾生得總持地",
    "X08n0240_028:0690c03": "正念受持一切佛法。願一切眾生得住持力。常能守",
    "X08n0240_028:0690c04": "護一切佛教。願一切眾生得如地心。於諸眾生意常",
    "X08n0240_028:0690c05": "清淨無有惡念。願一切眾生持諸佛種。成就菩薩諸",
    "X08n0240_028:0690c06": "地次第無有斷絕。願一切眾生普為一切作安隱處。",
    "X08n0240_028:0690c07": "悉令調伏住清淨道。願一切眾生同諸如來利益世",
    "X08n0240_028:0690c08": "間。普使勤修安住佛力。願一切眾生普為世間之所",
    "X08n0240_028:0690c09": "愛樂。悉令安住無上佛樂。願一切眾生獲善方便。住",
    "X08n0240_028:0690c10": "佛諸力無畏法中。願一切眾生得如地智。自在修行",
    "X08n0240_028:0690c11": "一切佛法。是為菩薩摩訶薩施大地時善根迴向。為",
    "X08n0240_028:0690c12": "令眾生皆得究竟一切如來清淨地故。",
    "X08n0240_028:0690c13": "第四十七施大地。言大地。但通相言耳。略列諸田",
    "X08n0240_028:0690c14": "中。實通一切。言別人者謂有資財人。非敬非悲故。",
    "X08n0240_028:0690c15": "言善知識要在益我。然所施之田有敬悲恩德四",
    "X08n0240_028:0690c16": "種之不同。疏有多釋。今此中菩薩施心。悲智齊於",
    "X08n0240_028:0690c17": "虗空。事物窮乎法界。施田凡聖盡於十方。故三事",
    "X08n0240_028:0690c18": "性空深無底。三事殊特勝無比。三事廣大徧無涯。",
    "X08n0240_028:0690c19": "三事相融俱無礙。迴向行中十願。初一果地。餘九",
    "X08n0240_028:0690c20": "因地。",
    "X08n0240_028:0690c21": "佛子。菩薩摩訶薩布施僮僕。供養一切諸佛菩薩真",
    "X08n0240_028:0690c22": "善知識。或施僧寶。或奉父母尊勝福田。或復給侍病",
    "X08n0240_028:0690c23": "苦眾生。令無闕乏以存其命。或復施與貧窮孤露及",
    "X08n0240_028:0690c24": "餘一切無瞻侍者。或為守護如來塔廟。或為書持諸",
    "X08n0240_028:0691a01": "佛正法。以百千億那由他僕。使隨時給施。其諸僕使",
    "X08n0240_028:0691a02": "皆聰慧善巧性自調順。常勤精進無有懈惰。具質直",
    "X08n0240_028:0691a03": "心。安樂心。利益心。仁慈心。恭恪心。無怨恨心。無讎敵",
    "X08n0240_028:0691a04": "心。能隨受者方俗所宜。於彼彼中作諸利益。又皆從",
    "X08n0240_028:0691a05": "菩薩淨業所感。才能技藝。工巧算數。靡不通達。善能",
    "X08n0240_028:0691a06": "供侍悅可其心。菩薩爾時以諸善根如是迴向。所謂",
    "X08n0240_028:0691a07": "願一切眾生得調順心。一切佛所修習善根。願一切",
    "X08n0240_028:0691a08": "眾生隨順供養一切諸佛。於佛所說悉能聽受。願一",
    "X08n0240_028:0691a09": "切眾生得佛攝受。常觀如來更無餘念。願一切眾生",
    "X08n0240_028:0691a10": "不壞佛種。勤修一切順佛善根。願一切眾生常勤供",
    "X08n0240_028:0691a11": "養一切諸佛。無空過時。願一切眾生攝持一切諸佛",
    "X08n0240_028:0691a12": "妙義。言詞清淨遊行無畏。願一切眾生常樂見佛心",
    "X08n0240_028:0691a13": "無厭足。於諸佛所不惜身命。願一切眾生得見諸佛。",
    "X08n0240_028:0691a14": "心無染著離世所依。願一切眾生但歸於佛。永離一",
    "X08n0240_028:0691a15": "切邪歸依處。願一切眾生隨順佛道。心常樂觀無上",
    "X08n0240_028:0691a16": "佛法。是為菩薩摩訶薩施僕使時善根迴向。為令眾",
    "X08n0240_028:0691a17": "生遠離塵垢淨治佛地能現如來自在身故。",
    "X08n0240_028:0691a18": "第四十八施僮僕。少美曰僮。以擬瞻侍。執守曰僕。",
    "X08n0240_028:0691a19": "以備勞役。然不放從良。而施與人。還令成僕者。以",
    "X08n0240_028:0691a20": "菩薩行海無善不修。若放從良有三義闕。一行海",
    "X08n0240_028:0691a21": "不具。二彼僕本願不滿。三佛果闕此應機之德。",
    "X08n0240_028:0691a22": "佛子。菩薩摩訶薩以身布施諸來乞者。布施之時生",
    "X08n0240_028:0691a23": "謙下心。生如地心。生忍受眾苦無變動心。生給侍眾",
    "X08n0240_028:0691a24": "生不疲厭心。生於諸眾生猶如慈母所有眾善悉迴",
    "X08n0240_028:0691b01": "與心。生於諸愚險極惡眾生種種侵陵皆寬宥心。安",
    "X08n0240_028:0691b02": "住善根精勤給事。菩薩爾時悉以善根如是迴向。所",
    "X08n0240_028:0691b03": "謂願一切眾生隨其所須常無闕乏。修菩薩行恒不",
    "X08n0240_028:0691b04": "間斷。不捨一切菩薩義利。善住菩薩所行之道。了達",
    "X08n0240_028:0691b05": "菩薩平等法性。得在如來種族之數。住真實語。持菩",
    "X08n0240_028:0691b06": "薩行。令諸世間得淨佛法。深心信解證法究竟。令諸",
    "X08n0240_028:0691b07": "眾生出生清淨增上善根。住大功德具一切智。又以",
    "X08n0240_028:0691b08": "此善根。令一切眾生常得供養一切諸佛。解一切法",
    "X08n0240_028:0691b09": "受持讀誦。不忘不失不壞不散。心善調伏。不調令調。",
    "X08n0240_028:0691b10": "以寂靜法而調習之。令彼眾生於諸佛所住如是事。",
    "X08n0240_028:0691b11": "又以此善根令一切眾生作第一塔。應受世間種種",
    "X08n0240_028:0691b12": "供養。令一切眾生成最上福田。得佛智慧開悟一切。",
    "X08n0240_028:0691b13": "令一切眾生作最上受者。普能饒益一切眾生。令一",
    "X08n0240_028:0691b14": "切眾生成最上福利。能使具足一切善根。令一切眾",
    "X08n0240_028:0691b15": "生成第一好施處。能使獲得無量福報。令一切眾生",
    "X08n0240_028:0691b16": "於三界中皆得出離。令一切眾生作第一導師。能為",
    "X08n0240_028:0691b17": "世間示如實道。令一切眾生得妙總持具持一切諸",
    "X08n0240_028:0691b18": "佛正法。令一切眾生證得無量第一法界。具足虗空",
    "X08n0240_028:0691b19": "無礙正道。是為菩薩摩訶薩施自己身善根迴向。為",
    "X08n0240_028:0691b20": "令眾生皆得應供無量智身故。",
    "X08n0240_028:0691b21": "第四十九捨自身為僕。迴向行中有二十願。前十",
    "X08n0240_028:0691b22": "進善後十住持。",
    "X08n0240_028:0691b23": "佛子。菩薩摩訶薩聞法喜悅生淨信心。能以其身供",
    "X08n0240_028:0691b24": "養諸佛。欣樂信解無上法寶。於諸佛所生父母想。讀",
    "X08n0240_028:0691c01": "誦受持無礙道法。普入無數那由他法大智慧寶諸",
    "X08n0240_028:0691c02": "善根門。心常憶念無量諸佛。入佛境界深遠義理。能",
    "X08n0240_028:0691c03": "以如來微密梵音興佛法雲。雨佛法雨。勇猛自在能",
    "X08n0240_028:0691c04": "分別說一切智人第一之地。具足成就薩婆若乘。以",
    "X08n0240_028:0691c05": "無量百千億那由他大法成滿諸根。佛子。菩薩摩訶",
    "X08n0240_028:0691c06": "薩於諸佛所聞如是法。歡喜無量安住正法。自斷疑",
    "X08n0240_028:0691c07": "惑亦令他斷。心恒怡暢功德成滿。善根具足。意恒相",
    "X08n0240_028:0691c08": "續利益眾生。心常不匱。獲最勝智成金剛藏。親近諸",
    "X08n0240_028:0691c09": "佛淨諸佛剎。常勤供養一切如來。菩薩爾時以諸善",
    "X08n0240_028:0691c10": "根如是迴向。所謂願一切眾生皆得圓滿最勝之身。",
    "X08n0240_028:0691c11": "一切諸佛之所攝受。願一切眾生常近諸佛依諸佛",
    "X08n0240_028:0691c12": "住。恒得覲仰未曾遠離。願一切眾生皆得清淨不壞",
    "X08n0240_028:0691c13": "之身。具足一切功德智慧。願一切眾生常勤供養一",
    "X08n0240_028:0691c14": "切諸佛。行無所得究竟梵行。願一切眾生得無我身",
    "X08n0240_028:0691c15": "離我我所。願一切眾生悉能分身徧十方剎。猶如影",
    "X08n0240_028:0691c16": "現而無來往。願一切眾生得自在身。普往十方無我",
    "X08n0240_028:0691c17": "無受。願一切眾生從佛身生。處在如來無上身家。願",
    "X08n0240_028:0691c18": "一切眾生得法力身。忍辱大力無能壞者。願一切眾",
    "X08n0240_028:0691c19": "生得無比身。成就如來清淨法身。願一切眾生成就",
    "X08n0240_028:0691c20": "出世功德之身。生無所得清淨法界。是為菩薩摩訶",
    "X08n0240_028:0691c21": "薩以身供佛善根迴向。為令眾生永住三世諸佛家",
    "X08n0240_028:0691c22": "故。",
    "X08n0240_028:0691c23": "第五十聞法喜悅捨身供佛。施行者即財法二供。",
    "X08n0240_028:0691c24": "初行體。欣樂下自利行。能以下利他行。",
    "X08n0240_028:0692a01": "佛子。菩薩摩訶薩以身布施一切眾生。為欲普令成",
    "X08n0240_028:0692a02": "就善根憶念善根。菩薩摩訶薩自願其身為大明燈。",
    "X08n0240_028:0692a03": "普能照耀一切眾生。為眾樂具。普能攝受一切眾生。",
    "X08n0240_028:0692a04": "為妙法藏。普能任持一切眾生。為淨光明。普能開曉",
    "X08n0240_028:0692a05": "一切眾生。為世光影。普令眾生常得覩見。為善根因",
    "X08n0240_028:0692a06": "緣。普令眾生常得值遇。為真善知識。令一切眾生悉",
    "X08n0240_028:0692a07": "蒙教誘。為平坦道。令一切眾生皆得履踐。為無有上",
    "X08n0240_028:0692a08": "具足安樂。令一切眾生離苦清淨。為明淨日。普作世",
    "X08n0240_028:0692a09": "間平等利益。菩薩爾時以諸善根如是迴向。所謂願",
    "X08n0240_028:0692a10": "一切眾生常親近佛入佛智地。願一切眾生得隨順",
    "X08n0240_028:0692a11": "智。住無上覺。願一切眾生常處佛會。意善調伏。願一",
    "X08n0240_028:0692a12": "切眾生所行有則。具佛威儀。願一切眾生悉得涅槃",
    "X08n0240_028:0692a13": "深解法義。願一切眾生具知足行。生如來家。願一切",
    "X08n0240_028:0692a14": "眾生捨無明欲住佛志樂。願一切眾生生勝善根坐",
    "X08n0240_028:0692a15": "菩提樹。願一切眾生殺煩惱賊離怨害心。願一切眾",
    "X08n0240_028:0692a16": "生具足護持一切佛法。是為菩薩摩訶薩以身布施",
    "X08n0240_028:0692a17": "一切眾生善根迴向。為欲利益一切眾生令得無上",
    "X08n0240_028:0692a18": "安隱處故。",
    "X08n0240_028:0692a19": "第五十一以身布施一切眾生行中。亦事法二行。",
    "X08n0240_028:0692a20": "後菩薩下別顯中。若約事則身為日月光明河池",
    "X08n0240_028:0692a21": "泉井以施於物。以三種世間身得自在故。若約法",
    "X08n0240_028:0692a22": "則法燈照耀。法日利益等。迴向行中。然施行以身",
    "X08n0240_028:0692a23": "就生。故願翻眾生以身近佛。",
    "X08n0240_028:0692a24": "佛子。菩薩摩訶薩自以其身給侍諸佛。於諸佛所。念",
    "X08n0240_028:0692b01": "報重恩如父母想。於諸如來起深信樂。以清淨心護",
    "X08n0240_028:0692b02": "佛菩提。住諸佛法離世間想。生如來家隨順諸佛。離",
    "X08n0240_028:0692b03": "魔境界。了達一切諸佛所行。成就一切諸佛法器。菩",
    "X08n0240_028:0692b04": "薩爾時以此善根如是迴向。所謂願一切眾生得清",
    "X08n0240_028:0692b05": "淨心。一切智寶而自莊嚴。願一切眾生住善調伏。遠",
    "X08n0240_028:0692b06": "離一切諸不善業。願一切眾生得不可壞堅固眷屬。",
    "X08n0240_028:0692b07": "普能攝受諸佛正法。願一切眾生為佛弟子。到於菩",
    "X08n0240_028:0692b08": "薩灌頂之地。願一切眾生常為諸佛之所攝受。永離",
    "X08n0240_028:0692b09": "一切不善之法。願一切眾生隨順諸佛。修行菩薩最",
    "X08n0240_028:0692b10": "勝之法。願一切眾生入佛境界。悉皆得授一切智記。",
    "X08n0240_028:0692b11": "願一切眾生與諸如來皆悉平等。一切佛法無不自",
    "X08n0240_028:0692b12": "在。願一切眾生悉為諸佛之所攝受。常能修習無取",
    "X08n0240_028:0692b13": "著業。願一切眾生常為諸佛第一侍者。一切佛所修",
    "X08n0240_028:0692b14": "智慧行。是為菩薩摩訶薩給侍諸佛善根迴向。為欲",
    "X08n0240_028:0692b15": "證得諸佛菩提。為欲救護一切眾生。為欲出離一切",
    "X08n0240_028:0692b16": "三界。為欲成就無損惱心。為得無量廣大菩提。為欲",
    "X08n0240_028:0692b17": "成就照佛法智。為欲常蒙諸佛攝受。為得諸佛之所",
    "X08n0240_028:0692b18": "護持。為欲信解一切佛法。為欲成就與三世佛平等",
    "X08n0240_028:0692b19": "善根。為欲圓滿無悔恨心證得一切諸佛法故。",
    "X08n0240_028:0692b20": "第五十二施身給侍諸佛。行中亦有心持身持。",
    "X08n0240_028:0692b21": "佛子。菩薩摩訶薩布施國土一切諸物。乃至王位悉",
    "X08n0240_028:0692b22": "亦能捨。於諸世事心得自在。無繫無縛無所戀著。遠",
    "X08n0240_028:0692b23": "離惡業。饒益眾生。不著業果。不樂世法。不復貪染諸",
    "X08n0240_028:0692b24": "有生處。雖住世間非此處生。心不執著蘊界處法。於",
    "X08n0240_028:0692c01": "內外法心無依住。常不忘失諸菩薩行。未曾遠離諸",
    "X08n0240_028:0692c02": "善知識。持諸菩薩廣大行願。常樂承事一切善友。菩",
    "X08n0240_028:0692c03": "薩爾時以此善根如是迴向。所謂願一切眾生為大",
    "X08n0240_028:0692c04": "法王。於法自在到於彼岸。願一切眾生成佛法王。摧",
    "X08n0240_028:0692c05": "滅一切煩惱怨賊。願一切眾生住佛王位。得如來智",
    "X08n0240_028:0692c06": "開演佛法。願一切眾生住佛境界。能轉無上自在法",
    "X08n0240_028:0692c07": "輪。願一切眾生生如來家於佛自在。護持佛種永使",
    "X08n0240_028:0692c08": "不絕。願一切眾生開示無量法王正法。成就無邊諸",
    "X08n0240_028:0692c09": "大菩薩。願一切眾生住淨法界為大法王。現佛出興",
    "X08n0240_028:0692c10": "相繼不斷。願一切眾生於諸世界作智慧王。化導羣",
    "X08n0240_028:0692c11": "生無時暫捨。願一切眾生普為法界虗空界等諸世",
    "X08n0240_028:0692c12": "界中一切眾生作法施主。使其咸得住於大乘。願一",
    "X08n0240_028:0692c13": "切眾生得成具足眾善之王。與三世佛善根齊等。是",
    "X08n0240_028:0692c14": "為菩薩摩訶薩布施王位善根迴向。為欲令彼一切",
    "X08n0240_028:0692c15": "眾生究竟住於安隱處故。",
    "X08n0240_028:0692c16": "第五十三施國所有乃至王位行中初明事行。後",
    "X08n0240_028:0692c17": "於諸下明其心捨。棄萬乘如脫履。何繫縛哉。",
    "X08n0240_028:0692c18": "佛子。菩薩摩訶薩見有人來乞王京都嚴麗大城及",
    "X08n0240_028:0692c19": "以關防所有輸稅。盡皆施與心無恡惜。專向菩提發",
    "X08n0240_028:0692c20": "大誓願。住於大慈。行於大悲。志意歡悅利益眾生。以",
    "X08n0240_028:0692c21": "廣大智解了深法。安住諸法平等法性。發心為求一",
    "X08n0240_028:0692c22": "切智故。於自在法起深樂故。於自在智求證得故。淨",
    "X08n0240_028:0692c23": "修一切諸功德故。住於堅固廣大智故。廣集一切諸",
    "X08n0240_028:0692c24": "善根故。修行一切佛法願故。自然覺悟大智法故。安",
    "X08n0240_028:0693a01": "住菩提心無退故。修習一切菩薩行願一切種智盡",
    "X08n0240_028:0693a02": "究竟故。而行布施。以此善根如是迴向。所謂願一切",
    "X08n0240_028:0693a03": "眾生悉能嚴淨無量剎土。奉施諸佛以為住處。願一",
    "X08n0240_028:0693a04": "切眾生常樂居止阿蘭若處。寂靜不動。願一切眾生",
    "X08n0240_028:0693a05": "永不依止王都聚落。心樂寂靜永得究竟。願一切眾",
    "X08n0240_028:0693a06": "生永不樂著一切世間。於世語言常樂遠離。願一切",
    "X08n0240_028:0693a07": "眾生得離貪心。施諸所有心無中悔。願一切眾生得",
    "X08n0240_028:0693a08": "出離心捨諸家業。願一切眾生得無恡心常行惠施。",
    "X08n0240_028:0693a09": "願一切眾生得不著心離居家法。願一切眾生得離",
    "X08n0240_028:0693a10": "眾苦除滅一切災橫怖畏。願一切眾生嚴淨十方一",
    "X08n0240_028:0693a11": "切世界。奉施諸佛。是為菩薩摩訶薩布施王都善根",
    "X08n0240_028:0693a12": "迴向。為令眾生悉能嚴淨諸佛剎故。",
    "X08n0240_028:0693a13": "第五十四施王都城。",
    "X08n0240_028:0693a14": "佛子。菩薩摩訶薩所有一切內宮眷屬妓侍眾女。皆",
    "X08n0240_028:0693a15": "顏貌端正才能具足。談笑歌舞悉皆巧妙。種種衣服",
    "X08n0240_028:0693a16": "種種華香。而以嚴身。見者歡喜情無厭足。如是寶女",
    "X08n0240_028:0693a17": "百千萬億那由他數。皆由菩薩善業所生。隨意自在",
    "X08n0240_028:0693a18": "敬順無失。盡以布施諸來乞者。而於其中無愛樂心。",
    "X08n0240_028:0693a19": "無顧戀心。無躭著心。無繫縛心。無執取心。無貪染心。",
    "X08n0240_028:0693a20": "無分別心。無隨逐心。無取相心。無樂欲心。菩薩爾時",
    "X08n0240_028:0693a21": "觀諸善根。為欲令一切眾生咸得出離故迴向。得佛",
    "X08n0240_028:0693a22": "法喜故迴向。於不堅固中而得堅固故迴向。得金剛",
    "X08n0240_028:0693a23": "智不可壞心故迴向。入佛道場故迴向。到於彼岸故",
    "X08n0240_028:0693a24": "迴向。得無上菩提心故迴向。能以智慧了達諸法故",
    "X08n0240_028:0693b01": "迴向。出生一切善根故迴向。入三世諸佛家故迴向。",
    "X08n0240_028:0693b02": "佛子。菩薩摩訶薩住如是法。生如來家。增長諸佛清",
    "X08n0240_028:0693b03": "淨勝因。出生最勝一切智道。深入菩薩廣大智業。滅",
    "X08n0240_028:0693b04": "除一切世間垢惱。常能供施功德福田。為諸眾生宣",
    "X08n0240_028:0693b05": "說妙法。善巧安立令其修習諸清淨行。常勤攝取一",
    "X08n0240_028:0693b06": "切善根。菩薩爾時以諸善根如是迴向。所謂願一切",
    "X08n0240_028:0693b07": "眾生常得無量三昧眷屬。菩薩勝定相續不斷。願一",
    "X08n0240_028:0693b08": "切眾生常樂見佛。悉入諸佛莊嚴三昧。願一切眾生",
    "X08n0240_028:0693b09": "成就菩薩不思議定。自在遊戲無量神通。願一切眾",
    "X08n0240_028:0693b10": "生入如實定得不壞心。願一切眾生盡獲菩薩甚深",
    "X08n0240_028:0693b11": "三昧。於諸禪定而得自在。願一切眾生得解脫心。成",
    "X08n0240_028:0693b12": "就一切三昧眷屬。願一切眾生種種三昧。皆得善巧。",
    "X08n0240_028:0693b13": "悉能攝取諸三昧相。願一切眾生得勝智三昧普能",
    "X08n0240_028:0693b14": "學習諸三昧門。願一切眾生得無礙三昧。入深禪定",
    "X08n0240_028:0693b15": "終不退失。願一切眾生得無著三昧。心恒正受不取",
    "X08n0240_028:0693b16": "二法。是為菩薩摩訶薩布施一切內宮眷屬時善根",
    "X08n0240_028:0693b17": "迴向。為欲令一切眾生皆得不壞清淨眷屬故。為欲",
    "X08n0240_028:0693b18": "令一切眾生皆得菩薩眷屬故。為欲令一切眾生悉",
    "X08n0240_028:0693b19": "得滿足佛法故。為欲令一切眾生滿足一切智力故。",
    "X08n0240_028:0693b20": "為欲令一切眾生證於無上智慧故。為欲令一切眾",
    "X08n0240_028:0693b21": "生得於隨順眷屬故。為欲令一切眾生得同志行人",
    "X08n0240_028:0693b22": "共居故。為欲令一切眾生具足一切福智故。為欲令",
    "X08n0240_028:0693b23": "一切眾生成就清淨善根故。為欲令一切眾生得善",
    "X08n0240_028:0693b24": "和眷屬故。為欲令一切眾生成就如來清淨法身故。",
    "X08n0240_028:0693c01": "為欲令一切眾生成就次第如理辯才善說諸佛無",
    "X08n0240_028:0693c02": "盡法藏故。為欲令一切眾生永捨一切世俗善根同",
    "X08n0240_028:0693c03": "修出世清淨善根故。為欲令一切眾生淨業圓滿成",
    "X08n0240_028:0693c04": "就一切清淨法故。為欲令一切眾生一切佛法皆悉",
    "X08n0240_028:0693c05": "現前以法光明普嚴故。",
    "X08n0240_028:0693c06": "第五十五施內宮眷屬。一女麗具德。二而於下施",
    "X08n0240_028:0693c07": "心清淨。迴向行中有二。初迴向意。二正顯迴向。今",
    "X08n0240_028:0693c08": "初。以歷事將終。文勢稍展。此一段文貫於前後。晉",
    "X08n0240_028:0693c09": "經迴向二字皆在句初。則是迴向菩提意也。今經",
    "X08n0240_028:0693c10": "在句末。則是迴向之意。初中文有十句。後佛子下",
    "X08n0240_028:0693c11": "重牒前意。生如來家下從後例牒。亦有十句。西域",
    "X08n0240_028:0693c12": "文勢。多如此反騰前辭。正明迴向中又有十願。隨",
    "X08n0240_028:0693c13": "一一願具前十意。皆云三昧者。禪定輕安。身心柔",
    "X08n0240_028:0693c14": "軟猶彼女故。故善財云。定女常供侍。",
    "X08n0240_028:0693c15": "佛子。菩薩摩訶薩能以所愛妻子布施。猶如往昔須",
    "X08n0240_028:0693c16": "達拏太子現莊嚴王菩薩及餘無量諸菩薩等。菩薩",
    "X08n0240_028:0693c17": "爾時乘薩婆若心。行一切施。淨修菩薩布施之道。其",
    "X08n0240_028:0693c18": "心清淨無有中悔。罄捨所珍求一切智。令諸眾生淨",
    "X08n0240_028:0693c19": "深志樂。成菩提行。觀菩薩道。念佛菩提。住佛種性。菩",
    "X08n0240_028:0693c20": "薩摩訶薩成辦如是布施心已。決定志求如來之身。",
    "X08n0240_028:0693c21": "自觀己身繫屬一切不得自在。又以其身普攝眾生。",
    "X08n0240_028:0693c22": "猶如寶洲。給施一切。未滿足者令其滿足。菩薩如是",
    "X08n0240_028:0693c23": "護念眾生。欲令自身作第一塔。普使一切皆生歡喜。",
    "X08n0240_028:0693c24": "欲於世間生平等心。欲為眾生作清涼池。欲與眾生",
    "X08n0240_028:0694a01": "一切安樂。欲為眾生作大施主。智慧自在。了知菩薩",
    "X08n0240_028:0694a02": "所行之行。而能如是大誓莊嚴趣一切智。願成無上",
    "X08n0240_028:0694a03": "智慧福田。普念眾生常隨守護。而能成辦自身利益。",
    "X08n0240_028:0694a04": "智慧光明普照於世。常勤憶念菩薩施心。恒樂觀察",
    "X08n0240_028:0694a05": "如來境界。佛子。菩薩摩訶薩以無縛無著解脫心布",
    "X08n0240_028:0694a06": "施妻子。所集善根如是迴向。所謂願一切眾生住佛",
    "X08n0240_028:0694a07": "菩提。起變化身周徧法界轉不退輪。願一切眾生得",
    "X08n0240_028:0694a08": "無著身。願力周行一切佛剎。願一切眾生捨愛憎心。",
    "X08n0240_028:0694a09": "斷貪恚結。願一切眾生為諸佛子隨佛所行。願一切",
    "X08n0240_028:0694a10": "眾生於諸佛所生自己心不可沮壞。願一切眾生常",
    "X08n0240_028:0694a11": "為佛子。從法化生。願一切眾生得究竟處。成就如來",
    "X08n0240_028:0694a12": "自在智慧。願一切眾生證佛菩提。永離煩惱。願一切",
    "X08n0240_028:0694a13": "眾生能具演說佛菩提道。常樂修行無上法施。願一",
    "X08n0240_028:0694a14": "切眾生得正定心。不為一切諸緣所壞。願一切眾生",
    "X08n0240_028:0694a15": "坐菩提樹成最正覺。開示無量從法化生諸善男女。",
    "X08n0240_028:0694a16": "是為菩薩摩訶薩布施妻子善根迴向。為令眾生皆",
    "X08n0240_028:0694a17": "悉證得無礙解脫無著智故。",
    "X08n0240_028:0694a18": "第五十六施妻子。二事合願。標章引例。須達拏者",
    "X08n0240_028:0694a19": "此云善愛。或云好愛。彼有經說其事甚廣。次菩薩",
    "X08n0240_028:0694a20": "爾時下明能施心。初自分。次成辦下勝進所為。自",
    "X08n0240_028:0694a21": "觀己身下觀身不堅。況於妻子。次又以下修堅固",
    "X08n0240_028:0694a22": "二利之行。次佛子下迴向行中有十一願。初一依",
    "X08n0240_028:0694a23": "於施心欲令普徧故。次二依妻立願。次三及後一。",
    "X08n0240_028:0694a24": "依子立願。生自己心者如己骨肉等故。",
    "X08n0240_028:0694b01": "佛子。菩薩摩訶薩莊嚴舍宅及諸資具。隨有乞求一",
    "X08n0240_028:0694b02": "切施與。行布施法於家無著。遠離一切居家覺觀。厭",
    "X08n0240_028:0694b03": "惡家業資生之具。不貪不味心無繫著。知家易壞心",
    "X08n0240_028:0694b04": "恒厭捨。都於其中無所愛樂。但欲出家修菩薩行。以",
    "X08n0240_028:0694b05": "諸佛法而自莊嚴。一切悉捨心無中悔。常為諸佛之",
    "X08n0240_028:0694b06": "所讚歎。舍宅財物隨處所有悉以惠施。心無戀著。見",
    "X08n0240_028:0694b07": "有乞求心生喜慶。菩薩爾時以此善根如是迴向。所",
    "X08n0240_028:0694b08": "謂願一切眾生捨離妻子。成就出家第一之樂。願一",
    "X08n0240_028:0694b09": "切眾生解脫家縛入於非家。諸佛法中修行梵行。願",
    "X08n0240_028:0694b10": "一切眾生捨離堅垢。樂一切施心無退轉。願一切眾",
    "X08n0240_028:0694b11": "生永離家法。少欲知足無所藏積。願一切眾生出世",
    "X08n0240_028:0694b12": "俗家住如來家。願一切眾生得無礙法。滅除一切障",
    "X08n0240_028:0694b13": "礙之道。願一切眾生離家屬愛。雖現居家心無所著。",
    "X08n0240_028:0694b14": "願一切眾生善能化誘。不離家法說佛智慧。願一切",
    "X08n0240_028:0694b15": "眾生身現在家。心常隨順佛智而住。願一切眾生在",
    "X08n0240_028:0694b16": "居家地住於佛地。普令無量無邊眾生發歡喜心。是",
    "X08n0240_028:0694b17": "為菩薩摩訶薩布施舍宅時善根迴向。為令眾生成",
    "X08n0240_028:0694b18": "就菩薩種種行願神通智故。",
    "X08n0240_028:0694b19": "第五十七施舍宅。",
    "X08n0240_028:0694b20": "佛子。菩薩摩訶薩布施種種園林臺榭遊戲快樂莊",
    "X08n0240_028:0694b21": "嚴之處。作是念言。我當為一切眾生作好園林。我當",
    "X08n0240_028:0694b22": "為一切眾生示現法樂。我當施一切眾生歡喜之意。",
    "X08n0240_028:0694b23": "我當示一切眾生無邊喜樂。我當為一切眾生開淨",
    "X08n0240_028:0694b24": "法門。我當令一切眾生發歡喜心。我當令一切眾生",
    "X08n0240_028:0694c01": "得佛菩提。我當令一切眾生成滿大願。我當於一切",
    "X08n0240_028:0694c02": "眾生猶如慈父。我當令一切眾生智慧觀察。我當施",
    "X08n0240_028:0694c03": "一切眾生資生之具。我當於一切眾生猶如慈母生",
    "X08n0240_028:0694c04": "長一切善根大願。佛子。菩薩摩訶薩如是修行諸善",
    "X08n0240_028:0694c05": "根時。於惡眾生不生疲厭。亦不誤起棄捨之心。設滿",
    "X08n0240_028:0694c06": "世間一切眾生悉不知恩。菩薩於彼初無嫌恨。不生",
    "X08n0240_028:0694c07": "一念求反報心。但欲滅其無量苦惱。於諸世間心如",
    "X08n0240_028:0694c08": "虗空無所染著。普觀諸法真實之相。發大誓願滅眾",
    "X08n0240_028:0694c09": "生苦。永不厭捨大乘志願。滅一切見。修諸菩薩平等",
    "X08n0240_028:0694c10": "行願。佛子。菩薩摩訶薩如是觀察已。攝諸善根悉以",
    "X08n0240_028:0694c11": "迴向。所謂願一切眾生念念滋生無量善法。成就無",
    "X08n0240_028:0694c12": "上園林之心。願一切眾生得不動法。見一切佛皆令",
    "X08n0240_028:0694c13": "歡喜。願一切眾生樂法園苑。得諸佛剎園苑妙樂。願",
    "X08n0240_028:0694c14": "一切眾生得淨妙心。常見如來神足園林。願一切眾",
    "X08n0240_028:0694c15": "生得佛戲樂。常善遊戲智慧境界。願一切眾生得遊",
    "X08n0240_028:0694c16": "戲樂。普詣佛剎道場眾會。願一切眾生成就菩薩解",
    "X08n0240_028:0694c17": "脫遊戲。盡未來劫行菩薩行心無疲倦。願一切眾生",
    "X08n0240_028:0694c18": "見一切佛充滿法界。發廣大心住佛園林。願一切眾",
    "X08n0240_028:0694c19": "生悉能徧往一切佛剎一一剎中供養諸佛。願一切",
    "X08n0240_028:0694c20": "眾生得善欲心。清淨莊嚴一切佛剎。是為菩薩摩訶",
    "X08n0240_028:0694c21": "薩布施一切園林臺榭善根迴向。為令眾生見一切",
    "X08n0240_028:0694c22": "佛遊戲一切佛園林故。",
    "X08n0240_028:0694c23": "第五十八施園林等。先標起念。次佛子下離過成",
    "X08n0240_028:0694c24": "德。",
    "X08n0240_028:0695a01": "佛子。菩薩摩訶薩作百千億那由他無量無數廣大",
    "X08n0240_028:0695a02": "施會。一切清淨諸佛印可。終不損惱於一眾生。普令",
    "X08n0240_028:0695a03": "眾生遠離眾惡。淨三業道成就智慧。開置無量百千",
    "X08n0240_028:0695a04": "億那由他阿僧劫清淨境界。積集無量百千億那由",
    "X08n0240_028:0695a05": "他阿僧祇資生妙物。發甚難得菩提之心行無限施。",
    "X08n0240_028:0695a06": "令諸眾生住清淨道。初中後善生淨信解。隨百千億",
    "X08n0240_028:0695a07": "無量眾生心之所樂悉令歡喜。以大慈悲救護一切。",
    "X08n0240_028:0695a08": "承事供養三世諸佛。為欲成就一切佛種。修行布施",
    "X08n0240_028:0695a09": "心無中悔。增長信根成滿勝行。念念增進檀波羅蜜。",
    "X08n0240_028:0695a10": "菩薩爾時以諸善根如是迴向。所謂願一切眾生發",
    "X08n0240_028:0695a11": "大乘心。悉得成就摩訶衍施。願一切眾生皆悉能行",
    "X08n0240_028:0695a12": "大會施。盡施。善施。最勝施。無上施。最無上施。無等等",
    "X08n0240_028:0695a13": "施。超諸世間施。一切諸佛所稱歎施。願一切眾生作",
    "X08n0240_028:0695a14": "第一施主。於諸惡趣勉濟眾生。皆令得入無礙智道。",
    "X08n0240_028:0695a15": "修平等願如實善根。得無差別證自境智。願一切眾",
    "X08n0240_028:0695a16": "生安住寂靜諸禪定智。入不死道究竟一切神通智",
    "X08n0240_028:0695a17": "慧。勇猛精進具足諸地莊嚴佛法。到於彼岸永不退",
    "X08n0240_028:0695a18": "轉。願一切眾生設大施會終不疲厭。給濟眾生無有",
    "X08n0240_028:0695a19": "休息。究竟無上一切種智。願一切眾生恒勤種植一",
    "X08n0240_028:0695a20": "切善根。到於無量功德彼岸。願一切眾生常蒙諸佛",
    "X08n0240_028:0695a21": "之所稱歎。普為世間作大施主。功德具足充滿法界。",
    "X08n0240_028:0695a22": "徧照十方施無上樂。願一切眾生設大施會廣集善",
    "X08n0240_028:0695a23": "根。等攝眾生到於彼岸。願一切眾生成最勝施。普令",
    "X08n0240_028:0695a24": "眾生住第一乘。願一切眾生為應時施。永離非時大",
    "X08n0240_028:0695b01": "施究竟。願一切眾生成就善施。到佛丈夫大施彼岸。",
    "X08n0240_028:0695b02": "願一切眾生究竟常行大莊嚴施。盡以一切諸佛為",
    "X08n0240_028:0695b03": "師。悉皆親近興大供養。願一切眾生住清淨施。集等",
    "X08n0240_028:0695b04": "法界無量福德到於彼岸。願一切眾生於諸世間為",
    "X08n0240_028:0695b05": "大施主。誓度羣品住如來地。是為菩薩摩訶薩設大",
    "X08n0240_028:0695b06": "施會善根迴向。為令眾生行無上施。究竟佛施。成就",
    "X08n0240_028:0695b07": "善施。不可壞施。供諸佛施。無恚恨施。救眾生施。成一",
    "X08n0240_028:0695b08": "切智施。常見諸佛施。善精進施。成就一切菩薩功德",
    "X08n0240_028:0695b09": "諸佛智慧廣大施故。",
    "X08n0240_028:0695b10": "第五十九設大施會。次一切下離過成德。擇薪而",
    "X08n0240_028:0695b11": "爨。濾水而用。不強乞求。名不惱眾生。今多反此。豈",
    "X08n0240_028:0695b12": "成大益。開置下略示儀式。發甚難得下顯施所依",
    "X08n0240_028:0695b13": "心。成波羅蜜。迴向行中有十五願。",
    "X08n0240_028:0695b14": "佛子。菩薩摩訶薩布施一切資生之物。心無貪惜不",
    "X08n0240_028:0695b15": "求果報。於世富樂無所希望。離妄想心善思惟法。為",
    "X08n0240_028:0695b16": "欲利益一切眾生。審觀一切諸法實性。隨諸眾生種",
    "X08n0240_028:0695b17": "種不同。所用所求各各差別。成辦無量資生之具。所",
    "X08n0240_028:0695b18": "有嚴飾悉皆妙好。行無邊施。行一切施。盡內外施。行",
    "X08n0240_028:0695b19": "此施時增志樂力。獲大功德成就心寶。常能守護一",
    "X08n0240_028:0695b20": "切眾生。皆令發生殊勝志願。初未曾有求反報心。所",
    "X08n0240_028:0695b21": "有善根等三世佛。悉以圓滿一切種智。佛子。菩薩摩",
    "X08n0240_028:0695b22": "訶薩以此布施所有善根迴向眾生。願一切眾生清",
    "X08n0240_028:0695b23": "淨調伏。願一切眾生滅除煩惱。嚴淨一切諸佛剎土。",
    "X08n0240_028:0695b24": "願一切眾生以清淨心於一念中周徧法界。願一切",
    "X08n0240_028:0695c01": "眾生智慧充滿虗空法界。願一切眾生得一切智。普",
    "X08n0240_028:0695c02": "入三世調伏眾生。於一切時常轉清淨不退法輪。願",
    "X08n0240_028:0695c03": "一切眾生具一切智。善能示現神通方便饒益眾生。",
    "X08n0240_028:0695c04": "願一切眾生悉能悟入諸佛菩提。盡未來劫於十方",
    "X08n0240_028:0695c05": "世界常說正法曾無休息。令諸眾生普能聞知。願一",
    "X08n0240_028:0695c06": "切眾生於無量劫修菩薩行。悉得圓滿。願一切眾生",
    "X08n0240_028:0695c07": "於一切世界。若染若淨。若小若大。若麤若細。若覆若",
    "X08n0240_028:0695c08": "仰。或一莊嚴。或種種莊嚴。所可演說。在世界數諸世",
    "X08n0240_028:0695c09": "界中修菩薩行靡不周徧。願一切眾生於念念中常",
    "X08n0240_028:0695c10": "作三世一切佛事。教化眾生向一切智。",
    "X08n0240_028:0695c11": "第六十施資具。以別說諸門不可盡故。末後總說",
    "X08n0240_028:0695c12": "一切資具。文但有二。一施行。二迴向行。以鄰後都",
    "X08n0240_028:0695c13": "結。故闕後二。今初有四。初施時離過。以離妄想心",
    "X08n0240_028:0695c14": "等故。二善思惟下辨施所依。三隨諸眾生下正明",
    "X08n0240_028:0695c15": "施行。四行此下顯所成德。後迴向行中有十願。以",
    "X08n0240_028:0695c16": "資生多種。願亦類別。一施洗滌資具願。二施掃拭",
    "X08n0240_028:0695c17": "資具願。又資具總明。故願亦總發未必別配。",
    "X08n0240_028:0695c18": "佛子。菩薩摩訶薩隨諸眾生一切所須。以如是等阿",
    "X08n0240_028:0695c19": "僧祇物而為給施。為令佛法相續不斷。大悲普救一",
    "X08n0240_028:0695c20": "切眾生。安住大慈修菩薩行。於佛教誨終無違犯。以",
    "X08n0240_028:0695c21": "巧方便修行眾善。不斷一切諸佛種性。隨求悉與而",
    "X08n0240_028:0695c22": "無患厭。一切悉捨未曾中悔。常勤迴向一切智道。時",
    "X08n0240_028:0695c23": "十方國土種種形類。種種趣生。種種福田。皆來集會。",
    "X08n0240_028:0695c24": "至菩薩所種種求索。菩薩見已普見攝受。心生歡喜",
    "X08n0240_028:0696a01": "如見善友。大悲哀愍思滿其願。捨心增長無有休息",
    "X08n0240_028:0696a02": "亦不疲厭。隨其所求悉令滿足離貧窮苦。時諸乞者",
    "X08n0240_028:0696a03": "心大欣慶。轉更稱傳讚揚其德。美聲遐布悉來歸往。",
    "X08n0240_028:0696a04": "菩薩見已歡喜無量。假使百千億那由他劫受帝釋",
    "X08n0240_028:0696a05": "樂。無數劫受夜摩天樂。無量劫受兜率陀天樂。無邊",
    "X08n0240_028:0696a06": "劫受善變化天樂。無等劫受他化自在天樂。不可數",
    "X08n0240_028:0696a07": "劫受梵王樂。不可稱劫受轉輪王王三千樂。不可思",
    "X08n0240_028:0696a08": "劫受徧淨天樂。不可說劫受淨居天樂。悉不能及。菩",
    "X08n0240_028:0696a09": "薩摩訶薩見乞者來歡喜愛樂。欣慶踊躍信心增長",
    "X08n0240_028:0696a10": "志樂清淨。諸根調順。信解成滿。乃至增進諸佛菩提。",
    "X08n0240_028:0696a11": "佛子。菩薩摩訶薩以此善根。為欲利益一切眾生故",
    "X08n0240_028:0696a12": "迴向。為欲安樂一切眾生故迴向。為令一切眾生得",
    "X08n0240_028:0696a13": "大義利故迴向。為令一切眾生悉得清淨故迴向。為",
    "X08n0240_028:0696a14": "令一切眾生悉求菩提故迴向。為令一切眾生悉得",
    "X08n0240_028:0696a15": "平等故迴向。為令一切眾生悉得賢善心故迴向。為",
    "X08n0240_028:0696a16": "令一切眾生悉入摩訶衍故迴向。為令一切眾生悉",
    "X08n0240_028:0696a17": "得賢善智慧故迴向。為令一切眾生悉具普賢菩薩",
    "X08n0240_028:0696a18": "行願滿十力乘現成正覺故迴向。",
    "X08n0240_028:0696a19": "第三隨諸眾生下總結多門善根迴向。別不可盡",
    "X08n0240_028:0696a20": "故此總明。文中二。先結善根。即前施行。後佛子下",
    "X08n0240_028:0696a21": "結迴向。今初有二節。一結所施物。謂菩薩所施不",
    "X08n0240_028:0696a22": "止六十。故等以僧祇。次為令佛法下結施所為。以",
    "X08n0240_028:0696a23": "初貫後即是所為。若依大悲等即是所依。然所為",
    "X08n0240_028:0696a24": "即通自他所依則自心所住。三時十方下結能施",
    "X08n0240_028:0696b01": "心。於中有四。初對多田生喜離過。二時諸乞者下",
    "X08n0240_028:0696b02": "明其田彌多其喜彌廣。三假使下校量顯廣。略舉",
    "X08n0240_028:0696b03": "十王所受之樂不及菩薩喜樂之心。四菩薩見乞",
    "X08n0240_028:0696b04": "者下結喜廣深。何等菩薩見乞生喜。謂施行熟故。",
    "X08n0240_028:0696b05": "施障盡故。二佛子菩薩摩訶薩以此善根下結前",
    "X08n0240_028:0696b06": "迴向。今但結其迴向所為。則顯前來別別迴向不",
    "X08n0240_028:0696b07": "出於此。上來通顯隨相行竟。下離相。",
    "X08n0240_028:0696b08": "佛子。菩薩摩訶薩以諸善根如是迴向時。身口意業",
    "X08n0240_028:0696b09": "皆悉解脫。無著無繫。無眾生想。無命者想。無補伽羅",
    "X08n0240_028:0696b10": "想。無人想。無童子想。無生者想。無作者想。無受者想。",
    "X08n0240_028:0696b11": "無有想。無無想。無今世後世想。無死此生彼想。無常",
    "X08n0240_028:0696b12": "想。無無常想。無三有想。無無三有想。非想。非非想。如",
    "X08n0240_028:0696b13": "是非縛迴向。非縛解迴向。非業迴向。非業報迴向。非",
    "X08n0240_028:0696b14": "分別迴向。非無分別迴向。非思迴向。非思已迴向。非",
    "X08n0240_028:0696b15": "心迴向。非無心迴向。佛子。菩薩摩訶薩如是迴向時。",
    "X08n0240_028:0696b16": "不著內。不著外。不著能緣。不著所緣。不著因。不著果。",
    "X08n0240_028:0696b17": "不著法。不著非法。不著思。不著非思。不著色。不著色",
    "X08n0240_028:0696b18": "生。不著色滅。不著受想行識。不著受想行識生。不著",
    "X08n0240_028:0696b19": "受想行識滅。佛子。菩薩摩訶薩若能於此諸法不著。",
    "X08n0240_028:0696b20": "則不縛色。不縛色生。不縛色滅。不縛受想行識。不縛",
    "X08n0240_028:0696b21": "受想行識生。不縛受想行識滅。若能於此諸法不縛。",
    "X08n0240_028:0696b22": "則亦於諸法不解。何以故。無有少法若現生若已生",
    "X08n0240_028:0696b23": "若當生。無法可取。無法可著。一切諸法自相如是。無",
    "X08n0240_028:0696b24": "有自性。自性相離。非一非二。非多非無量。非小非大。",
    "X08n0240_028:0696c01": "非狹非廣。非深非淺。非寂靜非戲論。非處非非處。非",
    "X08n0240_028:0696c02": "法非非法。非體非非體。非有非非有。菩薩如是觀察",
    "X08n0240_028:0696c03": "諸法則為非法。於言語中隨世建立非法為法。不斷",
    "X08n0240_028:0696c04": "諸業道。不捨菩薩行。求一切智終無退轉。了知一切",
    "X08n0240_028:0696c05": "業緣如夢。音聲如響。眾生如影。諸法如幻。而亦不壞",
    "X08n0240_028:0696c06": "因緣業力。了知諸業其用廣大。解一切法皆無所作。",
    "X08n0240_028:0696c07": "行無作道未嘗暫廢。",
    "X08n0240_028:0696c08": "大文第二佛子菩薩摩訶薩以諸善根如是迴向",
    "X08n0240_028:0696c09": "時下離相迴向。即向實際行稱涅槃。此彰行深。前",
    "X08n0240_028:0696c10": "障行廣深廣同時。言不並耳。先正明離相。後如是",
    "X08n0240_028:0696c11": "觀察下不礙隨相。初總標解脫是總。不著於解。不",
    "X08n0240_028:0696c12": "繫於縛。是真解脫。次別顯中二。初內絕相念故無",
    "X08n0240_028:0696c13": "縛解。後佛子下觸境離染故無縛解。初中無眾生",
    "X08n0240_028:0696c14": "想等先絕我想。次無有想下絕其法想。次如是非",
    "X08n0240_028:0696c15": "縛下顯行成。次菩薩摩訶薩如是迴向時下第二",
    "X08n0240_028:0696c16": "觸境無染。故無縛解。於中云不著內外等。初明無",
    "X08n0240_028:0696c17": "著。即明界處空。次云不著色等。顯不著五蘊。次佛",
    "X08n0240_028:0696c18": "子若能如此下明不縛蘊。如是則已遣三科矣。次",
    "X08n0240_028:0696c19": "若能於此下明其不解。若本無縛其誰求解。離縛",
    "X08n0240_028:0696c20": "取解。未免於縛。故復遣之。遣至無遣儻然無寄。理",
    "X08n0240_028:0696c21": "自玄會矣。次何以故下徵釋離相之所以。先徵意",
    "X08n0240_028:0696c22": "云設我假立法體不無。今無念著。其故何耶。下釋",
    "X08n0240_028:0696c23": "意云法性爾故。謂諸法性本自無生。自相如是。故",
    "X08n0240_028:0696c24": "自性相離。次云非一非二下別彰所離。謂上但云",
    "X08n0240_028:0697a01": "離。為離何相。謂一二等。文有十對。次菩薩如是觀",
    "X08n0240_028:0697a02": "察下明不礙隨相者。以凡情封執。觸言生滯。聞於",
    "X08n0240_028:0697a03": "離相則謂乖前隨相之言。失於業果菩提之行。故",
    "X08n0240_028:0697a04": "此略而會之。",
    "X08n0240_028:0697a05": "佛子。此菩薩摩訶薩住一切智。若處非處普皆迴向",
    "X08n0240_028:0697a06": "一切智性。於一切處皆悉迴向無有退轉。以何義故",
    "X08n0240_028:0697a07": "說名迴向。永度世間至於彼岸故名迴向。永出諸蘊",
    "X08n0240_028:0697a08": "至於彼岸故名迴向。度言語道至於彼岸故名迴向。",
    "X08n0240_028:0697a09": "離種種想至於彼岸故名迴向。永斷身見至於彼岸",
    "X08n0240_028:0697a10": "故名迴向。永離依處至於彼岸故名迴向。永絕所作",
    "X08n0240_028:0697a11": "至於彼岸故名迴向。永出諸有至於彼岸故名迴向。",
    "X08n0240_028:0697a12": "永捨諸取至於彼岸故名迴向。永出世法至於彼岸",
    "X08n0240_028:0697a13": "故名迴向。佛子。菩薩摩訶薩如是迴向時。則為隨順",
    "X08n0240_028:0697a14": "佛住。隨順法住。隨順智住。隨順菩提住。隨順義住。隨",
    "X08n0240_028:0697a15": "順迴向住。隨順境界住。隨順行住。隨順真實住。隨順",
    "X08n0240_028:0697a16": "清淨住。佛子。菩薩摩訶薩如是迴向。則為了達一切",
    "X08n0240_028:0697a17": "諸法。則為承事一切諸佛。無有一佛而不承事。無有",
    "X08n0240_028:0697a18": "一法而不供養。無有一法而可滅壞。無有一法而可",
    "X08n0240_028:0697a19": "乖違。無有一物而可貪著。無有一法而可厭離。不見",
    "X08n0240_028:0697a20": "內外一切諸法有少滅壞。違因緣道。法力具足無有",
    "X08n0240_028:0697a21": "休息。佛子。是為菩薩摩訶薩第六隨順堅固一切善",
    "X08n0240_028:0697a22": "根迴向。",
    "X08n0240_028:0697a23": "大文第三此菩薩下釋迴向名。初總釋。初住一切",
    "X08n0240_028:0697a24": "智。是自善根。由此能成下諸義故。若處已下釋平",
    "X08n0240_028:0697b01": "等隨順義。次別釋中。以何義故說名迴向。下假以",
    "X08n0240_028:0697b02": "徵起釋迴向義。次佛子菩薩如是迴向時下釋隨",
    "X08n0240_028:0697b03": "順義。意謂但能如是離相迴向。自然隨順佛法智",
    "X08n0240_028:0697b04": "等。以佛法等實為體故。三佛子如是迴向下釋堅",
    "X08n0240_028:0697b05": "固一切善根義。亦合徵云實際非相何名堅固。實",
    "X08n0240_028:0697b06": "際無差何名一切。此釋意云如是離相迴向方名",
    "X08n0240_028:0697b07": "堅固。以凡是有相皆可破壞。故但能離相自成諸",
    "X08n0240_028:0697b08": "善。諸善皆以實際而為體故。下佛子是為菩薩摩",
    "X08n0240_028:0697b09": "訶薩第六隨順堅固一切善根迴向。依釋結名。",
    "X08n0240_028:0697b10": "上位行竟。下位果。",
    "X08n0240_028:0697b11": "菩薩摩訶薩住此迴向時。常為諸佛之所護念。堅固",
    "X08n0240_028:0697b12": "不退入深法性。修一切智。隨順法義。隨順法性。隨順",
    "X08n0240_028:0697b13": "一切堅固善根。隨順一切圓滿大願。具足隨順堅固",
    "X08n0240_028:0697b14": "之法。一切金剛所不能壞。於諸法中而得自在。",
    "X08n0240_028:0697b15": "第二大文住此迴向時明位果。隨離無二。招斯十",
    "X08n0240_028:0697b16": "果。",
    "X08n0240_028:0697b17": "爾時金剛幢菩薩。觀察十方。觀察眾會。觀察法界已。",
    "X08n0240_028:0697b18": "入於字句甚深之義。修習無量廣大之心。以大悲心",
    "X08n0240_028:0697b19": "普覆世間。長去來今佛種性心。入於一切諸佛功德。",
    "X08n0240_028:0697b20": "成就諸佛自在力身。觀諸眾生心之所樂。隨其善根",
    "X08n0240_028:0697b21": "所可成熟。依法性身為現色身。承佛神力而說頌言。",
    "X08n0240_028:0697b22": "　菩薩現身作國王　　於世位中最無等",
    "X08n0240_028:0697b23": "　福德威光勝一切　　普為羣萌興利益",
    "X08n0240_028:0697b24": "　其心清淨無染著　　於世自在咸遵敬",
    "X08n0240_028:0697c01": "　弘宣正法以訓人　　普使眾生獲安隱",
    "X08n0240_028:0697c02": "　現生貴族升王位　　常依正教轉法輪",
    "X08n0240_028:0697c03": "　稟性仁慈無毒虐　　十方敬仰皆從化",
    "X08n0240_028:0697c04": "　智慧分別常明了　　色相才能皆具足",
    "X08n0240_028:0697c05": "　臨馭率土靡不從　　摧伏魔軍悉令盡",
    "X08n0240_028:0697c06": "　堅持淨戒無違犯　　決志堪忍不動搖",
    "X08n0240_028:0697c07": "　永願蠲除忿恚心　　常樂修行諸佛法",
    "X08n0240_028:0697c08": "　飲食香鬘及衣服　　車騎牀褥座與燈",
    "X08n0240_028:0697c09": "　菩薩悉以給濟人　　并及所餘無量種",
    "X08n0240_028:0697c10": "　為利益故而行施　　令其開發廣大心",
    "X08n0240_028:0697c11": "　於尊勝處及所餘　　意皆清淨生歡喜",
    "X08n0240_028:0697c12": "　菩薩一切皆周給　　內外所有悉能捨",
    "X08n0240_028:0697c13": "　必使其心永清淨　　不令暫爾生狹劣",
    "X08n0240_028:0697c14": "　或施於頭或施眼　　或施於手或施足",
    "X08n0240_028:0697c15": "　皮肉骨髓及餘物　　一切皆捨心無恡",
    "X08n0240_028:0697c16": "　菩薩身居大王位　　種族豪貴人中尊",
    "X08n0240_028:0697c17": "　開口出舌施羣生　　其心歡喜無憂戀",
    "X08n0240_028:0697c18": "　以彼施舌諸功德　　迴向一切諸眾生",
    "X08n0240_028:0697c19": "　普願藉此勝因緣　　悉得如來廣長舌",
    "X08n0240_028:0697c20": "　或施妻子及王位　　或施其身作僮僕",
    "X08n0240_028:0697c21": "　其心清淨常歡喜　　如是一切無憂悔",
    "X08n0240_028:0697c22": "　隨所樂求咸施與　　應時給濟無疲厭",
    "X08n0240_028:0697c23": "　一切所有皆能散　　諸來求者皆滿足",
    "X08n0240_028:0697c24": "　為聞法故施其身　　修諸苦行求菩提",
    "X08n0240_028:0698a01": "　復為眾生捨一切　　求無上智不退轉",
    "X08n0240_028:0698a02": "　以於佛所聞正法　　自捨其身充給侍",
    "X08n0240_028:0698a03": "　為欲普救於羣生　　發生無量歡喜心",
    "X08n0240_028:0698a04": "　彼見世尊大導師　　能以慈心廣饒益",
    "X08n0240_028:0698a05": "　是時踊躍生歡喜　　聽受如來深法味",
    "X08n0240_028:0698a06": "　菩薩所有諸善根　　悉以迴向諸眾生",
    "X08n0240_028:0698a07": "　普皆救護無有餘　　永使解脫常安樂",
    "X08n0240_028:0698a08": "　菩薩所有諸眷屬　　色相端嚴能辯慧",
    "X08n0240_028:0698a09": "　華鬘衣服及塗香　　種種莊嚴皆具足",
    "X08n0240_028:0698a10": "　此諸眷屬甚希有　　菩薩一切皆能施",
    "X08n0240_028:0698a11": "　專求正覺度羣生　　如是之心無暫捨",
    "X08n0240_028:0698a12": "　菩薩如是諦思惟　　備行種種廣大業",
    "X08n0240_028:0698a13": "　悉以迴向諸含識　　而不生於取著心",
    "X08n0240_028:0698a14": "　菩薩捨彼大王位　　及以國土諸城邑",
    "X08n0240_028:0698a15": "　宮殿樓閣與園林　　僮僕侍衛皆無悋",
    "X08n0240_028:0698a16": "　彼於無量百千劫　　處處周行而施與",
    "X08n0240_028:0698a17": "　因以教導諸羣生　　悉以超升無上岸",
    "X08n0240_028:0698a18": "　無量品類各差別　　十方世界來萃止",
    "X08n0240_028:0698a19": "　菩薩見已心欣慶　　隨其所乏令滿足",
    "X08n0240_028:0698a20": "　如三世佛所迴向　　菩薩亦修如是業",
    "X08n0240_028:0698a21": "　調御人尊之所行　　悉皆隨學到彼岸",
    "X08n0240_028:0698a22": "　菩薩觀察一切法　　誰為能入此法者",
    "X08n0240_028:0698a23": "　云何為入何所入　　如是布施心無住",
    "X08n0240_028:0698a24": "　菩薩迴向善巧智　　菩薩迴向方便法",
    "X08n0240_028:0698b01": "　菩薩迴向真實義　　於其法中無所著",
    "X08n0240_028:0698b02": "　心不分別一切業　　亦不染著於業果",
    "X08n0240_028:0698b03": "　知菩提性從緣起　　入深法界無違逆",
    "X08n0240_028:0698b04": "　不於身中而有業　　亦不依止於心住",
    "X08n0240_028:0698b05": "　智慧了知無業性　　以因緣故業不失",
    "X08n0240_028:0698b06": "　心不妄取過去法　　亦不貪著未來事",
    "X08n0240_028:0698b07": "　不於現在有所住　　了達三世悉空寂",
    "X08n0240_028:0698b08": "　菩薩已到色彼岸　　受想行識亦如是",
    "X08n0240_028:0698b09": "　超出世間生死流　　其心謙下常清淨",
    "X08n0240_028:0698b10": "　諦觀五蘊十八界　　十二種處及己身",
    "X08n0240_028:0698b11": "　於此一一求菩提　　體性畢竟不可得",
    "X08n0240_028:0698b12": "　不取諸法常住相　　於斷滅相亦不著",
    "X08n0240_028:0698b13": "　法性非有亦非無　　業理次第終無盡",
    "X08n0240_028:0698b14": "　不於諸法有所住　　不於眾生及菩提",
    "X08n0240_028:0698b15": "　十方國土三世中　　畢竟求之無可得",
    "X08n0240_028:0698b16": "　若能如是觀諸法　　則如諸佛之所解",
    "X08n0240_028:0698b17": "　雖求其性不可得　　菩薩所行亦不虗",
    "X08n0240_028:0698b18": "　菩薩了法從緣有　　不違一切所行道",
    "X08n0240_028:0698b19": "　開示解說諸業跡　　欲使眾生悉清淨",
    "X08n0240_028:0698b20": "　是為智者所行道　　一切如來之所說",
    "X08n0240_028:0698b21": "　隨順思惟入正義　　自然覺悟成菩提",
    "X08n0240_028:0698b22": "　諸法無生亦無滅　　亦復無來無有去",
    "X08n0240_028:0698b23": "　不於此死而生彼　　是人悟解諸佛法",
    "X08n0240_028:0698b24": "　了達諸法真實性　　而於法性無分別",
    "X08n0240_028:0698c01": "　知法無性無分別　　此人善入諸佛智",
    "X08n0240_028:0698c02": "　法性徧在一切處　　一切眾生及國土",
    "X08n0240_028:0698c03": "　三世悉在無有餘　　亦無形相而可得",
    "X08n0240_028:0698c04": "　一切諸佛所覺了　　悉皆攝取無有餘",
    "X08n0240_028:0698c05": "　雖說三世一切法　　如是等法悉非有",
    "X08n0240_028:0698c06": "　如諸法相徧一切　　菩薩迴向亦復然",
    "X08n0240_028:0698c07": "　如是迴向諸眾生　　常於世間無退轉",
    "X08n0240_028:0698c08": "第二應頌。先說因緣。後正說偈。頌有四十一偈。初",
    "X08n0240_028:0698c09": "五偈頌所依身。次飲食下三十偈半頌依身起行。",
    "X08n0240_028:0698c10": "後隨順下有五偈半。頌釋名中隨順等義。兼頌位",
    "X08n0240_028:0698c11": "果。",
    "X08n0240_028:0698c13": "大方廣佛華嚴經綱要卷第二十八"
}