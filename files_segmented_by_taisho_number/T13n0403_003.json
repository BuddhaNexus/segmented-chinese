{
    "T13n0403_003:0592a02": "阿差末菩薩經卷第三",
    "T13n0403_003:0592a04": "西晉月氏國三藏竺法護譯",
    "T13n0403_003:0592a05": "佛告阿差末：「仁者於今為能苞𮖐一切眾生",
    "T13n0403_003:0592a06": "乎？」阿差末言：「承佛聖旨，具悉任受。」阿差末",
    "T13n0403_003:0592a07": "菩薩適入三昧，應時一切諸有色身、供養華",
    "T13n0403_003:0592a08": "香、繒蓋、幢幡皆入臍中，其身如故，不增、不減。",
    "T13n0403_003:0592a09": "有一菩薩號曰大淨，問阿差末：「所入三昧名",
    "T13n0403_003:0592a10": "曰何耶？顯現變化乃能悉受一切色身、華香、",
    "T13n0403_003:0592a11": "幡蓋，其身如故而不增減。」阿差末曰：「其定號",
    "T13n0403_003:0592a12": "名普受色身。」大淨復問：「是三昧者但能受",
    "T13n0403_003:0592a13": "此，復受餘乎？」阿差末曰：「三千大千國土悉",
    "T13n0403_003:0592a14": "入於身，不見所在。所以者何？以威神故，無所",
    "T13n0403_003:0592a15": "增損。」時諸眾會諸天、人民、菩薩、聲聞皆各有",
    "T13n0403_003:0592a16": "念，猶如久渴望想飲矣，欲見大士所化神變。",
    "T13n0403_003:0592a17": "佛知眾心，語阿差末：「為一切人現是三昧。」阿",
    "T13n0403_003:0592a18": "差末曰：「輒奉聖教。」應時十方諸會菩薩、佛及",
    "T13n0403_003:0592a19": "眾僧，悉自見身坐阿差末臍，阿差末臍現",
    "T13n0403_003:0592a20": "有國土名普莊嚴，諸菩薩服如莊嚴國眾",
    "T13n0403_003:0592a21": "菩薩也，亦復皆現在其臍中，所顯普嚴巍",
    "T13n0403_003:0592a22": "巍如是。現威變已，眾會各坐續復如故。大淨",
    "T13n0403_003:0592a23": "菩薩報阿差末：「三昧聖恩威德超殊，光光乃",
    "T13n0403_003:0592a24": "爾。」阿差末曰：「是不足言。所以者何？三千大",
    "T13n0403_003:0592a25": "千天地、山陵悉受色身為微末耳，受江沙土",
    "T13n0403_003:0592a26": "不以為迮，況其餘耶？」說忍辱品、演神足時，七",
    "T13n0403_003:0592a27": "十姟仁和善人發大道心，萬二千菩薩皆得",
    "T13n0403_003:0592a28": "無所從生法忍。",
    "T13n0403_003:0592a29": "舍利弗問阿差末：「願樂復聞菩薩精進而不",
    "T13n0403_003:0592b01": "可盡。」阿差末曰：「菩薩有八精進無盡。何謂",
    "T13n0403_003:0592b02": "為八？一曰、被于弘誓大德之鎧是為精進而",
    "T13n0403_003:0592b03": "不可盡，二曰、合集精進而無所退，三曰、勤學",
    "T13n0403_003:0592b04": "長養一切功德，四曰、常欲養育普及眾生，五",
    "T13n0403_003:0592b05": "曰、造立無數福慶之原，六曰、心元無求諸度",
    "T13n0403_003:0592b06": "無極，七曰、曉了智慧而無窮極，八曰、欲得備",
    "T13n0403_003:0592b07": "悉一切佛法以故無盡，是八精進而不可盡。」",
    "T13n0403_003:0592b08": "阿差末曰：「所以名曰被弘誓鎧，不以生死",
    "T13n0403_003:0592b09": "用為勞苦故。所以者何？不計劫數當成佛道，",
    "T13n0403_003:0592b10": "亦不思念於若干劫行菩薩業。所以名曰為",
    "T13n0403_003:0592b11": "弘誓者，不限長遠無量劫故。菩薩猶為一切",
    "T13n0403_003:0592b12": "之本，方俗所更始數，一日至十五日、若三",
    "T13n0403_003:0592b13": "十日合為一月、十二月為一歲，如是轉進至",
    "T13n0403_003:0592b14": "十萬歲、若百千萬歲，發意求道，悉却是數猶",
    "T13n0403_003:0592b15": "若干載乃見一佛。如是比數諸江河沙，初",
    "T13n0403_003:0592b16": "發意等一切眾人，各皆發心、各悉包容，江河",
    "T13n0403_003:0592b17": "沙等諸菩薩亦如是，無央數不可計一切人",
    "T13n0403_003:0592b18": "悉發意，意所知裁及一事，其未所知不可",
    "T13n0403_003:0592b19": "稱計。猶如供養江沙等佛，然後乃具施度",
    "T13n0403_003:0592b20": "無極，戒忍、精進、一心、智慧，三十七品亦復若",
    "T13n0403_003:0592b21": "斯；菩薩聞是其心不懈、不捨弘誓大德之鎧。",
    "T13n0403_003:0592b22": "江沙等人皆發道意，合集此德乃能具足一",
    "T13n0403_003:0592b23": "大人相；一切如是，各如前功乃悉周備諸大",
    "T13n0403_003:0592b24": "人相——其大人者謂菩薩也——菩薩聞是不以為",
    "T13n0403_003:0592b25": "勞。所以者何？未曾違捨弘誓鎧故，是為菩",
    "T13n0403_003:0592b26": "薩被弘誓鎧而不可盡。",
    "T13n0403_003:0592b27": "「何謂增長精進而不可盡？若有菩薩勤欲聞",
    "T13n0403_003:0592b28": "法，不計遠近、不惡水火。所以者何？無懈惓",
    "T13n0403_003:0592b29": "故，菩薩增長合集功德不用退却，合會勸助",
    "T13n0403_003:0592c01": "眾功德故。何故合會？欲以開化眾生之故，令",
    "T13n0403_003:0592c02": "其度脫使入泥洹故。而般泥洹不以懈慢，有",
    "T13n0403_003:0592c03": "堅固心無能迴者，常求功祚不用厭惓，恒住",
    "T13n0403_003:0592c04": "大哀，故曰合集。菩薩所至，行步、坐起不忘道",
    "T13n0403_003:0592c05": "心，如一念頃念佛法教，護於一切不以為煩，",
    "T13n0403_003:0592c06": "故曰合集而不可盡。「何謂長養一切精進而",
    "T13n0403_003:0592c07": "不可盡？所立功德志願常存於諸通慧，以故",
    "T13n0403_003:0592c08": "名曰為不可盡。猶如眾龍還雨大海，不可別",
    "T13n0403_003:0592c09": "知渧數多少，計之無盡；諸通慧者功德如是",
    "T13n0403_003:0592c10": "至不可盡。「何謂造立無數功德？所作用心為",
    "T13n0403_003:0592c11": "一切故常懷等意，所立功祚不離通慧，所修",
    "T13n0403_003:0592c12": "福願欲使眾生皆共蒙恩，以故名曰立無數",
    "T13n0403_003:0592c13": "德。何謂心求諸度無極？眾生四大悉不可",
    "T13n0403_003:0592c14": "盡，不可數者入此諸數。一曰悉教三千大千",
    "T13n0403_003:0592c15": "世界眾生之類，如是比像不可稱載，阿僧祇",
    "T13n0403_003:0592c16": "人皆開化之，無限如斯，百倍、千倍、萬倍、億倍、",
    "T13n0403_003:0592c17": "百億萬倍不可計喻，所教度者為少少耳；聞",
    "T13n0403_003:0592c18": "是不恐亦不畏懅，為應精進，是謂造立無數",
    "T13n0403_003:0592c19": "功德而不可盡。「何謂曉了智慧而無窮極？菩",
    "T13n0403_003:0592c20": "薩功德不可盡故，如是悉計一切普知諸眾",
    "T13n0403_003:0592c21": "生本所作功德，乃及道迹、往來、不還、無著、緣",
    "T13n0403_003:0592c22": "覺，皆合此德乃成於佛一毛功德。合集計是",
    "T13n0403_003:0592c23": "各各悉成體諸毛孔巍巍眾德，乃能成佛兩",
    "T13n0403_003:0592c24": "眉間相；若斯眉間千倍之福乃成頂相。所以",
    "T13n0403_003:0592c25": "者何？天上天下無能堪任見佛頂故，以是故",
    "T13n0403_003:0592c26": "曰德不可盡慧無窮極。「又復何謂慧無窮極？",
    "T13n0403_003:0592c27": "正使三千大千世界眾生悉篤信佛，如是信",
    "T13n0403_003:0592c28": "佛其信百倍，乃與奉信者同等功耳。設奉信",
    "T13n0403_003:0592c29": "等周滿三千大千世界，其智百倍，不及八等",
    "T13n0403_003:0593a01": "人。若八等人滿三千大千世界，其智百倍，不",
    "T13n0403_003:0593a02": "如道迹。若三千大千世界充滿中人求道迹",
    "T13n0403_003:0593a03": "業，往來、不還及與無著，其智百倍，不如一緣",
    "T13n0403_003:0593a04": "覺智。若三千大千世界滿中緣覺，猶不如一",
    "T13n0403_003:0593a05": "發意菩薩之智。正使三千大千世界充滿",
    "T13n0403_003:0593a06": "其中初發意菩薩，其智百倍，不如阿惟越致。",
    "T13n0403_003:0593a07": "正使三千大千世界眾生悉成不退轉，其智",
    "T13n0403_003:0593a08": "百倍，猶不如一一生補處菩薩之智。正使三",
    "T13n0403_003:0593a09": "千大千世界眾生為一生補處，其智百倍，不",
    "T13n0403_003:0593a10": "如一如來處處慧力。合諸力、無所畏，入佛法遊",
    "T13n0403_003:0593a11": "要慧。所以者何？其一切智悉入佛意。菩",
    "T13n0403_003:0593a12": "薩聞是，不恐、不懼、不畏、不難，是則名曰習無",
    "T13n0403_003:0593a13": "窮慧而不可盡。「何故習無窮慧而不可盡？用",
    "T13n0403_003:0593a14": "入一切眾生心故。正使過去眾生心念無限，",
    "T13n0403_003:0593a15": "其發道意，一人明解悉曉了知此諸過去眾",
    "T13n0403_003:0593a16": "生心念，等於眾生猶如一人，如斯比像不可",
    "T13n0403_003:0593a17": "稱計。眾生之黨皆婬、怒、癡之所覆蓋，復有一",
    "T13n0403_003:0593a18": "人入婬、怒、癡惑亂之中，而為眾塵見憒迷荒。",
    "T13n0403_003:0593a19": "菩薩發意恒以道慧，皆知眾生婬、怒、癡亂，是",
    "T13n0403_003:0593a20": "曰慧明之聖弘智。若諸眾生悉各發意——善惡",
    "T13n0403_003:0593a21": "因緣、因緣所為，起者、滅者——如是慧者雖處其",
    "T13n0403_003:0593a22": "中心不以煩，皆能暢達猶如虛空。其虛空",
    "T13n0403_003:0593a23": "者無不空處。聖慧者然，心所明解三世眾",
    "T13n0403_003:0593a24": "生靡所不達，故名曰慧而無窮極亦不可盡。",
    "T13n0403_003:0593a25": "「何謂一切佛法亦不可盡？悉具一切六度無",
    "T13n0403_003:0593a26": "極求諸佛法。若有菩薩從初發意所修方便，",
    "T13n0403_003:0593a27": "然後乃致坐佛樹下，發心功德不可稱計，普",
    "T13n0403_003:0593a28": "悉具足皆成佛法，故曰菩薩合諸佛法而不",
    "T13n0403_003:0593a29": "可盡。",
    "T13n0403_003:0593b01": "「復有菩薩合集精進亦不可盡。身所立德不",
    "T13n0403_003:0593b02": "以為難、口演功祚亦不以惓、意惟勤修，其身、",
    "T13n0403_003:0593b03": "口、心三事精進則是元首。何謂意精進？其",
    "T13n0403_003:0593b04": "意泰然。何謂泰然？用求佛道。用求佛道為何",
    "T13n0403_003:0593b05": "謂也？恢弘其心，寂無所為。何謂發是？發是意",
    "T13n0403_003:0593b06": "者謂發道心是，此則菩薩之大哀也。「何謂菩",
    "T13n0403_003:0593b07": "薩地？信樂無我是曰為忍。何謂發是？其發",
    "T13n0403_003:0593b08": "是者悉能總攝一切眾生故。「何謂為處？用得",
    "T13n0403_003:0593b09": "備悉具諸法故，不以生死為勤勞也。其發是",
    "T13n0403_003:0593b10": "者不著三界；其發是者，身諸所有無所愛悋。",
    "T13n0403_003:0593b11": "又其處者，所可施與，不嘆宣已有斯德行；所",
    "T13n0403_003:0593b12": "謂處者，不以禁戒而自稱嘆、意存自大；又",
    "T13n0403_003:0593b13": "其處者，忍眾苦惱，不以是業而懷憍慢。所謂",
    "T13n0403_003:0593b14": "其處，所獲功德轉曰增益，巍巍無量。所謂處",
    "T13n0403_003:0593b15": "者，是志度脫，不離布施，伏心制意；所謂處者，",
    "T13n0403_003:0593b16": "學問無厭，如法習教；所謂處者，如所聞義奉",
    "T13n0403_003:0593b17": "行不改，無有異意；所謂處者，習學思惟不可",
    "T13n0403_003:0593b18": "講法，權謀方便不以為難。習無悕望、所頒",
    "T13n0403_003:0593b19": "宣法翫習諷誦，念察曉了其義之所歸趣，不",
    "T13n0403_003:0593b20": "用勞厭而懈廢也，學修元元無所想報，是",
    "T13n0403_003:0593b21": "有四事是為菩薩之所修行。所以者何？其能",
    "T13n0403_003:0593b22": "發此慈悲喜護。「又其處者，所瞻察意普懷大",
    "T13n0403_003:0593b23": "哀；又其處者緣是之故具足五通，習無生死；",
    "T13n0403_003:0593b24": "又其處者得四意止，逮于順理，不當所思而",
    "T13n0403_003:0593b25": "不惟之。「又其處者，知四意斷不廢功德，亦不",
    "T13n0403_003:0593b26": "抑制無福慶人。所以者何？修中間行。又",
    "T13n0403_003:0593b27": "其處者，神足所習，如佛法教，無所悕望；又其",
    "T13n0403_003:0593b28": "處者，習學善德，諸根不亂，無限非法悉能分",
    "T13n0403_003:0593b29": "別；又其處者，謂十種力無有能勝，心懷聖智；",
    "T13n0403_003:0593c01": "又其處者，欲求佛覺，諸興造行，入眾法義而",
    "T13n0403_003:0593c02": "不自大，成七覺意。「又其處者，求斯道德，不念",
    "T13n0403_003:0593c03": "諸來及住去者，亦無所想；又其處者，慕求",
    "T13n0403_003:0593c04": "肅敬，寂靜其志而無憒亂；又其處者，欲得",
    "T13n0403_003:0593c05": "正觀，明察諸法，求其所存；又其處者，曾所博",
    "T13n0403_003:0593c06": "聞便能修習，常如法住，務修身德行。又其",
    "T13n0403_003:0593c07": "處者，求于法身而損眾俗，妄想之著信達",
    "T13n0403_003:0593c08": "無形；又其處者，謂彼音聲常欲莊嚴，隨時暢",
    "T13n0403_003:0593c09": "出通于十方；又其處者，樂如道行，脫不脫者",
    "T13n0403_003:0593c10": "使至永安。又其處者，謂不合非，勸化四魔。何",
    "T13n0403_003:0593c11": "謂四魔？一曰、身魔，二曰、罪塵魔，三曰、死魔，",
    "T13n0403_003:0593c12": "四曰、天魔。「又其處者，離諸惡習，修眾德本，諸",
    "T13n0403_003:0593c13": "穢寂然而不興亂；又其處者，普見道慧，察眾",
    "T13n0403_003:0593c14": "緣起；又其處者，見諸所入、世俗所作，消息方",
    "T13n0403_003:0593c15": "便因濟度之；又其處者，咸覩道法而隨時化，",
    "T13n0403_003:0593c16": "是意精進而不可盡。「若有能具一切處者，終",
    "T13n0403_003:0593c17": "無諸難，所作悉解，不以妄想住所行慧，亦",
    "T13n0403_003:0593c18": "不動轉，一切所行皆不離慧。何謂菩薩行不",
    "T13n0403_003:0593c19": "離慧？所行功德悉因是法，常為一切興無極",
    "T13n0403_003:0593c20": "慈。無極慈者不盡世俗，因佛道慧不隨無為，",
    "T13n0403_003:0593c21": "是名菩薩無盡精進。」宣說精進不可盡時，九",
    "T13n0403_003:0593c22": "十六垓諸天世人皆發無上正真道意，三萬",
    "T13n0403_003:0593c23": "二千天子悉得無所從生法忍。",
    "T13n0403_003:0593c24": "舍利弗復問阿差末菩薩言：「豈復有義，施度",
    "T13n0403_003:0593c25": "無極不可盡乎？」阿差末曰：「用十六事而不可",
    "T13n0403_003:0593c26": "盡，聲聞、緣覺所不能及。何謂十六？一曰、所",
    "T13n0403_003:0593c27": "施不懷異心而悉具足如來法施。二曰、所施",
    "T13n0403_003:0593c28": "不興斯念：『吾緣是故當獲福報。』三曰、所施普",
    "T13n0403_003:0593c29": "愍一切不懷異心。四曰、所施不念望得三昧",
    "T13n0403_003:0594a01": "正受。所以者何？不樂生于淨居天上，常好人",
    "T13n0403_003:0594a02": "間。五曰、所施皆能達知眾生心行。六曰、所施",
    "T13n0403_003:0594a03": "其意清和。所以者何？欲使其心隨己計故，亦",
    "T13n0403_003:0594a04": "令其身從心所念。七曰、所施如受者意。所以",
    "T13n0403_003:0594a05": "者何？其德以過色無色天。八曰、所施與寂寞",
    "T13n0403_003:0594a06": "俱，亦復恬怕。所以然者？過諸聲聞、緣覺上故。",
    "T13n0403_003:0594a07": "九曰、所施不協恨心。所以者何？欲使究暢",
    "T13n0403_003:0594a08": "至成就故。十曰、所施威神巍巍無能制斷。十",
    "T13n0403_003:0594a09": "一曰、以智慧施普等眾生立度一切。十二曰、",
    "T13n0403_003:0594a10": "其所施者所施與人隨意喜樂，而惠救之心",
    "T13n0403_003:0594a11": "常正安。所以者何？能御意故。十三曰、其所",
    "T13n0403_003:0594a12": "施與不斷三寶。所以者何？不捨如來至真之",
    "T13n0403_003:0594a13": "種。十四曰、所施常明，不懷猶豫而不迷惑。十",
    "T13n0403_003:0594a14": "五曰、所施與者順如法教。所以者何？所行隨",
    "T13n0403_003:0594a15": "義。十六曰、所施與無所不知，有所興造，樂智",
    "T13n0403_003:0594a16": "慧本。所以者何？欲令其智無有窮極、甚廣",
    "T13n0403_003:0594a17": "大故。是為菩薩十六事業施度無極而不可",
    "T13n0403_003:0594a18": "盡。",
    "T13n0403_003:0594a19": "「何謂為禪？心寂靜故。何謂神通？慧具足故。何",
    "T13n0403_003:0594a20": "謂為慧？所見諸色是則不通。覩諸色盡其意",
    "T13n0403_003:0594a21": "不隨，此名曰通。所以者何？而不中道行取證",
    "T13n0403_003:0594a22": "故。其所聽聞皆在不通；諸可有音悉無逮",
    "T13n0403_003:0594a23": "得，此名曰通。悉能曉知眾生心行是則不通，",
    "T13n0403_003:0594a24": "心除此智不以盡心而造證矣。所以者何？不",
    "T13n0403_003:0594a25": "取羅漢，此名曰通。能自知本因所從來是則",
    "T13n0403_003:0594a26": "不通，不於三世而有罣礙此名曰通；遍諸國",
    "T13n0403_003:0594a27": "土是則不通，雖遍諸國解無所有、無剎土想",
    "T13n0403_003:0594a28": "此名曰通；信向諸法是則不通，達見一切諸",
    "T13n0403_003:0594a29": "法本末此名曰通；一切所作有妄想意是則",
    "T13n0403_003:0594b01": "不通，曉了眾生、無所悕望此名曰通；樂欲往",
    "T13n0403_003:0594b02": "生，若過諸天、釋梵四王是則不通，菩薩皆知",
    "T13n0403_003:0594b03": "一切聲聞、緣覺所修聖慧，悉能總攬此名曰",
    "T13n0403_003:0594b04": "通。為眾元首——所曰元首，在於諸法最上之故——",
    "T13n0403_003:0594b05": "因是名曰通慧功德而不可盡。」阿差末菩薩",
    "T13n0403_003:0594b06": "復謂舍利弗言：「因諸亂意，菩薩以故習自伏",
    "T13n0403_003:0594b07": "心是曰為禪，其智慧者悉捨眾惡是曰禪定。",
    "T13n0403_003:0594b08": "又菩薩行習住定意則無變心。所以者何？云",
    "T13n0403_003:0594b09": "修正住，修正住故習六度無極。正諸法故，",
    "T13n0403_003:0594b10": "習諸法者用正故學；習菩薩行等心眾生，",
    "T13n0403_003:0594b11": "已等眾生便等諸法；已等諸法知菩薩心，",
    "T13n0403_003:0594b12": "已知菩薩則能暢解眾生志操；知眾生已則",
    "T13n0403_003:0594b13": "知諸法，是名曰習弘等。一切眾生之類悉等",
    "T13n0403_003:0594b14": "諸法而無適莫，等住諸法是名曰定意為",
    "T13n0403_003:0594b15": "正受矣。空無想願謂等生死，等生死者便",
    "T13n0403_003:0594b16": "等諸法，其已平等坦無偏黨。心普等者等",
    "T13n0403_003:0594b17": "眾生心，等眾生心已乃謂平等，故曰普等。",
    "T13n0403_003:0594b18": "「其心所行平若虛空，如地、水、火、風，無有愛憎；",
    "T13n0403_003:0594b19": "其心等者，無憂、無喜，其身已住不眴佛土，定",
    "T13n0403_003:0594b20": "若三昧。不以諛諂如本際住，而不自大亦",
    "T13n0403_003:0594b21": "不賤己，不癡、不惡亦不多辭，唯欲曉了法之",
    "T13n0403_003:0594b22": "本原。是時、非時、常隨時宜，不從一切世俗",
    "T13n0403_003:0594b23": "之穢，越世八事——利、衰、毀、譽、苦、樂、有名、失稱——捨",
    "T13n0403_003:0594b24": "諸有為，不好憒閙，隨是法者不離三昧。所以",
    "T13n0403_003:0594b25": "者何？皆見天下所造立行，隨其所行續在三",
    "T13n0403_003:0594b26": "昧莫能知者，是曰菩薩善權方便，深入智慧",
    "T13n0403_003:0594b27": "寂度無極。「若欲三昧執御其心，由無極哀而",
    "T13n0403_003:0594b28": "隨因緣。所以者何？用眾生故，斯義名曰善",
    "T13n0403_003:0594b29": "權方便；寂然恬怕三昧之業，此為聖慧。已",
    "T13n0403_003:0594c01": "如三昧所建立者依仰佛慧是曰善權；而於",
    "T13n0403_003:0594c02": "諸法永無所求是曰智慧。奉執定意又以功",
    "T13n0403_003:0594c03": "德化護諸法是曰善權；其心坦然，不壞法身",
    "T13n0403_003:0594c04": "是曰智慧。以三昧定住，念佛身諸相種好是",
    "T13n0403_003:0594c05": "曰善權；弘恩元元念佛法身是曰智慧。於",
    "T13n0403_003:0594c06": "三昧中念佛諸音猶如梵聲是曰善權；思知",
    "T13n0403_003:0594c07": "諸法無有言辭是曰智慧。住於三昧，心如金",
    "T13n0403_003:0594c08": "剛是曰善權；雖獲禪定，不忘世俗、眾生、群黨",
    "T13n0403_003:0594c09": "是曰智慧。而於三昧念備本願長育一切是",
    "T13n0403_003:0594c10": "為處處隨時善權；又於禪思解于眾生悉無",
    "T13n0403_003:0594c11": "吾我是曰智慧。遊于三昧不捨諸法是曰善",
    "T13n0403_003:0594c12": "權；曉無本末亦無根原是曰智慧。修于三昧",
    "T13n0403_003:0594c13": "思諸佛土悉為清淨是曰善權；解諸佛土都",
    "T13n0403_003:0594c14": "無所有是曰智慧。在三昧住，惟有佛樹修之",
    "T13n0403_003:0594c15": "莊嚴是曰善權；身離眾欲而無穢濁是曰智",
    "T13n0403_003:0594c16": "慧。又在三昧念轉法輪是為善權；遵行禪定，",
    "T13n0403_003:0594c17": "轉無所轉是曰智慧。「住于三昧，欲見菩薩以",
    "T13n0403_003:0594c18": "相莊嚴是曰善權，以濟眾苦，無有煩惱是如",
    "T13n0403_003:0594c19": "來禪。如來禪者了一切法，永不貪欲、不想塵",
    "T13n0403_003:0594c20": "勞，知諸情樂，除眾法想，名曰禪思，是為菩",
    "T13n0403_003:0594c21": "薩所生地慧。開士大士以諸一心與法不同",
    "T13n0403_003:0594c22": "塵，是乃名曰不可盡禪。不為一切眾魔得便，",
    "T13n0403_003:0594c23": "則為正覺造諸法器。所以者何？靡不含容。」正",
    "T13n0403_003:0594c24": "士說此寂度無極不可盡時，四萬菩薩得日",
    "T13n0403_003:0594c25": "明三昧。何謂日明三昧定者？猶日出時燈火",
    "T13n0403_003:0594c26": "炬耀，星宿、月光闇蔽無明；菩薩已逮是三",
    "T13n0403_003:0594c27": "昧者，一切眾聖咸為覆蔽。所以者何？其慧巍",
    "T13n0403_003:0594c28": "巍明弘廣故，一切聲聞、緣覺智明皆為覆蔽，",
    "T13n0403_003:0594c29": "以故名曰日明三昧。「菩薩已住寂度無極",
    "T13n0403_003:0595a01": "悉能逮成諸三昧定。粗舉都較，取要言",
    "T13n0403_003:0595a02": "之，演諸三昧名：有三昧名曰照明、有定名",
    "T13n0403_003:0595a03": "月光、有定名莊嚴、有定名嚴燿、有定名修",
    "T13n0403_003:0595a04": "嚴、有定名無極暉猛伏、有定名其明消冥、有",
    "T13n0403_003:0595a05": "定名如諸法教、有定名成光明、有定名無所",
    "T13n0403_003:0595a06": "憂、有定名立堅固、有定名等如太山、有定",
    "T13n0403_003:0595a07": "名法明、有定名法御、有定名法君、有定名",
    "T13n0403_003:0595a08": "法慧順教、有定名感法寶、有定名法城總持",
    "T13n0403_003:0595a09": "御、有定名知人意行、有定名幢英棄眾煩",
    "T13n0403_003:0595a10": "苛、有定名力制四魔、有定名已成十力、有",
    "T13n0403_003:0595a11": "定名斷諸罣閡、有定名造燈光、有定名堅",
    "T13n0403_003:0595a12": "住若地、有定名如須彌、有定名猶安明、有",
    "T13n0403_003:0595a13": "定名智行光燿、有定名智不可計隨具教、有",
    "T13n0403_003:0595a14": "定名心教柔軟、有定名無所求脫、有定名如",
    "T13n0403_003:0595a15": "水日月光、有定名猶如佛身、有定名等諸無",
    "T13n0403_003:0595a16": "我、有定名調象隨教、有定名見得諸佛念、有",
    "T13n0403_003:0595a17": "定名法意無礙、有定名無退不轉、有定名眾",
    "T13n0403_003:0595a18": "毒消淨如月、有定名入空寂、有定名曉眾",
    "T13n0403_003:0595a19": "想、有定名無願、有定名住一心、有定名如",
    "T13n0403_003:0595a20": "金剛、有定名無極光莫能當、有定名自在淨、",
    "T13n0403_003:0595a21": "有定名內諸勞煩盡、有定名廣大如空、有定",
    "T13n0403_003:0595a22": "名入一切業、有定名心思得慧、有定名慧悅",
    "T13n0403_003:0595a23": "人無盡、有定名成聖慧、有定名總無所忘、有",
    "T13n0403_003:0595a24": "定名冥普見明皆多樂、有定名慈行、有定名",
    "T13n0403_003:0595a25": "心本淨大哀、有定名入諸護、有定名心等入",
    "T13n0403_003:0595a26": "無所礙脫、有定名法法住、有定名智明達、有",
    "T13n0403_003:0595a27": "定名解暢、有定名不可數、有定名充飽眾、有",
    "T13n0403_003:0595a28": "定名無不了、有定名脫慧隨化眾、有定名金",
    "T13n0403_003:0595a29": "剛蓮華、有定名了無常、有定名尊智慧、有",
    "T13n0403_003:0595b01": "定名勇伏、有定名諸佛念、有定名隨教明脫、",
    "T13n0403_003:0595b02": "有定名嚴佛土、有定名開闢靜諸國、有定",
    "T13n0403_003:0595b03": "名入眾生心喜、有定名正真直、有定名以",
    "T13n0403_003:0595b04": "菩薩道六度無極嚴、有定名覺解結、有定名",
    "T13n0403_003:0595b05": "覺意華、有定名施脫若天藥、有定名光無不",
    "T13n0403_003:0595b06": "周、有定名明無住佛、有定名甚深妙、有定",
    "T13n0403_003:0595b07": "名積寶如海、有定名如山方面、有定名神足",
    "T13n0403_003:0595b08": "甚廣無不總、有定名見無數佛、有定名總諸",
    "T13n0403_003:0595b09": "學、有定名如彈指頃無不知、有定名智不可",
    "T13n0403_003:0595b10": "限計如大海，如是等定億億巨姟，菩薩以",
    "T13n0403_003:0595b11": "住寂度無極普備斯定。」",
    "T13n0403_003:0595b12": "阿差末菩薩復謂舍利弗言：「智度無極而不",
    "T13n0403_003:0595b13": "可盡，為何謂也？如所聞慧輒建立行，故曰不",
    "T13n0403_003:0595b14": "可盡。應如斯行有八十事。何謂八十？",
    "T13n0403_003:0595b15": "順所聞、尋如意、如教習、從善友命、",
    "T13n0403_003:0595b16": "不自大、所作不忘、常恭恪、從經業、如",
    "T13n0403_003:0595b17": "言從、數習智、勤心受、不失節、不忘",
    "T13n0403_003:0595b18": "念、意不亂、興寶意、顯藥志、除諸病、",
    "T13n0403_003:0595b19": "是意器、樂忍辱、思樂諦、入慧意、學",
    "T13n0403_003:0595b20": "無厭、施無所慕、施無適莫、所聞諦思、",
    "T13n0403_003:0595b21": "歡喜啟受、心悅身輕、其意清和而無煩",
    "T13n0403_003:0595b22": "苛、所學如本、常喜說法、聞欲向道、法",
    "T13n0403_003:0595b23": "自守者、好聞正、不在異學、",
    "T13n0403_003:0595b24": "唯受雅、智度無極、逮於菩薩方等經、但慕",
    "T13n0403_003:0595b25": "聽權方便經、又好聞習四等心、復察解了",
    "T13n0403_003:0595b26": "無神通、如初意耳無異念、心務於諦善方",
    "T13n0403_003:0595b27": "便、唯欲聽之無生法、",
    "T13n0403_003:0595b28": "不貪觀但悅慈、了十二緣、達無常、",
    "T13n0403_003:0595b29": "知於苦、暢無我、欲知寂、分別空、解無",
    "T13n0403_003:0595c01": "相、體無願、曉生死、了功德、達眾生、",
    "T13n0403_003:0595c02": "知無忘、嚴其音、若城郭、所聞勤",
    "T13n0403_003:0595c03": "執、樂聽經寶、在俗知俗、啟於中意以",
    "T13n0403_003:0595c04": "為伴侶、欲聞降伏、諸事業",
    "T13n0403_003:0595c05": "常志思僥、普入諸法、慕斷貧乏——所云",
    "T13n0403_003:0595c06": "貧乏謂智不足、念解遵通、曉解聖慧、",
    "T13n0403_003:0595c07": "悅受正道、曉無智者悉化使知、了",
    "T13n0403_003:0595c08": "常遭苦、給不足者、別離一切、無功",
    "T13n0403_003:0595c09": "德業、明識其本、眾惡不為、暢益身",
    "T13n0403_003:0595c10": "義、達利眾生、解安隱行、樂不懷恨、",
    "T13n0403_003:0595c11": "欲別至尊無極之事、念諸佛法所",
    "T13n0403_003:0595c12": "因獲致，",
    "T13n0403_003:0595c13": "是為名曰如所聞慧輒建立行。」",
    "T13n0403_003:0595c14": "阿差末菩薩謂舍利弗言：「菩薩有三十二事",
    "T13n0403_003:0595c15": "所入隨時。何謂三十二？隨音響入一、欲入",
    "T13n0403_003:0595c16": "於觀二、入心所行三、入身求脫四、而濟眾生五、入",
    "T13n0403_003:0595c17": "不斷無常六、入無所著七、入隨因緣所可作為",
    "T13n0403_003:0595c18": "八、所入無人九、入於無壽十、入於無命十一、入去來",
    "T13n0403_003:0595c19": "今之所住處十二、入功德業十三、入空不懈十四、入于",
    "T13n0403_003:0595c20": "無想十五、而入無願不廢勤修，不以空取證，無",
    "T13n0403_003:0595c21": "想不願，護已不墮十六、欲入三昧而修正受，悉向",
    "T13n0403_003:0595c22": "成就三昧正受，以故不生無色天。所以者何？",
    "T13n0403_003:0595c23": "擁護所致十七、又入諸通智慧之原，雖爾不入盡",
    "T13n0403_003:0595c24": "滅之徑十八、又入無生濟諸所生十九、復入本際思",
    "T13n0403_003:0595c25": "惟其義二十、欲入無際而不取證。所以者何？有將",
    "T13n0403_003:0595c26": "護故、所云無護則為聲聞二十一、欲入眾生解無",
    "T13n0403_003:0595c27": "吾我，不捨大哀二十二、入一切畏生死之難二十三、",
    "T13n0403_003:0595c28": "所可遊入雖有生死無為生故二十四、又入所厭",
    "T13n0403_003:0595c29": "眾諸塵勞二十五、入厭欲者亦不墮落。所以者何？",
    "T13n0403_003:0596a01": "不中取證二十六、又入不思貪欲之黨、入不捨法",
    "T13n0403_003:0596a02": "二十七、入諸犯法而不為非二十八、入權方便。所以",
    "T13n0403_003:0596a03": "者何？由因眾生意墮貪愛，欲開化故二十九，本闕三十、",
    "T13n0403_003:0596a04": "所入教授應病與藥三十一、菩薩所度各得其所",
    "T13n0403_003:0596a05": "三十二，是為三十二事所導如事。所以者何？不失",
    "T13n0403_003:0596a06": "節故。「猶欲入城，會從門入；欲暢眾緣，當眼察",
    "T13n0403_003:0596a07": "之。解緣業者則不諍訟，欲令無爭莫如自",
    "T13n0403_003:0596a08": "守，欲知無言為佳快者，不如莫語。所以者何？",
    "T13n0403_003:0596a09": "不喜語者自護身口、不欲所止勿在彼居、不",
    "T13n0403_003:0596a10": "欲動者慎勿得轉、無悕望者亦無所想，是故",
    "T13n0403_003:0596a11": "曰等。欲不迷色當正堅住，已堅住者爾乃",
    "T13n0403_003:0596a12": "達至，不樂令變常自謹慎，若慕寂靜。將養己",
    "T13n0403_003:0596a13": "者勿得稱己；不欲下者莫自矜高，不高、不下",
    "T13n0403_003:0596a14": "具足正法；不喜損者無有能譴，若樂便安所",
    "T13n0403_003:0596a15": "作無失；無所失者則無有疑；無有疑者解無",
    "T13n0403_003:0596a16": "本故便無所失，等於三世而無差特。等三世",
    "T13n0403_003:0596a17": "者無所增損，不住於色、痛、想、行、識，亦無殊特；",
    "T13n0403_003:0596a18": "眼見色識則無所住，耳聲識、鼻香識、舌味識、",
    "T13n0403_003:0596a19": "身軟識、意法識悉無所住。從本淨行，如法、如",
    "T13n0403_003:0596a20": "慧，如審諦行、如無吾我。見諸法行無我曰",
    "T13n0403_003:0596a21": "慧；解諸所有皆無所有，亦悉無本是名曰慧；",
    "T13n0403_003:0596a22": "不以身綺而懷自大是名曰慧。知於菩薩習",
    "T13n0403_003:0596a23": "正真慧達為一切眾生之故，眾生故者心常",
    "T13n0403_003:0596a24": "不捨、不離諸法，是乃名曰菩薩習慧。」",
    "T13n0403_003:0596a25": "阿差末菩薩經卷第三"
}