{
    "T46n1912_08b:0394c02": "folio_8b 止觀輔行傳弘決卷第八之二",
    "T46n1912_08b:0394c04": "唐毘陵沙門湛然述",
    "T46n1912_08b:0394c05": "又觀下次明道品。文相既略。便結枯榮及",
    "T46n1912_08b:0394c06": "以三脫。若遮障下次明對治來意。但列事",
    "T46n1912_08b:0394c07": "治不暇明於合行之相。外貪欲等一十二",
    "T46n1912_08b:0394c08": "治。前文所指即此文是。四分各三故成十",
    "T46n1912_08b:0394c09": "二。次釋文中。觀於他身成九想故。故治",
    "T46n1912_08b:0394c10": "外貪。背捨先觀自身骨鎖。故能治內。勝處",
    "T46n1912_08b:0394c11": "因於自身骨人。觀成漸見十方依正。是故",
    "T46n1912_08b:0394c12": "能治自他貪欲。違法瞋者瞋他順理。故觀",
    "T46n1912_08b:0394c13": "眾生作己親想。順法瞋者瞋他違理。事雖",
    "T46n1912_08b:0394c14": "順理瞋違觀心。故觀諸法及眾生空。乃至",
    "T46n1912_08b:0394c15": "涅槃亦不可得。戲論瞋者。橫於諸法而計",
    "T46n1912_08b:0394c16": "性實。或執權破實。或執實破權。如淨名",
    "T46n1912_08b:0394c17": "云。若言我當見苦斷集。是則戲論非求法",
    "T46n1912_08b:0394c18": "也。二乘執權尚成戲論。況今凡下諍計是",
    "T46n1912_08b:0394c19": "非。當觀法性無權無實絕諸名字。二世三",
    "T46n1912_08b:0394c20": "世具如第七。言一念者。非謂極促一剎那",
    "T46n1912_08b:0394c21": "時。謂善惡業成名為一念。異於三世二世",
    "T46n1912_08b:0394c22": "連縛等相。故名一念。皆是無常故無性實。",
    "T46n1912_08b:0394c23": "具如法界次第中釋。名義俱舍婆沙委論。具",
    "T46n1912_08b:0394c24": "有四種十二因緣。一者剎那。二者連縛。三者",
    "T46n1912_08b:0394c25": "分位。四者遠續。後三秖是三世因緣。以約",
    "T46n1912_08b:0394c26": "能順生後等受。故開三耳。論中仍闕二世",
    "T46n1912_08b:0394c27": "因緣。大論問。佛說因緣甚為難解。云何令",
    "T46n1912_08b:0394c28": "於癡人觀耶。答。非如牛等令觀因緣。求",
    "T46n1912_08b:0394c29": "實道者生於邪見名為癡人。於未開頃下",
    "T46n1912_08b:0395a01": "次明次位中。云鼠唧等者。不達諦理謬",
    "T46n1912_08b:0395a02": "說即名。何異怪鼠作唧唧聲。即聲無旨濫",
    "T46n1912_08b:0395a03": "擬生死即是涅槃。亦如怪鳥作空空聲。豈",
    "T46n1912_08b:0395a04": "得濫同重空三昧。故下合云所以成怪。叨",
    "T46n1912_08b:0395a05": "者貪也。若內外下安忍。得是下離愛。以大",
    "T46n1912_08b:0395a06": "車譬如文。下去諸十法後皆譬大車。豈可",
    "T46n1912_08b:0395a07": "不信是法華妙乘。次是名下結也。一切諸",
    "T46n1912_08b:0395a08": "法不出十乘。故以十乘結攝總示。亦名等",
    "T46n1912_08b:0395a09": "者會前煩惱十乘觀法異名令同。前觀煩",
    "T46n1912_08b:0395a10": "惱即是法界。亦名行於非道乃至不斷而",
    "T46n1912_08b:0395a11": "入涅槃等。即是會前十觀異名。廣說下廣",
    "T46n1912_08b:0395a12": "說異名。總有三番三十六句。初三十六既",
    "T46n1912_08b:0395a13": "言涅槃。涅槃即是解脫德也。此開淨名不",
    "T46n1912_08b:0395a14": "斷煩惱而入涅槃一句。為三十六。此會異",
    "T46n1912_08b:0395a15": "文準大論意。大論云。若如法觀佛般若與",
    "T46n1912_08b:0395a16": "涅槃。是三則一相其實無有異。雖復不異",
    "T46n1912_08b:0395a17": "不異而異。此中且屬解脫德故。今初標但",
    "T46n1912_08b:0395a18": "言三十六者。且從一種根本而說。準初列",
    "T46n1912_08b:0395a19": "文。即是出入各作根本。故初根本但作入",
    "T46n1912_08b:0395a20": "名。至出涅槃十六句初。即自列出根本四",
    "T46n1912_08b:0395a21": "句。故下結云。若各立兩根本四句成四十",
    "T46n1912_08b:0395a22": "句。問。何故立兩根本四句。答。所生各別。又",
    "T46n1912_08b:0395a23": "可但是開合異耳。開者即是出入各四。合者",
    "T46n1912_08b:0395a24": "共為一箇根本。即以出入相參為四。如云",
    "T46n1912_08b:0395a25": "斷入不斷入斷出不斷出。若開此為兩根本",
    "T46n1912_08b:0395a26": "四句相者。於兩入句更加第三第四句也。",
    "T46n1912_08b:0395a27": "於兩出句亦加第三第四句也。故有三十",
    "T46n1912_08b:0395a28": "六四十不同。然根本四不須預釋。至下釋",
    "T46n1912_08b:0395a29": "文兩根本句各在入出兩十六句中。故知實",
    "T46n1912_08b:0395b01": "句但三十二。問根本並在十六句中。何句是",
    "T46n1912_08b:0395b02": "耶。答。同者即是。文列並在四句之初。今亦",
    "T46n1912_08b:0395b03": "略釋。次別釋中細尋諸句。文甚分明無勞",
    "T46n1912_08b:0395b04": "委釋。今約其文相稍隱略者出其相狀。初",
    "T46n1912_08b:0395b05": "四句中並以凡夫具縛名為不斷。第二四句",
    "T46n1912_08b:0395b06": "去並約體照。名為不斷。第二四句中。亦斷",
    "T46n1912_08b:0395b07": "亦不斷者。義須兩兼。一者析法名斷體名",
    "T46n1912_08b:0395b08": "不斷。二者既是學人已斷名斷。餘名不斷。",
    "T46n1912_08b:0395b09": "所言入者。惑即未盡分得有餘。亦名為入。",
    "T46n1912_08b:0395b10": "亦可應云析體無學。恐文誤耳。非斷非不",
    "T46n1912_08b:0395b11": "斷者。理體雙非其性冥真。得名為入。第三",
    "T46n1912_08b:0395b12": "四句中。第一句者。不得準前作兩兼釋。即",
    "T46n1912_08b:0395b13": "應先將亦斷亦不斷為析體竟。次將已斷",
    "T46n1912_08b:0395b14": "之惑名為亦入。餘殘未盡名亦不入。餘之",
    "T46n1912_08b:0395b15": "三句例此可知。第四四句中。第四句者。義",
    "T46n1912_08b:0395b16": "亦兼兩。例前第二四句中兩兼義釋。此十",
    "T46n1912_08b:0395b17": "六句凡云入者。意並在於從假入空為對",
    "T46n1912_08b:0395b18": "令成十六句故。以凡夫外道為第一四句。",
    "T46n1912_08b:0395b19": "故初四句並是空觀所觀所破。後十六句皆",
    "T46n1912_08b:0395b20": "云出者。並是從空入假名出。亦是為成十",
    "T46n1912_08b:0395b21": "六句故。對入空說。此之空假正在藏通。義",
    "T46n1912_08b:0395b22": "兼別圓。如後問答料簡中具出其意。又前",
    "T46n1912_08b:0395b23": "十六句初四根本句。雖並以義而屬對竟。",
    "T46n1912_08b:0395b24": "至下釋中復屬對者。為示同相故重對耳。",
    "T46n1912_08b:0395b25": "出中例入亦應例前。為知同故。故但直列",
    "T46n1912_08b:0395b26": "根本四句。而不釋相。次明出者。第一四句",
    "T46n1912_08b:0395b27": "中。第三句者。此是中根出假菩薩。分斷煩",
    "T46n1912_08b:0395b28": "惱名亦不出。復能出假名為亦出。若下根",
    "T46n1912_08b:0395b29": "者斷見思盡方能出假。則不應云亦出不",
    "T46n1912_08b:0395c01": "出。第二四句中初句者。初鹿苑中已入無學。",
    "T46n1912_08b:0395c02": "不入涅槃而常輔佛。以至方等及般若中。",
    "T46n1912_08b:0395c03": "亦得義云二乘出假。第三四句中。初句者。",
    "T46n1912_08b:0395c04": "此是體門兼用析者。析為亦斷。體為不斷。",
    "T46n1912_08b:0395c05": "初入空時名亦不出。後必出假名為亦出。",
    "T46n1912_08b:0395c06": "非謂正用三藏析法。故皆云兼。二乘亦爾",
    "T46n1912_08b:0395c07": "用體兼析。第三句中有析有體。故云亦斷",
    "T46n1912_08b:0395c08": "不斷。並是二乘故云不出。第四四句中。凡",
    "T46n1912_08b:0395c09": "言理者。即是雙非。初句應云析體真理。云",
    "T46n1912_08b:0395c10": "體法者但是語略。下之三句皆應云理。謂",
    "T46n1912_08b:0395c11": "體法出假菩薩理。以出假故名之為出。出",
    "T46n1912_08b:0395c12": "假之時已有真理。縱是上根亦先緣理。第三",
    "T46n1912_08b:0395c13": "第四句準第二句說。次問答料簡中。云體",
    "T46n1912_08b:0395c14": "法意通通三教故對析成四。又云更約別",
    "T46n1912_08b:0395c15": "圓四門分別者。四門如文。故前文中義在",
    "T46n1912_08b:0395c16": "藏通。所以更對後之兩教。若還準前作於",
    "T46n1912_08b:0395c17": "析體入空出假冥真等名。銷別圓意義亦可",
    "T46n1912_08b:0395c18": "矣。但是界外空假之別。及冥中道不思議理。",
    "T46n1912_08b:0395c19": "以此為異。文以別圓四門。一一門中四門",
    "T46n1912_08b:0395c20": "四悉。隨其相貌不無階差。初明入中根本",
    "T46n1912_08b:0395c21": "四句者。既以別圓共為四門。故四門中言",
    "T46n1912_08b:0395c22": "不斷者。界外圓體體惑性空。義當空門。空",
    "T46n1912_08b:0395c23": "無所斷亦復無入。言斷入者。界外析法次",
    "T46n1912_08b:0395c24": "第斷惑。既有所斷義當有門。有所斷故則",
    "T46n1912_08b:0395c25": "名有入。第三門者兼用析體。第四門者謂",
    "T46n1912_08b:0395c26": "析體理。次於一一下明於四門開成十六。",
    "T46n1912_08b:0395c27": "復以一一門中各具斷等四義。復以四義",
    "T46n1912_08b:0395c28": "隨順四悉。以十六悉成十六句。如空門中",
    "T46n1912_08b:0395c29": "雖體達惑。名為不斷。世界既無生善滅惡",
    "T46n1912_08b:0396a01": "及以見理。故名不入。下之三悉不斷如上。",
    "T46n1912_08b:0396a02": "若為人中善既已生。義之如入。若對治中約",
    "T46n1912_08b:0396a03": "治病邊。名之為入。不對病故名為不入。",
    "T46n1912_08b:0396a04": "第一義中理性不當入與不入。餘之三門其",
    "T46n1912_08b:0396a05": "門雖異。對四悉邊其義不殊。次又更下。置",
    "T46n1912_08b:0396a06": "前四悉於一一門復開四門。以十六門為",
    "T46n1912_08b:0396a07": "十六句。即以空等對不入等。具足如前根",
    "T46n1912_08b:0396a08": "本中說。其根本句雖名空等。以空等中又",
    "T46n1912_08b:0396a09": "有空等四義不同。故以所開空等四義。亦",
    "T46n1912_08b:0396a10": "可對於不斷等四。故析體二教並皆具於入",
    "T46n1912_08b:0396a11": "不入等四義不同。入謂詣理必然。不入謂",
    "T46n1912_08b:0396a12": "理無所入。第三句以理雙照二義。第四句",
    "T46n1912_08b:0396a13": "還以理為雙非。然以即與不即以分析",
    "T46n1912_08b:0396a14": "體。並以三德為涅槃也。所言出者起用",
    "T46n1912_08b:0396a15": "故也。所言入者冥理故也。斷及不斷四義",
    "T46n1912_08b:0396a16": "同前。一門既然三門亦爾。出中雖即但對",
    "T46n1912_08b:0396a17": "四門。準例亦應更對四悉。但是文略。次此",
    "T46n1912_08b:0396a18": "則下復以別圓該通通藏。以由出入體析",
    "T46n1912_08b:0396a19": "名同故也。應細思之不能具記。次明三十",
    "T46n1912_08b:0396a20": "六句般若等者。雖因涅槃準論問起。答者。",
    "T46n1912_08b:0396a21": "此中亦是即同而異屬般若德也。言生等",
    "T46n1912_08b:0396a22": "者。此準大品照明品中。舍利弗問佛。云何",
    "T46n1912_08b:0396a23": "應般若波羅蜜。佛言。色不生般若生。乃至",
    "T46n1912_08b:0396a24": "一切種智不生般若生。雖歷諸法但成一",
    "T46n1912_08b:0396a25": "句。今準此句開為三十六句也。經從色心",
    "T46n1912_08b:0396a26": "以至種智為攝經意。不可委歷但云諸",
    "T46n1912_08b:0396a27": "法。諸法既遠般若通深。故約三智以釋般",
    "T46n1912_08b:0396a28": "若。亦約三諦以釋諸法。若作與前名異義",
    "T46n1912_08b:0396a29": "同。諸法秖是煩惱。般若秖是涅槃。涅槃從斷",
    "T46n1912_08b:0396b01": "般若從智。智斷雖殊共破諸法。故得稱為",
    "T46n1912_08b:0396b02": "名異義同。且從智斷不同義邊。復名為別。",
    "T46n1912_08b:0396b03": "又此般若諸法一十六句。各攝前來兩處三",
    "T46n1912_08b:0396b04": "十六句。此乃句句從圓說也。若從次第即",
    "T46n1912_08b:0396b05": "如前明煩惱涅槃出入。先約藏通入空出",
    "T46n1912_08b:0396b06": "假。義兼圓別攝在衍門。依此則應諸法諸",
    "T46n1912_08b:0396b07": "智生不生等。俱通四教。是故前文三十六句。",
    "T46n1912_08b:0396b08": "次因料簡方復別出別圓之相。今般若中即",
    "T46n1912_08b:0396b09": "對三智三境。則一切智中已含析體。餘之二",
    "T46n1912_08b:0396b10": "智。即是假中。三智宛然不須重問。是故則",
    "T46n1912_08b:0396b11": "無料簡之文。又前名煩惱及以涅槃。而論",
    "T46n1912_08b:0396b12": "出入。宜且先約前兩教以明。今云般若。般",
    "T46n1912_08b:0396b13": "若本通。是故即約三智俱釋。又前煩惱一向",
    "T46n1912_08b:0396b14": "約於顯露定教。是故但論斷與不斷入空",
    "T46n1912_08b:0396b15": "出假。今般若中乃以顯露不定對說。故有",
    "T46n1912_08b:0396b16": "境智對發不同。根本開合準前可知。於中",
    "T46n1912_08b:0396b17": "先明互發一十六句。次明互照一十六句。所",
    "T46n1912_08b:0396b18": "言發者。發有二義。一約不思議中不別而",
    "T46n1912_08b:0396b19": "別以論相發。發智既爾照境亦然。又若境",
    "T46n1912_08b:0396b20": "互發智可論宿習。若智互照境則有二義。",
    "T46n1912_08b:0396b21": "若轉智互照不論發習。若逐境互照亦是",
    "T46n1912_08b:0396b22": "發習。又若空假二智互照兩境。則通通別。",
    "T46n1912_08b:0396b23": "義亦通於三藏菩薩。中智照二惟在別圓。",
    "T46n1912_08b:0396b24": "義亦通於圓別接通。若立中名無中體者。",
    "T46n1912_08b:0396b25": "亦通通教八地及三藏佛。唯不通於空假照",
    "T46n1912_08b:0396b26": "中。照中但在別圓及接四處故也。又若從",
    "T46n1912_08b:0396b27": "別說。二乘猶可互照真俗。三藏菩薩至菩",
    "T46n1912_08b:0396b28": "提樹方乃照真。是故應以諸教諸位。諦智",
    "T46n1912_08b:0396b29": "高下。觀實有無。若次不次。斷位伏位。上中",
    "T46n1912_08b:0396c01": "下根。若單若複。以立境智。自在說之。義有",
    "T46n1912_08b:0396c02": "通別故須遍說。若得此意例釋諸句諸義",
    "T46n1912_08b:0396c03": "可從。總此諸文互發互照。大括文旨及以開",
    "T46n1912_08b:0396c04": "權。秖是妙智及以妙境相照相發。成於圓教",
    "T46n1912_08b:0396c05": "十法成乘。是故得是十法異名。般若既然。涅",
    "T46n1912_08b:0396c06": "槃及身亦復如是。不復委明甚有深致。次",
    "T46n1912_08b:0396c07": "明三十六身者。準前引論為問答中。如",
    "T46n1912_08b:0396c08": "法觀佛。佛即法身。法身義當涅槃般若。所",
    "T46n1912_08b:0396c09": "應所照義當煩惱諸法。故得名為是三一",
    "T46n1912_08b:0396c10": "相。若不別而別。此中正當法身德也。身身",
    "T46n1912_08b:0396c11": "相望成三十六。若名異義同不勞分別。具",
    "T46n1912_08b:0396c12": "如第二卷末以三般若而對三身。境智既",
    "T46n1912_08b:0396c13": "其互發互照。故使身亦互起互入。照境如",
    "T46n1912_08b:0396c14": "入發智如起。今若更約別義分別直於佛",
    "T46n1912_08b:0396c15": "身作三十六。從應更開出於化身。以對法",
    "T46n1912_08b:0396c16": "報故得為四。言出入者。化興為出化息為",
    "T46n1912_08b:0396c17": "入。問。但聞三身從法身起。不聞餘三從",
    "T46n1912_08b:0396c18": "化身起。及以法報從應身起。答。從勝起劣",
    "T46n1912_08b:0396c19": "即是施權。從劣起勝即是開權。跨節明義",
    "T46n1912_08b:0396c20": "不可思議。無非法界。故得相起相入無妨。",
    "T46n1912_08b:0396c21": "其相云何。如化應自說吾今此身是法身。",
    "T46n1912_08b:0396c22": "況不是報能起既然。相入例此。理無起入",
    "T46n1912_08b:0396c23": "約化緣明。豈可從緣而亡於理。又應以",
    "T46n1912_08b:0396c24": "玄文三十六句感應對之。化應報三名之為",
    "T46n1912_08b:0396c25": "顯。法即是冥。又報身者。亦得是冥亦得是",
    "T46n1912_08b:0396c26": "顯。報身分於自他受用不同故爾。是故今文",
    "T46n1912_08b:0396c27": "與論冥合。論云是三一相是故義同。雖一",
    "T46n1912_08b:0396c28": "而三故復別說。○次釋病患境者。先總明來",
    "T46n1912_08b:0396c29": "意中。初文略明權實二病。初明實病中。",
    "T46n1912_08b:0397a01": "云四蛇者以譬四大。於中復以鴟梟性升",
    "T46n1912_08b:0397a02": "以譬火風。蟒鼠居穴以譬地水。此並金光",
    "T46n1912_08b:0397a03": "明文。梟者食父母不孝鳥也。蟒者大蛇也。",
    "T46n1912_08b:0397a04": "毒器重擔苦藪。此三並譬陰苦。藪者大澤也。",
    "T46n1912_08b:0397a05": "此中無人唯聚水草。故可以譬苦無主宰",
    "T46n1912_08b:0397a06": "眾法聚集。若一大違反能造諸惡。故大經二",
    "T46n1912_08b:0397a07": "十一云。四蛇害人不墮諸惡。四大害人定",
    "T46n1912_08b:0397a08": "墮三惡。四大相違故造諸惡。名為害人。毒",
    "T46n1912_08b:0397a09": "器重擔思之可知。四國為隣等者。隣者近接",
    "T46n1912_08b:0397a10": "也。四大和合即隣近義。此亦金光明文也。虛",
    "T46n1912_08b:0397a11": "者弱也。乘者接也便也。休者美也。否者衰也。",
    "T46n1912_08b:0397a12": "故空品云。業力機關假偽空聚。地水火風共",
    "T46n1912_08b:0397a13": "相殘害。猶如四蛇同共一篋。四大蚖蛇其性",
    "T46n1912_08b:0397a14": "各異。二上二下諸方亦然。心識二性躁動不",
    "T46n1912_08b:0397a15": "安。諸佛問訊等者。問者命也。此以上問下。",
    "T46n1912_08b:0397a16": "故鄭玄云。小聘曰問。又以下啟上為問。今",
    "T46n1912_08b:0397a17": "文意者同輩相問。漢書云。令問休預。訊者",
    "T46n1912_08b:0397a18": "亦問也。亦廣辭也。廣以己意宣其問辭。如",
    "T46n1912_08b:0397a19": "法華中分身佛集。皆遣侍者問訊釋迦少病",
    "T46n1912_08b:0397a20": "少惱等。大論廣解佛問訊辭云。佛示同人",
    "T46n1912_08b:0397a21": "故但云少。病有二義下次分權實。若偃臥下",
    "T46n1912_08b:0397a22": "初明權疾。即如淨名託疾方丈。國王長者",
    "T46n1912_08b:0397a23": "大臣人民皆往問疾。因以身疾廣為說法。",
    "T46n1912_08b:0397a24": "即凡俗眾也。言斥小者如弟子品。言呵大",
    "T46n1912_08b:0397a25": "者如菩薩品。又因文殊傳如來旨問果疾",
    "T46n1912_08b:0397a26": "竟。即自問云。居士。是疾何所因起其生久",
    "T46n1912_08b:0397a27": "如。當云何滅。問因疾也。淨名因為廣說因",
    "T46n1912_08b:0397a28": "疾。因茲以明三觀調伏四教慰喻。廣說因",
    "T46n1912_08b:0397a29": "疾及以果疾。他云淨名彈呵聲聞。是故經初",
    "T46n1912_08b:0397b01": "不歡聲聞。若爾。下文亦呵菩薩。何以經初",
    "T46n1912_08b:0397b02": "亦歎菩薩。有歎無歎自是經家或存或略。",
    "T46n1912_08b:0397b03": "此乃不關呵與不呵。又古人云。淨名經意",
    "T46n1912_08b:0397b04": "折挫聲聞褒揚菩薩。失意同前。今家但云",
    "T46n1912_08b:0397b05": "折小彈偏歎大褒圓。同用八字得失天隔。",
    "T46n1912_08b:0397b06": "故今略云斥小呵大。三觀折伏等。已如前",
    "T46n1912_08b:0397b07": "說。寄滅譚常者。大經文中寄應迹滅度譚",
    "T46n1912_08b:0397b08": "法身圓常。故於序中因純陀請住與文殊",
    "T46n1912_08b:0397b09": "往復。已開常宗。至第五卷云。我為聲聞",
    "T46n1912_08b:0397b10": "諸弟子等。說毘伽羅論。謂如來常存無有",
    "T46n1912_08b:0397b11": "變易。若有說言如來無常。云何是人舌不",
    "T46n1912_08b:0397b12": "墮落。文中處處研覈問答。顯於佛性常恒不",
    "T46n1912_08b:0397b13": "變。若不因於唱滅請住。無由譚於斯身",
    "T46n1912_08b:0397b14": "不滅。因病說力者。現病品中迦葉問佛。如來",
    "T46n1912_08b:0397b15": "往昔已於無量萬億劫中。修菩薩行常行",
    "T46n1912_08b:0397b16": "愛語。利益眾生不令苦惱。施諸病者種種",
    "T46n1912_08b:0397b17": "醫藥。何緣於今自言有病。世尊。世人有病。",
    "T46n1912_08b:0397b18": "或坐或臥不安其處。或索飲食教誡家屬",
    "T46n1912_08b:0397b19": "修治產業。何故如來默然而臥。不教弟子",
    "T46n1912_08b:0397b20": "聲聞人等。何緣不說尸羅諸禪及解脫等。何",
    "T46n1912_08b:0397b21": "緣不說大乘經典。何故不以無量方便。教",
    "T46n1912_08b:0397b22": "大迦葉人中象王。令其不退菩提之心。又",
    "T46n1912_08b:0397b23": "不治於諸惡比丘。云何默然右脇而臥。如",
    "T46n1912_08b:0397b24": "經廣說云云。又云。如來四大無不和適身力",
    "T46n1912_08b:0397b25": "具足。迦葉又以三牛十四象。力士鉢健提。八",
    "T46n1912_08b:0397b26": "臂那羅延。後後十十增較十住一節。是故菩",
    "T46n1912_08b:0397b27": "薩力為最大。況如來成道初坐道場逮得",
    "T46n1912_08b:0397b28": "十力。今者不應如彼嬰兒。如來因即放大",
    "T46n1912_08b:0397b29": "光明種種神變已。語迦葉言。我於往昔無",
    "T46n1912_08b:0397c01": "量無邊億那由他百千萬劫。已除病根永離",
    "T46n1912_08b:0397c02": "倚臥。是諸眾生不知大乘方等密語。便謂",
    "T46n1912_08b:0397c03": "如來實有病惱。如是說者並因現病迦葉",
    "T46n1912_08b:0397c04": "請問。又因疾者三惑也。果疾者二死也。實疾",
    "T46n1912_08b:0397c05": "者。眾生實惑及斷未盡者。權疾者諸大菩薩",
    "T46n1912_08b:0397c06": "隨斷何惑。則能示現權同實疾。如是權實",
    "T46n1912_08b:0397c07": "並非今所觀。從今所觀下判也。今所觀境",
    "T46n1912_08b:0397c08": "是凡夫四大實疾。仍因觀陰及煩惱等。四大",
    "T46n1912_08b:0397c09": "增損。即前所引金光明經所明病相。為今",
    "T46n1912_08b:0397c10": "境也。上智利根等者。正明來意。先法次喻。",
    "T46n1912_08b:0397c11": "初法中云上智等者。上智之人解前陰入境",
    "T46n1912_08b:0397c12": "中安忍不隨彊軟。已入十信不須至此。",
    "T46n1912_08b:0397c13": "故前文云。若安忍者不須餘九。謂安於內",
    "T46n1912_08b:0397c14": "外煩惱病患。是則病患前已安竟。如躄樹等",
    "T46n1912_08b:0397c15": "者。躄者倒也。斵者如第三卷釋。鈍根病重",
    "T46n1912_08b:0397c16": "故須重重辯於觀行。如大樹巨石非一下",
    "T46n1912_08b:0397c17": "一斧可穿可斷。故重於此更辯十乘。如",
    "T46n1912_08b:0397c18": "億下萬斧。夫長病等者。通舉經中病能為",
    "T46n1912_08b:0397c19": "障。今此文意未必須長。但能障禪即須觀",
    "T46n1912_08b:0397c20": "察。故阿含中四法能退阿羅漢果。謂長病遠",
    "T46n1912_08b:0397c21": "行諫諍營事。今非全爾。下結云四悉者。",
    "T46n1912_08b:0397c22": "初文即世界。從經云下證為人。既明三學",
    "T46n1912_08b:0397c23": "即生善意。戒定如文。從起邪倒下即是失",
    "T46n1912_08b:0397c24": "慧。以失顯得得即生善。戒定亦然。從復次",
    "T46n1912_08b:0397c25": "下即對治意。從又下即第一義意。次正釋中",
    "T46n1912_08b:0397c26": "文自為五。初病相中先略明辯脈所以中",
    "T46n1912_08b:0397c27": "云。診者候脈也。云今不須精判等者。不須",
    "T46n1912_08b:0397c28": "如向上中下醫委論脈法。今略明之。脈者",
    "T46n1912_08b:0397c29": "血氣所行道也。夫脈法者本在醫道。非可",
    "T46n1912_08b:0398a01": "具知。今須略知五藏之相而用治法。四時",
    "T46n1912_08b:0398a02": "脈相者。春絃夏洪秋浮冬沈。土王四季。用",
    "T46n1912_08b:0398a03": "對五行五藏相生相剋。以辯脈相。略明候",
    "T46n1912_08b:0398a04": "法者。從魚至貫名為尺澤。即大拇指後大",
    "T46n1912_08b:0398a05": "橫文前名之為魚。大橫文後名之為貫。貫",
    "T46n1912_08b:0398a06": "後三寸名為寸口。尺後寸前名為關陽。肝心",
    "T46n1912_08b:0398a07": "出左脾肺出右。左腎為命門。右腎為命根。",
    "T46n1912_08b:0398a08": "肺脈來時如順榆葉曰平。如風吹毛曰",
    "T46n1912_08b:0398a09": "病。如連珠者曰死。心脈來時如管曰平。",
    "T46n1912_08b:0398a10": "如連珠曰病。前曲後直如帶鉤曰死。肝脈",
    "T46n1912_08b:0398a11": "來時薄弱曰平。如張弓弦曰病。如雞蹈",
    "T46n1912_08b:0398a12": "地曰死。脾脈來時阿阿如綖曰平。如雞",
    "T46n1912_08b:0398a13": "舉足曰病。如鳥啄水漏曰死。腎脈來時微",
    "T46n1912_08b:0398a14": "細而長曰平。如彈石曰病。如解索曰死。",
    "T46n1912_08b:0398a15": "諸脈暫大復小為陰。暫小復大曰陽。然諸",
    "T46n1912_08b:0398a16": "候體文中易了。而指下難明。今且略知未",
    "T46n1912_08b:0398a17": "煩委悉。今文明五藏相者。非是相生亦非",
    "T46n1912_08b:0398a18": "相剋。但當藏太增而成於病。如木性多直今",
    "T46n1912_08b:0398a19": "太洪直。次大性升今多輕浮。金性堅利今太",
    "T46n1912_08b:0398a20": "尖銳。水性流注今則滴瀝。土性堅澁今太沈",
    "T46n1912_08b:0398a21": "重。或性過分致病或衰弱故而致患也。若相",
    "T46n1912_08b:0398a22": "剋者準五行可知。從面無光澤下。五藏",
    "T46n1912_08b:0398a23": "體減故致成病。木主肝。若枝葉枯燥是木",
    "T46n1912_08b:0398a24": "之病。故無光澤等如木無潤。火主心也。",
    "T46n1912_08b:0398a25": "火若失色不赤是火之病。故面青皅而成病",
    "T46n1912_08b:0398a26": "也。金主肺肺色白而今色黑。是肺病也。水",
    "T46n1912_08b:0398a27": "主腎。流處壅滯令體無力。故腎病也。土主",
    "T46n1912_08b:0398a28": "脾。如堆阜不平即脾病也。從肝上有白物",
    "T46n1912_08b:0398a29": "去。五行相剋故五藏病生。故用六氣治於",
    "T46n1912_08b:0398b01": "五藏。治法應在下治法中。今文對此略明",
    "T46n1912_08b:0398b02": "為便。故預列之。後文治中不復更出。然此",
    "T46n1912_08b:0398b03": "六氣但取呼吸帶聲出氣為治。亦不全用",
    "T46n1912_08b:0398b04": "字體為義。如吹者亦云冷氣。次噓氣者云",
    "T46n1912_08b:0398b05": "出氣。呼者煖氣也。𡁱呵𡀗此三全無此之字",
    "T46n1912_08b:0398b06": "體。但有譆字即痛聲也。但須呼吸。聲似五",
    "T46n1912_08b:0398b07": "音即屬五藏還治五藏。用者應於牙齒唇",
    "T46n1912_08b:0398b08": "舌調停出聲使不失五音。呵屬商吹呼屬",
    "T46n1912_08b:0398b09": "羽。噓屬徵𡁱屬宮𡀗屬角。五行對之以屬",
    "T46n1912_08b:0398b10": "五藏。今並用本藏上氣以治本藏。所以用",
    "T46n1912_08b:0398b11": "本藏者。既剋他藏令他藏病。故用本氣牽",
    "T46n1912_08b:0398b12": "歸本藏。不令害他。如肺害肝是金剋木。",
    "T46n1912_08b:0398b13": "還用肺氣收取金行。餘之四藏準此可知。",
    "T46n1912_08b:0398b14": "淋字亦應作痲。其病鬼如竈君者。秖是黑色",
    "T46n1912_08b:0398b15": "耳。腎被脾害即成腎病。病鬼還隨本藏之",
    "T46n1912_08b:0398b16": "色。故如竈君。第一本中具約五色明五藏",
    "T46n1912_08b:0398b17": "鬼。今文但略於腎藏明之。準文次第應",
    "T46n1912_08b:0398b18": "在病因緣中。即鬼病也。文隨便故寄此中",
    "T46n1912_08b:0398b19": "列。次釋脾云其色籠桶者。應云黃籠桶",
    "T46n1912_08b:0398b20": "也。從有多惛惛去。是六神病相。此準俗",
    "T46n1912_08b:0398b21": "說。故一神各守一藏王於六根。陰是身之",
    "T46n1912_08b:0398b22": "根本。通於五藏五根。如經律異相中云。昔",
    "T46n1912_08b:0398b23": "有國王令人覓師子𮙬。如其不得當斷汝",
    "T46n1912_08b:0398b24": "命。懼王命故處處求覓。得師子𮙬送來上",
    "T46n1912_08b:0398b25": "王。中道睡臥。六根六神各諍其功。目神言。",
    "T46n1912_08b:0398b26": "由我視故知師子𮙬處。耳神言。由我聽故",
    "T46n1912_08b:0398b27": "知師子𮙬處。足神言。由我至故能取是𮙬。",
    "T46n1912_08b:0398b28": "手神言。由我捉持得師子𮙬。鼻神言。由我",
    "T46n1912_08b:0398b29": "嗅故得師子𮙬。諸神皆言舌最無功。舌神",
    "T46n1912_08b:0398c01": "不伏倍索其功。有一羅漢因行遇見是人",
    "T46n1912_08b:0398c02": "神諍。恐王錯殺即隨𮙬者以至王所。𮙬者",
    "T46n1912_08b:0398c03": "前至。王問𮙬者。為是師子𮙬不耶。答云。不",
    "T46n1912_08b:0398c04": "真。王令殺之。羅漢具為大王說之。其人",
    "T46n1912_08b:0398c05": "免死。彼文本喻處眾之人。各伐其功則無",
    "T46n1912_08b:0398c06": "德之人最為尤害。此喻雖似各有根神。非",
    "T46n1912_08b:0398c07": "他有情。次明病因緣中文自為六。次食不",
    "T46n1912_08b:0398c08": "節以成病者。亦如博物志云。若雜食者百",
    "T46n1912_08b:0398c09": "疾妖邪之所鍾。食逾少心愈明。食逾多身逾",
    "T46n1912_08b:0398c10": "損。故食不可過度。故要覽云。夫病從口入",
    "T46n1912_08b:0398c11": "禍從口出。故君子慎言語節飲食。次明損",
    "T46n1912_08b:0398c12": "益相。云從腰三孔入四支者。大論二十六",
    "T46n1912_08b:0398c13": "釋十想中云。譬如釀酒。滓濁為糞清者為",
    "T46n1912_08b:0398c14": "尿。腰有三孔。風吹膩汁散入百脈。與先",
    "T46n1912_08b:0398c15": "血合凝變為肉。從於新肉生膏脂骨髓。從",
    "T46n1912_08b:0398c16": "此生者名為身根。乃至生於五情諸根。如",
    "T46n1912_08b:0398c17": "此並以資長為生。癖者水不能行也。又身",
    "T46n1912_08b:0398c18": "火下教調食法。次引世諺。次食五味下約",
    "T46n1912_08b:0398c19": "藏增損。可見。次坐禪不節成病中。初明身",
    "T46n1912_08b:0398c20": "儀不正。心增怠慢招病來魔。次與發觸",
    "T46n1912_08b:0398c21": "相違中。云重如沈下等者。明八觸相。此八",
    "T46n1912_08b:0398c22": "觸者四上四下去。明對息辯觸。觸順四",
    "T46n1912_08b:0398c23": "大故順八觸。若發重觸下明違觸成病。又",
    "T46n1912_08b:0398c24": "但下明用止觀以動病也。初用止中過分",
    "T46n1912_08b:0398c25": "太增故病。次明用觀不調。五塵五藏五行",
    "T46n1912_08b:0398c26": "相生相剋。一一塵中復各有五。應須善知",
    "T46n1912_08b:0398c27": "相生相剋主對之相。初五色者。如白虎通博",
    "T46n1912_08b:0398c28": "物志云。東方木。其帝太皡。其佐句芒。執規",
    "T46n1912_08b:0398c29": "而治春。其星太歲。其獸青龍。其音角。其日",
    "T46n1912_08b:0399a01": "甲乙其味酸。臭羶。南方火。其帝炎帝。佐祝",
    "T46n1912_08b:0399a02": "融。執衡而治夏。其星熒惑。鳥朱雀。音徵。",
    "T46n1912_08b:0399a03": "日丙丁。味苦。臭焦。西方金。帝少皡。佐蓐收。",
    "T46n1912_08b:0399a04": "執矩而治秋。星太白。獸白虎。音商。日庚辛。",
    "T46n1912_08b:0399a05": "味辛。臭腥。北方水。帝顓頊。佐玄冥。執權而",
    "T46n1912_08b:0399a06": "治冬。星辰星獸玄武。音羽。日壬癸。味鹹。臭",
    "T46n1912_08b:0399a07": "腐。中央土。其帝黃帝。佐后土。執綱而制四",
    "T46n1912_08b:0399a08": "方。星鎮星。獸黃龍。音宮。日戊己。味甘。臭香。",
    "T46n1912_08b:0399a09": "佐者主五行之官。具如前授世法藥中說。",
    "T46n1912_08b:0399a10": "故五聲亦屬五行五音。呼喚屬角木。語言",
    "T46n1912_08b:0399a11": "屬徵火。哭屬商金。吟屬羽水歌屬官土。五",
    "T46n1912_08b:0399a12": "觸中。木體實火性煖。若對四大西方屬風",
    "T46n1912_08b:0399a13": "故輕。如文。此準大集經意。若準俗文如",
    "T46n1912_08b:0399a14": "博物志等。臊腥等氣如前釋。嬰兒者。嬰頸",
    "T46n1912_08b:0399a15": "飾也。蒼頡篇云。男曰兒。女曰嬰。今言嬰者",
    "T46n1912_08b:0399a16": "通男女也。故釋名云。人之初生曰嬰兒者。",
    "T46n1912_08b:0399a17": "胸前曰嬰。接之嬰前而乳養之。故曰嬰也。",
    "T46n1912_08b:0399a18": "如國王等者。第二本無此文。拱者合手也。",
    "T46n1912_08b:0399a19": "亦如張華治李子預病。病鬼在膏肓不肯",
    "T46n1912_08b:0399a20": "治之。華乃走避。預自乘馬逐之。華乃下道",
    "T46n1912_08b:0399a21": "隱。聞草中有鬼。而相問言。弟何不隱去。答。",
    "T46n1912_08b:0399a22": "我住其膏肓針灸不至。何須隱去。但懼其",
    "T46n1912_08b:0399a23": "用八毒丸耳。須臾子預至。華便以八毒瀉",
    "T46n1912_08b:0399a24": "之。其鬼叫喚而走。出本草郭注。鬼亦不謾",
    "T46n1912_08b:0399a25": "病人下明有病之由。由行者邪念。亦如譬",
    "T46n1912_08b:0399a26": "喻經中。有清信士初持五戒精進不殺。後",
    "T46n1912_08b:0399a27": "時衰老多有廢忘。爾時山中有渴梵志。從",
    "T46n1912_08b:0399a28": "其乞飲。田家事忙不暇看之。遂恨而去。梵",
    "T46n1912_08b:0399a29": "志能起尸使鬼召得殺鬼。勅曰。彼辱我往",
    "T46n1912_08b:0399b01": "殺之。山中有羅漢知。往詣田家語言。汝今",
    "T46n1912_08b:0399b02": "夜早燃燈勤三自歸。口誦守口身莫犯偈。",
    "T46n1912_08b:0399b03": "慈念眾生可得安隱。沙門去後主人如教。",
    "T46n1912_08b:0399b04": "通曉念佛誦戒。鬼至曉求其微兀欲殺",
    "T46n1912_08b:0399b05": "之。覩彼慈心無能得害。鬼神之法人令其",
    "T46n1912_08b:0399b06": "殺。即便欲殺。但彼有不可殺之德。法當却",
    "T46n1912_08b:0399b07": "殺其使鬼者。其鬼乃恚欲害梵志。羅漢蔽",
    "T46n1912_08b:0399b08": "之令鬼不見。田家悟道梵志得活。不獲",
    "T46n1912_08b:0399b09": "殺罪。田家專注念佛全一門之命。當知正",
    "T46n1912_08b:0399b10": "念鬼不得便。此等亦可比誦戒序防鬼",
    "T46n1912_08b:0399b11": "魔之文。正是觀音經中還著於本人之文。亦",
    "T46n1912_08b:0399b12": "如太公為灌壇令龍神尚不以暴風疾雨",
    "T46n1912_08b:0399b13": "至其境。況佛法之人長心正念者耶。當知邪",
    "T46n1912_08b:0399b14": "鬼得入者。皆由邪念。兜醯羅鬼等者。即前",
    "T46n1912_08b:0399b15": "文中五色之鬼。能病五藏者是。五魔病中初",
    "T46n1912_08b:0399b16": "與鬼病辯異。次辯有病之由。亦由行者",
    "T46n1912_08b:0399b17": "生邪念故。六業病中若殺罪等者。此破五",
    "T46n1912_08b:0399b18": "戒之病病屬五藏藏屬五根。與前不殺防",
    "T46n1912_08b:0399b19": "木等意同也。若欲治者隨何藏病。知破何",
    "T46n1912_08b:0399b20": "戒以增治損。若持戒者動宿業病。隨根",
    "T46n1912_08b:0399b21": "判戒以驗罪滅。然後用治者。六治之中觀心",
    "T46n1912_08b:0399b22": "治也。次明治法。先示同異中云不可操刀",
    "T46n1912_08b:0399b23": "把刃等者。用治失宜如操刀失柄把刃",
    "T46n1912_08b:0399b24": "傷手。舊疾不除反增新病。次正用治中。初",
    "T46n1912_08b:0399b25": "止齊中云令氣調恂。恂者均也。帶系在臍者。",
    "T46n1912_08b:0399b26": "臍既為諸腸胃之源。在胎之時以母之臍",
    "T46n1912_08b:0399b27": "注子之臍。故母所食從臍而入。以資於子。",
    "T46n1912_08b:0399b28": "氣息亦爾。子初在胎依於母息。故俗名子",
    "T46n1912_08b:0399b29": "以之為息。膂者脊也。次止心丹田等可知。",
    "T46n1912_08b:0399c01": "心多上緣等者。上熱助火。火銷諸食五藏",
    "T46n1912_08b:0399c02": "易調。下分屬陰。太陰傷冷少火故亂。蔣吳",
    "T46n1912_08b:0399c03": "毛者謂蔣添文。吳明徹。毛喜。此陳朝要官。",
    "T46n1912_08b:0399c04": "皆稟息法脚氣獲除。具如百錄。此等親承",
    "T46n1912_08b:0399c05": "智者大師以稟法訓。得事治之益。是故引",
    "T46n1912_08b:0399c06": "之。引皇帝五行相生相剋者。皇匡正也。帝",
    "T46n1912_08b:0399c07": "者德像天地曰帝。初從金化而水生下明",
    "T46n1912_08b:0399c08": "相生。從火得水下相剋。水遇土而不行。行",
    "T46n1912_08b:0399c09": "字戶郎切與五行義同。為取韻故借此音耳。",
    "T46n1912_08b:0399c10": "如金剋木下正明用治。如金剋木則肺彊",
    "T46n1912_08b:0399c11": "而肝弱。名為肝病。則止心於肺。故知不必",
    "T46n1912_08b:0399c12": "止心病處。又用止治四大者。此中即是相翻",
    "T46n1912_08b:0399c13": "對為治也。如水性寬以急治之。餘大準",
    "T46n1912_08b:0399c14": "此。六氣治者。文但略明。先列。次釋。釋對四",
    "T46n1912_08b:0399c15": "大病中。痰癊者正體作陰。五藏如前病相",
    "T46n1912_08b:0399c16": "中已說。言平常吐納等者。吐謂散除麁氣。",
    "T46n1912_08b:0399c17": "納謂內入安息。如平常坐禪。皆須長吐身",
    "T46n1912_08b:0399c18": "中麁氣。但一兩度為之即足。非專為治病",
    "T46n1912_08b:0399c19": "故也。用息中言依息者。假想十二息也。依",
    "T46n1912_08b:0399c20": "於報息而起假想。如瞋由心變而使息麁",
    "T46n1912_08b:0399c21": "盛。故知皆是心轉報息。令報息麁。今假想",
    "T46n1912_08b:0399c22": "息亦復如是。次假想中云辯師治癭者。第",
    "T46n1912_08b:0399c23": "一本云。如高麗辯師治癭病法。假想此癭",
    "T46n1912_08b:0399c24": "如露蜂窠。蜂子在窼須臾蜂子穿窼而出。",
    "T46n1912_08b:0399c25": "膿潰膏流蜂子俱去。眾孔婁婁如空蜂窼。想",
    "T46n1912_08b:0399c26": "心成已癭病消差。如患癥人用針法者。應作",
    "T46n1912_08b:0399c27": "癥字。第一本云。如人患癥癥結在腹。想作",
    "T46n1912_08b:0399c28": "金針入腹刺之使癥對過。如是數數為之",
    "T46n1912_08b:0399c29": "不休。一過相值癥結便去。從是得差而常",
    "T46n1912_08b:0400a01": "患痛耿耿。然後更問他人云。此患已差而",
    "T46n1912_08b:0400a02": "耿耿常痛。他人答言。汝想針破癥癥破而針",
    "T46n1912_08b:0400a03": "猶在應更作想除其金針。依語即差。如阿",
    "T46n1912_08b:0400a04": "含用酥者。第一本云。想燸酥在頂滴滴入",
    "T46n1912_08b:0400a05": "腦。灌注五藏流潤遍身。治人勞損當有",
    "T46n1912_08b:0400a06": "驗也。若準雜阿含都有七十二法。以想為",
    "T46n1912_08b:0400a07": "治乃非末代鈍根所宜。其一云。佛在給孤",
    "T46n1912_08b:0400a08": "獨。有比丘夏五月在林間修三昧。瑠璃王",
    "T46n1912_08b:0400a09": "子與五百釋子。乘象而戲。諸象鬪。有黑象",
    "T46n1912_08b:0400a10": "聲如霹靂。復有細聲如貓子。釋子比丘入",
    "T46n1912_08b:0400a11": "於風觀發狂癡想。從定起如奔醉象。諸比",
    "T46n1912_08b:0400a12": "丘閉門恐為所傷。有一比丘往舍利弗所",
    "T46n1912_08b:0400a13": "問。唯願哀愍救諸釋子。身子起牽阿難至",
    "T46n1912_08b:0400a14": "佛所。白佛言。諸釋子五事發狂。一因亂聲。",
    "T46n1912_08b:0400a15": "二因惡名。三因利養。四因外風。五因內風。",
    "T46n1912_08b:0400a16": "云何能治。佛因為阿蘭若比丘七十二患。說",
    "T46n1912_08b:0400a17": "修阿那般那法。外惡聲觸內心根。四百四",
    "T46n1912_08b:0400a18": "病脈持心急故。一時動亂。風力彊故一時入",
    "T46n1912_08b:0400a19": "口。應教服酥蜜及呵梨勒法。謂繫心一",
    "T46n1912_08b:0400a20": "處先想頗梨鏡。自觀己身在彼鏡中見諸",
    "T46n1912_08b:0400a21": "狂事。見已更教。汝於鏡中除聲舉舌著上",
    "T46n1912_08b:0400a22": "齶。想二摩尼在兩耳中。想於珠中如乳滴",
    "T46n1912_08b:0400a23": "流出醍醐。潤耳根使不受聲。如膏油潤",
    "T46n1912_08b:0400a24": "終不動搖。此想成已次想九重金剛從摩",
    "T46n1912_08b:0400a25": "尼出覆行者身。下有金剛華行者坐上。有",
    "T46n1912_08b:0400a26": "金剛山四面圍繞。絕於外聲。一一山中出",
    "T46n1912_08b:0400a27": "七佛座。說四念處。爾時寂然不聞外聲。隨",
    "T46n1912_08b:0400a28": "於佛教。汝當修習慎勿忘失。今且依第一",
    "T46n1912_08b:0400a29": "本用酥有益。又云。春時入火三昧太溫",
    "T46n1912_08b:0400b01": "身成病。入地三昧見身成無石山。須急",
    "T46n1912_08b:0400b02": "治之。入水三昧見身如大水泉。入風三",
    "T46n1912_08b:0400b03": "昧見身如九頭龍。須急治之。餘文廣如經",
    "T46n1912_08b:0400b04": "說。如吞蛇法者。第一本云。如人噉食吞於",
    "T46n1912_08b:0400b05": "蛇影。謂為蛇也。因而為病。他人問之知病",
    "T46n1912_08b:0400b06": "源已。即以下藥密以死蛇。著其痢盆。唱",
    "T46n1912_08b:0400b07": "言蛇出。病即差也。壁畫蛇影入酒杯中亦",
    "T46n1912_08b:0400b08": "復如是。如阿含云。舍衛有一長者名晨居。",
    "T46n1912_08b:0400b09": "有一婢極醜。常外使役令刈樵草汲水等",
    "T46n1912_08b:0400b10": "事。野外有泉泉上有樹。樹上有一端正女",
    "T46n1912_08b:0400b11": "人。自縊而死。影現泉中。婢見之謂為己影。",
    "T46n1912_08b:0400b12": "便瞋大家。我端正如此使我田園。乃撲瓶",
    "T46n1912_08b:0400b13": "破歸家入堂寶帳中坐。大家謂其狂病乃",
    "T46n1912_08b:0400b14": "問之。婢以前事答。云何大家不別不見敦",
    "T46n1912_08b:0400b15": "遇。即與鏡照之乃見醜形。猶尚不信乃謂",
    "T46n1912_08b:0400b16": "鏡醜。大家先知彼泉水處而有死女。乃送",
    "T46n1912_08b:0400b17": "至泉處。見是死女影心解慚愧。觀心治者。",
    "T46n1912_08b:0400b18": "亦如南嶽大師苦腫滿病。用觀力推病則",
    "T46n1912_08b:0400b19": "消差。次明方術中先用世治。云如治噦法",
    "T46n1912_08b:0400b20": "者。第一本云。以畏怖之即差。雜含云。用心",
    "T46n1912_08b:0400b21": "息太急。又眠處單薄因外風寒。動胃管腎",
    "T46n1912_08b:0400b22": "等上逆胸塞。節節流水停住胸中。名之為",
    "T46n1912_08b:0400b23": "噦須急治之。治法如經甚廣云云。如治齒法",
    "T46n1912_08b:0400b24": "者。第一本云。向北斗呪云。齒牙疼北斗治",
    "T46n1912_08b:0400b25": "之。痛差自知。痛即差也。又以狗牙從陰地",
    "T46n1912_08b:0400b26": "向陽地呪云。令人牙痛差。不差暴汝。差",
    "T46n1912_08b:0400b27": "還本。痛即差也。如捻大指治肝等者。五指",
    "T46n1912_08b:0400b28": "主五藏。故大指主肝。頭指主肺。中指主",
    "T46n1912_08b:0400b29": "心。無名指主脾。小指主腎。次用中邀者亦",
    "T46n1912_08b:0400c01": "邀居遙切呪不翻者。如法華疏。以四悉因緣故",
    "T46n1912_08b:0400c02": "不翻也。今文多是對治意也。命出入息言者。",
    "T46n1912_08b:0400c03": "口令為命誦此呪已。仍須命云阿那般那。",
    "T46n1912_08b:0400c04": "痛打四五十者。令心止痛處故也。如江鄉",
    "T46n1912_08b:0400c05": "人卒患。皆以手打臂至一二百下。患即差",
    "T46n1912_08b:0400c06": "也。次明損益中。心利病輕頓益。心利病重",
    "T46n1912_08b:0400c07": "漸益。心鈍病輕漸損。心鈍病重頓損。又",
    "T46n1912_08b:0400c08": "雖復心鈍善解觀法。亦得成於益中漸頓。",
    "T46n1912_08b:0400c09": "世間下傷歎。言庸者等者。庸者凡常輩",
    "T46n1912_08b:0400c10": "也。",
    "T46n1912_08b:0400c11": "無奇人也。廣雅云。愚也。韻高等者。如匠伯",
    "T46n1912_08b:0400c12": "輟釿於郢人。伯牙絕絃於子期。故僧彪詩",
    "T46n1912_08b:0400c13": "云。鍾期不可遇誰辯曲中心。鍾期若聞",
    "T46n1912_08b:0400c14": "伯牙撫山曲曰。巍巍乎煥然其高。聞彈水",
    "T46n1912_08b:0400c15": "曲云。洋洋乎盈耳哉。故知聲韻若高和者必",
    "T46n1912_08b:0400c16": "寡今治法妙故信者亦希。",
    "T46n1912_08b:0400c17": "止觀輔行傳弘決卷第八之二"
}