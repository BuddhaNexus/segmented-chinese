{
    "T26n1538_005:0523b16": "施設論卷第五",
    "T26n1538_005:0523b18": "譯經三藏朝散大夫試光祿卿",
    "T26n1538_005:0523b19": "光梵大師賜紫沙門臣惟淨等",
    "T26n1538_005:0523b20": "奉　詔譯",
    "T26n1538_005:0523b21": "對法大論中因施設門第八之二",
    "T26n1538_005:0523b22": "又問：何因未離欲者當趣滅時，上風吹鼓",
    "T26n1538_005:0523b23": "內入其身；已離欲者當趣滅時，無上風吹鼓",
    "T26n1538_005:0523b24": "內入其身？答：未離欲者當趣滅時，外心生起，",
    "T26n1538_005:0523b25": "住著奔流，風吹目開，心周遍故其風不止，是",
    "T26n1538_005:0523b26": "故上風吹鼓內入其身。已離欲者當趣滅時，",
    "T26n1538_005:0523b27": "無外心生起住著奔流，無風所吹目不開合，",
    "T26n1538_005:0523b28": "無心周遍其風乃止，是故無上風吹鼓內入",
    "T26n1538_005:0523b29": "其身。由此因故，其事如是。",
    "T26n1538_005:0523c01": "又問：何因人命存活，身體輕安而復調暢；命",
    "T26n1538_005:0523c02": "既終歿，身體堅重而不調暢。答：其終歿者，邊",
    "T26n1538_005:0523c03": "際分位火界風界二界俱滅，是故堅重而不",
    "T26n1538_005:0523c04": "調暢。彼存活者，中間分位火界風界二界不",
    "T26n1538_005:0523c05": "滅，是故輕安而復調暢。由此因故，其事如",
    "T26n1538_005:0523c06": "是。又問：何因人命存活，現住世間，飲食銷",
    "T26n1538_005:0523c07": "散；既終歿已，食不銷散？答：人命存活現住",
    "T26n1538_005:0523c08": "世者，中間分位火界水界風界不滅，由彼水",
    "T26n1538_005:0523c09": "界流潤、火界成熟、風界吹鼓，故其所食而",
    "T26n1538_005:0523c10": "乃銷散。彼終歿者，邊際分位水界火界風",
    "T26n1538_005:0523c11": "界俱滅，以其所食，水不流潤、火不成熟、風",
    "T26n1538_005:0523c12": "不吹鼓，故不銷散。由此因故，其事如是。",
    "T26n1538_005:0523c13": "又問：何因人命存活，現住世間，身無穢氣；",
    "T26n1538_005:0523c14": "既終歿已；穢氣充盈？答：人命存活現住世者，",
    "T26n1538_005:0523c15": "中間分位火界風界二界不滅，隨逐水界而",
    "T26n1538_005:0523c16": "得盈滿，是故彼身無諸穢氣。既終歿已，邊際",
    "T26n1538_005:0523c17": "分位火界風界二界俱滅，不隨水界而得盈",
    "T26n1538_005:0523c18": "滿，是故彼身乃有穢氣。由此因故，其事如",
    "T26n1538_005:0523c19": "是。",
    "T26n1538_005:0523c20": "又問：何因人命存活，現住世間，出息入息",
    "T26n1538_005:0523c21": "而常隨轉；彼終歿者，其事不然？答：命存活者，",
    "T26n1538_005:0523c22": "以思惟發悟故依止於思，是故存活出入息",
    "T26n1538_005:0523c23": "轉。既終歿者，無所思故，其事如是。",
    "T26n1538_005:0523c24": "又問：何因彼訓狐鳥，夜見晝不見？答：彼訓狐",
    "T26n1538_005:0523c25": "鳥，目中瞳人其狀赤色，夜中無障、晝即有",
    "T26n1538_005:0523c26": "障，是故夜見而晝不見。又問：何因人能晝",
    "T26n1538_005:0523c27": "見夜乃不見？答：人之目中瞳人，其狀黑色，晝",
    "T26n1538_005:0523c28": "乃無障、夜即有障，是故晝見而夜不見。",
    "T26n1538_005:0523c29": "又問：何因犬馬夜見晝亦能見？答：犬馬目中",
    "T26n1538_005:0524a01": "瞳人黃色，晝夜無障，是故俱見。",
    "T26n1538_005:0524a02": "又問：何因魚於水中能見、陸中不見？答：諸魚",
    "T26n1538_005:0524a03": "者目中瞳人，眵淚所覆，水中無障、陸中有障，",
    "T26n1538_005:0524a04": "故水中見、陸中不見。又問：何因人之兩目，",
    "T26n1538_005:0524a05": "陸中無障、水中有障？答：人之目中瞳人，水泡",
    "T26n1538_005:0524a06": "所成，是故陸中無障、水中有障。",
    "T26n1538_005:0524a07": "又問：何因龜鼈蝦蟇及水蛭等，水陸俱見？答：",
    "T26n1538_005:0524a08": "龜鼈蝦蟇及水蛭等，目中瞳人，骨之所成，陸",
    "T26n1538_005:0524a09": "中水中俱無障礙，是故俱見。",
    "T26n1538_005:0524a10": "對法大論中因施設門第九",
    "T26n1538_005:0524a11": "總說頌曰：",
    "T26n1538_005:0524a12": "睡眠惡戾及掉舉，　　多舌語言并暗鈍，",
    "T26n1538_005:0524a13": "念慧而復煩惱增，　　不頴利於禪定等。",
    "T26n1538_005:0524a14": "又問：何因世間有多睡眠之者？答：謂若有",
    "T26n1538_005:0524a15": "人常所近習多睡眠者，於光明法中而不近",
    "T26n1538_005:0524a16": "習。彼人至謝滅已，當復云何？謂作蟒蛇龍",
    "T26n1538_005:0524a17": "等。由此因故？其事如是。",
    "T26n1538_005:0524a18": "又問：何因有少睡眠者？答：謂若有人於光明",
    "T26n1538_005:0524a19": "法中，作光明想多所近習，於昏沈睡眠法中",
    "T26n1538_005:0524a20": "而不近習。彼人至謝滅已，當復云何？謂作",
    "T26n1538_005:0524a21": "仙人及出家人、諸長者等，或生色、無色界天",
    "T26n1538_005:0524a22": "中。由此因故，其事如是。",
    "T26n1538_005:0524a23": "又問：何因有惡戾者？答：謂若有人常所近習",
    "T26n1538_005:0524a24": "運用執行刀杖器械諸惡戾人，不能近習",
    "T26n1538_005:0524a25": "不行刀杖不惡戾者。彼人至謝滅已，當復",
    "T26n1538_005:0524a26": "云何？謂作屠宰魁膾、畋獵漁捕、調制象馬、杻",
    "T26n1538_005:0524a27": "械繫縛諸不律者。由此因故，其事如是。",
    "T26n1538_005:0524a28": "又問：何因有不惡戾者？答：謂若有人常所近",
    "T26n1538_005:0524a29": "習不行刀杖不惡戾人，而不近習諸惡戾者。",
    "T26n1538_005:0524b01": "彼人至謝滅已，當復云何？謂作仙人及出家",
    "T26n1538_005:0524b02": "人、諸長者等，或生色、無色界天中。由此因故，",
    "T26n1538_005:0524b03": "其事如是。",
    "T26n1538_005:0524b04": "又問：何因有掉舉者？答：謂若有人常所近習",
    "T26n1538_005:0524b05": "多掉舉者，不能近習諸寂止者。彼人至謝滅",
    "T26n1538_005:0524b06": "已，當復云何？謂作歌舞戲笑之人，或生欲界",
    "T26n1538_005:0524b07": "天中。由此因故，其事如是。",
    "T26n1538_005:0524b08": "又問：何因有不掉舉者？答：謂若有人常所近",
    "T26n1538_005:0524b09": "習諸寂止者：而不近習掉舉之人。彼人至謝",
    "T26n1538_005:0524b10": "滅已：當復云何：謂作仙人及出家人、諸長者",
    "T26n1538_005:0524b11": "等，或生色、無色界天中。由此因故，其事如",
    "T26n1538_005:0524b12": "是。",
    "T26n1538_005:0524b13": "又問：何因世有多舌多語之者？答：謂若有人",
    "T26n1538_005:0524b14": "常所近習多語之人，不能近習少語之者。彼",
    "T26n1538_005:0524b15": "人至謝滅已，當復云何？謂作鸚鵡鶖鷺、拘枳",
    "T26n1538_005:0524b16": "羅燕鴈等諸飛鳥。由此因故，其事如是。",
    "T26n1538_005:0524b17": "又問：何因有不多舌多語者？答：謂若有人常",
    "T26n1538_005:0524b18": "所近習少語之人，不能近習多語之者。彼人",
    "T26n1538_005:0524b19": "至謝滅已，當復云何？謂作仙人及出家人、諸",
    "T26n1538_005:0524b20": "長者等，或生，色無色界天中。由此因故，其",
    "T26n1538_005:0524b21": "事如是。",
    "T26n1538_005:0524b22": "又問：何因有暗鈍者？答：謂若有人不能近習",
    "T26n1538_005:0524b23": "多聞之人，不以各各方處之言說釋義理。由",
    "T26n1538_005:0524b24": "此因故，其事如是。",
    "T26n1538_005:0524b25": "又問：何因有不暗鈍者？答：謂若有人常所近",
    "T26n1538_005:0524b26": "習多聞之人，不能近習寡聞之者，能以各各",
    "T26n1538_005:0524b27": "方處之言說釋義理。彼人至謝滅已，謂作婆",
    "T26n1538_005:0524b28": "羅門中善說法者，或作沙門中善說法者。由",
    "T26n1538_005:0524b29": "此因故，其事如是。",
    "T26n1538_005:0524c01": "復次當知，少語之人有其二種：一者卑賤：二",
    "T26n1538_005:0524c02": "者尊高。何等是為卑賤少語？謂若有人，雖復",
    "T26n1538_005:0524c03": "卑賤，以有智故，常能依止父母師長名稱尊",
    "T26n1538_005:0524c04": "者及餘有智之人，故雖卑賤而能少語。何等",
    "T26n1538_005:0524c05": "是為尊高少語，謂若有人，本性尊高而復有",
    "T26n1538_005:0524c06": "智，常能依止父母師長名稱尊者及餘有智",
    "T26n1538_005:0524c07": "之人，故能少語。",
    "T26n1538_005:0524c08": "又問，何因世有有行無慧之者？答：謂若有人",
    "T26n1538_005:0524c09": "多求正法心無厭足，然於理趣不能伺察。由",
    "T26n1538_005:0524c10": "此因故，其事如是。",
    "T26n1538_005:0524c11": "又問：何因世有有慧無行之者？答：謂若有人",
    "T26n1538_005:0524c12": "於法理趣能諦伺察，然於正法不能多求，",
    "T26n1538_005:0524c13": "少以為足。由此因故，其事如是。",
    "T26n1538_005:0524c14": "又問：何因世有無慧無行之者：答：謂若有人",
    "T26n1538_005:0524c15": "不能多求正法，復於理趣不能伺察。由此因",
    "T26n1538_005:0524c16": "故，其事如是。",
    "T26n1538_005:0524c17": "又問：何因世有有行有慧之者？答：謂若有人",
    "T26n1538_005:0524c18": "多求正法，復於理趣能諦伺察。由此因故，其",
    "T26n1538_005:0524c19": "事如是。",
    "T26n1538_005:0524c20": "又問：何因而能住持正法？答：謂若有人能於",
    "T26n1538_005:0524c21": "諸法行相之中，依止十二處法而善攝受。由",
    "T26n1538_005:0524c22": "此因故，其事如是。",
    "T26n1538_005:0524c23": "又問，何因世有失念之者，答：謂若有人於不",
    "T26n1538_005:0524c24": "善法，積集而轉、近習修作、廣多惡行。彼人身",
    "T26n1538_005:0524c25": "壞命終，墮在惡趣地獄中。生地獄歿已，設欲",
    "T26n1538_005:0524c26": "來生人同分中，縱得為人壽量短促。人中",
    "T26n1538_005:0524c27": "歿已，當生還復無多記念、所為忘失。由此因",
    "T26n1538_005:0524c28": "故，其事如是。",
    "T26n1538_005:0524c29": "又問：何因世有多記念者？答：謂若有人於諸",
    "T26n1538_005:0525a01": "善法，積集而轉、近習修作、廣多善行。彼人身",
    "T26n1538_005:0525a02": "壞命終，墮在善趣天界中。生天趣歿已，若欲",
    "T26n1538_005:0525a03": "來生人同分中，即得為人，壽量長遠。人中歿",
    "T26n1538_005:0525a04": "已，當生還復廣多記念、所為不忘。由此因故，",
    "T26n1538_005:0525a05": "其事如是。",
    "T26n1538_005:0525a06": "又問：何因世有深極煩惱之者？答：謂若有人",
    "T26n1538_005:0525a07": "於其欲想、瞋想、害想、欲因、瞋因、害因、欲尋、瞋尋、",
    "T26n1538_005:0525a08": "害尋，近習修作，於極煩惱隨應而轉。由此因",
    "T26n1538_005:0525a09": "故，其事如是。又問：何因世有不極煩惱之者？",
    "T26n1538_005:0525a10": "答：謂若有人於出離想、不瞋想、不害想、出離",
    "T26n1538_005:0525a11": "因、不瞋因、不害因、出離尋、不瞋尋、不害尋，近",
    "T26n1538_005:0525a12": "習修作，於極煩惱不隨應轉。由此因故，其事",
    "T26n1538_005:0525a13": "如是。",
    "T26n1538_005:0525a14": "又問：何因世有不能速成禪定、忍辱二善法",
    "T26n1538_005:0525a15": "者？答：謂若有人於其諸法行相決定義中不",
    "T26n1538_005:0525a16": "善攝受。由此因故，不能速成禪定、忍辱二種",
    "T26n1538_005:0525a17": "善法。",
    "T26n1538_005:0525a18": "又問：何因有能速成禪定：忍辱二種善法者？",
    "T26n1538_005:0525a19": "答：謂若有人於其諸法行相決定義中能善",
    "T26n1538_005:0525a20": "攝受。由此因故，即能速成禪定、忍辱二種善",
    "T26n1538_005:0525a21": "法。",
    "T26n1538_005:0525a22": "對法大論中因施設門第十之一",
    "T26n1538_005:0525a23": "總說頌曰：",
    "T26n1538_005:0525a24": "須彌大地及方處，　　山有廣多草木者，",
    "T26n1538_005:0525a25": "多樹及彼枝葉多，　　花果豐盈茂盛等。",
    "T26n1538_005:0525a26": "又問：何因一切山中，須彌山王最高最勝？答：",
    "T26n1538_005:0525a27": "世界成，時彼須彌山界地最上、處逕最上、殊",
    "T26n1538_005:0525a28": "妙最上、輪圍最上，總聚方處而成其山。由此",
    "T26n1538_005:0525a29": "因故，須彌山王最高最勝。",
    "T26n1538_005:0525b01": "又問：何因北方地界多樹多草？答：世界成時，",
    "T26n1538_005:0525b02": "北面風吹，界地最上、處逕最上、殊妙最上，總",
    "T26n1538_005:0525b03": "聚方處，是故北方多樹多草。",
    "T26n1538_005:0525b04": "又問：何因於大地中，一類地高、一類地下？答：",
    "T26n1538_005:0525b05": "此大地中，一類地方土界高涌，得少天雨流",
    "T26n1538_005:0525b06": "潤澍渧，其下低陷故彼地下。又此大地，一類",
    "T26n1538_005:0525b07": "地方而有諸寶，謂鐵白銅、白鑞黑鑞及金銀",
    "T26n1538_005:0525b08": "等，并餘所有堅硬之物藏伏地中。雖天雨",
    "T26n1538_005:0525b09": "澍渧，其下不陷，故彼地高。由此因故，大地",
    "T26n1538_005:0525b10": "方處有高有下。",
    "T26n1538_005:0525b11": "又問：何因眾山之中，一類山高、一類山低？答：",
    "T26n1538_005:0525b12": "謂世界成時，有極猛風鼓地大種，總聚而",
    "T26n1538_005:0525b13": "高。若復微風吹鼓，少聚地種，故彼山低。又復",
    "T26n1538_005:0525b14": "諸山地界高涌，得少天雨流潤澍渧，其下低",
    "T26n1538_005:0525b15": "陷，故彼山低。有一類山，而有諸寶，謂鐵白銅、",
    "T26n1538_005:0525b16": "白鑞黑鑞及金銀等，并餘所有堅硬之物藏",
    "T26n1538_005:0525b17": "伏山下。雖天雨澍渧，其地不陷，故彼山高。由",
    "T26n1538_005:0525b18": "此因故，大地方處山有高低。",
    "T26n1538_005:0525b19": "施設論卷第五"
}