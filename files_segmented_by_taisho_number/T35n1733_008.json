{
    "T35n1733_008:0257a10": "華嚴經探玄記卷第八(盡此迴向品)",
    "T35n1733_008:0257a12": "魏國西寺沙門法藏述",
    "T35n1733_008:0257a13": "第六隨順一切堅固善根迴向。於長行內亦",
    "T35n1733_008:0257a14": "二。謂位行位果。位行中亦三。謂標釋結。釋中",
    "T35n1733_008:0257a15": "有三。初行所依身。二離諸業障下明依身",
    "T35n1733_008:0257a16": "起行。三摩訶薩若能以此善根迴向下辨行",
    "T35n1733_008:0257a17": "所成益。初行所依身者。依轉輪聖王身而",
    "T35n1733_008:0257a18": "起施行有四意。一在家是能施位。二有七",
    "T35n1733_008:0257a19": "寶可施。三明難捨能捨。四攝化無敢違命。",
    "T35n1733_008:0257a20": "文中二。先顯王統攝自在德。後此摩訶薩下",
    "T35n1733_008:0257a21": "辨王正報殊倫德。前中輪王成就七寶義略",
    "T35n1733_008:0257a22": "作三門。",
    "T35n1733_008:0257a23": "初顯名者。下文云。一金輪寶名勝自在。二",
    "T35n1733_008:0257a24": "象寶名曰青山。三紺馬寶名勇疾風。四神珠",
    "T35n1733_008:0257a25": "寶名光藏寶雲。五主藏臣寶名曰大財。六玉",
    "T35n1733_008:0257a26": "女寶名淨妙德。七主兵臣寶名離垢眼。得",
    "T35n1733_008:0257a27": "是七寶於閻浮提作轉輪聖王。",
    "T35n1733_008:0257a28": "二辨相者。先辨輪寶。依涅槃經。頂生王於",
    "T35n1733_008:0257a29": "十五日處在高樓沐浴受齊即於東方有",
    "T35n1733_008:0257b01": "金輪。千輻轂輞具足非工匠造。我當試之。",
    "T35n1733_008:0257b02": "以左手擎此金輪。右手執香爐。右膝著地",
    "T35n1733_008:0257b03": "而發願言。若是輪寶不虛應如過去轉輪聖",
    "T35n1733_008:0257b04": "王所行道去。作是誓已。是金輪寶飛昇虛",
    "T35n1733_008:0257b05": "空遍四天下已還來住在王左手。依俱舍",
    "T35n1733_008:0257b06": "論。但閻浮提有輪王出。以福力故。令帝",
    "T35n1733_008:0257b07": "釋宮內地熱。帝釋即知有輪王出遣守宮",
    "T35n1733_008:0257b08": "門。五百夜叉扶一輪寶下應輪王。以得",
    "T35n1733_008:0257b09": "輪寶故曰輪王。又有小論說。輪王未出此",
    "T35n1733_008:0257b10": "輪寶等在鐵圍山間。諸大力鬼神守護。輪王",
    "T35n1733_008:0257b11": "亦出即送至王所。是故先有住處。若準此",
    "T35n1733_008:0257b12": "經。上文云譬如轉輪王成就勝七寶彼無",
    "T35n1733_008:0257b13": "所從來。明知但由業力所起無別來處。然",
    "T35n1733_008:0257b14": "此輪有四種。一鐵輪二百五十輻。二銅輪五",
    "T35n1733_008:0257b15": "百輻。三銀輪七百五十輻。四金輪千輻菩薩",
    "T35n1733_008:0257b16": "本行經輪有千輻。縱廣四十里。周匝百二十",
    "T35n1733_008:0257b17": "里。王欲行時輪在前導。不賓伏者金輪自",
    "T35n1733_008:0257b18": "然在頭上旋。自然降伏。不用兵仗。二象",
    "T35n1733_008:0257b19": "寶者。七支至地。六瘤成滿如白蓮華。行疾如",
    "T35n1733_008:0257b20": "風。王乘其上一念之頃周四天下。三馬",
    "T35n1733_008:0257b21": "寶。其色紺炎。髦尾金色。行不[馬*奔]驟迅踰疾",
    "T35n1733_008:0257b22": "風。致遠不疲。乘者安豫。巡遊四方不失",
    "T35n1733_008:0257b23": "主意。一念之頃遍四天下。四神珠寶。依涅",
    "T35n1733_008:0257b24": "槃經。於王宮內自然有摩尼珠。大如人髀。",
    "T35n1733_008:0257b25": "能於闇中照一由旬。此珠力故。為天雨",
    "T35n1733_008:0257b26": "渧如車軸能作蓋覆一由旬。遮此大雨",
    "T35n1733_008:0257b27": "不令下過此珠。依觀佛三昧經說。是金翅",
    "T35n1733_008:0257b28": "鳥心。依智論是佛舍利。於末法後變作摩",
    "T35n1733_008:0257b29": "尼珠。又依賢愚經有三品。上者置高幢頭",
    "T35n1733_008:0257c01": "王燒香請。隨王意雨諸財寶及飲食等",
    "T35n1733_008:0257c02": "滿八十由旬。中者雨四十由旬。下者雨二",
    "T35n1733_008:0257c03": "十由旬。其光常明。及遮雨亦爾。又菩薩本",
    "T35n1733_008:0257c04": "行經中珠寶晝夜常照千六百里。又真諦三",
    "T35n1733_008:0257c05": "藏云。如意珠有三種。一如意珠能隨人意",
    "T35n1733_008:0257c06": "所欲從心。二清水珠令濁水變清。三吐金珠",
    "T35n1733_008:0257c07": "自有三品。一下品投一兩金得千倍。二中",
    "T35n1733_008:0257c08": "品投一兩金得萬倍。三上品投一兩金得",
    "T35n1733_008:0257c09": "無量倍。五主藏臣寶。依俱舍。主藏臣寶得",
    "T35n1733_008:0257c10": "眼根力能見一切地中伏藏。以手攬海寶",
    "T35n1733_008:0257c11": "隨五指現。又菩薩本行經典藏臣王意欲",
    "T35n1733_008:0257c12": "須金銀七寶衣被飲食披其兩手。七寶財",
    "T35n1733_008:0257c13": "產一切所須隨意所欲從手中出而無有",
    "T35n1733_008:0257c14": "盡。六兵寶。未伏之處立計平論無斯不",
    "T35n1733_008:0257c15": "伏。又菩薩本行經典兵臣寶王意欲得百",
    "T35n1733_008:0257c16": "千萬兵自然而至。七玉女寶。不長不短不",
    "T35n1733_008:0257c17": "黑不白身諸毛孔出栴檀香。其目視一由",
    "T35n1733_008:0257c18": "旬。耳聞鼻嗅亦爾其舌覆面。以手觸王衣",
    "T35n1733_008:0257c19": "即知王身安樂病患。亦知王心。此女定從",
    "T35n1733_008:0257c20": "蓮華化生。又依菩薩本行經。女香潔如優",
    "T35n1733_008:0257c21": "曇華。王意欲得清涼之時身自然冷。王欲",
    "T35n1733_008:0257c22": "得溫時身自然溫。聲如梵聲常使王喜。",
    "T35n1733_008:0257c23": "三諸門者有五重。初一約麁報。謂有彼寶",
    "T35n1733_008:0257c24": "能遮四十里雨等。是相似七寶。如薩遮尼",
    "T35n1733_008:0257c25": "經(云云)。二約細報。謂實報金輪王七寶如前",
    "T35n1733_008:0257c26": "辨。三約行緣。謂菩薩輪王七寶等物。皆是菩",
    "T35n1733_008:0257c27": "薩淨業所起。堪為菩薩修行所用。准有五",
    "T35n1733_008:0257c28": "義。一令菩薩不生愛染。二令成施行。三",
    "T35n1733_008:0257c29": "滿乞者意。四令乞者發心修行。五堪令教",
    "T35n1733_008:0258a01": "化眾生故。智論十二云。寶有三種。一人中",
    "T35n1733_008:0258a02": "寶能雨物如輪王寶等。二天寶能解語使",
    "T35n1733_008:0258a03": "喚等。三菩薩寶能說法化眾生等故也。四",
    "T35n1733_008:0258a04": "約深報。謂如圓教世界性等已上有萬子。已",
    "T35n1733_008:0258a05": "去輪王所有寶等如白淨寶網轉輪聖王有",
    "T35n1733_008:0258a06": "錠光頗梨珠。照十佛剎塵數世界海。以一恒",
    "T35n1733_008:0258a07": "河沙金轉輪王善根所生如是等。五約行",
    "T35n1733_008:0258a08": "德。如下經云。波羅蜜金輪諸通為象寶。神",
    "T35n1733_008:0258a09": "足為馬寶。淨慧無上殊妙行為女寶。四攝",
    "T35n1733_008:0258a10": "寶藏臣方便。主兵寶無上轉輪王。今此文中",
    "T35n1733_008:0258a11": "據後三門所說。以於無盡法界中成普賢",
    "T35n1733_008:0258a12": "無邊行海故。後此摩訶薩下明正報殊倫。那",
    "T35n1733_008:0258a13": "羅延此云堅牢力。依俱舍能持一大千界風",
    "T35n1733_008:0258a14": "輪。是那羅延量。依涅槃經校量可知。二依",
    "T35n1733_008:0258a15": "身起行中三。初略標行事。二摩訶薩如是",
    "T35n1733_008:0258a16": "諸善根迴向已作如是念下廣顯行相。三摩",
    "T35n1733_008:0258a17": "訶薩以此善根迴向時下行極契真。前二即",
    "T35n1733_008:0258a18": "是菩提眾生迴向後一即是實際迴向。又前二",
    "T35n1733_008:0258a19": "是廣大迴向。後一甚深迴向。初中有三。先略",
    "T35n1733_008:0258a20": "標七十事所施之物。從飲食至床座。十從",
    "T35n1733_008:0258a21": "住處至蓋(二十)。從幢至眼(三十)。從耳至肉(四十)。從",
    "T35n1733_008:0258a22": "心至爪(五十)。從為法投火至以身覆佛(六十)。",
    "T35n1733_008:0258a23": "從以身施一切至悉能捨離(為七十)。於中",
    "T35n1733_008:0258a24": "有內施外施內外施。又財法無畏。代命救",
    "T35n1733_008:0258a25": "殘是無畏施。斷殺有二。望所殺是無畏。",
    "T35n1733_008:0258a26": "望能殺。令持五戒等。是法施。普告佛名亦",
    "T35n1733_008:0258a27": "是法施。又釋。此等既並是法門。是故俱通三",
    "T35n1733_008:0258a28": "施也。又此竝是無盡法界大緣起門普賢無",
    "T35n1733_008:0258a29": "礙自在之行。以是等若內若外情非情物及",
    "T35n1733_008:0258b01": "法門行盡以施與於一眾生。如一眾生一",
    "T35n1733_008:0258b02": "切亦爾。於一世界一微塵處施一切眾生。",
    "T35n1733_008:0258b03": "一切塵處皆亦如是。如一世界虛空法界等",
    "T35n1733_008:0258b04": "一切世界處皆亦如是頓成大施。於一剎",
    "T35n1733_008:0258b05": "那即遍如是法界世界行此施行。如是念",
    "T35n1733_008:0258b06": "念盡前後際。一切諸劫一切剎那皆亦如是。",
    "T35n1733_008:0258b07": "此一菩薩以滿法界身備起如是無邊大",
    "T35n1733_008:0258b08": "施。仍有純雜門別。若約純以施眼門者。",
    "T35n1733_008:0258b09": "即見如上一切處一切時一切物一切田唯",
    "T35n1733_008:0258b10": "施於眼畢竟不見所餘諸門。何以故。餘門",
    "T35n1733_008:0258b11": "不觀如虛空故。即此一門遍法界故不",
    "T35n1733_008:0258b12": "見施眼之初際亦不見施眼之後際。以無",
    "T35n1733_008:0258b13": "始終故。餘門亦爾。隨其純雜皆悉不同。可",
    "T35n1733_008:0258b14": "准思之。二若諸眾生下明對田成施。三作",
    "T35n1733_008:0258b15": "如是念下顯施所為中有八句。有人解云。",
    "T35n1733_008:0258b16": "此攝取佛果三堅是迴向菩提。今謂此文猶",
    "T35n1733_008:0258b17": "辨菩薩攝取。稱法界之依正。在此堅固善",
    "T35n1733_008:0258b18": "根門內。令具勝行之緣。更得成稱法界",
    "T35n1733_008:0258b19": "之行。勝人是國中人。眷屬是已眷屬。餘文可",
    "T35n1733_008:0258b20": "見。第二廣顯行相中有二。初別顯向前",
    "T35n1733_008:0258b21": "七十門大施之行別明迴向。後此摩訶薩以",
    "T35n1733_008:0258b22": "如是等下總結所為大喜迴向。前中七十門",
    "T35n1733_008:0258b23": "有開有合。至文當辨。初施食內二。先明自",
    "T35n1733_008:0258b24": "施心離過。後以此慧施下正明以此施食善",
    "T35n1733_008:0258b25": "根迴向眾生。但以法食者。依阿含經。出世",
    "T35n1733_008:0258b26": "間食有五種。一禪悅食。二願食。三念食。四",
    "T35n1733_008:0258b27": "解脫食。五法喜食。永離揣食者。阿含世間食",
    "T35n1733_008:0258b28": "有四種。謂段思觸識。為化眾生。現受揣食",
    "T35n1733_008:0258b29": "者令眾生成化身佛。攝論云。為生施主善",
    "T35n1733_008:0258c01": "但如來食時諸天為受施。諸眾生令得成佛",
    "T35n1733_008:0258c02": "故示現以手觸食。施食獲五果。經言得常",
    "T35n1733_008:0258c03": "命色力安無礙辯。又瑜伽云。施飲食能感大",
    "T35n1733_008:0258c04": "力。問若貧無多食頗有得成大施行不。答",
    "T35n1733_008:0258c05": "有。如大乘方便經上卷云。若生貧窮家是",
    "T35n1733_008:0258c06": "菩薩乃至乞食若得一揣食持用施僧。若",
    "T35n1733_008:0258c07": "施一人不以為愧。應作是念。如佛所說。",
    "T35n1733_008:0258c08": "心增廣大勝以財施。我財施雖少以一切",
    "T35n1733_008:0258c09": "智心願是善根成一切智令諸眾生悉得",
    "T35n1733_008:0258c10": "寶手。猶如如來以是緣故具足施或禪定",
    "T35n1733_008:0258c11": "禪處。是名菩薩行於方便。施飲中。迴向內",
    "T35n1733_008:0258c12": "得淨法愛是法喜食。法身柔濡是解脫食。三",
    "T35n1733_008:0258c13": "昧調心是禪悅食。施味中。先舉所施。二善",
    "T35n1733_008:0258c14": "根迴向。於中得上味相。甘露充滿者是佛三",
    "T35n1733_008:0258c15": "十二相中上味相也。經云。如來大牙復有甘",
    "T35n1733_008:0258c16": "露泉。但食入口悉為甘露。下諸迴向中悉以",
    "T35n1733_008:0258c17": "事同法。相似相類而成迴向。三是為下結",
    "T35n1733_008:0258c18": "名。施乘是令得代步喜。施衣令得蔽",
    "T35n1733_008:0258c19": "形喜。瑜伽施衣服能感妙色。又若能新作",
    "T35n1733_008:0258c20": "衣成持用。供佛有二種。一暫獻便取得無",
    "T35n1733_008:0258c21": "量福。二作時分施亦得大福。如今日午時",
    "T35n1733_008:0258c22": "以衣施佛直至明日午時。若中間取即是",
    "T35n1733_008:0258c23": "取佛物。至期限滿取即無失有福。施華令",
    "T35n1733_008:0258c24": "得供養喜。又華令人喜。施自身者。如智論",
    "T35n1733_008:0258c25": "第十三違羅摩菩薩施外道有諸天遣自",
    "T35n1733_008:0258c26": "施福勝外道無量。如彼具說。鬘嚴飾喜有",
    "T35n1733_008:0258c27": "二種。一貫華作環置於頭上。二以線穿華",
    "T35n1733_008:0258c28": "絡於身上。西國尚此也。施端正報。香亦供",
    "T35n1733_008:0258c29": "養戒德氛氳。故同香也。塗香亦嚴身。床座",
    "T35n1733_008:0259a01": "令安穩喜。上是初十也。施住處及房舍。亦",
    "T35n1733_008:0259a02": "令安穩喜。施燈明令破闇喜。近令得好",
    "T35n1733_008:0259a03": "色報遠令眾生得佛慧光。瑜伽施諸燈明",
    "T35n1733_008:0259a04": "能感淨明。又燃燈功德經中。燒燈供養大",
    "T35n1733_008:0259a05": "滅罪生福令發願言。願能以大海為油。",
    "T35n1733_008:0259a06": "須彌為炷。燃大燈明。遍佛剎海。供養無",
    "T35n1733_008:0259a07": "休。又願以法性為油。大智為炷。燃大悲",
    "T35n1733_008:0259a08": "為燈普曜世間。故經云。淨信心為炷。慈悲",
    "T35n1733_008:0259a09": "為香油。正念為寶器。燃彼曜世燈。施湯藥",
    "T35n1733_008:0259a10": "令除病喜自。近得無病。如薄俱羅比丘五",
    "T35n1733_008:0259a11": "不死等。遠得藥樹王身。又如藥王子。手觸",
    "T35n1733_008:0259a12": "疾病無不皆愈。死後取其燒處灰土亦能除",
    "T35n1733_008:0259a13": "疾。身疾既除心病亦遣。施器令得盛貯喜。",
    "T35n1733_008:0259a14": "施車令得運載喜。亦是代步。瑜伽施車乘",
    "T35n1733_008:0259a15": "能感快樂。於中有三。先列五種福田。次列",
    "T35n1733_008:0259a16": "十種寶車。後隨田成施以善迴向。此中施",
    "T35n1733_008:0259a17": "五田即為五段。初施佛及塔有二種流類",
    "T35n1733_008:0259a18": "迴向。一約田相似迴向如文。令眾生乃至",
    "T35n1733_008:0259a19": "云得諸如來無礙解脫一切種智等。二約所",
    "T35n1733_008:0259a20": "施物相似迴向令眾生攝取大乘等。餘文中",
    "T35n1733_008:0259a21": "亦有約施心迴向。謂歡喜心施亦即隨發",
    "T35n1733_008:0259a22": "迴向等。竝通准之。二施菩薩及善知識迴",
    "T35n1733_008:0259a23": "向。三施佛大眾僧寶迴向。四施聲聞緣覺",
    "T35n1733_008:0259a24": "迴向五施一切福田迴向。菩薩十種道者十",
    "T35n1733_008:0259a25": "度行乘。又十地道也。四輪義略作三門。初辨",
    "T35n1733_008:0259a26": "相者。一住正國輪。莊嚴論第六云有四種",
    "T35n1733_008:0259a27": "不放逸輪。一者勝土輪土勝有五因緣。一易",
    "T35n1733_008:0259a28": "求。謂四事供身不難得故。三善護。謂國王",
    "T35n1733_008:0259a29": "如法惡人盜賊不得住故。三善地。謂處所",
    "T35n1733_008:0259b01": "調和無疫癘故。四善伴。謂同戒同見為伴",
    "T35n1733_008:0259b02": "侶故。五善寂。謂晝日無喧夜絕聲故。二者",
    "T35n1733_008:0259b03": "善人輪。善人亦具五因緣。一多聞成就阿",
    "T35n1733_008:0259b04": "含故。二見諦得聖果故。三巧說能分別法",
    "T35n1733_008:0259b05": "故。四憐愍不貪利故。五不退無疲倦故。三",
    "T35n1733_008:0259b06": "者自正輪。亦具五因緣。一善緣妙法為緣",
    "T35n1733_008:0259b07": "故。二善聚福智具足故。三善修止觀諸行相",
    "T35n1733_008:0259b08": "應時修故。四善說無求利故。五善出所有上",
    "T35n1733_008:0259b09": "法恭敬修故。四者先福輪。先福亦具五因緣。",
    "T35n1733_008:0259b10": "一可樂由住勝士為因故。二無難由值善",
    "T35n1733_008:0259b11": "人為因。三無病。四三昧。五智慧。此三以自",
    "T35n1733_008:0259b12": "正輪為因。第二除難者。依成實論四輪除",
    "T35n1733_008:0259b13": "八難。住正國輪彼論名住善處輪。謂生中",
    "T35n1733_008:0259b14": "國除五難。謂三塗北洲長壽天。依正土輪",
    "T35n1733_008:0259b15": "彼名依善人。謂值佛世除佛前佛後難。平",
    "T35n1733_008:0259b16": "等願輪彼名自發正願。謂正見除世智辯聰",
    "T35n1733_008:0259b17": "難。本功德輪彼名宿植善根。除生盲聾瘖",
    "T35n1733_008:0259b18": "瘂。前五是惡處難。第六是惡時難。第七是惡",
    "T35n1733_008:0259b19": "因難。第八是惡果難。第三成德者。四中。初",
    "T35n1733_008:0259b20": "二是外緣。後二是內因。謂願是智因。德是福",
    "T35n1733_008:0259b21": "因。菩薩無邊淨行皆賴此因緣而德成滿。上",
    "T35n1733_008:0259b22": "通約三乘教辨。又正國真如法性土也。正土",
    "T35n1733_008:0259b23": "般若正觀也。功德施等五度行也。本願菩薩",
    "T35n1733_008:0259b24": "十種大願也。此約終教辨。又正國即十佛國",
    "T35n1733_008:0259b25": "土海。正士即十佛正報。功德即性起功德。願",
    "T35n1733_008:0259b26": "即普賢願海。此約圓教。同一無盡大法界緣",
    "T35n1733_008:0259b27": "起故也。象馬別施合以迴向。施床座中。",
    "T35n1733_008:0259b28": "前所施是汎爾床座。今此是聖王所坐之座。",
    "T35n1733_008:0259b29": "故不同也。三種世間所不能壞者。辨法師",
    "T35n1733_008:0259c01": "釋。地前願樂世間。初地至七名功用世間。",
    "T35n1733_008:0259c02": "八地至等覺無功用世間。令得佛殊勝座。",
    "T35n1733_008:0259c03": "因位三種無常世間所不能壞。衍師云。是",
    "T35n1733_008:0259c04": "三災不壞。今釋。以應是不為過未等三世",
    "T35n1733_008:0259c05": "之所遷壞三相亦得。以是稱法性之座故。",
    "T35n1733_008:0259c06": "經云諸法空為座。第二十施蓋中。如寶積",
    "T35n1733_008:0259c07": "所持如來合蓋遍覆三千。明攝化境也。又",
    "T35n1733_008:0259c08": "菩薩本行經佛在欝卑羅國涉熱而行。有",
    "T35n1733_008:0259c09": "牧羊人即以淨心編草作蓋。覆佛隨行。佛",
    "T35n1733_008:0259c10": "便微咲。阿難問故。佛言此人草蓋覆我。十",
    "T35n1733_008:0259c11": "三劫中不墮地獄。天上人間生便輒有七寶",
    "T35n1733_008:0259c12": "之蓋。隨而覆上。後得出家成辟支佛也。幢",
    "T35n1733_008:0259c13": "幡合施。亦可是幢上懸幡俱施。百緣經佛出",
    "T35n1733_008:0259c14": "世時有長者子名波多迦。生已空中有一",
    "T35n1733_008:0259c15": "大幡遍覆城上。隨行覆之。值佛出家得阿",
    "T35n1733_008:0259c16": "羅漢。阿難問故。佛答昔毘婆尸佛滅後起七",
    "T35n1733_008:0259c17": "寶塔。時有一人。於塔設會。作一長幡。懸",
    "T35n1733_008:0259c18": "著塔上。發願而去。九十一劫不墮惡道。隨",
    "T35n1733_008:0259c19": "所生處。幡常蔭上。今得見我。開寶藏施。",
    "T35n1733_008:0259c20": "中令得十六智寶者。依小乘八忍八智為",
    "T35n1733_008:0259c21": "十六。辨師云。地前光得等四定。地上大乘光",
    "T35n1733_008:0259c22": "明等四定。各有自分勝進為十六。依此發",
    "T35n1733_008:0259c23": "智為十六智寶。以下釋云三昧正受究竟",
    "T35n1733_008:0259c24": "增廣智慧之寶。又有人釋。佛地四智。智各有",
    "T35n1733_008:0259c25": "四為十六。以果位自在互得融通。施莊嚴",
    "T35n1733_008:0259c26": "具中。百福具好者。依涅槃菩薩修身。不殺",
    "T35n1733_008:0259c27": "戒十善有五種心。謂下中上上中上上。乃至",
    "T35n1733_008:0259c28": "正見亦復如是。是五十心名初發心具足。終",
    "T35n1733_008:0259c29": "成有五十心。如是百心名百福具足。以此",
    "T35n1733_008:0260a01": "百福共成一好。故云百福具好而自莊嚴。又",
    "T35n1733_008:0260a02": "依瑜伽決擇中。百福行者謂離十不善業道。",
    "T35n1733_008:0260a03": "小分離殺生。乃至小分離邪見。是初十行多",
    "T35n1733_008:0260a04": "分離殺生。乃至多分離邪見名第二十行。",
    "T35n1733_008:0260a05": "若全離殺生乃至全離邪見名第三十行。若",
    "T35n1733_008:0260a06": "小時離殺生乃至小時離邪見名第四十行。",
    "T35n1733_008:0260a07": "若多時離殺生乃至多時離邪見名第五十",
    "T35n1733_008:0260a08": "行。若盡壽離殺生乃至盡壽離邪見名第六",
    "T35n1733_008:0260a09": "十行。若自離殺生乃至自離邪見名第七十",
    "T35n1733_008:0260a10": "行。若勸他不殺生乃至勸他不邪見名第八",
    "T35n1733_008:0260a11": "十行。若稱揚讚述不殺生乃至讚述不邪見",
    "T35n1733_008:0260a12": "名第九十行。若見離殺生乃至見離邪見",
    "T35n1733_008:0260a13": "者慶悅大喜名第十十行。又依肇法師法華",
    "T35n1733_008:0260a14": "疏中十善為本。一善以九善莊嚴名為百",
    "T35n1733_008:0260a15": "福。不知出何聖教。施冠珠中。以施熏心",
    "T35n1733_008:0260a16": "令更成勝進大施。故云向增上。因此施念",
    "T35n1733_008:0260a17": "令慧深。見施中正理故云修慧。又因施作",
    "T35n1733_008:0260a18": "意令成捨根。謂究竟大捨也。因施作意令",
    "T35n1733_008:0260a19": "慧廣覺。餘一切行迴向中。令得無見頂相者是",
    "T35n1733_008:0260a20": "佛三十二相中無見頂相表佛勝出更無過",
    "T35n1733_008:0260a21": "故也。摩尼寶冠者如文殊師利頭上天冠。是",
    "T35n1733_008:0260a22": "毘楞伽寶所成。首楞三昧所起。於中常現無",
    "T35n1733_008:0260a23": "量佛剎及諸佛身救獄囚苦。如大悲菩薩",
    "T35n1733_008:0260a24": "等者此等菩薩主當此門於一切處一切",
    "T35n1733_008:0260a25": "時常行此行。餘下諸門所引菩薩皆亦如",
    "T35n1733_008:0260a26": "是。身代死囚者是捨身命比前財施極超",
    "T35n1733_008:0260a27": "過。如菩薩本行經中。過去有五百長者子",
    "T35n1733_008:0260a28": "各出珍寶象馬車乘衣被飲食。隨乏悉與。",
    "T35n1733_008:0260a29": "有一貧人見而問言汝等施福求何等願答",
    "T35n1733_008:0260b01": "欲求佛道。又問何謂佛道。答中廣歎佛",
    "T35n1733_008:0260b02": "德。貧人聞已自念。我今欲習學此願廣度",
    "T35n1733_008:0260b03": "一切。加復貧窮無財行施。當持己身而用",
    "T35n1733_008:0260b04": "惠施。念已索蜜塗身臥於塚間。我今以身",
    "T35n1733_008:0260b05": "施與一切。若須血肉皮頭目髓腦悉以與",
    "T35n1733_008:0260b06": "之。持是功德用求佛道廣度一切。作是",
    "T35n1733_008:0260b07": "願已。應時三千大千世界而大震動。諸天惶",
    "T35n1733_008:0260b08": "懅。帝釋天眼見於菩薩臥在塚間以身布",
    "T35n1733_008:0260b09": "施。下來欲試。化作眾狗鳥獸。來就欲食。菩",
    "T35n1733_008:0260b10": "薩見有欲來噉身。心便歡喜。無有退轉傾",
    "T35n1733_008:0260b11": "動之意。天帝復形讚問所求。為求輪王帝",
    "T35n1733_008:0260b12": "釋梵王。答言不爾。唯求佛道廣度眾生。帝",
    "T35n1733_008:0260b13": "釋諸天同讚。善哉語菩薩言。汝此勇猛過",
    "T35n1733_008:0260b14": "彼五百菩薩所施百千億倍不可計倍當先",
    "T35n1733_008:0260b15": "作佛。時貧人者今我是。五百長者子今此彌",
    "T35n1733_008:0260b16": "勒五百菩薩是。我以精進勇猛之力故超",
    "T35n1733_008:0260b17": "諸菩薩所作功德而先成佛。施連膚頂髮及",
    "T35n1733_008:0260b18": "髻明珠者有二事。一割剝頭皮連髮而施。",
    "T35n1733_008:0260b19": "二依西國貴種。皆初生時。刀開頂皮內一",
    "T35n1733_008:0260b20": "神珠。封藥著已珠在皮內。今有人乞執刀",
    "T35n1733_008:0260b21": "開施。梵言周羅此云頂髻第三十施眼中。",
    "T35n1733_008:0260b22": "依瑜伽四十九。菩薩內施有二。一總求菩",
    "T35n1733_008:0260b23": "薩身以身施而作僕使。有三意。一為速證",
    "T35n1733_008:0260b24": "菩提。二為眾生利益安樂。三為布施波羅蜜",
    "T35n1733_008:0260b25": "多速圓滿故。二別求眼手足頭目支節血肉",
    "T35n1733_008:0260b26": "筋骨乃至髓者髓其所欲一切施與。又智論",
    "T35n1733_008:0260b27": "十四舍利弗六十劫行菩薩道欲度施河。",
    "T35n1733_008:0260b28": "逢乞眼退不到彼岸。迴向內令眾生得十",
    "T35n1733_008:0260b29": "種眼。又如與他貫計衣道竝是施眼之用。",
    "T35n1733_008:0260c01": "亦應如是迴向後漸能總捨。施耳鼻用亦",
    "T35n1733_008:0260c02": "準應同。面門者。有人解。是口。光統云。鼻下",
    "T35n1733_008:0260c03": "當柱為面門。豈以施鼻得口端正。施牙",
    "T35n1733_008:0260c04": "齒中象王者。如十輪經說。又智論第十四",
    "T35n1733_008:0260c05": "云。如象王施牙是法身菩薩。又引法身",
    "T35n1733_008:0260c06": "菩薩變身作象與獼猴及象為親友存",
    "T35n1733_008:0260c07": "仁敬以化人獸等。施舌中亦有施用。施頭",
    "T35n1733_008:0260c08": "中。菩薩本行經月光王欲捨頭與婆羅門。",
    "T35n1733_008:0260c09": "諸臣諫王。王身是我等一切人共有。如一妙",
    "T35n1733_008:0260c10": "寶眾人共有。豈得一人獨自用耶。王語婆",
    "T35n1733_008:0260c11": "羅門。汝何不屏處索。汝今少去。我安慰臣。",
    "T35n1733_008:0260c12": "語臣言。此於我有宿怨。今若不償更何時",
    "T35n1733_008:0260c13": "還後去去臣喚婆羅門。汝於林中待我。",
    "T35n1733_008:0260c14": "後至令彼斷取其頭。遂以王髮繫樹。下刀",
    "T35n1733_008:0260c15": "斫之。誤斷樹枝。婆羅門謂已斬竟即生",
    "T35n1733_008:0260c16": "歡喜。以諸天力不令見王身首等。樹神",
    "T35n1733_008:0260c17": "呵嘖婆羅門。婆羅門謂。真斷頭怨心得解即",
    "T35n1733_008:0260c18": "便還去。手與足合施。問若菩薩施身支節等",
    "T35n1733_008:0260c19": "為一切所求皆施。為有不施時。答瑜伽三",
    "T35n1733_008:0260c20": "十九云。若諸菩薩於所行施意樂清淨見有",
    "T35n1733_008:0260c21": "無量利眾生事正現在前。設有來求自身支",
    "T35n1733_008:0260c22": "節不應施與。彼菩薩為令於施意樂得清",
    "T35n1733_008:0260c23": "淨故。須捨現前利眾生事而施身分。若魔",
    "T35n1733_008:0260c24": "天眾并魔所使眾生來乞菩薩身分支節不",
    "T35n1733_008:0260c25": "應施與。其魔惡心恐彼當獲上品罪故。",
    "T35n1733_008:0260c26": "有癡狂人來求菩薩身分支節不應施與。",
    "T35n1733_008:0260c27": "由彼不住自性心故。不為義利而乞求",
    "T35n1733_008:0260c28": "故。其心狂亂不自在故。空有種種浮妄言",
    "T35n1733_008:0260c29": "說。是故不應施身分。除上所說來求菩薩",
    "T35n1733_008:0261a01": "身分支節。隨其所欲悉皆施與。是名菩薩",
    "T35n1733_008:0261a02": "於內可施乃不施也。壞身出血及髓肉合",
    "T35n1733_008:0261a03": "施。智論第十四中。月光太子出城見癩人。",
    "T35n1733_008:0261a04": "問醫人言。可治不。醫言可治。但藥難得。",
    "T35n1733_008:0261a05": "謂須從生來不瞋人血髓。和藥塗之即差。",
    "T35n1733_008:0261a06": "菩薩自憶。生來不省有瞋。即出血髓救彼",
    "T35n1733_008:0261a07": "令差。願得法身差其心病。此施肉是第",
    "T35n1733_008:0261a08": "四十也。五藏中心別施。腸腎肝肺四藏同施。",
    "T35n1733_008:0261a09": "又智論十四施有三種施。飲食等為下施。衣",
    "T35n1733_008:0261a10": "服珍寶為中施。頭目五藏等為上施。廣引",
    "T35n1733_008:0261a11": "釋迦本行。此三施事如彼說。支節諸骨同",
    "T35n1733_008:0261a12": "施。施皮者。智論十六中。如毒龍受一日夜",
    "T35n1733_008:0261a13": "戒被剝五色皮忍己施之。又金剛脇鹿王",
    "T35n1733_008:0261a14": "者。菩薩本緣集經第四中。菩薩往世墮畜生",
    "T35n1733_008:0261a15": "中。而為鹿身。兩脇金色。脊似瑠璃。餘身雜",
    "T35n1733_008:0261a16": "廁。種別難名踝如硨磲。角如金精。其身莊",
    "T35n1733_008:0261a17": "嚴如七寶藏。身色光炎如日初出。為諸群",
    "T35n1733_008:0261a18": "鹿而作饒益。於大暴河見人欲溺投身救",
    "T35n1733_008:0261a19": "之。其人得濟後遂背恩。告王將兵欲殺",
    "T35n1733_008:0261a20": "鹿取皮。將王及兵至鹿。指示兩臂俱落。",
    "T35n1733_008:0261a21": "王知背恩發心禮鹿謝過而去。廣如彼說",
    "T35n1733_008:0261a22": "也。施手足指中。如有練指供養等亦是其",
    "T35n1733_008:0261a23": "類。第五十施連肉爪者亦求法而施也。",
    "T35n1733_008:0261a24": "為法投火中七仞者。一仞七尺。七七四十",
    "T35n1733_008:0261a25": "九尺火坑也。為法受苦者如勇健王者。菩",
    "T35n1733_008:0261a26": "薩本行經過去有王名處闍那彌梨。為",
    "T35n1733_008:0261a27": "求一偈割身千燈。後因帝釋問立誓表",
    "T35n1733_008:0261a28": "心。遂還平復。所求一偈言常者皆盡。高者",
    "T35n1733_008:0261a29": "亦墮。合會有離生者有死。王聞偈喜忘其",
    "T35n1733_008:0261b01": "所苦。勅舉國人皆令書誦(云云)。為法捨國",
    "T35n1733_008:0261b02": "等如法華提婆達多品說等。教斷殺等是無",
    "T35n1733_008:0261b03": "畏施。以施其命故過一切也。智論世間所",
    "T35n1733_008:0261b04": "貴。各唯已命。無有價直。五戒等望能殺是",
    "T35n1733_008:0261b05": "法施。望所殺是無畏。三種戒者是律儀等三",
    "T35n1733_008:0261b06": "聚戒也。救毀形苦亦是無畏施。俱舍論有",
    "T35n1733_008:0261b07": "黃門救五百頭牛毀形之事。以此善根力",
    "T35n1733_008:0261b08": "故男形具足。是其現報也。文中肆字者是恣",
    "T35n1733_008:0261b09": "也。具足無上丈夫正法者。依涅槃經莫問",
    "T35n1733_008:0261b10": "男女。具四相義即名丈夫。謂自正。正他能",
    "T35n1733_008:0261b11": "隨問答。善解因緣義。若不具此四種相義",
    "T35n1733_008:0261b12": "雖曰男子不名丈夫。女以反上即名丈",
    "T35n1733_008:0261b13": "夫。又云雖是女人能信自身有佛性者即",
    "T35n1733_008:0261b14": "是丈夫。若有男子不知自身有佛性者我",
    "T35n1733_008:0261b15": "說彼人猶是女人。又云七丈夫趣者有四",
    "T35n1733_008:0261b16": "說。一依世間。依瑜伽中丈夫有七義。一長",
    "T35n1733_008:0261b17": "壽久住。二妙色端嚴。三無病少惱。四非僕非",
    "T35n1733_008:0261b18": "女非半擇迦。五智慧猛利。六發言威肅。七",
    "T35n1733_008:0261b19": "有大宗業。具此七法名為丈夫。亦有趣故。",
    "T35n1733_008:0261b20": "二依小乘亦有七丈夫。即七賢聖。一隨信",
    "T35n1733_008:0261b21": "行人。二隨法行。三信解脫。四見到。五身證。",
    "T35n1733_008:0261b22": "六慧解脫。七俱解脫。信他得度名信行。不",
    "T35n1733_008:0261b23": "從他信名法行。鈍根三果是隨信行所得。",
    "T35n1733_008:0261b24": "信果離縛名信解脫。利根三果是隨法行所",
    "T35n1733_008:0261b25": "至。故名見到。滅盡正受法似涅槃與身合",
    "T35n1733_008:0261b26": "故名為身證。障有二種。一煩惱障。二解脫",
    "T35n1733_008:0261b27": "障。但離煩惱障名慧解脫。二障竝除名俱",
    "T35n1733_008:0261b28": "解脫。三依大乘瑜伽有七地。亦是賢聖丈",
    "T35n1733_008:0261b29": "夫所遊履故名趣也。一種性地。二勝解行",
    "T35n1733_008:0261c01": "地。三淨勝意樂地。四行正行地。五決定地。六",
    "T35n1733_008:0261c02": "決定行地。七到究竟地。初二是地前。次一是",
    "T35n1733_008:0261c03": "初地。次一從二地至第七。次一第八地。次",
    "T35n1733_008:0261c04": "一第九地。未後是第十地及佛地合說。以因",
    "T35n1733_008:0261c05": "果俱究竟。四依瓔珞本業等亦有七位。一",
    "T35n1733_008:0261c06": "信。二十住。三十行。四十迴向。五十地。六等",
    "T35n1733_008:0261c07": "覺。七妙覺。歎佛出世是法施。如上普莊嚴",
    "T35n1733_008:0261c08": "童子讚佛偈聲普遍世界。又如悲華中。釋迦",
    "T35n1733_008:0261c09": "往作大悲菩薩行。遍諸國大聲教言。如來",
    "T35n1733_008:0261c10": "出世。如來出世為甚難遇等。施大地中如來",
    "T35n1733_008:0261c11": "及塔菩薩知識并父母等是恩田亦敬田。聖",
    "T35n1733_008:0261c12": "僧二乘是德田亦敬田。餘乞者是貧人等是",
    "T35n1733_008:0261c13": "悲田亦苦田。此等皆能生福故名福田。從",
    "T35n1733_008:0261c14": "喻為名。又有四句。自有是敬非悲。如佛",
    "T35n1733_008:0261c15": "等。自有是悲非敬。如貧苦眾生等。自有亦",
    "T35n1733_008:0261c16": "悲亦敬。如貧病羅漢等。自有非悲非敬。除",
    "T35n1733_008:0261c17": "上所餘等。智論十四云。若憐愍施謂於貧窮",
    "T35n1733_008:0261c18": "下賊及諸畜生。二恭敬施謂於佛及法身菩",
    "T35n1733_008:0261c19": "薩等。三憐愍恭敬施謂於老病貧窮阿羅漢",
    "T35n1733_008:0261c20": "辟支等。問悲敬二田何者為勝。答有三義。",
    "T35n1733_008:0261c21": "一若就約境救彼現苦約心增大悲行為",
    "T35n1733_008:0261c22": "利他行本。即悲田為勝。是故像法決疑經中。",
    "T35n1733_008:0261c23": "乃至施佛菩薩聲聞眾生不如人施畜生",
    "T35n1733_008:0261c24": "一口飲食等。二若就約境恩深德厚約心",
    "T35n1733_008:0261c25": "領法增智為自利行源。即敬田為勝。是故",
    "T35n1733_008:0261c26": "校量功德經中。施畜生得百倍等校量。又",
    "T35n1733_008:0261c27": "甚希有經以七寶等供滿四州施四果聖",
    "T35n1733_008:0261c28": "人及滅度後起極廣塔。不如造&#;麥等佛",
    "T35n1733_008:0261c29": "塔功德。乃至算數譬喻非比等。又大品中天",
    "T35n1733_008:0262a01": "帝云我非不欲供舍利但舍利從般若",
    "T35n1733_008:0262a02": "中出。是故寧供養般若也。三若約二利齊",
    "T35n1733_008:0262a03": "均悲智雙舉。即二田平等。如淨名云。一分",
    "T35n1733_008:0262a04": "施難勝如來一分施最下乞人。猶如如來",
    "T35n1733_008:0262a05": "福田之想無所分別等于大悲此之謂也。",
    "T35n1733_008:0262a06": "問等是敬中如父母恩田與聖僧德田勝劣",
    "T35n1733_008:0262a07": "云何。答如校量經乃至云供養百羅漢不",
    "T35n1733_008:0262a08": "及供養一生身父母。又阿含經中供養父",
    "T35n1733_008:0262a09": "母功德共供養一生補處菩薩功德。齊等。",
    "T35n1733_008:0262a10": "問等是恩田。師僧與父母勝劣云何。答舍利",
    "T35n1733_008:0262a11": "弗問經在家人父母恩大。師僧恩次。出家人",
    "T35n1733_008:0262a12": "師僧恩大。父母恩次。以師於在家教授力",
    "T35n1733_008:0262a13": "劣。出家反此。又以師僧生育法身法身",
    "T35n1733_008:0262a14": "累劫無盡。父母生育生身恩及七世。問等",
    "T35n1733_008:0262a15": "是德田。供養別眾勝劣云何。答如梵網經",
    "T35n1733_008:0262a16": "別請五百羅漢不如僧次一凡夫僧。問施",
    "T35n1733_008:0262a17": "有三事。一田。二物。三心。此三勝劣云何。答",
    "T35n1733_008:0262a18": "有四句。一自有田劣心等勝。如罽眤吒王",
    "T35n1733_008:0262a19": "禮讚尼乾子塔塔遂崩倒。二田勝心物",
    "T35n1733_008:0262a20": "劣。童子施土於佛鉢中戲爾故心輕。由田",
    "T35n1733_008:0262a21": "勝故得作鐵輪王。三田心勝而物劣。如智",
    "T35n1733_008:0262a22": "論第九中老婢以紺澱奉佛得十五反受人",
    "T35n1733_008:0262a23": "天福後得辟支涅槃有人疑佛以妄語。",
    "T35n1733_008:0262a24": "佛以舌覆面用決彼疑云。引尼狗子小生",
    "T35n1733_008:0262a25": "樹大等。四三事俱勝。如龍女獻寶珠速成",
    "T35n1733_008:0262a26": "佛等。今此中菩薩與施心悲智齊於虛空。",
    "T35n1733_008:0262a27": "辨施物事種窮乎法界。舉施田凡聖盡於",
    "T35n1733_008:0262a28": "十方。是故此中三事性盡深無底。三事殊特",
    "T35n1733_008:0262a29": "勝無比。三事廣大遍無崖。三事相融俱無",
    "T35n1733_008:0262b01": "礙。又俱舍論問施支提塔此中無能受用",
    "T35n1733_008:0262b02": "云何成福。答福業有二種。一棄捨為類。若",
    "T35n1733_008:0262b03": "由捨物此福業得生。二受用為類。若由受",
    "T35n1733_008:0262b04": "用所捨物此福業生。若施支提有捨類福",
    "T35n1733_008:0262b05": "無受用類福。類是因義。問若不受用云何",
    "T35n1733_008:0262b06": "有福。答若福要由利他得成福者修慈",
    "T35n1733_008:0262b07": "三昧及正見等。應皆無福。如慈等心觀中。",
    "T35n1733_008:0262b08": "雖無能受用及利益他有無量福生。從自",
    "T35n1733_008:0262b09": "心起。今此文中。前施佛造殿堂受用生福。",
    "T35n1733_008:0262b10": "後施塔是棄捨生福。舍利者正音名設利",
    "T35n1733_008:0262b11": "羅。此云身。謂是如來或全身或碎身。塔者正",
    "T35n1733_008:0262b12": "音名窣堵波。訛名偷婆。更訛單名塔也。此",
    "T35n1733_008:0262b13": "翻為歸宗之所也。依長阿含經四人應起",
    "T35n1733_008:0262b14": "塔。一佛。二辟支。三聲聞。四輪王。真諦三藏",
    "T35n1733_008:0262b15": "引十二因緣經八人應起塔。一如來露盤",
    "T35n1733_008:0262b16": "八重已上。是佛塔。二菩薩七盤。三緣覺六盤。",
    "T35n1733_008:0262b17": "四羅漢五盤。五那含四盤。六斯陀含三盤。七",
    "T35n1733_008:0262b18": "須陀洹二盤。八輪王一盤。若見不得禮以",
    "T35n1733_008:0262b19": "非聖塔故。又依僧祇律有凡僧亦起塔。",
    "T35n1733_008:0262b20": "謂持律法師營事比丘德望比丘應起塔。既",
    "T35n1733_008:0262b21": "非聖人總無露盤。仍令在屏處。若違結罪。",
    "T35n1733_008:0262b22": "準此等文。今方有為師造塔廣起露盤。非",
    "T35n1733_008:0262b23": "直現人得罪。亦乃累彼先亡。深可悲矣。又",
    "T35n1733_008:0262b24": "汎論造塔有六意。一為表人勝。二為令",
    "T35n1733_008:0262b25": "他生淨信。三令標心有在。四令供養生",
    "T35n1733_008:0262b26": "福。五為報恩行畢。六生福滅罪。問如造",
    "T35n1733_008:0262b27": "佛塔得幾福。答有二。一近得梵福。依俱舍",
    "T35n1733_008:0262b28": "中得梵福有七種。一此地未造支提於",
    "T35n1733_008:0262b29": "中而作二立僧伽藍。三僧已散能和。四修四",
    "T35n1733_008:0262c01": "無量。五代父母佛命。六自出家教人出",
    "T35n1733_008:0262c02": "家。七建立法幢。若人於上七業中隨作一",
    "T35n1733_008:0262c03": "業。如梵光行天受喜樂報一劫。其梵福量",
    "T35n1733_008:0262c04": "者。用諸眾生共業感一三千大千世界業為",
    "T35n1733_008:0262c05": "一梵福之量。二遠盡苦際得脫生死。",
    "T35n1733_008:0262c06": "故無上依經供佛舍利芥子等悉得究竟",
    "T35n1733_008:0262c07": "脫生死苦。大悲經亦同。施僮使令其代勞。",
    "T35n1733_008:0262c08": "又捨自身為彼給使。是為第六十門也。",
    "T35n1733_008:0262c09": "是同事攝也。是以自身作蓋作蔭。覆障如",
    "T35n1733_008:0262c10": "來成孝供養。又身施眾生為奴僕。是躬",
    "T35n1733_008:0262c11": "代勞苦。又以己身奉給諸佛為報恩行",
    "T35n1733_008:0262c12": "等施國土及王位者。問如有惡人乞此王",
    "T35n1733_008:0262c13": "位欲惱害眾生豈得施與。答菩薩見此亦",
    "T35n1733_008:0262c14": "不施與。如瑜伽四十九。若有上品逼惱眾",
    "T35n1733_008:0262c15": "生行暴惡業來求王位。終不施與。施嚴飾",
    "T35n1733_008:0262c16": "大城者。前通施國土。此文別施王所都處。",
    "T35n1733_008:0262c17": "大城自居異餘小城故也。寶女即為侍人。",
    "T35n1733_008:0262c18": "非是二物合施。問此寶女等為是化作為",
    "T35n1733_008:0262c19": "是寶報。答是實報。經云皆是菩薩淨業果報",
    "T35n1733_008:0262c20": "而用布施。又下法界品中皆是往昔同善根願",
    "T35n1733_008:0262c21": "如妙德女等。故云若能眷納我甘心受此苦。",
    "T35n1733_008:0262c22": "又如賣華女等。是故施之皆不生惱。問瑜",
    "T35n1733_008:0262c23": "伽云。若有眾生來求種種能引戲樂能引",
    "T35n1733_008:0262c24": "無義所施之物不應施與。今此寶女既生",
    "T35n1733_008:0262c25": "彼貪染云何施與。答此中有三義故。是故施",
    "T35n1733_008:0262c26": "之。一菩薩觀彼有益無染方乃施與。若有",
    "T35n1733_008:0262c27": "染過則不施之。二此女既實是菩薩同行眷",
    "T35n1733_008:0262c28": "屬。是故不令前人生施貪染。三此女能以",
    "T35n1733_008:0262c29": "法門有利益彼。是故施之。若反上三義則",
    "T35n1733_008:0263a01": "不應施。攝論中。有利益有染污。無利益",
    "T35n1733_008:0263a02": "無染污。有染污無利益。此三菩薩不行。有",
    "T35n1733_008:0263a03": "利無染污菩薩乃行。瑜伽約前三。此文據",
    "T35n1733_008:0263a04": "後一。故不相違也。施妻妾男女此亦合論。",
    "T35n1733_008:0263a05": "如須達拏者此云善愛或云好愛。如太子",
    "T35n1733_008:0263a06": "經具說施妻子等。現莊嚴王者即大王莊",
    "T35n1733_008:0263a07": "嚴經中說施妻子等。又菩薩本緣經中一切",
    "T35n1733_008:0263a08": "施王子施王子大戰象。與怨國人。王臣同",
    "T35n1733_008:0263a09": "瞋擯王子於雪山。山中施二子已。天帝化",
    "T35n1733_008:0263a10": "來。從乞妻得還寄王子。後更乞眼。王子",
    "T35n1733_008:0263a11": "欲排。乞者止之。且還寄汝。我須即取汝更",
    "T35n1733_008:0263a12": "不得施人。王子言。我今何得受兩物寄。廣",
    "T35n1733_008:0263a13": "如彼說。問此中所施妻子等為是實報為",
    "T35n1733_008:0263a14": "是化作。又彼乞者為亦是實為亦是化。答",
    "T35n1733_008:0263a15": "此有三義。一約上品。俱實而施。如一切施",
    "T35n1733_008:0263a16": "王施兒與婆羅門。婆羅門鞭打將去。至一",
    "T35n1733_008:0263a17": "樹下更欲打之。樹神手擬婆羅門。婆羅門",
    "T35n1733_008:0263a18": "即倒。神欲斷彼命奪王子送還。王子告",
    "T35n1733_008:0263a19": "神。請勿害之。我若再還令我父王檀行不",
    "T35n1733_008:0263a20": "足。即為不孝之子。神遂放之。解云准此妻",
    "T35n1733_008:0263a21": "兒亦是同修菩薩行人。尚須自捨身命。豈",
    "T35n1733_008:0263a22": "有辭苦而退。二約中品。互有實化亦行布",
    "T35n1733_008:0263a23": "施。如賢愚經。佛昔為王。有毘沙門作夜",
    "T35n1733_008:0263a24": "叉語。從王索妻子食。食訖為說偈云。一",
    "T35n1733_008:0263a25": "切行無常。生者皆有苦。五陰空無相無有",
    "T35n1733_008:0263a26": "我我所。說此偈已復本形。妻子猶存。此則",
    "T35n1733_008:0263a27": "妻子是實。乞者是化。淨名經中多是住不思",
    "T35n1733_008:0263a28": "議解脫菩薩為調練餘小菩薩增其行位",
    "T35n1733_008:0263a29": "故作此乞人。欲破此菩薩妻子愛盡。是故",
    "T35n1733_008:0263b01": "對前示現食之又。攝論中毘荀陀王捨兒",
    "T35n1733_008:0263b02": "與婆羅門。是逼惱他事。此兒是化作。是故",
    "T35n1733_008:0263b03": "無惱。解云此乞者是實兒是化也。以菩薩方",
    "T35n1733_008:0263b04": "便滿婆羅門願。令怨心盡故作是化也。又",
    "T35n1733_008:0263b05": "如菩薩化為女色施貪愛者調令離欲等。",
    "T35n1733_008:0263b06": "三約下品。俱實不施。瑜伽三十九菩薩於",
    "T35n1733_008:0263b07": "自妻子奴婢僕使親戚眷屬若不先以正言",
    "T35n1733_008:0263b08": "曉喻令其歡喜。終不強逼令其憂惱施來",
    "T35n1733_008:0263b09": "求者。雖復先以怨言曉喻令其歡喜生樂",
    "T35n1733_008:0263b10": "欲心。而不施與怨家惡友藥叉羅剎凶暴",
    "T35n1733_008:0263b11": "業者。不以妻子形容軟弱族姓男女施來",
    "T35n1733_008:0263b12": "求者令作奴婢。解云此據軟根初心說也。",
    "T35n1733_008:0263b13": "又若兩俱是化則互無義利故無此句也。",
    "T35n1733_008:0263b14": "施家宅令眾得住處喜。施園林令得遊",
    "T35n1733_008:0263b15": "歡喜。設大施會者是無遮大會。種種皆施謂",
    "T35n1733_008:0263b16": "不限物不局時不遮眾無前無後等施一",
    "T35n1733_008:0263b17": "切故也。如下香牙園處設大會等。梵名般",
    "T35n1733_008:0263b18": "遮于瑟。此云無遮大會也。施一切資生具",
    "T35n1733_008:0263b19": "者是第七十門也。以別說諸門不可盡故。",
    "T35n1733_008:0263b20": "是故末後總就一切資生之具而成大施",
    "T35n1733_008:0263b21": "上來隨大門有七十。若更細論所施物中種",
    "T35n1733_008:0263b22": "類不同。依光統師有一百二十。次廣有八",
    "T35n1733_008:0263b23": "萬四千。何者謂百二十事中皆有十善業而",
    "T35n1733_008:0263b24": "行施故成一千二百。以七施法乘之成八",
    "T35n1733_008:0263b25": "千四百。一一行中具十種迴向故成八萬四",
    "T35n1733_008:0263b26": "千施行之門。七施法者隨相有六入理復一",
    "T35n1733_008:0263b27": "即為七也。隨相六者心有三種。即三時喜",
    "T35n1733_008:0263b28": "等。事有三種。即施者受者及財物等。入理",
    "T35n1733_008:0263b29": "有二。謂照三事空。一寂之理。又釋以七聖",
    "T35n1733_008:0263c01": "財乘之亦得。如一施行有八萬四千。餘一",
    "T35n1733_008:0263c02": "一行皆亦如是。若散說行相無量不可說。",
    "T35n1733_008:0263c03": "第二大段此摩訶薩以如是下總結所為。生",
    "T35n1733_008:0263c04": "喜迴向於中有四。初結行所為。二有來求",
    "T35n1733_008:0263c05": "者下顯行成無失。三菩薩爾時下度行無失",
    "T35n1733_008:0263c06": "而生大喜。四摩訶薩善根下以所成喜行",
    "T35n1733_008:0263c07": "用將迴向。初中二。先約行結意。二以大",
    "T35n1733_008:0263c08": "悲下約心顯意。瑜伽三十九又諸菩薩於",
    "T35n1733_008:0263c09": "諸有怨以慈意樂而行慧施。於諸有苦以",
    "T35n1733_008:0263c10": "悲意樂而行慧施。於諸有德以喜意樂而",
    "T35n1733_008:0263c11": "行慧施。於諸有恩親善同意。以捨意樂而",
    "T35n1733_008:0263c12": "行慧施。當知亦名菩薩巧慧而行布施。建",
    "T35n1733_008:0263c13": "立如來論者上云受持諸佛本行顯現諸佛",
    "T35n1733_008:0263c14": "本行。如行能說故云立論。由立此論令生",
    "T35n1733_008:0263c15": "不斷佛善也。下顯行成無失中二。初明",
    "T35n1733_008:0263c16": "三事成行無失。於中初明稱乞者意離乖",
    "T35n1733_008:0263c17": "意失。二施心無悔離雜念失。三捨一切等",
    "T35n1733_008:0263c18": "明施物廣多離匱乏失。二於諸眾生下重釋",
    "T35n1733_008:0263c19": "成。初釋上施心。視如一子悲心深也。是我",
    "T35n1733_008:0263c20": "善知荷其恩也。由初心故長養大悲。由",
    "T35n1733_008:0263c21": "後心故長喜心。俱由上二心令悲喜不",
    "T35n1733_008:0263c22": "壞。依此悲喜廣行大施心也。下釋上。以",
    "T35n1733_008:0263c23": "物豐遂求稱意欣悅。問何菩薩見乞生喜",
    "T35n1733_008:0263c24": "於財無染。答以施行熟故。施障盡故。何者",
    "T35n1733_008:0263c25": "施障。瑜伽三十九云。又諸菩薩於施障及對",
    "T35n1733_008:0263c26": "治如實了知。施障有四。一先未串習。二施",
    "T35n1733_008:0263c27": "物尠闕。三耽著上妙物。四欣樂當來具足",
    "T35n1733_008:0263c28": "財果。一若諸菩薩現有種種可施財物。乞者",
    "T35n1733_008:0263c29": "現前而施心不發。即以正慧知我於施先",
    "T35n1733_008:0264a01": "未串習過失。決定知我先世於施未曾串",
    "T35n1733_008:0264a02": "習致今有財乞者現前而施心不發。若今",
    "T35n1733_008:0264a03": "世不強施者復來世定背施行。是故菩薩",
    "T35n1733_008:0264a04": "力勵思擇而行慧施。二乞者現前。由財",
    "T35n1733_008:0264a05": "物少施心不發。以正慧通達。或由我宿",
    "T35n1733_008:0264a06": "業有過失故。或由現在繫屬他故。令",
    "T35n1733_008:0264a07": "我現受飢渴等苦不能益一切眾生。設令",
    "T35n1733_008:0264a08": "行施乃至殞殄猶為最勝。況有菜葉可",
    "T35n1733_008:0264a09": "以活命。是故忍苦而行慧施。三乞者現前。",
    "T35n1733_008:0264a10": "由可施物妙施心不發。即以正慧通達。是",
    "T35n1733_008:0264a11": "我耽著過失。我今於苦妄生樂想。由此顛",
    "T35n1733_008:0264a12": "倒生當來苦。是故菩薩勵力行施。四若菩",
    "T35n1733_008:0264a13": "薩施已欣樂當來大財利果不求無上正等",
    "T35n1733_008:0264a14": "菩提。即以正慧通達是邪果見過失。觀彼",
    "T35n1733_008:0264a15": "諸行皆念念滅。所受用果速疾滅盡速疾離",
    "T35n1733_008:0264a16": "散。是故滅彼樂邪果見施行迴向無上菩",
    "T35n1733_008:0264a17": "提。問准此經中諸大菩薩財寶無盡。悲心復",
    "T35n1733_008:0264a18": "廣。如何世間猶有貧苦眾生類耶。答依攝論",
    "T35n1733_008:0264a19": "偈云。見業障礙善。厭現及惡憎害他。彼",
    "T35n1733_008:0264a20": "眾生不感菩薩施此有五義。一菩薩見眾",
    "T35n1733_008:0264a21": "生貧不作惡業富即作惡業。二眾生貧即",
    "T35n1733_008:0264a22": "修福富即障善。三眾生貧即厭生死心現前",
    "T35n1733_008:0264a23": "富即不厭。四眾生貧即慈善富即憎惡他人。",
    "T35n1733_008:0264a24": "五眾生貧即不能害眾生命富即損害他",
    "T35n1733_008:0264a25": "命。菩薩由見此五種義令眾生百千萬劫",
    "T35n1733_008:0264a26": "常貧窮不作惡業染著生死。不令眾生於",
    "T35n1733_008:0264a27": "一剎那富放逸作惡墮四惡趣。是故瑜伽中",
    "T35n1733_008:0264a28": "於諸有情有安樂無利益菩薩亦不作。第",
    "T35n1733_008:0264a29": "三慶喜文二。初勝喜資神。丈夫行論中菩薩",
    "T35n1733_008:0264b01": "喜樂過於世間及彼二乘涅槃之樂。此中但",
    "T35n1733_008:0264b02": "望世間超過。後摩訶薩下因喜增心五句",
    "T35n1733_008:0264b03": "可知。第四善根迴向中有十句五對。一令",
    "T35n1733_008:0264b04": "離苦因果。二令得樂因果。上二對各先因",
    "T35n1733_008:0264b05": "後果。三境心。四心行。五分滿。上來廣顯行",
    "T35n1733_008:0264b06": "相。即眾生菩提迴向竟。自下第三明行極契",
    "T35n1733_008:0264b07": "真即實際迴向。又前明行廣大。此下彰行甚",
    "T35n1733_008:0264b08": "深。於中有二。初顯行心無念總明迴向而",
    "T35n1733_008:0264b09": "無縛著。二摩訶薩下明於境無染別顯迴",
    "T35n1733_008:0264b10": "向而無縛著。前中以此迴向時牒前行於",
    "T35n1733_008:0264b11": "身等不縛著總明能迴向三業無念而成",
    "T35n1733_008:0264b12": "迴向。下別顯無念之相。於中二。初明無我",
    "T35n1733_008:0264b13": "等法想。後明無業報等念。前中初九句明",
    "T35n1733_008:0264b14": "無我想。禪頭者。古人云。此名見一切生有形",
    "T35n1733_008:0264b15": "有體。今更問三藏法師。云此翻名生者。二",
    "T35n1733_008:0264b16": "無有想下十句五對明無法想。一離有無法",
    "T35n1733_008:0264b17": "想。二離三世流轉法想。三離常無常想。四",
    "T35n1733_008:0264b18": "離三界非界想。五亦離想離無想。上明能",
    "T35n1733_008:0264b19": "緣自體無想。下明能緣業用無念。謂不為想",
    "T35n1733_008:0264b20": "念所羈名無縛著。遊空無礙而成迴向故",
    "T35n1733_008:0264b21": "云無縛無著解脫心迴向。於中思及思報約",
    "T35n1733_008:0264b22": "意業。因業及業報約身語業。又業約似業。",
    "T35n1733_008:0264b23": "思約業體。如是無心無無心而作如前大",
    "T35n1733_008:0264b24": "施迴向。自下明於境無染別明迴向。於中",
    "T35n1733_008:0264b25": "四。初別明無著。二摩訶薩若於下別明無",
    "T35n1733_008:0264b26": "縛。三若於此法而不縛下別明解脫心。四摩",
    "T35n1733_008:0264b27": "訶薩以此一切善根下別明迴向。初中如是",
    "T35n1733_008:0264b28": "迴向時者將欲別釋。如前所作大迴向時。",
    "T35n1733_008:0264b29": "常無緣念。是故今更重總牒之。下別顯無",
    "T35n1733_008:0264c01": "著。於中內是六根外是六塵。緣是能緣境是",
    "T35n1733_008:0264c02": "所緣。餘可知。二無縛中先牒前。無著者",
    "T35n1733_008:0264c03": "依前起後也。謂心染於境名為著。境纏心",
    "T35n1733_008:0264c04": "為縛。楞伽云。心縛於境界。覺想智隨轉",
    "T35n1733_008:0264c05": "此之謂也。由貪著境深。是故心被境縛",
    "T35n1733_008:0264c06": "不得自在。今皆無也。於五蘊上各有三義。",
    "T35n1733_008:0264c07": "一不縛色者是總顯無縛。不縛色取者別約",
    "T35n1733_008:0264c08": "凡夫執取五蘊。不縛色滅者別約聖人無取",
    "T35n1733_008:0264c09": "五蘊。又不縛不取者不縛有也。不縛滅者",
    "T35n1733_008:0264c10": "不縛無也。俱無執著不為所縛。下明解脫",
    "T35n1733_008:0264c11": "心。於中三。初標謂牒前起後。於此法者於",
    "T35n1733_008:0264c12": "上五蘊有無法也。由本了彼法本自無縛",
    "T35n1733_008:0264c13": "性本解脫非今始脫故云亦無有脫。次徵",
    "T35n1733_008:0264c14": "下釋。先別釋於前有法之中性脫所由。謂",
    "T35n1733_008:0264c15": "此有法即無生滅等故性自脫也。後菩薩如",
    "T35n1733_008:0264c16": "是見法下別釋於前無法之中性脫所由。見",
    "T35n1733_008:0264c17": "法則非法言語斷故牒前有法即性自無。非",
    "T35n1733_008:0264c18": "法為法者起後於無而亦性離。以不住無",
    "T35n1733_008:0264c19": "故不礙有也。前則有不有故於有解脫。此",
    "T35n1733_008:0264c20": "則無不無故於無解脫。由不壞業故具修",
    "T35n1733_008:0264c21": "行。不滯空故不同二乘。是故不退求一切",
    "T35n1733_008:0264c22": "智。餘句可見。四別釋迴向。先總謂向種智。",
    "T35n1733_008:0264c23": "以化眾生下別顯。先問起後答顯有十句。皆",
    "T35n1733_008:0264c24": "是教化眾生成此等事故名迴向可知。上",
    "T35n1733_008:0264c25": "來實際迴向竟。總是大段第二依身起行竟。",
    "T35n1733_008:0264c26": "自下第三辨行所成益。於中有二。初正成",
    "T35n1733_008:0264c27": "迴時順同因果益。句別有九。初二順同",
    "T35n1733_008:0264c28": "佛寶法寶。次二同因智果智。次二同隨事",
    "T35n1733_008:0264c29": "心境。謂義是境義。次二同入理心境。後一",
    "T35n1733_008:0265a01": "順同清淨法界。二自下明迴向已後令自他",
    "T35n1733_008:0265a02": "入法益。於中亦九句。初句利他益。餘八自",
    "T35n1733_008:0265a03": "行益。謂稱法而了故無違失。又不捨真空",
    "T35n1733_008:0265a04": "不違緣有。空有無礙故云法力具足也。佛",
    "T35n1733_008:0265a05": "子下結名。上來位行竟。自下第二明當位",
    "T35n1733_008:0265a06": "所成果。句別有十。一外蒙佛護。二內得堅",
    "T35n1733_008:0265a07": "法。三上修佛智。四善解所詮。五照達理性。",
    "T35n1733_008:0265a08": "六得堅固善。七滿足所願。八得行法順堅",
    "T35n1733_008:0265a09": "不可壞。九得堅固願。十於法自在。又此十種",
    "T35n1733_008:0265a10": "望前行益配釋可知。第二大段偈頌中二。",
    "T35n1733_008:0265a11": "先序說偈因緣。後正顯偈。前中承佛力明",
    "T35n1733_008:0265a12": "起說所依。下辨依力所成有十句。一觀十",
    "T35n1733_008:0265a13": "方顯十方同說。二觀大眾明說所被。三觀",
    "T35n1733_008:0265a14": "法界明所說義。四深入等顯能說之教。五修",
    "T35n1733_008:0265a15": "無量等顯起說之心。六覺悟等明開覺說智。",
    "T35n1733_008:0265a16": "七入佛功德明得佛說得。八逮得等明得",
    "T35n1733_008:0265a17": "佛說身。九分別等明了根應時。十隨順法",
    "T35n1733_008:0265a18": "身等明依真起應應起順真。是故即說而",
    "T35n1733_008:0265a19": "常不說。正偈頌中。四句成頌有四十一偈。",
    "T35n1733_008:0265a20": "但頌位行不頌位果。於中分三。初五偈",
    "T35n1733_008:0265a21": "頌上行所依身。二菩薩具行布施下有三十",
    "T35n1733_008:0265a22": "偈半頌上依身所起之行。後隨順思惟下五",
    "T35n1733_008:0265a23": "偈半頌上行所成益。就第二所起行中初十",
    "T35n1733_008:0265a24": "九偈頌上略標行事及廣辨行相。即是迴",
    "T35n1733_008:0265a25": "向眾生及菩提於七十門施巧略不盡說。",
    "T35n1733_008:0265a26": "菩薩觀察一切法下十一偈半頌上行極契",
    "T35n1733_008:0265a27": "真。即實際迴向。於中初二偈頌上總明無",
    "T35n1733_008:0265a28": "念迴向。次心不分別下七偈半別頌上於有",
    "T35n1733_008:0265a29": "不著而性自解脫。後菩薩雖復推求下二偈",
    "T35n1733_008:0265b01": "別頌上於無不住而自解脫餘文可見。",
    "T35n1733_008:0265b02": "第七等心隨順一切眾生迴向。於長行內亦",
    "T35n1733_008:0265b03": "二。初位行後位果。初中亦三。謂標釋結。就",
    "T35n1733_008:0265b04": "釋中分三。初明舉所修行相。二摩訶薩離",
    "T35n1733_008:0265b05": "垢清淨菩提心下攝將迴向。三摩訶薩行如",
    "T35n1733_008:0265b06": "是迴向勝出下明迴所成益。初中二。初明",
    "T35n1733_008:0265b07": "所修善根。二摩訶薩行如是等下明因修成",
    "T35n1733_008:0265b08": "德。又釋。前明行體。後明行用。前中三十句。",
    "T35n1733_008:0265b09": "初十直說善體。次十約境以明善根。後十",
    "T35n1733_008:0265b10": "約十度行以明善根。光統云。初十行出自",
    "T35n1733_008:0265b11": "中。次十起從緣發。後十功成在已。初中增",
    "T35n1733_008:0265b12": "長三品善者有二義。一三品各別。各別增長",
    "T35n1733_008:0265b13": "令俱廣等。二於一善根始修熏識初成種",
    "T35n1733_008:0265b14": "時名增下品。從種生現令更增長名增中",
    "T35n1733_008:0265b15": "品。重熏成種名增上品。又釋起隨事行名",
    "T35n1733_008:0265b16": "增下品。令行入理增成增中品依理起行",
    "T35n1733_008:0265b17": "令稱理廣大名增上品。無量等下皆是上",
    "T35n1733_008:0265b18": "品善中差別。四行德非一名無量善。五各等",
    "T35n1733_008:0265b19": "法界名為廣善。六隨緣不同名種種善。七",
    "T35n1733_008:0265b20": "體深莫測。八妙用難思。九數不可窮。十",
    "T35n1733_008:0265b21": "絕於際畔。下約境中。一因求佛境所生得",
    "T35n1733_008:0265b22": "善。二因求法境。三因學僧行。四因求善",
    "T35n1733_008:0265b23": "友依上四境生智善根。五緣眾生為境",
    "T35n1733_008:0265b24": "生悲善根。六令悲智相導名方便境。七俱",
    "T35n1733_008:0265b25": "同契真名微妙境。八自利善名內。九化他",
    "T35n1733_008:0265b26": "善名外。十總結多門名無量功德各生善",
    "T35n1733_008:0265b27": "根故也。後十約十度行境所生善根。初六可",
    "T35n1733_008:0265b28": "知。七方便巧知眾生心器。八大願積集諸",
    "T35n1733_008:0265b29": "淨功德。九念力度業用十大智普彼下明第",
    "T35n1733_008:0265c01": "二所成德。中乃至開解已者牒前起後也。則",
    "T35n1733_008:0265c02": "能下正明所成。於中二。先明體德圓備後",
    "T35n1733_008:0265c03": "普能下明作業殊勝。初中二。先成自分德",
    "T35n1733_008:0265c04": "有二。自利中。初忍。二善調等戒。三永離等",
    "T35n1733_008:0265c05": "慧。堪為等結三行成法器。普為等是利他。",
    "T35n1733_008:0265c06": "後常為下成勝進德中。先由佛守護生善",
    "T35n1733_008:0265c07": "滿願。後由深樂佛心得等佛。二作業勝中",
    "T35n1733_008:0265c08": "二。先上供佛業。謂供行順理。不求等離過",
    "T35n1733_008:0265c09": "也。二一切善根下明下救生業。於中二。初",
    "T35n1733_008:0265c10": "化他德備。二於生死中下成化他行具。於中",
    "T35n1733_008:0265c11": "三。初令出生死安菩提大智。二普示下令",
    "T35n1733_008:0265c12": "捨塵染得大淨功德。三令一切眾生下總",
    "T35n1733_008:0265c13": "結所益。上來明所迴行竟。自下第二攝",
    "T35n1733_008:0265c14": "將迴向。於中四。初約菩提心收攝善根。二",
    "T35n1733_008:0265c15": "摩訶薩復作是念如此善根若有果報下以",
    "T35n1733_008:0265c16": "前善根迴成行具。謂令修行之時諸緣不",
    "T35n1733_008:0265c17": "闕稱本期願而成大行。三以此善根念念迴",
    "T35n1733_008:0265c18": "向下以此依行所起善根迴向眾生令得",
    "T35n1733_008:0265c19": "菩提。四修行如是迴向時不著業下明行極",
    "T35n1733_008:0265c20": "契真行無所行迴無所迴。前則眾生菩提",
    "T35n1733_008:0265c21": "迴向。此則實際迴向。又前則以智從悲成",
    "T35n1733_008:0265c22": "廣大迴向。後則以悲從智成甚深迴向。初中",
    "T35n1733_008:0265c23": "先標舉大心所攝善根。作是念下顯所攝善",
    "T35n1733_008:0265c24": "根之相。於中十句。前五約心體起善。後五",
    "T35n1733_008:0265c25": "約心業用成善。前中。初一總。後四別。一自",
    "T35n1733_008:0265c26": "分始。二自分終。三勝進始。四勝進終。業用",
    "T35n1733_008:0265c27": "中。初一此心以大悲為本愍物起善。次二",
    "T35n1733_008:0265c28": "為眾生故求佛果智。一始。二終。後二集起",
    "T35n1733_008:0265c29": "彼因。一行廣稱法界故。二行堅不退故。自",
    "T35n1733_008:0266a01": "下第二迴前善根以成行具。於中先總舉",
    "T35n1733_008:0266a02": "要期。謂此菩提心所攝善根若決定有果不",
    "T35n1733_008:0266a03": "虛者我當盡未來劫行菩薩行不捨眾生",
    "T35n1733_008:0266a04": "等。此有二意。一以此善根如我意願成益",
    "T35n1733_008:0266a05": "生果故。二以此善根所得依果令我修行",
    "T35n1733_008:0266a06": "攝眾生時緣無所闕。是故我能盡未來際",
    "T35n1733_008:0266a07": "修菩薩行。此文取後意。二令無數世界下",
    "T35n1733_008:0266a08": "別顯所成行具。於中二。初迴成資財施行。",
    "T35n1733_008:0266a09": "二復次下令成生財施行。問何不迴向令",
    "T35n1733_008:0266a10": "成餘行而亦成此慧施行耶。答此中菩薩",
    "T35n1733_008:0266a11": "為益眾生行菩薩行。由此施行具有三義。",
    "T35n1733_008:0266a12": "一財等現益令得離苦。二因施攝令入法",
    "T35n1733_008:0266a13": "成行。三以所生善迴施眾生。餘行不具故",
    "T35n1733_008:0266a14": "唯此也。初資財施中有四。一資財廣有十",
    "T35n1733_008:0266a15": "一事故。二明乞者廣一切眾生故。三明施",
    "T35n1733_008:0266a16": "心廣。四施時廣盡未來故。就施心中有十",
    "T35n1733_008:0266a17": "一。初於怨不簡名平等心。二於親不著",
    "T35n1733_008:0266a18": "名無偏心。三不為世名。四情樂非強故名",
    "T35n1733_008:0266a19": "無惱。五施已稱慶故無中悔。六注想菩提。",
    "T35n1733_008:0266a20": "七不雜無明故云清淨。八情無異念故云",
    "T35n1733_008:0266a21": "一向。九大悲現前。十調離有為。十一住入",
    "T35n1733_008:0266a22": "無為。第二生財施中三。初財廣亦有十事。",
    "T35n1733_008:0266a23": "婆羅馬王者三藏說。正音具云婆羅訶此名",
    "T35n1733_008:0266a24": "雲馬。謂遊行空雲迅疾無礙。因以為名。又",
    "T35n1733_008:0266a25": "云大海內有一洲名跋陀羅。此馬常居其",
    "T35n1733_008:0266a26": "中。每恒出聲云。誰欲出海。我當送之。此",
    "T35n1733_008:0266a27": "應是龍馬。然有慈心或菩薩所化也。二",
    "T35n1733_008:0266a28": "修習下約時處對人明施行廣大。三摩訶",
    "T35n1733_008:0266a29": "薩復作是念下明施心純淨有十四種心。一",
    "T35n1733_008:0266b01": "不著施因。二不求施果。三遊空離繫。四",
    "T35n1733_008:0266b02": "寬遍普被。五與理相應。上五是入理心。六巧",
    "T35n1733_008:0266b03": "施攝生。七等施無偏。八不計身命。九慳",
    "T35n1733_008:0266b04": "結已破名善調心。十定心利物。十一於生",
    "T35n1733_008:0266b05": "不惱。上六是攝生心。後三是求果心。十二",
    "T35n1733_008:0266b06": "求果不捨名安住等。十三觀解照法。十四",
    "T35n1733_008:0266b07": "趣入佛果。又前五離有為心。次六攝眾生",
    "T35n1733_008:0266b08": "心。後三求佛果心。又前五護煩惱。次六護",
    "T35n1733_008:0266b09": "二乘狹心。後三護二乘小心。又前五是直心。",
    "T35n1733_008:0266b10": "次六大悲心。後三是深心。上來迴成行具竟。",
    "T35n1733_008:0266b11": "第三迴向眾生令得菩提。此即是捨施。智",
    "T35n1733_008:0266b12": "論十四云。有二種。一世間人能捨財不能",
    "T35n1733_008:0266b13": "捨施。二出世間人能捨財能捨施也。此中文",
    "T35n1733_008:0266b14": "長分齊難見。但一一句各是一行。亦不可",
    "T35n1733_008:0266b15": "別分。今且依遠法師分為二分。初明慈",
    "T35n1733_008:0266b16": "心迴向。二如是菩薩憐愍已下明悲心迴",
    "T35n1733_008:0266b17": "向。前中總有一百十八句分二。初八十句",
    "T35n1733_008:0266b18": "迴向眾生令修因趣果。二令眾生詣諸佛",
    "T35n1733_008:0266b19": "所聞法下三十八句迴向眾生令因圓果",
    "T35n1733_008:0266b20": "滿。又可前明自分後明勝進。前中有六。初",
    "T35n1733_008:0266b21": "令修善趣賢首位行。二令得不可壞正直之",
    "T35n1733_008:0266b22": "心下令成種性位中修行。三令具足菩薩無",
    "T35n1733_008:0266b23": "量清淨下令成解行位中修行。四令成就清",
    "T35n1733_008:0266b24": "淨平等施下令十地位中修十度等行。五令",
    "T35n1733_008:0266b25": "修平等行具諸善下令於等覺位中修行。六",
    "T35n1733_008:0266b26": "令顯現一切嚴淨下令成佛果行。第二勝進",
    "T35n1733_008:0266b27": "行因圓果滿中有四。一令眾生於種性位",
    "T35n1733_008:0266b28": "因行圓滿。二令於諸法中得離虛妄下令解",
    "T35n1733_008:0266b29": "行位中因行圓滿。三令悉得菩薩不退下令",
    "T35n1733_008:0266c01": "十地位中因行圓滿。四令得薩婆若成等下",
    "T35n1733_008:0266c02": "明成佛果滿。上來慈心迴向竟。第二悲心迴",
    "T35n1733_008:0266c03": "向中有三。初令離惑業而成苦行。二令眾",
    "T35n1733_008:0266c04": "生安住下令離喧得靜成平等心行。三以",
    "T35n1733_008:0266c05": "如是等下總結迴向利益之相可知。上來廣",
    "T35n1733_008:0266c06": "大迴向竟。自下第四明甚深迴向。即實際",
    "T35n1733_008:0266c07": "迴向也。於中二。初明會事同理迴即無迴。",
    "T35n1733_008:0266c08": "後摩訶薩如是迴時作如是下明依理起事",
    "T35n1733_008:0266c09": "無迴作迴。又初即離有後即離無。又初是",
    "T35n1733_008:0266c10": "自行同如。後則令他亦同。又初正是實際迴",
    "T35n1733_008:0266c11": "向。後是迴向所為。前中修行如是迴向時者",
    "T35n1733_008:0266c12": "牒前廣大。下顯甚深有十句五對。一約已",
    "T35n1733_008:0266c13": "業報因果一對。二約自正報身財一對。三",
    "T35n1733_008:0266c14": "約依報方處一對。四約所化眾生有無一",
    "T35n1733_008:0266c15": "對。五約所迴行法總別一對。皆云不著者",
    "T35n1733_008:0266c16": "無分別也。皆云迴向者明上廣大迴向之",
    "T35n1733_008:0266c17": "時。常如此不著而恒作彼迴向行事故亦",
    "T35n1733_008:0266c18": "不無彼迴向矣。下明修迴所為。如是迴時",
    "T35n1733_008:0266c19": "者牒前甚深之迴。下顯所為有五句。初二",
    "T35n1733_008:0266c20": "句標。次二句釋。後一辨位。初中一佛智是菩",
    "T35n1733_008:0266c21": "提。二淨心是涅槃。三釋初句。四釋心淨。佛",
    "T35n1733_008:0266c22": "家是位。上來明迴向行竟。自下大段第三",
    "T35n1733_008:0266c23": "明迴向益。即是此行所成廣大之德。於中有",
    "T35n1733_008:0266c24": "四。一成因德廣大。二摩訶薩修行時成就下",
    "T35n1733_008:0266c25": "明成果德清淨。三摩訶薩如是行迴不違下",
    "T35n1733_008:0266c26": "明成會違自在德。四摩訶薩得平等業下明",
    "T35n1733_008:0266c27": "得違盡平等德。又初一是現成德。第二是當",
    "T35n1733_008:0266c28": "成德。此二因果一對。三是會相。四是得實。此",
    "T35n1733_008:0266c29": "二攝法一對。初中十句。初二總歎顯勝。下八",
    "T35n1733_008:0267a01": "別顯勝相。一行廣勝。二以少下普見勝。三悉",
    "T35n1733_008:0267a02": "得下持辯勝。四於念念下現生勝。五又於念",
    "T35n1733_008:0267a03": "念下嚴土勝。六令不可說下益生勝。七得無",
    "T35n1733_008:0267a04": "礙下聞法勝。八住無所有下神足勝。準此德",
    "T35n1733_008:0267a05": "用。若非圓教諸位相攝何容地前得有如",
    "T35n1733_008:0267a06": "是無礙德耶。自下第二明有成果之德。",
    "T35n1733_008:0267a07": "於中三。先牒現況當。二懸辨當相。三舉當",
    "T35n1733_008:0267a08": "結現。初牒現況當結前生後。謂結前因德",
    "T35n1733_008:0267a09": "尚爾無盡。況當成果位豈可量也。二所謂下",
    "T35n1733_008:0267a10": "懸辨當成果德之狀。句別有十。初六果相",
    "T35n1733_008:0267a11": "圓。後四果德滿。果相中。初二嚴土攝生淨。次",
    "T35n1733_008:0267a12": "二正報總別淨。謂根是眼等根也。下二是主",
    "T35n1733_008:0267a13": "伴圓。淨謂業報是主淨也。後四是德滿中。",
    "T35n1733_008:0267a14": "初二行圓證極入法是證也。後二是願滿自",
    "T35n1733_008:0267a15": "在。皆言清淨者染無不盡也。平等者理無",
    "T35n1733_008:0267a16": "不證也。此等竝是由此位中迴向力故令",
    "T35n1733_008:0267a17": "此菩薩當成如是佛果之德。三摩訶薩下舉",
    "T35n1733_008:0267a18": "當結現。謂得淨法門是得體離染。莊嚴是",
    "T35n1733_008:0267a19": "德相圓備。此是現所得也。自下第三明會違",
    "T35n1733_008:0267a20": "自在。於中三十句為十五對分三。初七對",
    "T35n1733_008:0267a21": "明融緣起事令違相斯盡。次有一對理事",
    "T35n1733_008:0267a22": "互融俱無障礙。後七對會緣就實顯理融",
    "T35n1733_008:0267a23": "無違。此亦是顯法之漸次也。前中初此迴",
    "T35n1733_008:0267a24": "向行。為淨佛剎故云不違剎。為安生故亦",
    "T35n1733_008:0267a25": "不違。二令眾生依剎起行剎業不違。三業",
    "T35n1733_008:0267a26": "依心起王數不違。又思是業體熏本識心",
    "T35n1733_008:0267a27": "故不違也。四業託境成思境不違。以是唯",
    "T35n1733_008:0267a28": "心所現之境故云心境。五業所感果則緣報",
    "T35n1733_008:0267a29": "不違。六業與業迹正助無違。遠公云。解",
    "T35n1733_008:0267b01": "或等心起。業所依名為業迹。辯師云方便",
    "T35n1733_008:0267b02": "造作名業。根本業道名迹。今釋謂決定思是",
    "T35n1733_008:0267b03": "身口業所遊履處名為業迹。又釋初剎那",
    "T35n1733_008:0267b04": "思為道引發第二剎那思為業體。道即迹",
    "T35n1733_008:0267b05": "也。又釋思體為業。熏在本識成種子為業",
    "T35n1733_008:0267b06": "迹。又釋思為業。業有感諸道果報功能為",
    "T35n1733_008:0267b07": "業道。道即迹也。七法體與相能所不違。謂彼",
    "T35n1733_008:0267b08": "業等既是有為。必具四相。上來有二不違。",
    "T35n1733_008:0267b09": "一由各緣起相資相順故離相違。二既各相",
    "T35n1733_008:0267b10": "依互無自性。自性無故其誰相違。次一約理",
    "T35n1733_008:0267b11": "事雙融以明無違。謂法生不違性者以緣生",
    "T35n1733_008:0267b12": "即無性故。性不違生者依無住本立一切",
    "T35n1733_008:0267b13": "法。又初不壞假名以說實相。後不動真際",
    "T35n1733_008:0267b14": "建立諸法。下七約理融明無違。謂剎與眾",
    "T35n1733_008:0267b15": "生相隨似異。平等之理此彼不殊故無違",
    "T35n1733_008:0267b16": "也。餘句可知。自下第四得違盡平等。於中",
    "T35n1733_008:0267b17": "二。初十句明得平等。由前違相盡故得此",
    "T35n1733_008:0267b18": "平等稱性之事。謂業報等十也。後得見佛下",
    "T35n1733_008:0267b19": "十句得成行位究竟。竝可知。佛子下結",
    "T35n1733_008:0267b20": "名。",
    "T35n1733_008:0267b21": "上來位行竟。自下第二明位果中有十六",
    "T35n1733_008:0267b22": "句。二二為一攝為八對。一斷染果。謂伏魔",
    "T35n1733_008:0267b23": "怨止惡緣也。拔欲刺斷惡因也。二入證",
    "T35n1733_008:0267b24": "果。謂無生道修證因也。到無二正證性也。謂",
    "T35n1733_008:0267b25": "理絕能所故無二也。智契彼法故云到也。",
    "T35n1733_008:0267b26": "三得無量下成益生果。謂道法救生神通化",
    "T35n1733_008:0267b27": "物。四常樂下寂用無礙果。五悉能下明行願",
    "T35n1733_008:0267b28": "廣大果。六分別下智通殊勝果。先智後通。七",
    "T35n1733_008:0267b29": "得無礙下明見聞自在果。八修諸下行修具",
    "T35n1733_008:0267c01": "足果。下結可知。第二偈頌中有二十一偈",
    "T35n1733_008:0267c02": "分三。初半頌上行相。中間諸偈頌上迴向。",
    "T35n1733_008:0267c03": "末後一偈頌上迴益。就頌迴向中三。初三",
    "T35n1733_008:0267c04": "偈頌上迴成行具。二以此下六偈頌上因行",
    "T35n1733_008:0267c05": "生善。迴向眾生令得菩提。三深入下十偈",
    "T35n1733_008:0267c06": "半頌上實際迴向。於中二。初三偈半頌上不",
    "T35n1733_008:0267c07": "著業等自行同如。二菩薩觀察下七偈頌上令",
    "T35n1733_008:0267c08": "他入實。後一結歎益可知。第八如相迴向同",
    "T35n1733_008:0267c09": "理。善根是如相稱理而迴名如相迴向。此",
    "T35n1733_008:0267c10": "與上下何別者。謂前七明會事向理。此第",
    "T35n1733_008:0267c11": "八明事盡理現。是故行等俱是如相而迴向。",
    "T35n1733_008:0267c12": "後第九明從理起用。第十明用同體同體",
    "T35n1733_008:0267c13": "而用。故云法界迴向也。長行內亦二。初位行",
    "T35n1733_008:0267c14": "中亦三。標釋結。釋中亦三。初舉行體。二摩訶",
    "T35n1733_008:0267c15": "薩以如是等善根迴向欲令下正將迴向。三",
    "T35n1733_008:0267c16": "摩訶薩如是迴向時下明迴所成德。初中先",
    "T35n1733_008:0267c17": "有三十句。舉差別善根。末後一句結成一觀。",
    "T35n1733_008:0267c18": "前中初十句顯所修善根。二慧眼下十句明",
    "T35n1733_008:0267c19": "長養善根令更增廣。三摩訶薩下十結歎",
    "T35n1733_008:0267c20": "善根差別具德。初中先二句明觀成入理善。",
    "T35n1733_008:0267c21": "初句標。下釋顯。謂離癡釋智。正念釋念。堅",
    "T35n1733_008:0267c22": "固釋安住。不退釋不動。此是正念成止。離",
    "T35n1733_008:0267c23": "癡成觀。止觀雙運無礙現前。故云成就等",
    "T35n1733_008:0267c24": "也。後得大乘下明隨事大行以集善根。有",
    "T35n1733_008:0267c25": "依八種心集善根。一依深心以起善根。先",
    "T35n1733_008:0267c26": "舉心能。謂心依理起故勇無畏。依此猛心",
    "T35n1733_008:0267c27": "起二善根。一廣多無盡。二稱理勝妙。三依",
    "T35n1733_008:0267c28": "白淨證起同體大悲即悲心也。四明直",
    "T35n1733_008:0267c29": "心正念諸佛。五迴向心稱理不轉。六依求",
    "T35n1733_008:0268a01": "道心巧出堅善。七依正念心出一切善。八",
    "T35n1733_008:0268a02": "依巧慧心迴成利他。下明長養善根十句。",
    "T35n1733_008:0268a03": "初慧眼觀察善根之實。是故令此善根增",
    "T35n1733_008:0268a04": "長。此是長養善根所由。下明所長善根。於",
    "T35n1733_008:0268a05": "中初句總顯。下八別辨。一明善根分齊不",
    "T35n1733_008:0268a06": "同故云分別等。二備德無缺故云具足。三",
    "T35n1733_008:0268a07": "體離染過。四唯住菩提不向凡小故云",
    "T35n1733_008:0268a08": "一向。五修治使增。六修行所成。七思惟",
    "T35n1733_008:0268a09": "令廣。八稱實廣說。自下第三結歎差別。於",
    "T35n1733_008:0268a10": "中明此善根多能異德故堪成迴向。十中。",
    "T35n1733_008:0268a11": "一種種門者通遊非一。種種境者所緣不同。",
    "T35n1733_008:0268a12": "種種相者體狀區分。種種事者緣成各異。種",
    "T35n1733_008:0268a13": "種分別者分齊不雜。無量行者施等多種。語",
    "T35n1733_008:0268a14": "言道者此善根是無量言教所行處也。出生等",
    "T35n1733_008:0268a15": "者依此善根能生多分別智。修行等者諸",
    "T35n1733_008:0268a16": "善互嚴。悉能等者俱趣佛果。下結成一觀。",
    "T35n1733_008:0268a17": "顯甚深中。謂雖有如是多門種種然皆一",
    "T35n1733_008:0268a18": "味同於真性故云無二。一切智境者謂此同",
    "T35n1733_008:0268a19": "性之善唯佛智能知。又釋此同性善堪成佛",
    "T35n1733_008:0268a20": "故是彼境也。此則前諸門無差別之差別故",
    "T35n1733_008:0268a21": "有多門。此即差別之無差別故唯一味歸於",
    "T35n1733_008:0268a22": "佛果。上舉所迴善根行體竟。自下二用之",
    "T35n1733_008:0268a23": "迴向。於中有四。一因成自行以修迴向。二",
    "T35n1733_008:0268a24": "復次下因事起行復修迴向。三摩訶薩善根",
    "T35n1733_008:0268a25": "如是迴向不著世下明前二迴迴無迴相。前",
    "T35n1733_008:0268a26": "二是眾生菩提迴向。此是實際迴向。四如法",
    "T35n1733_008:0268a27": "門下明稱性純熟自在迴向。又初二是廣大",
    "T35n1733_008:0268a28": "迴向。次一是甚深迴向。後一是深廣迴向。以",
    "T35n1733_008:0268a29": "同如之善根成稱真之迴向釋成如相也。",
    "T35n1733_008:0268b01": "初中二。先以前善根迴成自行。後如為已",
    "T35n1733_008:0268b02": "身下正向眾生。前中二。初迴成法身三業行。",
    "T35n1733_008:0268b03": "二得離癡下迴成嚴飾淨土行。前中三。初成",
    "T35n1733_008:0268b04": "身業行。二成口業行。三成意業行。意業行",
    "T35n1733_008:0268b05": "中三。初明依心成自行德。二任持下成利",
    "T35n1733_008:0268b06": "他德。三具足下一句總結所成。初中依七種",
    "T35n1733_008:0268b07": "心成七勝行。一依無礙心成清淨行謂洞",
    "T35n1733_008:0268b08": "理無礙令行淨也。二依大施心成財施行",
    "T35n1733_008:0268b09": "滿眾生意也。三依照法心成法施行。四依",
    "T35n1733_008:0268b10": "不壞心成求佛智堅行。五依菩薩心成照",
    "T35n1733_008:0268b11": "一切法行。六依念佛心成三昧行。七依正",
    "T35n1733_008:0268b12": "直心成離染行。下明利他行中句別亦七。",
    "T35n1733_008:0268b13": "初一成化行。謂攝機不失名任持。充滿一",
    "T35n1733_008:0268b14": "切是廣化也。而無休息是常化也。次二句明",
    "T35n1733_008:0268b15": "化行所依。一化同佛智故云安住也。二依",
    "T35n1733_008:0268b16": "定起用以赴群機故云得深三昧。次二",
    "T35n1733_008:0268b17": "句明攝化處。一廣遊。二遍住。次一句成化",
    "T35n1733_008:0268b18": "他事故云化生不息也。後一句成化智謂",
    "T35n1733_008:0268b19": "成方便慧也。下一句總結所成。謂具足成",
    "T35n1733_008:0268b20": "就自他行慧深廣難測故不思也。自下二明",
    "T35n1733_008:0268b21": "淨土行。先別顯有六對。初中離癡是體分別",
    "T35n1733_008:0268b22": "是用。謂離分別而分別也。二一念嚴土是用",
    "T35n1733_008:0268b23": "廣也。於諸通慧是用所依。三入實法是體",
    "T35n1733_008:0268b24": "深。示現等是用廣。四一見一切是用無礙究",
    "T35n1733_008:0268b25": "竟等是用所依。謂持一切不令壞也。五以",
    "T35n1733_008:0268b26": "菩薩具嚴是德體。應現調生是用相。六一佛",
    "T35n1733_008:0268b27": "世界等是體廣。得究竟等是用持。下總結所",
    "T35n1733_008:0268b28": "嚴之土令眾生滿。謂本嚴土只為攝生。迴",
    "T35n1733_008:0268b29": "向分別持智者是總結上來迴向持剎之智",
    "T35n1733_008:0268c01": "也。上來成自行竟。為欲迴向救眾生故先",
    "T35n1733_008:0268c02": "辨自行為本方堪長劫攝眾生也。自下第",
    "T35n1733_008:0268c03": "二正迴向眾生。於中先舉自例他結前生",
    "T35n1733_008:0268c04": "後。下正顯迴向有二。初迴令出障六句。初",
    "T35n1733_008:0268c05": "三出三障。謂一離報障。二離業障。三離煩",
    "T35n1733_008:0268c06": "惱障。後三成治行。初一對離煩惱。二對",
    "T35n1733_008:0268c07": "離業。三對離苦可知。下令成德。如大雲",
    "T35n1733_008:0268c08": "雨者有五義。一普遍故。二成潤故。三能出",
    "T35n1733_008:0268c09": "雨。四雨能滅塵炎。五雨能生卉木。迴向大",
    "T35n1733_008:0268c10": "願亦具五義可知。下別顯所成有九句。初",
    "T35n1733_008:0268c11": "二成行。一離過名淨。二生善名田。次二令",
    "T35n1733_008:0268c12": "入證。一入證方便觀謂如來藏令不忘失",
    "T35n1733_008:0268c13": "名護受持。二正證成就故云住淨法界。次二",
    "T35n1733_008:0268c14": "令成德。一成心自在德。二令身自在德。後",
    "T35n1733_008:0268c15": "三成三善根。一無礙善。二無貪故名攝淨。三",
    "T35n1733_008:0268c16": "無瞋善。自下第二因事起行復修迴向。前",
    "T35n1733_008:0268c17": "已成自行迴向。今更成因事迴向。故云復",
    "T35n1733_008:0268c18": "次也。於中三。初因事起行。二摩訶薩如是",
    "T35n1733_008:0268c19": "迴向下正將迴向。三如是摩訶薩下明迴所",
    "T35n1733_008:0268c20": "成益。初中二。先因見勝事。二巧隨起行有",
    "T35n1733_008:0268c21": "三。初明所成行德。有法喻合。謂隨所見",
    "T35n1733_008:0268c22": "事託彼成行故云修巧方便等。既見可樂",
    "T35n1733_008:0268c23": "之事即樂求實義等是也。二巧妙下明行",
    "T35n1733_008:0268c24": "勝用。三如善根等結行同體。二正向眾生中",
    "T35n1733_008:0268c25": "皆令得可樂者由前見可樂之境遂起可",
    "T35n1733_008:0268c26": "樂之善。令迴向眾生成可樂之德。此是巧",
    "T35n1733_008:0268c27": "便之用耳。於中三。初未入法者令得入法",
    "T35n1733_008:0268c28": "此在地前。二令菩薩下已入法者令得入",
    "T35n1733_008:0268c29": "地此在地上。三具菩提下已得地者終令",
    "T35n1733_008:0269a01": "得果。初中七句。初中非但見佛不取體性。",
    "T35n1733_008:0269a02": "亦乃見眾生亦不取故云亦復如是也。又",
    "T35n1733_008:0269a03": "釋令見佛如法。於佛不著不取法性見",
    "T35n1733_008:0269a04": "法不著。無數眾生等於僧無著故云清淨。",
    "T35n1733_008:0269a05": "維摩云。不著佛求不著法求不著眾",
    "T35n1733_008:0269a06": "求。同於此也。二令作稱佛意之侍。三令",
    "T35n1733_008:0269a07": "國淨可樂。四樂所求法處。五令樂出世法。",
    "T35n1733_008:0269a08": "六樂持不忘。七得正慧法明。下明地上行",
    "T35n1733_008:0269a09": "中。初二句成初地財法兩施行。二得三昧下",
    "T35n1733_008:0269a10": "明二地已去功用位行。一得深定。二得總",
    "T35n1733_008:0269a11": "持。三得記智。四得勝通。上是自德。下明化",
    "T35n1733_008:0269a12": "德。五廣說。六巧說。七化心。謂悲是。八常化",
    "T35n1733_008:0269a13": "不息。九廣化。謂於多時多處也。下明八地",
    "T35n1733_008:0269a14": "已下無功用位行。於中。初由現佛勸得捨",
    "T35n1733_008:0269a15": "寂起修名巧方便。二稱理起行名深方便。",
    "T35n1733_008:0269a16": "三永離下明八地以無礙故捨愛佛菩提",
    "T35n1733_008:0269a17": "等貪心。故云離欲深解等明攝治行成。四",
    "T35n1733_008:0269a18": "具足下明八地入無生觀。五九地中稱機說",
    "T35n1733_008:0269a19": "法名無諍。六十地中得金剛無間道現前",
    "T35n1733_008:0269a20": "名成滿。滅微細著礙等障故云滅障道法。",
    "T35n1733_008:0269a21": "下明地滿成佛果可知。",
    "T35n1733_008:0269a22": "自下明第三迴所成益。謂由因事起行迴向",
    "T35n1733_008:0269a23": "力故令自善根轉更增多名為長養。得淨下",
    "T35n1733_008:0269a24": "別顯有十句。初內增明慧。二外善友護此是",
    "T35n1733_008:0269a25": "生解益。三佛慧照心。四癡闇障盡。上二是",
    "T35n1733_008:0269a26": "斷障益。五修法入智是證法益。六善學下",
    "T35n1733_008:0269a27": "起後智益。七一切善根下大願益。八一切菩",
    "T35n1733_008:0269a28": "薩下盡福原益。九成就下成智堅益。十明",
    "T35n1733_008:0269a29": "解下顯解廣益。上因事迴向竟。自下第三明",
    "T35n1733_008:0269b01": "前二迴向無所迴。即實際迴向。此上諸迴向",
    "T35n1733_008:0269b02": "實際與此何別者。上皆攝相歸體。此中攝",
    "T35n1733_008:0269b03": "相歸相故異也。於中有二。先約行辨。後如",
    "T35n1733_008:0269b04": "是下約心顯。前中二。先明此迴向即常無著。",
    "T35n1733_008:0269b05": "二觀甚深下明以無著而成迴向。前中四。",
    "T35n1733_008:0269b06": "初不著有謂於上嚴土攝生俱不著故是",
    "T35n1733_008:0269b07": "故云不著界等也。心無依者明所取無相。",
    "T35n1733_008:0269b08": "寂然不亂者能取不起。正念法者明妙絕能",
    "T35n1733_008:0269b09": "所正理相應。起信論云。住正念者當知",
    "T35n1733_008:0269b10": "唯心無外境界。此之謂也。二具足下於無",
    "T35n1733_008:0269b11": "不著不礙起行無分別智名無選擇。不違",
    "T35n1733_008:0269b12": "迴向是不礙起行。不違正法是不礙入",
    "T35n1733_008:0269b13": "理。三不壞佛相下明雙離有無。初不壞佛相",
    "T35n1733_008:0269b14": "不著無。等觀三世不著有。此約所敬無",
    "T35n1733_008:0269b15": "著。了眾生空是不著有也。無所依是不住",
    "T35n1733_008:0269b16": "無。謂不於無而住著也。此約悲境不著。是",
    "T35n1733_008:0269b17": "即觀如來空而不失敬養了眾生寂而不",
    "T35n1733_008:0269b18": "失攝化此之謂也。四順如來下明離著之",
    "T35n1733_008:0269b19": "益有三。初正解漸至益。二如實分別下智慧",
    "T35n1733_008:0269b20": "周圓益。三未曾下明寂用俱行益有法喻合",
    "T35n1733_008:0269b21": "可知。下明以無著而成迴向觀。上深法以",
    "T35n1733_008:0269b22": "生實智。謂不著有無之智依此實智而成",
    "T35n1733_008:0269b23": "迴向。下別顯。初明理事無礙止觀俱融迴向。",
    "T35n1733_008:0269b24": "二以前無礙成自行迴向。三攝取下成化行",
    "T35n1733_008:0269b25": "迴。上約行竟。自下第二約心辨有八種心。",
    "T35n1733_008:0269b26": "一不怯弱心迴向佛法。二廣大心迴向淨",
    "T35n1733_008:0269b27": "眾生。三無顛倒心迴不染剎。四無餘心迴不",
    "T35n1733_008:0269b28": "染境。五離世心迴得出世。六無著心迴成",
    "T35n1733_008:0269b29": "悲行。七見法心迴成趣果勝道是也。八厭離",
    "T35n1733_008:0269c01": "有為心迴生真善。上來實際迴向竟。自下",
    "T35n1733_008:0269c02": "第四明純熟自在深廣迴向。於中廣明如相",
    "T35n1733_008:0269c03": "迴向。釋真如義作四門。一釋名者。不壞曰",
    "T35n1733_008:0269c04": "真無異稱如。前則非四相遷。後則體無差",
    "T35n1733_008:0269c05": "別。此約始教。又不變曰真順緣稱如。由前",
    "T35n1733_008:0269c06": "義故與有為法非一。由後義故與有為",
    "T35n1733_008:0269c07": "法非異。二義合為一法名曰真如。二種",
    "T35n1733_008:0269c08": "類者。或唯一味。謂約實無差別故。或二。謂",
    "T35n1733_008:0269c09": "安立諦真如。非安立真如。又二空所顯亦",
    "T35n1733_008:0269c10": "二。即生空所顯真如。法空所顯真如。又二。謂",
    "T35n1733_008:0269c11": "空真如。不空真如。染法不染名空。具性功",
    "T35n1733_008:0269c12": "德名不空。或三。謂約三無性。即無相如。無",
    "T35n1733_008:0269c13": "生如。無性如等。又有善法真如不善法如無",
    "T35n1733_008:0269c14": "記法。如出雜集論。此約詮辨也。或七。顯揚",
    "T35n1733_008:0269c15": "論云。一者流轉真如謂思惟諸行流轉實",
    "T35n1733_008:0269c16": "性。二實相真如謂思惟諸法無二我性。三者",
    "T35n1733_008:0269c17": "唯識真如謂思惟諸法唯識之性。四者安立",
    "T35n1733_008:0269c18": "真如謂染污法體思惟苦諦。五邪行真如謂",
    "T35n1733_008:0269c19": "染法因思惟集諦。六清淨真如謂淨法體思",
    "T35n1733_008:0269c20": "惟滅諦。七者正行真如謂清淨行思惟道諦。",
    "T35n1733_008:0269c21": "或十真如。謂約十地中所證真如有十重",
    "T35n1733_008:0269c22": "等。或百門。謂十十無盡。應於圓通無礙法",
    "T35n1733_008:0269c23": "門也。或通一切法也。三明德用者。一成",
    "T35n1733_008:0269c24": "依持用。謂染淨法依持而立。二成觀境。謂入",
    "T35n1733_008:0269c25": "證用。三依起信論有三大。一體大謂真如",
    "T35n1733_008:0269c26": "平等不增減故。二相大具足無量性功德",
    "T35n1733_008:0269c27": "故。三用大能成一切世間出世間善因果故。",
    "T35n1733_008:0269c28": "問不善等法既非真用應離如體。答由違",
    "T35n1733_008:0269c29": "真故不離真。由違真故非如用。此論意",
    "T35n1733_008:0270a01": "以諸善法順真故竝是真用。問經說如來藏",
    "T35n1733_008:0270a02": "興造一切世間猶如伎兒作種種伎兩等。",
    "T35n1733_008:0270a03": "準此染法亦是所造。所以言非。答理實染",
    "T35n1733_008:0270a04": "淨俱是所持而得建立。但違順異不同也。何",
    "T35n1733_008:0270a05": "者如觀施行三事空令施福廣大等於虛",
    "T35n1733_008:0270a06": "空。若觀罪體空則令罪障滅。何以不亦令",
    "T35n1733_008:0270a07": "罪廣大。是知罪違於真。入如則滅。善順於",
    "T35n1733_008:0270a08": "真。入如則廣故不齊也。此則遍興染淨順",
    "T35n1733_008:0270a09": "用非違。此上約始終教說。又別隨緣通一",
    "T35n1733_008:0270a10": "切法。總是真用。具帝網微細重重無盡。自",
    "T35n1733_008:0270a11": "在圓融即相不待會。即性不待隨。如此",
    "T35n1733_008:0270a12": "百門所辨約圓教顯耳。四約教顯者真如",
    "T35n1733_008:0270a13": "有二門。一乘真如。三乘真如。一乘亦二門。",
    "T35n1733_008:0270a14": "一別教謂圓通諸事統含無盡如因陀羅網",
    "T35n1733_008:0270a15": "及微細等。廣此百句如中說。二同教者則與",
    "T35n1733_008:0270a16": "三乘義同。但由智迴向故入一乘攝。二者",
    "T35n1733_008:0270a17": "三乘真如亦有二門。一頓教如維摩直默以",
    "T35n1733_008:0270a18": "顯玄意者是。此如絕於教義相想俱不及。",
    "T35n1733_008:0270a19": "如大般若經那伽室利分說。二漸教者略有",
    "T35n1733_008:0270a20": "三門。一終。二始。三世間所知。初終教中復",
    "T35n1733_008:0270a21": "有二種。一始如三十二菩薩顯不二法門",
    "T35n1733_008:0270a22": "者是。二終即文殊所顯不二者是。此始終兩",
    "T35n1733_008:0270a23": "門竝具無分別教義空有二門。二始教中亦",
    "T35n1733_008:0270a24": "二。一始如百法論六無為屬一切法攝。顯",
    "T35n1733_008:0270a25": "人法二空得知真如不及二空為上。此門",
    "T35n1733_008:0270a26": "通分別無分別教義。二終者如維摩為迦旃",
    "T35n1733_008:0270a27": "延說不生不滅是無常義等。又金剛般若",
    "T35n1733_008:0270a28": "微塵則非微塵等。又對法論開六無為成",
    "T35n1733_008:0270a29": "八則三種真如屬無為攝。得知真如成無",
    "T35n1733_008:0270b01": "為上。此初教始終竝通分別無分別教義。無",
    "T35n1733_008:0270b02": "分別義者謂證真如。無分別教者謂比觀意",
    "T35n1733_008:0270b03": "言無分別境悟大乘言教故。分別義者謂教",
    "T35n1733_008:0270b04": "義則空故。今初教中真如但是空義不同終",
    "T35n1733_008:0270b05": "教也。三世間所知真實者復有二種。一始謂",
    "T35n1733_008:0270b06": "人天正善根及愚法二乘等入真實性攝故。",
    "T35n1733_008:0270b07": "中邊論云。世間所知真實入真實性攝。準彼",
    "T35n1733_008:0270b08": "論文世間唯除虛誑妄語等。餘竝入真實。",
    "T35n1733_008:0270b09": "由許是菩提遠方便故。二終者故論云一切",
    "T35n1733_008:0270b10": "法但有名。謂分別名思惟名得知。不同",
    "T35n1733_008:0270b11": "遠方便法。此義唯局二種十名中。為是大",
    "T35n1733_008:0270b12": "乘近方便故。真如者乃至流在十名理不",
    "T35n1733_008:0270b13": "可壞故同是真如也。於此文中數有百",
    "T35n1733_008:0270b14": "句。檢文缺一句。初一句是總。餘皆是別。總",
    "T35n1733_008:0270b15": "中真性不異名如。自體妙軌稱法。通智遊入",
    "T35n1733_008:0270b16": "曰門亦是不同生滅門故名門也。至一切",
    "T35n1733_008:0270b17": "道者顯其分齊。謂明理遍眾行。無量無邊",
    "T35n1733_008:0270b18": "善根迴向者明行遍如理。謂稱如而成迴",
    "T35n1733_008:0270b19": "向。又釋理實真如遍一切道無量無邊差別",
    "T35n1733_008:0270b20": "之法則彼諸法為如詮門。真如於彼異異",
    "T35n1733_008:0270b21": "詮門而全體顯現。門乃多途故云遍一切",
    "T35n1733_008:0270b22": "等。今且就百門明十十無盡。此則一切法是",
    "T35n1733_008:0270b23": "真如之門故云如法門也。此順梵語故是",
    "T35n1733_008:0270b24": "倒也。義正應言如遍一切道無量無邊彼一",
    "T35n1733_008:0270b25": "切法是如之法門。故云如法門此是標也。遍",
    "T35n1733_008:0270b26": "一切等釋顯。謂一切道者道是門也。以能顯",
    "T35n1733_008:0270b27": "真如故。善根迴向者謂明以同如普遍之",
    "T35n1733_008:0270b28": "善根隨異門而成迴向。下別顯。一一句中",
    "T35n1733_008:0270b29": "皆有三義。一如如者標舉如理謂如彼真",
    "T35n1733_008:0270c01": "如。二善根亦爾者舉善同如。三迴向等者",
    "T35n1733_008:0270c02": "以同如善根迴成同如之益。是故所迴善",
    "T35n1733_008:0270c03": "根及所向眾生并所成益相俱是真如而有",
    "T35n1733_008:0270c04": "所成也。又此三中。初釋如。二顯如相。三釋",
    "T35n1733_008:0270c05": "迴向故名如相迴向也。又初辨如體。二相。",
    "T35n1733_008:0270c06": "三用。則是真如三大也。下一一句皆亦如是。",
    "T35n1733_008:0270c07": "於此別中。英法師分為十分。謂初十明賢",
    "T35n1733_008:0270c08": "首位中如。二十明十住中如。三十明十行位",
    "T35n1733_008:0270c09": "中如。四十明十迴向位中如。五十明淨心地",
    "T35n1733_008:0270c10": "中如。六十明行迹地中如。七十明決定地中",
    "T35n1733_008:0270c11": "如。八十明究竟地中如。九十明等覺位中",
    "T35n1733_008:0270c12": "如。十末後十明佛地中如。此等分文亦未",
    "T35n1733_008:0270c13": "見其順。又靈裕法師北臺意法師炬法師等",
    "T35n1733_008:0270c14": "各分作十各悉不同。然於文勢竝皆不順",
    "T35n1733_008:0270c15": "故不敘之。遠法師云。此等何異異相難識。",
    "T35n1733_008:0270c16": "今且言之。初十句約就地前所行辨如。後",
    "T35n1733_008:0270c17": "八十八就初地上所行辨如。此判亦難。今",
    "T35n1733_008:0270c18": "謂諸門各是一法。竝取真如體相用盡。亦",
    "T35n1733_008:0270c19": "不可相從科為分段。於中諸門真如皆體",
    "T35n1733_008:0270c20": "從緣異。謂性如非相如等。善根同如亦隨",
    "T35n1733_008:0270c21": "門別。是故性如善根非是相如善根等。從",
    "T35n1733_008:0270c22": "異門體起用亦異。是故性門迴向無性相門",
    "T35n1733_008:0270c23": "迴向實相等。下諸門皆准知之。過去非同等",
    "T35n1733_008:0270c24": "者。相州大範法師云。此破小乘三世之執。謂",
    "T35n1733_008:0270c25": "彼執過去為有。若是有者便同現在。今既",
    "T35n1733_008:0270c26": "滅無故云非同。言未來非故者小乘亦執",
    "T35n1733_008:0270c27": "未來有法流至現在。若爾應是故法今既未",
    "T35n1733_008:0270c28": "來。緣未至故畢竟無法云非故。現在非異",
    "T35n1733_008:0270c29": "者彼執現在決定是有。今明待緣假合。推",
    "T35n1733_008:0271a01": "之則無故不異過未之無。故云非異。裕法",
    "T35n1733_008:0271a02": "師云。過去非同者集起而無集起。非故者轉",
    "T35n1733_008:0271a03": "變而非轉變。非異者相別而非相別。發起新",
    "T35n1733_008:0271a04": "新者稱過去也。除滅生死者同未來也。清",
    "T35n1733_008:0271a05": "淨生者似非異也。遠法師云。過法無常。同",
    "T35n1733_008:0271a06": "歸盡滅。於現本無故曰非同未法新生",
    "T35n1733_008:0271a07": "非本有性故曰非故。現法皆空故曰非異。",
    "T35n1733_008:0271a08": "各此三非。以之為如。炬法師云。過去非同",
    "T35n1733_008:0271a09": "者明如體。雖在過去而非遷滅不同於",
    "T35n1733_008:0271a10": "無。未來非故者雖復集起而無起相。明已",
    "T35n1733_008:0271a11": "起之處非故。現在非異者雖在現在而無",
    "T35n1733_008:0271a12": "形處不異過未。英法師云。過去滅法與無",
    "T35n1733_008:0271a13": "相似。名之為同。今明依如起新行願不",
    "T35n1733_008:0271a14": "同彼無故曰非同。謝落故業當報方受。名",
    "T35n1733_008:0271a15": "之為故。今明證如捨彼故業故云非故。",
    "T35n1733_008:0271a16": "現造業結不同過未名之為異。今觀業",
    "T35n1733_008:0271a17": "結本無造起畢竟清淨故云非異。發起新",
    "T35n1733_008:0271a18": "新等釋過去。除滅等釋未來也。清淨等釋",
    "T35n1733_008:0271a19": "現在也。今更釋汎論三世法有二門。一性",
    "T35n1733_008:0271a20": "空門。二成有門。性空者謂過去已滅故空。未",
    "T35n1733_008:0271a21": "來末至故空。現在不住故空。今此文內約成",
    "T35n1733_008:0271a22": "有門。謂前念法是過去滅。以能引起後念",
    "T35n1733_008:0271a23": "法生。是故過去非同。一往唯斷滅也。後念",
    "T35n1733_008:0271a24": "是前念家。未來雖由前念滅令此後念生。",
    "T35n1733_008:0271a25": "然今無前念法可傳至後念故云未來非",
    "T35n1733_008:0271a26": "故也。是故前念中舊法今無後也。現在法",
    "T35n1733_008:0271a27": "望前念同未來。望後念同過去故云非",
    "T35n1733_008:0271a28": "異。是故前念流滅雖非同燼。然無法至",
    "T35n1733_008:0271a29": "後後念續前。雖依前起然法新非故。是故",
    "T35n1733_008:0271b01": "迴向中發起新新菩提心者。以前念非同",
    "T35n1733_008:0271b02": "令後念續起令菩提心不斷也。由後念非",
    "T35n1733_008:0271b03": "故所以念念新新令菩提心不常也。除死淨",
    "T35n1733_008:0271b04": "生顯心作業。文意如此思之可見。又現在",
    "T35n1733_008:0271b05": "念念成正覺者謂了達現在亦平等故見理",
    "T35n1733_008:0271b06": "名覺。上來四段總是第二正迴向竟。自下第",
    "T35n1733_008:0271b07": "三結迴所成德。如是迴時者牒前起後也。",
    "T35n1733_008:0271b08": "謂由前善根同如迴向是故得一切法即平",
    "T35n1733_008:0271b09": "等而利用也。十句分五。初二約處。一即等",
    "T35n1733_008:0271b10": "而成嚴。二即等而於中轉法輪。二次二約",
    "T35n1733_008:0271b11": "人。一菩薩即等而出彼願。謂起一切智願",
    "T35n1733_008:0271b12": "者是菩薩也。二觀多佛體不殊。三次二約",
    "T35n1733_008:0271b13": "法。一約法性。二約法相。又一真二俗。四次",
    "T35n1733_008:0271b14": "二約行。一菩薩行。二佛行。五後二約德。一",
    "T35n1733_008:0271b15": "約佛體等。二約佛用等。是名下結名可知。",
    "T35n1733_008:0271b16": "上來位行竟。自下第二明位果中得十果。",
    "T35n1733_008:0271b17": "一得佛法果。謂得無邊淨法門者證法多也",
    "T35n1733_008:0271b18": "深也是得佛體也。為人雄者成佛相也。無畏",
    "T35n1733_008:0271b19": "吼者得佛說也。成就菩薩者得佛所化也。",
    "T35n1733_008:0271b20": "不休息者得佛化時也。又初證法深也。二",
    "T35n1733_008:0271b21": "成人高也。三化益廣也。四化時常也。此上是",
    "T35n1733_008:0271b22": "總句。下九句別顯。一得佛圓身。二得佛圓",
    "T35n1733_008:0271b23": "音。三得佛圓力。四得佛圓法。謂超出眾生",
    "T35n1733_008:0271b24": "故云勝。而即赴機故云示現一切也。五得",
    "T35n1733_008:0271b25": "佛圓通。六得佛圓用。謂不思解脫是也。七",
    "T35n1733_008:0271b26": "得佛圓定。八得佛圓辯。九得佛圓覺。謂現",
    "T35n1733_008:0271b27": "佛等覺於眾生也。下結。第二偈頌中二十",
    "T35n1733_008:0271b28": "九頌分五。初二頌前行體。二菩薩思惟下四",
    "T35n1733_008:0271b29": "頌迴向眾生及菩提。三以此下二頌實際迴",
    "T35n1733_008:0271c01": "向。四深樂下十六頌純熟無礙自在迴向。於",
    "T35n1733_008:0271c02": "上百門略頌不盡。又不次第也。於中初七",
    "T35n1733_008:0271c03": "正頌前純熟同如迴向。後九兼頌後位果。思",
    "T35n1733_008:0271c04": "之可見。五末後五偈頌迴所成德可知。第",
    "T35n1733_008:0271c05": "九迴向作四門分別。初釋名者。此無縛無",
    "T35n1733_008:0271c06": "著解脫心迴向約無等大行立名。無縛無",
    "T35n1733_008:0271c07": "著有六種。一由離凡故不縛生死。以出",
    "T35n1733_008:0271c08": "小故不著涅槃。二離六識取外境不縛。",
    "T35n1733_008:0271c09": "離第七執於內不著。三離現行縛無種子",
    "T35n1733_008:0271c10": "著。四不取有縛不執空著。五無惑障縛無",
    "T35n1733_008:0271c11": "智障著。六無麁使縛絕習氣著故名無縛",
    "T35n1733_008:0271c12": "無著。此明行體。解脫是大用無礙。非但脫",
    "T35n1733_008:0271c13": "離諸障。此是行用也。心者是行體。用所依之",
    "T35n1733_008:0271c14": "心。謂菩薩大智之心是善根所依。以此心中",
    "T35n1733_008:0271c15": "所攝善根皆用持迴向。成於普賢深廣之",
    "T35n1733_008:0271c16": "德故以為名。此從能迴向立名。問下文",
    "T35n1733_008:0271c17": "亦有無縛無著解脫等所攝善根。亦成迴",
    "T35n1733_008:0271c18": "向。何故標名唯就心立名。答理實通餘。",
    "T35n1733_008:0271c19": "但彼下文十門之中。此無縛無著解脫心內",
    "T35n1733_008:0271c20": "百門。迴向文處廣辨。餘竝準通。是故就此廣",
    "T35n1733_008:0271c21": "處為名。二來意者。前會相從體。今依體",
    "T35n1733_008:0271c22": "起用。顯純熟自在故。此位來。三法體者",
    "T35n1733_008:0271c23": "以普賢三業無邊自在甚深廣大無礙大用",
    "T35n1733_008:0271c24": "為此位法。四釋文者。就長行中亦二。初",
    "T35n1733_008:0271c25": "位行。後彼果。前中釋內有一千門釋分二。",
    "T35n1733_008:0271c26": "初無縛無著解脫心內百門廣釋。餘九百門",
    "T35n1733_008:0271c27": "準例通釋。就前中百門內復分二。初二十",
    "T35n1733_008:0271c28": "門辨能迴行體。餘八十門顯所向行用。就",
    "T35n1733_008:0271c29": "前中亦二。初十以不輕心攝善根。二常樂",
    "T35n1733_008:0272a01": "下十積集長養擬將迴向。前中初一心是總",
    "T35n1733_008:0272a02": "辨。餘九心是別顯。別中準總具言應云於",
    "T35n1733_008:0272a03": "出生死善根不生輕心。故云不輕出生死心。",
    "T35n1733_008:0272a04": "下皆準此。何故不輕者二義。一以從佛果",
    "T35n1733_008:0272a05": "流故。二堪成無上大菩提。如法華經中乃",
    "T35n1733_008:0272a06": "至一小音皆以成佛道等。如尼俱陀子小",
    "T35n1733_008:0272a07": "果大等。如上賢首品中掃塔等善成佛果",
    "T35n1733_008:0272a08": "中端嚴光等故不可輕也。問理應更有勝",
    "T35n1733_008:0272a09": "妙善根。何故下一約合掌等而明不輕。答",
    "T35n1733_008:0272a10": "此最微少世人所輕。菩薩收攝下至於此尚",
    "T35n1733_008:0272a11": "爾不輕。況餘一切。故約此等辨也。別中。一",
    "T35n1733_008:0272a12": "離惡。二攝善。三廣修餘可知。二積集中十",
    "T35n1733_008:0272a13": "句。初一總由不輕前諸善根故。是故常樂",
    "T35n1733_008:0272a14": "攝受彼善。下九句別。一攝令不失明。二契",
    "T35n1733_008:0272a15": "合相應故云安住。三思念不斷。四巧便更",
    "T35n1733_008:0272a16": "增名長養。五不以染心污彼善根故云不",
    "T35n1733_008:0272a17": "著。六純以正心而成彼故云具正等。七",
    "T35n1733_008:0272a18": "無過失可簡却故云不選擇。又亦有善斯",
    "T35n1733_008:0272a19": "收故云不選也。八堪成佛果故云隨順。",
    "T35n1733_008:0272a20": "九能得佛果故云得自在。前句順向佛果。",
    "T35n1733_008:0272a21": "此句正得佛果。舉所迴善竟。自下第二正",
    "T35n1733_008:0272a22": "迴向中二。初六十門明廣大迴向。二從不妄",
    "T35n1733_008:0272a23": "世間下二十門明甚深迴向。深廣無礙為大",
    "T35n1733_008:0272a24": "迴向。又亦初是菩提眾生迴向。後是實際迴",
    "T35n1733_008:0272a25": "向。前中有六十門。內廣顯普賢自在德用。",
    "T35n1733_008:0272a26": "於中初一門是總。謂無縛無著解脫心是能",
    "T35n1733_008:0272a27": "迴之心。彼善根者彼前所攝諸善根。迴向具",
    "T35n1733_008:0272a28": "足等正是所向也。問此中不言迴向眾生何",
    "T35n1733_008:0272a29": "耶。答但令成就普賢三業。方能盡窮眾生",
    "T35n1733_008:0272b01": "界而攝化也。是故亦是迴向眾生等也。下別",
    "T35n1733_008:0272b02": "顯普賢三業德用。於中但知一一門皆攝",
    "T35n1733_008:0272b03": "法界自在德用。或理或行或智或境或自利",
    "T35n1733_008:0272b04": "行或化眾生或體或用或因或果或人或法。",
    "T35n1733_008:0272b05": "皆各總攝一切法故不可相從別科。今麁",
    "T35n1733_008:0272b06": "分二。初二十四門顯普賢因位究竟。二從於",
    "T35n1733_008:0272b07": "一一境界下三十五門顯普賢果位究竟。以",
    "T35n1733_008:0272b08": "普賢門內通因果故有此二門也。又釋前",
    "T35n1733_008:0272b09": "約自分後勝進。以二分無礙是普賢德故。",
    "T35n1733_008:0272b10": "前中亦二。初十四門明普賢自在三業。二復",
    "T35n1733_008:0272b11": "作是念下十門明普賢廣大三業。前中初一",
    "T35n1733_008:0272b12": "是行所依。謂由勇進令行德成。下明所成",
    "T35n1733_008:0272b13": "德。初四門明總持無礙。是意業自在。次六力",
    "T35n1733_008:0272b14": "用無礙。是身業自在。次一明圓音無礙。是語",
    "T35n1733_008:0272b15": "業自在。後二門於眾生世間器世間自在。第",
    "T35n1733_008:0272b16": "二明廣大三業中十門分四。初三門明普",
    "T35n1733_008:0272b17": "賢廣大語業。一說聲遍。二持所說。三說無休。",
    "T35n1733_008:0272b18": "次二門明廣大身業。一體。二用。次二門明廣",
    "T35n1733_008:0272b19": "大意業。一因智。二果智。後三通結三業。一",
    "T35n1733_008:0272b20": "明三業廣勤。二明身語深廣。三辨意業攝",
    "T35n1733_008:0272b21": "法。上來普賢因竟。自下第二明普賢果德",
    "T35n1733_008:0272b22": "有三十五門。隨相分三。初十門明得普賢",
    "T35n1733_008:0272b23": "攝法廣大德。二於一念頃悉能下十五門明",
    "T35n1733_008:0272b24": "攝法自在。三妙智知色微細下十門明普賢",
    "T35n1733_008:0272b25": "微細智。又初是一重平漫知法二相即相入重",
    "T35n1733_008:0272b26": "重知法。三微細容持甚深知法。此亦是漸次",
    "T35n1733_008:0272b27": "之相也。前中一巧智自在名方便王。二無明",
    "T35n1733_008:0272b28": "住地盡名離癡法王。三慧照行法名法明。",
    "T35n1733_008:0272b29": "四巧成所化名為方便。於中列十。如是等",
    "T35n1733_008:0272c01": "下總結無盡。問前段明普賢因。何故彼中亦",
    "T35n1733_008:0272c02": "有佛行。此中明果。何故亦有菩薩行耶。答",
    "T35n1733_008:0272c03": "辨公釋前舉果顯因。此舉因顯果。又云菩",
    "T35n1733_008:0272c04": "薩修行與佛等名普賢行。佛行大行名為",
    "T35n1733_008:0272c05": "普賢行。今更釋經云雖得佛道轉於法輪",
    "T35n1733_008:0272c06": "入於涅槃。而不捨於菩薩之道。是菩薩行",
    "T35n1733_008:0272c07": "謂因滿成果用。得果而不捨因。又以因",
    "T35n1733_008:0272c08": "果二位即入無礙各收法界。謂因窮法界",
    "T35n1733_008:0272c09": "具於果也。果攝法界合於因也。五身業",
    "T35n1733_008:0272c10": "令見喜。六知語淨口業。七知一切法智。八",
    "T35n1733_008:0272c11": "得佛法身自體相用。九得圓滿根根有二",
    "T35n1733_008:0272c12": "義。一生後義謂出生無盡。二受法義謂根器",
    "T35n1733_008:0272c13": "領法。無限量故約所出所領說。及自體差",
    "T35n1733_008:0272c14": "別列十五種。可知。十得無盡神力。於中",
    "T35n1733_008:0272c15": "初一句總後十句別。依此等力修普賢行",
    "T35n1733_008:0272c16": "也。自下十五門明重重攝法無礙自在。於中",
    "T35n1733_008:0272c17": "初一無礙身智。謂身能外遍而內含容智入",
    "T35n1733_008:0272c18": "無生而生大行。二生如來家修法界行智。",
    "T35n1733_008:0272c19": "三以普眼見自在法界故云於一毛道等",
    "T35n1733_008:0272c20": "也。容一毛之路名為毛道。於中二法圓",
    "T35n1733_008:0272c21": "滿。一容一切剎約事。二一切法界約理。三",
    "T35n1733_008:0272c22": "究竟空界就事空。何故爾耶。謂有二義。一",
    "T35n1733_008:0272c23": "以法性融通事隨理融故。二以緣起相由無",
    "T35n1733_008:0272c24": "礙即入容持自在故。此有同體異體。准上",
    "T35n1733_008:0272c25": "思之。四入劫智自在謂長短無礙。五身業自",
    "T35n1733_008:0272c26": "在謂令一身即多多內各容。六見佛聞法自",
    "T35n1733_008:0272c27": "在謂不著佛不倒法。七入世界自在智謂迴",
    "T35n1733_008:0272c28": "動轉變隨智無礙。八知想自在智。謂一切法",
    "T35n1733_008:0272c29": "皆是想念中而成立故。是故一切悉是想也。",
    "T35n1733_008:0273a01": "於中有三。初一句是總。二列三十八種所",
    "T35n1733_008:0273a02": "知之想。三如是下顯能知之德。先明離障",
    "T35n1733_008:0273a03": "德。後一切如來下明知心所成德可知。九",
    "T35n1733_008:0273a04": "知心自在智。謂諸心相入及業依心異。十知",
    "T35n1733_008:0273a05": "處自在智謂一即一切等。十一知業自在智。",
    "T35n1733_008:0273a06": "十二知法自在智。十三知語自在智謂得無",
    "T35n1733_008:0273a07": "礙淨耳。十四得知根說法智。十五知根自在",
    "T35n1733_008:0273a08": "智。上來十五竝是一中一切而了知耳。自下",
    "T35n1733_008:0273a09": "十門明普賢微細智自在。初一明知世間法",
    "T35n1733_008:0273a10": "微細智。於中有三。初一句總舉能知之智。",
    "T35n1733_008:0273a11": "二列十一種微細之法。衍法師云所知之事",
    "T35n1733_008:0273a12": "幽微故。能知之智微細也。辨公云此等竝難",
    "T35n1733_008:0273a13": "知故名微細。今準上下經文於一法中有",
    "T35n1733_008:0273a14": "一切法。齊頭炳然同時顯現。是微細義也。三",
    "T35n1733_008:0273a15": "如是下明能知之德。二知眾生微細智。初列",
    "T35n1733_008:0273a16": "十種所知。後結能知之德。三知菩薩行德微",
    "T35n1733_008:0273a17": "細智謂舉初發意等取一切菩薩也。列二",
    "T35n1733_008:0273a18": "十一種所知微細也。四知菩薩位德大用智。",
    "T35n1733_008:0273a19": "先列四十二種所知。初十一明行位成滿。生",
    "T35n1733_008:0273a20": "兜率天下明位滿大用。謂八相等也。二如是",
    "T35n1733_008:0273a21": "下明能知之德。謂成普賢自在行德。五知眾",
    "T35n1733_008:0273a22": "生性智。先列十種所知。後如是下能知之德。",
    "T35n1733_008:0273a23": "六知世界智。初一總。次列二十種別有三",
    "T35n1733_008:0273a24": "世間自在。後如是下結能知之德。又此等皆",
    "T35n1733_008:0273a25": "云微細智者是智從境名也。又此微細在",
    "T35n1733_008:0273a26": "智中故智即細也。七知法界智先舉所知。一",
    "T35n1733_008:0273a27": "總十別後結能智之德。八知入劫智微細。",
    "T35n1733_008:0273a28": "初一句總。無量下別列十種。後如是下結能",
    "T35n1733_008:0273a29": "知之德。成十種心可知。九知法智微細。先",
    "T35n1733_008:0273b01": "列十種微細法智。後如是下結能知成德。前",
    "T35n1733_008:0273b02": "中法義有四重。一法體具德。二一切即一等",
    "T35n1733_008:0273b03": "明法用相即。三入非法等明理事相即。四入",
    "T35n1733_008:0273b04": "方便無餘是體用善巧。十知無餘智微細。先",
    "T35n1733_008:0273b05": "列十種所知。後如是下結能知之德。皆出生",
    "T35n1733_008:0273b06": "者謂量智從理起名出生。知無不盡名無",
    "T35n1733_008:0273b07": "餘。此門亦是總結故云知無餘也。上來廣",
    "T35n1733_008:0273b08": "大迴向竟。自下第二明甚深迴向中。二十",
    "T35n1733_008:0273b09": "句中皆兩兩合舉總為十對。一世與世法假",
    "T35n1733_008:0273b10": "實相對。二菩提菩薩圓分一對。三體用一對",
    "T35n1733_008:0273b11": "行是體出生死是用。梁攝論云。於分別依他",
    "T35n1733_008:0273b12": "性不見菩薩所行行及行道此之謂也。四",
    "T35n1733_008:0273b13": "人法五生熟謂不調者是根熟也。六行願。七",
    "T35n1733_008:0273b14": "自他。八施受。九因果。十境智。此等是上廣大",
    "T35n1733_008:0273b15": "迴向之中諸事。雖成廣大自在之德而於",
    "T35n1733_008:0273b16": "彼法無妄執取。是故皆云不虛妄取也。上",
    "T35n1733_008:0273b17": "來百門竟。自下第二類餘九百中列十種章",
    "T35n1733_008:0273b18": "門。初一結前百門所屬。餘九次第結後九",
    "T35n1733_008:0273b19": "百。謂如無縛無著心所攝善根成此百門迴",
    "T35n1733_008:0273b20": "向。無縛無著解脫身所攝善根亦如是迴向。",
    "T35n1733_008:0273b21": "餘皆準此。十中初三是三業。次二業報。次二",
    "T35n1733_008:0273b22": "染淨土。謂世間染是化處也。次二根藥謂眾",
    "T35n1733_008:0273b23": "生是所化。法是法藥也。下一正智。此十皆是",
    "T35n1733_008:0273b24": "無覊自在而生善根。用成迴向具普賢德。",
    "T35n1733_008:0273b25": "是故皆云無縛無著解脫故也。初一置善根",
    "T35n1733_008:0273b26": "如是迴向。餘略令準。皆合具有應知。上來",
    "T35n1733_008:0273b27": "廣略總一千門大迴向竟。自下第二明彼",
    "T35n1733_008:0273b28": "果中有二。初行果後位果。前中有十句。初",
    "T35n1733_008:0273b29": "三因三世佛菩薩迴向行。四得正教。五滿",
    "T35n1733_008:0273c01": "正法。謂證法也。六等境界謂眾生為悲境",
    "T35n1733_008:0273c02": "也。七同善根。八等所住謂大悲地是所住。論",
    "T35n1733_008:0273c03": "名梵住。九同一境謂真諦。十不違等不礙",
    "T35n1733_008:0273c04": "多也。上來釋竟。佛子下結名。位行竟第二",
    "T35n1733_008:0273c05": "明位果。於中十二句得二種果。一現成果。",
    "T35n1733_008:0273c06": "二轉生果。現成亦二。初行堅果。二行勝果。初",
    "T35n1733_008:0273c07": "二句標此二果。一切眾魔下釋顯初果。二普",
    "T35n1733_008:0273c08": "現下三句釋行勝果。一廣行勝。二巧化勝。三",
    "T35n1733_008:0273c09": "離染勝。二摩訶薩下六句明轉生果亦二。初",
    "T35n1733_008:0273c10": "外得眷屬果謂不壞眷屬也。二內得成德",
    "T35n1733_008:0273c11": "果有五句。一成法器德。二深行德。三因圓",
    "T35n1733_008:0273c12": "德。四果用德。五因果無礙德。第二偈中有",
    "T35n1733_008:0273c13": "五十一頌分三。初三偈頌所迴行體。二所",
    "T35n1733_008:0273c14": "作下四十四偈頌廣大迴向。略不頌甚深迴",
    "T35n1733_008:0273c15": "向。三過去一切下四偈頌迴所成果。就第二",
    "T35n1733_008:0273c16": "四十四中。初一頌普賢因位究竟。餘頌因圓",
    "T35n1733_008:0273c17": "果滿。於中初世間無量群生一偈頌知世間",
    "T35n1733_008:0273c18": "微細智。次一偈頌知眾生趣微細智。次一偈",
    "T35n1733_008:0273c19": "頌知世界智。次一頌知心智。次一頌知根",
    "T35n1733_008:0273c20": "智。次一頌知業智。次三頌入劫智及知三世",
    "T35n1733_008:0273c21": "癡慢等。次十方世界諸如來下二十七頌菩",
    "T35n1733_008:0273c22": "薩行位成滿大用。於中初一總頌。次一頌",
    "T35n1733_008:0273c23": "住兜率天。次一頌入胎。是微細故胎中具八",
    "T35n1733_008:0273c24": "相也。次二頌初生。次四頌七步現咲試吼",
    "T35n1733_008:0273c25": "放光。各一頌可知。次一頌在宮及出家。次",
    "T35n1733_008:0273c26": "五頌坐道場降魔成覺。次五頌轉法輪。次三",
    "T35n1733_008:0273c27": "頌般涅槃。又顯餘趣所現自在。次一結此",
    "T35n1733_008:0273c28": "菩薩善根迴向。次三頌迴向大果之行儀。上",
    "T35n1733_008:0273c29": "來位用竟。次有數無數下四偈頌入劫及剎",
    "T35n1733_008:0274a01": "竝所行行。次二頌出生無餘智。次一頌眾生",
    "T35n1733_008:0274a02": "性微細智。下四頌彼果分中。初二頌行果。",
    "T35n1733_008:0274a03": "後二位果可知。",
    "T35n1733_008:0274a04": "第十迴向中亦作四門。初釋名者。法界等",
    "T35n1733_008:0274a05": "無量迴向從法立名有其四義。一約所迴",
    "T35n1733_008:0274a06": "行法。謂以法施之行成迴向故名法界等",
    "T35n1733_008:0274a07": "也。二約所迴行體。謂所迴行體廣大無邊等",
    "T35n1733_008:0274a08": "於法界。三約能迴之智。四約所迴之德。謂",
    "T35n1733_008:0274a09": "以稱法界之大智迴等法界之善根。迴",
    "T35n1733_008:0274a10": "向法界之大用故立名也。此則位滿至極故",
    "T35n1733_008:0274a11": "標以法界之稱。二來意者。前明依體起用",
    "T35n1733_008:0274a12": "此明體用無礙。圓極自在故次來也。三法體",
    "T35n1733_008:0274a13": "者以法施廣成普賢自在大善巧德。是此法",
    "T35n1733_008:0274a14": "也。",
    "T35n1733_008:0274a15": "四釋文中。長行內亦二。位行位果。行中三。",
    "T35n1733_008:0274a16": "標釋結。釋中三。初舉行體。二摩訶薩於彼善",
    "T35n1733_008:0274a17": "根迴向下正明迴向。三如是迴向時下明迴",
    "T35n1733_008:0274a18": "所成德。前中三。初舉所成行。二摩訶薩下",
    "T35n1733_008:0274a19": "明長養善根。又前自分後勝進。又前利他後",
    "T35n1733_008:0274a20": "自利行。前中十句。初一句總明得法師位。",
    "T35n1733_008:0274a21": "如第十地受位分得離垢三昧垢染斯盡受",
    "T35n1733_008:0274a22": "職位滿內得彼定灌其心首外相顯彰故",
    "T35n1733_008:0274a23": "云繫頂。法從喻稱名離垢繒。但有此繒繫",
    "T35n1733_008:0274a24": "其頂者即知。彼人得離垢法受位成滿。由",
    "T35n1733_008:0274a25": "得此位方能雲雨說法廣益群生故云受",
    "T35n1733_008:0274a26": "大法師記。又如楞伽中大慧等十地菩薩得",
    "T35n1733_008:0274a27": "佛手灌頂神力故能自在說法。同於此也。然",
    "T35n1733_008:0274a28": "受職有三。一約喻。如輪王太子受位等。二",
    "T35n1733_008:0274a29": "約理行。如內心證理灌其智頂。其約位事",
    "T35n1733_008:0274b01": "有五重。一約信行滿如賢首品說。二約住",
    "T35n1733_008:0274b02": "滿如上灌頂住及下海幢比丘頂上佛說法",
    "T35n1733_008:0274b03": "處辨。三約行位如十行滿處入因陀羅微細",
    "T35n1733_008:0274b04": "法界等說。四約善巧位如此位說。五約證",
    "T35n1733_008:0274b05": "位如第十地說。此五重內隨一成處必具",
    "T35n1733_008:0274b06": "理行。內相應故。又此五中但一位滿即因圓",
    "T35n1733_008:0274b07": "究竟更不待餘。又若得一即得餘位。又總",
    "T35n1733_008:0274b08": "是一法界受職。隨門差別五位不同。法體融",
    "T35n1733_008:0274b09": "通含攝無礙。此約圓教宗說。若餘教中不",
    "T35n1733_008:0274b10": "通此事。思准之。下九別顯法師之德。初一",
    "T35n1733_008:0274b11": "句明法師德立。能廣法施者辨慧無竭。成大",
    "T35n1733_008:0274b12": "慈悲者顯施心無盡也。安立等者施所成益",
    "T35n1733_008:0274b13": "也。謂令得大心成於大行方是法施故。經",
    "T35n1733_008:0274b14": "云若以小乘化我則墮慳貪。又法施過財百",
    "T35n1733_008:0274b15": "千億倍乃至不可說分非其比也。丈夫行論",
    "T35n1733_008:0274b16": "(云云)。古德云夫法施者。一則發之以智慧為",
    "T35n1733_008:0274b17": "生解之妙方。二則化之以多人作津濟之",
    "T35n1733_008:0274b18": "弘躅。三則為起行之本寔倚仗之良詮。四",
    "T35n1733_008:0274b19": "為入聖之階標引導之要路故。此經中託人",
    "T35n1733_008:0274b20": "以弘道多嗟法師之勝德。寄行以表法每",
    "T35n1733_008:0274b21": "引普賢為末篇。故知法施為究竟之道智",
    "T35n1733_008:0274b22": "慧為滿足之極。自利利他功之不朽其唯法",
    "T35n1733_008:0274b23": "施也。二饒益等者明常施。謂以菩提心生",
    "T35n1733_008:0274b24": "長善根廣益眾生不休息也。三建師名謂",
    "T35n1733_008:0274b25": "作教授之師示成佛之道。四照之以法日。",
    "T35n1733_008:0274b26": "前師此法故名法師。即所授行法也。五顯",
    "T35n1733_008:0274b27": "法師心。謂等心是無偏心。廣大心不倒心也。",
    "T35n1733_008:0274b28": "欲令等是常心。六增長等明福惠化增二",
    "T35n1733_008:0274b29": "嚴。謂善根是福也。七為眾生等明導之相採",
    "T35n1733_008:0274c01": "寶所示正路也。八以利他為先修諸行故",
    "T35n1733_008:0274c02": "得為慈悲法師。九化令更事。餘諸善友不",
    "T35n1733_008:0274c03": "局於已。是無著法師。如善財知識更示餘",
    "T35n1733_008:0274c04": "人令求者是也。下第二明長養善根有六",
    "T35n1733_008:0274c05": "句。一依此法施善攝取佛果心。二徹到彼",
    "T35n1733_008:0274c06": "岸三依法施善修金剛菩提心。四成大願。",
    "T35n1733_008:0274c07": "五依善友正意求法。六了達果境。是故令",
    "T35n1733_008:0274c08": "前法施更復增廣也。行體竟。自下第二正",
    "T35n1733_008:0274c09": "明迴向。於中亦二。初以善根成廣大迴向。",
    "T35n1733_008:0274c10": "後安住法界下成甚深迴向。前則眾生菩提",
    "T35n1733_008:0274c11": "迴向。後則實際迴向。前中廣大有十五門。初",
    "T35n1733_008:0274c12": "一門以彼善根迴向見佛修自他梵行。於",
    "T35n1733_008:0274c13": "中三。初以善根迴向同念三世佛菩薩行",
    "T35n1733_008:0274c14": "建奇特想。二得是想故下明依想見佛。三",
    "T35n1733_008:0274c15": "諸佛菩薩下明依佛起行。於中三。初為他",
    "T35n1733_008:0274c16": "修自行二以自化他行。三何以下釋他化",
    "T35n1733_008:0274c17": "以順自。初中有二十句。初十明已成。後十",
    "T35n1733_008:0274c18": "上修。前中初五離染。一總顯。二性成。三威",
    "T35n1733_008:0274c19": "儀具。四性離濁。五威儀無垢。下五順法。一",
    "T35n1733_008:0274c20": "守行心堅。二外緣不壞。三上順聖心。四下",
    "T35n1733_008:0274c21": "無異求故云無依也。五稱理平等故無所",
    "T35n1733_008:0274c22": "有。後十上修中。一不執著名離倒。二不",
    "T35n1733_008:0274c23": "為所拘名無礙。三不取戒相又離戒取。四",
    "T35n1733_008:0274c24": "將護物心名無諍。又不非先制不更造",
    "T35n1733_008:0274c25": "立。五無失可擇。六契合相應故云安住。七",
    "T35n1733_008:0274c26": "過二乘。八情專故不動。九不散。十離瞋。皆",
    "T35n1733_008:0274c27": "離染之極。故云梵也。自下自化他行十二句。",
    "T35n1733_008:0274c28": "初一舉自例也。修習下別顯令他所成。一",
    "T35n1733_008:0274c29": "始修。二行具。三無失。四不執。五照理。六",
    "T35n1733_008:0275a01": "離我。七離惑。八離犯。九犯離無慚。十持",
    "T35n1733_008:0275a02": "心決定。十一不強生惱。下三釋成中二。初",
    "T35n1733_008:0275a03": "反釋。後順釋。前中何以故者。徵問云此中菩",
    "T35n1733_008:0275a04": "薩行已滿。何故不但說法化人令修梵行",
    "T35n1733_008:0275a05": "而自修耶。下釋若自不修令他修者無有",
    "T35n1733_008:0275a06": "是處。有十句可知。攝論云。若自住邪行",
    "T35n1733_008:0275a07": "設欲正他非是人終不能制正他過失。",
    "T35n1733_008:0275a08": "後何以故下順釋中先徵問云既自不修教",
    "T35n1733_008:0275a09": "他不得。若為即得教他修耶。下釋中先總",
    "T35n1733_008:0275a10": "釋。自如說行離倒能說離倒授人言行相",
    "T35n1733_008:0275a11": "應。故云實語實行。下明淨三業離染滅障",
    "T35n1733_008:0275a12": "益。下別釋。自行教他五句。一直。二忍。三離",
    "T35n1733_008:0275a13": "疑。四信。五堅法。是軌持法也。善根如是迴",
    "T35n1733_008:0275a14": "向結上迴也。第二復次下明迴向令得諸",
    "T35n1733_008:0275a15": "法。於中十句。一令得法門謂能證法能摧",
    "T35n1733_008:0275a16": "邪論。二悉得三世下令得法海。先總標。於",
    "T35n1733_008:0275a17": "一一下別顯十種法海。一生法是立宗相。二",
    "T35n1733_008:0275a18": "方便是因喻等巧成宗法。三語言法是隨方",
    "T35n1733_008:0275a19": "語則。四施設是施名於義及隨機意樂立",
    "T35n1733_008:0275a20": "義前後次第成等。五文教成範。又安布教",
    "T35n1733_008:0275a21": "則。六由言顯義說授儀式。七所說解通曰",
    "T35n1733_008:0275a22": "門。又諸宗法門。八令人開解名入。九宗義",
    "T35n1733_008:0275a23": "分明令解決定。十結宗究竟成義安立名",
    "T35n1733_008:0275a24": "住法。悉得無盡法藏總結所得也。三得無畏",
    "T35n1733_008:0275a25": "法下令得法辯。四得不退下令得法明。五",
    "T35n1733_008:0275a26": "得法界等無量身下令得法身。六得法住。",
    "T35n1733_008:0275a27": "七得法實故云決定法。八學多法。九住行",
    "T35n1733_008:0275a28": "法。十向內證。如是迴向下結成果也。第三",
    "T35n1733_008:0275a29": "復次下明二利行圓。初十自行圓謂見法界",
    "T35n1733_008:0275b01": "等無量佛等可知。復作是念下復令眾生",
    "T35n1733_008:0275b02": "同已故云如我無異。十一句等顯無異也。",
    "T35n1733_008:0275b03": "第四復次下明行稱法界亦有十句。初智",
    "T35n1733_008:0275b04": "依理起故亦同性無邊。法界莊嚴眾生者有",
    "T35n1733_008:0275b05": "三義。一依此法界眾生得成故云莊嚴。二",
    "T35n1733_008:0275b06": "以眾生即同法界令眾生即清淨也故云",
    "T35n1733_008:0275b07": "莊嚴。三以眾生同在大法界緣起門中攝",
    "T35n1733_008:0275b08": "法界故令眾生具德也。第五復次下明見",
    "T35n1733_008:0275b09": "佛解法。於中三。先總。二有十句。見佛成",
    "T35n1733_008:0275b10": "行。三有十句。解法界。初一不隨緣變故無",
    "T35n1733_008:0275b11": "生。二不守性故。三不二故。四非是能依。五",
    "T35n1733_008:0275b12": "妄不能染。六非是所緣故離相。七非是能",
    "T35n1733_008:0275b13": "緣故寂靜。八滿一切處非一切處故云無",
    "T35n1733_008:0275b14": "處。九隨流不去染現不集。又捨染不去淨",
    "T35n1733_008:0275b15": "現不集。十在諸位中性不改故云不壞。照",
    "T35n1733_008:0275b16": "達法界同名解也。第六復次下令眾生成",
    "T35n1733_008:0275b17": "法師。於中令成二十種法師令眾生成佛",
    "T35n1733_008:0275b18": "及大菩薩為法師也。二十句中各二。皆先",
    "T35n1733_008:0275b19": "標法師名。後釋顯義。亦是所作也。以是同",
    "T35n1733_008:0275b20": "類迴向故。是法施善根迴向令成法師等",
    "T35n1733_008:0275b21": "也。法華法師品中(云云)。大菩薩藏經法師品",
    "T35n1733_008:0275b22": "(云云)。仁王經有十三種法師。謂十二住及佛",
    "T35n1733_008:0275b23": "是也。又於十方界佛滅度後守護受持如",
    "T35n1733_008:0275b24": "來正法廣宣流布開化不絕為法師也。如",
    "T35n1733_008:0275b25": "辯積法師及那羅延法師他摩室利法師等。",
    "T35n1733_008:0275b26": "竝由其人使佛法再興久住世間等。此為",
    "T35n1733_008:0275b27": "持正法法師也。覺諸魔事者。如莊嚴論中",
    "T35n1733_008:0275b28": "有魔詐現神通作羅漢形惑亂諸比丘愚",
    "T35n1733_008:0275b29": "皆歸伏有多聞比丘以阿毘達摩石磨之",
    "T35n1733_008:0275b30": "假金遂露即呵嘖之餘愚人瞋此法師後",
    "T35n1733_008:0275c01": "果方知(云云)。第七摩訶薩下明無分選擇行。",
    "T35n1733_008:0275c02": "不選擇者是不分別也。又以所作諸事皆",
    "T35n1733_008:0275c03": "稱性無失無可簡擇故云不選。文中十句",
    "T35n1733_008:0275c04": "成法。是所成果法也。餘句可知。第八摩訶",
    "T35n1733_008:0275c05": "薩下明成無著大行。中二。先明無著簡",
    "T35n1733_008:0275c06": "所不欲。二但欲下明所願樂為成大行。前",
    "T35n1733_008:0275c07": "中十八句。初十七護煩惱不著世間。後一",
    "T35n1733_008:0275c08": "護二乘不著小果。毒心迴向者如沙彌迴",
    "T35n1733_008:0275c09": "向作龍等。壞善根迴向者迴向作魔王等",
    "T35n1733_008:0275c10": "及作大力王滅三寶等此無彼也。二欲成",
    "T35n1733_008:0275c11": "大行中九句。謂成自他普賢大行故迴向也。",
    "T35n1733_008:0275c12": "第九摩訶薩如是平等心下明正悕望大行。",
    "T35n1733_008:0275c13": "中有四。初十句明能迴之心。二令一切眾生",
    "T35n1733_008:0275c14": "下四十二門迴向悕欲成自他大行。於中",
    "T35n1733_008:0275c15": "分別緣起得法化生心者。謂由分別彼",
    "T35n1733_008:0275c16": "法生起智心故云從法化生也。此等竝是",
    "T35n1733_008:0275c17": "普賢大行也。三明離染。先標。何以故下釋",
    "T35n1733_008:0275c18": "成離染。四如是迴向時下結迴向利益。第",
    "T35n1733_008:0275c19": "十復次下迴向令眾生得法音語業。初一是",
    "T35n1733_008:0275c20": "總。餘三十二音是別。竝是佛圓音具德之貌",
    "T35n1733_008:0275c21": "可知。第十一復次下迴向眾生令得法身",
    "T35n1733_008:0275c22": "中三。初十令得十身行體。二摩訶薩下十令",
    "T35n1733_008:0275c23": "得十身行相。一映無不徹名明淨身。二於",
    "T35n1733_008:0275c24": "中普現五道眾生體無闇障名離濁身。三",
    "T35n1733_008:0275c25": "因圓果滿名究竟身。四淨德內充名清淨身。",
    "T35n1733_008:0275c26": "五煩惱障盡名離塵身。六所知障盡名離種",
    "T35n1733_008:0275c27": "種塵身。七習氣亦滅名離垢身。八常光恒",
    "T35n1733_008:0275c28": "照名光明身。九一一身上各有十蓮華藏塵",
    "T35n1733_008:0275c29": "數相好名可樂身。十形充法界色遍十方",
    "T35n1733_008:0275c30": "虛通不障名無礙身。三以如是下明十身勝",
    "T35n1733_008:0276a01": "用。初總。示現眾生菩薩行下十句別顯用相。",
    "T35n1733_008:0276a02": "下一句結迴向所成。第十二復次下明成無",
    "T35n1733_008:0276a03": "邊大行。於中初身遍起行為能益之緣。見",
    "T35n1733_008:0276a04": "者不空下正明所成益。一令發心。二不壞心。",
    "T35n1733_008:0276a05": "三廣行。四具悲化物。五見佛修善。六安生",
    "T35n1733_008:0276a06": "住法。得法輪聞慧也。法明是思。行菩薩行",
    "T35n1733_008:0276a07": "是修也。七入眾生下十一句明照法原故",
    "T35n1733_008:0276a08": "云入。略舉十一。實即無盡。是為結迴也。第",
    "T35n1733_008:0276a09": "十三復次下迴成嚴土。於中二。初明同體",
    "T35n1733_008:0276a10": "嚴有二。先同法界。二互相攝得最正覺顯",
    "T35n1733_008:0276a11": "已成佛。彰是佛土耳。二彼一一剎下別相嚴",
    "T35n1733_008:0276a12": "於中有十事嚴。一寶嚴。二香。三華。四鬘。五",
    "T35n1733_008:0276a13": "塗香。六末香。七衣。八蓋。九幢。十幡。就初寶",
    "T35n1733_008:0276a14": "嚴中三。先辨能嚴差別。二復如是念下顯",
    "T35n1733_008:0276a15": "所嚴分齊。三是為下結。初中有百事嚴內。",
    "T35n1733_008:0276a16": "從初座帳及至樂器有八十三事外法。莊",
    "T35n1733_008:0276a17": "嚴寶身已下十七事明內法莊嚴。謂三業六",
    "T35n1733_008:0276a18": "根等。寶趣者意趣也。又是志趣高遠矣。餘可",
    "T35n1733_008:0276a19": "知。良以依正無礙互嚴顯勝也。初寶嚴竟。",
    "T35n1733_008:0276a20": "二如寶嚴下舉寶例餘九門各有百事。成",
    "T35n1733_008:0276a21": "一千種莊嚴令准知故云亦復如是也。第",
    "T35n1733_008:0276a22": "十四如是摩訶薩下明結迴向大意。於中",
    "T35n1733_008:0276a23": "三。初一句為長養善根。謂由此廣大迴向",
    "T35n1733_008:0276a24": "力故令善根增長。是故迴向。二有一句為",
    "T35n1733_008:0276a25": "嚴淨佛剎故是故迴向。三有二十句為令",
    "T35n1733_008:0276a26": "眾生清淨平等是故迴向。此一句是總。下十",
    "T35n1733_008:0276a27": "九是別。為令眾生得皆平等二嚴淨德圓",
    "T35n1733_008:0276a28": "備。摩訶薩下結平等結清淨可知。第十五",
    "T35n1733_008:0276a29": "摩訶薩復作是念下明令眾生證法起說。",
    "T35n1733_008:0276a30": "於中三。初令證法謂得之言證。所證深廣",
    "T35n1733_008:0276b01": "名無量法海。二於一一下依證起智。三令",
    "T35n1733_008:0276b02": "眾生下明依智起說有十句。一令善教。二",
    "T35n1733_008:0276b03": "令持義。三同果辯。四同佛身。五說法心。六",
    "T35n1733_008:0276b04": "得說智。七遍說處。八無間說。九令樂求。十",
    "T35n1733_008:0276b05": "令喜說。上來眾生菩提迴向竟。自下第二",
    "T35n1733_008:0276b06": "明實際迴向。准下地品安住之言此文當",
    "T35n1733_008:0276b07": "是淨治迴向行耳。二十八句。初十約三業五",
    "T35n1733_008:0276b08": "陰三科內外。即相同真故迴法界。內謂正",
    "T35n1733_008:0276b09": "報外是依報。餘十八約行約事會同法界",
    "T35n1733_008:0276b10": "故說迴向。上來正迴向竟。自下第三大段",
    "T35n1733_008:0276b11": "明迴所成益。謂由三業等皆同法界故是",
    "T35n1733_008:0276b12": "故得安住法界等無量清淨三業等也。十",
    "T35n1733_008:0276b13": "句中。初六句明平等三業法界攝化。後四句",
    "T35n1733_008:0276b14": "明廣大三業。調生安善可知。上來釋竟。佛",
    "T35n1733_008:0276b15": "子下結名。上來位行竟。自下第二明位果。",
    "T35n1733_008:0276b16": "謂此位滿成四種果。一得普賢行願成滿果。",
    "T35n1733_008:0276b17": "二嚴淨法界佛剎果。三證理圓滿成佛果。四",
    "T35n1733_008:0276b18": "普賢廣智德用果。初二如文。三具足成就下",
    "T35n1733_008:0276b19": "明第三果。於中三句。一理智深證得佛體。",
    "T35n1733_008:0276b20": "二現身成佛得位。三悉得下十二句明得佛",
    "T35n1733_008:0276b21": "量智自在德可知。四悉得無邊滿足下明",
    "T35n1733_008:0276b22": "第四果。於中有十句。一得普賢眼。二得普",
    "T35n1733_008:0276b23": "賢耳。三得普賢量智。四得普賢眼淨。五得",
    "T35n1733_008:0276b24": "普賢理智。六得普賢語業。七得普賢光。",
    "T35n1733_008:0276b25": "八得普賢速成果。九得普賢令生淨。十",
    "T35n1733_008:0276b26": "具足成下得普賢究竟彼岸。上來正說竟。下",
    "T35n1733_008:0276b27": "明說益。謂動地生信。興供表行文中。初動",
    "T35n1733_008:0276b28": "地。後興供。供中。先外供。二天身下內供。上",
    "T35n1733_008:0276b29": "來總是一世界中說此大迴向法竟。二如此",
    "T35n1733_008:0276b30": "下明十方法界等世界中亦同說此。是故",
    "T35n1733_008:0276c01": "合成一切會也。於中一切四天下者明此",
    "T35n1733_008:0276c02": "世界中百億四天下也。上來一說一切說總",
    "T35n1733_008:0276c03": "明說分竟。自下第六明證成分。於中先",
    "T35n1733_008:0276c04": "證此界中說。後證十方界。前中二。先來到",
    "T35n1733_008:0276c05": "歎說。二我等下述彼同此。證成竟。第二",
    "T35n1733_008:0276c06": "偈頌中二。先序意可知。後正頌中九十四偈",
    "T35n1733_008:0276c07": "分四。初十四偈頌前行體。一行頌得法師",
    "T35n1733_008:0276c08": "位。餘頌法師德。二菩薩法施下六十八偈頌",
    "T35n1733_008:0276c09": "前廣大迴向。三譬如如如下二偈頌甚深迴",
    "T35n1733_008:0276c10": "向。四如是殊勝下十偈結歎顯勝。就第二廣",
    "T35n1733_008:0276c11": "大迴向中顯任放辨才說不待次。言辭不",
    "T35n1733_008:0276c12": "斷普賢行德無礙自在。於中麁分為八。初八",
    "T35n1733_008:0276c13": "頌前菩薩自行殊勝。二十方一切無量下八",
    "T35n1733_008:0276c14": "偈頌嚴土攝生行。三一切佛子下四偈頌上",
    "T35n1733_008:0276c15": "得佛自在果。四菩薩能於一念下十二偈明",
    "T35n1733_008:0276c16": "於一切處供一切佛。五無量無邊一切諸劫",
    "T35n1733_008:0276c17": "下六偈明於一切時供一切佛。六悉能覺",
    "T35n1733_008:0276c18": "悟一切法界下十五偈明以一切供供一",
    "T35n1733_008:0276c19": "切佛。七安住普賢下十三偈頌攝普賢行悉",
    "T35n1733_008:0276c20": "以迴向。八身口諸業下二偈頌上迴向所成",
    "T35n1733_008:0276c21": "德。餘文可知。",
    "T35n1733_008:0276c22": "問此經上下多說普賢行願。此品之內說之",
    "T35n1733_008:0276c23": "最廣。何故入地竟不涉言。答此約一乘。地",
    "T35n1733_008:0276c24": "約三乘故也。問一乘豈無地上。三乘豈無",
    "T35n1733_008:0276c25": "地前。何不齊顯。答理實是齊。但地前顯一",
    "T35n1733_008:0276c26": "乘便。地上攝三乘便故作是說。何者是便。",
    "T35n1733_008:0276c27": "謂地前劣位即得普賢顯位自在之便故。",
    "T35n1733_008:0276c28": "若於地上勝位得普賢自在相不顯。餘意",
    "T35n1733_008:0276c29": "下當別辨第五會竟。",
    "T35n1733_008:0276c30": "華嚴經探玄記卷第八"
}