{
    "T01n0026_017:0532c01": "中阿含經卷第十七",
    "T01n0026_017:0532c02": "東晉罽賓三藏瞿曇僧伽提婆譯",
    "T01n0026_017:0532c03": "2 長壽王品中阿含長壽王品第二有十五經第二小土城誦",
    "T01n0026_017:0532c04": "長壽、天、八念　　淨不移動道",
    "T01n0026_017:0532c05": "郁伽支羅說　　娑雞三族姓",
    "T01n0026_017:0532c06": "梵天迎請佛　　勝天、伽絺那",
    "T01n0026_017:0532c07": "念身、支離彌　　上尊長老眠",
    "T01n0026_017:0532c08": "無刺及真人　　說處最在後",
    "T01n0026_017:0532c09": "72 長壽王本起經（七二）中阿含長壽王品長壽王本起經第一",
    "T01n0026_017:0532c10": "我聞如是：一時，佛遊拘舍彌，在瞿師羅",
    "T01n0026_017:0532c11": "園。爾時，拘舍彌諸比丘數共鬪諍。於是，世尊",
    "T01n0026_017:0532c12": "告拘舍彌諸比丘曰：「比丘！汝等莫共鬪諍。",
    "T01n0026_017:0532c13": "所以者何？",
    "T01n0026_017:0532c14": "「若以諍止諍，　　至竟不見止；",
    "T01n0026_017:0532c15": "唯忍能止諍，　　是法可尊貴。",
    "T01n0026_017:0532c16": "「所以者何？昔過去時，有拘娑羅國王，名曰長",
    "T01n0026_017:0532c17": "壽，復有加赦國王，名梵摩達哆，彼二國王常",
    "T01n0026_017:0532c18": "共戰諍。於是，加赦國王梵摩達哆興四種",
    "T01n0026_017:0532c19": "軍，象軍、馬軍、車軍、步軍。興四種軍已，加赦國",
    "T01n0026_017:0532c20": "王梵摩達哆自引軍往，欲與拘娑羅國王長",
    "T01n0026_017:0532c21": "壽共戰。拘娑羅國王長壽聞加赦國王梵摩",
    "T01n0026_017:0532c22": "達哆興四種軍，象軍、馬軍、車軍、步軍，興四",
    "T01n0026_017:0532c23": "種軍已，來與我戰。拘娑羅國王長壽聞已，亦",
    "T01n0026_017:0532c24": "興四種軍，象軍、馬軍、車軍、步軍。興四種軍已，",
    "T01n0026_017:0532c25": "拘娑羅國王長壽自引軍出，往至界上，列陣",
    "T01n0026_017:0532c26": "共戰，即摧破之。於是，拘娑羅國王長壽盡奪",
    "T01n0026_017:0532c27": "取彼梵摩達哆四種軍眾，象軍、馬軍、車軍、步軍，",
    "T01n0026_017:0532c28": "乃復生擒加赦國王梵摩達哆身，得已，即放",
    "T01n0026_017:0532c29": "而語彼曰：『汝窮厄人，今原赦汝，後莫復作。』",
    "T01n0026_017:0533a01": "「加赦國王梵摩達哆復再三興四種軍，象軍、",
    "T01n0026_017:0533a02": "馬軍、車軍、步軍。興四種軍已，復自引軍往",
    "T01n0026_017:0533a03": "與拘娑羅國王長壽共戰。拘娑羅國王長壽",
    "T01n0026_017:0533a04": "聞加赦國王梵摩達哆復興四種軍，象軍、馬",
    "T01n0026_017:0533a05": "軍、車軍、步軍，興四種軍已，來與我戰。拘娑",
    "T01n0026_017:0533a06": "羅國王長壽聞已，便作是念：『我已剋彼，何",
    "T01n0026_017:0533a07": "須復剋？我已伏彼，何足更伏？我已害彼，何",
    "T01n0026_017:0533a08": "須復害？但以空弓，足能伏彼。』拘娑羅國王",
    "T01n0026_017:0533a09": "長壽作是念已，晏然不復興四種軍，象軍、",
    "T01n0026_017:0533a10": "馬軍、車軍、步軍，亦不自往。於是，加赦國王梵",
    "T01n0026_017:0533a11": "摩達哆得來破之，盡奪取拘娑羅國王長壽",
    "T01n0026_017:0533a12": "四種軍眾，象軍、馬軍、車軍、步軍。」「於是，拘娑羅",
    "T01n0026_017:0533a13": "國王長壽聞加赦國王梵摩達哆來，盡奪取",
    "T01n0026_017:0533a14": "我四種軍眾，象軍、馬軍、車軍、步軍已，復作是",
    "T01n0026_017:0533a15": "念：『鬪為甚奇！鬪為甚惡！所以者何？剋當",
    "T01n0026_017:0533a16": "復剋，伏當復伏，害當復害。我今寧可獨將",
    "T01n0026_017:0533a17": "一妻，共乘一車，走至波羅㮈。』於是，拘娑羅國",
    "T01n0026_017:0533a18": "王長壽即獨將妻，共乘一車，走至波羅㮈。",
    "T01n0026_017:0533a19": "拘娑羅國王長壽復作是念：『我今寧可至村",
    "T01n0026_017:0533a20": "村邑邑，受學博聞。』拘娑羅國王長壽作是",
    "T01n0026_017:0533a21": "念已，即便往至村村邑邑，受學博聞，以博",
    "T01n0026_017:0533a22": "聞故，即轉名為長壽博士。「長壽博士復作是",
    "T01n0026_017:0533a23": "念：『所為學者，我今已得，我寧可往波羅㮈",
    "T01n0026_017:0533a24": "都邑中，住街街巷巷，以歡悅顏色作妙音",
    "T01n0026_017:0533a25": "伎，如是波羅㮈諸貴豪族聞已，當極歡喜",
    "T01n0026_017:0533a26": "而自娛樂。』長壽博士作是念已，便往至",
    "T01n0026_017:0533a27": "波羅㮈都邑中，住街街巷巷，以歡悅顏色",
    "T01n0026_017:0533a28": "作妙音伎，如是波羅㮈諸貴豪族聞已，極",
    "T01n0026_017:0533a29": "大歡喜而自娛樂。於是，加赦國王梵摩達哆",
    "T01n0026_017:0533b01": "外眷屬聞，中眷屬、內眷屬及梵志國師展轉",
    "T01n0026_017:0533b02": "悉聞。梵志國師聞已，便呼見之。於是，長壽博",
    "T01n0026_017:0533b03": "士往詣梵志國師所，向彼而立，以歡悅顏",
    "T01n0026_017:0533b04": "色作妙音伎，梵志國師聞已，極大歡喜而",
    "T01n0026_017:0533b05": "自娛樂。於是，梵志國師告長壽博士：『汝從",
    "T01n0026_017:0533b06": "今日可依我住，當相供給。』長壽博士白",
    "T01n0026_017:0533b07": "曰：『尊者！我有一妻，當如之何？』梵志國師報",
    "T01n0026_017:0533b08": "曰：『博士！汝可將來依我家住，當供給之。』",
    "T01n0026_017:0533b09": "於是，長壽博士即將其妻依梵志國師家",
    "T01n0026_017:0533b10": "住，梵志國師即便供給彼。「於後時長壽博",
    "T01n0026_017:0533b11": "士妻心懷憂慼，作如是念：『欲令四種軍陣",
    "T01n0026_017:0533b12": "列鹵簿，拔白露刃，徐庠而過，我欲遍觀，亦",
    "T01n0026_017:0533b13": "復欲得磨刀水飲。』長壽博士妻作是念已，",
    "T01n0026_017:0533b14": "便白長壽博士：『我心懷憂慼，作如是念：「欲",
    "T01n0026_017:0533b15": "令四種軍陣列鹵簿，拔白露刃，徐庠而過，",
    "T01n0026_017:0533b16": "我欲遍觀，亦復欲得磨刀水飲。」』長壽博士",
    "T01n0026_017:0533b17": "即告妻曰：『卿莫作是念。所以者何？我等今",
    "T01n0026_017:0533b18": "為梵摩達哆王所破壞，卿當何由得見四",
    "T01n0026_017:0533b19": "種軍陣列鹵簿，拔白露刃，徐庠而過，我欲",
    "T01n0026_017:0533b20": "遍觀，亦復欲得磨刀水飲耶？』妻復白曰：『尊",
    "T01n0026_017:0533b21": "若能得者，我有活望，若不得者，必死無疑。』",
    "T01n0026_017:0533b22": "「長壽博士即便往詣梵志國師所，向彼而",
    "T01n0026_017:0533b23": "立，顏色愁慘，以惡微聲作諸音伎，梵志國",
    "T01n0026_017:0533b24": "師聞已不得歡喜。於是，梵志國師問曰：『博",
    "T01n0026_017:0533b25": "士！汝本向我立，以歡悅顏色作妙音伎，我",
    "T01n0026_017:0533b26": "聞已極大歡喜而自娛樂。汝今何以向我立，",
    "T01n0026_017:0533b27": "顏色愁慘，以惡微聲作諸音伎？我聞已不",
    "T01n0026_017:0533b28": "得歡喜。長壽博士！汝身無疾患，意無憂慼",
    "T01n0026_017:0533b29": "耶？』長壽博士白曰：『尊者！我身無患，但意有",
    "T01n0026_017:0533c01": "憂慼耳。尊者！我妻心懷憂慼，作如是念：「我",
    "T01n0026_017:0533c02": "欲得四種軍陣列鹵簿，拔白露刃，徐庠",
    "T01n0026_017:0533c03": "而過，我欲遍觀，亦復欲得磨刀水飲。」我即",
    "T01n0026_017:0533c04": "報妻曰：「卿莫作是念，所以者何？我今如此，",
    "T01n0026_017:0533c05": "卿當何由得四種軍陣列鹵簿，拔白露刃，徐",
    "T01n0026_017:0533c06": "庠而過，我欲遍觀，亦復欲得磨刀水飲",
    "T01n0026_017:0533c07": "耶？」妻復白我曰：「尊若能得者，我有活望，若",
    "T01n0026_017:0533c08": "不得者，必死無疑。」尊者！若妻不全，我亦無",
    "T01n0026_017:0533c09": "理。』「梵志國師問曰：『博士！汝妻可得見不？』白",
    "T01n0026_017:0533c10": "曰：『尊者！可得見耳。』於是，梵志國師將長壽",
    "T01n0026_017:0533c11": "博士往至妻所。是時，長壽博士妻懷有德",
    "T01n0026_017:0533c12": "子，梵志國師見長壽博士妻懷有德子故，",
    "T01n0026_017:0533c13": "便以右膝跪地，叉手向長壽博士妻，再三稱",
    "T01n0026_017:0533c14": "說：『生拘娑羅國王。生拘娑羅國王。』教勅左",
    "T01n0026_017:0533c15": "右曰：『莫令人知。』梵志國師告曰：『博士！汝勿",
    "T01n0026_017:0533c16": "憂慼，我能令汝妻得見四種軍陣列鹵簿，",
    "T01n0026_017:0533c17": "拔白露刃，徐庠而過，亦能令得磨刀水",
    "T01n0026_017:0533c18": "飲。』「於是，梵志國師往詣加赦國王梵摩達哆",
    "T01n0026_017:0533c19": "所，到已，白曰：『天王！當知有德星現，唯願",
    "T01n0026_017:0533c20": "天王嚴四種軍，陣列鹵簿，拔白露刃，徐",
    "T01n0026_017:0533c21": "庠導引，出曜軍威，以水磨刀，唯願天王自",
    "T01n0026_017:0533c22": "出觀視。天王！若作是者，必有吉應。』加赦國",
    "T01n0026_017:0533c23": "王梵摩達哆即勅主兵臣：『卿！今當知有德星",
    "T01n0026_017:0533c24": "現，卿宜速嚴四種之軍，陣列鹵簿，拔白露",
    "T01n0026_017:0533c25": "刃，徐庠導引，出曜軍威，以水磨刀，我自出",
    "T01n0026_017:0533c26": "觀，若作是者，必有吉應。』時，主兵臣即受王",
    "T01n0026_017:0533c27": "教，嚴四種軍，陣列鹵簿，拔白露刃，徐庠",
    "T01n0026_017:0533c28": "導引，出曜軍威，以水磨刀，梵摩達哆即自",
    "T01n0026_017:0533c29": "出觀。「因是，長壽博士妻得見四種軍陣列",
    "T01n0026_017:0534a01": "鹵簿，拔白露刃，徐庠導引，出曜軍威，并亦",
    "T01n0026_017:0534a02": "復得磨刀水飲。飲磨刀水已，憂慼即除，尋",
    "T01n0026_017:0534a03": "生德子，便為作字，名長生童子。寄人密養，",
    "T01n0026_017:0534a04": "漸已長大，長生童子若諸剎利頂生王者，整",
    "T01n0026_017:0534a05": "御天下得大國土，種種伎藝，乘象、騎馬、調",
    "T01n0026_017:0534a06": "御、馳驟、射戲、手搏、擲羂、擲鉤、乘車、坐輦，如",
    "T01n0026_017:0534a07": "是種種諸妙伎藝皆善知之，若干種妙觸事",
    "T01n0026_017:0534a08": "殊勝，猛毅超世，聰明挺出，幽微隱遠，無不",
    "T01n0026_017:0534a09": "博達。「於是，梵摩達哆聞拘娑羅國王長壽彼",
    "T01n0026_017:0534a10": "作博士，轉名在此波羅㮈城中，梵摩達哆",
    "T01n0026_017:0534a11": "即勅左右：『卿等速往收拘娑羅國王長壽，",
    "T01n0026_017:0534a12": "反縛兩手，令彼騎驢，打破敗鼓，聲如驢鳴。",
    "T01n0026_017:0534a13": "遍宣令已，從城南門出，坐高標下，詰問其",
    "T01n0026_017:0534a14": "辭。』左右受教，即便往收拘娑羅國王長壽，反",
    "T01n0026_017:0534a15": "縛兩手，令彼騎驢，打破敗鼓，聲如驢鳴，遍",
    "T01n0026_017:0534a16": "宣令已，從城南門出，坐高標下，詰問其辭。",
    "T01n0026_017:0534a17": "是時，長生童子尋隨父後，或在左右而白",
    "T01n0026_017:0534a18": "父曰：『天王勿怖！天王勿怖！我即於此，必能",
    "T01n0026_017:0534a19": "拔濟，必能拔濟。』拘娑羅王長壽告曰：『童子可",
    "T01n0026_017:0534a20": "忍！童子可忍！莫起怨結，但當行慈。』眾人",
    "T01n0026_017:0534a21": "聞長壽王而作此語，便問於王：『所道何等？』",
    "T01n0026_017:0534a22": "王答眾人曰：『此童子聰明，必解我語。』「爾時，",
    "T01n0026_017:0534a23": "長生童子勸波羅㮈城中諸貴豪族：『諸君！",
    "T01n0026_017:0534a24": "行施修福，為拘娑羅國王長壽呪願，以此",
    "T01n0026_017:0534a25": "施福，願拘娑羅國王長壽令安隱，得解脫。』",
    "T01n0026_017:0534a26": "於是，波羅㮈城中諸貴豪族為長生童子",
    "T01n0026_017:0534a27": "所勸，行施修福，為拘娑羅國王長壽呪願：",
    "T01n0026_017:0534a28": "『以此施福，願拘娑羅國王長壽令安隱，得",
    "T01n0026_017:0534a29": "解脫。』加赦國王梵摩達哆聞此波羅㮈諸貴",
    "T01n0026_017:0534a30": "豪族行施修福，為拘娑羅國王長壽呪願：",
    "T01n0026_017:0534b01": "『以此施福願拘娑羅國王長壽令安隱，得",
    "T01n0026_017:0534b02": "解脫。』聞即大怖，身毛皆竪：『莫令此波羅㮈",
    "T01n0026_017:0534b03": "城中諸貴豪族反於我耶？且置彼事，我今",
    "T01n0026_017:0534b04": "急當先滅此事。』於是，加赦國王梵摩達哆",
    "T01n0026_017:0534b05": "教勅左右：『汝等速去，殺拘娑羅國王長壽，斬",
    "T01n0026_017:0534b06": "作七段。』左右受教，即便速往，殺長壽王，斬",
    "T01n0026_017:0534b07": "作七段。「於是，長生童子勸波羅㮈城中諸",
    "T01n0026_017:0534b08": "貴豪族而作是語：『諸君看此，加赦國王梵",
    "T01n0026_017:0534b09": "摩達哆酷暴無道，彼取我父拘娑羅國王長",
    "T01n0026_017:0534b10": "壽無過之人，奪取其國倉庫財物，怨酷枉殺，",
    "T01n0026_017:0534b11": "斬作七段。諸君可往，以新繒疊收斂我",
    "T01n0026_017:0534b12": "父，取七段屍，以一切香、香木積聚而闍維",
    "T01n0026_017:0534b13": "之，立於廟堂，為我作書與梵摩達哆言：「拘",
    "T01n0026_017:0534b14": "娑羅國王長生童子！彼作是語，汝不畏後",
    "T01n0026_017:0534b15": "為子孫作患耶？」』於是，波羅㮈諸貴豪族為",
    "T01n0026_017:0534b16": "長生童子所勸，以新繒疊即往斂，取彼",
    "T01n0026_017:0534b17": "七段屍，以一切香、香木積聚而闍維之，為立",
    "T01n0026_017:0534b18": "廟堂，亦為作書與梵摩達哆言：『拘娑羅國",
    "T01n0026_017:0534b19": "王長生童子！彼作是語，汝不畏後為子孫",
    "T01n0026_017:0534b20": "作患耶？』「於是，長壽王妻告長生童子曰：『汝",
    "T01n0026_017:0534b21": "當知此加赦國王梵摩達哆酷暴無道，彼取",
    "T01n0026_017:0534b22": "汝父拘娑羅國王長壽無過之人，奪取其國",
    "T01n0026_017:0534b23": "倉庫財物，怨酷枉殺，斬作七段。童子汝來！共",
    "T01n0026_017:0534b24": "乘一車，走出波羅㮈，若不去者，禍將及汝。』",
    "T01n0026_017:0534b25": "於是，長壽王妻與長生童子共乘一車，走出",
    "T01n0026_017:0534b26": "波羅㮈。爾時，長生童子作如是念：『我寧可",
    "T01n0026_017:0534b27": "往至村村邑邑，受學博聞。』長生童子作是",
    "T01n0026_017:0534b28": "念已，便往至村村邑邑，受學博聞，以博",
    "T01n0026_017:0534b29": "聞故，即轉名為長生博士。「長生博士復作",
    "T01n0026_017:0534c01": "是念：『所為學者，我今已得，我寧可往波羅㮈",
    "T01n0026_017:0534c02": "都邑中，住街街巷巷，以歡悅顏色作妙",
    "T01n0026_017:0534c03": "音伎，如是波羅㮈諸貴豪族聞已，當大歡",
    "T01n0026_017:0534c04": "喜而自娛樂。』長生博士作是念已，便往至",
    "T01n0026_017:0534c05": "波羅㮈都邑中，住街街巷巷，歡悅顏色作",
    "T01n0026_017:0534c06": "妙音伎，如是波羅㮈諸貴豪族聞已，極大歡",
    "T01n0026_017:0534c07": "喜而自娛樂。於是，加赦國王梵摩達哆外",
    "T01n0026_017:0534c08": "眷屬聞，中眷屬、內眷屬、梵志國師，展轉乃至",
    "T01n0026_017:0534c09": "加赦國王梵摩達哆聞，便呼見。「於是，長生博",
    "T01n0026_017:0534c10": "士即往詣加赦國王梵摩達哆所，向彼而立，",
    "T01n0026_017:0534c11": "以歡悅顏色作妙音伎，如是加赦國王梵",
    "T01n0026_017:0534c12": "摩達哆聞已，極大歡喜而自娛樂。於是，加赦",
    "T01n0026_017:0534c13": "國王梵摩達哆告曰：『博士！汝從今日可依",
    "T01n0026_017:0534c14": "我住，當相供給。』於是，長生博士即依彼住，",
    "T01n0026_017:0534c15": "加赦國王梵摩達哆即供給之，後遂信任，一以",
    "T01n0026_017:0534c16": "委付，即持衛身刀劍授與長生博士。「爾時，",
    "T01n0026_017:0534c17": "加赦國王梵摩達哆便勅御者：『汝可嚴駕，我",
    "T01n0026_017:0534c18": "欲出獵。』御者受教，即便嚴駕訖，還白曰：『嚴",
    "T01n0026_017:0534c19": "駕已辦，隨天王意。』於是，加赦國王梵摩達哆",
    "T01n0026_017:0534c20": "便與長生博士共乘車出，長生博士即作",
    "T01n0026_017:0534c21": "是念：『此加赦國王梵摩達哆酷暴無道，彼取",
    "T01n0026_017:0534c22": "我父拘娑羅國王長壽無過之人，奪取其國",
    "T01n0026_017:0534c23": "倉庫財物，怨酷枉殺，斬作七段。我今寧可御",
    "T01n0026_017:0534c24": "車，使離四種軍眾各在異處。』長生博士作",
    "T01n0026_017:0534c25": "是念已，即便御車離四種軍，各在異處。「彼",
    "T01n0026_017:0534c26": "時，加赦國王梵摩達哆冒涉塗路，風熱所逼，",
    "T01n0026_017:0534c27": "煩悶渴乏，疲極欲臥，即便下車，枕長生博",
    "T01n0026_017:0534c28": "士膝眠。於是，長生博士復作是念：『此加赦",
    "T01n0026_017:0534c29": "國王梵摩達哆酷暴無道，彼取我父無過之",
    "T01n0026_017:0534c30": "人，奪取其國倉庫財物，怨酷枉殺，斬作七段。",
    "T01n0026_017:0535a01": "然于今日已在我手，但當報怨。』長生博",
    "T01n0026_017:0535a02": "士作是念已，即拔利刀，著加赦國王梵摩",
    "T01n0026_017:0535a03": "達哆頸上而作是語：『我今殺汝！我今殺汝！』",
    "T01n0026_017:0535a04": "長生博士復作是念：『我為不是。所以者何？",
    "T01n0026_017:0535a05": "憶父昔日在標下時，臨終語我：「童子可忍！",
    "T01n0026_017:0535a06": "童子可忍！莫起怨結，但當行慈。」』憶已，舉",
    "T01n0026_017:0535a07": "刀還內鞘中。「彼時，加赦國王梵摩達哆，夢見",
    "T01n0026_017:0535a08": "拘娑羅國王長壽兒長生童子，手拔利刀，著",
    "T01n0026_017:0535a09": "我頸上而作此言：『我今殺汝！我今殺汝！』見",
    "T01n0026_017:0535a10": "已恐怖，身毛皆豎，便疾驚寤，起語長生博",
    "T01n0026_017:0535a11": "士：『汝今當知我於夢中，見拘娑羅國王長",
    "T01n0026_017:0535a12": "壽兒長生童子，手拔利刀，著我頸上而作",
    "T01n0026_017:0535a13": "是言：「我今殺汝！我今殺汝！」』長生博士聞已，",
    "T01n0026_017:0535a14": "白曰：『天王勿怖！天王勿怖！所以者何？彼拘",
    "T01n0026_017:0535a15": "娑羅國王長壽兒長生童子者，即我身是。天",
    "T01n0026_017:0535a16": "王！我作是念：「加赦國王梵摩達哆酷暴無道，",
    "T01n0026_017:0535a17": "彼取我父無過之人，奪取其國倉庫財物，怨",
    "T01n0026_017:0535a18": "酷枉殺，斬作七段。而于今日已在我手，但",
    "T01n0026_017:0535a19": "當報怨。」天王！我拔利刀，著王頸上而作",
    "T01n0026_017:0535a20": "是語：「我今殺汝！我今殺汝！」天王！我復作是",
    "T01n0026_017:0535a21": "念：「我為不是。所以者何？憶父昔日在標下",
    "T01n0026_017:0535a22": "時，臨終語我：『童子可忍！童子可忍！莫起",
    "T01n0026_017:0535a23": "怨結，但當行慈。』」憶已舉刀還內鞘中。』「加赦",
    "T01n0026_017:0535a24": "國王梵摩達哆語曰：『童子！汝作是說：「童子",
    "T01n0026_017:0535a25": "可忍！童子可忍！」我已知此義。童子又言：「莫",
    "T01n0026_017:0535a26": "起怨結，但當行慈」者，此謂何義？』長生童子",
    "T01n0026_017:0535a27": "答曰：『天王！莫起怨結，但當行慈者，即",
    "T01n0026_017:0535a28": "謂此也。』加赦國王梵摩達哆聞已，語曰：『童",
    "T01n0026_017:0535a29": "子！從今日始，我所領國盡以相與，汝父本國",
    "T01n0026_017:0535a30": "還持付卿。所以者何？汝所作甚難，乃惠我",
    "T01n0026_017:0535b01": "命。』長生童子聞已，白曰：『天王本國自屬天王，",
    "T01n0026_017:0535b02": "我父本國可以見還。』「於是，加赦國王梵摩達",
    "T01n0026_017:0535b03": "哆與長生童子共載還歸，入波羅㮈城，",
    "T01n0026_017:0535b04": "坐正殿上，告諸臣曰：『卿等若見拘娑羅國",
    "T01n0026_017:0535b05": "王長壽兒長生童子者，當云何耶？』諸臣聞",
    "T01n0026_017:0535b06": "已，或有白曰：『天王！若見彼者，當截其手。』或",
    "T01n0026_017:0535b07": "復作是語：『天王！若見彼者，當截其足。』或復",
    "T01n0026_017:0535b08": "作是語：『當斷其命。』加赦國王梵摩達哆告",
    "T01n0026_017:0535b09": "諸臣曰：『卿等欲見拘娑羅國王長壽兒長",
    "T01n0026_017:0535b10": "生童子者，即此是也。汝等莫起惡意向此",
    "T01n0026_017:0535b11": "童子。所以者何？此童子所作甚難，惠與我",
    "T01n0026_017:0535b12": "命。』於是，加赦國王梵摩達哆以王沐浴浴",
    "T01n0026_017:0535b13": "長生童子，塗以王香，衣以王服，令坐金",
    "T01n0026_017:0535b14": "御床，以女妻之，還其本國。」「比丘！彼諸國王",
    "T01n0026_017:0535b15": "剎利頂生王，為大國主，整御天下，自行忍",
    "T01n0026_017:0535b16": "辱，復稱歎忍；自行慈心，復稱歎慈；自行恩",
    "T01n0026_017:0535b17": "惠，復稱恩惠。諸比丘！汝亦應如是，至信、捨",
    "T01n0026_017:0535b18": "家、無家、學道，當行忍辱，復稱歎忍；自行慈",
    "T01n0026_017:0535b19": "心，復稱歎慈；自行恩惠，復稱恩惠。」於是，諸",
    "T01n0026_017:0535b20": "比丘聞佛所說，有作是言：「世尊法主今",
    "T01n0026_017:0535b21": "且住也，彼導說我，我那得不導說彼。」於",
    "T01n0026_017:0535b22": "是，世尊不悅可拘舍彌諸比丘所行威儀、禮",
    "T01n0026_017:0535b23": "節、所學、所習，即從坐起，而說頌曰：",
    "T01n0026_017:0535b24": "「以若干言語，　　破壞最尊眾，",
    "T01n0026_017:0535b25": "破壞聖眾時，　　無有能訶止。",
    "T01n0026_017:0535b26": "碎身至斷命，　　奪象牛馬財，",
    "T01n0026_017:0535b27": "破國滅亡盡，　　彼猶故和解。",
    "T01n0026_017:0535b28": "況汝小言罵，　　不能制和合，",
    "T01n0026_017:0535b29": "若不思真義，　　怨結焉得息。",
    "T01n0026_017:0535c01": "罵詈責數說，　　而能制和合，",
    "T01n0026_017:0535c02": "若思真實義，　　怨結必得息。",
    "T01n0026_017:0535c03": "若以諍止諍，　　至竟不見止，",
    "T01n0026_017:0535c04": "唯忍能止諍，　　是法可尊貴。",
    "T01n0026_017:0535c05": "瞋向慧真人，　　口說無賴言，",
    "T01n0026_017:0535c06": "誹謗牟尼聖，　　是下賤非智。",
    "T01n0026_017:0535c07": "他人不解義，　　唯我獨能知，",
    "T01n0026_017:0535c08": "若有能解義，　　彼恚便得息。",
    "T01n0026_017:0535c09": "若得定為侶，　　慧者共修善，",
    "T01n0026_017:0535c10": "捨本所執意，　　歡喜常相隨。",
    "T01n0026_017:0535c11": "若不得定伴，　　慧者獨修善，",
    "T01n0026_017:0535c12": "如王嚴治國，　　如象獨在野。",
    "T01n0026_017:0535c13": "獨行莫為惡，　　如象獨在野，",
    "T01n0026_017:0535c14": "獨行為善勝，　　勿與惡共會。",
    "T01n0026_017:0535c15": "學不得善友，　　不與己等者，",
    "T01n0026_017:0535c16": "當堅意獨住，　　勿與惡共會。」",
    "T01n0026_017:0535c17": "爾時，世尊說此頌已，即以如意足乘虛而",
    "T01n0026_017:0535c18": "去，至婆羅樓羅村。於是婆羅樓羅村，有尊",
    "T01n0026_017:0535c19": "者婆咎釋家子，晝夜不眠，精勤行道，志行",
    "T01n0026_017:0535c20": "常定，住道品法。尊者釋家子遙見佛來，見已",
    "T01n0026_017:0535c21": "往迎，攝佛衣鉢，為佛敷床，汲水洗足，佛洗",
    "T01n0026_017:0535c22": "足已，坐尊者釋家子婆咎座，坐已，告曰：「婆",
    "T01n0026_017:0535c23": "咎比丘！汝常安隱，無所乏耶？」尊者釋家子",
    "T01n0026_017:0535c24": "婆咎白曰：「世尊！我常安隱，無有所乏。」世尊",
    "T01n0026_017:0535c25": "復問：「婆咎比丘！云何安隱，無所乏耶？」尊者",
    "T01n0026_017:0535c26": "婆咎白曰：「世尊！我晝夜不眠，精勤行道，志",
    "T01n0026_017:0535c27": "行常定，住道品法。世尊！如是我常安隱，無",
    "T01n0026_017:0535c28": "有所乏。」世尊復念：「此族姓子遊行安樂，我",
    "T01n0026_017:0535c29": "今寧可為彼說法。」作是念已，便為尊者婆",
    "T01n0026_017:0536a01": "咎說法，勸發渴仰，成就歡喜，無量方便為",
    "T01n0026_017:0536a02": "彼說法，勸發渴仰，成就歡喜已，從坐起",
    "T01n0026_017:0536a03": "去，往至護寺林。入護寺林中，至一樹下，敷",
    "T01n0026_017:0536a04": "尼師檀，結跏趺坐。世尊復念：「我已得脫彼",
    "T01n0026_017:0536a05": "拘舍彌諸比丘輩，數數鬪訟，相伏相憎，相瞋",
    "T01n0026_017:0536a06": "共諍，我不喜念彼方，謂拘舍彌諸比丘輩",
    "T01n0026_017:0536a07": "所住處也。」當爾之時，有一大象為眾象王，",
    "T01n0026_017:0536a08": "彼離象眾而獨遊行，亦至護寺林。入護寺",
    "T01n0026_017:0536a09": "林中，至賢娑羅樹，倚賢娑羅樹立。爾時，大",
    "T01n0026_017:0536a10": "象而作是念：「我已得脫彼群象輩，牝象、牡",
    "T01n0026_017:0536a11": "象，大小象子，彼群象輩常在前行，草為之",
    "T01n0026_017:0536a12": "蹋，水為之渾，我於爾時，食彼蹋草，飲渾",
    "T01n0026_017:0536a13": "濁水，我今飲食新草、清水。」於是，世尊以他",
    "T01n0026_017:0536a14": "心智，知彼大象心之所念，即說頌曰：",
    "T01n0026_017:0536a15": "「一象與象等，　　成身具足牙，",
    "T01n0026_017:0536a16": "以心與心等，　　若樂獨住林。」",
    "T01n0026_017:0536a17": "於是，世尊從護寺林攝衣持鉢，往至般那",
    "T01n0026_017:0536a18": "蔓闍寺林。爾時，般那蔓闍寺林有三族姓子",
    "T01n0026_017:0536a19": "共在中住，尊者阿那律陀、尊者難提、尊者",
    "T01n0026_017:0536a20": "金毘羅，彼尊者等所行如是。若彼乞食有",
    "T01n0026_017:0536a21": "前還者，便敷床，汲水，出洗足器，安洗足",
    "T01n0026_017:0536a22": "蹬及拭脚巾、水瓶、澡罐。若所乞食能盡食",
    "T01n0026_017:0536a23": "者，便盡食之；若有餘者，器盛覆舉。食訖收鉢、",
    "T01n0026_017:0536a24": "澡洗手足，以尼師檀著於肩上，入室",
    "T01n0026_017:0536a25": "宴坐。若彼乞食有後還者，能盡食者，亦盡食",
    "T01n0026_017:0536a26": "之，若不足者，取前餘食，足而食之。若有餘",
    "T01n0026_017:0536a27": "者，便瀉著淨地，及無蟲水中，取彼食器，淨",
    "T01n0026_017:0536a28": "洗拭已，舉著一面，收卷床席，斂洗足蹬，",
    "T01n0026_017:0536a29": "收拭脚巾，舉洗足器，及水瓶、澡罐，掃灑食",
    "T01n0026_017:0536b01": "堂，糞除淨已，收舉衣鉢，澡洗手足，以尼師",
    "T01n0026_017:0536b02": "檀著於肩上，入室宴坐。彼尊者等至於晡",
    "T01n0026_017:0536b03": "時，若有先從宴坐起者，見水瓶、澡罐空",
    "T01n0026_017:0536b04": "無有水，便持行取，若能勝者，便舉持來，安",
    "T01n0026_017:0536b05": "著一面；若不能勝，則便以手招一比丘，兩",
    "T01n0026_017:0536b06": "人共舉，持著一面，各不相語，各不相問。彼",
    "T01n0026_017:0536b07": "尊者等五日一集，或共說法，或聖默然。於是，",
    "T01n0026_017:0536b08": "守林人遙見世尊來，逆訶止曰：「沙門！沙門！",
    "T01n0026_017:0536b09": "莫入此林。所以者何？今此林中有三族姓",
    "T01n0026_017:0536b10": "子，尊者阿那律陀、尊者難提、尊者金毘羅，",
    "T01n0026_017:0536b11": "彼若見汝，或有不可。」世尊告曰：「汝守林人！",
    "T01n0026_017:0536b12": "彼若見我，必可，無不可。」於是，尊者阿那律",
    "T01n0026_017:0536b13": "陀遙見世尊來，即訶彼曰：「汝守林人！莫",
    "T01n0026_017:0536b14": "訶世尊。汝守林人！莫止善逝。所以者何？",
    "T01n0026_017:0536b15": "是我尊來，我善逝來。」尊者阿那律陀出迎世",
    "T01n0026_017:0536b16": "尊，攝佛衣鉢，尊者難提為佛敷床，尊者金",
    "T01n0026_017:0536b17": "毘羅為佛取水。爾時，世尊洗手足已，坐彼",
    "T01n0026_017:0536b18": "尊者所敷之座，坐已，問曰：「阿那律陀！汝常安",
    "T01n0026_017:0536b19": "隱，無所乏耶？」尊者阿那律陀白曰：「世尊！我",
    "T01n0026_017:0536b20": "常安隱，無有所乏。」世尊復問阿那律陀：「云",
    "T01n0026_017:0536b21": "何安隱，無所乏耶？」尊者阿那律陀白曰：「世尊！",
    "T01n0026_017:0536b22": "我作是念：『我有善利，有大功德，謂我與如",
    "T01n0026_017:0536b23": "是梵行共行。』世尊！我常向彼梵行行慈身",
    "T01n0026_017:0536b24": "業，見與不見，等無有異，行慈口業、行慈意",
    "T01n0026_017:0536b25": "業，見與不見，等無有異。世尊！我作是念：",
    "T01n0026_017:0536b26": "『我今寧可自捨己心，隨彼諸賢心。』世尊！我",
    "T01n0026_017:0536b27": "便自捨己心，隨彼諸賢心。世尊！我未曾有",
    "T01n0026_017:0536b28": "一不可心。世尊！如是我常安隱，無有所乏。」",
    "T01n0026_017:0536b29": "問尊者難提，答亦如是。復問尊者金毘羅",
    "T01n0026_017:0536c01": "曰：「汝常安隱，無所乏耶？」尊者金毘羅白曰：",
    "T01n0026_017:0536c02": "「世尊！我常安隱，無有所乏。」問曰：「金毘羅！云",
    "T01n0026_017:0536c03": "何安隱，無所乏耶？」尊者金毘羅白曰：「世尊！我",
    "T01n0026_017:0536c04": "作是念：『我有善利，有大功德，謂我與如是",
    "T01n0026_017:0536c05": "梵行共行。』世尊！我常向彼梵行行慈身業，",
    "T01n0026_017:0536c06": "見與不見，等無有異，行慈口業、行慈意",
    "T01n0026_017:0536c07": "業，見與不見，等無有異。世尊！我作是念：",
    "T01n0026_017:0536c08": "『我今寧可自捨己心，隨彼諸賢心。』世尊！我",
    "T01n0026_017:0536c09": "便自捨己心，隨彼諸賢心。世尊！我未曾有",
    "T01n0026_017:0536c10": "一不可心。世尊！如是我常安隱，無有所乏。」",
    "T01n0026_017:0536c11": "世尊歎曰：「善哉！善哉！阿那律陀！如是汝等常",
    "T01n0026_017:0536c12": "共和合，安樂無諍，一心一師，合一水乳，頗",
    "T01n0026_017:0536c13": "得人上之法而有差降安樂住止耶？」尊者",
    "T01n0026_017:0536c14": "阿那律陀白曰：「世尊！如是我等常共和合，安",
    "T01n0026_017:0536c15": "樂無諍，一心一師，合一水乳，得人上之法",
    "T01n0026_017:0536c16": "而有差降安樂住止。世尊！我等得光明便",
    "T01n0026_017:0536c17": "見色，彼見色光明尋復滅。」世尊告曰：「阿那",
    "T01n0026_017:0536c18": "律陀！汝等不達此相，謂相得光明而見色",
    "T01n0026_017:0536c19": "者，彼見色光明尋復滅。阿那律陀！我本未",
    "T01n0026_017:0536c20": "得覺無上正真道時，亦得光明而見色，彼",
    "T01n0026_017:0536c21": "見色光明尋復滅。阿那律陀！我作是念：『我",
    "T01n0026_017:0536c22": "心中有何患，令我失定而滅眼，眼滅已，我",
    "T01n0026_017:0536c23": "本所得光明而見色，彼見色光明尋復滅？』",
    "T01n0026_017:0536c24": "阿那律陀！我行精勤無懈怠，身止住，有正",
    "T01n0026_017:0536c25": "念正智，無有愚癡，得定一心。阿那律陀！我",
    "T01n0026_017:0536c26": "作是念：『我行精勤無懈怠，身止住，有正念",
    "T01n0026_017:0536c27": "正智，無有愚癡，得定一心，若世中無道，",
    "T01n0026_017:0536c28": "我可見可知彼耶？』我心中生此疑患，因此",
    "T01n0026_017:0536c29": "疑患故，便失定而滅眼，眼滅已，我本所得",
    "T01n0026_017:0537a01": "光明而見色，彼見色光明尋復滅。阿那律",
    "T01n0026_017:0537a02": "陀！我今要當作是念：『我心中不生疑患。』阿",
    "T01n0026_017:0537a03": "那律陀！我欲不起此患故，便在遠離獨住，",
    "T01n0026_017:0537a04": "心無放逸，修行精懃，因在遠離獨住，心無",
    "T01n0026_017:0537a05": "放逸，修行精勤故，便得光明而見色，彼見",
    "T01n0026_017:0537a06": "色光明尋復滅。「阿那律陀！我復作是念：『我",
    "T01n0026_017:0537a07": "心中有何患，令我失定而滅眼，眼滅已，",
    "T01n0026_017:0537a08": "我本所得光明而見色，彼見色光明尋復",
    "T01n0026_017:0537a09": "滅？』阿那律陀！我復作是念：『我心中生無念",
    "T01n0026_017:0537a10": "患，因此無念患故，便失定而滅眼，眼滅已，",
    "T01n0026_017:0537a11": "我本所得光明而見色，彼見色光明尋復",
    "T01n0026_017:0537a12": "滅。』阿那律陀！我今要當作是念：『我心中不",
    "T01n0026_017:0537a13": "生疑患，亦不生無念患。』阿那律陀！我欲不",
    "T01n0026_017:0537a14": "起此患故，便在遠離獨住，心無放逸，修",
    "T01n0026_017:0537a15": "行精勤，因在遠離獨住，心無放逸，修行精",
    "T01n0026_017:0537a16": "勤故，便得光明而見色，彼見色光明尋復",
    "T01n0026_017:0537a17": "滅。「阿那律陀！我復作是念：『我心中有何患，",
    "T01n0026_017:0537a18": "令我失定而滅眼，眼滅已，我本所得光明",
    "T01n0026_017:0537a19": "而見色，彼見色光明尋復滅？』阿那律陀！我復",
    "T01n0026_017:0537a20": "作是念：『我心中生身病想患，因此身病想",
    "T01n0026_017:0537a21": "患故，便失定而滅眼，眼滅已，我本所得光",
    "T01n0026_017:0537a22": "明而見色，彼見色光明尋復滅。』阿那律陀！",
    "T01n0026_017:0537a23": "我今要當作是念：『我心中不生疑患，不生",
    "T01n0026_017:0537a24": "無念患，亦不生身病想患。』阿那律陀！我欲",
    "T01n0026_017:0537a25": "不起此患故，便在遠離獨住，心無放逸，修",
    "T01n0026_017:0537a26": "行精勤，因在遠離獨住，心無放逸，修行精",
    "T01n0026_017:0537a27": "勤故，便得光明而見色，彼見色光明尋復",
    "T01n0026_017:0537a28": "滅。「阿那律陀！我復作是念：『我心中有何患，",
    "T01n0026_017:0537a29": "令我失定而滅眼，眼滅已，我本所得光明",
    "T01n0026_017:0537b01": "而見色，彼見色光明尋復滅？』阿那律陀！我",
    "T01n0026_017:0537b02": "復作是念：『我心中生睡眠患，因此睡眠患",
    "T01n0026_017:0537b03": "故，便失定而滅眼，眼滅已，我本所得光明而",
    "T01n0026_017:0537b04": "見色，彼見色光明尋復滅。』阿那律陀！我今",
    "T01n0026_017:0537b05": "要當作是念：『我心中不生疑患，不生無念",
    "T01n0026_017:0537b06": "患，不生身病想患，亦不生睡眠患。』阿那律",
    "T01n0026_017:0537b07": "陀！我欲不起此患故，便在遠離獨住，心",
    "T01n0026_017:0537b08": "無放逸，修行精勤，因在遠離獨住，心無放",
    "T01n0026_017:0537b09": "逸，修行精勤故，便得光明而見色，彼見色",
    "T01n0026_017:0537b10": "光明尋復滅。「阿那律陀！我復作是念：『我心中",
    "T01n0026_017:0537b11": "有何患，令我失定而滅眼，眼滅已，我本所",
    "T01n0026_017:0537b12": "得光明而見色，彼見色光明尋復滅？』阿那律",
    "T01n0026_017:0537b13": "陀！我復作是念：『我心中生過精勤患，因此",
    "T01n0026_017:0537b14": "過精勤患故，便失定而滅眼，眼滅已，我本",
    "T01n0026_017:0537b15": "所得光明而見色，彼見色光明尋復滅。』阿",
    "T01n0026_017:0537b16": "那律陀！猶如力士捉蠅太急，蠅即便死。如是，",
    "T01n0026_017:0537b17": "阿那律陀！我心中生過精勤患，因此過精勤",
    "T01n0026_017:0537b18": "患故，便失定而滅眼，眼滅已，我本所得光",
    "T01n0026_017:0537b19": "明而見色，彼見色光明尋復滅。阿那律陀！",
    "T01n0026_017:0537b20": "我今要當作是念：『我心中不生疑患，不生",
    "T01n0026_017:0537b21": "無念患，不生身病想患，不生睡眠患，亦不",
    "T01n0026_017:0537b22": "生過精勤患。』阿那律陀！我欲不起此患",
    "T01n0026_017:0537b23": "故，便在遠離獨住，心無放逸，修行精勤。因",
    "T01n0026_017:0537b24": "在遠離獨住，心無放逸，修行精勤故，便得",
    "T01n0026_017:0537b25": "光明而見色，彼見色光明尋復滅。「阿那律",
    "T01n0026_017:0537b26": "陀！我復作是念：『我心中有何患，令我失定",
    "T01n0026_017:0537b27": "而滅眼，眼滅已，我本所得光明而見色，彼",
    "T01n0026_017:0537b28": "見色光明尋復滅？』阿那律陀！我復作是念：",
    "T01n0026_017:0537b29": "『我心中生太懈怠患，因此太懈怠患故，便",
    "T01n0026_017:0537c01": "失定而滅眼，眼滅已，我本所得光明而見",
    "T01n0026_017:0537c02": "色，彼見色光明尋復滅。』阿那律陀！猶如",
    "T01n0026_017:0537c03": "力士捉蠅太緩，蠅便飛去。阿那律陀！我心中",
    "T01n0026_017:0537c04": "生太懈怠患，因此太懈怠患故，便失定而",
    "T01n0026_017:0537c05": "滅眼，眼滅已，我本所得光明而見色，彼見",
    "T01n0026_017:0537c06": "色光明尋復滅。阿那律陀！我今要當作是",
    "T01n0026_017:0537c07": "念：『我心中不生疑患，不生無念患，不生",
    "T01n0026_017:0537c08": "身病想患，不生睡眠患，不生太精勤患，亦",
    "T01n0026_017:0537c09": "不生太懈怠患。』阿那律陀！我欲不起此患",
    "T01n0026_017:0537c10": "故，便在遠離獨住，心無放逸，修行精勤，因",
    "T01n0026_017:0537c11": "在遠離獨住，心無放逸，修行精勤故，便得",
    "T01n0026_017:0537c12": "光明而見色，彼見色光明尋復滅。「阿那律",
    "T01n0026_017:0537c13": "陀！我復作是念：『我心中有何患，令我失定",
    "T01n0026_017:0537c14": "而滅眼，眼滅已，我本所得光明而見色，彼",
    "T01n0026_017:0537c15": "見色光明尋復滅？』阿那律陀！我復作是念：",
    "T01n0026_017:0537c16": "『我心中生恐怖患，因此恐怖患故，便失定",
    "T01n0026_017:0537c17": "而滅眼，眼滅已，我本所得光明而見色，彼",
    "T01n0026_017:0537c18": "見色光明尋復滅。』阿那律陀！猶如人行道，",
    "T01n0026_017:0537c19": "四方有怨賊來，彼人見已，畏懼恐怖，舉身毛",
    "T01n0026_017:0537c20": "竪。如是，阿那律陀！我心中生恐怖患，因此",
    "T01n0026_017:0537c21": "恐怖患故，便失定而滅眼，眼滅已，我本所",
    "T01n0026_017:0537c22": "得光明而見色，彼見色光明尋復滅。阿那律",
    "T01n0026_017:0537c23": "陀！我今要當作是念：『我心中不生疑患，不",
    "T01n0026_017:0537c24": "生無念患，不生身病想患，不生睡眠患，",
    "T01n0026_017:0537c25": "不生太精勤患，不生太懈怠患，亦不生",
    "T01n0026_017:0537c26": "恐怖患。』阿那律陀！我欲不起此患故，便在",
    "T01n0026_017:0537c27": "遠離獨住，心無放逸，修行精勤，因在遠離",
    "T01n0026_017:0537c28": "獨住，心無放逸，修行精勤故，便得光明而",
    "T01n0026_017:0537c29": "見色，彼見色光明尋復滅。「阿那律陀！我復",
    "T01n0026_017:0538a01": "作是念：『我心中有何患，令我失定而滅眼，",
    "T01n0026_017:0538a02": "眼滅已，我本所得光明而見色，彼見色光明",
    "T01n0026_017:0538a03": "尋復滅？』阿那律陀！我復作是念：『我心中生",
    "T01n0026_017:0538a04": "喜悅患，因此喜悅患故，便失定而滅眼，眼",
    "T01n0026_017:0538a05": "滅已，我本所得光明而見色，彼見色光明尋",
    "T01n0026_017:0538a06": "復滅。』阿那律陀！猶若如人本求一寶藏，頓",
    "T01n0026_017:0538a07": "得四寶藏，彼見已，便生悅歡喜。如是，阿那",
    "T01n0026_017:0538a08": "律陀！我心中生喜悅患，因此喜悅患故，便",
    "T01n0026_017:0538a09": "失定而滅眼，眼滅已，我本所得光明而見",
    "T01n0026_017:0538a10": "色，彼見色光明尋復滅。阿那律陀！我今要",
    "T01n0026_017:0538a11": "當作是念：『我心中不生疑患，不生無念",
    "T01n0026_017:0538a12": "患，不生身病想患，不生睡眠患，不生太",
    "T01n0026_017:0538a13": "精勤患，不生太懈怠患，不生恐怖患，亦不",
    "T01n0026_017:0538a14": "生喜悅患。』阿那律陀！我欲不起此患故，便",
    "T01n0026_017:0538a15": "在遠離獨住，心無放逸，修行精勤，因在遠",
    "T01n0026_017:0538a16": "離獨住，心無放逸，修行精勤故，便得光明",
    "T01n0026_017:0538a17": "而見色，彼見色光明尋復滅。「阿那律陀！我",
    "T01n0026_017:0538a18": "復作是念：『我心中有何患，令我失定而滅",
    "T01n0026_017:0538a19": "眼，眼滅已，我本所得光明而見色，彼見色",
    "T01n0026_017:0538a20": "光明尋復滅？』阿那律陀！我復作是念：『我心中",
    "T01n0026_017:0538a21": "生自高心患，因此自高心患故，便失定而",
    "T01n0026_017:0538a22": "滅眼，眼滅已，我本所得光明而見色，彼見",
    "T01n0026_017:0538a23": "色光明尋復滅。』阿那律陀！我今要當作是",
    "T01n0026_017:0538a24": "念：『我心中不生疑患，不生無念患，不生",
    "T01n0026_017:0538a25": "身病想患，不生睡眠患，不生太精勤患，不",
    "T01n0026_017:0538a26": "生太懈怠患，不生恐怖患，不生喜悅患，亦",
    "T01n0026_017:0538a27": "不生自高心患。』阿那律陀！我欲不起此患",
    "T01n0026_017:0538a28": "故，便在遠離獨住，心無放逸，修行精勤，因",
    "T01n0026_017:0538a29": "在遠離獨住，心無放逸，修行精勤故，便得",
    "T01n0026_017:0538b01": "光明而見色，彼見色光明尋復滅。「阿那律",
    "T01n0026_017:0538b02": "陀！我復作是念：『我心中有何患，令我失定",
    "T01n0026_017:0538b03": "而滅眼，眼滅已，我本所得光明而見色，彼",
    "T01n0026_017:0538b04": "見色光明尋復滅？』阿那律陀！我復作是念：『我",
    "T01n0026_017:0538b05": "心中生若干想患，因此若干想患故，便失",
    "T01n0026_017:0538b06": "定而滅眼，眼滅已，我本所得光明而見色，",
    "T01n0026_017:0538b07": "彼見色光明尋復滅。』阿那律陀！我今要當",
    "T01n0026_017:0538b08": "作是念：『我心中不生疑患，不生無念患，不",
    "T01n0026_017:0538b09": "生身病想患，不生睡眠患，不生太精勤",
    "T01n0026_017:0538b10": "患，不生太懈怠患，不生恐怖患，不生喜",
    "T01n0026_017:0538b11": "悅患，不生自高心患，亦不生若干想患。』阿",
    "T01n0026_017:0538b12": "那律陀！我欲不起此患故，便在遠離獨住，",
    "T01n0026_017:0538b13": "心無放逸，修行精勤，因在遠離獨住，心無",
    "T01n0026_017:0538b14": "放逸，修行精勤故，便得光明而見色，彼見",
    "T01n0026_017:0538b15": "色光明尋復滅。「阿那律陀！我復作是念：『我心",
    "T01n0026_017:0538b16": "中有何患，令我失定而滅眼，眼滅已，我本",
    "T01n0026_017:0538b17": "所得光明而見色，彼見色光明尋復滅？』阿",
    "T01n0026_017:0538b18": "那律陀！我復作是念：『我心中生不觀色患，",
    "T01n0026_017:0538b19": "因此不觀色患故，便失定而滅眼，眼滅已，",
    "T01n0026_017:0538b20": "我本所得光明而見色，彼見色光明尋復",
    "T01n0026_017:0538b21": "滅。』阿那律陀！我今要當作是念：『我心中",
    "T01n0026_017:0538b22": "不生疑患，不生無念患，不生身病想患，",
    "T01n0026_017:0538b23": "不生睡眠患，不生太精勤患，不生太懈怠",
    "T01n0026_017:0538b24": "患，不生恐怖患，不生喜悅患，亦不生自",
    "T01n0026_017:0538b25": "高心患，不生若干想患，亦不生不觀色患。』",
    "T01n0026_017:0538b26": "阿那律陀！我欲不起此患故，便在遠離獨",
    "T01n0026_017:0538b27": "住，心無放逸，修行精勤，因在遠離獨住，心",
    "T01n0026_017:0538b28": "無放逸，修行精勤故，便得光明而見色。阿",
    "T01n0026_017:0538b29": "那律陀！若我心生疑患，彼得心清淨，無念、",
    "T01n0026_017:0538c01": "身病想、睡眠、太精勤、太懈怠、恐怖、喜悅、高心、生",
    "T01n0026_017:0538c02": "若干想、不觀色心患，彼得心清淨。」「阿那律陀！",
    "T01n0026_017:0538c03": "我復作是念：『我當修學三定，修學有覺有",
    "T01n0026_017:0538c04": "觀定，修學無覺少觀定，修學無覺無觀定。』",
    "T01n0026_017:0538c05": "阿那律陀！我便修學三定，修學有覺有觀",
    "T01n0026_017:0538c06": "定，修學無覺少觀定，修學無覺無觀定；若",
    "T01n0026_017:0538c07": "我修學有覺有觀定者，心便順向無覺少",
    "T01n0026_017:0538c08": "觀定，如是我必不失此智見。阿那律陀！如",
    "T01n0026_017:0538c09": "是我知如是已，竟日、竟夜、竟日夜修學有",
    "T01n0026_017:0538c10": "覺有觀定。阿那律陀！我爾時行此住止行，若",
    "T01n0026_017:0538c11": "我修學有覺有觀定者，心便順向無覺無觀",
    "T01n0026_017:0538c12": "定，如是我必不失此智見。阿那律陀！如是",
    "T01n0026_017:0538c13": "我知如是已，竟日、竟夜、竟日夜修學有覺有",
    "T01n0026_017:0538c14": "觀定。阿那律陀！我爾時行此住止行。「阿那律",
    "T01n0026_017:0538c15": "陀！若我修學無覺少觀定者，心便順向有",
    "T01n0026_017:0538c16": "覺有觀定，如是我必不失此智見。阿那律",
    "T01n0026_017:0538c17": "陀！如是我知如是已，竟日、竟夜、竟日夜修",
    "T01n0026_017:0538c18": "學無覺少觀定。阿那律陀！我爾時行此住止",
    "T01n0026_017:0538c19": "行，若我修學無覺少觀定者，心便順向無",
    "T01n0026_017:0538c20": "覺無觀定，如是我必不失此智見。阿那律",
    "T01n0026_017:0538c21": "陀！如是我知如是已，竟日、竟夜、竟日夜修",
    "T01n0026_017:0538c22": "學無覺少觀定。阿那律陀！我爾時行此住止",
    "T01n0026_017:0538c23": "行。「阿那律陀！若我修學無覺無觀定者，心",
    "T01n0026_017:0538c24": "便順向有覺有觀定，如是我必不失此智",
    "T01n0026_017:0538c25": "見。阿那律陀！如是我知如是已，竟日、竟",
    "T01n0026_017:0538c26": "夜、竟日夜修學無覺無觀定。阿那律陀！我爾",
    "T01n0026_017:0538c27": "時行此住止行，若我修學無覺無觀定者，",
    "T01n0026_017:0538c28": "心便順向無覺少觀定，如是我不失此智",
    "T01n0026_017:0538c29": "見。阿那律陀！如是我知如是已，竟日、竟夜、",
    "T01n0026_017:0539a01": "竟日夜修學無覺無觀定。阿那律陀！我爾時",
    "T01n0026_017:0539a02": "行此住止行。「阿那律陀！有時我知光明而",
    "T01n0026_017:0539a03": "不見色。阿那律陀！我作是念：『何因何緣知",
    "T01n0026_017:0539a04": "光明而不見色？』阿那律陀！我復作是念：『若",
    "T01n0026_017:0539a05": "我念光明相，不念色相者，爾時我知光明",
    "T01n0026_017:0539a06": "而不見色。』阿那律陀！如是我知如是已，竟",
    "T01n0026_017:0539a07": "日、竟夜、竟日夜知光明而不見色。阿那律",
    "T01n0026_017:0539a08": "陀！我爾時行此住止行。阿那律陀！有時我",
    "T01n0026_017:0539a09": "見色而不知光明。阿那律陀！我作是念：『何",
    "T01n0026_017:0539a10": "因何緣我見色而不知光明？』阿那律陀！我",
    "T01n0026_017:0539a11": "復作是念：『若我念色相，不念光明相者，爾",
    "T01n0026_017:0539a12": "時我知色而不知光明。』阿那律陀！如是我",
    "T01n0026_017:0539a13": "知如是已，竟日、竟夜、竟日夜知色而不知",
    "T01n0026_017:0539a14": "光明。阿那律陀！我爾時行此住止行。「阿那",
    "T01n0026_017:0539a15": "律陀！有時我少知光明，亦少見色。阿那律",
    "T01n0026_017:0539a16": "陀！我作是念：『何因何緣我少知光明，亦少",
    "T01n0026_017:0539a17": "見色？』阿那律陀！我復作是念：『若我少入定，",
    "T01n0026_017:0539a18": "少入定故，少眼清淨，少眼清淨故，我少知光",
    "T01n0026_017:0539a19": "明，亦少見色。』阿那律陀！如是我知如是已，",
    "T01n0026_017:0539a20": "竟日、竟夜、竟日夜少知光明，亦少見色。阿那",
    "T01n0026_017:0539a21": "律陀！爾時我行此住止行。阿那律陀！有時",
    "T01n0026_017:0539a22": "我廣知光明，亦廣見色。阿那律陀！我作是",
    "T01n0026_017:0539a23": "念：『何因何緣我廣知光明，亦廣見色？』阿那",
    "T01n0026_017:0539a24": "律陀！我復作是念：『若我廣入定，廣入定故，",
    "T01n0026_017:0539a25": "廣眼清淨，廣眼清淨故，我廣知光明，亦廣見",
    "T01n0026_017:0539a26": "色。』阿那律陀！如是我知如是已，竟日、竟夜、",
    "T01n0026_017:0539a27": "竟日夜廣知光明，亦廣見色。阿那律陀！爾",
    "T01n0026_017:0539a28": "時我行此住止行。「阿那律陀！若我心中生",
    "T01n0026_017:0539a29": "疑患，彼得心清淨，無念、身病想、睡眠、太精勤、",
    "T01n0026_017:0539b01": "太懈怠、恐怖、喜悅、高心，生若干想，不觀色心",
    "T01n0026_017:0539b02": "患。彼得心清淨，有覺有觀定修學極修學，",
    "T01n0026_017:0539b03": "無覺少觀定修學極修學，無覺無觀定修學",
    "T01n0026_017:0539b04": "極修學，一向定修學極修學，雜定修學極修",
    "T01n0026_017:0539b05": "學，少定修學極修學，廣無量定修學極修學。",
    "T01n0026_017:0539b06": "我生知見極明淨，趣向定住，精勤修道品，",
    "T01n0026_017:0539b07": "生已盡，梵行已立，所作已辦，不更受有，知",
    "T01n0026_017:0539b08": "如真。阿那律陀！爾時我行此住止行。」佛",
    "T01n0026_017:0539b09": "說如是。尊者阿那律陀、尊者難提、尊者金毘",
    "T01n0026_017:0539b10": "羅聞佛所說，歡喜奉行。",
    "T01n0026_017:0539b11": "長壽王本起經第一竟九千二百一十八字",
    "T01n0026_017:0539b12": "中阿含經卷第十七九千二百一十八字第二小土城",
    "T01n0026_017:0539b13": "誦"
}