{
    "X01n0010_001:0353a02": " 大明仁孝皇后夢感佛說第一希有",
    "X01n0010_001:0353a03": "大功德經序",
    "X01n0010_001:0353a05": "洪武三十一年春正月朔旦。吾焚香靜坐閤中。閱",
    "X01n0010_001:0353a06": "古經典心神凝定。忽有紫金光聚彌滿四周。恍惚",
    "X01n0010_001:0353a07": "若睡夢。見觀世音菩薩於光中現。大悲像足躡千",
    "X01n0010_001:0353a08": "葉寶蓮華。手持七寶數珠。在吾前行。吾不覺乘翠",
    "X01n0010_001:0353a09": "雲軿張。五色寶蓋珠旛寶幢紛陳前迎。飄颻悠揚",
    "X01n0010_001:0353a10": "莫知所底。少焉行至一門。高敞弘麗非人間有。黃",
    "X01n0010_001:0353a11": "金題額。曰耆闍崛境。入門羣山環擁翠色凝黛。蒼",
    "X01n0010_001:0353a12": "崖丹壁巉然峭削。嵌巖嶔崟參差[山*集]嶪。一溪縈迴",
    "X01n0010_001:0353a13": "盤繞山麓。沿溪曲折數十餘里。溪流澄湛泓渟寒",
    "X01n0010_001:0353a14": "碧洞見毫髮。瓊華瑤草芝蘭芙蕖。牡丹芍藥荼[菧氐+(林/糸)]",
    "X01n0010_001:0353a15": "麗春含滋發暉。路漸窮轉度一橋。墄以青金玻瓈",
    "X01n0010_001:0353a16": "[王*車]璖白玉。有屋數十楹覆于橋上。沈香為柱栴檀",
    "X01n0010_001:0353a17": "為梁。彩色繪畫極其華美。上榜曰。般若之橋。黃金",
    "X01n0010_001:0353a18": "大書。橋長數十丈其高稱是。度橋紆折數十里。遙",
    "X01n0010_001:0353a19": "見三峯靚秀屹立相向上摩雲霄。樹林蓊蔚煙霞",
    "X01n0010_001:0353a20": "掩暎。樓殿隱隱逈出林杪。更行數里許復見一門。",
    "X01n0010_001:0353a21": "其上題金字曰。耆闍崛第一道場。入門布路皆瑠",
    "X01n0010_001:0353a22": "璃黃金珊瑚瑪瑙襍諸寶貝。叢篁茂樹枝葉繁盛。",
    "X01n0010_001:0353a23": "婀娜敷榮葳蕤蔽蔭。異葩奇卉穠豔婥約芬芳條",
    "X01n0010_001:0353a24": "暢。嘉果美實殷紅青紫的爍下垂。孔雀鸚鵡鵷鸞",
    "X01n0010_001:0353b01": "鴻鵠飛舞鏘鳴。復有異鳥音作梵聲清韻相和。路",
    "X01n0010_001:0353b02": "傍有廣池。湧出五色千葉蓮華。大如車輪香氣浡",
    "X01n0010_001:0353b03": "浡。其下有鳧鷖鴈鶩鴛鴦鷗鷺鵁鶄鸂鷘游泳翱",
    "X01n0010_001:0353b04": "翔。漸至山半有羣女。衣襍綵繒衣分列兩行。前秉",
    "X01n0010_001:0353b05": "旛幢後列鼓吹。法樂具奏韶鈞鏗鍧。青獅白象蹌",
    "X01n0010_001:0353b06": "蹌率舞。香華童子金盤綵籃。參獻徘徊。上至山頂。",
    "X01n0010_001:0353b07": "觀世音導吾升七寶蓮臺。臺上宮殿巍峩廊廡深",
    "X01n0010_001:0353b08": "邃。層樓疊閣萬戶千門。金碧輝煌華彩鮮麗。雕甍",
    "X01n0010_001:0353b09": "繡闥珠拱鏤楹。寶窗玲瓏寶網冪歷。闌干柱礎皆",
    "X01n0010_001:0353b10": "羅眾寶。種種寶華粧飾絢麗。纓絡旛幢璿璣錯落。",
    "X01n0010_001:0353b11": "天華輕盈乍墜乍揚。異香馥郁熏蒸播溢。寶光凝",
    "X01n0010_001:0353b12": "聚煜然炫爛成百千色。遠覽太空浩無端倪。俯淩",
    "X01n0010_001:0353b13": "例景羣山在下。覩茲勝妙歎未曾有。吾自念。德本",
    "X01n0010_001:0353b14": "菲薄積何善因而得至此。觀世音微咲而言。此佛",
    "X01n0010_001:0353b15": "說法菩提場。經恒河沙俱胝劫。無有能至者。惟契",
    "X01n0010_001:0353b16": "如來道者。方得登此。后妃德稟至善。夙證菩提妙",
    "X01n0010_001:0353b17": "登正覺。然今將遇大難。特為接引以脫塵勞。如來",
    "X01n0010_001:0353b18": "常說第一希有大功德經。為諸經之冠。可以消弭",
    "X01n0010_001:0353b19": "眾灾。誦持一年精意不懈。可得須陀洹果。二年得",
    "X01n0010_001:0353b20": "斯陀含果。三年得阿那含果。四年得阿羅漢果。五",
    "X01n0010_001:0353b21": "年成菩薩道。六年得成佛果。世人福德淺薄。歷劫",
    "X01n0010_001:0353b22": "未聞。后妃將為天下母。福器深厚覺性圓明。妙堪",
    "X01n0010_001:0353b23": "付囑。以拔濟生靈。乃以淨缾甘露水起灌吾頂。但",
    "X01n0010_001:0353b24": "覺心身清涼萬慮俱寂。憶念明了無所遺忘。遂出",
    "X01n0010_001:0353c01": "經一卷。令吾隨口誦之。即第一希有大功德經也。",
    "X01n0010_001:0353c02": "吾誦一徧大義麤通。誦二徧了然開悟。三徧記憶",
    "X01n0010_001:0353c03": "無遺。觀世音言。後十年更相會對。吾猶若有所言。",
    "X01n0010_001:0353c04": "吾聳耳而聽。忽聞宮中人聲遽焉警寤。且喜且異。",
    "X01n0010_001:0353c05": "悚然歎曰。此夢何其神耶。亟取筆札書所授經呪。",
    "X01n0010_001:0353c06": "不遺一字。但覺口有異香。閤中香氣絪縕七日不",
    "X01n0010_001:0353c07": "散。天雨空華三日乃止。由是日夜持誦是經不輟。",
    "X01n0010_001:0353c08": "三十二年秋難果作",
    "X01n0010_001:0353c09": "皇上提兵禦侮于外。城中數受危困。吾持誦是經益",
    "X01n0010_001:0353c10": "力恬無怖畏",
    "X01n0010_001:0353c11": "皇上承",
    "X01n0010_001:0353c12": "天地眷佑神明協相。荷",
    "X01n0010_001:0353c13": "皇考太祖高皇帝",
    "X01n0010_001:0353c14": "皇妣孝慈高皇后盛德大福之所垂蔭。三十五年平",
    "X01n0010_001:0353c15": "定禍難。奠安",
    "X01n0010_001:0353c16": "宗社撫臨大統。吾正位中宮。揆德薄能鮮弗勝贊助。",
    "X01n0010_001:0353c17": "深惟昔日夢感佛說第一希有大功德經。一字一",
    "X01n0010_001:0353c18": "句皆具實理。奧義微妙不可思議。蓋曠劫來人未",
    "X01n0010_001:0353c19": "得聞。佛以慈悲濟度。顯示密因有待其時。三藏十",
    "X01n0010_001:0353c20": "二部之玄言。無非所以開羣迷而宣正教。今不敢",
    "X01n0010_001:0353c21": "自祕。用鋟梓廣施。為濟苦之津梁覺途之捷徑。作",
    "X01n0010_001:0353c22": "廣大方便利益世間。夫道不遠人。人自離道。有志",
    "X01n0010_001:0353c23": "於學佛者。誠能於斯究竟妙旨。則心融萬法了悟",
    "X01n0010_001:0353c24": "真乘。超般若於剎那。取泥洹於彈指。脫離凡塵即",
    "X01n0010_001:0354a01": "登正覺。姑述為序翼贊流通。以示妙道於無窮焉。",
    "X01n0010_001:0354a02": "永樂元年正月初八日",
    "X01n0010_001:0354a08": "大明仁孝皇后夢感佛說第一希有",
    "X01n0010_001:0354a09": "大功德經卷上",
    "X01n0010_001:0354a11": "如是我聞。一時佛在舍婆提城阿蘭若菩提場。與大",
    "X01n0010_001:0354a12": "菩薩摩訶薩十萬人俱。其名曰觀世音菩薩。文殊師",
    "X01n0010_001:0354a13": "利菩薩。金剛手菩薩等。及諸大比丘萬八千人。皆是",
    "X01n0010_001:0354a14": "無漏大阿羅漢。其名曰阿若憍陳如。舍利弗。大目犍",
    "X01n0010_001:0354a15": "連。須菩提。阿難等為上首。俱會佛所。時聚種種寶華",
    "X01n0010_001:0354a16": "清淨摩尼寶珠極妙莊嚴。七寶為幢光明顯耀。眾寶",
    "X01n0010_001:0354a17": "羅網香華纓絡周帀垂布。宮殿樓閣階砌戶牖。皆擁",
    "X01n0010_001:0354a18": "妙寶暉燄瑩麗。如來敷宴於五色寶蓮華師子寶座。",
    "X01n0010_001:0354a19": "頂放百寶微妙光。其光晃曜如瑠璃懸暎寶月。有百",
    "X01n0010_001:0354a20": "千萬億色。流灌會中諸大菩薩及阿羅漢頂。林木華",
    "X01n0010_001:0354a21": "卉交光相暎。瓊枝碧榦金英翠葉扶疎光茂。一時十",
    "X01n0010_001:0354a22": "方微塵國土悉皆充滿。成七寶色合成一界。異佛剎",
    "X01n0010_001:0354a23": "來皆會佛所。時諸大菩薩摩訶薩。無量三昧游戲神",
    "X01n0010_001:0354a24": "通。放種種光明灌如來頂。一切眾生承佛威力。徧見",
    "X01n0010_001:0354b01": "十方盡虗空際。於是舍利弗在大眾中。即從座起頂",
    "X01n0010_001:0354b02": "禮佛足。右繞三帀偏袒右肩。恭敬合掌而白佛言。大",
    "X01n0010_001:0354b03": "悲世尊。我恒經阿僧祇劫來。心獲清淨從佛化生。宣",
    "X01n0010_001:0354b04": "說因緣悟無心際。願為勝會諸眾。開方便門顯第一",
    "X01n0010_001:0354b05": "希有義諦。云何見如來清淨妙淨明心。本妙圓妙明",
    "X01n0010_001:0354b06": "心。寶覺圓明真妙淨心。妙明無上菩提淨圓真心。云",
    "X01n0010_001:0354b07": "何見如來精妙明性。常住不動周圓妙真如性。真精",
    "X01n0010_001:0354b08": "妙覺明性。無上菩提妙明淨性。云何一切法空無二。",
    "X01n0010_001:0354b09": "云何超出塵勞離世間相。及諸三摩提無上乘妙修",
    "X01n0010_001:0354b10": "行路。顯示真常永離諸幻。唯願慈悲饒益。廣發奧義",
    "X01n0010_001:0354b11": "開悟羣惑。令一切安樂具足充滿。永俾未來世諸眾",
    "X01n0010_001:0354b12": "生求如來道者不墮邪見。作是語已五體投地。如是",
    "X01n0010_001:0354b13": "三請咨決心疑。爾時佛告舍利弗言。善哉善哉。舍利",
    "X01n0010_001:0354b14": "弗。今汝為大眾及末世未來眾生深求佛道。汝等諦",
    "X01n0010_001:0354b15": "聽諦聽。諸眾奉教合掌恭聽。佛言。世人執妄迷真惑",
    "X01n0010_001:0354b16": "亂顛倒。斷離圓照畢竟無明。視東惑西觀南眩北。了",
    "X01n0010_001:0354b17": "無所定。唯性自性不見寂靜不離妄想。覺元本覺及",
    "X01n0010_001:0354b18": "覺所覺。遠離未明不斷惑智起斷常見。諸相相續流",
    "X01n0010_001:0354b19": "注變滅。牽於緣見以成緣慮。見前空華浮雲水月。夢",
    "X01n0010_001:0354b20": "幻燄影妄想虗偽不離自心。纏繞諸迷如揚塵求淨。",
    "X01n0010_001:0354b21": "乃只見塵何由有淨。若刳石為舟焉可濟涉。壓沙取",
    "X01n0010_001:0354b22": "油終無所得。真如種子為妄所翳。自無始來誠堪憐",
    "X01n0010_001:0354b23": "愍。我今開示眾生見諸真實。遠離虗妄顛倒究竟清",
    "X01n0010_001:0354b24": "淨。若彼清淨即普清淨。圓照淨覺永斷無明。空一切",
    "X01n0010_001:0354c01": "相離一切根量。無有妄緣亦無有夢幻燄影。無有無",
    "X01n0010_001:0354c02": "無。隨順淨覺。虗空常寂無起滅知見。應如是觀。應無",
    "X01n0010_001:0354c03": "所住而生清淨心。以如實見得清淨故。是名第一希",
    "X01n0010_001:0354c04": "有。佛言。世人欲識如來心性。是心性者。我不獨有。眾",
    "X01n0010_001:0354c05": "生皆具。唯性自性本根妄想自心分別。迷常住真心。",
    "X01n0010_001:0354c06": "失真空淨性。空塵浮漚起滅無從。譬諸闇室開隙見",
    "X01n0010_001:0354c07": "明。以物窒空明復何見。緣見因明闇成何見。則諸闇",
    "X01n0010_001:0354c08": "相永不能昏。隔垣聞聲有聲為聞無聲無聞。非聞無",
    "X01n0010_001:0354c09": "性音聲動靜。聞為有無聲無無滅聲有非生。夢舂擊",
    "X01n0010_001:0354c10": "鼓聞常真實。識如來心唯常住故。識如來性唯不動",
    "X01n0010_001:0354c11": "故。離彼前塵性有分別。即見真心本妙圓心元明心",
    "X01n0010_001:0354c12": "妙妙明心元。諸法所生唯心所見。諸心所說皆為非",
    "X01n0010_001:0354c13": "心。是名為心。知心無心無心無取。無動無住無有起",
    "X01n0010_001:0354c14": "作。無有彼此。心無邊際不見處所。是至如來性覺妙",
    "X01n0010_001:0354c15": "明本覺明妙。即明無明明無明盡。顯隱無相根理寂",
    "X01n0010_001:0354c16": "滅決定性故。不一不異不斷不常。不出不入不生不",
    "X01n0010_001:0354c17": "滅。非空不空無空不空。由性明心性明圓故。因明發",
    "X01n0010_001:0354c18": "性性妄見生。以妄顯真妄真同妄。若著想者即生想",
    "X01n0010_001:0354c19": "著。緣心觸妄寶覺心滅。真性離空圓明性壞。種種心",
    "X01n0010_001:0354c20": "生種種心滅。種種性識種種性壞。五陰六入是諸虗",
    "X01n0010_001:0354c21": "妄。和合因緣應亦如是。七大圓融本無生滅。周徧法",
    "X01n0010_001:0354c22": "界隨應知量。妄想自性從緣相生。妄本不生無妄可",
    "X01n0010_001:0354c23": "息。舍離妄心淨心清白。觀本性相理自滿足。生因妄",
    "X01n0010_001:0354c24": "有滅因生成。無生無滅無滅寂滅。生滅俱滅本生不",
    "X01n0010_001:0355a01": "生心常空寂。空寂無住乃是無生。離和合緣及不和",
    "X01n0010_001:0355a02": "合。銷六亡一覺明圓妙。當知如是精覺妙明非因非",
    "X01n0010_001:0355a03": "緣。亦非自然非不自然。無非不非無是不是。離一切",
    "X01n0010_001:0355a04": "相即一切法即非一切法。如來非法亦非非法。一切",
    "X01n0010_001:0355a05": "法空一切性相空。是空無性非染非淨。諸說法相即",
    "X01n0010_001:0355a06": "非法相。是名法相如實相。無有顛倒不動不退不轉。",
    "X01n0010_001:0355a07": "如虗空無所有性。一切語言道斷無實無虗。不生不",
    "X01n0010_001:0355a08": "出不起無名無相。有相非相實無所有。無量無邊無",
    "X01n0010_001:0355a09": "礙無障。諸滅礙滅。無礙滅者超無礙境。無願無我無",
    "X01n0010_001:0355a10": "生無二。離自性相是為不取。決絕生滅以守真常。常",
    "X01n0010_001:0355a11": "光融明現前不息。根塵識心二俱銷落。寂然息機諸",
    "X01n0010_001:0355a12": "幻無性。云何所住妙信純真。真信明了憶念無遺。習",
    "X01n0010_001:0355a13": "氣發化純真精進。智慧精純何有妄習。智明寂湛妙",
    "X01n0010_001:0355a14": "體常凝。由定光明深入無退。交接十方道合如來。覺",
    "X01n0010_001:0355a15": "明相對妙影互暎。心光既獲永安妙靜。自然不動隨",
    "X01n0010_001:0355a16": "往如意。由信趍住依行濟願。躡跡十地漸次增進。超",
    "X01n0010_001:0355a17": "賢入聖證等妙覺。非諸自得必假修習。圓滿三行漸",
    "X01n0010_001:0355a18": "成非頓。離欲去愛不作思慮不亂本心。無思慮故諸",
    "X01n0010_001:0355a19": "識安寂。寂靜守空即見真道。遠離陰界入心因緣和",
    "X01n0010_001:0355a20": "合所作。生住滅妄想虗偽。唯心直進觀察乃至始終",
    "X01n0010_001:0355a21": "地位。入妙奢摩他三摩禪那。到自覺聖趣攝心名戒。",
    "X01n0010_001:0355a22": "定由戒生慧因定發是為無漏。如是獲寂常心性離",
    "X01n0010_001:0355a23": "生住滅見。得無生法忍出世間上上。我今示汝等常",
    "X01n0010_001:0355a24": "住心性。汝等恒見華開草茁。恒見枯落乃復開茁。枯",
    "X01n0010_001:0355b01": "落者變不變者存。是諸空相無有生滅。覺心空性不",
    "X01n0010_001:0355b02": "壞不動。圓覺妙心幻依以生。依幻求覺覺亦為幻。云",
    "X01n0010_001:0355b03": "有覺者幻猶未離。云覺無覺即同於幻。若諸幻滅是",
    "X01n0010_001:0355b04": "名不動。遠離幻境離離幻心。遠離亦離即離亦遣乃",
    "X01n0010_001:0355b05": "無所離。諸幻永除幻身幻心幻塵同滅。幻滅亦滅非",
    "X01n0010_001:0355b06": "幻不滅。圓滿菩提不生滅性。清淨本心本覺常住。圓",
    "X01n0010_001:0355b07": "覺清淨顯發圓明。如泥沙澄淨清水瑩徹。雲開霧斂",
    "X01n0010_001:0355b08": "青天自見。如鏡去垢體自圓明。一切性無性。以無性",
    "X01n0010_001:0355b09": "故空。空故無相。無相故無作。無作故無求。無求故無",
    "X01n0010_001:0355b10": "願。但覺自心現量妄想不生。安隱快樂眾生堅持禁",
    "X01n0010_001:0355b11": "戒。恒體如來平等。本際畢竟無有幻心。無有名相。無",
    "X01n0010_001:0355b12": "有生滅。得菩提涅槃真如佛性菴摩羅識空如來藏",
    "X01n0010_001:0355b13": "大圓鏡智。當得十方清淨。盡未來際心性普照。寂滅",
    "X01n0010_001:0355b14": "不二成無上正覺。爾時舍利弗及諸大眾。聞佛開悟",
    "X01n0010_001:0355b15": "得未曾有。皆大歡喜即說偈讚佛。",
    "X01n0010_001:0355b16": "　妙覺不動如來尊　　開悟有情善調伏",
    "X01n0010_001:0355b17": "　河沙世界普應供　　智無不周正徧知",
    "X01n0010_001:0355b18": "　三乘雖已得三明　　千日光輝明行足",
    "X01n0010_001:0355b19": "　無量智慧稱善逝　　世間解超出世間",
    "X01n0010_001:0355b20": "　諸法諸眾無上士　　調御丈夫廣慈悲",
    "X01n0010_001:0355b21": "　隨教化度天人師　　佛陀世尊薄伽梵",
    "X01n0010_001:0355b22": "　海潮法音悉徧布　　剎那十方總聽聞",
    "X01n0010_001:0355b23": "　誓以正法覺羣迷　　永斷一切顛倒想",
    "X01n0010_001:0355b24": "　常住真實不虗妄　　是為淨性妙明心",
    "X01n0010_001:0355c01": "　我今於此獲圓融　　超出一門寂滅海",
    "X01n0010_001:0355c02": "佛告舍利弗。是名為第一希有大功德修多羅了義。",
    "X01n0010_001:0355c03": "我嘗於過去劫然燈佛所授記成佛。若善男子善女",
    "X01n0010_001:0355c04": "人。獲聞此勝義與我了無差異。我今成一圓融清淨",
    "X01n0010_001:0355c05": "寶覺。說無邊祕密神呪。",
    "X01n0010_001:0355c06": "唵捺謨癹葛斡諦卜囉你牙(二合)叭囉密答耶唵捺答",
    "X01n0010_001:0355c07": "的答亦驪識亦驪識必捺顏必捺顏捺謨癹葛斡諦",
    "X01n0010_001:0355c08": "卜囉當卜囉諦以驪諦以驪諦密驪諦密驪諦述驪",
    "X01n0010_001:0355c09": "諦述驪諦兀識驪兀識驪補于耶補于耶莎訶",
    "X01n0010_001:0355c10": "唵捺謨癹葛斡諦卜囉(二合)倪牙(二合)巴囉密達爺答的",
    "X01n0010_001:0355c11": "牙(二合)塔唵提赫哩(二合)釋哩(二合)述嚕(二合)諦思梅哩(二合)諦",
    "X01n0010_001:0355c12": "扶諦尾拶宜莎訶",
    "X01n0010_001:0355c13": "唵捺謨癹葛斡諦薩哩斡(二合)都兒葛(二合)的巴哩束塔",
    "X01n0010_001:0355c14": "捺囉拶耶答塔葛達耶阿囉(二合)曷諦三藐三勃塔耶",
    "X01n0010_001:0355c15": "答的牙(二合)塔唵束塔尼束塔尼薩哩斡(二合)巴鉢月束",
    "X01n0010_001:0355c16": "塔尼說提月說提薩哩斡(二合)葛哩麻(二合)阿斡囉捺月",
    "X01n0010_001:0355c17": "說提莎訶",
    "X01n0010_001:0355c18": "唵啞麻囉尼即彎諦耶莎訶",
    "X01n0010_001:0355c19": "唵捺謨癹葛斡諦啞巴囉密達藹由而倪牙(二合)捺速",
    "X01n0010_001:0355c20": "必尼釋哲(二合)達諦足囉拶耶答塔葛達耶啞囉曷諦",
    "X01n0010_001:0355c21": "三藐三勃塔耶達的牙(二合)塔唵卜尼卜尼馬曷卜尼",
    "X01n0010_001:0355c22": "啞巴囉密達卜尼啞巴囉密達藹由而卜尼倪牙(二合)",
    "X01n0010_001:0355c23": "捺三癹嚧巴即諦唵薩哩斡(二合)三斯葛哩巴哩述塔",
    "X01n0010_001:0355c24": "塔哩麻(二合)諦葛葛捺三目忒葛(二合)諦莎癹斡月述提",
    "X01n0010_001:0356a01": "馬曷捺耶巴哩斡哩莎訶",
    "X01n0010_001:0356a03": "大明仁孝皇后夢感佛說第一希有大功德經卷上"
}