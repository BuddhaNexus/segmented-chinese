{
    "X87n1638_001:0587a04": "地藏菩薩像靈驗記目次",
    "X87n1638_001:0587a05": "卷第一",
    "X87n1638_001:0587a06": "自序",
    "X87n1638_001:0587a07": "梁朝善寂寺畫地藏放光之記第一",
    "X87n1638_001:0587a08": "唐法聚寺畫地藏放光記第二",
    "X87n1638_001:0587a09": "唐鄠縣李氏家地藏救苦記第三",
    "X87n1638_001:0587a10": "唐撫州祖氏家金色地藏救親記第四",
    "X87n1638_001:0587a11": "京師人僧俊地藏感應記第五",
    "X87n1638_001:0587a12": "空觀寺僧定法摸寫地藏感應記第六",
    "X87n1638_001:0587a13": "居士李信思奉地藏免鬼難記第七",
    "X87n1638_001:0587a14": "開善寺地藏救地獄眾生感應記第八",
    "X87n1638_001:0587a15": "孟州寡婦畫地藏菩薩感應記第九",
    "X87n1638_001:0587a16": "唐簡州鄧侍郎家杖頭地藏感應記第十",
    "X87n1638_001:0587a17": "唐華州慧日寺釋法尚蒙地藏感通記第十一",
    "X87n1638_001:0587a18": "陳都陳氏女為救母造地藏像感通記第十二",
    "X87n1638_001:0587a19": "楊州女張氏依母造地藏菩薩救苦記第十三",
    "X87n1638_001:0587a20": "路州刺史居通畫地藏感應記第十四",
    "X87n1638_001:0587a21": "　付得雪中道事　付免鬼難事",
    "X87n1638_001:0587a22": "雍州別駕健渴造地藏三寸栴檀像靈異記第十",
    "X87n1638_001:0587a23": "五",
    "X87n1638_001:0587a24": "長安都督崔李係地藏感應記第十六",
    "X87n1638_001:0587b01": "益州刺史郭徐安發心造地藏像感應記第十七",
    "X87n1638_001:0587b02": "大周尚書伯悅為妻造地藏菩薩感通記第十八",
    "X87n1638_001:0587b03": "大漢京師惠進誦法華經感地藏記第十九",
    "X87n1638_001:0587b04": "華州伯父家少女感地藏化記第二十",
    "X87n1638_001:0587b05": "荊州雁雄依先祖奉法歸依地藏功德免地獄苦",
    "X87n1638_001:0587b06": "記第二十一",
    "X87n1638_001:0587b07": "童子以爪甲畫地藏延命記第二十二",
    "X87n1638_001:0587b08": "陳留郡貧女念地藏尊得富貴記第二十三",
    "X87n1638_001:0587b09": "宋遼城地藏瑞應之記第二十四",
    "X87n1638_001:0587b10": "千福寺地藏形像感通之記第二十五",
    "X87n1638_001:0587b11": "并州大原尼智藏畫地藏感應記第二十六",
    "X87n1638_001:0587b12": "海陵縣童子戲沙畫地藏感通記第二十七",
    "X87n1638_001:0587b13": "金城瓦官寺西壁畫地藏靈化記第二十八",
    "X87n1638_001:0587b14": "清泰寺沙門知祐感應地藏記第二十九",
    "X87n1638_001:0587b15": "顯德寺釋道真造地藏像感應記第三十",
    "X87n1638_001:0587b16": "明州捕魚人感地藏記第三十一",
    "X87n1638_001:0587b17": "台州陳健為父母造地藏像感通記第三十二",
    "X87n1638_001:0587c03": "地藏菩薩像靈驗記卷第一并序",
    "X87n1638_001:0587c05": "傳教沙門　常謹　集",
    "X87n1638_001:0587c06": "敘曰。昔大師釋尊。放大光明。照于十方無量無邊不",
    "X87n1638_001:0587c07": "可說諸佛世界。百千萬億那由佗不可思不可議不",
    "X87n1638_001:0587c08": "可量不可說無量阿僧祇世界。有化身地藏菩薩摩",
    "X87n1638_001:0587c09": "訶薩。爾時世尊舒金色臂。摩諸世界化身地藏頂言。",
    "X87n1638_001:0587c10": "汝當憶念。吾在忉利天宮。慇懃付屬。令娑婆世界已",
    "X87n1638_001:0587c11": "來眾生。悉使解脫永離諸苦。佛遇授記。爾時諸世界",
    "X87n1638_001:0587c12": "化身地藏。來集佛所。共復一形。涕淚哀戀。白言。我從",
    "X87n1638_001:0587c13": "久遠劫來。蒙佛接引。便獲不可思議神力。具大智慧。",
    "X87n1638_001:0587c14": "我所分身。遍滿百千萬億恒河沙世界。每一世界。化",
    "X87n1638_001:0587c15": "百千萬億身。每一一身。度百千萬億人。令歸敬三寶。",
    "X87n1638_001:0587c16": "永離生死。至涅槃樂。但於佛法中所為善事。一毛一",
    "X87n1638_001:0587c17": "渧。一沙一塵。或毫髮計。我漸度脫。使獲大利。唯願世",
    "X87n1638_001:0587c18": "尊。不以後世惡業眾生為慮。如是三白佛言已。佛即",
    "X87n1638_001:0587c19": "印可。而讚嘆言。善哉大士。我今無復憂慮。眾生亦無",
    "X87n1638_001:0587c20": "憂念。能仁思化之後。慈尊待機之前。囑在中間無依",
    "X87n1638_001:0587c21": "無怙。若善者不善。若在家若出家輩。皆憑寄地藏菩",
    "X87n1638_001:0587c22": "薩。良由彼大士在感應於斯土。此眾生亦屬因緣於",
    "X87n1638_001:0587c23": "彼聖。且以茲造像畫像之輩。感化盈耳目。稱名禮供",
    "X87n1638_001:0587c24": "之人。効驗在口遊。或載勝利於舊記。或注降靈於籤",
    "X87n1638_001:0588a01": "札。適門出一二。未及四五。矧具傳見聞限乎。凡厥功",
    "X87n1638_001:0588a02": "德。猶尚不能盡。故當供養。今募遺囑。雖成一記。亦是",
    "X87n1638_001:0588a03": "梗概而註。豈竭盡其人耶。且舉三五。以為歸信憑據。",
    "X87n1638_001:0588a04": "于明。大宋端拱己丑歲。傳教沙門常謹直筆而集矣。",
    "X87n1638_001:0588a05": "梁朝善寂寺畫地藏放光之記第一",
    "X87n1638_001:0588a06": "梁朝。漢州德陽縣善寂寺東廊壁上。張僧繇。(張僧繇者。畫師",
    "X87n1638_001:0588a07": "之字也)畫地藏菩薩并觀音各一軀。狀若僧貌。斂披而",
    "X87n1638_001:0588a08": "坐。時人瞻禮。異光煥發。至麟德元年。寺僧瞻敬。歎異",
    "X87n1638_001:0588a09": "於常。是以。將[禾*(看-二+一)]親壁上模寫。散將供養。發光無異。時",
    "X87n1638_001:0588a10": "人展轉模寫者甚眾。麟德三年。王記。赴任資州刺史。",
    "X87n1638_001:0588a11": "常以模寫。精誠供養。同行船十艘。忽遇風頓起。九艘",
    "X87n1638_001:0588a12": "沒溺。遭此波濤。唯王記船。更無恐怖。將知菩薩弘大",
    "X87n1638_001:0588a13": "慈悲。有如是威力焉。至垂拱三年。天后聞之。勅令畫",
    "X87n1638_001:0588a14": "人摸寫。放光如前。於同道場供養。至于大曆元年。寶",
    "X87n1638_001:0588a15": "壽寺大德。於道場中。見光異相。寫表聞奏。帝乃虔心",
    "X87n1638_001:0588a16": "頂禮。讚歎其光。菩薩現光時。國常安泰。復有商人妻。",
    "X87n1638_001:0588a17": "姙娠經二十八月不產忽覩光明。便摸寫。一心發願",
    "X87n1638_001:0588a18": "於菩薩。當夜便生一男。相好端嚴。而見者歡喜。舉世",
    "X87n1638_001:0588a19": "號放光菩薩矣。",
    "X87n1638_001:0588a20": "唐法聚寺畫地藏放光記第二",
    "X87n1638_001:0588a21": "唐益州郭下法聚寺畫地藏像。初坐繩床垂脚高八",
    "X87n1638_001:0588a22": "寸六分。本像是張僧繇畫。至麟德二年七月當寺僧",
    "X87n1638_001:0588a23": "圖得一本。放光乍出沒。如煅金環。太同本光。如是展",
    "X87n1638_001:0588a24": "轉圖寫出者。類皆放光。當年八月。勅進一本。入宮供",
    "X87n1638_001:0588b01": "養。現京城內俗畫者供養。並皆放光。信知佛力不可",
    "X87n1638_001:0588b02": "測。家別寫一本。得其感應者。不引記而已。",
    "X87n1638_001:0588b03": "唐鄠縣李氏家地藏救苦記第三",
    "X87n1638_001:0588b04": "唐雍州鄠縣。有女名李氏。素有信心。奉齋法戒。有木",
    "X87n1638_001:0588b05": "像地藏。高一尺六寸。燄光并闊。靈異頗多。李氏有婢。",
    "X87n1638_001:0588b06": "年五十有餘。邪見不信正法。李氏他行間。移其像。投",
    "X87n1638_001:0588b07": "家後荒野。至還啼哭求。像在野放光。歡喜迎之。而不",
    "X87n1638_001:0588b08": "知婢所為。明日。婢頓悶絕間。投捨後野邊。一日婢蘇",
    "X87n1638_001:0588b09": "啼哭懺謝。自說幽途事曰。吾死。忽見二人騎馬官人。",
    "X87n1638_001:0588b10": "自稱官牒。以書令讀。使者曰。婢。毀辱聖像。投捨荒野。",
    "X87n1638_001:0588b11": "既犯大罪。須召王廳。云云。讀官牒已。縳將去。到王廳",
    "X87n1638_001:0588b12": "前。見廳中。杻械枷鏁。撿繫其身。無量無邊。非可略境",
    "X87n1638_001:0588b13": "界。王嗔怒曰。汝愚癡婢。毀辱聖容。投捨後野。其報須",
    "X87n1638_001:0588b14": "至。召其神。投身捨像。在家又邪見。不信正法。當配大",
    "X87n1638_001:0588b15": "地獄。爾時。有一沙門忽到廳前。王即降座。而甚恭敬",
    "X87n1638_001:0588b16": "之。王問曰。阿師何故來哉。沙門曰。此婢。是我檀越家。",
    "X87n1638_001:0588b17": "婢。雖猒我像。我不捨之。王將垂哀愍。賜其壽命。王曰。",
    "X87n1638_001:0588b18": "須隨師命。爾時。吾且聽其事。內心懺悔。不意唱曰。南",
    "X87n1638_001:0588b19": "無地藏大菩薩。即依其唱。廳中之罪人。聲所及。皆杻",
    "X87n1638_001:0588b20": "械枷鏁自解脫。其身不現。時琰王曯目而坐。沙門牽",
    "X87n1638_001:0588b21": "吾手而出廳。即時蘇也。主李氏。聞此言彌敬重其像。",
    "X87n1638_001:0588b22": "凡一縣之中。莫不信仰其感矣。",
    "X87n1638_001:0588b23": "唐撫州祖氏家金色地藏救親記第四",
    "X87n1638_001:0588b24": "撫州刺史祖氏。信心真固。而其雙親少不信。祖為父",
    "X87n1638_001:0588c01": "母捨錢帛。造金色地藏一軀。長三尺。通光立像。盡禮",
    "X87n1638_001:0588c02": "供思。其父。是揚都人。觸緣暫以出行。母獨而居。惡賊",
    "X87n1638_001:0588c03": "潛窺隙。欲盜衣服。唯見地藏坐。明日易服見其家。祖",
    "X87n1638_001:0588c04": "氏母。莊嚴其身而居。却不見聖像。賊異之。自即露謝。",
    "X87n1638_001:0588c05": "說夜所見。不知其能。其父還家。母說前事。共可申由。",
    "X87n1638_001:0588c06": "後父行撫州。路中遇怨家。即拔利刃斬之。有一沙門。",
    "X87n1638_001:0588c07": "其身金色。以手拒刃。以頭受刃。被刑害臥地。怨家謂",
    "X87n1638_001:0588c08": "已殺散去。父謂希奇。自免刑害。到祖氏家。具證前事。",
    "X87n1638_001:0588c09": "生希有心。共往像所禮拜之。見像頭有三刀痕。金色",
    "X87n1638_001:0588c10": "少變似血流。既知地藏菩薩。代受刃救父母難。其父",
    "X87n1638_001:0588c11": "發信。祖迎其母。三人在撫州而住。晝夜禮供。父七十",
    "X87n1638_001:0588c12": "九方卒。經三十五日。祖夢見其父。身帶光明。騰空自",
    "X87n1638_001:0588c13": "在。往來飛行。生希有心。遙拜其父。問訊曰。生在何處。",
    "X87n1638_001:0588c14": "答曰。吾生第四天上。地藏菩薩引導。令事補處。彼天",
    "X87n1638_001:0588c15": "生人。多是大士引導也。補處讚曰。大士不可忽諸佛",
    "X87n1638_001:0588c16": "勅。又曰。却後十三年壽盡生。汝身却二十五秊方生。",
    "X87n1638_001:0588c17": "汝妻二十八秊方生。說是語已。隱而不現。其後。母及",
    "X87n1638_001:0588c18": "祖氏夫婦。皆父如所說。當知一人造像。親子皆領現",
    "X87n1638_001:0588c19": "當益。從其已來。一州之內。造像畫像。禮拜供養者知",
    "X87n1638_001:0588c20": "林。多滿感應也。",
    "X87n1638_001:0588c21": "京師人僧俊地藏感應記第五",
    "X87n1638_001:0588c22": "京師人僧俊。姓王氏。出家已後。營僧事。犯用巨多。不",
    "X87n1638_001:0588c23": "守戒律。三業自恣行。未曾修善因。既無戒行。亦無修",
    "X87n1638_001:0588c24": "善。痛微疾患而死。其左右脇少暖。經歷三日始蘇。啼",
    "X87n1638_001:0589a01": "哭投身大地。具說幽途事曰。將死時。有二人冥官。駈",
    "X87n1638_001:0589a02": "追至大城門前。忽有一僧云。我是地藏菩薩。汝在京",
    "X87n1638_001:0589a03": "城時。摸我形像一軀。不陳禮供。而投捨大寺後。我須",
    "X87n1638_001:0589a04": "報摸寫。因汝是華嚴師人。乃教一行文。曰。若人欲了",
    "X87n1638_001:0589a05": "知。三世一切佛。應當如是觀。心造諸如來。地藏菩薩。",
    "X87n1638_001:0589a06": "與此文而告之曰。誦得此偈。能閉地獄門。能開淨土",
    "X87n1638_001:0589a07": "道。能通報命。遂至琰王。僧俊既誦得此偈。遂入城中。",
    "X87n1638_001:0589a08": "見閻魔王。王方間。汝生值法。有何功德。答。吾愚放逸。",
    "X87n1638_001:0589a09": "不能修善。報事寺務。不能守戒。唯受持一行四句偈。",
    "X87n1638_001:0589a10": "王曰。汝今誦否。曰憶持所誦。具誦上偈。時聲所及。受",
    "X87n1638_001:0589a11": "苦之人。皆得解脫。王曰。止止。不須說。放還人間。依此",
    "X87n1638_001:0589a12": "因緣蘇。且語華嚴法師義學沙門。再驗偈文。迺知是",
    "X87n1638_001:0589a13": "華嚴第十二。夜摩天宮無量諸菩薩雲集說偈品。如",
    "X87n1638_001:0589a14": "來林菩薩歎佛文。且僧俊向諸寺僧。常陳說之。聞者",
    "X87n1638_001:0589a15": "發心。信受華嚴而已。",
    "X87n1638_001:0589a16": "華嚴傳失名字。王氏。自向空觀寺僧定法陳說。今",
    "X87n1638_001:0589a17": "撿其首尾耳。",
    "X87n1638_001:0589a18": "空觀寺僧定法摸寫地藏感應記第六",
    "X87n1638_001:0589a19": "空觀寺釋定法。同僧俊摸寫地藏感應。於此菩薩。偏",
    "X87n1638_001:0589a20": "生歸憑誠。每月齋日摸寫。禮拜供養。現身祈請見菩",
    "X87n1638_001:0589a21": "薩應形。三年已滿。無奈何事。有小沙門。投宿寺廊間。",
    "X87n1638_001:0589a22": "定法聞此言。敬出問訊。說一兩言。忽然不現。人異之。",
    "X87n1638_001:0589a23": "問定法曰。客沙門何等言。曰沙門爾言。妙願已滿。意",
    "X87n1638_001:0589a24": "氣何短。云云。聞者皆云。汝憂見地藏。不念出要。故菩",
    "X87n1638_001:0589b01": "薩現身。而言意氣何短。定謂應現。發菩提心。欣求無",
    "X87n1638_001:0589b02": "上道。果感夢云。前沙門者。是地藏菩薩也。汝求現見",
    "X87n1638_001:0589b03": "我身。不發菩提心。是故覺悟汝。摸寫我身巨多。永不",
    "X87n1638_001:0589b04": "墮三惡道。捨壽生都卒天。慈尊下生日。當得說佛記。",
    "X87n1638_001:0589b05": "我隨順汝。如影隨形。如水隨器。寤感淚如雨。即捨衣",
    "X87n1638_001:0589b06": "鉢資。作等身像。彫像身中。収多秊摸寫像。禮拜供養。",
    "X87n1638_001:0589b07": "像放光明。靈驗揭焉也哉。",
    "X87n1638_001:0589b08": "居士李信思奉地藏免鬼難記第七",
    "X87n1638_001:0589b09": "唐居士李信思。瀘水人也。其家男女。為惡鬼被擾惱。",
    "X87n1638_001:0589b10": "三十餘人。不覺痛臥。或吐赤血。或多悶絕。時信思憂",
    "X87n1638_001:0589b11": "惱。對僧問救脫方軌。沙門良久思惟。而告之曰。昔如",
    "X87n1638_001:0589b12": "來在世。摩竭提國毗富羅山下。橋提長者家門。被腦",
    "X87n1638_001:0589b13": "惡鬼。脫其精氣。其家五百人。並皆悶絕。而不覺悟于",
    "X87n1638_001:0589b14": "旬日。爾時。地藏菩薩。遊化諸國。至長者家。生大悲心。",
    "X87n1638_001:0589b15": "說呪救之。一時皆得除愈。汝依彼法。須歸依地藏尊。",
    "X87n1638_001:0589b16": "時思歡喜。簡美泉失圖其像。已來五十年中。瀘水縣",
    "X87n1638_001:0589b17": "免病怖。其靈像見在而已。",
    "X87n1638_001:0589b18": "開善寺地藏救地獄眾生感應記第八",
    "X87n1638_001:0589b19": "鍾山開善寺。有地藏菩薩像。高三尺。通光四尺五寸。",
    "X87n1638_001:0589b20": "多年不識誰所造。後揚都督鄧宗。行年六十一。身有",
    "X87n1638_001:0589b21": "微疾取死。其心上暖。不發葬事。一日一夜蘇。悲哭無",
    "X87n1638_001:0589b22": "言。被扶子孫。前詣於開善寺。謂僧曰。此中地藏菩薩",
    "X87n1638_001:0589b23": "像。高三尺。通光四尺五寸。頗壞在。不欲禮拜供養。諸",
    "X87n1638_001:0589b24": "僧不知所在。依鄧宗言。尋諸聖像中。既謂如言像。頭",
    "X87n1638_001:0589c01": "禮敬。白僧欲請此像。僧問所懷。答曰。吾死。忽見四品",
    "X87n1638_001:0589c02": "官人。被責到大城門。一時彷徨。官人入城。暫時出來。",
    "X87n1638_001:0589c03": "語吾。汝可參廳前。即詣王前。王曰。汝不可死。又奉法",
    "X87n1638_001:0589c04": "以為家業。早當還人間。但冥途可恐怖。人不知之。汝",
    "X87n1638_001:0589c05": "欲見地獄否。曰欲見之。即召綠衣官人曰。汝將鄧宗",
    "X87n1638_001:0589c06": "地獄。示苦具相。便從官人出城。赴東北方。五六里計。",
    "X87n1638_001:0589c07": "有大鐵城。開閉以鐵扉。漸近見之。城中猛火洞然。迸",
    "X87n1638_001:0589c08": "火如鍛。百千罪人。在中受苦。時有一沙門。入獄防禦",
    "X87n1638_001:0589c09": "猛火。教誘罪人。火燄暫息。又前進到鐵城。十八地獄",
    "X87n1638_001:0589c10": "在其中。其受苦之相。不可具說。沙門在其中。教誡罪",
    "X87n1638_001:0589c11": "人同前。一一巡撿方還。沙門從地獄而出。語曰。汝知",
    "X87n1638_001:0589c12": "吾否。答不可知之。久云。吾是開善寺之地藏菩薩也。",
    "X87n1638_001:0589c13": "昔沙門智藏法師弟子智滿法師。為救三途眾生受",
    "X87n1638_001:0589c14": "苦。刻彫吾像。吾聽祈請。每日一時。入十八地獄。無量",
    "X87n1638_001:0589c15": "小地獄。教誡示導。宿種強者。發心昇出。次弱者。種出",
    "X87n1638_001:0589c16": "惡因。最下微弱。乃至斷善邪見無善者。不覺不知。了",
    "X87n1638_001:0589c17": "無出心。若在人間。善根微弱者。易可往化度。若人入",
    "X87n1638_001:0589c18": "惡道。聖力無能。如木石故。此等不覺者。待後出時。若",
    "X87n1638_001:0589c19": "微強者。初入之時。可發悔心。汝奉法力。免地獄苦。早",
    "X87n1638_001:0589c20": "還人間。宜告此事。即舉目瞻仰沙門。身是三尺。通光",
    "X87n1638_001:0589c21": "摧壞。又授二偈曰。若在人間可修道。闡提有心尚可",
    "X87n1638_001:0589c22": "發。若入惡道業已熟。心無分別不可救。如衰老人欲",
    "X87n1638_001:0589c23": "進路。若動其足扶易進。若臥不動力不及。眾生業定",
    "X87n1638_001:0589c24": "亦復然。說偈忽然不見。寤寐持其事。恐虗實不語他",
    "X87n1638_001:0590a01": "人。今見此像。全同所見。以是因緣故欲請之。僧聞之。",
    "X87n1638_001:0590a02": "歡喜言。善哉。信心感聖記。但可摸治之。不可請。乃雇",
    "X87n1638_001:0590a03": "巧工。摸像留舊。其新舊像。共見在歸心。",
    "X87n1638_001:0590a04": "孟州寡婦畫地藏菩薩感應記第九",
    "X87n1638_001:0590a05": "孟州寡婦(失姓名)相傳。此女。日奉法精進。貞潔永猒嫁",
    "X87n1638_001:0590a06": "娶。一生寡獨。發心欲畫地藏菩薩像。乏財。求親友得",
    "X87n1638_001:0590a07": "銅錢十九。雇工畫人圖之。通光八寸像。只是墨圖。未",
    "X87n1638_001:0590a08": "滿彩色。時遭亂國。失所在。一秊餘方靜。求像欲加彩",
    "X87n1638_001:0590a09": "色。不知像所在。晝夜歎念。忽被魔嬈一月餘。夜令曉",
    "X87n1638_001:0590a10": "追憶昔像。思募其加護。夢見像在枕頭。舒右手拂身。",
    "X87n1638_001:0590a11": "寤謂本心。即明在枕頭。其唯絹少壞。像圖全無朽。歡",
    "X87n1638_001:0590a12": "喜安置房間內。禮拜供養。時有親友勸寡婦言。夫女",
    "X87n1638_001:0590a13": "身有三從。少時從父母。盛年從夫。老從子息。汝既失",
    "X87n1638_001:0590a14": "父母。又無夫人子息。若至衰老。誰養育汝。須從吾教。",
    "X87n1638_001:0590a15": "為求其夫。女言。夫婦相並。無子息者盈耳目。亦有子。",
    "X87n1638_001:0590a16": "未必養育。正之為少事。緒生死業即同。辭不從其言。",
    "X87n1638_001:0590a17": "但對地藏祈願。吾未至衰昧早死。一時感夢。有一沙",
    "X87n1638_001:0590a18": "門。手持寶珠。自稱如意珠。將錫杖開女口入珠。寤如",
    "X87n1638_001:0590a19": "吞物。即自覺有身。告親友云。疑有犯。女耻寡而懷姙。",
    "X87n1638_001:0590a20": "敢不語餘人。欲投身於深淵。感夢空有聲。汝一何損",
    "X87n1638_001:0590a21": "二人命。寤。身毛為竪。止捨命心。聞之者異之。月滿。產",
    "X87n1638_001:0590a22": "一男一女。形色端嚴。女憶前所夢。號男為地藏。女號",
    "X87n1638_001:0590a23": "稱如意。其二子。少有至孝思。見者哀之。施與衣服飲",
    "X87n1638_001:0590a24": "食。母子共不憂衣食。人皆謂之是聖應。一時。二子共",
    "X87n1638_001:0590b01": "不識所之。三日方來。母問所因。男子白。吾往西方安",
    "X87n1638_001:0590b02": "樂土。見菩薩聖眾。母當願生彼國。云云。女言。吾往都",
    "X87n1638_001:0590b03": "率天。奉見彌勒。男女充滿其中。母將願生彼否。母曰。",
    "X87n1638_001:0590b04": "吾猒女身。不樂天樂。若生天上。恐尚受女身。今須願",
    "X87n1638_001:0590b05": "西方淨剎。二子歡喜。母修補先地藏像念佛。七十八",
    "X87n1638_001:0590b06": "歲卒。兩道白光從空下。而覆母身上。暫時昇空。指西",
    "X87n1638_001:0590b07": "方散去。二子。捨屋建立精舍。號如意寺。兄弟共出家。",
    "X87n1638_001:0590b08": "勸人教歸地藏。謂見驗者多。後失其所往。況莫識首",
    "X87n1638_001:0590b09": "尾。其寺尚存。破壞頗甚矣。",
    "X87n1638_001:0590b10": "唐簡州鄧侍郎家杖頭地藏感應記第十",
    "X87n1638_001:0590b11": "簡州金水縣鄧氏侍郎。鄰家路側。見折杖頭刻僧形。",
    "X87n1638_001:0590b12": "不識是其像。侍郎素信佛。乃持歸插壁中。禮敬而去。",
    "X87n1638_001:0590b13": "再不壞之。經兩三年。頓遭疾而死。心胸少暖。疑不葬",
    "X87n1638_001:0590b14": "之。一日一夜方蘇。起流淚。說冥途因緣曰。初死之時。",
    "X87n1638_001:0590b15": "兩騎冥道來。駈馳而走。到大城門。從馬下。牽吾入城",
    "X87n1638_001:0590b16": "中。至王廳前。見庭有百千萬人。被杻械者。王。瞋怒欲",
    "X87n1638_001:0590b17": "呵責吾。爾時。有一沙門。形容醜鄙。其形狀[魅-鬼+瓦]頭。前進",
    "X87n1638_001:0590b18": "至廳前。王王遙見恭敬之。從座而起。而合掌胡跪白",
    "X87n1638_001:0590b19": "言。沙門大聖。何故忽來。曰汝可曰誡侍郎。是檀越也。",
    "X87n1638_001:0590b20": "欲報其恩。汝可免救。王白言。業既決定。命食俱盡。此",
    "X87n1638_001:0590b21": "事難有。沙門曰。我昔於三十三天善法堂中。受佛付",
    "X87n1638_001:0590b22": "屬。能救定業者。諸惡有情。非始今日。況侍郎非重犯",
    "X87n1638_001:0590b23": "罪。豈不救助。王曰。大士者。大願堅固。不動如金剛山。",
    "X87n1638_001:0590b24": "須放還人間。食既盡。小豆賜與之。沙門歡喜。引郎手",
    "X87n1638_001:0590c01": "入生路。相別而去。郎請沙門。且待須臾。救我是誰。不",
    "X87n1638_001:0590c02": "審。曰汝不知不。我是地藏菩薩也。汝昔在人間時。路",
    "X87n1638_001:0590c03": "側見我像。都不識知。持置壁中。小兒戲假刻杖頭為",
    "X87n1638_001:0590c04": "像。唯首頭。未有餘相。是故形醜。能憶念不。作是言已。",
    "X87n1638_001:0590c05": "忽然不見。此勝感。道俗聞者。歎未曾有。無家壁中。於",
    "X87n1638_001:0590c06": "廐角壁中。見杖頭像。杖中分。既以改造刻鏤。以檀木",
    "X87n1638_001:0590c07": "相副。而成五寸像。像放光明照家內。郎更造等身像。",
    "X87n1638_001:0590c08": "於中収小像。捨家為寺。號地藏臺。遠近人眺望如于",
    "X87n1638_001:0590c09": "市。地藏化導利益。此最而已矣。",
    "X87n1638_001:0590c10": "唐華州慧日寺釋法尚蒙地藏感通記第十",
    "X87n1638_001:0590c11": "一",
    "X87n1638_001:0590c12": "惠日寺釋法尚。行秊三十七出家。其家奉法為業。在",
    "X87n1638_001:0590c13": "家昔為遊獵。遊林野。藂中數放光。異之寄騎親見。唯",
    "X87n1638_001:0590c14": "有朽木。長一尺餘。持還家。明日。又見同叢。放光明同",
    "X87n1638_001:0590c15": "前。以簫披藂。一一悉除朽心。全無所有。異之而還。後",
    "X87n1638_001:0590c16": "遊獵次。謂前藂放光不異。心生奇念。取朽木心。置株",
    "X87n1638_001:0590c17": "杌上而還。途中遭虎群。馳馬追之。驅射弦斷。探弦袋",
    "X87n1638_001:0590c18": "亦無替弦。猛虎還向。恐怖遁去。馬蹶而落。自謂破嚙。",
    "X87n1638_001:0590c19": "失神如夢。見似沙門人。來追猛虎等。問。汝誰。答曰。吾",
    "X87n1638_001:0590c20": "是地藏菩薩。云於藂中見朽木。即吾身也。曾祖父於",
    "X87n1638_001:0590c21": "斯地。建立寺造我像。寺已破壞。我像朽損。唯有木心。",
    "X87n1638_001:0590c22": "孫形胤故。見我光明。故今救汝。云云。良覺。見馬傍嘶",
    "X87n1638_001:0590c23": "而立。猛虎不知走去處。悔責。於前放光所建精舍。朽",
    "X87n1638_001:0590c24": "木粘泥。造地藏菩薩像。正奉法。再續法灯。即慧日精",
    "X87n1638_001:0591a01": "舍是也。法尚七十八。其年二月廿四日。造同伴曰。地",
    "X87n1638_001:0591a02": "藏菩薩。來至我舍。告曰。汝慈氏如來三會說法中。第",
    "X87n1638_001:0591a03": "二會得道人也。今日捨壽。即生忉利天。我白大士。天",
    "X87n1638_001:0591a04": "上是五欲境界。快樂無比。迷失菩提心。又欲期後佛。",
    "X87n1638_001:0591a05": "時仍是久。唯願往生西方安樂世界。菩薩言。此亦隨",
    "X87n1638_001:0591a06": "所願。若欲生淨土。當念阿彌陀佛。一日一夜。專心念",
    "X87n1638_001:0591a07": "佛。即往生。聞此至告。從昨日。專念西方佛。只今往生",
    "X87n1638_001:0591a08": "淨土。言已。合掌向西方率。見者皆謂。地藏菩薩。放光",
    "X87n1638_001:0591a09": "還淨土希瑞也。但見者。十人二三也而已。",
    "X87n1638_001:0591a10": "陳都陳氏女為救母造地藏像感通記第十",
    "X87n1638_001:0591a11": "二",
    "X87n1638_001:0591a12": "相傳曰。陳都都督有少女。姓陳。(失名)少喪其母。晝夜",
    "X87n1638_001:0591a13": "戀慕未見。都督初誘。吾亦汝親。母雖亡。父既存。何飲",
    "X87n1638_001:0591a14": "食不通欲取死。汝若思慕亡母。須造地藏菩薩。祈誓",
    "X87n1638_001:0591a15": "救苦。即捨錢五百文。雇工匠奉刻彫三尺像。迎父家",
    "X87n1638_001:0591a16": "中。白父言。唯安置母臥處。若欲見母。即見此像。父生",
    "X87n1638_001:0591a17": "哀愍。捨寢屋置其尊像。女晝夜禮拜供養。祈誓母救",
    "X87n1638_001:0591a18": "苦。夢見若沙門。告陳氏曰。汝母在焦熱地獄中。吾為",
    "X87n1638_001:0591a19": "女身。父名尸羅善現。母號悅帝利。尋其母生處。見其",
    "X87n1638_001:0591a20": "受苦。發菩提心助眾生。感汝至孝心。我身入地獄。放",
    "X87n1638_001:0591a21": "光說法。汝母苦免。生忉利天。陳氏女。見沙門衣裳焦",
    "X87n1638_001:0591a22": "損。即問所由。沙門曰。入地獄時。當猛火炎爾而已。寤",
    "X87n1638_001:0591a23": "悲喜。眾人集見像衣裳。色變如燒焦者。家內眾人。皆",
    "X87n1638_001:0591a24": "謂希有事。聞者多摸寫其像。擬父母救苦矣。",
    "X87n1638_001:0591b01": "楊州女張氏依母造地藏菩薩救苦記第十",
    "X87n1638_001:0591b02": "三",
    "X87n1638_001:0591b03": "張氏。是楊州刺史張健信之嫡女也。其母亡。後夢示",
    "X87n1638_001:0591b04": "張氏。吾為育爾。恣貪欲。而憍慢素甚。因之感斯餓鬼",
    "X87n1638_001:0591b05": "報。苦不可堪忍。汝將之。女即問苦相。母曰。吾為鬼子。",
    "X87n1638_001:0591b06": "日夜死生。所以者何。餓鬼報多者食己子。隨生而食。",
    "X87n1638_001:0591b07": "不知死死生。見其生母。如見大惡鬼。但人間一月中",
    "X87n1638_001:0591b08": "一日。不能食吾。所謂月二十四日晨朝。有僧入城中。",
    "X87n1638_001:0591b09": "施食飽足。自餘日。不可免此苦。其時沙門唱此言。我",
    "X87n1638_001:0591b10": "是地藏薩埵。今入餓鬼城。能施大安樂。汝等當發菩",
    "X87n1638_001:0591b11": "提心。(文)雖聞此言。業報所縳故。不能發心。唯一日中。",
    "X87n1638_001:0591b12": "無有飽食。(云云)汝欲□救斯苦。須造地藏菩薩像。母",
    "X87n1638_001:0591b13": "示告此事。夢速覺畢。張氏。盡母財產。造等身地藏像。",
    "X87n1638_001:0591b14": "後夢見母。身形放光明。住虗空中。告曰。我汝修善功",
    "X87n1638_001:0591b15": "力。速生天上。汝敬心禮供具。其像。同在慈氏菩薩處。",
    "X87n1638_001:0591b16": "俱將同見佛聞法。寤後。感悲甚。聞者。來供其像。各蒙",
    "X87n1638_001:0591b17": "益乎。",
    "X87n1638_001:0591b18": "路州刺史居通畫地藏感應記第十四",
    "X87n1638_001:0591b19": "　付得雪中道事　付免鬼難事",
    "X87n1638_001:0591b20": "路州刺史康居通。素信心貞良。多歲奉事地藏菩薩。",
    "X87n1638_001:0591b21": "更發心圖畫尊像。未滿眾彩。光明然。通彌信心隆盛。",
    "X87n1638_001:0591b22": "亦夢見兩騎官兵追。通時不能迯。恐怖而立。官兵下",
    "X87n1638_001:0591b23": "馬。問通曰。吾等一誤云。爾。地藏菩薩檀越也。我王。於",
    "X87n1638_001:0591b24": "地藏菩薩檀越。雖有重過不陷之。言已隱。寤。彌厚信",
    "X87n1638_001:0591c01": "禮供。僖宗皇帝廣明元年。惡鬼亂起。國中病死成岳。",
    "X87n1638_001:0591c02": "通。夢青鬼百千。從儻過其門云。此家。是地藏菩薩室。",
    "X87n1638_001:0591c03": "吾等從屬。不可入門去。寤。甚歡喜。共令一家男女免",
    "X87n1638_001:0591c04": "鬼難。中和年。觸緣趣遼遠。路遭大雪失途。念地藏菩",
    "X87n1638_001:0591c05": "薩。粵見鸚鵡在雪上而跳去。異之追行。不久得正路。",
    "X87n1638_001:0591c06": "此立菩薩感應觀。光啟中。通八十七。患微疾。祈精誠",
    "X87n1638_001:0591c07": "除愈。夢感小僧曰。汝殺青雀墮地獄。今令償彼業。只",
    "X87n1638_001:0591c08": "忍之一兩日許。明後日。方生淨土。莫恨我。夢寤畢。歡",
    "X87n1638_001:0591c09": "喜禮拜。至于斯日。病既除差。正念而卒。云云。",
    "X87n1638_001:0591c10": "雍州別駕健渴造地藏三寸栴檀像靈異記",
    "X87n1638_001:0591c11": "第十五",
    "X87n1638_001:0591c12": "別駕健渴者。信心清淨。奉法為旨。內飢日。問僧。在家",
    "X87n1638_001:0591c13": "居士。將事何佛菩薩。願二世利。諸僧異說。奉觀音。是",
    "X87n1638_001:0591c14": "娑婆施無畏者故。或說。奉藥師佛。有利像法願故。或",
    "X87n1638_001:0591c15": "說。奉彌勒。當奉導師故。或說。事地藏。受佛勅故。得事",
    "X87n1638_001:0591c16": "地藏。心甘示之。既佛勅。豈捨我等。即求栴檀木。造三",
    "X87n1638_001:0591c17": "寸像。籠髻中。行住坐臥。稱念名號。莊宗皇天成中。無",
    "X87n1638_001:0591c18": "奈何事。天下兵亂。健渴為賊兵被圍。不知迯去。受死",
    "X87n1638_001:0591c19": "在須臾。一念所持像。大將寄騎。合刃驚惶。告伴曰。昔",
    "X87n1638_001:0591c20": "所圖即地藏菩薩。豈誤破賢聖。即捨去。健渴謂希有。",
    "X87n1638_001:0591c21": "兵亂靜後。問諸僧。語此因緣。聞者歎異之。長興年。赴",
    "X87n1638_001:0591c22": "任時。怨家聞之。欲加刑害。在要路待之。怨家只見沙",
    "X87n1638_001:0591c23": "門往過。都不見渴。後聞已過。悔謝解怨心。又途中夜",
    "X87n1638_001:0591c24": "宿。天太雨。行燈火都滅。髻中像。放光照宿如日。忽有",
    "X87n1638_001:0592a01": "音如幼人。曰早去早去。即驚異之。以光為前導去宿。",
    "X87n1638_001:0592a02": "明日大水洪起。宿所是水底。不知幾深淵。自謂。地藏",
    "X87n1638_001:0592a03": "菩薩救護。行年七十八方死。即清泰二年。臨終之時。",
    "X87n1638_001:0592a04": "髻中像放光明。白念佛合掌取死。其光明。暫時指天",
    "X87n1638_001:0592a05": "而昇。人皆謂。光送健渴。定生天而已。",
    "X87n1638_001:0592a06": "長安都督崔李係地藏感應記第十六",
    "X87n1638_001:0592a07": "崔李係者。長安都督。崔尚書隆弟。王開富二年渴死。",
    "X87n1638_001:0592a08": "經二日還蘇。說冥途事曰。吾始死之時。有兩官人。扶",
    "X87n1638_001:0592a09": "腋而去。又見白馬兵史駈至。不知行幾計里。知到東",
    "X87n1638_001:0592a10": "北大城。向黑門南入見東方。向黑門西入見南門。向",
    "X87n1638_001:0592a11": "黑門北入。見有瓦屋十有餘。一一有十間餘。於中。數",
    "X87n1638_001:0592a12": "千椽彩。官人帽冠種種。皆黑色也。瓦屋左右邊。有史",
    "X87n1638_001:0592a13": "錄三十餘。皆曰。我是府君。又西南五十餘步。有史五",
    "X87n1638_001:0592a14": "十餘。李係。進初府君前。府君問曰。汝所奉事。係答曰。",
    "X87n1638_001:0592a15": "吾奉事地藏菩薩。供養諸沙門。府君又曰。汝既奉大",
    "X87n1638_001:0592a16": "聖。是則天福也。諸人問小史曰。此人命盡耶。府君。即",
    "X87n1638_001:0592a17": "取一卷書文字小。自讀此書。告係曰。卿命未盡。地藏",
    "X87n1638_001:0592a18": "菩薩救護。又呼小史曰。汝等。何相奪佛家人命。便責",
    "X87n1638_001:0592a19": "白馬史。著柱處罸一日。復問。卿獨欲皈不。曰欲歸。府",
    "X87n1638_001:0592a20": "君曰。卿欲見地獄。係答曰。欲見之。府君。指馬一疋及",
    "X87n1638_001:0592a21": "史官三人。從東北出。而五六里許。見一大鐵城。方數",
    "X87n1638_001:0592a22": "十里。有一鐵屋。其中充滿鐵湯炎火。次巡撿一瓦屋。",
    "X87n1638_001:0592a23": "以鐵為門扉。冥官開鐵扉。而令見之。鄉看之。吾祖父",
    "X87n1638_001:0592a24": "祖等。皆在斯城中。悉扭械枷鎻。被繫縛其身。而猛火",
    "X87n1638_001:0592b01": "纏其身。焦爛身體。鄉見係流淚曰。汝當救吾。係曰。當",
    "X87n1638_001:0592b02": "念地藏菩薩。前行見一城。其中有熱鐵床座臥所。昔",
    "X87n1638_001:0592b03": "所見沙門。坐其身體如炭。猛火洞然。問。阿師修梵行。",
    "X87n1638_001:0592b04": "今何如此。沙門答曰。我等為名聞利養。而修梵行。內",
    "X87n1638_001:0592b05": "心外行。更以不相應故。昔所受臥具床座等。變為大",
    "X87n1638_001:0592b06": "苦具。衣服飲食等。變為鐵衣銅湯。檀越當救我等。曰",
    "X87n1638_001:0592b07": "阿師當念地藏菩薩。凡見數十地獄。各有楚毒。各各",
    "X87n1638_001:0592b08": "罪人滿其中。是皆人中所見人也。又前進赤砂。有刃",
    "X87n1638_001:0592b09": "釰樹融銅柱。百千罪人。在上禮柱。皆見係流淚。卿當",
    "X87n1638_001:0592b10": "救我等。曰須常念地藏菩薩。如是黃沙白沙焦沙等",
    "X87n1638_001:0592b11": "七獄。皆同上所見。於是便還。係見綠瓦沙屋。玲瓏峙",
    "X87n1638_001:0592b12": "七八寸梁寶。便道左右寶樹。眾果雜雜。即問二人史",
    "X87n1638_001:0592b13": "官。曰地藏菩薩弟子。奉事檀越中。重畫像者。多生淨",
    "X87n1638_001:0592b14": "土。或生兜率天。各隨其所願。不信圖而事者。多住此",
    "X87n1638_001:0592b15": "處。又係前進。見大城中大寶殿。百千萬億男女。遊戲",
    "X87n1638_001:0592b16": "其中。又見父母六親等。歡喜問訊。諸男女言。前在地",
    "X87n1638_001:0592b17": "獄中。因卿教念地藏菩薩。而捨苦生此大殿中。父母",
    "X87n1638_001:0592b18": "兄弟六親歡喜語余曰。卿恩澤。感地藏菩薩化。而離",
    "X87n1638_001:0592b19": "苦生彼處。又問曰。是何處。答曰。名福舍。壽命長遠離",
    "X87n1638_001:0592b20": "眾苦。雖生此中。必遇彌勒三會。盡諸苦際。係問曰。何",
    "X87n1638_001:0592b21": "設士。曰昔地藏菩薩在世時。受如來付屬。白佛言。四",
    "X87n1638_001:0592b22": "部弟子。必定令不墮惡道。彌勒出世。二佛中間。五十",
    "X87n1638_001:0592b23": "六億七千萬歲內。若願生淨土及第四天者。福少者。",
    "X87n1638_001:0592b24": "皆就此福舍。不還惡趣。使待後佛而已。還至府君前。",
    "X87n1638_001:0592c01": "即遣前二人。送皈得蘇。聞之。因畫像人頗多矣。",
    "X87n1638_001:0592c02": "益州刺史郭徐安發心造地藏像感應記第",
    "X87n1638_001:0592c03": "十七",
    "X87n1638_001:0592c04": "大漢。益州刺史郭徐安。心生不信。偏重老子。乾祐三",
    "X87n1638_001:0592c05": "年閏五月中旬。天熱得纏病。百術醫療。間方不免。其",
    "X87n1638_001:0592c06": "妻。是奉佛家。問歡喜天。言可發願。一日中造地藏菩",
    "X87n1638_001:0592c07": "薩病免。忽遂不可緩漫。安臥病床。尚心不信曰。須發",
    "X87n1638_001:0592c08": "其願。若有感通即信之。一日之中。忽悶絕畢。即其婦",
    "X87n1638_001:0592c09": "妻。仰天啼哭。淚萬行。碎心肝。祈諸天於蘇生。傍不信",
    "X87n1638_001:0592c10": "者。增誹謗邪見。心偏重者。皆謂。未皈地藏過失。經三",
    "X87n1638_001:0592c11": "三時醒悟得。投身大地。求利刀欲切舌根。見者謂狂",
    "X87n1638_001:0592c12": "亂。其妻安慰之方靜。汝是大善知識。能延我命。能除",
    "X87n1638_001:0592c13": "地獄苦。能授天樂。能示解脫道。妻曰。乞語始末。安起",
    "X87n1638_001:0592c14": "居泣淚。告曰。我纏得琰王使。其數七八人許。各苾司",
    "X87n1638_001:0592c15": "祿神。皆乘青馬。蹄疾如風。二人持弓箭。二人持劍。二",
    "X87n1638_001:0592c16": "人持棒。一人持羂。驅我向東北。至大城門。城內側百",
    "X87n1638_001:0592c17": "千萬人。侍立左右。司祿下馬。以問王者。王曰。少祿。何",
    "X87n1638_001:0592c18": "故未畢善願者駈追。而瞋怒。罸以鐵杖。司祿大呌。身",
    "X87n1638_001:0592c19": "服血穢。王出門。告安曰。公依婦恩。發願造大王像。我",
    "X87n1638_001:0592c20": "是王處實身。為令眾生償罪業。現焰王。實是法王。若",
    "X87n1638_001:0592c21": "有眾生。皈依地藏。滿足所求。我為信心。不陰本身。公",
    "X87n1638_001:0592c22": "急還人間。畢其願。王即還之。今得醒悟。我內心不信。",
    "X87n1638_001:0592c23": "謗大聖舌。切欲懺悔。妻曰。切舌非懺。如倒大地。還從",
    "X87n1638_001:0592c24": "地起。公歸地藏菩薩懺悔。即隨妻言。一日造像悔前",
    "X87n1638_001:0593a01": "愆。每齊日。禮供為家業。凡勸勤得貴賤。令事地藏薩",
    "X87n1638_001:0593a02": "埵矣。",
    "X87n1638_001:0593a03": "大周尚書伯悅為妻造地藏菩薩感通記第",
    "X87n1638_001:0593a04": "十八",
    "X87n1638_001:0593a05": "大周仲久武時。朝奉大夫行尚書賜紫金魚袋臣伯",
    "X87n1638_001:0593a06": "悅。素信三寶。其婦產死。哀哭為修追福。造地藏菩薩",
    "X87n1638_001:0593a07": "像。等婦人身。設齊會禮供。盡忠誠。伯悅夢見婦人。衣",
    "X87n1638_001:0593a08": "裳鮮潔感光德偷。對悅語曰。唔吾往常為人妻。而不",
    "X87n1638_001:0593a09": "生其子。其父常歎無兒。吾許便教卿婬。未久身妊。其",
    "X87n1638_001:0593a10": "夫。愛敬新婦。予生異念。成親友想。好食和毒藥。母子",
    "X87n1638_001:0593a11": "共令殺去。以是因故墮無間。六劫還生人間。為產死。",
    "X87n1638_001:0593a12": "五十七返。世世常以公為夫。受此大苦。今公為吾造",
    "X87n1638_001:0593a13": "聖像。修追善。其業已滅。而生忉利天。威光勝舊。生天",
    "X87n1638_001:0593a14": "為配偶。後永不受女身。彼天中善法堂。至每月二十",
    "X87n1638_001:0593a15": "四日。一三千世界化身地藏。無量無邊。集會其中。徧",
    "X87n1638_001:0593a16": "滿無憂樹下。說法利生。皆金色僧形也。一時為我說",
    "X87n1638_001:0593a17": "法。告曰。汝等夫婦造之。即法修行。得脫苦趣。在天上",
    "X87n1638_001:0593a18": "故生善心。都不起邪心。寤悲喜交集。奉道事將聖而",
    "X87n1638_001:0593a19": "已。",
    "X87n1638_001:0593a20": "大漢京師惠進誦法華經感地藏記第十九",
    "X87n1638_001:0593a21": "釋惠進者。洛陽人。若少出家。求法於異域。傳道於顯",
    "X87n1638_001:0593a22": "密。就中法華一部。文義窮妙。晝夜暗誦。未曾怠廢部",
    "X87n1638_001:0593a23": "違。敬以為師。舉世稱法師。大周顯德中。有一沙彌。自",
    "X87n1638_001:0593a24": "西域人。師事惠進。三年如無價駄婆。進異之。許欲授",
    "X87n1638_001:0593b01": "具足戒。沙彌白言。吾敬誦法華人。發給仕願。不可作",
    "X87n1638_001:0593b02": "大僧。進後廢誦業。就于胎藏大教王。沙彌白師。我還",
    "X87n1638_001:0593b03": "本土。師既改轍。非吾所樂。即失所在。不知往何方。進",
    "X87n1638_001:0593b04": "情謂。廢誦所致。沙彌短慮。崇重誦業。今既改轍。壯修",
    "X87n1638_001:0593b05": "秘密。得鑄類乎。思惟是事夜臥。夢見沙彌。是地藏菩",
    "X87n1638_001:0593b06": "薩。放光照惠。心驚惶。合掌悔謝。菩薩語進曰。我有大",
    "X87n1638_001:0593b07": "悲闡提願。受佛付屬。住持遺教。導利群徒。大師釋尊。",
    "X87n1638_001:0593b08": "昔在鷲峯。八箇年說法華經。我為守。藥王等二萬菩",
    "X87n1638_001:0593b09": "薩。俱命之教。面受勸持。付屬誠諦。勅濁世中。暫持最",
    "X87n1638_001:0593b10": "難。師誦業清高。我隨為無價奴。師廢業。捨離之。進流",
    "X87n1638_001:0593b11": "淚懺悔。復白言。吾離生死不。曰於諸過去佛。現在或",
    "X87n1638_001:0593b12": "滅後。若聞法華經。皆已成佛道。唯有心清濁。遲速不",
    "X87n1638_001:0593b13": "同。言已。忽然不現。夢寤而懺悔。復本業而已。",
    "X87n1638_001:0593b14": "華州伯父家少女感地藏化記第二十",
    "X87n1638_001:0593b15": "大周葦州鄧伯父家。有少女。(失姓名)其母早亡。為伯家",
    "X87n1638_001:0593b16": "養育。晝夜戀母顏。問沙門。妾何再得見母顏。沙門曰。",
    "X87n1638_001:0593b17": "地藏菩薩。有本願哀悲。至心稱念。得見之。女晝夜念",
    "X87n1638_001:0593b18": "名。後對沙門語曰。妾依師恩。再見悲顏。即調衣裳一",
    "X87n1638_001:0593b19": "領。奉施之。沙門具問其始終。女曰。妾夢在沙門背上。",
    "X87n1638_001:0593b20": "昇天上。見四十九重摩尼寶殿。天人充滿其中。妾母",
    "X87n1638_001:0593b21": "在外部眾。往詣其處。禮拜問訊。母曰。汝念地藏菩薩。",
    "X87n1638_001:0593b22": "送我於此天。再見汝。是聖身所設。即寤。在伯父家中。",
    "X87n1638_001:0593b23": "心生不可思議念。感應道交。事在師恩也。沙門生隨",
    "X87n1638_001:0593b24": "喜心。自非信深。不可有此感化矣。予親聞之。右筆而",
    "X87n1638_001:0593c01": "記矣。",
    "X87n1638_001:0593c02": "荊州雁雄依先祖奉法皈依地藏功德免地",
    "X87n1638_001:0593c03": "獄苦記第廿一",
    "X87n1638_001:0593c04": "荊州有士。以鴈獵為業。舉世立名為鴈雄。行年五十",
    "X87n1638_001:0593c05": "一。惱瘴痛方死。妻子捨塚間。虎狼食之。三日方蘇。到",
    "X87n1638_001:0593c06": "舊室。妻驚怖。謂狂鬼變。雄具語蘇由曰。吾死得火車",
    "X87n1638_001:0593c07": "迎。在車為猛火被燒。有一沙門。以水灌車上。火滅身",
    "X87n1638_001:0593c08": "凉。即生希有念。到王所。有百千萬猪羊雞雉等禽獸。",
    "X87n1638_001:0593c09": "白王。吾等非彼奪報命哉。乞對雁雄。王曰。汝等致此",
    "X87n1638_001:0593c10": "訴。雁雄定是惡人。先祖奉法。皈依地藏菩薩。以彼孫",
    "X87n1638_001:0593c11": "胤。大聖救免火車苦。雄見庭鳥獸。念地藏。忽變為人",
    "X87n1638_001:0593c12": "形。王即放吾。是故蘇來。更捨家發心自稱佛奴。遊行",
    "X87n1638_001:0593c13": "人間。勸令皈地藏菩薩而已矣。",
    "X87n1638_001:0593c14": "童子以爪甲畫地藏延命記第二十二",
    "X87n1638_001:0593c15": "大宋開寶寺釋惠溫。有童子。不知姓名。歲十四。相者",
    "X87n1638_001:0593c16": "(學占相人也)健真。見彼童子曰。此子。壽命最短。所殘命只",
    "X87n1638_001:0593c17": "一月而已。師聞健真之說。放童子還親家。時大雨降。",
    "X87n1638_001:0593c18": "往還不通。投宿畫師屋。見圖地藏菩薩像。自以爪甲。",
    "X87n1638_001:0593c19": "學彼畫圖書壁上。天晴雨盡還家。月餘之後。復到開",
    "X87n1638_001:0593c20": "寶寺。惠溫歡喜。謂健真所說空。即召真。令見童子。此",
    "X87n1638_001:0593c21": "兒延命。將五十秊。實不識所由。童子自語。吾以爪甲",
    "X87n1638_001:0593c22": "畫地藏像。其夜有僧。交臥言談。汝五十五十。如此再",
    "X87n1638_001:0593c23": "三唱。除此外。無餘修善事。師及相者。嘆曰。聖力不思",
    "X87n1638_001:0593c24": "議。後童子出家具戒。惠藏法師是也矣。",
    "X87n1638_001:0594a01": "陳留郡貧女念地藏尊得富貴記第二十三",
    "X87n1638_001:0594a02": "太宋陳留郡有貧女。家貧傭力。復念地藏菩薩像多",
    "X87n1638_001:0594a03": "年。自量餘業。晝夜願善本。心事不諧。豈果所願。開寶",
    "X87n1638_001:0594a04": "五年閏二月廿四日齋時。見家內細蟻甚多。恐蹈殺。",
    "X87n1638_001:0594a05": "敢不入室內間。而見諸蟻相。皆金色粟。異之。尔鄰家",
    "X87n1638_001:0594a06": "男女。令見其蟻子。皆莫不戴子。見人皆怪之。經一日",
    "X87n1638_001:0594a07": "一夜悉散隱。女入內。見於臥茵上。蟻子成沙金。集滿",
    "X87n1638_001:0594a08": "三斗。純是真金也。貴賤聞者異之。敢以非法不取之。",
    "X87n1638_001:0594a09": "□正買之。女賣之。忽得富貴。彌厚信心。聖像安置臥",
    "X87n1638_001:0594a10": "處。捨家為寺。郡主喪妻。後此女為妻。重之如神。當知。",
    "X87n1638_001:0594a11": "此女念力強盛。信心堅固故。現感聖應而已。",
    "X87n1638_001:0594a12": "宋遼城地藏瑞應之記第二十四",
    "X87n1638_001:0594a13": "遼城鄉里。昔一千餘家。近代將滿二千餘家。素奉大",
    "X87n1638_001:0594a14": "法。兼信觀音地藏。歸僧尼。偏重觀音經十輪經。有古",
    "X87n1638_001:0594a15": "伽藍。三間四面也。青瓦葺堂。左右安觀音地藏兩尊。",
    "X87n1638_001:0594a16": "軀身長七尺五寸。中尖安阿彌陀佛像。一丈六尺。皆",
    "X87n1638_001:0594a17": "靈瑞感通像也。昔留鄧度所作也。大宗太平興國中。",
    "X87n1638_001:0594a18": "疾疫流行。編戶夭亡者多。王致祈禱於地藏菩薩像。",
    "X87n1638_001:0594a19": "速放光照鄉里。皆得平愈。夭亡者。急還生活蘇。時有",
    "X87n1638_001:0594a20": "一神女。不信佛法。病死。一日方蘇。詣精舍中。禮地藏",
    "X87n1638_001:0594a21": "尊像。泣求出家。仁怪異。問其所以。神女語曰。吾為惡",
    "X87n1638_001:0594a22": "鬼被縛。雖呼所事神等。神見惡鬼。恐沙門感。神捨吾",
    "X87n1638_001:0594a23": "去。時沙門告曰。汝愚癡女。憑神道不信佛法。今見來",
    "X87n1638_001:0594a24": "救。去不見。曰我是大寺地藏菩薩也。依城主請。救汝",
    "X87n1638_001:0594b01": "愚女。而授生命。建我寺鄉里。宜防護之。吾為誡惡心。",
    "X87n1638_001:0594b02": "不制鬼。鬼者。即爾自業。非他所作。已見聞斯事。再得",
    "X87n1638_001:0594b03": "生活。改元邪心。請出家而歸我。聞者隨喜。諸僧許教",
    "X87n1638_001:0594b04": "成尼而已。",
    "X87n1638_001:0594b05": "千福寺地藏形像感通之記第二十五",
    "X87n1638_001:0594b06": "千福寺內東北角。有地藏聖像。高一尺六寸。不知誰",
    "X87n1638_001:0594b07": "所作。何時代出像。雖然。相傳靈異揭焉也。投宿禮懺",
    "X87n1638_001:0594b08": "必通感。時有一居士。行秊三十七。都無一齒。歎到像",
    "X87n1638_001:0594b09": "前。斷食潔齊祈請。夜半感夢。小像來摩頂。語我身輕",
    "X87n1638_001:0594b10": "安。寤。即生三十八齒。見聞靈異輩。摸寫斯設禮者。皆",
    "X87n1638_001:0594b11": "得感通。世以知之。不能煩記之。",
    "X87n1638_001:0594b12": "并州大原尼智藏畫地藏感應記第二十六",
    "X87n1638_001:0594b13": "大原尼智藏。特事地藏菩薩。欣求西方淨土。捨錢二",
    "X87n1638_001:0594b14": "百文。畫阿彌陀像。左右脇士。地藏觀音二體。安置房",
    "X87n1638_001:0594b15": "舍。信心禮供。太平興國五年庚辰。大風吹破人屋。尼",
    "X87n1638_001:0594b16": "之屋舍。同壞畢。明日尋像所在。都失之。心生憂惱。祈",
    "X87n1638_001:0594b17": "念地藏菩薩。至日面瞻仰虗空。遙見一物。飄颻在虗",
    "X87n1638_001:0594b18": "空。數數放光如電。一時計下地。即所求像也。歡喜。如",
    "X87n1638_001:0594b19": "舊安置屋內。七秊二月二十三日。語朋友曰。地藏菩",
    "X87n1638_001:0594b20": "薩。導吾於淨土。明日決定可終。燒香散花。唱三尊名",
    "X87n1638_001:0594b21": "號。各一百八返。端坐合掌。向西方卒矣。",
    "X87n1638_001:0594b22": "海陵縣童子戲沙畫地藏感通記第二十七",
    "X87n1638_001:0594b23": "海陵縣諸兒。戲沙畫地藏菩薩像。俄聞雷聲。而皆各",
    "X87n1638_001:0594b24": "生怖惶逃走。如隨風雲。散在萬方。皆值夭。時一沙門",
    "X87n1638_001:0594c01": "出來濟之。或沉。沙門信手助彼兒。或在倒地子。僧信",
    "X87n1638_001:0594c02": "手援而負之。或在呌吞聲者。懷含暖言。畫師兒。惶走",
    "X87n1638_001:0594c03": "入海中。有一僧。助持吾安岸頭。求飲食養之。昨日授",
    "X87n1638_001:0594c04": "玉。即開掌見之。其珠似水晶。大如蓮子。父取之还家。",
    "X87n1638_001:0594c05": "為兒造地藏菩薩像。件珠。置像掌中。彼兒長大。後甚",
    "X87n1638_001:0594c06": "以富貴也而已。",
    "X87n1638_001:0594c07": "金城瓦官寺西壁畫地藏靈化記第二十八",
    "X87n1638_001:0594c08": "瓦官寺內西壁。畫地藏菩薩聖像。貌如中老比丘。納",
    "X87n1638_001:0594c09": "衣文彩鮮潔。每日夜五更初放光明。見之者。十而一",
    "X87n1638_001:0594c10": "二。近代天竺沙門華天。頗神異。祈請像感。具見光明。",
    "X87n1638_001:0594c11": "曰。此像。昔日隋國之智顗禪師。為救三塗眾生苦輪。",
    "X87n1638_001:0594c12": "所圖畫色像。然放光明。照六道之中。見像及顗。遊三",
    "X87n1638_001:0594c13": "惡趣。說法華經。救苦與樂。云云。聞此事後。禮拜供養",
    "X87n1638_001:0594c14": "者。頗多矣。",
    "X87n1638_001:0594c15": "清泰寺沙門知祐感應地藏記第二十九",
    "X87n1638_001:0594c16": "沙門智祐。是西印度人也。天福年中來至。而住清泰",
    "X87n1638_001:0594c17": "寺。所持像經中。有地藏菩薩變像。并本願功德經梵",
    "X87n1638_001:0594c18": "夾。其像相者。中央圓輪中。畫菩薩像。冠帽持寶錫。左",
    "X87n1638_001:0594c19": "右有十王像。各五人。左五者。一泰廣王。二初江王。三",
    "X87n1638_001:0594c20": "宗帝王。四五官王。五閻羅大王。右五者。一變成王。二",
    "X87n1638_001:0594c21": "太山王。三平等王。四都市王。五五道轉輪王。一一。各",
    "X87n1638_001:0594c22": "具司命司祿府君典官等。自說緣起曰。昔西印度有",
    "X87n1638_001:0594c23": "菩薩。慈悲救世。發大誓願。為救三塗受苦眾生。畫地",
    "X87n1638_001:0594c24": "藏像。往十王城。告勅之曰。我有願。能救三塗苦。今受",
    "X87n1638_001:0595a01": "請欲利益之。十王。合掌敬諾。以為左右布烈。白像言。",
    "X87n1638_001:0595a02": "一切眾生。皆屬大聖。任意欲化。我等為伴助聖化。爾",
    "X87n1638_001:0595a03": "時尊像微咲。善哉。眾生罪業。不久得輕微。即放大光",
    "X87n1638_001:0595a04": "明。照三途苦器。所照所照眾生。諸苦休息。此即度菩",
    "X87n1638_001:0595a05": "薩入利益眾生三昧。祈請大王。所與大利也。彼菩薩。",
    "X87n1638_001:0595a06": "自圖所見形。本像加十王等。此其靈像也。其本在西",
    "X87n1638_001:0595a07": "域。謹彼常二像也。予於流沙。遭妖媚鬼。祈念菩薩。捧",
    "X87n1638_001:0595a08": "鐵杖寧上追打媚。又夜中大雨時降。失火不知東西。",
    "X87n1638_001:0595a09": "猛獸哮吼。人馬共迷氣。此像。放光如晝。猛獸方靜。道",
    "X87n1638_001:0595a10": "通。又有大河半里計。水交流不知幾深。其水甚溺。置",
    "X87n1638_001:0595a11": "木葉。尚不能浮之。況船舶乎。念變像。忽見乘船。有沙",
    "X87n1638_001:0595a12": "門一人童子二人。而一童捧幡。一童棹船。沙門持梵",
    "X87n1638_001:0595a13": "夾。即渡我等。既到東岸。別而去時。沙門以梵夾置此。",
    "X87n1638_001:0595a14": "變像滅障不可議。此土道俗。可摸寫之。仍諸人競模。",
    "X87n1638_001:0595a15": "多感異。兩年之後。不知祐及像所在。人皆疑還印度。",
    "X87n1638_001:0595a16": "可祐是地藏化身也矣。",
    "X87n1638_001:0595a17": "顯德寺釋道真造地藏像感應記第三十",
    "X87n1638_001:0595a18": "釋道真。宗密教。常供冥道祈福。隆興年中。誓造阿彌",
    "X87n1638_001:0595a19": "陀。并觀音勢至地藏龍樹等像。忽夢見太山府君五",
    "X87n1638_001:0595a20": "道大神等。似憂愁貌。語真曰。師雖供養我等後憂惱。",
    "X87n1638_001:0595a21": "真問曰。何故爾耶。冥官答曰。莫作觀音地藏像。人中",
    "X87n1638_001:0595a22": "造此二菩薩像。汝眾生。不來至吾所。三惡道空荒。吾",
    "X87n1638_001:0595a23": "等可無所官。是故憂惱而已。寤。止冥道供行。偏造像",
    "X87n1638_001:0595a24": "禮供。其像見現存矣。",
    "X87n1638_001:0595b01": "明州捕魚人感地藏記第三十一",
    "X87n1638_001:0595b02": "明州捕魚人。(失姓名)魚網下海捕魚。網中得像。故形似",
    "X87n1638_001:0595b03": "比丘。不可□所由。捨之濵中。夜夢見僧形帶光明。語",
    "X87n1638_001:0595b04": "捕魚人曰。汝一何捨吾。漁人曰。阿師誰耶。我是地藏",
    "X87n1638_001:0595b05": "菩薩也。我久在大海中。救濟水生。其半分生天上。今",
    "X87n1638_001:0595b06": "莫汝等。捨身網中。寤。各悔過。而建立精舍。安置其像。",
    "X87n1638_001:0595b07": "然而漁人。于今崇之。利濟無極。普度一天而已矣。",
    "X87n1638_001:0595b08": "台州陳健為父母造地藏像感通記第三十",
    "X87n1638_001:0595b09": "二",
    "X87n1638_001:0595b10": "台州陳健。素端正。住至孝之心超倫。養二親建室。發",
    "X87n1638_001:0595b11": "心為父母造地藏觀音二像。各三尺。至乾德四年。身",
    "X87n1638_001:0595b12": "有微疾忽悶絕。父母啼哭。二時計速蘇。禮拜父母白",
    "X87n1638_001:0595b13": "言。而別父母。以不畢至孝思。忽到炎王廳前。見我所",
    "X87n1638_001:0595b14": "造像。住立廳中。其王問訊之。像及王。見我進至。從座",
    "X87n1638_001:0595b15": "起。向我嚮敬。異相跪地。亦王牽我手。二菩薩像扶持",
    "X87n1638_001:0595b16": "兩脇。而登廳中。依像發雅音。檀越至孝未了。大王放",
    "X87n1638_001:0595b17": "還人間。王白像言。命業盡。其父母人間命長一何。像",
    "X87n1638_001:0595b18": "曰。壽命無定。隨緣改轉。檀越修福業。如何不還。彼王",
    "X87n1638_001:0595b19": "撿一卷書曰。若人至孝。造像畫像者。其壽命長遠。可",
    "X87n1638_001:0595b20": "授與四十年延命於汝。於中。二十年盡至孝。二十年",
    "X87n1638_001:0595b21": "受孝子報。時有綠衣臣。披出書白王。健子。壽只十年。",
    "X87n1638_001:0595b22": "將受誰孝。王曰。法王無二言。須延于命。云云。我聞此",
    "X87n1638_001:0595b23": "言。即醒蘇。語之聞者。歎未曾有。健見存矣。",
    "X87n1638_001:0595b24": "余。素歸地藏尊。或尋其先跡。或諮詢口實。所得感",
    "X87n1638_001:0595c01": "應。記一百餘條。就中最勝者。三十餘條仵。恐奄然",
    "X87n1638_001:0595c02": "該慈。感應沉沒。疾出之直筆而誌。頗存大略而已。",
    "X87n1638_001:0595c03": "庶後有勝驗。得寄副於吾業。其餘不書者。誰知之",
    "X87n1638_001:0595c04": "乎耶。發誓願勵後信矣。",
    "X87n1638_001:0595c06": "地藏菩薩像靈驗記卷第一"
}