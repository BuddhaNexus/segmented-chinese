{
    "T01n0045_001:0831a05": "No. 45 [No. 26(71), cf. No. 1(7)]",
    "T01n0045_001:0831a06": "大正句王經卷上",
    "T01n0045_001:0831a08": "西天譯經三藏朝散大夫試光祿卿",
    "T01n0045_001:0831a09": "明教大師臣法賢奉　詔譯",
    "T01n0045_001:0831a10": "如是我聞：一時，尊者童子迦葉在憍薩羅國",
    "T01n0045_001:0831a11": "遊行，次第至於尸利沙大城之北，尸利沙林鹿",
    "T01n0045_001:0831a12": "野園中止住。是時有王名大正句，都尸利",
    "T01n0045_001:0831a13": "沙城。其王先來不信因果，每作是言：「無",
    "T01n0045_001:0831a14": "有來世，亦無有人，復無化生。」常起如是斷見。",
    "T01n0045_001:0831a15": "爾時，尸利沙大城中有大婆羅門及長者主",
    "T01n0045_001:0831a16": "等，互相謂曰：「云何此沙門童子迦葉，來至",
    "T01n0045_001:0831a17": "此城之北尸利沙林鹿野園中？」是時尊者迦",
    "T01n0045_001:0831a18": "葉於彼城中名稱普聞，而彼城中一切人民，",
    "T01n0045_001:0831a19": "素聞迦葉善說法要，常說種種深妙之義，",
    "T01n0045_001:0831a20": "已得無病常行頭陀，是即應供是大阿羅漢。",
    "T01n0045_001:0831a21": "今既來此，我等宜共往詣彼林禮覲供養。於",
    "T01n0045_001:0831a22": "是城中大婆羅門及長者等，咸出城北往詣",
    "T01n0045_001:0831a23": "尸利沙林鹿野園中，欲伸參問。",
    "T01n0045_001:0831a24": "爾時，大正句王在高樓上，遙見城中婆羅門",
    "T01n0045_001:0831a25": "長者等同共出城，行詣城北往尸利沙林鹿",
    "T01n0045_001:0831a26": "野園中。王既見已問侍臣曰：「云何城中婆羅",
    "T01n0045_001:0831a27": "門長者同共出城，詣尸利沙林鹿野園中？」侍",
    "T01n0045_001:0831a28": "臣白王：「有一沙門名童子迦葉，遊化至此大",
    "T01n0045_001:0831a29": "城之北尸利沙林鹿野園中而為止住。是故",
    "T01n0045_001:0831b01": "城中諸婆羅門及長者等，同共出城禮覲供",
    "T01n0045_001:0831b02": "養。」王聞所奏即謂侍臣：「汝可往彼宣告彼眾",
    "T01n0045_001:0831b03": "婆羅門及長者等，汝宜且止須臾小待，我今",
    "T01n0045_001:0831b04": "速至當與汝等同共往彼，禮覲沙門童子迦",
    "T01n0045_001:0831b05": "葉。何以故？如我意者，或恐汝等婆羅門長",
    "T01n0045_001:0831b06": "者，為彼沙門童子迦葉邪法引導，不依智識",
    "T01n0045_001:0831b07": "妄稱有人及有他世，復有化生。」時彼侍臣受",
    "T01n0045_001:0831b08": "王勅已，往婆羅門長者處宣示王勅，謂彼眾",
    "T01n0045_001:0831b09": "言：「正句大王宣告：『汝等且止須臾，我當速至",
    "T01n0045_001:0831b10": "與汝同往，禮覲沙門童子迦葉。』」人眾受勅不",
    "T01n0045_001:0831b11": "敢前進。爾時，侍臣傳王命已，復還王處而上",
    "T01n0045_001:0831b12": "奏言：「臣適奉命往婆羅門長者眾處具傳聖",
    "T01n0045_001:0831b13": "旨，令婆羅門與長者等且止須臾，王今速",
    "T01n0045_001:0831b14": "至，當與汝等同禮沙門童子迦葉。彼眾奉命",
    "T01n0045_001:0831b15": "已止不進。」時正句王嚴整車駕出於宮城，與",
    "T01n0045_001:0831b16": "婆羅門及長者眾同共往詣尸利沙林鹿野之",
    "T01n0045_001:0831b17": "園。王心憍慢，所乘車駕至不通處，方乃下車",
    "T01n0045_001:0831b18": "徒步而進，行至園中尊者住處。時正句王與",
    "T01n0045_001:0831b19": "婆羅門長者眾，等見於尊者童子迦葉，初未",
    "T01n0045_001:0831b20": "信重不甚恭肅。王與尊者互伸問訊退坐一",
    "T01n0045_001:0831b21": "面，時婆羅門長者眾等，見王如是亦微鄭重，",
    "T01n0045_001:0831b22": "咸共相與圍繞而住。",
    "T01n0045_001:0831b23": "爾時，大王即伸問言：「尊者迦葉！當聽我語。",
    "T01n0045_001:0831b24": "如我意者，無有來世復無有人亦無化生。我",
    "T01n0045_001:0831b25": "意如是，尊者云何？」迦葉答言：「王若樂聞如",
    "T01n0045_001:0831b26": "是正義，先當誠心諦信而住。」王即報言：「唯",
    "T01n0045_001:0831b27": "然受教。」",
    "T01n0045_001:0831b28": "爾時，迦葉告大王言：「王見日月為有無耶？此",
    "T01n0045_001:0831b29": "世來世於理顯然，不委大王，當云何見當云",
    "T01n0045_001:0831c01": "何聞？」王言：「迦葉！若此日月此世來世，如我",
    "T01n0045_001:0831c02": "見聞同於尊者。」迦葉復言：「如王所見，日月",
    "T01n0045_001:0831c03": "為有，來世亦然。大王！不應執如前見。」迦葉",
    "T01n0045_001:0831c04": "復言：「大王！如沙門婆羅門乃至應供、世間解",
    "T01n0045_001:0831c05": "等，須知定有若因若果此世來世，以智自通",
    "T01n0045_001:0831c06": "如實了知。大王！不應如前執於斷見。」",
    "T01n0045_001:0831c07": "爾時，大王迷執未省，謂迦葉言：「汝今云何作",
    "T01n0045_001:0831c08": "如是言？如我意者實無來世，而汝迦葉勿復",
    "T01n0045_001:0831c09": "強言。」",
    "T01n0045_001:0831c10": "復次，迦葉報大王言：「即今王身為有無耶？如",
    "T01n0045_001:0831c11": "王此身以為有者，云何斷見言無來世？當以",
    "T01n0045_001:0831c12": "何喻證於此理？」大王答言：「尊者迦葉！我今",
    "T01n0045_001:0831c13": "有喻證於此理，今身是有來世即無。」王言：「迦",
    "T01n0045_001:0831c14": "葉！如我親屬或染疾病，纏綿既久將趣命",
    "T01n0045_001:0831c15": "終，我時往彼問訊告言：『汝病深重定知不",
    "T01n0045_001:0831c16": "可，若是殞歿切有相囑。』我聞沙門及婆羅門",
    "T01n0045_001:0831c17": "先有是言：『若人破戒造惡業者，命終之後墮",
    "T01n0045_001:0831c18": "於地獄。』如沙門婆羅門等言若真實，汝等親",
    "T01n0045_001:0831c19": "屬命終之後必墮地獄。何以故？汝諸親屬破",
    "T01n0045_001:0831c20": "戒造罪，以此當知定落惡趣。若在惡趣當遣",
    "T01n0045_001:0831c21": "使來，或復自來告語於我：『今在地獄極受苦",
    "T01n0045_001:0831c22": "楚。』汝若來報我必往救。但有去人曾無來",
    "T01n0045_001:0831c23": "者。迦葉！如我之意，以此為喻，定無來世。」",
    "T01n0045_001:0831c24": "迦葉報言：「大王！此喻雖陳，未為正說。我今問",
    "T01n0045_001:0831c25": "王，譬如有人犯於王法，為巡守者執之，將至",
    "T01n0045_001:0831c26": "王所而白王言：『是人違犯如是之罪不敢隱",
    "T01n0045_001:0831c27": "覆。』王聞所奏即勅有司，令將罪人反縛兩手",
    "T01n0045_001:0831c28": "牢固其身，駈往四衢多人聚處，鳴鼓告示：『今",
    "T01n0045_001:0831c29": "此罪人犯如是法。』東西南北遍於城內咸使",
    "T01n0045_001:0832a01": "聞知，後將出城，依法處斷。有司奉命，即將",
    "T01n0045_001:0832a02": "罪人，反縛兩手牢固其身，駈往四衢多人聚",
    "T01n0045_001:0832a03": "處，鳴鼓告示：『今此罪人犯如是法。』東西南",
    "T01n0045_001:0832a04": "北遍於城內，准王宣命處處告示，仕庶知已",
    "T01n0045_001:0832a05": "駈領出城依法處斷。如此罪人，臨赴法時告",
    "T01n0045_001:0832a06": "監守言：『願垂哀愍放我少時，暫至家中辭別",
    "T01n0045_001:0832a07": "親屬。』大王！彼監守人，還敢暫放令歸家不？」",
    "T01n0045_001:0832a08": "王言：「不也。迦葉！設使此人種種哀切，彼監",
    "T01n0045_001:0832a09": "守人亦不敢放。何以故？王法所錄無容暫",
    "T01n0045_001:0832a10": "赦。」",
    "T01n0045_001:0832a11": "尊者迦葉復言：「大王！王諸親屬以罪業故，",
    "T01n0045_001:0832a12": "命終之後墮地獄中，以其罪業常受苦楚。是",
    "T01n0045_001:0832a13": "諸罪人告其獄卒，乞暫相放還歸人間，至於",
    "T01n0045_001:0832a14": "王所求王救苦。大王！是地獄卒還肯放不？」王",
    "T01n0045_001:0832a15": "言：「不也。」迦葉復言：「大王！義同世間無暫放",
    "T01n0045_001:0832a16": "理。大王！勿將此喻同於來世，執斷見者非為",
    "T01n0045_001:0832a17": "正理。是故當知，有今世者定有來世，乃至",
    "T01n0045_001:0832a18": "沙門婆羅門、應供、世間解，以智自通，了知真",
    "T01n0045_001:0832a19": "實，不應更執如前之見。」王復報言：「尊者迦",
    "T01n0045_001:0832a20": "葉！斯言非當我意未允，不應更言實有後",
    "T01n0045_001:0832a21": "世。」",
    "T01n0045_001:0832a22": "復次，迦葉報大王言：「王意如是，勿更有喻可",
    "T01n0045_001:0832a23": "為證耶？」王言：「迦葉！我今更有親屬之喻可",
    "T01n0045_001:0832a24": "以為證。迦葉！如我親屬染於重病，將其命斷",
    "T01n0045_001:0832a25": "還當付囑，告病人言：『我聞沙門及婆羅門常",
    "T01n0045_001:0832a26": "作是說：「若人持戒修諸善法，或有惠施三輪",
    "T01n0045_001:0832a27": "清淨，見他殊勝不生嫉意，是人命盡生於",
    "T01n0045_001:0832a28": "天界。」若彼沙門及婆羅門所言誠實，汝之命",
    "T01n0045_001:0832a29": "終必生天界。何以故？我觀於汝常具戒品及",
    "T01n0045_001:0832b01": "修善法，三輪清淨而行惠施，仍於他勝不生",
    "T01n0045_001:0832b02": "嫉意，以此當知定生天界。若得生天當遣使",
    "T01n0045_001:0832b03": "來，或復自來用報於我：「即今已得生於某天，",
    "T01n0045_001:0832b04": "受於快樂。」』迦葉！我諸親屬若實生天必來相",
    "T01n0045_001:0832b05": "報，云何親屬但見終歿無來報者？以此當知，",
    "T01n0045_001:0832b06": "定無來世。」迦葉告大王言：「我今亦欲重說譬",
    "T01n0045_001:0832b07": "喻，令王得見實有來世。大王！譬如穢坑臭",
    "T01n0045_001:0832b08": "不可近，時有一人悞墮其中，臭穢難堪方便",
    "T01n0045_001:0832b09": "得出；身既出已即用諸香煮水沐浴，復以塗",
    "T01n0045_001:0832b10": "香以塗其身，身既香潔，又以殊妙迦尸迦衣",
    "T01n0045_001:0832b11": "及珍寶花鬘莊嚴其身，住於家中受其快樂。",
    "T01n0045_001:0832b12": "大王！於意云何？如是之人還復樂入前穢坑",
    "T01n0045_001:0832b13": "不？」王言：「不也。迦葉！彼穢惡坑人非所樂。」迦",
    "T01n0045_001:0832b14": "葉復言：「大王！彼人生天亦復如是，既得生",
    "T01n0045_001:0832b15": "天，豈復更思還來人間？",
    "T01n0045_001:0832b16": "「復次，大王！人間百年等忉利天是一晝夜。大",
    "T01n0045_001:0832b17": "王親屬修諸善法，既生天界晝夜受樂，豈復",
    "T01n0045_001:0832b18": "更思還來報王，我生天界晝夜受樂。大王！汝",
    "T01n0045_001:0832b19": "與天人壽命長短為相等不？」王言：「不也。迦葉！」",
    "T01n0045_001:0832b20": "迦葉復言：「大王！天界人界本自懸隔，不應",
    "T01n0045_001:0832b21": "如愚顒望相報，然後方可信有後世。大王！",
    "T01n0045_001:0832b22": "彼沙門婆羅門、應供、世間解，乃至後世須知",
    "T01n0045_001:0832b23": "實有，可以自智如實了知，不應更作無後世",
    "T01n0045_001:0832b24": "見。」王報迦葉：「如尊者言亦未可信。何以故？",
    "T01n0045_001:0832b25": "所云人間百年等忉利天為一晝夜，有何人",
    "T01n0045_001:0832b26": "來告語於汝，人間百年等忉利天為一晝夜？」",
    "T01n0045_001:0832b27": "迦葉復言：「如王所見喻生盲人。何以故？生",
    "T01n0045_001:0832b28": "盲之人本自不見青黃赤白、細妙麤惡長短色",
    "T01n0045_001:0832b29": "相，便作是言：『本無如是青黃赤白、細妙麤惡",
    "T01n0045_001:0832c01": "長短色相。』又言：『我亦不知我亦不見。』是生",
    "T01n0045_001:0832c02": "盲人以己不見，便乃執云本無如是青黃赤",
    "T01n0045_001:0832c03": "白乃至長短色相。大王！勿同生盲執無色",
    "T01n0045_001:0832c04": "相。」王言：「迦葉！如我意者，而彼天界若實",
    "T01n0045_001:0832c05": "有者，我即言有，既實本無，云何令我說云實",
    "T01n0045_001:0832c06": "有？」復言：「迦葉！汝非善人。何以故？我見本正，",
    "T01n0045_001:0832c07": "云何喻我同彼生盲？迦葉！汝前所說生天等",
    "T01n0045_001:0832c08": "事，我實不信，若信此言，如食毒藥如刃臨",
    "T01n0045_001:0832c09": "身，如上山墜身自害其命。如是諸惡我皆遠",
    "T01n0045_001:0832c10": "離。」",
    "T01n0045_001:0832c11": "復次，迦葉報大王言：「我念往昔有婆羅門，家",
    "T01n0045_001:0832c12": "中巨富又乃耆年，唯有一子年纔十六，母即",
    "T01n0045_001:0832c13": "喪亡。彼婆羅門不能鰥獨遂再婚娶，未久之",
    "T01n0045_001:0832c14": "間妻乃有姙，妻未生產，其婆羅門尋亦命終。",
    "T01n0045_001:0832c15": "於是其子白繼母言：『家中財物金銀珍寶，乃",
    "T01n0045_001:0832c16": "至一切受用之具悉屬於我，更無別人分我",
    "T01n0045_001:0832c17": "財物。』時彼繼母聞子語已，即告子言：『我今",
    "T01n0045_001:0832c18": "所懷汝父遺體，待其長育與汝均分。』其子時",
    "T01n0045_001:0832c19": "復再言其事，母起思念：『此子年幼情性癡騃，",
    "T01n0045_001:0832c20": "雖與深言未能分曉。』又以貪惜欲疾㝃身，多",
    "T01n0045_001:0832c21": "設方便求於速產，日月未滿返損其孕。大王！",
    "T01n0045_001:0832c22": "彼之女人以貪嫉故返損其孕，大王！今者以",
    "T01n0045_001:0832c23": "愚癡故起於斷見。」王復報言：「迦葉尊者！莫",
    "T01n0045_001:0832c24": "如前言。持戒修善及行惠施，命終之後得生",
    "T01n0045_001:0832c25": "天上，壽命長遠常處快樂。我實不信。我今",
    "T01n0045_001:0832c26": "若信迦葉之語，是食毒藥是受刀劒，是墜高",
    "T01n0045_001:0832c27": "山自害其命。云何，迦葉！堅作是語？如我之",
    "T01n0045_001:0832c28": "意，定無有人，無有後世亦無化生。」",
    "T01n0045_001:0832c29": "復次，迦葉告大王言：「莫復有喻證於斯事？」王",
    "T01n0045_001:0833a01": "言：「迦葉！我復有喻證於斯事，知無有人無有",
    "T01n0045_001:0833a02": "後世亦無化生。迦葉！如我親屬或染重病，",
    "T01n0045_001:0833a03": "我即往彼安慰問訊，命未斷者還與我語說",
    "T01n0045_001:0833a04": "其苦惱，及命終已無有與我說苦惱者。以此",
    "T01n0045_001:0833a05": "可知，定無後世亦無化生。」迦葉告言：「我念往",
    "T01n0045_001:0833a06": "昔有一聚落，其中人民不識螺相，亦復未曾",
    "T01n0045_001:0833a07": "聞其螺聲。忽有一人從外而來，到彼聚落而",
    "T01n0045_001:0833a08": "便止住，是人常持一螺以為功業，每日執螺",
    "T01n0045_001:0833a09": "詣於聖像鳴螺供養，供養已訖復還住處。時",
    "T01n0045_001:0833a10": "聚落中一切人民，忽聞螺聲咸悉驚恠，互相",
    "T01n0045_001:0833a11": "謂曰：『此是何聲？我等眾人本所不聞。』大王！",
    "T01n0045_001:0833a12": "時聚落中一切人眾共往螺處，問彼螺言：『爾",
    "T01n0045_001:0833a13": "從何來可依實答，若不言實我當破汝，螺知",
    "T01n0045_001:0833a14": "我意速說其由。』大王！彼人民眾，於其螺相",
    "T01n0045_001:0833a15": "及與螺聲，本所不見本所不聞，欲使其螺共",
    "T01n0045_001:0833a16": "為問答，螺既無情豈能言答？何以故？亦如大",
    "T01n0045_001:0833a17": "王！與命終人欲共言論，人既命盡豈能再",
    "T01n0045_001:0833a18": "言。大王不應執如是見，謂無有人及無後世",
    "T01n0045_001:0833a19": "亦無化生。」迦葉復言：「有沙門婆羅門具天眼",
    "T01n0045_001:0833a20": "者，以淨天眼悉見於人死此生彼，受身好惡",
    "T01n0045_001:0833a21": "端正醜陋，或得生天或墮惡趣。大王！如是",
    "T01n0045_001:0833a22": "等事皆可為證，不應更言無有後世亦無化",
    "T01n0045_001:0833a23": "生。」王言：「迦葉！雖說此喻我意未允。如我之",
    "T01n0045_001:0833a24": "見，定無有人亦無化生及無後世。」",
    "T01n0045_001:0833a25": "復次，迦葉告大王言：「若如是者，復有何喻可",
    "T01n0045_001:0833a26": "證無人亦無後世及無化生？」王言：「尊者！譬如",
    "T01n0045_001:0833a27": "官吏執法理人，及其臨莅自違條制，後被彈",
    "T01n0045_001:0833a28": "奏，王遂具知，乃勅法司將犯罪人依法斷理。",
    "T01n0045_001:0833a29": "王復令言：『彼犯罪人可縛雙手，將赴法處而",
    "T01n0045_001:0833b01": "苦治之，以繩繫縛秤輕重，割皮削肉懸",
    "T01n0045_001:0833b02": "置異處。』是人命在知其痛苦，若命已斷自無",
    "T01n0045_001:0833b03": "聲息。又彼罪人命末斷時身即柔軟，命既斷",
    "T01n0045_001:0833b04": "已其身殭硬，至於輕重死活不同。尊者！我",
    "T01n0045_001:0833b05": "以此知定無來世，亦無有人復無化生。」迦葉",
    "T01n0045_001:0833b06": "復言：「大王！於意云何？譬如鐵丸亦有輕重",
    "T01n0045_001:0833b07": "軟硬之異，其鐵熱時體輕而軟，其鐵冷後",
    "T01n0045_001:0833b08": "體重而硬。大王！有情無情皆稟四大，以彼",
    "T01n0045_001:0833b09": "四大有其合散，是有軟硬冷熱之異，勿將此",
    "T01n0045_001:0833b10": "理比於後世及化生等。大王須知，實有彼沙",
    "T01n0045_001:0833b11": "門婆羅門或具天眼者，見於眾生死此生彼，",
    "T01n0045_001:0833b12": "乃至端正醜陋，或生天上或墮惡趣，悉可證",
    "T01n0045_001:0833b13": "知，實有來世及化生等。」王言：「尊者！如汝所",
    "T01n0045_001:0833b14": "言未為誠信。我之意者，實無有人無有後世",
    "T01n0045_001:0833b15": "亦無化生。」",
    "T01n0045_001:0833b16": "大正句王經卷上"
}