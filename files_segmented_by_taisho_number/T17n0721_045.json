{
    "T17n0721_045:0265a02": "10正法念處經卷第四十五",
    "T17n0721_045:0265a04": "元魏婆羅門瞿曇般若流支譯",
    "T17n0721_045:0265a05": "觀天品之二十四夜摩天之十",
    "T17n0721_045:0265a06": "「『云何比丘及比丘尼二種眷屬？彼有幾種？有",
    "T17n0721_045:0265a07": "何功德？有何等行？云何持戒？幾種持戒？如是",
    "T17n0721_045:0265a08": "沙門——世尊弟子——或是比丘或比丘尼，求涅槃",
    "T17n0721_045:0265a09": "行，勤行精進若晝若夜，能令魔眾眷屬怖",
    "T17n0721_045:0265a10": "畏。幾比丘尼，黠慧正行，如法律行，心無所",
    "T17n0721_045:0265a11": "畏，向涅槃城求於實諦。求實諦故，持戒不",
    "T17n0721_045:0265a12": "越，如是則能入涅槃城。修何等行，功德相應？",
    "T17n0721_045:0265a13": "一切女人愛欲、近欲，二是功德：一切善者，",
    "T17n0721_045:0265a14": "最初如是真實觀察男身自身，見彼男身，或",
    "T17n0721_045:0265a15": "與身等或大於身，如是見已，生於兄弟父母",
    "T17n0721_045:0265a16": "等想。如是修心：「此婦女人欲樂為本，若相近",
    "T17n0721_045:0265a17": "者，意常悕望。」若晝若夜、若坐若臥、若睡若",
    "T17n0721_045:0265a18": "寤，若餘所作，若少若老若是中年、若住平",
    "T17n0721_045:0265a19": "處若住惡處、若苦若樂、若病無病、若護不",
    "T17n0721_045:0265a20": "護、若禁不禁、若大姓生若小姓生、若媚若",
    "T17n0721_045:0265a21": "醜、若道邊住若家中住、若聚落中或於空處、",
    "T17n0721_045:0265a22": "若或莊嚴若不莊嚴、若繫在獄若不在獄、若",
    "T17n0721_045:0265a23": "夫愛樂若不愛樂、若近尊長在尊長前、若近",
    "T17n0721_045:0265a24": "卑賤、若近年少若近老年，一切婦女於一切",
    "T17n0721_045:0265a25": "時、於一切處，欲常縛心。欲在心中，譬如火",
    "T17n0721_045:0265a26": "熱，如地之堅，如風輕動，如水濕潤。如四大",
    "T17n0721_045:0265a27": "中所有自相皆不顛倒，於一切時皆不自離。",
    "T17n0721_045:0265a28": "女欲如是常隨繫縛，不曾暫離。如是女人復",
    "T17n0721_045:0265a29": "有二垢，所謂妬、嫉。如是二垢，復有餘垢共生",
    "T17n0721_045:0265b01": "不離，所謂諛諂。彼復有垢隨逐不離，所謂欺",
    "T17n0721_045:0265b02": "誑。彼復有垢隨逐不離，所謂憍慢。彼復有垢",
    "T17n0721_045:0265b03": "隨逐不離，謂衰惱處。衰惱處者，近於富男而",
    "T17n0721_045:0265b04": "共行欲。彼復有垢隨逐不離，所謂躁擾，心常",
    "T17n0721_045:0265b05": "不住。彼復有垢隨逐不離，所謂誣枉親舊知",
    "T17n0721_045:0265b06": "識、兄弟眷屬。彼復有垢隨逐不離，所謂能於",
    "T17n0721_045:0265b07": "大會之中損壞威儀。彼復有垢隨逐不離，所",
    "T17n0721_045:0265b08": "謂兩舌。彼復有垢隨逐不離，所謂私語。彼復",
    "T17n0721_045:0265b09": "有垢隨逐不離，所謂貪食。彼復有垢隨逐不",
    "T17n0721_045:0265b10": "離，所謂能行不應行欲。彼復有垢隨逐不離，",
    "T17n0721_045:0265b11": "所謂叵信。彼復有垢隨逐不離，所謂能說他",
    "T17n0721_045:0265b12": "之婦女壞威儀事。彼復有垢隨逐不離，所謂",
    "T17n0721_045:0265b13": "愛鬪。彼復有垢隨逐不離，所謂辱人。彼復有",
    "T17n0721_045:0265b14": "垢隨逐不離，所謂壞亂，能令村柵聚落壞",
    "T17n0721_045:0265b15": "亂。彼復有垢隨逐不離，所謂近此婦女因緣，",
    "T17n0721_045:0265b16": "墮於地獄。如是婦女，如屎如毒亦如利刀，如",
    "T17n0721_045:0265b17": "墮嶮岸、大火曠野、惡毒蛇等一切相似。婦女",
    "T17n0721_045:0265b18": "之心悉皆如是。",
    "T17n0721_045:0265b19": "「『如是等心婦女之人，既見三寶，讚歎稱說，聽",
    "T17n0721_045:0265b20": "聞佛語，婦女之心則可柔軟。彼復更有希有",
    "T17n0721_045:0265b21": "之法，如是對治如是堅䩕垢惡之心。對治",
    "T17n0721_045:0265b22": "二種，謂自生心或為他教，以信出家。自生心",
    "T17n0721_045:0265b23": "者，善熏心故；為他教者，近善知識。彼如所",
    "T17n0721_045:0265b24": "說，諸過闇聚，從無始來依止心者，能令散",
    "T17n0721_045:0265b25": "失。彼初如是出家悕望比丘尼者，近善知識。",
    "T17n0721_045:0265b26": "何以故？此如所說諸垢對治，知說為說，令其",
    "T17n0721_045:0265b27": "善住，善能為解苦惱結縛，令得解脫，安隱樂",
    "T17n0721_045:0265b28": "住。善知識者，安慰示導，無始來闇能令失滅，",
    "T17n0721_045:0265b29": "示其善道，拔無始來惡欲等刺，於愛惡處則",
    "T17n0721_045:0265c01": "能救免，示常不生不死不老安隱之處。彼如",
    "T17n0721_045:0265c02": "是垢對治之處，我今說之，如次第說，如隨逐",
    "T17n0721_045:0265c03": "垢如彼對治，令得寂靜，一切如是。婦女妬",
    "T17n0721_045:0265c04": "嫉多於男子，如是彼此逆順對治出離生",
    "T17n0721_045:0265c05": "死。",
    "T17n0721_045:0265c06": "「『女欲多故，不淨對治，如身實見。身是病藏、不",
    "T17n0721_045:0265c07": "善之聚，一切不淨糞屎等處。彼於此身，或自",
    "T17n0721_045:0265c08": "或他，如其自相，如是觀察觀其本藏。此身本",
    "T17n0721_045:0265c09": "從何處出生？彼見精血不淨和合集聚如汁，",
    "T17n0721_045:0265c10": "二家惡汁合為一身。如是身者，不淨種子而",
    "T17n0721_045:0265c11": "生此身。",
    "T17n0721_045:0265c12": "「『又復彼女如是觀身，此身若從不淨種子而",
    "T17n0721_045:0265c13": "得生者，如此身中無少淨法。彼比丘尼復更",
    "T17n0721_045:0265c14": "諦求觀身九種惡瘡不淨從身流出。如婦女",
    "T17n0721_045:0265c15": "身，男身亦爾，婦女、男子九種瘡流。婦女之",
    "T17n0721_045:0265c16": "身三種大過。何等為三？所謂婦女尿門寬",
    "T17n0721_045:0265c17": "大，兩乳汁流，是名三種。",
    "T17n0721_045:0265c18": "「『又復男女平等瘡流，鼻兩孔中竝皆流涕，兩",
    "T17n0721_045:0265c19": "目出淚，兩耳孔中或有垢出、或有血出或有",
    "T17n0721_045:0265c20": "膿出，口中氣臭或噉故臭，唾沫流出，於下",
    "T17n0721_045:0265c21": "分中，若屎若尿、血等不淨。如是如實觀察此",
    "T17n0721_045:0265c22": "身諸不淨已，如是憶念：「此身聚中無有淨",
    "T17n0721_045:0265c23": "物，微塵許流，一切皆是不淨之物。」",
    "T17n0721_045:0265c24": "「『如此身者，何物住中？何者依止？若有淨物來",
    "T17n0721_045:0265c25": "近此身，身猶不淨。身不淨故，如是淨物亦",
    "T17n0721_045:0265c26": "同不淨。隨何等物，本清淨者若來觸身，則為",
    "T17n0721_045:0265c27": "不淨。所謂彼物本清淨者，若食第一清淨之",
    "T17n0721_045:0265c28": "食，彼食入身則成糞屎。此身如是飲清淨物，",
    "T17n0721_045:0265c29": "入身成尿。外物觸身，由此身故，一切淨物皆",
    "T17n0721_045:0266a01": "為不淨。所謂淨者，一切香衣，若令身著汗",
    "T17n0721_045:0266a02": "出則臭。又復如花，本一切香，與身相著萎蔫",
    "T17n0721_045:0266a03": "氣臭。彼比丘尼復觀察身，如此身者，何處",
    "T17n0721_045:0266a04": "住來？謂本在於母身藏中。母身云何，為淨",
    "T17n0721_045:0266a05": "不淨？彼比丘尼如是觀察：「我母本性亦復如",
    "T17n0721_045:0266a06": "是一種不淨。」",
    "T17n0721_045:0266a07": "「『彼比丘尼又觀察身，如此身者何處而住？於",
    "T17n0721_045:0266a08": "何處行？彼如是處為淨不淨？如是觀已，如實",
    "T17n0721_045:0266a09": "見知。一切所有清淨之處，隨何等處，如此之",
    "T17n0721_045:0266a10": "身若死若活，若在彼處，彼如是處則有虫",
    "T17n0721_045:0266a11": "垢髮毛骨等，能令彼處悉皆大臭。以如是身",
    "T17n0721_045:0266a12": "在彼處故。",
    "T17n0721_045:0266a13": "「『彼比丘尼為斷欲故，復觀察身。如是身者，為",
    "T17n0721_045:0266a14": "誰所食？云何觀察？如實見之。所謂羅剎諸惡",
    "T17n0721_045:0266a15": "鬼等諸不淨者之所食噉，非是鵝鴨及鴛鴦",
    "T17n0721_045:0266a16": "等淨潔眾生之所食噉。",
    "T17n0721_045:0266a17": "「『彼比丘尼復實觀察如是身已，則見此身",
    "T17n0721_045:0266a18": "唯邪所攝，顛倒分別，不正觀察，闇眼現前，",
    "T17n0721_045:0266a19": "男子相近，欲繫縛心，不見不淨。彼以如是",
    "T17n0721_045:0266a20": "決定觀察，此無始來久習堅欲皆得斷滅，或",
    "T17n0721_045:0266a21": "令微少。一切垢中，癡垢最惡。一切婦女，欲為",
    "T17n0721_045:0266a22": "最惡。欲垢因緣，更生餘垢。若以對治除欲垢",
    "T17n0721_045:0266a23": "者，餘一切垢皆滅無餘。如日沒時光明盡沒，",
    "T17n0721_045:0266a24": "如是斷除垢根欲故，餘垢盡滅。",
    "T17n0721_045:0266a25": "「『彼比丘尼此道滅欲，彼欲滅故，餘共生垢一",
    "T17n0721_045:0266a26": "切皆滅。何者共生？所謂妬嫉。若男若女所有",
    "T17n0721_045:0266a27": "妬嫉，皆因欲故。妬嫉二垢，欲是其根。彼欲斷",
    "T17n0721_045:0266a28": "故或微薄故，彼二則滅。",
    "T17n0721_045:0266a29": "「『又彼二垢復有餘垢隨逐繫縛。何者餘垢？所",
    "T17n0721_045:0266b01": "謂諛諂從妬嫉生。妬嫉滅故，諛諂亦滅。從諛",
    "T17n0721_045:0266b02": "諂垢復生餘垢隨逐繫縛，所謂欺誑。諛諂滅",
    "T17n0721_045:0266b03": "故，則無欺誑。從欺誑垢復生餘垢隨逐繫縛，",
    "T17n0721_045:0266b04": "所謂憍慢。欺誑滅故，則無憍慢。從憍慢垢復",
    "T17n0721_045:0266b05": "生餘垢隨逐繫縛，謂衰惱處。憍慢滅故，無衰",
    "T17n0721_045:0266b06": "惱處。從衰惱處復生餘垢隨逐繫縛，所謂躁",
    "T17n0721_045:0266b07": "擾。衰惱處滅，則無躁擾。從躁擾垢復生餘垢",
    "T17n0721_045:0266b08": "隨逐繫縛，所謂誣枉。躁擾滅故，則不誣枉。從",
    "T17n0721_045:0266b09": "誣枉垢復生餘垢隨逐繫縛，謂壞威儀。無誣",
    "T17n0721_045:0266b10": "枉故，不壞威儀。從壞威儀復生餘垢隨逐繫",
    "T17n0721_045:0266b11": "縛，所謂兩舌。一切婦女兩舌破壞。不壞威",
    "T17n0721_045:0266b12": "儀，則無兩舌。從兩舌垢復生餘垢隨逐繫縛，",
    "T17n0721_045:0266b13": "所謂私語，屏處說他。兩舌滅故，則不私語。",
    "T17n0721_045:0266b14": "從私語垢復生餘垢隨逐繫縛，所謂貪食。婦",
    "T17n0721_045:0266b15": "女腹內飲食則多，一切婦女常貪飲食，多",
    "T17n0721_045:0266b16": "置腹中，自養其身。不私語故，則不貪食。從",
    "T17n0721_045:0266b17": "貪食垢復生餘垢隨逐繫縛，所謂能行不相",
    "T17n0721_045:0266b18": "應欲。一切婦女貪欲食故，則不相應惡邪",
    "T17n0721_045:0266b19": "欲發。彼貪飲食餐垢滅故，彼不相應邪欲",
    "T17n0721_045:0266b20": "則無。從彼惡邪不相應欲復生餘垢隨逐繫",
    "T17n0721_045:0266b21": "縛，所謂叵信。若有婦女不相應欲，一切諸人",
    "T17n0721_045:0266b22": "於彼婦女皆生疑慮，為一切人之所不愛。彼",
    "T17n0721_045:0266b23": "不相應邪欲垢滅，叵信則滅。從叵信垢復生",
    "T17n0721_045:0266b24": "餘垢隨逐繫縛，所謂能說他之婦女壞威儀",
    "T17n0721_045:0266b25": "事。叵信滅故，則不說他壞威儀事。從說他垢",
    "T17n0721_045:0266b26": "復生餘垢隨逐繫縛，所謂愛鬪。說他滅故，愛",
    "T17n0721_045:0266b27": "鬪則滅。從愛鬪垢復生餘垢隨逐繫縛，所謂",
    "T17n0721_045:0266b28": "辱人。愛鬪滅故，則不辱人。從辱人垢復生餘",
    "T17n0721_045:0266b29": "垢隨逐繫縛，所謂壞亂，能令村舍聚落壞亂。",
    "T17n0721_045:0266c01": "辱人滅故，則不壞亂。此一切垢上上次第相",
    "T17n0721_045:0266c02": "住持者，一切皆滅。如是自體根本繫縛，婦女",
    "T17n0721_045:0266c03": "之心更無有法能令柔軟，唯除佛語。知識",
    "T17n0721_045:0266c04": "口說，從其得聞，彼婦女人如是聞已。如是難",
    "T17n0721_045:0266c05": "捨住處家業，捨而出家。若其不能盡滅諸漏，",
    "T17n0721_045:0266c06": "則能專心持戒修行。初修不殺不盜不婬，不",
    "T17n0721_045:0266c07": "作妄語、不破壞語、不作惡口、不作綺語。一切",
    "T17n0721_045:0266c08": "善修，常數數修，樂修多作。如是婦女身壞",
    "T17n0721_045:0266c09": "命終生於善道，欲界天中。若不厭欲，業心自",
    "T17n0721_045:0266c10": "在，生夜摩天山樹具足地處之中，得丈夫身。",
    "T17n0721_045:0266c11": "善能如是持戒不缺，如是既得彼天身已，則",
    "T17n0721_045:0266c12": "行放逸。放逸行天善業盡故，復墮地獄、餓鬼、",
    "T17n0721_045:0266c13": "畜生，復生如是上上垢惡婦女之身。「『爾時，世",
    "T17n0721_045:0266c14": "尊而說偈言：",
    "T17n0721_045:0266c15": "「『「欲為妬嫉地，　　心如電火輪，",
    "T17n0721_045:0266c16": "是貪慢之藏，　　智者則不信。",
    "T17n0721_045:0266c17": "心體是欲羂，　　如利刀火等，",
    "T17n0721_045:0266c18": "心如墮嶮岸，　　難測深於海。",
    "T17n0721_045:0266c19": "心常緣如網，　　誑惑於他人，",
    "T17n0721_045:0266c20": "如金剛火燒，　　亦如毒能殺。",
    "T17n0721_045:0266c21": "滿足諸過惡，　　無量種和集，",
    "T17n0721_045:0266c22": "婦女則無心，　　少分修持戒。",
    "T17n0721_045:0266c23": "以欲勢力故，　　婦女不持戒，",
    "T17n0721_045:0266c24": "若離欲勢力，　　於戒則能持。」』",
    "T17n0721_045:0266c25": "「牟修樓陀夜摩天王如是為說本生持戒而",
    "T17n0721_045:0266c26": "語之言：『汝等男天，如是人中女身持戒，生此",
    "T17n0721_045:0266c27": "天處。本婦女身持戒善業，汝身男生。如是生",
    "T17n0721_045:0266c28": "已，放逸故盡。汝等天眾如是自欺，從今以後，",
    "T17n0721_045:0266c29": "慎勿如是放逸而行。",
    "T17n0721_045:0267a01": "「『世尊如是已調伏天為作利益。彼如是等一",
    "T17n0721_045:0267a02": "切正覺、正遍知者四種眷屬。彼眷屬中第二",
    "T17n0721_045:0267a03": "眷屬，婦女姊妹隨順次第，比丘眷屬如彼次",
    "T17n0721_045:0267a04": "第。比丘持戒，第一勝上，善修心意。如是比",
    "T17n0721_045:0267a05": "丘，自他惱亂，見則生畏，於世間中生死之",
    "T17n0721_045:0267a06": "道，則生厭離；其心怖畏一切生死，乃至微少",
    "T17n0721_045:0267a07": "塵許小惡，見則生畏；諦觀察行，無所悕望，第",
    "T17n0721_045:0267a08": "一深心，第一種姓，正行持戒，布施熏心，於",
    "T17n0721_045:0267a09": "四聖諦正念思惟。幾種比丘？幾種法行？比丘",
    "T17n0721_045:0267a10": "不越四種正法。何等為四？所謂一者不獨道",
    "T17n0721_045:0267a11": "行，是初比丘。何以故？獨行比丘行聚落中，",
    "T17n0721_045:0267a12": "則為輕賤。或復自在，以自在故，則破學句。",
    "T17n0721_045:0267a13": "若於村中、若城等中，人眾之處隨意念行，於",
    "T17n0721_045:0267a14": "餘比丘不生忌難，見多婦女則生疑慮，其心",
    "T17n0721_045:0267a15": "躁擾看彼婦女。俗人見之，則生譏嫌。見他譏",
    "T17n0721_045:0267a16": "嫌，則生瞋忿，如是比丘心中生此第二瞋過。",
    "T17n0721_045:0267a17": "如是比丘瞋欲覆故，心則愚癡。如是出家獨",
    "T17n0721_045:0267a18": "行沙門行於人中，三過增長。是故不應獨行",
    "T17n0721_045:0267a19": "人中，此是一種。",
    "T17n0721_045:0267a20": "「『又復第二不越比丘。如是比丘念身而行。此",
    "T17n0721_045:0267a21": "比丘行欲在道行，專念自身，謂如是念：「我舉",
    "T17n0721_045:0267a22": "此足，心及心數觀察其足。」如是比丘從足至",
    "T17n0721_045:0267a23": "頭，一切身分皆悉觀察。或舉右足或舉左",
    "T17n0721_045:0267a24": "足，常觀此身脈網繫縛，脂骨皮筋繫縛足",
    "T17n0721_045:0267a25": "踝。業風吹行，心則不斷，若舉若下、若舒若",
    "T17n0721_045:0267a26": "屈，足舉則攝，足下則寬。如是脚者，筋網繫",
    "T17n0721_045:0267a27": "縛，大小五指和合為脚，舊爪、新爪合為",
    "T17n0721_045:0267a28": "足趺。",
    "T17n0721_045:0267a29": "「『觀足趺已，次觀足脛，猶如合汁甘蔗之莖。",
    "T17n0721_045:0267b01": "肉泥封塗，以筋繫縛，骨中孔長，筋纏其外。前",
    "T17n0721_045:0267b02": "因緣生，有毛覆皮。外有毛聚，皮如蠅翅以覆",
    "T17n0721_045:0267b03": "脛外。彼如是脛，一舉一下，如實觀之，經行處",
    "T17n0721_045:0267b04": "行，令身來去。",
    "T17n0721_045:0267b05": "「『次復觀察此身二髀，筋血脂肉骨等合成。如",
    "T17n0721_045:0267b06": "是觀察，心及心數，業風所吹，是故動行。",
    "T17n0721_045:0267b07": "「『又復觀察此身二髀，於脛為麁，多有筋肉",
    "T17n0721_045:0267b08": "迭相纏縛。以肉塗上、以肉傅上，血爛為汁，汁",
    "T17n0721_045:0267b09": "脂內滿，唯見外皮，心生愛染。若舉一脚下",
    "T17n0721_045:0267b10": "踏之時，如實觀察，復舉第二。舉第二脚亦",
    "T17n0721_045:0267b11": "如是觀，足舉則攝，著地則寬，或伸或屈。如是",
    "T17n0721_045:0267b12": "次第，堅處孔處一切觀察，欲行欲動，或餘種",
    "T17n0721_045:0267b13": "種皆是風吹。兩脚已上，如有瓶等，中有熟",
    "T17n0721_045:0267b14": "藏，所謂屎尿不淨惡汁。一切所見，不堅不",
    "T17n0721_045:0267b15": "淨。二脚行故，彼瓶隨去，并其所盛一切諸物",
    "T17n0721_045:0267b16": "皆悉隨行。彼於行時，如是如是隨順繫念。",
    "T17n0721_045:0267b17": "「『又彼比丘於彼上瓶搖動其身，觀察而行，作",
    "T17n0721_045:0267b18": "如是念：「我云何行，上身動行？」觀大小腸。彼見",
    "T17n0721_045:0267b19": "舉脚，氣共腸動，大腸小腸一切動轉，或從",
    "T17n0721_045:0267b20": "左廂去至右廂，或從右廂去至左廂。如",
    "T17n0721_045:0267b21": "是腸中有風黃冷，屎尿虫滿并腸轉動。",
    "T17n0721_045:0267b22": "「『又彼比丘觀察動已，如實觀察彼腸已上。所",
    "T17n0721_045:0267b23": "有生藏筋羂繫縛，下上傍廂脈網纏之，內",
    "T17n0721_045:0267b24": "有爛沫飲食水汁。彼食猶如新吐冷沫，為生",
    "T17n0721_045:0267b25": "藏覆，滿生藏中，第一大臭，上與咽連，筋脈",
    "T17n0721_045:0267b26": "骨持。唯有業風共心心數，相隨持行。",
    "T17n0721_045:0267b27": "「『比丘如是觀察身已，觀身動行。「我身上面頰",
    "T17n0721_045:0267b28": "骨、齒骨、髑髏骨等，和合為頭。有二眼塊，并集",
    "T17n0721_045:0267b29": "成頭。眼中脂多，常睫不停。",
    "T17n0721_045:0267c01": "我今觀此婦女之身，筋皮羂縛，如繩纏木。」念",
    "T17n0721_045:0267c02": "念生滅，退沒出生。在於聚落城邑等中而行",
    "T17n0721_045:0267c03": "乞食，以養身篋，如養蛇篋。如是養身，不為欲",
    "T17n0721_045:0267c04": "故，非貪飲食、非貪著味。如是比丘如是而",
    "T17n0721_045:0267c05": "行，如是第二精進比丘於法不越。「『又彼比丘，",
    "T17n0721_045:0267c06": "村城聚落多人住處，入中乞食。既乞食已，如",
    "T17n0721_045:0267c07": "是觀身，如是一切婦女男子普皆觀察。彼能",
    "T17n0721_045:0267c08": "如是善修習行，勤發精進，欲等離心，不入其",
    "T17n0721_045:0267c09": "心。如是比丘善調伏根，勝而不劣。如是比",
    "T17n0721_045:0267c10": "丘悕望利益，不越法行。",
    "T17n0721_045:0267c11": "「『又復第三修行比丘，所謂比丘常修正念。正",
    "T17n0721_045:0267c12": "念比丘心不散亂，是善知識，常有善意、有不",
    "T17n0721_045:0267c13": "亂意。如是比丘，天常隨行，天魔不能與作妨",
    "T17n0721_045:0267c14": "亂。云何正念？謂知欲行。心心數法已生、欲",
    "T17n0721_045:0267c15": "生，如是能知不放逸意，應緣不緣一切皆",
    "T17n0721_045:0267c16": "知。心心數法，若善、不善、無記等法，一切皆知，",
    "T17n0721_045:0267c17": "心如是念：「我諸善法因緣故生，所謂我當利",
    "T17n0721_045:0267c18": "益安樂乃至涅槃。我今破壞餘不善法，以我",
    "T17n0721_045:0267c19": "善法心心數法生因緣故，則破不善。此不善",
    "T17n0721_045:0267c20": "法若不破壞，令我後時當不利益、當不安樂。」",
    "T17n0721_045:0267c21": "如是善法及不善法如實而知，知已思量。",
    "T17n0721_045:0267c22": "如是等法，心意所知，分分觀察。「『有五種念不",
    "T17n0721_045:0267c23": "味不著，心不分別，先所作者不念不樂。何者",
    "T17n0721_045:0267c24": "五念？謂念眼色。若前境界可愛者來，眼境界",
    "T17n0721_045:0267c25": "色，若近若遠、善色惡色，本曾見來或他用",
    "T17n0721_045:0267c26": "來，種種諸色。如是比丘見已不味，心不思",
    "T17n0721_045:0267c27": "惟何因緣來。捨彼因緣，如人畏燒，避火不",
    "T17n0721_045:0267c28": "異。如是比丘畏欲火燒，初染之時歡喜愛多，",
    "T17n0721_045:0267c29": "後時苦多。本所味色，心則不念，心不分別，不",
    "T17n0721_045:0268a01": "住於心。自本愛色，今不復念亦不分別，亦於",
    "T17n0721_045:0268a02": "他身憎愛之色，心則不念，不念於他。他所",
    "T17n0721_045:0268a03": "念色，心亦不求。如是自身或弟子等，自他",
    "T17n0721_045:0268a04": "俱遮，令不味著，不生隨喜，令住正道。如是比",
    "T17n0721_045:0268a05": "丘名為清淨，正念不貪，於不染法，相應正",
    "T17n0721_045:0268a06": "行。如是比丘眼不著色。",
    "T17n0721_045:0268a07": "「『又復比丘第二念者，謂念耳聲。如是比丘正",
    "T17n0721_045:0268a08": "念觀察，若耳所聞極可愛聲，若歌若舞、打鼓",
    "T17n0721_045:0268a09": "拍手戲樂等聲。曾所聞者，不念不味，心不樂",
    "T17n0721_045:0268a10": "著亦不分別何因緣聞。捨彼因緣，如畏燒",
    "T17n0721_045:0268a11": "者捨火不異。如是比丘捨離彼聲，或遮他人",
    "T17n0721_045:0268a12": "或自兄弟所聞之聲，一切皆遮令住善道，心",
    "T17n0721_045:0268a13": "不隨喜。如是比丘，自他利益，不貪音聲。以勝",
    "T17n0721_045:0268a14": "念故，於聲不著。是名比丘第二正念，如是比",
    "T17n0721_045:0268a15": "丘耳不著聲。「『又復比丘第三念者，謂發精進。",
    "T17n0721_045:0268a16": "正意寂靜，梵行持戒，如是比丘不念不味，意",
    "T17n0721_045:0268a17": "不生念。若本用香、若復熏香，若香若臭、若淨",
    "T17n0721_045:0268a18": "不淨、若遠若近，一切不念，於香無心何因緣",
    "T17n0721_045:0268a19": "來，捨彼因緣。若是他人、若自弟子，若鼻嗅",
    "T17n0721_045:0268a20": "香生味著者，如是比丘則便遮之，心不隨",
    "T17n0721_045:0268a21": "喜。自行善業亦令他人住於善法，心常善念，",
    "T17n0721_045:0268a22": "正行不貪，鼻不貪香。如是比丘得名除垢，善",
    "T17n0721_045:0268a23": "修持戒，心生善念。「『又復比丘第四念者，先曾",
    "T17n0721_045:0268a24": "所得可愛諸味，若愛不愛、若久時味、若近時",
    "T17n0721_045:0268a25": "味，不念彼味，不味彼味，心不分別何因緣來。",
    "T17n0721_045:0268a26": "捨彼因緣，如畏燒者捨火不異。若於他人或",
    "T17n0721_045:0268a27": "自弟子，若貪著味，如是比丘則便遮之，心不",
    "T17n0721_045:0268a28": "隨喜。此名比丘不貪著味，善念正行，捨離諸",
    "T17n0721_045:0268a29": "惡，修行善戒，自他利益。",
    "T17n0721_045:0268b01": "「『又復比丘第五念者。曾所得觸，先已觸來，彼",
    "T17n0721_045:0268b02": "觸染樂軟滑生垢。於彼欲法，不染不味，心不",
    "T17n0721_045:0268b03": "分別何因緣來。捨彼因緣，如畏燒者捨火不",
    "T17n0721_045:0268b04": "異。若他人身貪觸染著，不生隨喜，善觀觸",
    "T17n0721_045:0268b05": "法。此名比丘離觸清淨，名善持戒，修行善法，",
    "T17n0721_045:0268b06": "得名善住，次第乃至到於涅槃。",
    "T17n0721_045:0268b07": "「『又彼比丘復有五念應當修行。何等為五？一、",
    "T17n0721_045:0268b08": "念時節；二、念少年；三、念生死；四、念具足亡失",
    "T17n0721_045:0268b09": "散壞；五、念涅槃，欲到涅槃。如是比丘，云何念",
    "T17n0721_045:0268b10": "時？謂彼比丘常一切時繫念修行，不迷境",
    "T17n0721_045:0268b11": "界，不為境界之所破壞，不失不散。比丘不念",
    "T17n0721_045:0268b12": "此晝此夜，如是時節不念不知。於覺悟時，",
    "T17n0721_045:0268b13": "出息入息與意相應，常不離意。如出入息，乃",
    "T17n0721_045:0268b14": "至一念皆決定知：「出入二息在我腹內，是故",
    "T17n0721_045:0268b15": "我腹若起若減。以二息故，我陰入界而得存",
    "T17n0721_045:0268b16": "立。」諸有為法一念不住，陰界入等出於暖",
    "T17n0721_045:0268b17": "氣。此共氣生，共氣俱滅，破壞爛盡，復於後",
    "T17n0721_045:0268b18": "時因緣異生，氣共生滅，一念不住。彼念比",
    "T17n0721_045:0268b19": "丘如是念時，繫念相應。比丘如是自觀此身",
    "T17n0721_045:0268b20": "界陰入等和合聚集，一念不住，唯有苦惱。",
    "T17n0721_045:0268b21": "一切身分，非有作者、非有受者，迭相因緣，平",
    "T17n0721_045:0268b22": "等共生。如是身者，念念流轉，於念念中，生死",
    "T17n0721_045:0268b23": "老退諸行聚集。如是比丘修行不空。如是修",
    "T17n0721_045:0268b24": "行念時比丘，以念時故，決定必得四種清淨，",
    "T17n0721_045:0268b25": "一心清淨。心清淨故，面色清淨，善業清淨，未",
    "T17n0721_045:0268b26": "來利益，次第乃至到於涅槃。",
    "T17n0721_045:0268b27": "或復他人見其持戒，彼檀越主第一歡喜，生",
    "T17n0721_045:0268b28": "清淨心。「『如是四種持戒比丘，如是實義，思惟",
    "T17n0721_045:0268b29": "清淨，如是一切普清淨故，則得安眠，臥見善",
    "T17n0721_045:0268c01": "夢，隨順於法。彼常如是不放逸行，不放逸故",
    "T17n0721_045:0268c02": "得七種法。何等為七？一法無礙，思惟善法，彼",
    "T17n0721_045:0268c03": "善業者，心則歡喜，歡喜增長。歡喜因緣，身則",
    "T17n0721_045:0268c04": "肥盛。身肥盛故，名色二法迭互因緣；此因",
    "T17n0721_045:0268c05": "緣故，身則肥盛，身無病患。身之與心迭互相",
    "T17n0721_045:0268c06": "依，則善聰明。言聰明者，念本作業，如是念",
    "T17n0721_045:0268c07": "故，聰明增長。念善法故，如是增長。既思惟",
    "T17n0721_045:0268c08": "已，樂亦增長；樂增長故，力亦增長。如是增長",
    "T17n0721_045:0268c09": "七種法故，夜則安眠；夜安眠故，修身修心。比",
    "T17n0721_045:0268c10": "丘如是念於夜時。",
    "T17n0721_045:0268c11": "「『云何比丘念於晝時？如是比丘念眼開合：「我",
    "T17n0721_045:0268c12": "念眼合，時節已過，則念已過。如是時節共心",
    "T17n0721_045:0268c13": "心數，相與俱滅，皆悉散壞。如是時節次第失",
    "T17n0721_045:0268c14": "滅，或滅或生，於出息頃，命已盡滅。我今老",
    "T17n0721_045:0268c15": "時次第欲到，我少已盡。欲到餘有，漸次決定",
    "T17n0721_045:0268c16": "欲到死時。我一切命當失不久，一切方便不",
    "T17n0721_045:0268c17": "可得離。一切眾生無因緣怨，欲來壞命。譬如",
    "T17n0721_045:0268c18": "燃燈，火食蘇油，念念盡滅。如是如是，老死",
    "T17n0721_045:0268c19": "之火，燒命蘇油，念念盡滅。」如是繫念，知無",
    "T17n0721_045:0268c20": "常已，勤修善法。此之內法如是速疾，念念無",
    "T17n0721_045:0268c21": "常，念念盡滅，誑生貪者，念念盡壞。如此內",
    "T17n0721_045:0268c22": "法，外亦如是，一切世間有為之法，速疾無常，",
    "T17n0721_045:0268c23": "念念盡滅。如是山河城邑聚落、藥草園林、一",
    "T17n0721_045:0268c24": "切人中、一切天中，必當失壞。",
    "T17n0721_045:0268c25": "「『如是園林蓮花河池，以一切天放逸而行，先",
    "T17n0721_045:0268c26": "已曾失，今失當失。彼為放逸之所壞故，墮",
    "T17n0721_045:0268c27": "於地獄、餓鬼、畜生，自業成熟。「『如是，比丘！此如",
    "T17n0721_045:0268c28": "是等一切世間無量動轉，破壞無常。不亂其",
    "T17n0721_045:0268c29": "意，乃至一念意常不亂，堅固憶念，正念不",
    "T17n0721_045:0269a01": "亂，一心諦觀正意不亂。又彼比丘正念彼時：",
    "T17n0721_045:0269a02": "「我如是威儀、如是正行：『此時應起。』『此時行禪。』",
    "T17n0721_045:0269a03": "『如是時中親近尊者。』『此時我食。』『此時著衣。』『此",
    "T17n0721_045:0269a04": "時我去到檀越家，為其說法。』『我於此時離檀",
    "T17n0721_045:0269a05": "越家，如是行去。』」如是比丘念知行時。",
    "T17n0721_045:0269a06": "「『云何比丘念於少年？謂此比丘念於自身，乃",
    "T17n0721_045:0269a07": "至在胞胎中之時，念如是少。次第相續，如",
    "T17n0721_045:0269a08": "是少身念念不停，謂歌羅邏，次安浮陀，次肉",
    "T17n0721_045:0269a09": "團時，次身分時，次嬰孩時，次童子時，次中",
    "T17n0721_045:0269a10": "年時，次老年時。如是法體念念不停，少身次",
    "T17n0721_045:0269a11": "第。此念念時，愚癡凡夫不覺不知，放逸破",
    "T17n0721_045:0269a12": "壞，疑水所漂在愛河中。如是漂已，復墮餘",
    "T17n0721_045:0269a13": "處同業眾中，業鎖繫縛，相續流轉，復生餘處。",
    "T17n0721_045:0269a14": "又自業行，於自身心，隨順繫縛，母精血中作",
    "T17n0721_045:0269a15": "安浮陀。次肉團時，次第開張，身分具足。人道",
    "T17n0721_045:0269a16": "中生，嬰孩童子、少年中年及老年時，次第至",
    "T17n0721_045:0269a17": "死。如是一人如是展轉，一切欲界、一切道中",
    "T17n0721_045:0269a18": "各各差別，皆以業風吹彼眾生，從少年等，次",
    "T17n0721_045:0269a19": "第而得。如是自業如是差別。如是比丘念",
    "T17n0721_045:0269a20": "於少年。",
    "T17n0721_045:0269a21": "「『又復比丘第三念者，精勤修行必定當得。",
    "T17n0721_045:0269a22": "念於何法？所謂生死。若晝若夜恒常修行，一",
    "T17n0721_045:0269a23": "切眾生乃至終盡，有命皆死。三界眾生，一切",
    "T17n0721_045:0269a24": "無常生死之法，有為衰惱，恩愛別離。天中退",
    "T17n0721_045:0269a25": "已，墮於地獄。地獄中出，生於天上。若人中死，",
    "T17n0721_045:0269a26": "生於地獄、餓鬼、畜生及天人中。餓鬼中死，生",
    "T17n0721_045:0269a27": "於地獄、餓鬼、畜生、人、天之中。如是下上傍廂",
    "T17n0721_045:0269a28": "生死業風所吹，旋轉而行，自業成就，流轉在",
    "T17n0721_045:0269a29": "於生死海中。如是比丘若晝若夜修生死念，",
    "T17n0721_045:0269b01": "如是修已，彼若念慢，常令人迷，樂於虛妄。以",
    "T17n0721_045:0269b02": "正念故，此慢或薄或皆盡滅。第一勝念，謂念",
    "T17n0721_045:0269b03": "生退，是故欲入涅槃城者，修行此念。何以故？",
    "T17n0721_045:0269b04": "以我慢故，心常虛妄，顛倒求常，在生死中",
    "T17n0721_045:0269b05": "流轉常行。愛羂縛故，於彼常處，則不可得。「『爾",
    "T17n0721_045:0269b06": "時，世尊而說偈言：",
    "T17n0721_045:0269b07": "「『「得脫於愛畏，　　無有諸悕望，",
    "T17n0721_045:0269b08": "勇健離疑者，　　則能得常處。",
    "T17n0721_045:0269b09": "若沒於有水，　　心常喜樂欲，",
    "T17n0721_045:0269b10": "彼人心虛妄，　　何能得常處？",
    "T17n0721_045:0269b11": "若人虛妄心，　　境界中喜樂，",
    "T17n0721_045:0269b12": "彼人迷法道，　　則生地獄中。",
    "T17n0721_045:0269b13": "放逸妨亂心，　　不能真實見，",
    "T17n0721_045:0269b14": "放逸猶如火，　　是故應捨離。",
    "T17n0721_045:0269b15": "放逸故能失，　　一切善法藏，",
    "T17n0721_045:0269b16": "盡一切方便，　　不見八分道。",
    "T17n0721_045:0269b17": "十法皆失壞，　　樂於放逸毒，",
    "T17n0721_045:0269b18": "亦以放逸故，　　四禪盡皆失。",
    "T17n0721_045:0269b19": "放逸縛眾生，　　能縛而非色，",
    "T17n0721_045:0269b20": "常處則是樂，　　離放逸則得。",
    "T17n0721_045:0269b21": "若人意不迷，　　常畏於生死，",
    "T17n0721_045:0269b22": "彼則脫惡道，　　得安隱寂靜。」",
    "T17n0721_045:0269b23": "「『如是修行，念生退念。如是修行生死念已，則",
    "T17n0721_045:0269b24": "常不迷。彼觀世間一切有為生退法已，厭離",
    "T17n0721_045:0269b25": "生死，種種觀已，觀生死苦有無量種。此無量",
    "T17n0721_045:0269b26": "種世間眾生一切放逸，隨何等時捨離放逸，",
    "T17n0721_045:0269b27": "能一切時觀察無常、觀察盡滅，見盡滅已，觀",
    "T17n0721_045:0269b28": "察佛念。如是之人則能盡苦。",
    "T17n0721_045:0269b29": "「『又復比丘第四念者，所謂修行一切具足悉",
    "T17n0721_045:0269c01": "皆失壞，念彼具足一切失壞。此念比丘不樂",
    "T17n0721_045:0269c02": "利養，不貪檀越往返來去，亦不樂見王、若大",
    "T17n0721_045:0269c03": "臣。若見王者，不生樂心，愛不能妨。又於晝夜",
    "T17n0721_045:0269c04": "不生分別，於他具足若臥具等，心不分別，不",
    "T17n0721_045:0269c05": "生悕求以為己物。「『如是見已，不生嫉妬，心如",
    "T17n0721_045:0269c06": "是念：「如是眾生決定死亡，一切具足必定失",
    "T17n0721_045:0269c07": "壞。如是如是具足增長，如是如是愛亦增",
    "T17n0721_045:0269c08": "長。又復如是具足失故，悕望更得，有無量種",
    "T17n0721_045:0269c09": "無量分別，心生苦惱。彼苦惱者不可譬喻。」",
    "T17n0721_045:0269c10": "「『如是比丘如是觀見具足失壞，既觀見已，",
    "T17n0721_045:0269c11": "則於後時不悕天王，況復人王、若轉輪王。何",
    "T17n0721_045:0269c12": "以故？見無量種失壞苦故。若王大臣或大",
    "T17n0721_045:0269c13": "長者、剎利大姓種種具足，更有大力能破壞",
    "T17n0721_045:0269c14": "之，種種具足一切皆失，妻子奴婢、客等捨離。",
    "T17n0721_045:0269c15": "失財物故，得大衰惱；他強勝故，則為劣減。四",
    "T17n0721_045:0269c16": "出巷中處處而行，手足壞裂，脣乾衣破，飢渴",
    "T17n0721_045:0269c17": "羸瘦，身體枯燥，從城至城、從村至村、從山",
    "T17n0721_045:0269c18": "至山、從邊地處至邊地處，受如是等無量種",
    "T17n0721_045:0269c19": "苦；比丘如是既觀察已，復更思惟，墮於無量",
    "T17n0721_045:0269c20": "嶮岸惡處，於生死處生厭離心。",
    "T17n0721_045:0269c21": "「『如是比丘復見人中種種具足一切失壞，如",
    "T17n0721_045:0269c22": "是見故，如是比知思惟天處，若此人中如",
    "T17n0721_045:0269c23": "是無量多種怖畏，不得自在，刀賊水火王種",
    "T17n0721_045:0269c24": "衰惱，財寶具足富樂失壞，何況復於離肉骨",
    "T17n0721_045:0269c25": "污天樂處生。有天花鬘在頭莊嚴，無量百千",
    "T17n0721_045:0269c26": "天眾圍繞，多有無量諸天女眾遊戲歌舞，喜",
    "T17n0721_045:0269c27": "笑受樂，在天園林蓮花水池、山峯則有七寶",
    "T17n0721_045:0269c28": "光明，聚集樂行五樂音聲，種種天歌，七寶間",
    "T17n0721_045:0269c29": "雜堂殿光明，常一切時，身無量種勝勝妙事，",
    "T17n0721_045:0270a01": "不可譬喻。天境界中受樂成就，迭互相愛，無",
    "T17n0721_045:0270a02": "有鬪諍，隨所須念一切皆得，五樂音聲心受",
    "T17n0721_045:0270a03": "快樂。若如是樂具足失壞，則得苦惱。以業盡",
    "T17n0721_045:0270a04": "故，復墮地獄、餓鬼、畜生。臨欲墮時，如是生處",
    "T17n0721_045:0270a05": "次第無隔，已於久來無量種作，皆得苦惱，復",
    "T17n0721_045:0270a06": "生異處，種種苦惱。如是彼天若生地獄，彼",
    "T17n0721_045:0270a07": "地獄中大力熾火周匝燒身，甚為飢渴，不可",
    "T17n0721_045:0270a08": "譬喻受大苦惱。作地獄業，作業道已，見於自",
    "T17n0721_045:0270a09": "身墮活、黑繩、合、喚、大喚、熱、大熱等如是七種",
    "T17n0721_045:0270a10": "大地獄中，唯除阿鼻最大地獄。資生離別，生",
    "T17n0721_045:0270a11": "大苦惱，見苦惱事，彼苦惱事不可得說。如是",
    "T17n0721_045:0270a12": "比丘常一切時，晝夜修行，如是正念。",
    "T17n0721_045:0270a13": "「『又復比丘念彼如是財物具足資生失壞，修",
    "T17n0721_045:0270a14": "行此念，念天人中有如是事，自餘三道則無",
    "T17n0721_045:0270a15": "財物資生之具，何得有失？所謂地獄、餓鬼、畜",
    "T17n0721_045:0270a16": "生，人中少有相似樂受，非是自在。「『於彼人處，",
    "T17n0721_045:0270a17": "則有五種具足失壞。何等為五？謂眼於色，若",
    "T17n0721_045:0270a18": "愛若樂，見則悕求，悕求味著，為樂攝取。如此",
    "T17n0721_045:0270a19": "顛倒不利益者，則不愛樂，見不淨色，彼於色",
    "T17n0721_045:0270a20": "中心則惡之，是故無樂。如是具足與彼失",
    "T17n0721_045:0270a21": "壞，同一根本。「『又彼比丘隨順繫念具足失壞，",
    "T17n0721_045:0270a22": "何者具足？云何失壞？謂耳聞聲，耳聞聲已，隨",
    "T17n0721_045:0270a23": "順彼聲，愛樂相應，心生歡喜，如是具足。又",
    "T17n0721_045:0270a24": "所聞聲有異因緣，所謂四大。於四大聲，心不",
    "T17n0721_045:0270a25": "愛樂，不生歡喜，與心相違，不利益心，是名失",
    "T17n0721_045:0270a26": "壞。",
    "T17n0721_045:0270a27": "「『又彼比丘聞好花香、和合末香、種種雜香，聞",
    "T17n0721_045:0270a28": "嗅香等種種諸香，順心受樂。彼香因緣，則生",
    "T17n0721_045:0270a29": "樂心，能令欲發。又彼比丘繫念思惟彼念香",
    "T17n0721_045:0270b01": "者，思惟彼人鼻嗅諸香。彼一一香有無量",
    "T17n0721_045:0270b02": "種，所謂爛臭與心違逆，聞糞屎等無量臭",
    "T17n0721_045:0270b03": "氣，心不喜樂。彼人如是，此物失壞。",
    "T17n0721_045:0270b04": "「『又彼比丘專心繫念，復有異種，世間之中具",
    "T17n0721_045:0270b05": "足失壞。云何繫念？於人世間舌味愛樂，順",
    "T17n0721_045:0270b06": "心喜樂，食味易消，消已則適，得命色力、樂、辯",
    "T17n0721_045:0270b07": "才等，心生喜樂。若復餘味不可愛樂，違心不",
    "T17n0721_045:0270b08": "樂，食之難消，心則不適，於命色力、安樂、辯",
    "T17n0721_045:0270b09": "才資用則微，唯生苦惱。彼人如是，此物失",
    "T17n0721_045:0270b10": "壞。",
    "T17n0721_045:0270b11": "「『又彼比丘復念身觸可愛可樂，寒時得溫，",
    "T17n0721_045:0270b12": "熱時得涼，順心生樂。人世間中如是具足。若",
    "T17n0721_045:0270b13": "異因緣，復令身觸不愛不樂，心不生樂，熱",
    "T17n0721_045:0270b14": "時不涼，寒時不溫，違心受苦，不喜不樂，唯",
    "T17n0721_045:0270b15": "生苦惱。世間人中，如是五種具足失壞。比丘",
    "T17n0721_045:0270b16": "如是若晝若夜繫念修行。",
    "T17n0721_045:0270b17": "正法念處經卷第四十五"
}