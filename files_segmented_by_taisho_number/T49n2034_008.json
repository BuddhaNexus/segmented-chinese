{
    "T49n2034_008:0074c23": "5 譯經（二秦）歷代三寶紀卷第八譯經苻秦姚秦",
    "T49n2034_008:0074c25": "開皇十七年翻經學士臣費長房上",
    "T49n2034_008:0074c26": "前後二秦苻姚世錄者。此等亦是權󰊉時君",
    "T49n2034_008:0074c27": "弘法主也。自晉室渡江匈奴焚雒。伊瀍涇渭",
    "T49n2034_008:0074c28": "非復帝京。夫子有云。四夷交侵中國微矣。其",
    "T49n2034_008:0074c29": "在斯乎。符健本氏武都人也。因二趙亂據",
    "T49n2034_008:0075a01": "有關西。子孫乘機繼立稱帝。號秦都長安。",
    "T49n2034_008:0075a02": "至第三主諱永固。生有神光從天屬地。銘見",
    "T49n2034_008:0075a03": "其背曰草付臣。遂改符氏。永固立後十有六",
    "T49n2034_008:0075a04": "年。時太史奏。有德星見外國分野。當有聖人",
    "T49n2034_008:0075a05": "入輔中國。得之者王。永固因求龜茲國鳩摩",
    "T49n2034_008:0075a06": "羅什婆。襄陽彌天釋道安等。時安屬晉攻南",
    "T49n2034_008:0075a07": "陽得安每與同輦。詢訪政治兼敷釋典。征西",
    "T49n2034_008:0075a08": "取什。而什未到。永固已薨。六主四十四年入",
    "T49n2034_008:0075a09": "後秦。姚萇西戎羌。因時繼立。仍都長安。改為",
    "T49n2034_008:0075a10": "常安。至其子興弘始三年春。有樹連理生於",
    "T49n2034_008:0075a11": "廟庭。逍遙一園葱悉變為薤。咸稱嘉祥。應",
    "T49n2034_008:0075a12": "有智人來入國瑞。冬什到。雍興加禮遇待以",
    "T49n2034_008:0075a13": "國師。崇敬甚隆。大闡經論。震旦宣譯盛在此",
    "T49n2034_008:0075a14": "朝。四方沙門雲奔湊集。先是長安自前漢廢",
    "T49n2034_008:0075a15": "到符秦興。其間三百三十一載。曠絕朝市民",
    "T49n2034_008:0075a16": "俗荒蕪。雖數伽藍歸信尠寡。三千德僧同止",
    "T49n2034_008:0075a17": "一處。共受姚秦天王供養。世稱大寺非是本",
    "T49n2034_008:0075a18": "名。中構一堂權以草苫。即於其內及逍遙園",
    "T49n2034_008:0075a19": "二處翻譯。法寶遠被瑞驗若茲。因立僧官俸",
    "T49n2034_008:0075a20": "侍中袟。置兩都錄緝五部僧。昭玄之興始自",
    "T49n2034_008:0075a21": "此起魏末周初衢術稍整。大寺因爾成四伽",
    "T49n2034_008:0075a22": "藍。草堂本名即為一寺。草堂東常住寺。南",
    "T49n2034_008:0075a23": "京兆王寺。京兆後改安定國寺。安定國西為",
    "T49n2034_008:0075a24": "大乘寺。邊安定左天街東畔八隅大井。即",
    "T49n2034_008:0075a25": "舊大寺之東厨供三千僧之甘泉也。子孫三",
    "T49n2034_008:0075a26": "主三十二年。為晉所滅。其地入魏。合二秦紀",
    "T49n2034_008:0075a27": "七十六年。以後秦立一十二年。西秦乾歸方",
    "T49n2034_008:0075a28": "滅符崇。依甲子推故相交入。起符健立皇始",
    "T49n2034_008:0075a29": "元年。當晉穆帝永和十年甲寅之歲。至姚泓",
    "T49n2034_008:0075b01": "永和二年。是晉安帝義熙十三年丁巳。國紀",
    "T49n2034_008:0075b02": "歷編實六十四載。華戎釋種一十六人。合",
    "T49n2034_008:0075b03": "出經論傳等一百六十四部。九百一十四卷。",
    "T49n2034_008:0075b04": "總結以為符姚二秦世錄云爾。",
    "T49n2034_008:0075b05": "符秦沙門曇摩持　二部二卷戒本壇文",
    "T49n2034_008:0075b06": "沙門釋慧常　一部一卷戒本",
    "T49n2034_008:0075b07": "沙門曇摩蜱　一部五卷經",
    "T49n2034_008:0075b08": "沙門鳩摩羅佛提　一部二卷經",
    "T49n2034_008:0075b09": "沙門曇摩難提　五部一百一十四卷經集論",
    "T49n2034_008:0075b10": "沙門僧伽跋澄　三部二十七卷經",
    "T49n2034_008:0075b11": "沙門僧伽提婆　三部六十卷阿毘曇等",
    "T49n2034_008:0075b12": "沙門釋道安　二十四部二十八卷注解志錄",
    "T49n2034_008:0075b13": "姚秦沙門竺佛念　一十三部八十六卷經論",
    "T49n2034_008:0075b14": "沙門曇摩耶舍　二部二十一卷阿毘曇",
    "T49n2034_008:0075b15": "沙門弗若多羅　一部五十八卷律",
    "T49n2034_008:0075b16": "沙門鳩摩羅什　九十八部四百二十五卷經論傳",
    "T49n2034_008:0075b17": "沙門佛馱耶舍　四部六十九卷經律戒",
    "T49n2034_008:0075b18": "沙門釋僧肇　四部四卷論",
    "T49n2034_008:0075b19": "沙門釋僧叡　一部一卷錄目",
    "T49n2034_008:0075b20": "沙門釋道恒　一部一卷論",
    "T49n2034_008:0075b21": "1 苻秦符秦1 曇摩持十誦比丘戒本一卷",
    "T49n2034_008:0075b22": "教授比丘二歲壇文一卷僧純於龜茲國得來佛念執文譯語。慧",
    "T49n2034_008:0075b23": "詳筆受。見寶唱錄",
    "T49n2034_008:0075b24": "右二部合二卷。晉簡文世。西域三藏律師曇",
    "T49n2034_008:0075b25": "摩持。秦言法慧。共竺佛念於長安譯。慧詳",
    "T49n2034_008:0075b26": "筆受。",
    "T49n2034_008:0075c01": "2 慧常比丘尼大戒本一卷",
    "T49n2034_008:0075c02": "右一卷。晉簡文帝世。律師釋慧常共曇摩持",
    "T49n2034_008:0075c03": "竺佛念等。於長安譯。錄乃不載。所出部若",
    "T49n2034_008:0075c04": "討應多是十誦戒本。",
    "T49n2034_008:0075c05": "3 曇摩蜱摩訶鉢羅般若波羅蜜經五卷建元十八年譯或七卷見僧叡二秦",
    "T49n2034_008:0075c06": "錄",
    "T49n2034_008:0075c07": "右一經五卷。晉孝武帝世。天竺三藏沙門曇",
    "T49n2034_008:0075c08": "摩蜱。秦言法愛。執大品梵本。竺佛念譯為秦",
    "T49n2034_008:0075c09": "文。亦云長安品。從所出處為名。是外國經",
    "T49n2034_008:0075c10": "抄。",
    "T49n2034_008:0075c11": "4 鳩摩羅佛提四阿含暮抄經二卷建元十四年出",
    "T49n2034_008:0075c12": "右一經二卷。晉孝武帝世。西域三藏沙門鳩",
    "T49n2034_008:0075c13": "摩羅佛提。秦言童覺。於鄴寺譯。佛提執梵本。",
    "T49n2034_008:0075c14": "竺佛念佛護等譯為秦文。沙門僧導曇救僧",
    "T49n2034_008:0075c15": "叡等筆受。",
    "T49n2034_008:0075c16": "5 曇摩難提中阿含經五十九卷建元二十一年出。是第一譯。竺佛念筆受。見竺道祖晉世雜",
    "T49n2034_008:0075c17": "錄",
    "T49n2034_008:0075c18": "增一阿含經五十卷建元二十年四月一日。為秦武威太守趙文業出。是第一譯。沙",
    "T49n2034_008:0075c19": "門慧嵩竺佛念等筆受。見僧叡二秦錄僧祐及寶唱並載",
    "T49n2034_008:0075c20": "阿育王太子壞目因緣經一卷亦云王子法益壞目因緣經。建初",
    "T49n2034_008:0075c21": "二年二月八日。於安定城。為尚書令姚旻出。見二秦錄。一本無經字。此應入後秦從多附少",
    "T49n2034_008:0075c22": "僧伽羅剎集二卷佛滅後七百年僧伽羅剎造見寶唱錄",
    "T49n2034_008:0075c23": "三法度二卷與晉世僧伽提婆出者小異",
    "T49n2034_008:0075c24": "右五部合一百一十四卷。晉孝武帝世。兜",
    "T49n2034_008:0075c25": "佉勒國三藏法師曇摩難提。秦言法喜。以建",
    "T49n2034_008:0075c26": "元初至長安。誦四阿含梵本口授。竺佛念寫",
    "T49n2034_008:0075c27": "為梵文。到二十年為符主譯。作五十九卷。時",
    "T49n2034_008:0075c28": "屬慕容沖及姚萇反亂。關內危阻未過委悉。",
    "T49n2034_008:0076a01": "難提西出不知所之。弘法也多難。遇緣也勤",
    "T49n2034_008:0076a02": "就。可重可悲。",
    "T49n2034_008:0076a03": "6 僧伽跋澄阿毘曇毘婆沙十四卷建元十九年出。或十二卷",
    "T49n2034_008:0076a04": "婆須蜜經十卷建元二十年出。或云是集論",
    "T49n2034_008:0076a05": "僧伽羅剎集經三卷建元二十年十一月三十日出",
    "T49n2034_008:0076a06": "右三部合二十七卷。晉孝武帝世。罽賓三藏",
    "T49n2034_008:0076a07": "法師僧伽跋澄。秦言眾現。舊誦婆羅門梵本",
    "T49n2034_008:0076a08": "甚熟利。曇摩難提先錄為梵文。佛圖羅剎",
    "T49n2034_008:0076a09": "傳譯。沙門慧嵩沙門智敏祕書郎趙文業等筆",
    "T49n2034_008:0076a10": "受為秦言。",
    "T49n2034_008:0076a11": "7 僧伽提婆阿毘曇八犍度三十卷建元十九年出。亦名迦旃延阿毘曇。竺佛念傳語。",
    "T49n2034_008:0076a12": "沙門慧力僧茂等筆受。佛滅後三百餘年迦旃延阿羅漢造。或二十卷",
    "T49n2034_008:0076a13": "阿毘曇心一十六卷建元末於洛陽出。見僧叡二秦錄",
    "T49n2034_008:0076a14": "毘婆沙阿毘曇一十四卷亦云廣說。同在洛陽出。見二秦錄",
    "T49n2034_008:0076a15": "右三部合六十卷。罽賓三藏法師僧伽提婆。",
    "T49n2034_008:0076a16": "或云提和。此蓋梵之楚夏耳。秦言眾天。晉簡",
    "T49n2034_008:0076a17": "文帝世。符氏建元年中。入于長安宣流法",
    "T49n2034_008:0076a18": "化初僧伽跋澄出婆須蜜。及曇摩難提譯中",
    "T49n2034_008:0076a19": "增二阿含及三法度等。時屬戎難譯未詳悉",
    "T49n2034_008:0076a20": "道安棄世未及改正。後山東清帖提婆乃與",
    "T49n2034_008:0076a21": "道安同學。釋法和俱適洛陽。四五年間研講",
    "T49n2034_008:0076a22": "前經。居華稍久轉洞秦言。方知先出多有乖",
    "T49n2034_008:0076a23": "失。法和慨難遭之法出而未善。乃更屈提婆",
    "T49n2034_008:0076a24": "重譯前經。如是少時後秦姚興法事甚盛。法",
    "T49n2034_008:0076a25": "和西歸提婆南渡。故前後本文小不同。",
    "T49n2034_008:0076a26": "8 道安般若折疑略二卷　大十二門注解二卷",
    "T49n2034_008:0076a27": "陰持入注解二卷　答法汰難二卷",
    "T49n2034_008:0076a28": "光讚折中解一卷　光讚抄解一卷",
    "T49n2034_008:0076b01": "般若折疑准一卷　起盡解一卷",
    "T49n2034_008:0076b02": "道行集異注一卷　小十二門注解一卷",
    "T49n2034_008:0076b03": "了本生死注解一卷",
    "T49n2034_008:0076b04": "密跡持心二經甄解一卷",
    "T49n2034_008:0076b05": "賢劫諸度無極解一卷",
    "T49n2034_008:0076b06": "人本欲生注撮解一卷",
    "T49n2034_008:0076b07": "安般守意解一卷　大道地注解一卷",
    "T49n2034_008:0076b08": "眾經十法連雜解一卷　義指注解一卷",
    "T49n2034_008:0076b09": "九十八結連約通解一卷",
    "T49n2034_008:0076b10": "三十二相解一卷",
    "T49n2034_008:0076b11": "三界混然淆雜為錄一卷",
    "T49n2034_008:0076b12": "答法將難一卷　西域志一卷",
    "T49n2034_008:0076b13": "綜理眾經目錄一卷",
    "T49n2034_008:0076b14": "右二十四件合二十八卷。沙門釋道安撰。安",
    "T49n2034_008:0076b15": "本常山扶柳人。俗姓衛氏。家世英儒。早失覆",
    "T49n2034_008:0076b16": "蔭為外兄孔氏所養。年七歲讀書再覽能誦。",
    "T49n2034_008:0076b17": "鄉隣嗟異。至年十二出家。神性聰敏而形貌",
    "T49n2034_008:0076b18": "甚陋。不為師之所重。執勞作役曾無怨色。篤",
    "T49n2034_008:0076b19": "性精進齋戒無闕。數歲之後方啟師求經。師",
    "T49n2034_008:0076b20": "與辯意經一卷。可五千言。安齎經入田。因息",
    "T49n2034_008:0076b21": "就覽。暮還以經歸師。更求餘者。師曰。昨經未",
    "T49n2034_008:0076b22": "讀今復求也。安答已誦經訖。師雖異之。而未",
    "T49n2034_008:0076b23": "信也。復與成具光明經一卷。減萬言。齎之如",
    "T49n2034_008:0076b24": "初。暮復還師。師執經覆之不差一字。師大驚",
    "T49n2034_008:0076b25": "嗟而敬異之。後為受具戒。恣其遊學。晉懷愍",
    "T49n2034_008:0076b26": "世。避難西東初遇佛圖澄。澄見嗟嘆與語終",
    "T49n2034_008:0076b27": "日。眾方敬伏。後至襄陽大宣佛法。初經出已",
    "T49n2034_008:0076b28": "久。而舊譯時謬。致使深義隱而未通。每至講",
    "T49n2034_008:0076b29": "說唯敘大意轉讀而已。安乃窮覽經典鉤深",
    "T49n2034_008:0076c01": "致遠遂注述前件二十餘部。序致淵富妙盡",
    "T49n2034_008:0076c02": "奧旨。條貫既敘文理會通。經義克明自安始",
    "T49n2034_008:0076c03": "也。時襄陽有習鑿齒者。鋒辯天逸籠罩當時。",
    "T49n2034_008:0076c04": "其先藉安高名早著。已致書通好。及聞安至",
    "T49n2034_008:0076c05": "止即往修造。既坐稱言。四海習鑿齒。安曰。",
    "T49n2034_008:0076c06": "彌天釋道安。時人以為名答。齒後餉梨十枚",
    "T49n2034_008:0076c07": "正值眾食。安手自割分梨盡人遍。無參差者。",
    "T49n2034_008:0076c08": "高平却超遣使遺米千斛。修書累紙。深致慇",
    "T49n2034_008:0076c09": "懃。安答書云。損米彌覺有待之為煩。而漢魏",
    "T49n2034_008:0076c10": "至晉經來稍多。其傳述經人名字弗說。後生",
    "T49n2034_008:0076c11": "追尋莫測年代。安乃總集目名表其時世。詮",
    "T49n2034_008:0076c12": "品新舊撰為經錄。眾經有據實由其功。符主",
    "T49n2034_008:0076c13": "遠承。故命符丕將十萬眾攻取襄陽獲釋道",
    "T49n2034_008:0076c14": "安。安既還長安住五重寺。僧眾數千大弘法",
    "T49n2034_008:0076c15": "化。符主嘗出命安升輦同載。有諫譏者。帝曰。",
    "T49n2034_008:0076c16": "朕以天下不易而治。況輿輦之榮。豈稱其",
    "T49n2034_008:0076c17": "德。安諫不聽南征。帝不從果敗云。安每稱",
    "T49n2034_008:0076c18": "譯胡為秦有五失本三不易也。一者胡言",
    "T49n2034_008:0076c19": "盡倒而使從秦。一失本也。二者胡經尚質秦",
    "T49n2034_008:0076c20": "人好文。傳可眾心非文不合。二失本也。三者",
    "T49n2034_008:0076c21": "胡經委悉至於嘆詠丁寧反覆。或三或四不",
    "T49n2034_008:0076c22": "嫌文煩。而今裁斥。三失本也。四者胡有義",
    "T49n2034_008:0076c23": "說正似亂辭。尋說向語文無以異。或一千或",
    "T49n2034_008:0076c24": "五百。刈而不存。四失本也。五者事以合成將",
    "T49n2034_008:0076c25": "更傍及。反騰前辭已乃後說而悉除此。五失",
    "T49n2034_008:0076c26": "本也。然智經三達之心。覆面所演聖必因",
    "T49n2034_008:0076c27": "時。時俗有易。而刪雅古以適今時。一不易也。",
    "T49n2034_008:0076c28": "愚智天隔聖人叵階。乃欲以千載之上微言",
    "T49n2034_008:0076c29": "傳使合百王之下末俗。二不易也。",
    "T49n2034_008:0077a01": "阿難出經去佛未久。尊大迦葉令五百六通",
    "T49n2034_008:0077a02": "迭察迭書。今離千年而以近意量裁。彼阿羅",
    "T49n2034_008:0077a03": "漢乃兢兢若此。此生死人而平平若是。豈將",
    "T49n2034_008:0077a04": "不知法者猛乎。斯三不易也。涉茲五失經三",
    "T49n2034_008:0077a05": "不易。譯胡為秦。詎可不慎乎。正當以不開",
    "T49n2034_008:0077a06": "異言傳令知會通耳。何復嫌於得失乎。是乃",
    "T49n2034_008:0077a07": "未所敢知也又云。前人出經唯支讖世高審",
    "T49n2034_008:0077a08": "得胡本難繼者也。叉羅支越斵鑿之巧者",
    "T49n2034_008:0077a09": "也。夫聖賢導達正可勗勵。龜鏡以書諸紳永",
    "T49n2034_008:0077a10": "為鑒誡。但稱梵為胡。言小傷本。竊所未承",
    "T49n2034_008:0077a11": "耳。",
    "T49n2034_008:0077a12": "2 姚秦姚秦1 竺佛念出曜經一十九卷建元十年出。見二秦錄及高僧傳寶唱錄等。或云論",
    "T49n2034_008:0077a13": "菩薩瓔珞經一十四卷建元十二年七月出。見二秦錄及高僧傳。或十三卷",
    "T49n2034_008:0077a14": "十住斷結經一十一卷第二出。與漢世竺法蘭所譯八卷者小異。見二秦錄及高",
    "T49n2034_008:0077a15": "僧傳。或十卷",
    "T49n2034_008:0077a16": "鼻奈耶經一十卷或云戒因緣經。沙門曇景筆受。見釋道安經序",
    "T49n2034_008:0077a17": "十地斷結經一十卷第二出",
    "T49n2034_008:0077a18": "菩薩處胎經五卷亦直云胎經。見二秦錄及高僧傳",
    "T49n2034_008:0077a19": "大方等無相經五卷或四卷亦名大雲經",
    "T49n2034_008:0077a20": "持人菩薩經三卷　菩薩普處經三卷",
    "T49n2034_008:0077a21": "瓔珞本業經二卷　中陰經二卷見二秦錄及高僧傳",
    "T49n2034_008:0077a22": "王子法益壞目因緣經一卷第二出與曇摩難提譯者小異。或云阿育王",
    "T49n2034_008:0077a23": "息壞目因緣經",
    "T49n2034_008:0077a24": "十誦比丘尼戒所出本末經一卷僧純於拘夷國得本。佛念譯",
    "T49n2034_008:0077a25": "文煩後竺法汰刪改正之。見寶唱錄",
    "T49n2034_008:0077a26": "右一十三部合八十六卷。晉孝武帝世。涼州",
    "T49n2034_008:0077a27": "沙門竺佛念。識朗通敏少好遊方。家世西河。",
    "T49n2034_008:0077b01": "洞華戎語。前秦符氏建元年初來入長安。時",
    "T49n2034_008:0077b02": "祕書郎趙正請僧伽跋澄及曇摩難提等。出",
    "T49n2034_008:0077b03": "眾經論。當世名僧莫能傳譯。眾咸推念。二",
    "T49n2034_008:0077b04": "合文顯念之譯功。自漢世來安高支謙之後",
    "T49n2034_008:0077b05": "莫踰於念。故符姚二代為譯人之宗。關內名",
    "T49n2034_008:0077b06": "僧咸共嘉尚。其後自出所件如前。高僧傳中",
    "T49n2034_008:0077b07": "唯載五部。其外八部彰別雜錄。故備列之。",
    "T49n2034_008:0077b08": "2 曇摩耶舍舍利弗阿毘曇三十卷或二十卷。僧祐又云。毘婆沙出。房撿。傳乃是",
    "T49n2034_008:0077b09": "耶舍。今據傳為正故改之。見寶相錄",
    "T49n2034_008:0077b10": "差摩經一卷晉隆安年達廣州在白沙寺。為清信女張普明譯。此應入晉世隨人附秦",
    "T49n2034_008:0077b11": "右二部合三十一卷。晉安帝世。罽賓三藏法",
    "T49n2034_008:0077b12": "師曇摩耶舍。秦言法稱。耶舍是名稱。而高僧",
    "T49n2034_008:0077b13": "傳乃云。法明從聲為字。於理小僻。義熙中入",
    "T49n2034_008:0077b14": "長安。共天竺沙門曇摩掘多。秦言法藏。以秦",
    "T49n2034_008:0077b15": "弘始九年初為姚興書出梵文。至十六年秋",
    "T49n2034_008:0077b16": "翻譯方訖。秦太子泓親管理味。沙門釋道標",
    "T49n2034_008:0077b17": "制序。",
    "T49n2034_008:0077b18": "3 弗若多羅十誦律五十八卷弘始六年十月十七日於中寺出。見二秦錄",
    "T49n2034_008:0077b19": "右一部合五十八卷。晉安帝世。罽賓三藏律",
    "T49n2034_008:0077b20": "師弗若多羅。秦言功德華。以戒節見稱。歷遊",
    "T49n2034_008:0077b21": "行化。羅既至止。姚興即召。常安名德六百餘",
    "T49n2034_008:0077b22": "僧。延請多羅憩於中寺。誦出十誦律梵本。鳩",
    "T49n2034_008:0077b23": "摩羅什度為秦文。三分獲二未竟。而多羅奄",
    "T49n2034_008:0077b24": "然終卒。眾咸痛惜。什後又共曇摩流支。秦言",
    "T49n2034_008:0077b25": "法希。續譯都訖。",
    "T49n2034_008:0077b26": "4 鳩摩羅什摩訶般若波羅蜜經三十卷舊二十七卷。僧叡二秦錄云。譯大品時。",
    "T49n2034_008:0077b27": "大秦天王姚興自執舊本。什執梵文。竺佛念傳語。僧叡肇筆受。并製序。以此知先譯今三十卷",
    "T49n2034_008:0077b28": "大方等大集三十卷第二出。與漢世支讖譯二十七卷者小異。見李廓錄今別",
    "T49n2034_008:0077c01": "錄及二秦錄。題上並有新字。知舊出明矣。今有六十卷",
    "T49n2034_008:0077c02": "放光般若波羅蜜經二十卷第二出見別錄",
    "T49n2034_008:0077c03": "檢諸罪福經一十卷見別錄",
    "T49n2034_008:0077c04": "小品般若波羅蜜經十卷弘始十年重出。或七卷。僧叡筆受。見二秦",
    "T49n2034_008:0077c05": "錄。與七卷菩提經同本異出別錄僧叡製序",
    "T49n2034_008:0077c06": "華首經一十卷一名攝善根名。弘始八年譯。見二秦錄",
    "T49n2034_008:0077c07": "妙法蓮華經七卷弘始八年於大寺出僧叡筆受。并製序。第二譯與晉世法護",
    "T49n2034_008:0077c08": "正法華同本異出相去垂百年見二秦錄",
    "T49n2034_008:0077c09": "賢劫經七卷弘始四年三月五日出。與法護所譯大同小異曇恭筆受見二秦錄。一名",
    "T49n2034_008:0077c10": "賢劫三昧經。一名賢劫定意經凡三名",
    "T49n2034_008:0077c11": "十住經五卷什共佛陀耶舍譯。或四卷見二秦錄",
    "T49n2034_008:0077c12": "思益經四卷亦云思益梵天所問經。弘始四年十二月一日於逍遙園出。第二譯。與法護所出。",
    "T49n2034_008:0077c13": "勝思惟經本同出異見二秦錄叡制序",
    "T49n2034_008:0077c14": "大樹緊那羅經四卷第二出。與支讖屯真陀羅尼經本同。譯異名別。文又略",
    "T49n2034_008:0077c15": "廣",
    "T49n2034_008:0077c16": "持世經四卷第二出。與法護持人菩薩所問經本同譯異名別文小廣見二秦錄",
    "T49n2034_008:0077c17": "維摩詰經三卷弘始八年於大寺出。是第四譯。與佛調支謙法護等出者大同小異。僧肇筆",
    "T49n2034_008:0077c18": "受。見二秦錄。什自注解。叡制序",
    "T49n2034_008:0077c19": "佛藏經三卷亦名選擇諸法經。或四卷。弘始七年六月十二日出。見二秦錄",
    "T49n2034_008:0077c20": "菩薩藏經三卷一名富樓那問經。一名大悲心經。或二卷。弘始七年出見。二秦錄",
    "T49n2034_008:0077c21": "稱揚諸佛功德經三卷一名集華經弘始七年出。見二秦錄",
    "T49n2034_008:0078a01": "禪經三卷一名菩薩禪法經與坐禪三昧經同弘始四年正月五日出。見二秦及寶唱錄",
    "T49n2034_008:0078a02": "禪祕要經三卷見別錄。或無經字。或云一卷",
    "T49n2034_008:0078a03": "禪法要經三卷先譯弘始九年重校正僧叡制序",
    "T49n2034_008:0078a04": "阿闍世經二卷見別錄",
    "T49n2034_008:0078a05": "阿蘭若習禪法經二卷見別錄。或無經字。與坐禪三昧經同本異出",
    "T49n2034_008:0078a06": "禪要經二卷一名禪法要解。見別錄",
    "T49n2034_008:0078a07": "發菩提心經二卷見李廓錄",
    "T49n2034_008:0078a08": "自在王經二卷弘始九年於尚書令常山公姚顯第一出。僧叡筆受并制序。與大集",
    "T49n2034_008:0078a09": "自在王品不同。長五證文句出沒互有多少。見二秦錄",
    "T49n2034_008:0078a10": "善信摩訶神呪經二卷見李廓錄",
    "T49n2034_008:0078a11": "菩薩訶色欲經一卷",
    "T49n2034_008:0078a12": "首楞嚴經二卷第七出。與支讖支謙白延法護叔蘭及勇伏定二經等本並同別譯。又蜀",
    "T49n2034_008:0078a13": "及後出二本。合九譯文各異",
    "T49n2034_008:0078a14": "梵網經二卷弘始八年於草堂寺。三千學士最後出此一品。梵本有一百一十二卷六十一品。譯",
    "T49n2034_008:0078a15": "訖融影等三百人一時共受菩薩十戒。見經前序僧肇筆受",
    "T49n2034_008:0078a16": "大善權經二卷見李廓錄",
    "T49n2034_008:0078a17": "諸法無行經二卷或一卷見二秦錄",
    "T49n2034_008:0078a18": "無量壽經一卷一名阿彌陀經。弘始四年二月八日出。是第五譯。與支謙康僧鎧白延",
    "T49n2034_008:0078a19": "法護等出兩卷者本同文廣略小異見二秦錄",
    "T49n2034_008:0078a20": "彌勒下生經一卷亦云彌勒受決經見二秦錄",
    "T49n2034_008:0078a21": "彌勒成佛經一卷弘始四年出。是第二譯。與法護出者大同小異見二秦錄",
    "T49n2034_008:0078a22": "金剛般若經一卷佛在舍衛國者是。見二秦錄",
    "T49n2034_008:0078a23": "仁王護國般若波羅蜜經一卷見別錄。第二出。與晉世竺法護出",
    "T49n2034_008:0078a24": "者文少異",
    "T49n2034_008:0078b01": "菩提經一卷一名文殊師利所問菩提經。一名菩提無行經。一名伽耶頂經",
    "T49n2034_008:0078b02": "遺教經一卷一名佛垂般涅槃略說教戒經",
    "T49n2034_008:0078b03": "十二因緣經一卷",
    "T49n2034_008:0078b04": "雜譬喻經一卷弘始七年十月出道略集",
    "T49n2034_008:0078b05": "菩薩呵色欲經一卷",
    "T49n2034_008:0078b06": "須摩提菩薩經一卷　文殊悔過經一卷",
    "T49n2034_008:0078b07": "比丘應法行經一卷出長阿含。祐注入疑錄",
    "T49n2034_008:0078b08": "無思議光孩童菩薩經一卷亦名不思議光菩薩所說經",
    "T49n2034_008:0078b09": "大方等頂生王經一卷第二出。與法護譯大頂王經本同文少異",
    "T49n2034_008:0078b10": "大金色孔雀王經一卷在逍遙園出。并結界場法悉備具",
    "T49n2034_008:0078b11": "莊嚴菩提心經一卷第二出。法護出菩薩十地同本異出",
    "T49n2034_008:0078b12": "佛弟子化魔子偈頌經一卷出大集",
    "T49n2034_008:0078b13": "開化魔經一卷",
    "T49n2034_008:0078b14": "太白魔王堅信經一卷出大集",
    "T49n2034_008:0078b15": "魔業經一卷　過魔法界經一卷出大集",
    "T49n2034_008:0078b16": "佛問阿須輪大海有減經一卷",
    "T49n2034_008:0078b17": "魔王變身經一卷",
    "T49n2034_008:0078b18": "東方善華世界佛座震動經一卷",
    "T49n2034_008:0078b19": "陀羅尼法門六種動經一卷",
    "T49n2034_008:0078b20": "佛跡見千輻輪相經一卷",
    "T49n2034_008:0078b21": "佛臍化出菩薩經一卷",
    "T49n2034_008:0078b22": "往古生和佛國願行法典經一卷",
    "T49n2034_008:0078b23": "佛謦欬徹十方經一卷出大集",
    "T49n2034_008:0078b24": "過去無邊光淨佛土經一卷",
    "T49n2034_008:0078b25": "佛變時會身經一卷　無量樂佛土經一卷",
    "T49n2034_008:0078b26": "王后為蜣蜋經一卷",
    "T49n2034_008:0078b27": "佛心總持經一卷與生經所出心總持經小異",
    "T49n2034_008:0078c01": "獼猴與婢共戲致變經一卷",
    "T49n2034_008:0078c02": "水牛王經一卷出生經　雀王經一卷出六度集",
    "T49n2034_008:0078c03": "兔王經一卷出生經",
    "T49n2034_008:0078c04": "菩薩身為鴿王經一卷出六度集",
    "T49n2034_008:0078c05": "佛昔為鹿王經一卷　牧牛經一卷",
    "T49n2034_008:0078c06": "虛空藏菩薩問持經得幾所功德經一卷",
    "T49n2034_008:0078c07": "觀世音經一卷出新妙法蓮華經",
    "T49n2034_008:0078c08": "彌勒菩薩本願待時成佛經一卷已上三十二經。並見別錄云什",
    "T49n2034_008:0078c09": "重譯",
    "T49n2034_008:0078c10": "燈指因緣經一卷　觀普賢菩薩經一卷",
    "T49n2034_008:0078c11": "睒本起經一卷亦云睒經",
    "T49n2034_008:0078c12": "觀佛三昧經一卷　寶網經一卷",
    "T49n2034_008:0078c13": "樂瓔珞莊嚴經一卷",
    "T49n2034_008:0078c14": "請觀世音經一卷已上七經見李廓錄云什譯",
    "T49n2034_008:0078c15": "思惟要略法經一卷或無經字　持地經一卷",
    "T49n2034_008:0078c16": "菩薩戒本一卷",
    "T49n2034_008:0078c17": "十誦比丘戒本一卷第二出。與曇摩持出者小異",
    "T49n2034_008:0078c18": "大智度論一百卷龍樹菩薩造。弘始六年五月於逍遙園出。僧叡筆受并制序。見二",
    "T49n2034_008:0078c19": "秦錄。什云。若具足翻應有千卷。秦人識弱故略之。十分存一",
    "T49n2034_008:0078c20": "般若經論集二十卷見吳錄",
    "T49n2034_008:0078c21": "十住毘婆沙一十二卷龍樹菩薩造",
    "T49n2034_008:0078c22": "成實論二十卷或十六卷。弘始八年出。曇略筆受。見二秦錄。此論佛滅後八",
    "T49n2034_008:0079a01": "百餘年訶梨跋摩造",
    "T49n2034_008:0079a02": "大莊嚴論一十卷馬鳴菩薩造",
    "T49n2034_008:0079a03": "十住論一十卷龍樹菩薩造弘始年譯未訖第一卷末。似六度集經。見二秦錄",
    "T49n2034_008:0079a04": "中論八卷或四卷。龍樹菩薩造。弘始年出。見二秦錄僧叡制序",
    "T49n2034_008:0079a05": "百論二卷提婆菩薩造。弘始六年出。見二秦錄",
    "T49n2034_008:0079a06": "十二門論一卷龍樹菩薩造。見寶唱錄。僧叡制序",
    "T49n2034_008:0079a07": "馬鳴菩薩傳一卷　龍樹菩薩傳一卷",
    "T49n2034_008:0079a08": "提婆菩薩傳一卷　實相論一卷什自著",
    "T49n2034_008:0079a09": "右九十七部合有四百二十五卷。晉安帝世。",
    "T49n2034_008:0079a10": "天竺國三藏法師鳩摩羅什婆。秦言童壽。弘始",
    "T49n2034_008:0079a11": "三年冬到常安。秦王姚興厚加禮遇。乃延",
    "T49n2034_008:0079a12": "請入西明閣及逍遙園別館安置。勅令僧䂮集",
    "T49n2034_008:0079a13": "諸沙門八百餘人。諮受什旨。更出大品。使什",
    "T49n2034_008:0079a14": "持梵本。興自執舊經以相讎校。新文異舊義悉",
    "T49n2034_008:0079a15": "圓通。眾心愜伏。故二秦錄稱。什所定者為新",
    "T49n2034_008:0079a16": "大品。即知有舊明矣。諸如此例有二十餘部。",
    "T49n2034_008:0079a17": "並標新字在於題首。後人年遠多省新字。今",
    "T49n2034_008:0079a18": "蓋悉無。然興之世大盛宣譯。卑萬乘之心尊",
    "T49n2034_008:0079a19": "三寶之教。興既虛襟崇仰佛法。恒於大寺草",
    "T49n2034_008:0079a20": "堂之中供三千僧。與什參定新舊諸經。莫不",
    "T49n2034_008:0079a21": "精究洞其深旨。時有僧叡法師。甚為興知。什",
    "T49n2034_008:0079a22": "所譯經叡並參正。昔竺法護出正法華。受決",
    "T49n2034_008:0079a23": "品云。天見人人見天。什譯經至此乃言曰。此",
    "T49n2034_008:0079a24": "語與西域義乃同。但在言過質。叡應聲曰。將",
    "T49n2034_008:0079a25": "非人天交接兩得相見乎。什大喜曰。實然而",
    "T49n2034_008:0079a26": "叡與什共相開發。皆此類也。什又為興著實",
    "T49n2034_008:0079a27": "相論及注維摩。什雅好大乘志存敷演。嘗歎",
    "T49n2034_008:0079a28": "曰。吾操筆著摩訶衍阿毘曇。非迦旃延子比",
    "T49n2034_008:0079b01": "也。今此秦地深識者寡。折翮於此將何所論。",
    "T49n2034_008:0079b02": "嘗聽秦僧道融講新法。華乃歎曰佛法之興",
    "T49n2034_008:0079b03": "融其人也。俄而師子國有一婆羅門。聰辯多",
    "T49n2034_008:0079b04": "學。西土俗書罕不披誦。而為彼國外道之宗。",
    "T49n2034_008:0079b05": "聞什在關大行佛法。乃即慨然謂其徒曰。寧",
    "T49n2034_008:0079b06": "可偏使釋氏之風獨傳震旦。而今吾等正化",
    "T49n2034_008:0079b07": "之典。不洽東國。因遂乘駝負書遠涉來入常",
    "T49n2034_008:0079b08": "安。姚興見其口眼便僻頗亦惑之。而婆羅門",
    "T49n2034_008:0079b09": "乃啟興曰。至道無方各尊其事。今故遠來。請",
    "T49n2034_008:0079b10": "與秦僧捔其辯力。隨其優者即傳其化。興即",
    "T49n2034_008:0079b11": "許焉。於時關中四方僧眾。相視缺然莫敢當",
    "T49n2034_008:0079b12": "者。什謂融曰。此之外道聰明殊人。捔言必勝。",
    "T49n2034_008:0079b13": "豈可得使無上大道在於吾徒為彼而屈。良",
    "T49n2034_008:0079b14": "可悲哉。若使外道肆情得志。則是我等法輪",
    "T49n2034_008:0079b15": "摧軸。豈可然乎。如吾所覩在君一人。道融自",
    "T49n2034_008:0079b16": "顧才力不減。而彼西域外道經書未盡披讀。",
    "T49n2034_008:0079b17": "乃密令人寫婆羅門所讀經目。一披即誦。其",
    "T49n2034_008:0079b18": "後剋日將就論義。姚興自出公卿皆會。關中",
    "T49n2034_008:0079b19": "僧眾近遠必集。爾時道融與婆羅門擬相詶",
    "T49n2034_008:0079b20": "抗。鋒辯飛玄彼所不逮。時婆羅門雖自覺知",
    "T49n2034_008:0079b21": "辭理已屈。然意猶以廣讀為本。道融乃列其",
    "T49n2034_008:0079b22": "所讀書。并更通論秦地經史。名目卷部。三倍",
    "T49n2034_008:0079b23": "多之。什仍乘勢因嘲之曰。君可不聞。大秦廣",
    "T49n2034_008:0079b24": "學。那忽輕爾辛苦遠來。婆羅門心慚愧悔伏",
    "T49n2034_008:0079b25": "頂禮融足。旬日之中無何而去。像運再興鳩",
    "T49n2034_008:0079b26": "摩羅什道融力焉。融後還彭城常講說相續。",
    "T49n2034_008:0079b27": "聞道至者千有餘人。依隨門徒數盈三百。性",
    "T49n2034_008:0079b28": "不狎諠。常登樓披翫。慇懃善誘。畢命弘法。",
    "T49n2034_008:0079b29": "後卒於彭城。春秋七十四矣。",
    "T49n2034_008:0079c01": "5 佛馱耶舍長阿含經二十二卷弘始十五年出。竺佛念筆受。見二秦錄",
    "T49n2034_008:0079c02": "虛空藏經一卷後反還外國至罽賓得此經。寄與涼州諸僧見道慧宋齊錄",
    "T49n2034_008:0079c03": "曇無德律四十五卷秦言法藏。此是人名。即四分律主也。或六十卷",
    "T49n2034_008:0079c04": "曇無德戒本一卷上二律戒。見晉世雜錄",
    "T49n2034_008:0079c05": "右四部合六十九卷。晉安帝世。罽賓三藏法",
    "T49n2034_008:0079c06": "師佛馱耶舍。秦言覺名。耶舍本雖婆羅門",
    "T49n2034_008:0079c07": "種。而其祖宗世事外道。事外道家則不信佛。",
    "T49n2034_008:0079c08": "有一沙門從其家乞。其父瞋怒使人打之。其",
    "T49n2034_008:0079c09": "父手脚因遂攣躄不能行動。內情遑遽問於",
    "T49n2034_008:0079c10": "筮師。師乃筮之。坐犯賢人使之然也。意方",
    "T49n2034_008:0079c11": "覺悟。乃即請此所打沙門竭誠懺悔。數日",
    "T49n2034_008:0079c12": "便瘳。因令耶舍剃落出家為其弟子。時年十",
    "T49n2034_008:0079c13": "三。曾於一時隨師遠行。忽於曠野遇逢一虎。",
    "T49n2034_008:0079c14": "師欲走避。耶舍諫曰。此虎已飽必不侵人。俄",
    "T49n2034_008:0079c15": "而虎去。前行未幾果見餘殘。師密異之。至",
    "T49n2034_008:0079c16": "年十五誦經日得二三萬言。而所住寺。恒常",
    "T49n2034_008:0079c17": "於外分衛乞食。廢於習誦。有一羅漢重其聰",
    "T49n2034_008:0079c18": "敏。恒為乞食用以供之。至年十九受持諷誦",
    "T49n2034_008:0079c19": "大小乘經數百萬言。然其性度頗以簡傲知",
    "T49n2034_008:0079c20": "見自處。謂言天下少堪己師。為是不為諸僧",
    "T49n2034_008:0079c21": "所重。但美儀止善能談笑。遇對矚者忘其深",
    "T49n2034_008:0079c22": "恨。年及進戒莫為臨壇。所以向立猶為沙彌。",
    "T49n2034_008:0079c23": "乃從其舅學五明論。世間法術多所練習。至",
    "T49n2034_008:0079c24": "二十七方受具戒。恒以讀誦披尋為務。昏曉",
    "T49n2034_008:0079c25": "勤劬手不釋牒。每至端坐即思惟義。尚云不",
    "T49n2034_008:0079c26": "覺虛過良時。然其精專例皆如是。至沙勒",
    "T49n2034_008:0079c27": "國。國王疾不愈。請三千僧入宮設會。而耶",
    "T49n2034_008:0079c28": "舍身預其一焉。時王太子達摩弗多。秦言法",
    "T49n2034_008:0080a01": "子。觀見耶舍容服端雅問所從來。耶舍詶對",
    "T49n2034_008:0080a02": "言辭清巧。太子悅之。仍即請留宮內供養。",
    "T49n2034_008:0080a03": "待遇隆厚。羅什後至。復從耶舍受學經律。甚",
    "T49n2034_008:0080a04": "相尊敬。什既隨母還反龜茲。耶舍留止。頃之",
    "T49n2034_008:0080a05": "王薨太子即位。於時符堅正遣呂光西伐龜",
    "T49n2034_008:0080a06": "茲。龜茲王急求救沙勒。沙勒王身自率兵救",
    "T49n2034_008:0080a07": "龜茲國。難留於耶舍。使輔太子委以後事。救",
    "T49n2034_008:0080a08": "軍未至龜茲已敗。王迴具說鳩摩羅什為光",
    "T49n2034_008:0080a09": "所執。舍乃歎曰。我與羅什相遇雖久未盡懷",
    "T49n2034_008:0080a10": "抱。其忽󰊋虜相見何期。停十餘年。耶舍乃復",
    "T49n2034_008:0080a11": "東適龜茲法化甚盛。於時羅什止在姑臧。遣",
    "T49n2034_008:0080a12": "信要之。裹糧欲去。國人留之。復停歲許。後語",
    "T49n2034_008:0080a13": "弟子云吾今欲尋於羅什。可密裝束。夜中進",
    "T49n2034_008:0080a14": "發勿使人知。弟子諫曰。脫當明日前去不達。",
    "T49n2034_008:0080a15": "復被追還其事云何。耶舍乃取清水一鉢以",
    "T49n2034_008:0080a16": "藥投中。呪數十言以與弟子。使令洗足。即",
    "T49n2034_008:0080a17": "便夜發。比及將旦行數百里。問弟子曰。何",
    "T49n2034_008:0080a18": "所覺耶。答曰。耳中唯聞疾風之響眼中淚出。",
    "T49n2034_008:0080a19": "耶舍又與呪水洗足。因停住息。及旦追人已",
    "T49n2034_008:0080a20": "差數百。弘始八年行達姑臧。而什久已入於",
    "T49n2034_008:0080a21": "常安。又聞姚興逼什別室使為非法。乃傷歎",
    "T49n2034_008:0080a22": "曰鳩摩羅什如好綿纊。何可使入棘林中乎。",
    "T49n2034_008:0080a23": "什先經曾伏膺耶舍。聞至姑臧大生歡喜。即",
    "T49n2034_008:0080a24": "勸姚興令使迎逆。興未然許之。頃興命羅什",
    "T49n2034_008:0080a25": "出經。而什又曰。夫欲宣通無上法教宜令文",
    "T49n2034_008:0080a26": "義理趣圓通。貧道雖復讀誦其文未善其理。",
    "T49n2034_008:0080a27": "唯有耶舍深達經致。今在姑臧願詔徵之。一",
    "T49n2034_008:0080a28": "言三詳然後著筆。使微言不墜取信千載也。",
    "T49n2034_008:0080a29": "興從之。即遣使厚加贈遺不受。笑曰。明旨",
    "T49n2034_008:0080b01": "既降便應載馳。檀越待士既厚。脫如羅什見",
    "T49n2034_008:0080b02": "處則未敢聞命。興歎其幾慎。重使敦喻方至",
    "T49n2034_008:0080b03": "常安。興自出候別立新省於逍遙園。四事供",
    "T49n2034_008:0080b04": "養竝無所受。時至分衛一食而已。耶舍為人",
    "T49n2034_008:0080b05": "赤髭。善毘婆沙。人號之為赤髭毘婆沙。什既",
    "T49n2034_008:0080b06": "師之。亦稱之為大毘婆沙。四事供養衣鉢臥",
    "T49n2034_008:0080b07": "具。滿三間屋不以關心。興為貨之造立寺舍。",
    "T49n2034_008:0080b08": "而耶舍先嘗誦四分律。時請出之。疑其遺謬",
    "T49n2034_008:0080b09": "乃試令誦。羌籍藥方可五萬言。經二日覆不",
    "T49n2034_008:0080b10": "誤一字。眾咸揖伏以弘始十二年譯四分律",
    "T49n2034_008:0080b11": "等。至十五年解座。興施耶舍布絹萬匹。悉皆",
    "T49n2034_008:0080b12": "不受。沙門道含竺佛念等二人筆受。各施千",
    "T49n2034_008:0080b13": "匹。已外名德五百沙門皆重䞋施。舍後還西",
    "T49n2034_008:0080b14": "不知所終。",
    "T49n2034_008:0080b15": "6 僧肇般若無知論一卷　不真空論一卷",
    "T49n2034_008:0080b16": "物不遷論一卷　涅槃無名論一卷",
    "T49n2034_008:0080b17": "右四部合四卷。晉安帝世。京兆沙門釋僧肇",
    "T49n2034_008:0080b18": "著。肇家素貧以傭書為業。遂因繕寫乃得寓",
    "T49n2034_008:0080b19": "心。歷觀經史備盡墳籍。性好玄微每以莊老",
    "T49n2034_008:0080b20": "為心要府。嘗讀老子至道德章。乃嗟歎曰。美",
    "T49n2034_008:0080b21": "則美矣。然則斯神冥累之方猶未盡也。後因",
    "T49n2034_008:0080b22": "遇見舊維摩經。歡喜頂受披尋翫味。乃言。今",
    "T49n2034_008:0080b23": "始知所歸矣。因此出家。學善方等兼通三藏。",
    "T49n2034_008:0080b24": "及在冠年而名振關輔。時競譽之。徒莫不猜",
    "T49n2034_008:0080b25": "其早達。或千里負糧入關抗辯。肇既才思幽",
    "T49n2034_008:0080b26": "玄又善談說。承機挫銳曾不留滯。時京兆宿",
    "T49n2034_008:0080b27": "儒及關外英彥。莫不挹其鋒辯負氣摧衂。後",
    "T49n2034_008:0080b28": "羅什至姑臧。肇自遠從之。什嗟賞無極。及什",
    "T49n2034_008:0080b29": "適常安。肇亦隨焉。姚興命肇與僧叡等入逍",
    "T49n2034_008:0080c01": "遙園助詳定經論。肇甚才慧。以為像季去聖",
    "T49n2034_008:0080c02": "久遠文義舛雜。先舊所解時有乖謬。及預詳",
    "T49n2034_008:0080c03": "譯諮稟羅什。所悟更多。因出大品之後。肇便",
    "T49n2034_008:0080c04": "著般若無知論。出二千言。竟以呈什。什讀稱",
    "T49n2034_008:0080c05": "善。乃謂肇曰。吾解當不謝子辭敢相挹。時廬",
    "T49n2034_008:0080c06": "山隱士劉遺民。見肇此論。乃歎曰。不意方",
    "T49n2034_008:0080c07": "袍復有平叔。因以呈遠。遠乃撫机歎曰。未嘗",
    "T49n2034_008:0080c08": "有也。因共披尋翫味更存往復。遺民乃致書",
    "T49n2034_008:0080c09": "於肇曰。頃飡徽問有懷遙仰。歲末寒嚴體中",
    "T49n2034_008:0080c10": "何如。音寄壅隔用增悒蘊。弟子枕痾草澤",
    "T49n2034_008:0080c11": "常有弊瘁。願彼大眾康和外國法師休",
    "T49n2034_008:0080c12": "愈不。去年夏末見上人般若無知論。才運",
    "T49n2034_008:0080c13": "清俊旨中沈允。推步聖文婉然有歸。披味",
    "T49n2034_008:0080c14": "慇懃不能釋手。真可謂浴心方等之淵悟懷",
    "T49n2034_008:0080c15": "絕冥之肆。窮盡精巧無所間然。但闇者難曉",
    "T49n2034_008:0080c16": "猶有餘疑。今輒條之如別。願從容之暇粗為",
    "T49n2034_008:0080c17": "釋之。肇答書曰。不面在昔佇想用勞。得前疏",
    "T49n2034_008:0080c18": "并問披尋反覆。欣若暫對涼風。戒節頃常何",
    "T49n2034_008:0080c19": "如。貧道勞疾每不能佳。即此大眾尋常。什",
    "T49n2034_008:0080c20": "法。師休勝。秦主道性自然天機邁俗。城塹三",
    "T49n2034_008:0080c21": "寶弘道是務。由使異典勝僧自遠而至。靈鷲",
    "T49n2034_008:0080c22": "之風萃乎茲土。領公遠舉乃是千載之津梁。",
    "T49n2034_008:0080c23": "於西域還得方等新經二百餘部。什師於大",
    "T49n2034_008:0080c24": "寺出新至諸經。法藏淵曠日有異聞。禪師於",
    "T49n2034_008:0080c25": "瓦官寺教習禪道。門徒數百。日夜匪懈。邕邕",
    "T49n2034_008:0080c26": "肅肅。致自欣樂。三藏法師於中寺出律部。本",
    "T49n2034_008:0080c27": "末精悉若覩初制。毘婆沙法師於石羊寺出",
    "T49n2034_008:0080c28": "舍利弗毘曇。梵本雖未及譯。時問中事發言",
    "T49n2034_008:0080c29": "新奇貧道一生猥參嘉運遇茲盛化。自不覩",
    "T49n2034_008:0081a01": "釋迦泥洹之集。餘復何恨。但恨不得與道勝",
    "T49n2034_008:0081a02": "君子同斯法集耳。稱詠既深聊復委及。然來",
    "T49n2034_008:0081a03": "問婉切難為郢人。貧道思不關微兼拙於華",
    "T49n2034_008:0081a04": "語。且至趣無言。言則乖趣。云云不已竟何所",
    "T49n2034_008:0081a05": "論。聊以狂言示詶來旨也。後著不真空論物",
    "T49n2034_008:0081a06": "不遷論等并注維摩及製諸經論序。竝傳於",
    "T49n2034_008:0081a07": "世。及什亡後追悼永往翹思彌勵。乃著涅槃",
    "T49n2034_008:0081a08": "無名論。其辭曰。經稱有餘無餘涅槃者秦言",
    "T49n2034_008:0081a09": "無為。亦名滅度。無為涅槃者取乎虛無寂",
    "T49n2034_008:0081a10": "寞妙絕於有為。滅度者言乎大患永滅超度",
    "T49n2034_008:0081a11": "四流。斯蓋鏡像之所歸。絕稱之幽宅也。而曰",
    "T49n2034_008:0081a12": "有餘無餘者。蓋是出處之異號。應物之假名。",
    "T49n2034_008:0081a13": "余嘗試言之。夫涅槃之為道也。寂寥虛曠不",
    "T49n2034_008:0081a14": "可以形名得。微妙無相不可以有心知。超群",
    "T49n2034_008:0081a15": "有以幽昇。量太虛而永久。循之弗得其蹤。",
    "T49n2034_008:0081a16": "迎之罔眺其首。六趣不能接其生。力負無以",
    "T49n2034_008:0081a17": "化其體。眇漭恍惚若存若往五目莫覩其",
    "T49n2034_008:0081a18": "容。二聽不聞其響。冥冥窈窈誰見誰曉。彌",
    "T49n2034_008:0081a19": "淪靡所不在。而獨曳於有無之表。然則言之",
    "T49n2034_008:0081a20": "者失其真。知之者反其愚。有之者乖其性。無",
    "T49n2034_008:0081a21": "之者傷其軀。所以釋迦掩室於摩竭。淨名杜",
    "T49n2034_008:0081a22": "口於毘耶。須菩提唱無說以顯道。釋梵絕聽",
    "T49n2034_008:0081a23": "而雨花。斯皆理為神御。故口為緘默。豈曰無",
    "T49n2034_008:0081a24": "辯。辯所不能言也。經曰。真解脫者離於言數",
    "T49n2034_008:0081a25": "寂滅永安。無終無始。不晦不明。不寒不暑。湛",
    "T49n2034_008:0081a26": "若虛空。無名無證。論曰。涅槃非有亦復非無。",
    "T49n2034_008:0081a27": "言語路絕心行處滅。尋夫經論之作豈虛構",
    "T49n2034_008:0081a28": "哉。果有其所以不有。故不可得而有。有其所",
    "T49n2034_008:0081a29": "以不無。故不可得而無耳。何者本之有境則",
    "T49n2034_008:0081b01": "五陰永滅。推之無鄉則幽靈不竭。幽靈不竭",
    "T49n2034_008:0081b02": "則抱一湛然。五陰永滅則萬累都捐。萬累都捐",
    "T49n2034_008:0081b03": "故與道通同。抱一湛然故神而無功。神而無",
    "T49n2034_008:0081b04": "功故至功常在。與道通同故冲而不改。冲",
    "T49n2034_008:0081b05": "而不改不可為有。至功常在不可為無。然則",
    "T49n2034_008:0081b06": "有無絕於內。稱謂淪於外。視聽之所不暨。四",
    "T49n2034_008:0081b07": "空之所昏昧。恬兮而夷。泊焉而泰。九流於",
    "T49n2034_008:0081b08": "是乎交歸。眾聖於此乎冥會。斯乃希夷之境",
    "T49n2034_008:0081b09": "太玄之鄉。而欲以有無題牓標其方域。而語",
    "T49n2034_008:0081b10": "其神道者不亦邈哉。其後十演九折。凡數千言。",
    "T49n2034_008:0081b11": "文多不載。論成之後上表於姚興曰。肇聞天",
    "T49n2034_008:0081b12": "得一以清。地得一以寧。君王得一以治天下。",
    "T49n2034_008:0081b13": "伏惟陛下叡哲欽明。道與神會。妙契寰中。理",
    "T49n2034_008:0081b14": "無不統。故能遊刃萬機弘道終日。化被蒼生",
    "T49n2034_008:0081b15": "垂文作範。所以域中有四大王居其一焉。涅",
    "T49n2034_008:0081b16": "槃之道。蓋是三乘之所歸。方等之淵府。眇𣾘",
    "T49n2034_008:0081b17": "希夷。絕視聽之域。幽致虛玄。非群情所測。肇",
    "T49n2034_008:0081b18": "以人微猥蒙國恩得閑居學肆。在什公門下",
    "T49n2034_008:0081b19": "十有餘年。雖眾經殊趣勝致非一。涅槃一義",
    "T49n2034_008:0081b20": "常為聽先。但肇才識闇短。雖屢蒙誨喻猶懷",
    "T49n2034_008:0081b21": "漠漠。為竭愚不已亦如似有解。然未經高勝",
    "T49n2034_008:0081b22": "先唱不敢自決。不幸什公去世。諮參無所。以",
    "T49n2034_008:0081b23": "為永恨。而陛下聖德不孤。獨與什公神契目",
    "T49n2034_008:0081b24": "擊道存。決其方寸。故能振彼玄風以啟末",
    "T49n2034_008:0081b25": "俗。一日遇蒙答安成侯嵩問無為崇極。頗涉",
    "T49n2034_008:0081b26": "涅槃無名之義。今輒作涅槃無名論。有十演",
    "T49n2034_008:0081b27": "九折。博採眾經託證成喻。以仰述陛下無名",
    "T49n2034_008:0081b28": "之致。豈曰開詣神心窮究遠當。聊以擬議玄",
    "T49n2034_008:0081b29": "門班喻學徒耳。若少參聖旨願勅存記。如其",
    "T49n2034_008:0081c01": "有差伏承旨授。興答旨慇懃備加讚述。即勅",
    "T49n2034_008:0081c02": "令繕寫班諸子姪。其為時所重如此。",
    "T49n2034_008:0081c03": "7 僧叡二秦眾經錄目一卷",
    "T49n2034_008:0081c04": "右一卷。沙門釋僧叡撰。叡魏郡人。少出家甚",
    "T49n2034_008:0081c05": "敏利。為僧賢弟子。年二十二博通經論。嘗聽",
    "T49n2034_008:0081c06": "僧朗法師講放光經。屢有譏難。朗與賢有濠",
    "T49n2034_008:0081c07": "上之契。朗謂賢曰。叡比格難吾累思不能通。",
    "T49n2034_008:0081c08": "可謂賢賢弟子也。後至關中遇羅什譯經。竝",
    "T49n2034_008:0081c09": "得參預。秦司徒公姚嵩深相禮重。姚興問嵩",
    "T49n2034_008:0081c10": "叡公何如。嵩答。實鄴衛之松柏。興勅見之。欲",
    "T49n2034_008:0081c11": "觀其才器。叡風韻󱟅流含吐彬蔚。興大賞",
    "T49n2034_008:0081c12": "悅即勅給俸吏力人輿。興謂嵩曰。乃四海之",
    "T49n2034_008:0081c13": "標領。何獨鄴衛之松柏。什後出成實論令叡",
    "T49n2034_008:0081c14": "講之。什謂叡曰。此諍論中有七處文破阿毘",
    "T49n2034_008:0081c15": "曇。而在言小隱。若能不問而解。可謂英才。至",
    "T49n2034_008:0081c16": "叡啟發幽微。果不諮什而契然懸會。什歎曰。",
    "T49n2034_008:0081c17": "吾傳譯經論得與子相值。無所恨矣。弘贊",
    "T49n2034_008:0081c18": "經法常迴此善願生安養。每行住坐臥不敢",
    "T49n2034_008:0081c19": "正背西方。其後告終合掌而卒。同寺咸見五",
    "T49n2034_008:0081c20": "色光從叡房出云。",
    "T49n2034_008:0081c21": "8 道恒釋駁論一卷",
    "T49n2034_008:0081c22": "右一卷。沙門釋道恒撰。恒藍田人。年九歲時。",
    "T49n2034_008:0081c23": "曾戲于路。隱士張忠見而嗟曰。此小兒有出",
    "T49n2034_008:0081c24": "人之相。在俗必有輔政之功。處道必能光",
    "T49n2034_008:0081c25": "顯佛法。恨吾老矣不得見之。恒少失二親。事",
    "T49n2034_008:0081c26": "後母以孝聞。家貧無蓄。常手自書繢以供贍",
    "T49n2034_008:0081c27": "奉。而篤好經典學兼宵夜。至年二十後母又",
    "T49n2034_008:0081c28": "亡。行喪盡禮服畢出家。又遊刃佛理多所通",
    "T49n2034_008:0081c29": "達。學該內外才思清敏。羅什入關即往修造。",
    "T49n2034_008:0082a01": "什大喜之。及譯出眾經並助詳定。時恒有同",
    "T49n2034_008:0082a02": "學道標。亦雅有才力。當時擅名。與恒相次。秦",
    "T49n2034_008:0082a03": "主姚興以恒標二人神氣俊朗有經國之量。",
    "T49n2034_008:0082a04": "乃勅尚書令姚顯令敦逼恒標罷道助振王",
    "T49n2034_008:0082a05": "業。又下書恒標等曰。卿等皎然之操。實在可",
    "T49n2034_008:0082a06": "嘉。但君臨四海治急須才。今勅尚書令顯令",
    "T49n2034_008:0082a07": "奪卿等法服助翼贊時世。苟心存道味寧",
    "T49n2034_008:0082a08": "繫白黑。望體此懷不以守節為辭也。恒標等",
    "T49n2034_008:0082a09": "答曰。奉去月二十八日詔令奪恒標等法服。",
    "T49n2034_008:0082a10": "承命悲懷五情失守。恒標等才質闇短染法",
    "T49n2034_008:0082a11": "未深。緇服之下誓畢身命。並習佛法不閑世",
    "T49n2034_008:0082a12": "事。徒廢非常之業。終無殊異之功。昔光武尚",
    "T49n2034_008:0082a13": "能縱嚴陵之心。魏文容管寧之操。抑至尊之",
    "T49n2034_008:0082a14": "高心遂匹夫之微志。況陛下以道御物兼弘",
    "T49n2034_008:0082a15": "三寶。願鑒元元之情。垂曠通物之理也。興又",
    "T49n2034_008:0082a16": "致書於什䂮二法師曰。別已數旬每有傾想。",
    "T49n2034_008:0082a17": "漸暖比休泰耳。小虜遠舉更無處分。正有憒",
    "T49n2034_008:0082a18": "然耳。頃萬事之殷須才以理之。近詔恒標二",
    "T49n2034_008:0082a19": "人令釋羅漢之服尋大士之蹤。然道無不在。",
    "T49n2034_008:0082a20": "願法師等助以喻之。什䂮等答曰。蓋聞太上",
    "T49n2034_008:0082a21": "以道養民而物自是。其復有德而治天下。是",
    "T49n2034_008:0082a22": "以古之明主。審違性之難御。悟任物之多因。",
    "T49n2034_008:0082a23": "故堯放許由於箕山陵。讓放杖於魏國。高祖",
    "T49n2034_008:0082a24": "縱四皓於終南。叔度辭蒲輪於漢嶽。蓋以適",
    "T49n2034_008:0082a25": "賢之性為得賢也。今恒標等德非圓達分在",
    "T49n2034_008:0082a26": "守節。少習玄化伏膺佛道。至於敷析妙典研",
    "T49n2034_008:0082a27": "究幽微。足以啟悟童稚助化功德。願陛下放",
    "T49n2034_008:0082a28": "既往之恩縱其微志也。興後頻復下書。闔境",
    "T49n2034_008:0082a29": "救之。殆而得勉。恒乃歎曰。古人有言。益我",
    "T49n2034_008:0082b01": "貨者損我神。生我名者殺我身。於是竄影巖",
    "T49n2034_008:0082b02": "󱐙畢命幽藪。蔬食味禪緬迹人外。故著釋駁",
    "T49n2034_008:0082b03": "論及百行箴云。",
    "T49n2034_008:0082b04": "歷代三寶紀卷第八譯經符秦姚秦"
}