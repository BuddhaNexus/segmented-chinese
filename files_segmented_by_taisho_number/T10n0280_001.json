{
    "T10n0280_001:0445a02": "佛說兜沙經一卷",
    "T10n0280_001:0445a04": "後漢月氏三藏支婁迦讖譯",
    "T10n0280_001:0445a05": "一切諸佛威神恩，諸過去、當來、今現在亦爾。",
    "T10n0280_001:0445a06": "佛在摩竭提國時，法清淨處，其處號曰在所",
    "T10n0280_001:0445a07": "問清淨。始作佛時，光景甚明。自然金剛蓮",
    "T10n0280_001:0445a08": "華，周匝甚大。自然師子座，諸佛過去時亦悉",
    "T10n0280_001:0445a09": "於上坐，儀法等無有異。極相法中，出生極過",
    "T10n0280_001:0445a10": "度已。諸佛身體行，悉等具足，明無所復罣礙。",
    "T10n0280_001:0445a11": "不可計佛處、不可計法處、不可計諸大十方",
    "T10n0280_001:0445a12": "人民處、不可計佛剎處，過去、當來、今現在佛",
    "T10n0280_001:0445a13": "等所出生也。諸菩薩等各各從異國土來都",
    "T10n0280_001:0445a14": "大會，其數如十佛剎塵。一塵為一菩薩，如",
    "T10n0280_001:0445a15": "是為限。諸菩薩賜一生補處，皆入十方人民",
    "T10n0280_001:0445a16": "典安隱、皆入法處、皆入十方諸剎土、皆入",
    "T10n0280_001:0445a17": "十方泥洹慧、皆入十方所作世間人宿命、皆",
    "T10n0280_001:0445a18": "入稍稍增深菩薩、皆入諸慧法中、皆入內外",
    "T10n0280_001:0445a19": "法中、皆入不動不搖法中、皆入過去當來今",
    "T10n0280_001:0445a20": "現在法中。諸菩薩輩議如是：「佛愛我曹等輩。」",
    "T10n0280_001:0445a21": "諸菩薩等所念：「示現我等諸佛剎，如佛所行",
    "T10n0280_001:0445a22": "居處阿。彼聞所有，現我等諸佛剎清淨、現",
    "T10n0280_001:0445a23": "我等如佛法清淨。「佛所說法，悉皆使我曹",
    "T10n0280_001:0445a24": "見矣；現我等佛剎成敗時，使我曹悉見矣。現",
    "T10n0280_001:0445a25": "我曹等諸佛起出時、現我等佛剎所有善惡，",
    "T10n0280_001:0445a26": "佛所有悉示我。「示現我曹十方諸有剎土、現",
    "T10n0280_001:0445a27": "我等諸不可計佛所說、現我等菩薩十法住、",
    "T10n0280_001:0445a28": "現我等菩薩十法所行、現我等菩薩十法悔",
    "T10n0280_001:0445a29": "過經、現我等菩薩十道地、現我菩薩十鎮、現",
    "T10n0280_001:0445b01": "我等菩薩十居處所願、現我菩薩十黠、現我",
    "T10n0280_001:0445b02": "菩薩十三昧、現我菩薩十飛法、現我菩薩十",
    "T10n0280_001:0445b03": "印、現我菩薩悉飛來時、現我佛名無有盡。「時",
    "T10n0280_001:0445b04": "佛使我皆護世間人民，十方佛諸有剎土悉",
    "T10n0280_001:0445b05": "清淨無瑕穢。現我佛諸所知有無有也、現我",
    "T10n0280_001:0445b06": "諸惡根本，悉使清淨。「諸法悉為我說、諸所",
    "T10n0280_001:0445b07": "疑難皆為解之——悉為解狐疑，皆過度矣——諸所",
    "T10n0280_001:0445b08": "有欲斷之。「現我佛所止處、現我佛諸法所部",
    "T10n0280_001:0445b09": "界、現我佛威神、現我佛所行、現我佛筋力。「現",
    "T10n0280_001:0445b10": "我佛四事不護、現我佛三昧所入處、現我佛",
    "T10n0280_001:0445b11": "所變化在所為。「現我佛無有過勝者、現我佛",
    "T10n0280_001:0445b12": "所有尊號，無有能及逮者。「現我佛所根、現",
    "T10n0280_001:0445b13": "我佛飛、現我佛光明、現我佛智慧、現我佛",
    "T10n0280_001:0445b14": "四事無所畏。」佛悉知諸菩薩心所念，佛悉現",
    "T10n0280_001:0445b15": "光明威神。",
    "T10n0280_001:0445b16": "東方極遠不可計佛剎有佛，佛名阿逝墮，其",
    "T10n0280_001:0445b17": "剎名訖連桓。文殊師利菩薩從是剎來，與諸",
    "T10n0280_001:0445b18": "菩薩俱——數如十方剎塵——皆前為佛作禮，各",
    "T10n0280_001:0445b19": "各於自然師子座交路帳中坐。",
    "T10n0280_001:0445b20": "南方極遠不可計佛剎有佛，佛名阿泥羅墮",
    "T10n0280_001:0445b21": "羅，其剎名樓耆洹。佛陀師利菩薩從是剎",
    "T10n0280_001:0445b22": "來，與諸菩薩俱——其數如十佛剎塵——皆前為佛",
    "T10n0280_001:0445b23": "作禮，各各於自然師子座交路帳中坐。",
    "T10n0280_001:0445b24": "西方極遠不可計佛剎有佛，佛名阿斯墮",
    "T10n0280_001:0445b25": "陀，其剎名波頭洹。羅隣師利菩薩從是剎來，",
    "T10n0280_001:0445b26": "與諸菩薩俱——其數如十佛剎塵——皆前為佛作",
    "T10n0280_001:0445b27": "禮，各各於自然師子座交路帳中坐。",
    "T10n0280_001:0445b28": "北方極遠不可計佛剎有佛，佛名阿闍墮，其",
    "T10n0280_001:0445b29": "剎名占倍洹。檀那師利菩薩從是剎來，與諸",
    "T10n0280_001:0445b30": "菩薩俱——其數如十佛剎塵——皆前為佛作禮，各",
    "T10n0280_001:0445c01": "各於自然師子座交路帳中坐。",
    "T10n0280_001:0445c02": "東北方極遠不可計佛剎有佛，佛名阿輸那",
    "T10n0280_001:0445c03": "墮國陀，其剎名優彼洹。群那師利菩薩從",
    "T10n0280_001:0445c04": "是剎來，與諸菩薩俱——其數如十佛剎塵——皆前",
    "T10n0280_001:0445c05": "為佛作禮，各各於自然師子座交路帳中坐。",
    "T10n0280_001:0445c06": "東南方極遠不可計佛剎有佛，佛名阿旃陀",
    "T10n0280_001:0445c07": "墮陀，其剎名犍闍洹。那涅羅師利菩薩從",
    "T10n0280_001:0445c08": "是剎來，與諸菩薩俱——其數如十佛剎塵——皆前",
    "T10n0280_001:0445c09": "為佛作禮，各各於自然師子座交路帳中坐。",
    "T10n0280_001:0445c10": "西南方極遠不可計佛剎有佛，佛名欝沈墮",
    "T10n0280_001:0445c11": "大，其剎名羅憐洹。惟闍師利菩薩從是剎",
    "T10n0280_001:0445c12": "來，與諸菩薩俱——其數如十佛剎塵——皆前為",
    "T10n0280_001:0445c13": "佛作禮，各各於自然師子座交路帳中坐。",
    "T10n0280_001:0445c14": "西北方極遠不可計佛剎有佛，佛名阿波羅",
    "T10n0280_001:0445c15": "墮，其剎名活逸洹。曇摩師利菩薩從是剎",
    "T10n0280_001:0445c16": "來，與諸菩薩俱——其數如十佛剎塵——皆前為",
    "T10n0280_001:0445c17": "佛作禮，各各於自然師子座交路帳中坐。",
    "T10n0280_001:0445c18": "下方極遠不可計佛剎有佛，佛名楓摩墮羅，",
    "T10n0280_001:0445c19": "其剎名潘利洹。𢜪那師利菩薩從是剎來，與",
    "T10n0280_001:0445c20": "諸菩薩俱——其數如十佛剎塵——皆前為佛作禮，",
    "T10n0280_001:0445c21": "各各於自然師子座交路帳中坐。",
    "T10n0280_001:0445c22": "上方極遠不可計佛剎有佛，佛名墮色，其",
    "T10n0280_001:0445c23": "剎名儨提拾洹。那軷陀師利菩薩從是剎",
    "T10n0280_001:0445c24": "來，與諸菩薩俱——其數如十佛剎塵——皆前為佛",
    "T10n0280_001:0445c25": "作禮，各各於自然師子座交路帳中坐。",
    "T10n0280_001:0445c26": "文殊師利菩薩持佛威神，悉遍視諸菩薩，皆",
    "T10n0280_001:0445c27": "遍以便舉慧言：「諸菩薩大眾會，何甚快耶？不",
    "T10n0280_001:0445c28": "可復計諸佛剎——佛所居處、諸所處；諸所被服",
    "T10n0280_001:0445c29": "佛法——佛說法、佛剎威神、佛所行、佛筋力、佛",
    "T10n0280_001:0445c30": "剎善惡、不可計佛法。「何因耶？十方諸佛剎",
    "T10n0280_001:0446a01": "土所說道、所度脫十方人，諸法甚深無極，如",
    "T10n0280_001:0446a02": "虛空了無所罣礙。「何因耶？是蔡呵祇剎土",
    "T10n0280_001:0446a03": "四面種種人——各各異身體、各各異名、各各",
    "T10n0280_001:0446a04": "異色、各各有長短、各各有壽命、各各有形類、",
    "T10n0280_001:0446a05": "各各有思想、各各有念、各各異有聲——各各",
    "T10n0280_001:0446a06": "有聞佛聲。「何因是國土名波迦私提？四面",
    "T10n0280_001:0446a07": "中有呼佛名曰勝達、中有呼世世慢陀、中有",
    "T10n0280_001:0446a08": "呼夷阿那坭提、中有呼釋迦文尼、中有呼",
    "T10n0280_001:0446a09": "鼓師薩沈、中有呼墮樓延、中有呼俱䜖滑提、",
    "T10n0280_001:0446a10": "中有呼摩呵沙門、中有呼晨那愁樓提、中有",
    "T10n0280_001:0446a11": "呼質多愁樓提等。為四面如是輩，各各呼",
    "T10n0280_001:0446a12": "釋迦文佛名，合為萬字。「如是十方極過去不",
    "T10n0280_001:0446a13": "可復計諸佛剎——都人民種種各異語——共呼釋",
    "T10n0280_001:0446a14": "迦文佛名、佛字。一一佛剎，凡各十億萬字。「釋",
    "T10n0280_001:0446a15": "迦文佛從本未造學道已來，諸所教授弟",
    "T10n0280_001:0446a16": "子等輩時人如是。」佛放光明。先從足下出，照",
    "T10n0280_001:0446a17": "一佛界中極明，現十億閻浮利天南、十億大",
    "T10n0280_001:0446a18": "海、十億須彌山、十億遮加惒山、十億弗于",
    "T10n0280_001:0446a19": "逮天東、十億俱耶匿天西、十億欝單曰天北、",
    "T10n0280_001:0446a20": "十億照頭摩羅天、十億忉利天、十億鹽天、十",
    "T10n0280_001:0446a21": "億兜術天、十億泥摩羅提羅鄰優天、十億波",
    "T10n0280_001:0446a22": "羅蜜和耶拔致天、十億梵天、十億梵迦夷天、",
    "T10n0280_001:0446a23": "十億梵弗還天、十億梵迦產天、十億摩訶梵",
    "T10n0280_001:0446a24": "天、十億廅天、十億波梨陀天、十億廅波摩那",
    "T10n0280_001:0446a25": "天、十億阿會亘羞天、十億波栗羞訶天、十",
    "T10n0280_001:0446a26": "億阿波摩羞天、十億羞訖天、十億權呵天、",
    "T10n0280_001:0446a27": "十億波栗推呵天、十億阿波墮訶天、十億",
    "T10n0280_001:0446a28": "惟于潘天、十億阿惟潘天、十億阿陀波天、十",
    "T10n0280_001:0446a29": "億須𨅐音武天、十億呵迦膩吒天、十億阿惟",
    "T10n0280_001:0446a30": "先惟先尼𦱕。",
    "T10n0280_001:0446b01": "如是等，各各照見諸天上人所止處。敢是佛",
    "T10n0280_001:0446b02": "界中，悉皆照明，釋迦文佛都所典主。十方",
    "T10n0280_001:0446b03": "國一一方，各有一億小國土，皆有一大海、一",
    "T10n0280_001:0446b04": "須彌山；上至三十三天，一小國土，如是所部。",
    "T10n0280_001:0446b05": "凡有十億小國土，合為一佛剎，名為蔡呵祇。",
    "T10n0280_001:0446b06": "佛分身悉遍至十億小國土。一一小國土皆",
    "T10n0280_001:0446b07": "有一佛，凡有十億佛，皆與諸菩薩，共坐十",
    "T10n0280_001:0446b08": "億小國土。諸天人民皆悉見佛，諸菩薩、諸",
    "T10n0280_001:0446b09": "天人民皆持佛威神，相視如迎，相見",
    "T10n0280_001:0446b10": "文殊師利菩薩。復有文殊師利菩薩、",
    "T10n0280_001:0446b11": "　羅鄰師利菩薩、　檀那師利菩薩、",
    "T10n0280_001:0446b12": "　群那師利菩薩、　佛陀師利菩薩、",
    "T10n0280_001:0446b13": "　涅羅師利菩薩、　惟闍師利菩薩、",
    "T10n0280_001:0446b14": "　𢜪那師利菩薩、　軷陀師利菩薩、",
    "T10n0280_001:0446b15": "　曇摩師利菩薩。",
    "T10n0280_001:0446b16": "如是等菩薩其所止佛剎，剎極快好，其剎皆",
    "T10n0280_001:0446b17": "各各自有名：",
    "T10n0280_001:0446b18": "　阿栴墮還佛、　阿泥羅墮還佛、",
    "T10n0280_001:0446b19": "　阿闍陀墮還佛、　阿樓那墮還佛、",
    "T10n0280_001:0446b20": "　阿栴陀墮還佛、　欝沈墮還佛、",
    "T10n0280_001:0446b21": "　伊豆羅墮還佛、　梵摩墮還佛、",
    "T10n0280_001:0446b22": "　惟夷羅還佛。",
    "T10n0280_001:0446b23": "佛說兜沙經"
}