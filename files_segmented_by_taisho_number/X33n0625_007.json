{
    "X33n0625_007:0281c04": "妙法蓮華經演義卷第七之一",
    "X33n0625_007:0281c06": "姚秦三藏法師　鳩摩羅什奉　詔譯",
    "X33n0625_007:0281c07": "天台教觀　一松大師　講錄",
    "X33n0625_007:0281c08": "清　東甌釋氏　曉柔廣和　編定",
    "X33n0625_007:0281c09": "妙法蓮華經妙音菩薩品第二十四",
    "X33n0625_007:0281c10": "若論此品之來源。總由世尊。上來因菩薩之受命",
    "X33n0625_007:0281c11": "弘經。乃即現乎十種神力。結於五種綱要。以為付",
    "X33n0625_007:0281c12": "囑流通此經。以一手同時三摩無量菩薩頂。而作",
    "X33n0625_007:0281c13": "是言。我於無量百千阿僧祇劫。修習是難得菩提",
    "X33n0625_007:0281c14": "之法。今以付囑汝等。汝等當一心流布此法。令一",
    "X33n0625_007:0281c15": "切眾生普得聞知。如來是一切眾生之大施主。汝",
    "X33n0625_007:0281c16": "等亦應隨學如來之法。所謂學於苦行。學於神力。",
    "X33n0625_007:0281c17": "若苦行則已如上所明。今欲發明神力。故有此妙",
    "X33n0625_007:0281c18": "音神力弘經一品之文也。言妙音者。約其所見之",
    "X33n0625_007:0281c19": "理。所修之行。所通之教。皆可名為妙音。所見之理",
    "X33n0625_007:0281c20": "者。以其能達諸法實相。則法法俱真。相相皆實。即",
    "X33n0625_007:0281c21": "其所有音聲。了達全體。便是法界。故就其所見之",
    "X33n0625_007:0281c22": "理。名之為妙音也。所修之行者。由其過去因中。以",
    "X33n0625_007:0281c23": "十萬種伎樂。八萬四千寶鉢。奉供雲雷音王如來。",
    "X33n0625_007:0281c24": "故感今日流通此經。則多諸眷屬。以為圍繞。有諸",
    "X33n0625_007:0282a01": "道器。以為侍從。故就其所修之行。亦得名為妙音",
    "X33n0625_007:0282a02": "也。所通之教者。由其能以神通之力。在於此界他",
    "X33n0625_007:0282a03": "方。現十界身。弘此妙經。令一切眾生聞其所說。各",
    "X33n0625_007:0282a04": "得解知如來知見長遠壽命。故約其所通之教。又",
    "X33n0625_007:0282a05": "得名為妙音也。菩薩者。自既能依理起行。而通於",
    "X33n0625_007:0282a06": "教。亦令一切眾生依理起行通教。則是自利利他。",
    "X33n0625_007:0282a07": "故稱菩薩也。△品分文為六。初釋迦光照。二妙音",
    "X33n0625_007:0282a08": "遠來。三神力通經。四彼此得益。五還歸本國。六聞",
    "X33n0625_007:0282a09": "品增道。初二。初放光。",
    "X33n0625_007:0282a10": "爾時釋迦牟尼佛。放大人相。肉髻光明。及放眉間白",
    "X33n0625_007:0282a11": "毫相光。",
    "X33n0625_007:0282a12": "放大人相肉髻光明者。由我如來因中。能承順師",
    "X33n0625_007:0282a13": "長。故今果上。能感肉髻之中有大光明。此乃是大",
    "X33n0625_007:0282a14": "覺聖人之相。故言放大人相肉髻光明。今放此光",
    "X33n0625_007:0282a15": "者。欲彼菩薩。承順我如來所有之命。而在在流通",
    "X33n0625_007:0282a16": "此經故也。及放眉間白毫相光者。前迹門欲發起",
    "X33n0625_007:0282a17": "此中道實相之經。故放此光。今欲彼菩薩。流通此",
    "X33n0625_007:0282a18": "中道實相之經。故又放此光也。△二正照二。初照",
    "X33n0625_007:0282a19": "國。二照身。初二。初總照諸土。",
    "X33n0625_007:0282a20": "徧照東方。百八萬億。那由他恒河沙等。諸佛世界。",
    "X33n0625_007:0282a21": "徧照東方者。東為羣動之首。故舉之而攝餘九方。",
    "X33n0625_007:0282a22": "其徧照十方也。△二別照一國。",
    "X33n0625_007:0282a23": "過是數已。有世界名淨光莊嚴。其國有佛。號淨華宿",
    "X33n0625_007:0282a24": "王智如來。應供。正徧知。明行足。善逝世間解。無上士。",
    "X33n0625_007:0282b01": "調御丈夫。天人師。佛。世尊。為無量無邊菩薩大眾。恭",
    "X33n0625_007:0282b02": "敬圍繞。而為說法。釋迦牟尼佛。白毫光明。徧照其國。",
    "X33n0625_007:0282b03": "世界名淨光莊嚴者。由彼世界之佛。惑無不破。而",
    "X33n0625_007:0282b04": "有斷德。智無不顯。而有智德。以此二德。而為莊嚴。",
    "X33n0625_007:0282b05": "故即名其世界。為淨光莊嚴也。佛號淨華宿王智",
    "X33n0625_007:0282b06": "者。以彼佛宿世因中。能修七覺淨華之因。故至果",
    "X33n0625_007:0282b07": "時。能得一心三智。而自性照空。則一切俱空。照有",
    "X33n0625_007:0282b08": "則一切俱有。照中則一切俱中。而得大自在。得此",
    "X33n0625_007:0282b09": "之果。由能修因。當知因不離果。果不離因。因果雖",
    "X33n0625_007:0282b10": "殊。同一妙智。故名淨華宿王智也。△二照身三。初",
    "X33n0625_007:0282b11": "出名。",
    "X33n0625_007:0282b12": "爾時一切淨光莊嚴國中。有一菩薩。名曰妙音。",
    "X33n0625_007:0282b13": "△二嘆德。",
    "X33n0625_007:0282b14": "久已植眾德本。供養親近。無量百千萬億諸佛。而悉",
    "X33n0625_007:0282b15": "成就。甚深智慧。",
    "X33n0625_007:0282b16": "言植眾德本者。即是修慧也。以慧乃眾德之本。萬",
    "X33n0625_007:0282b17": "行之基故也。言供養諸佛者。即是修福也。所以植",
    "X33n0625_007:0282b18": "眾德本。而無慧不修。故能成就甚深智慧。一心三",
    "X33n0625_007:0282b19": "智。照空一切空。照有一切有。照中一切中。故知甚",
    "X33n0625_007:0282b20": "深智慧。而釋成植眾德本也。次下得妙去。釋成供",
    "X33n0625_007:0282b21": "養。乃至百千等。以其供養諸佛。無福不修。故能得",
    "X33n0625_007:0282b22": "於諸大三昧也。",
    "X33n0625_007:0282b23": "得妙幢相三昧。",
    "X33n0625_007:0282b24": "三昧此云正受。不受諸受。是名正受。三昧言妙幢",
    "X33n0625_007:0282c01": "相者。幢即摧邪表正為義。則無邪不摧。無正不表。",
    "X33n0625_007:0282c02": "而言妙者。即邪而正。正不離邪。非離邪外而別有",
    "X33n0625_007:0282c03": "正。故言妙幢相三昧也。",
    "X33n0625_007:0282c04": "法華三昧。",
    "X33n0625_007:0282c05": "法華者。自能了達一切諸法。悉皆實相。法法皆真。",
    "X33n0625_007:0282c06": "相相皆實故也。",
    "X33n0625_007:0282c07": "淨德三昧。",
    "X33n0625_007:0282c08": "淨德者。無惑不破故言淨。無智不顯故言德。如是",
    "X33n0625_007:0282c09": "淨之與德。皆由此三昧而得故也。",
    "X33n0625_007:0282c10": "宿王戲三昧。",
    "X33n0625_007:0282c11": "宿王戲者。宿王乃是月之別名。月則能虧能盈。菩",
    "X33n0625_007:0282c12": "薩能現勝身。以應大機。能現劣身。以應小機。如月",
    "X33n0625_007:0282c13": "能虧盈。若遊戲者。故名宿王戲三昧也。",
    "X33n0625_007:0282c14": "無緣三昧。",
    "X33n0625_007:0282c15": "無緣者。能任運與一切眾生之樂。拔一切眾生之",
    "X33n0625_007:0282c16": "苦。如彼磁石任運吸鐵。故以名也。",
    "X33n0625_007:0282c17": "智印三昧。",
    "X33n0625_007:0282c18": "智印者。自能得於一心三智。而以一切智印於空。",
    "X33n0625_007:0282c19": "以道種智印於有。以一切種智印於中。故名智印",
    "X33n0625_007:0282c20": "也。",
    "X33n0625_007:0282c21": "解一切眾生語言三昧。",
    "X33n0625_007:0282c22": "解一切眾生語言者。一切眾生。所有殊方異語。皆",
    "X33n0625_007:0282c23": "能了知。故以名之。若有所說。即此一音。能令一切",
    "X33n0625_007:0282c24": "眾生。隨類各得其解也。",
    "X33n0625_007:0283a01": "集一切功德三昧。",
    "X33n0625_007:0283a02": "集一切功德者。能以自所證。而教於人名功。化功",
    "X33n0625_007:0283a03": "歸己。有得於心名德。一切者。不出法身般若解脫。",
    "X33n0625_007:0283a04": "自能積集三德秘藏。故以為名也。",
    "X33n0625_007:0283a05": "清淨三昧。",
    "X33n0625_007:0283a06": "清淨者。能圓破三惑故也。",
    "X33n0625_007:0283a07": "神通遊戲三昧。",
    "X33n0625_007:0283a08": "神通遊戲者。自具大智慧大慈悲。而能任運與拔。",
    "X33n0625_007:0283a09": "神而明之。通而變之。如遊戲者。故名此也。",
    "X33n0625_007:0283a10": "慧炬三昧。",
    "X33n0625_007:0283a11": "慧炬者。如世炬火。能破諸暗。具大智慧。能破無明",
    "X33n0625_007:0283a12": "昏暗。故以名也。",
    "X33n0625_007:0283a13": "莊嚴王三昧。",
    "X33n0625_007:0283a14": "莊嚴王者。自能具足定慧。以為莊嚴。而即定是慧。",
    "X33n0625_007:0283a15": "全慧是定。於定慧得大自在。故名莊嚴王也。",
    "X33n0625_007:0283a16": "淨光明三昧。",
    "X33n0625_007:0283a17": "淨光明者。能圓斷三惑故言淨。能圓顯三智故言",
    "X33n0625_007:0283a18": "光。能圓證三德故言明也。",
    "X33n0625_007:0283a19": "淨藏三昧。",
    "X33n0625_007:0283a20": "淨藏者。藏以含藏為義。現前介爾一念心中。具藏",
    "X33n0625_007:0283a21": "三千性相百界千如。而悉能顯現。故以名也。",
    "X33n0625_007:0283a22": "不共三昧。",
    "X33n0625_007:0283a23": "不共者。乃大乘圓頓者。不與二乘偏漸共也。",
    "X33n0625_007:0283a24": "日旋三昧。",
    "X33n0625_007:0283b01": "日旋者。自能旋假入空。而不住於空。旋空入假。而",
    "X33n0625_007:0283b02": "不住於假。旋空假入中。而不住於中。猶日輪之旋",
    "X33n0625_007:0283b03": "空。而不住於空。故名之也。",
    "X33n0625_007:0283b04": "得如是等。百千萬億。恒河沙等。諸大三昧。",
    "X33n0625_007:0283b05": "得如是等者。乃結上總收也。△三正照。",
    "X33n0625_007:0283b06": "釋迦牟尼佛。光照其身。",
    "X33n0625_007:0283b07": "所以照其身者。欲其承順佛命。而流通此中道實",
    "X33n0625_007:0283b08": "相妙經故也。△二妙音遠來二。初明因由。二正發",
    "X33n0625_007:0283b09": "來。初四。初妙音請往。",
    "X33n0625_007:0283b10": "即白淨華宿王智佛言世尊。我當往詣娑婆世界。禮",
    "X33n0625_007:0283b11": "拜親近供養。釋迦牟尼佛。及見文殊師利法王子菩",
    "X33n0625_007:0283b12": "薩。藥王菩薩。勇施菩薩。宿王華菩薩。上行意菩薩。莊",
    "X33n0625_007:0283b13": "嚴王菩薩。藥上菩薩。",
    "X33n0625_007:0283b14": "欲禮拜釋迦等者。以其往昔因中。曾為釋迦之所",
    "X33n0625_007:0283b15": "化導教育故也。文殊則有大智慧。能發起此經。能",
    "X33n0625_007:0283b16": "於海中。宣說此經。能問初心流通此經方軌者。藥",
    "X33n0625_007:0283b17": "王。乃是能然身臂。而以苦行流通此經者。勇施。乃",
    "X33n0625_007:0283b18": "是能說呪。以擁護弘通此經者。宿王華。乃是能問",
    "X33n0625_007:0283b19": "苦行流通此經者。上行意。乃釋迦本中所化。能為",
    "X33n0625_007:0283b20": "湧出最上之首。而受命流布此經者。莊嚴王。乃是",
    "X33n0625_007:0283b21": "能轉邪歸正。而修行此經者。藥上。乃同藥王。以神",
    "X33n0625_007:0283b22": "通力。轉莊嚴王之邪。得修此經者。故皆願欲得見",
    "X33n0625_007:0283b23": "也。△二彼佛告誡。",
    "X33n0625_007:0283b24": "爾時淨華宿王智佛。告妙音菩薩。汝莫輕彼國。生下",
    "X33n0625_007:0283c01": "劣想。善男子。彼娑婆世界。高下不平。土石諸山。穢惡",
    "X33n0625_007:0283c02": "充滿。佛身卑小。諸菩薩眾。其形亦小。而汝身四萬二",
    "X33n0625_007:0283c03": "千由旬。我身六百八十萬由旬。汝身第一端正。百千",
    "X33n0625_007:0283c04": "萬福。光明殊妙。是故汝往。莫輕彼國。若佛菩薩及國",
    "X33n0625_007:0283c05": "土。生下劣想。",
    "X33n0625_007:0283c06": "所以須為告誡者。若夫妙音位居等覺。自不生於",
    "X33n0625_007:0283c07": "下劣之想。其所隨之眾。或是新發意。生下劣之想",
    "X33n0625_007:0283c08": "者有之。故彼佛如此一番詔告誡勑於妙音。使其",
    "X33n0625_007:0283c09": "所隨之眾。自不生此想也。然一切諸佛。所修所證。",
    "X33n0625_007:0283c10": "咸皆是同。而國土有淨穢。佛身有優劣娑。葢皆隨",
    "X33n0625_007:0283c11": "機不同故爾。若眾生之機。是劣是小。則應以穢土",
    "X33n0625_007:0283c12": "劣身而逗之。若眾生之機。是大是勝。則應以淨土",
    "X33n0625_007:0283c13": "勝身而逗之。故知土無淨穢。淨穢由生。佛無優劣。",
    "X33n0625_007:0283c14": "優劣由機也。△三妙音受旨。",
    "X33n0625_007:0283c15": "妙音菩薩。白其佛言世尊。我今詣者婆世界。皆是如",
    "X33n0625_007:0283c16": "來之力。如來神通遊戲。如來功德智慧莊嚴。",
    "X33n0625_007:0283c17": "皆是如來之力者。謂如來能達一切諸法。當體空",
    "X33n0625_007:0283c18": "寂。悉皆實相。而不見有淨穢優劣之分。則我今往",
    "X33n0625_007:0283c19": "詣彼國。亦當隨學如來。亦不見有淨穢優劣之分。",
    "X33n0625_007:0283c20": "而自不生下劣之想也。言如來神通遊戲者。如來",
    "X33n0625_007:0283c21": "有慈悲。能與樂拔苦。神而明之。通而變之。如遊戲",
    "X33n0625_007:0283c22": "一般。我今亦應隨學如來之法。則亦應如是。而又",
    "X33n0625_007:0283c23": "不生下劣之想也。言如來功德智慧莊嚴者。如來",
    "X33n0625_007:0283c24": "有大莊嚴。則不為一切諸障所惱。今我往詣彼國。",
    "X33n0625_007:0284a01": "亦當隨學如來之法。不為諸障所惱。不生下劣之",
    "X33n0625_007:0284a02": "想更明矣。△四先現瑞相六。初化蓮華。",
    "X33n0625_007:0284a03": "於是妙音菩薩。不起於座。身不動搖。而入三昧。以三",
    "X33n0625_007:0284a04": "昧力。於耆闍崛山。去法座不遠。化作八萬四千。眾寶",
    "X33n0625_007:0284a05": "蓮華。閻浮檀金為莖。白銀為葉。金剛為鬚。甄叔迦寶。",
    "X33n0625_007:0284a06": "以為其臺。",
    "X33n0625_007:0284a07": "△二文殊問。",
    "X33n0625_007:0284a08": "爾時文殊師利法王子。見是蓮華。而白佛言世尊。是",
    "X33n0625_007:0284a09": "何因緣。先現此瑞。有若干千萬蓮華。閻浮檀金為莖。",
    "X33n0625_007:0284a10": "白銀為葉。金剛為鬚。甄叔迦寶。以為其臺。",
    "X33n0625_007:0284a11": "△三如來答。",
    "X33n0625_007:0284a12": "爾時釋迦牟尼佛。告文殊師利。是妙音菩薩摩訶薩。",
    "X33n0625_007:0284a13": "欲從淨華宿王智佛國。與八萬四千菩薩。圍繞而來",
    "X33n0625_007:0284a14": "至此娑婆世界。供養親近禮拜於我。亦欲供養聽法",
    "X33n0625_007:0284a15": "華經。",
    "X33n0625_007:0284a16": "△四又審問。",
    "X33n0625_007:0284a17": "文殊師利。白佛言世尊。是菩薩種何善根。修何功德。",
    "X33n0625_007:0284a18": "而能有是大神通力。行何三昧。願為我等。說是三昧",
    "X33n0625_007:0284a19": "名字。我等亦欲勤修行之。行此三昧。乃能見是菩薩",
    "X33n0625_007:0284a20": "色相大小。威儀進止。惟願世尊。以神通力。彼菩薩來。",
    "X33n0625_007:0284a21": "令我得見。",
    "X33n0625_007:0284a22": "令我得見者。前妙音請往。則言并見文殊師利。今",
    "X33n0625_007:0284a23": "文殊則言令我得見。葢二人皆同居等覺。然但相",
    "X33n0625_007:0284a24": "聞。而不相見。今欲共為修行此經。共為流通此經。",
    "X33n0625_007:0284b01": "欲共成化事之因緣。故妙音欲見文殊。文殊欲見",
    "X33n0625_007:0284b02": "妙音也。△五推多寶。",
    "X33n0625_007:0284b03": "爾時釋迦牟尼佛。告文殊師利。此久滅度。多寶如來。",
    "X33n0625_007:0284b04": "當為汝等。而現其相。",
    "X33n0625_007:0284b05": "當為汝等而現其相。則功在多寶。而不在我釋迦",
    "X33n0625_007:0284b06": "矣。葢由如來。前既放光遠照。則已形召令來。今因",
    "X33n0625_007:0284b07": "文殊重問。故命多寶。還以聲召也。△六告彼來。",
    "X33n0625_007:0284b08": "時多寶佛。告彼菩薩。善男子來。文殊師利法王子。欲",
    "X33n0625_007:0284b09": "見汝身。",
    "X33n0625_007:0284b10": "已上敘因由竟。△二正發來四。初眷屬經歷。",
    "X33n0625_007:0284b11": "於時妙音菩薩。於彼國沒。與八萬四千菩薩。俱共發",
    "X33n0625_007:0284b12": "來。所經諸國。六種震動。皆悉雨於七寶蓮華。百千天",
    "X33n0625_007:0284b13": "樂。不皷自鳴。",
    "X33n0625_007:0284b14": "言六種震動等者。妙音經歷諸國。來於此土。無非",
    "X33n0625_007:0284b15": "欲為流通此經也。自能令一切眾生。翻破六位無",
    "X33n0625_007:0284b16": "明。故六種震動表之。自能得成無上圓因。故雨華",
    "X33n0625_007:0284b17": "表之。或有大機。不待問當為其說。故百千天樂不",
    "X33n0625_007:0284b18": "皷自鳴以表之。△二敘相登臺。",
    "X33n0625_007:0284b19": "是菩薩目如廣大。青蓮華葉。正使和合。百千萬月。其",
    "X33n0625_007:0284b20": "面貌端正。復過於此。身真金色。無量百千功德莊嚴。",
    "X33n0625_007:0284b21": "威德熾盛。光明照曜。諸相具足。如那羅延堅固之身。",
    "X33n0625_007:0284b22": "入七寶臺。上升虗空。去地七多羅樹。諸菩薩眾。恭敬",
    "X33n0625_007:0284b23": "圍繞。而來詣此娑婆世界。耆闍崛山。",
    "X33n0625_007:0284b24": "△三傳旨問訊二。初奉供。",
    "X33n0625_007:0284c01": "到已下七寶臺。以價直百千瓔珞。持至釋迦牟尼佛",
    "X33n0625_007:0284c02": "所。頭面禮足。奉上瓔珞。",
    "X33n0625_007:0284c03": "奉上瓔珞者。一者往昔曾為弟子。今日從遠方來。",
    "X33n0625_007:0284c04": "則師資道儀。人事常法。皆所當然者也。二者表己",
    "X33n0625_007:0284c05": "所有因行。當尅如來之果德也。△二正問三。初問",
    "X33n0625_007:0284c06": "能化佛。",
    "X33n0625_007:0284c07": "而白佛言世尊。淨華宿王智佛。問訊世尊。少病少惱。",
    "X33n0625_007:0284c08": "起居輕利。安樂行不。四大調和不。世事可忍不。",
    "X33n0625_007:0284c09": "△二問所化眾。",
    "X33n0625_007:0284c10": "眾生易度不。無多貪欲瞋恚。愚癡嫉妒慳慢不。無不",
    "X33n0625_007:0284c11": "孝父母不敬沙門邪見不。善心不。攝五情不。世尊眾",
    "X33n0625_007:0284c12": "生。能降伏諸魔怨不。",
    "X33n0625_007:0284c13": "文中無不孝之無字。直貫於下。不攝五情之不字。",
    "X33n0625_007:0284c14": "直徹於上。此葢略詞。具足應云。無不孝父母否。無",
    "X33n0625_007:0284c15": "不敬沙門否。無邪見否。無不善心否。無不攝五情",
    "X33n0625_007:0284c16": "否。△三問多寶佛。",
    "X33n0625_007:0284c17": "久滅度多寶如來。在七寶塔中。來聽法不。又問訊多",
    "X33n0625_007:0284c18": "寶如來。安隱少惱。堪忍久住不。",
    "X33n0625_007:0284c19": "此上三問。皆傳彼如來之旨而問也。△四願見多",
    "X33n0625_007:0284c20": "寶三。初妙音願見。",
    "X33n0625_007:0284c21": "世尊我今欲見多寶佛身。惟願世尊。示我令見。",
    "X33n0625_007:0284c22": "示我令見者。如大樂說。欲見彼佛。須集分身。然後",
    "X33n0625_007:0284c23": "開塔得見。今既塔戶仍閉。不復再開。若非佛力轉",
    "X33n0625_007:0284c24": "致。無由得見耳。△二釋迦傳語。",
    "X33n0625_007:0285a01": "爾時釋迦牟尼佛。語多寶佛。是妙音菩薩。欲得相見。",
    "X33n0625_007:0285a02": "△三多寶稱善。",
    "X33n0625_007:0285a03": "時多寶佛。告妙音言。善哉善哉。汝能為供養釋迦牟",
    "X33n0625_007:0285a04": "尼佛。及聽法華經。并見文殊師利等。故來至此。",
    "X33n0625_007:0285a05": "能供養釋迦者。妙音本是有福之者。今能供釋迦。",
    "X33n0625_007:0285a06": "則其福愈深矣。及聽法華者。妙音本是有慧之者。",
    "X33n0625_007:0285a07": "今能聽法華。則其慧愈深矣。以其福慧皆深。故稱",
    "X33n0625_007:0285a08": "一善哉以讚之。文殊乃是大智第一。而能宣說流",
    "X33n0625_007:0285a09": "通此經者。今并能見之。所以更能稱一善哉以讚",
    "X33n0625_007:0285a10": "也。△三神力通經二。初審問神力。二審問三昧。初",
    "X33n0625_007:0285a11": "二。初華德發問。",
    "X33n0625_007:0285a12": "爾時華德菩薩。白佛言世尊。是妙音菩薩。種何善根。",
    "X33n0625_007:0285a13": "修何功德。有是神力。",
    "X33n0625_007:0285a14": "菩薩名華德者。以此菩薩。能以萬善之因。莊嚴果",
    "X33n0625_007:0285a15": "德。故而名也。是神力者。謂決非無因而有。今問世",
    "X33n0625_007:0285a16": "尊。畢竟宿何善根功德。其能如是也。△二如來答",
    "X33n0625_007:0285a17": "示三。初答初問。二答二問。三答神力。初二。初正答。",
    "X33n0625_007:0285a18": "佛告華德菩薩。過去有佛。名雲雷音王。多陀阿伽度。",
    "X33n0625_007:0285a19": "阿羅訶。三藐三佛陀。國名現一切世間。劫名喜見。妙",
    "X33n0625_007:0285a20": "音菩薩。於萬二千歲。以十萬種伎樂。供養雲雷音王",
    "X33n0625_007:0285a21": "佛。并奉上八萬四千七寶鉢。以是因緣果報。今生淨",
    "X33n0625_007:0285a22": "華宿王智佛國。有是神力。",
    "X33n0625_007:0285a23": "佛名雲雷音王者。以彼佛現身如雲。說法如雷。而",
    "X33n0625_007:0285a24": "以微妙之音。演說諸法。得大自在。故名雲雷音王",
    "X33n0625_007:0285b01": "也。國名現一切世間者。一切世間。即三十種世間",
    "X33n0625_007:0285b02": "也。以由彼佛。能隨類現形。一一教化示導。故以名",
    "X33n0625_007:0285b03": "其國也。劫名喜見者。既彼佛能教化一切世間。則",
    "X33n0625_007:0285b04": "一切眾生。見之莫不歡悅。故劫名喜見也。以伎樂",
    "X33n0625_007:0285b05": "供養者。由其能達聲即法界。則當起法界之行。故",
    "X33n0625_007:0285b06": "興法界之供。而還以伎樂為供也。以鉢供養者。由",
    "X33n0625_007:0285b07": "其能達色即法界。故還以鉢而興法界之供也。汝",
    "X33n0625_007:0285b08": "問有何善根。有是神力。以其興法界供之善根。故",
    "X33n0625_007:0285b09": "有如是神力也。△二結會。",
    "X33n0625_007:0285b10": "華德。於汝意云何。爾時雲雷音王佛所。妙音菩薩。伎",
    "X33n0625_007:0285b11": "樂供養。奉上寶器者。豈異人乎。今此妙音菩薩摩訶",
    "X33n0625_007:0285b12": "薩是。",
    "X33n0625_007:0285b13": "△二答二問。",
    "X33n0625_007:0285b14": "華德。是妙音菩薩。已曾供養親近。無量諸佛。久植德",
    "X33n0625_007:0285b15": "本。又值恒河沙。等百千萬億。那由他佛。",
    "X33n0625_007:0285b16": "供養諸佛是修福。久植德本是修慧。汝問有何功",
    "X33n0625_007:0285b17": "德。有是神力。以其能修福慧功德。故有如是神力",
    "X33n0625_007:0285b18": "也。△三答神力三。初總明。",
    "X33n0625_007:0285b19": "華德。汝但見妙音菩薩。其身在此。而是菩薩。現種種",
    "X33n0625_007:0285b20": "身。處處為諸眾生。說是經典。",
    "X33n0625_007:0285b21": "現種種身者。即是現十界身也。處處者。即是同居",
    "X33n0625_007:0285b22": "有餘等土也。說是經典者。則知現身雖殊。所說唯",
    "X33n0625_007:0285b23": "是妙經。才顯妙音神力流通。令聞者隨其自分。即",
    "X33n0625_007:0285b24": "佛乘也。△二別示二。初明非生現生。二明非滅現",
    "X33n0625_007:0285c01": "滅。初二。初現六凡身。",
    "X33n0625_007:0285c02": "或現梵王身。或現帝釋身。或現自在天身。或現大自",
    "X33n0625_007:0285c03": "在天身。或現天大將軍身。或現毗沙門天王身。或現",
    "X33n0625_007:0285c04": "轉輪聖王身。或現諸小王身。或現長者身。或現居士",
    "X33n0625_007:0285c05": "身。或現宰官身。或現婆羅門身。或現比丘比丘尼優",
    "X33n0625_007:0285c06": "婆塞優婆夷身。或現長者居士婦女身。或現宰官婦",
    "X33n0625_007:0285c07": "女身。或現婆羅門婦女身。或現童男童女身。或現天",
    "X33n0625_007:0285c08": "龍夜叉。乾闥婆阿修羅迦樓羅緊那羅摩睺羅伽人",
    "X33n0625_007:0285c09": "非人等身。而說是經。諸有地獄餓鬼畜生。及眾難處。",
    "X33n0625_007:0285c10": "皆能救濟。乃至於王後宮。變為女身。而說是經。",
    "X33n0625_007:0285c11": "梵王是色界主。帝釋是欲界主。自在即他化自在。",
    "X33n0625_007:0285c12": "是欲界頂。大自在。即摩醯首羅。是色界頂。舉其主",
    "X33n0625_007:0285c13": "天頂天。則攝餘天也。輪王。即兼四種。小王即粟散",
    "X33n0625_007:0285c14": "也。諸有下。明現諸難身。八難之處。皆有出世圓頓",
    "X33n0625_007:0285c15": "之機。則亦現其身。為說是經。令得度脫也。",
    "X33n0625_007:0285c16": "華德是妙音菩薩。能救護娑婆世界。諸眾生者。是妙",
    "X33n0625_007:0285c17": "音菩薩。如是種種變化現身。在此娑婆國土。為諸眾",
    "X33n0625_007:0285c18": "生。說是經典。於神通孌化智慧。無所損減。是菩薩以",
    "X33n0625_007:0285c19": "若干智慧。明照娑婆世界。令一切眾生。各得所知。於",
    "X33n0625_007:0285c20": "十方恒河沙世界中。亦復如是。",
    "X33n0625_007:0285c21": "謂如上種種現身者。皆由能得神力故也。言救護",
    "X33n0625_007:0285c22": "者。救即救拔。護即護持。救拔是大悲拔苦。護持是",
    "X33n0625_007:0285c23": "大慈與樂也。於神通智慧無所損減者。謂雖或現",
    "X33n0625_007:0285c24": "人身天身。乃至或現諸難王妃等身。然於菩薩神",
    "X33n0625_007:0286a01": "通智慧。曾不搖動。曾無損減。如世之明燈。取之無",
    "X33n0625_007:0286a02": "盡。照之無窮。而曾無損減也。令一切眾生。各得所",
    "X33n0625_007:0286a03": "知者。一往而言。謂一音演說。隨類得解。各得所知",
    "X33n0625_007:0286a04": "者。尅實而論。正謂此菩薩。種種現身。為諸眾生。說",
    "X33n0625_007:0286a05": "此妙經。令一切眾生。各得開示悟入佛之知見。各",
    "X33n0625_007:0286a06": "得明了長遠壽量。乃至十方世界。亦復如是。各得",
    "X33n0625_007:0286a07": "所知也。△二現四聖身。",
    "X33n0625_007:0286a08": "若應以聲聞形得度者。現聲聞形。而為說法。應以辟",
    "X33n0625_007:0286a09": "支佛形得度者。現辟支佛形。而為說法。應以菩薩形",
    "X33n0625_007:0286a10": "得度者。現菩薩形。而為說法。應以佛形得度者。即現",
    "X33n0625_007:0286a11": "佛形。而為說法。如是種種隨所應度。而為現形。",
    "X33n0625_007:0286a12": "此中非謂應以聲聞得度。為說四諦之法。應以支",
    "X33n0625_007:0286a13": "佛得度。為說因緣之法。應以菩薩得度。為說六度",
    "X33n0625_007:0286a14": "之法。乃是應以三乘形得度者。即現三乘之形。為",
    "X33n0625_007:0286a15": "說妙法華經。令其所有三乘。悉皆會歸於一佛乘。",
    "X33n0625_007:0286a16": "而得度也。應以佛形者。此須簡別。則有三教果頭",
    "X33n0625_007:0286a17": "之佛。有圓教分證之佛。與究竟之佛。今所現者。乃",
    "X33n0625_007:0286a18": "是三教之果頭。圓教之分證。令得圓教妙覺究竟",
    "X33n0625_007:0286a19": "之佛也。△二明非滅現滅。",
    "X33n0625_007:0286a20": "乃至應以滅度而得度者。示現滅度。",
    "X33n0625_007:0286a21": "△三通收。",
    "X33n0625_007:0286a22": "華德妙音菩薩摩訶薩。成就大神通智慧之力。其事",
    "X33n0625_007:0286a23": "如是。",
    "X33n0625_007:0286a24": "△二審問三昧二。初菩薩問。",
    "X33n0625_007:0286b01": "爾時華德菩薩。白佛言世尊。是妙音菩薩。深種善根。",
    "X33n0625_007:0286b02": "世尊是菩薩。住何三昧。而能如是在所變現。度脫眾",
    "X33n0625_007:0286b03": "生。",
    "X33n0625_007:0286b04": "深種善根者。謂世尊上來為我發明。則我已知妙",
    "X33n0625_007:0286b05": "音菩薩。能以伎樂寶鉢。奉供雲雷音王佛。更能久",
    "X33n0625_007:0286b06": "植德本。供無量諸佛。而無慧不具。無福不修。則其",
    "X33n0625_007:0286b07": "往昔因中。可謂深種善根。深修功德。所以有如是",
    "X33n0625_007:0286b08": "神力明矣。然不知其今日。現住何等三昧。而能於",
    "X33n0625_007:0286b09": "此土他方。現十界身。說微妙法。應以何身得度。即",
    "X33n0625_007:0286b10": "見何身也。△二如來答。",
    "X33n0625_007:0286b11": "佛告華德菩薩。善男子。其三昧。名現一切色身。妙音",
    "X33n0625_007:0286b12": "菩薩。住是三昧中。能如是饒益。無量眾生。",
    "X33n0625_007:0286b13": "謂汝問住何三昧。其所住者。非他三昧。即是現一",
    "X33n0625_007:0286b14": "切色身三昧。以其住此三昧。故能隨類現形。度脫",
    "X33n0625_007:0286b15": "眾生也。能得此之三昧者。由於了達法華。所詮諸",
    "X33n0625_007:0286b16": "法實相妙理故也。既諸法皆是實相。則法法皆真。",
    "X33n0625_007:0286b17": "相相皆實。隨舉一色。則一切色。一切色一色。隨舉",
    "X33n0625_007:0286b18": "一身。則一切身。一切身一身。能達此理。故得此三",
    "X33n0625_007:0286b19": "昧。即能一現一切現。一切現一現。所以應現三途",
    "X33n0625_007:0286b20": "身。即現三途身。應現八難身。即現八難身。應現六",
    "X33n0625_007:0286b21": "凡身。即現六凡身。應現四聖身。即現四聖身。乃至",
    "X33n0625_007:0286b22": "應生。則非生而現生。應滅則非滅而現滅。如是種",
    "X33n0625_007:0286b23": "種變現。而度眾生。皆由住此三昧也。△四彼此得",
    "X33n0625_007:0286b24": "益二。初彼土得益。",
    "X33n0625_007:0286c01": "說是妙音菩薩品時。與妙音菩薩俱來者。八萬四千",
    "X33n0625_007:0286c02": "人。皆得現一切色身三昧。",
    "X33n0625_007:0286c03": "菩薩皆得三昧者。妙音乃是深心久行。已得成就",
    "X33n0625_007:0286c04": "此之普現色身三昧。俱來之人。乃是初心始行之",
    "X33n0625_007:0286c05": "者。今聞釋迦如來。發明妙音所得。亦能得妙音之",
    "X33n0625_007:0286c06": "所得也。△二此土得益。",
    "X33n0625_007:0286c07": "此娑婆世界。無量菩薩。亦得是三昧。及陀羅尼。",
    "X33n0625_007:0286c08": "三昧及陀羅尼者。妙音得此三昧。亦得總持。故能",
    "X33n0625_007:0286c09": "即定而慧。即慧而定。住於三昧。隨類說法。今此土",
    "X33n0625_007:0286c10": "無量菩薩。聞佛發明。亦即得其所得也。△五還歸",
    "X33n0625_007:0286c11": "本國。",
    "X33n0625_007:0286c12": "爾時妙音菩薩摩訶薩。供養釋迦牟尼佛。及多寶佛",
    "X33n0625_007:0286c13": "塔已。還歸本土。所經諸國。六種震動。雨寶蓮華。作百",
    "X33n0625_007:0286c14": "千萬億。種種伎樂。既到本國。與八萬四千菩薩圍繞。",
    "X33n0625_007:0286c15": "至淨華宿王智佛所。白佛言世尊。我到娑婆世界。饒",
    "X33n0625_007:0286c16": "益眾生。見釋迦牟尼佛。及見多寶佛塔。禮拜供養。又",
    "X33n0625_007:0286c17": "見文殊師利法王子菩薩。及見藥王菩薩。得勤精進",
    "X33n0625_007:0286c18": "力菩薩。勇施菩薩等。亦令是八萬四千菩薩。得現一",
    "X33n0625_007:0286c19": "切色身三昧。",
    "X33n0625_007:0286c20": "謂妙音來此土。唯有二意。一為供養釋迦。及見多",
    "X33n0625_007:0286c21": "寶佛塔。今已供養釋迦。已見多寶。理當還歸也。前",
    "X33n0625_007:0286c22": "發來之時。所經諸國。地皆六震。雨寶蓮華。天樂自",
    "X33n0625_007:0286c23": "鳴。今還本國。故亦復如是。二總欲流通此經而來。",
    "X33n0625_007:0286c24": "去亦總為流通此經而去。來時固能令眾生。破六",
    "X33n0625_007:0287a01": "位無明。成於無上圓因。若遇大機。則無問而自說。",
    "X33n0625_007:0287a02": "乃以動地雨華作樂表之。今去時亦復如是。故還",
    "X33n0625_007:0287a03": "以動地等而表也。白佛等者。前發來之時。請白於",
    "X33n0625_007:0287a04": "佛。欲往娑婆。供養釋迦多寶。并見文殊等。今既事",
    "X33n0625_007:0287a05": "已轉還本國。故復白其佛也。△六聞品增道。",
    "X33n0625_007:0287a06": "說是妙音菩薩來往品時。四萬二千天子。得無生法",
    "X33n0625_007:0287a07": "忍。華德菩薩。得法華三昧。",
    "X33n0625_007:0287a08": "天子得無生法忍者。以其聞此品時。能達諸法實",
    "X33n0625_007:0287a09": "相。而不見有少法生。亦不見有少法滅。以此無生",
    "X33n0625_007:0287a10": "之理。忍可於心。故能得無生忍。此得於圓教。初住",
    "X33n0625_007:0287a11": "也。華德菩薩得法華三昧者。以其聞此品時。能了",
    "X33n0625_007:0287a12": "達實相之理。而知法法皆真。相相俱實。實相之外。",
    "X33n0625_007:0287a13": "更無有相。法界之外。更無有法。故能得於法華三",
    "X33n0625_007:0287a14": "昧。即是一清淨一切清淨。一自在一切自在。一究",
    "X33n0625_007:0287a15": "竟一切究竟也。釋妙音菩薩品竟。",
    "X33n0625_007:0287a16": "妙法蓮華經觀世音菩薩普門品第二十五",
    "X33n0625_007:0287a17": "若明此品之相生。由前如來。付囑諸大菩薩。欲其",
    "X33n0625_007:0287a18": "隨學如來之法。所謂當隨學於苦行。如藥王者。當",
    "X33n0625_007:0287a19": "隨學於神力。如妙音者。更有所謂普門示現。亦當",
    "X33n0625_007:0287a20": "隨學如觀音者。故知妙音品後。即有此觀世音普",
    "X33n0625_007:0287a21": "門一品之文也。觀世音菩薩之五字是人。普門二",
    "X33n0625_007:0287a22": "字是法。人法兼舉。故言觀世音菩薩普門品。就人",
    "X33n0625_007:0287a23": "中。言觀者。即是菩薩能觀之觀。世音即是菩薩所",
    "X33n0625_007:0287a24": "觀之境。所以世間人。則於耳根。聞於音聲。此菩薩",
    "X33n0625_007:0287b01": "則不以耳聞於音。乃以妙觀。觀乎一切世間所有",
    "X33n0625_007:0287b02": "之音聲。故名觀世音也。然此中所言觀世音。與楞",
    "X33n0625_007:0287b03": "嚴所明不同。彼明因中所修自行。故云初於聞中",
    "X33n0625_007:0287b04": "入流亡所。所入既盡。動靜二相。了然不生。乃至云",
    "X33n0625_007:0287b05": "生滅既滅。寂滅現前。正明最初修於耳根圓通。乃",
    "X33n0625_007:0287b06": "約因中所修自行。而得其名。此中則全其自行。而",
    "X33n0625_007:0287b07": "成化他。即是能觀十界眾生所有一切音聲。而現",
    "X33n0625_007:0287b08": "種種形。說微妙法。令得脫於苦惱。故得其名。此乃",
    "X33n0625_007:0287b09": "全約化他。所以不同彼之自行也。然如何觀於世",
    "X33n0625_007:0287b10": "間之音聲。所謂世間一切眾生。有處於七難而不",
    "X33n0625_007:0287b11": "能出離者。有住於三毒而不能解脫者。有懷於二",
    "X33n0625_007:0287b12": "求而不能滿願者。此等眾生。若不稱菩薩之名則",
    "X33n0625_007:0287b13": "已。若一稱其名。則菩薩觀其音聲。令彼處於七難",
    "X33n0625_007:0287b14": "者。畢竟能得出離。在於三毒者。畢竟能得解脫。懷",
    "X33n0625_007:0287b15": "於二求者。畢竟能得滿願。所謂機應境觀。無不冥",
    "X33n0625_007:0287b16": "合。故名觀世音也。言菩薩者。由於能以妙觀。觀乎",
    "X33n0625_007:0287b17": "世音時。而能令無量眾生。皆得解脫種種苦惱。則",
    "X33n0625_007:0287b18": "全其所有自行。而成於化他。故名菩薩也。次法中",
    "X33n0625_007:0287b19": "言普門者。普以周徧為義。門以出入立稱。若其門",
    "X33n0625_007:0287b20": "不徧。不能廣化一切。則所有之門。是偏而非圓。是",
    "X33n0625_007:0287b21": "局而非普。今此菩薩。依實相理。開普徧門。能圓觀",
    "X33n0625_007:0287b22": "十法界。圓應九界眾生。皆令開佛之知見。度脫一",
    "X33n0625_007:0287b23": "切之苦惱。所謂以三十二身。徧應羣機。無剎不現。",
    "X33n0625_007:0287b24": "無生不度。則其所有之門。乃是周徧圓融。而不可",
    "X33n0625_007:0287c01": "思議者。所以稱為觀世音菩薩普門品也。釋品題",
    "X33n0625_007:0287c02": "已竟。△品分文為二。初問答發明。二聞品得益。初",
    "X33n0625_007:0287c03": "二。初長行。二偈頌。初二。初問觀音人。二問普門法。",
    "X33n0625_007:0287c04": "初二。初菩薩問。二如來答。初二。初經家敘起。",
    "X33n0625_007:0287c05": "爾時無盡意菩薩。即從座起。偏袒右肩。合掌向佛。而",
    "X33n0625_007:0287c06": "作是言。",
    "X33n0625_007:0287c07": "菩薩發問此有二意。一者觀世音。能以妙觀。觀於",
    "X33n0625_007:0287c08": "一切音聲。世間所有之機宜。則有冥機而當冥應",
    "X33n0625_007:0287c09": "者。有冥機而當顯應者。如是種種不同。而是菩薩。",
    "X33n0625_007:0287c10": "皆能所應度。而度脫之。則重重無盡之者。故無盡",
    "X33n0625_007:0287c11": "意菩薩。為之發問也。二者觀世音菩薩。能以普門",
    "X33n0625_007:0287c12": "示現。流通此妙法華經者。若在人間天上。若在剎",
    "X33n0625_007:0287c13": "土微塵。自能在在流通。永永無盡。故無盡意菩薩。",
    "X33n0625_007:0287c14": "為之發問也。△二菩薩正問。",
    "X33n0625_007:0287c15": "世尊觀世音菩薩。以何因緣。名觀世音。",
    "X33n0625_007:0287c16": "△二如來答三。初總答。",
    "X33n0625_007:0287c17": "佛告無盡意菩薩。善男子。若有無量百千萬億眾生。",
    "X33n0625_007:0287c18": "受諸苦惱。聞是觀世音菩薩。一心稱名。觀世音菩薩。",
    "X33n0625_007:0287c19": "即時觀其音聲。皆得解脫。",
    "X33n0625_007:0287c20": "若有無量等者。謂汝問以何因緣。名觀世音。當知",
    "X33n0625_007:0287c21": "無別因緣。即是機應境觀。兩相冥合之因緣。而名",
    "X33n0625_007:0287c22": "為觀世音也。初若有等。明其受苦成機。無量百千",
    "X33n0625_007:0287c23": "萬億眾生。總是九界之中。就一界而言。即有如許",
    "X33n0625_007:0287c24": "之眾生也。此舉其受苦之人極其多。言受諸苦惱",
    "X33n0625_007:0288a01": "者。三途則有三途之苦。人天則有人天之苦。三乘",
    "X33n0625_007:0288a02": "則有三乘之苦。總之見思無明。為一切眾生苦惱",
    "X33n0625_007:0288a03": "之因。分段變易。為一切眾生苦惱之果。此明其所",
    "X33n0625_007:0288a04": "受之苦。亦極其多也。次聞是下。明其能成機感。聞",
    "X33n0625_007:0288a05": "是觀世音者。或從法師邊聞。或從知識邊聞。或從",
    "X33n0625_007:0288a06": "經卷中聞也。一心稱名。有事理不同。事一心者。謂",
    "X33n0625_007:0288a07": "不二於二。不三於三。專一其心。名事一心。理一心",
    "X33n0625_007:0288a08": "者。能所泯絕之處。而又不妨能所宛然。即名理一",
    "X33n0625_007:0288a09": "心也。觀世下。明其能應。即時者。稱名不在前。能應",
    "X33n0625_007:0288a10": "不在後。即稱即應。不前不後。故言即時也。觀其音",
    "X33n0625_007:0288a11": "聲者。觀即能觀。音聲即所觀也。皆得解脫者。雖受",
    "X33n0625_007:0288a12": "苦之人。與所受之苦極其多。而能皆得解脫也。所",
    "X33n0625_007:0288a13": "以能令皆得解脫者。由此菩薩。有大智慧力。有大",
    "X33n0625_007:0288a14": "神通力。既有大智慧。則能與一切眾生之樂。既有",
    "X33n0625_007:0288a15": "大神通。則能拔一切眾生之苦。故能令一切眾生。",
    "X33n0625_007:0288a16": "皆得解脫一切苦惱也。△二別答三。初明七難。二",
    "X33n0625_007:0288a17": "明三毒。三明二求。初二。初正明。二結嘆。初七。初大",
    "X33n0625_007:0288a18": "火難。",
    "X33n0625_007:0288a19": "若有持是觀世音菩薩名者。設入大火。火不能燒。由",
    "X33n0625_007:0288a20": "是菩薩。威神力故。",
    "X33n0625_007:0288a21": "入火不能燒者。謂若能持名。自不入於大火。設使",
    "X33n0625_007:0288a22": "入大火中。而不為其所燒也。葢世間人入火。而為",
    "X33n0625_007:0288a23": "火所燒者。總由不能持名。故起諸分別貪愛。則為",
    "X33n0625_007:0288a24": "煩惱之火所燒。造諸不善之業。則為結業之火所",
    "X33n0625_007:0288b01": "燒。輪轉生死。則為果報之火所燒。既為三障之火",
    "X33n0625_007:0288b02": "所燒。故亦為世間之火所燒也。今能持名。則自不",
    "X33n0625_007:0288b03": "起於貪愛。不造於惡業。不招於生死。則自不為煩",
    "X33n0625_007:0288b04": "惱。結業果報之火所燒。故亦不為世間之火所燒",
    "X33n0625_007:0288b05": "也。不但不為世間之火所燒。亦且能成於三德。以",
    "X33n0625_007:0288b06": "持名故。即能了達所有煩惱。當體全即般若。結業",
    "X33n0625_007:0288b07": "當體全即解脫。果報當體全即法身。由是等者。謂",
    "X33n0625_007:0288b08": "上來能不為三障之火所燒。且即三障全體三德。",
    "X33n0625_007:0288b09": "由觀世音菩薩有大威德之力故。所以能得如是",
    "X33n0625_007:0288b10": "也。△二大水難。",
    "X33n0625_007:0288b11": "若為大水所漂。稱其名號。即得淺處。",
    "X33n0625_007:0288b12": "即得淺處者。雖不能即達於彼岸。而亦得淺處也。",
    "X33n0625_007:0288b13": "若論大水。則亦有煩惱結業果報之水。人天離於",
    "X33n0625_007:0288b14": "三途。二乘脫於三界。乃至菩薩登於圓教初住。皆",
    "X33n0625_007:0288b15": "得名為淺處也。△三黑風難。",
    "X33n0625_007:0288b16": "若有百千萬億眾生。為求金銀瑠璃。硨磲碼碯。珊瑚",
    "X33n0625_007:0288b17": "琥珀。真珠等寶。入於大海。假使黑風。吹其船舫。漂墮",
    "X33n0625_007:0288b18": "羅剎鬼國。其中若有乃至一人。稱觀世音菩薩名者。",
    "X33n0625_007:0288b19": "是諸人等。皆得解脫。羅剎之難。以是因緣。名觀世音。",
    "X33n0625_007:0288b20": "一人稱名諸人得脫者。此有二解。一者正顯菩薩",
    "X33n0625_007:0288b21": "有大威神之力。故雖一人稱名。而諸人皆得解脫",
    "X33n0625_007:0288b22": "於難。二者葢彼諸人。既同入於海。同為黑風所吹。",
    "X33n0625_007:0288b23": "同漂羅剎鬼國。則其憂戚相關。而其求脫之心。亦",
    "X33n0625_007:0288b24": "必是同。由其求脫之心同故。雖一人持名。而諸人",
    "X33n0625_007:0288c01": "皆得脫難也。以是因緣者。總指上之三難。皆能稱",
    "X33n0625_007:0288c02": "名得脫之因緣。故名觀世音也。△四刀杖難。",
    "X33n0625_007:0288c03": "若復有人。臨當被害。稱觀世音菩薩名者。彼所執刀",
    "X33n0625_007:0288c04": "杖。尋段段壞。而得解脫。",
    "X33n0625_007:0288c05": "臨當被害者。臨於殺戮之害。及打擲之害也。△五",
    "X33n0625_007:0288c06": "惡鬼難。",
    "X33n0625_007:0288c07": "若三千大千國土。滿中夜叉羅剎。欲來惱人。聞其稱",
    "X33n0625_007:0288c08": "觀世音菩薩名者。是諸惡鬼。尚不能以惡眼視之。況",
    "X33n0625_007:0288c09": "復加害。",
    "X33n0625_007:0288c10": "尚不能以惡眼視之。以其聞於稱觀世音名。則惡",
    "X33n0625_007:0288c11": "心轉為慈心。而惡眼亦轉為慈眼。故不能惡眼而",
    "X33n0625_007:0288c12": "視也。△六枷鎻難。",
    "X33n0625_007:0288c13": "設復有人。若有罪。若無罪。杻械枷鎻。檢繫其身。稱觀",
    "X33n0625_007:0288c14": "世音菩薩名者。皆悉斷壞。即得解脫。",
    "X33n0625_007:0288c15": "檢繫其身者。檢即封檢。繫即繫縛。繫縛者。未必封",
    "X33n0625_007:0288c16": "檢。封檢者。則必繫縛。故言檢繫其身也。△七冤賊",
    "X33n0625_007:0288c17": "難。",
    "X33n0625_007:0288c18": "若三千大千國土。滿中冤賊。有一商主。將諸商人。齎",
    "X33n0625_007:0288c19": "持重寶。經過險路。其中一人。作是唱言。諸善男子。勿",
    "X33n0625_007:0288c20": "得恐怖。汝等應當一心。稱觀世音菩薩名號。是菩薩",
    "X33n0625_007:0288c21": "能以無畏。施於眾生。汝等若稱名者。於此冤賊。當得",
    "X33n0625_007:0288c22": "解脫。眾商人聞。俱發聲言。南無觀世音菩薩。稱其名",
    "X33n0625_007:0288c23": "故。即得解脫。",
    "X33n0625_007:0288c24": "三千大千者。正顯多者尚能得脫。則少者可知也。",
    "X33n0625_007:0289a01": "言冤賊者。冤則必欲害命。賊則唯欲劫財。劫財者。",
    "X33n0625_007:0289a02": "未必害命。害命者。則必劫財。故言冤賊也。△二結",
    "X33n0625_007:0289a03": "嘆。",
    "X33n0625_007:0289a04": "無盡意。觀世音菩薩摩訶薩。威神之力。巍巍如是。",
    "X33n0625_007:0289a05": "巍巍如是者。巍巍廣大之貌。謂其神力。橫則徧於。",
    "X33n0625_007:0289a06": "十方。竪則徹於三土。若論所有七難。但在同居。而",
    "X33n0625_007:0289a07": "菩薩之神力。則不但徹同居。亦且徹於有餘實報。",
    "X33n0625_007:0289a08": "徧十方而廣大也。△二明三毒。夫三毒者。若自愛",
    "X33n0625_007:0289a09": "名欲。愛他名淫。自恨為恚。恨他為瞋。於自不了為",
    "X33n0625_007:0289a10": "愚。於他不了名癡。若單言之。則但名貪瞋癡。此之",
    "X33n0625_007:0289a11": "三種。皆名為毒。如世之毒藥。必能害身喪命。今此",
    "X33n0625_007:0289a12": "三種。皆能害法身也。能失慧命焉。故名為毒。皆言",
    "X33n0625_007:0289a13": "多者。正顯多尚能離。則少者自不待言也。文分二。",
    "X33n0625_007:0289a14": "初正明。二結嘆。初三。初貪欲。",
    "X33n0625_007:0289a15": "若有眾生。多於淫欲。常念恭敬。觀世音菩薩。便得離。",
    "X33n0625_007:0289a16": "欲。",
    "X33n0625_007:0289a17": "多於淫欲者。葢一切眾生。皆以淫欲。而正性命。非",
    "X33n0625_007:0289a18": "淫不生。非淫不死。所以淫欲乃是生死之根本也。",
    "X33n0625_007:0289a19": "故知自當斷除。若欲除之。必當以觀音而為依憑。",
    "X33n0625_007:0289a20": "故當常念觀世音菩薩。言常念者。約事而言。即不",
    "X33n0625_007:0289a21": "二於二。不三於三。專注一心。而無少間。名為常念。",
    "X33n0625_007:0289a22": "約理而言。即以我心為能念。以觀音為所念。全我。",
    "X33n0625_007:0289a23": "能念之心。即是所念之觀音。全彼所念之觀音。即",
    "X33n0625_007:0289a24": "我能念之心。此則能所泯合。又不妨我心為能念。",
    "X33n0625_007:0289b01": "觀音為所念。而能所宛然。乃是常念也。便得離欲",
    "X33n0625_007:0289b02": "者。以由常念之機。而菩薩必為之應。以威神之力。",
    "X33n0625_007:0289b03": "如是。自能離於淫欲也。△二瞋恚。",
    "X33n0625_007:0289b04": "若多瞋恚。常念恭敬。觀世音菩薩。便得離瞋。",
    "X33n0625_007:0289b05": "言瞋恚者。所謂一念瞋心起。百萬障門開。則知瞋。",
    "X33n0625_007:0289b06": "恚為萬惡之根本。故當常念觀世音。則能離於瞋。",
    "X33n0625_007:0289b07": "恚也。△三愚癡。",
    "X33n0625_007:0289b08": "若多愚癡。常念恭敬。觀世音菩薩。便得離癡。",
    "X33n0625_007:0289b09": "多愚癡者。非一無所知為愚癡。若執斷常。發無因。",
    "X33n0625_007:0289b10": "果。誹謗大乘。皆所謂愚癡也。此之愚癡。果能常念。",
    "X33n0625_007:0289b11": "觀音。亦得離也。所以若淫欲。若瞋恚。若愚癡。而能。",
    "X33n0625_007:0289b12": "念觀音。即皆得離者。葢眾生之心。只得一心。無有。",
    "X33n0625_007:0289b13": "二用。總由不能常念觀音。故多於淫欲瞋恚愚癡。",
    "X33n0625_007:0289b14": "若能常念觀音。則心常在於觀音。又得觀音威神。",
    "X33n0625_007:0289b15": "所被。故得離也。△二結嘆。",
    "X33n0625_007:0289b16": "無盡意。觀世音菩薩。有如是等。大威神力。多所饒益。",
    "X33n0625_007:0289b17": "是故眾生。常應心念。",
    "X33n0625_007:0289b18": "大威神力者。如是二字。即指上能離三毒之威神。",
    "X33n0625_007:0289b19": "也。以其有大威德智慧。則能圓觀一切。以其有大。",
    "X33n0625_007:0289b20": "神通誓願。則能度脫一切也。多所饒益者。即是能",
    "X33n0625_007:0289b21": "令眾生離於三毒也。常應心念者。以眾生之心。念",
    "X33n0625_007:0289b22": "念無非三毒。不念於貪。即念於瞋。不念於瞋。即念",
    "X33n0625_007:0289b23": "於癡。若能常念觀音。自不念於三毒也。△三明二。",
    "X33n0625_007:0289b24": "求三。初正明。二結嘆三釋疑。初二。初求男。",
    "X33n0625_007:0289c01": "若有女人。設欲求男。禮拜供養。觀世音菩薩。便生福。",
    "X33n0625_007:0289c02": "德智慧之男。",
    "X33n0625_007:0289c03": "福德智慧之男者。若但有福德。而無智慧。則雖多。",
    "X33n0625_007:0289c04": "諸財寶。而不能名聞遠達。若但有智慧。而無福德。",
    "X33n0625_007:0289c05": "則雖能名聞遠達。而不能多諸財寶。今言福德智。",
    "X33n0625_007:0289c06": "慧。不唯多諸財寶。亦且名聞遠達也。△二求女。",
    "X33n0625_007:0289c07": "設欲求女。便生端正。有相之女。宿植德本。眾人愛敬。",
    "X33n0625_007:0289c08": "端正有相之女者。若但端正。而無有相。則但為人。",
    "X33n0625_007:0289c09": "之所愛寵。而無有祿敬。若但有相。而無端正。則雖。",
    "X33n0625_007:0289c10": "有祿敬。而不能為人之所愛寵。今言端正有相。不",
    "X33n0625_007:0289c11": "唯為人愛寵。而且更有祿敬也。△二結嘆。",
    "X33n0625_007:0289c12": "無盡意。觀世音菩薩。有如是力。",
    "X33n0625_007:0289c13": "有如是力者。即是能滿二求之力也。△三釋疑。",
    "X33n0625_007:0289c14": "若有眾生。恭敬禮拜。觀世音菩薩。福不唐捐。",
    "X33n0625_007:0289c15": "福不唐捐者。謂現有求男女。而不得男女者若何。",
    "X33n0625_007:0289c16": "乃釋云。未必志心禮拜。設有志心禮拜。不得男女。",
    "X33n0625_007:0289c17": "致其福德。無有虗棄也。△三勸持三。初直勸。",
    "X33n0625_007:0289c18": "是故眾生。皆應受持。觀世音菩薩名號。",
    "X33n0625_007:0289c19": "是故者。即是能度七難。能離三毒。能滿二求也。以",
    "X33n0625_007:0289c20": "其有如是之故。所以一切眾生。應當持名也。△二",
    "X33n0625_007:0289c21": "格量三。初如來問。",
    "X33n0625_007:0289c22": "無盡意。若有人受持六十二億。恒河沙菩薩名字。復",
    "X33n0625_007:0289c23": "盡形供養。飲食衣服臥具醫藥。於汝意云何。是善男",
    "X33n0625_007:0289c24": "子善女人。功德多不。",
    "X33n0625_007:0290a01": "受持六十二億恒河沙菩薩之名。是舉其名之多。",
    "X33n0625_007:0290a02": "盡形是持名之久。四事供養。是論其供之勝也。△",
    "X33n0625_007:0290a03": "二菩薩答。",
    "X33n0625_007:0290a04": "無盡意言。甚多世尊。",
    "X33n0625_007:0290a05": "△三正格量。",
    "X33n0625_007:0290a06": "佛言。若復有人。受持觀世音菩薩名號。乃至一時禮",
    "X33n0625_007:0290a07": "拜供養。是二人福正等無異。於百千萬億劫。不可窮",
    "X33n0625_007:0290a08": "盡。",
    "X33n0625_007:0290a09": "受持觀音名。是舉其名之少。一時是明其時之暫。",
    "X33n0625_007:0290a10": "但禮拜是明其供之劣也。言正等無異者。雖則持",
    "X33n0625_007:0290a11": "名有多有少。經時有久有暫。所供有勝有劣。而此",
    "X33n0625_007:0290a12": "二人之福。悉皆無量而平等無異也。所以無異者。",
    "X33n0625_007:0290a13": "葢六十二億恒河沙菩薩。亦不過證此實相。觀世",
    "X33n0625_007:0290a14": "音。亦是證此實相。以其所證同一實相。實相之中。",
    "X33n0625_007:0290a15": "本無多少久暫勝劣之可得。故此二人之福。正等",
    "X33n0625_007:0290a16": "無異。又無異者。由一多無礙。久暫不二故也。△三",
    "X33n0625_007:0290a17": "總結。",
    "X33n0625_007:0290a18": "無盡意。受持觀世音菩薩名號。得如是無量無邊。福",
    "X33n0625_007:0290a19": "德之利。",
    "X33n0625_007:0290a20": "上問觀音人已竟。△二問普門法二。初菩薩問。",
    "X33n0625_007:0290a21": "無盡意菩薩。白佛言世尊。觀世音菩薩。云何遊此娑",
    "X33n0625_007:0290a22": "婆世界。云何而為眾生說法。方便之力。其事云何。",
    "X33n0625_007:0290a23": "謂觀音之人。能住普門之法。而度脫一切眾生。若",
    "X33n0625_007:0290a24": "度生時。則必意業以為鑑機。口業以為說法。身業",
    "X33n0625_007:0290b01": "以為現通也。故今還約三業。而問普門之法也。言",
    "X33n0625_007:0290b02": "云何遊此娑婆世界者。是問其身輪。云何而為眾",
    "X33n0625_007:0290b03": "生說法。是問其口輪。方便之力其事云何。是問其",
    "X33n0625_007:0290b04": "意輪也。△二如來答。又分為四。初別答。二總答。三",
    "X33n0625_007:0290b05": "勸供。四總結。此中之文。若與前對論相反。宜知上",
    "X33n0625_007:0290b06": "之七難。并三毒二求。乃是顯機而冥應。此中應以",
    "X33n0625_007:0290b07": "何身得度。即現何身而為說法。乃是冥機而顯應。",
    "X33n0625_007:0290b08": "則上下文互顯耳。決無無機有應。決無無應有機。",
    "X33n0625_007:0290b09": "又上先總答。次別答。下先別答次總答。上勸持名。",
    "X33n0625_007:0290b10": "下勸興供。文亦互明。詳之可見。初別答。為二。初明",
    "X33n0625_007:0290b11": "聖身。",
    "X33n0625_007:0290b12": "佛告無盡意菩薩。善男子。若有國土眾生。應以佛身",
    "X33n0625_007:0290b13": "得度者。觀世音菩薩。即現佛身。而為說法。應以辟支",
    "X33n0625_007:0290b14": "佛身得度者。即現辟支佛身。而為說法。應以聲聞身",
    "X33n0625_007:0290b15": "得度者。即現聲聞身。而為說法。",
    "X33n0625_007:0290b16": "應以佛身得度者。以意業鑑機也。即現佛身者。以",
    "X33n0625_007:0290b17": "身業現通也。而為說法者。以口業說法也。又應以",
    "X33n0625_007:0290b18": "佛身。此答其方便之力其事云何。意業之問也。即",
    "X33n0625_007:0290b19": "現佛身。此答云何遊此娑婆世界。身業之問也。而",
    "X33n0625_007:0290b20": "為說法。此答云何而為眾生說法。口業之問也。佛",
    "X33n0625_007:0290b21": "身有三種。謂應以現勝身得度。即現勝身。應以劣",
    "X33n0625_007:0290b22": "身得度。即現劣身。應以劣勝合身得度。即現合身",
    "X33n0625_007:0290b23": "也。此說法者。不同楞嚴應以何法即說何法。此乃",
    "X33n0625_007:0290b24": "惟說妙法華經。咸令法界眾生。會歸一佛乘也。又",
    "X33n0625_007:0290c01": "此不言菩薩身者。有人云。合在佛身中明。當知三",
    "X33n0625_007:0290c02": "十二應。是所現之身。菩薩是能現之身。雖有三十",
    "X33n0625_007:0290c03": "二身之不同。而同是菩薩一身之所現。則身身皆",
    "X33n0625_007:0290c04": "是菩薩矣。故雖不現菩薩身。而其義實是具也。若",
    "X33n0625_007:0290c05": "例上之妙音所現。亦未嘗無。今但略耳。自辟支佛",
    "X33n0625_007:0290c06": "下去亦然。一一皆具三答。而所說之法。皆是妙法",
    "X33n0625_007:0290c07": "也。△二明凡身四。初現諸天身。",
    "X33n0625_007:0290c08": "應以梵王身得度者。即現梵王身。而為說法。應以帝",
    "X33n0625_007:0290c09": "釋身得度者。即現帝釋身。而為說法。應以自在天身",
    "X33n0625_007:0290c10": "得度者。即現自在天身。而為說法。應以大自在天身",
    "X33n0625_007:0290c11": "得度者。即現大自在天身。而為說法。應以天大將軍",
    "X33n0625_007:0290c12": "身得度者。即現天大將軍身。而為說法。應以毗沙門",
    "X33n0625_007:0290c13": "身得度者。即現毗沙門身。而為說法。",
    "X33n0625_007:0290c14": "天大將軍身者。即散指大將也。自在天身者。即欲",
    "X33n0625_007:0290c15": "界魔王天也。為其說於妙法。令其了達魔界如。佛",
    "X33n0625_007:0290c16": "界如。一如無二如也。毗沙門。此云多聞。即北方天",
    "X33n0625_007:0290c17": "王也。△二現人類身。",
    "X33n0625_007:0290c18": "應以小王身得度者。即現小王身。而為說法。應以長",
    "X33n0625_007:0290c19": "者身得度者。即現長者身。而為說法。應以居士身得",
    "X33n0625_007:0290c20": "度者。即現居士身。而為說法。應以宰官身得度者。即",
    "X33n0625_007:0290c21": "現宰官身。而為說法。應以婆羅門身得度者。即現婆",
    "X33n0625_007:0290c22": "羅門身。而為說法。應以比丘。比丘尼。優婆塞。優婆夷",
    "X33n0625_007:0290c23": "身得度者。即現比丘比丘尼優婆塞優婆夷身。而為",
    "X33n0625_007:0290c24": "說法。應以長者。居士宰官婆羅門婦女身得度者。即",
    "X33n0625_007:0291a01": "現婦女身。而為說法。應以童男童女身得度者。即現",
    "X33n0625_007:0291a02": "童男童女身。而為說法。",
    "X33n0625_007:0291a03": "現小王者。須兼輪王及以粟散。輪王則金輪為大。",
    "X33n0625_007:0291a04": "餘三為小。粟散則正統為大。附庸為小。小者尚現。",
    "X33n0625_007:0291a05": "大則可知。故但現小王身。長者。有長人之德也。居",
    "X33n0625_007:0291a06": "士者。清心寡欲。以道自居也。宰官者。宰以主政為",
    "X33n0625_007:0291a07": "義。官以功能為義也。△三現八部身。",
    "X33n0625_007:0291a08": "應以天龍夜叉。乾闥婆阿修羅迦樓羅緊那羅摩睺",
    "X33n0625_007:0291a09": "羅伽人非人等身得度者。即皆現之。而為說法。",
    "X33n0625_007:0291a10": "△四現護法身。",
    "X33n0625_007:0291a11": "應以執金剛神得度者。即現執金剛神。而為說法。",
    "X33n0625_007:0291a12": "執金剛神者。以其手中常執金剛寶杵。故以為名。",
    "X33n0625_007:0291a13": "若論其因緣。昔過去一國王有二夫人。一夫人生",
    "X33n0625_007:0291a14": "千子。悉皆成佛。即始自毗婆尸。終至樓至佛也。一",
    "X33n0625_007:0291a15": "夫人生二子。一願勸請千兄轉法輪。一願護持千",
    "X33n0625_007:0291a16": "兄之教法。今執金剛寶杵神。即第二夫人所生次",
    "X33n0625_007:0291a17": "子。願護千兄之教法者是也。以其欲護佛法。故常",
    "X33n0625_007:0291a18": "執金剛杵。已上總是明觀世音菩薩。能依實相理。",
    "X33n0625_007:0291a19": "開普徧門。三十二身。十九說法。以為別答竟。△二",
    "X33n0625_007:0291a20": "總答。",
    "X33n0625_007:0291a21": "無盡意。是觀世音菩薩。成就如是功德。以種種形。遊",
    "X33n0625_007:0291a22": "諸國土。度脫眾生。",
    "X33n0625_007:0291a23": "種種形者。即十法界形也。既言種種。則不止於三",
    "X33n0625_007:0291a24": "十二身也。遊諸國土者。即十方國土。既言諸土。則",
    "X33n0625_007:0291b01": "不止於娑婆同居也。是則上雖言別。但文廣而義",
    "X33n0625_007:0291b02": "實略。以止明三十二身。此土同居故也。又此雖言",
    "X33n0625_007:0291b03": "是總。但文略而義實廣。此中又具上三答。以種種",
    "X33n0625_007:0291b04": "形。以之一字即意業鑑機也。答方便之力其事云",
    "X33n0625_007:0291b05": "何。言種種形。即身業現通。答云何遊於娑婆世界",
    "X33n0625_007:0291b06": "也。度脫眾生。即口業說法。答云何為眾生說也。△",
    "X33n0625_007:0291b07": "三勸供六。初如來正勸。",
    "X33n0625_007:0291b08": "是故汝等。應當一心供養。觀世音菩薩。是觀世音菩",
    "X33n0625_007:0291b09": "薩摩訶薩。於怖畏急難之中。能施無畏。是故此娑婆",
    "X33n0625_007:0291b10": "世界。皆號之為施無畏者。",
    "X33n0625_007:0291b11": "△二菩薩興供。",
    "X33n0625_007:0291b12": "無盡意菩薩。白佛言世尊。我今當供養。觀世音菩薩。",
    "X33n0625_007:0291b13": "即解頸。眾寶珠瓔珞。價值百千兩金。而以與之。作是",
    "X33n0625_007:0291b14": "言。仁者受此法施。珍寶瓔珞。",
    "X33n0625_007:0291b15": "無盡意因如來勸。故即解頸瓔珞。以為供也。頸表",
    "X33n0625_007:0291b16": "實相。瓔珞表行。價值百千。即是表八萬四千波羅",
    "X33n0625_007:0291b17": "蜜也。葢菩薩依實相理。而起乎行。則全性起修。全",
    "X33n0625_007:0291b18": "理發行。稱性施設。無所造作者。故即解瓔珞。以表",
    "X33n0625_007:0291b19": "也。言受此法施者。若是瓔珞乃是財施。何言法施。",
    "X33n0625_007:0291b20": "葢能了達實相。無非妙觀。故財即法也。所謂於財",
    "X33n0625_007:0291b21": "等者。於法亦等。於法等者。於財亦等。如藥王真法",
    "X33n0625_007:0291b22": "供養。故即財施。而是法施也。△三觀音不受。",
    "X33n0625_007:0291b23": "時觀世音菩薩。不肯受之。",
    "X33n0625_007:0291b24": "言不肯受者。有二意。一者無盡意。有如來勸供之",
    "X33n0625_007:0291c01": "命。故興於供。觀世音。無如來勸受供之命。那可受",
    "X33n0625_007:0291c02": "之。故其不受也。按下文可見矣。二者彼所供之瓔",
    "X33n0625_007:0291c03": "珞。全表因行。今觀音亦在於因。同在修位。若因則",
    "X33n0625_007:0291c04": "是當尅果。無有因還尅因。修還尅修者。故不肯受",
    "X33n0625_007:0291c05": "也。△四菩薩重請。",
    "X33n0625_007:0291c06": "無盡意。復白觀世音菩薩言。仁者愍我等故。受此瓔",
    "X33n0625_007:0291c07": "珞。",
    "X33n0625_007:0291c08": "愍我等者。無盡意。與觀世音。雖同是因位。然不無",
    "X33n0625_007:0291c09": "初心後心之別。則後心者。應愍於初心。故言愍我。",
    "X33n0625_007:0291c10": "等者。等於一切天人四眾。是知菩薩奉供。不但為",
    "X33n0625_007:0291c11": "己。兼為人也。△五如來命受。",
    "X33n0625_007:0291c12": "爾時佛告觀世音菩薩。當愍此無盡意菩薩。及四眾。",
    "X33n0625_007:0291c13": "天龍夜叉乾闥婆阿修羅迦樓羅緊那羅摩睺羅伽。",
    "X33n0625_007:0291c14": "人非人等故。受是瓔珞。",
    "X33n0625_007:0291c15": "謂彼既愍眾而供。則汝亦當愍眾而受也。△六觀",
    "X33n0625_007:0291c16": "音受供。",
    "X33n0625_007:0291c17": "即時觀世音菩薩。愍諸四眾。及於天龍。人非人等。受",
    "X33n0625_007:0291c18": "其瓔珞。分作二分。一分奉釋迦牟尼佛。一分奉多寶",
    "X33n0625_007:0291c19": "佛塔。",
    "X33n0625_007:0291c20": "觀音因如來之勸受。故即受之。則上之不受可知",
    "X33n0625_007:0291c21": "也。分作二分者。表其所有之行。全依實相。則不見",
    "X33n0625_007:0291c22": "有少法生。亦不見有少法滅。全體不生不滅。實相",
    "X33n0625_007:0291c23": "之行。奉二佛者。表尅不生不滅之果也。以釋迦現",
    "X33n0625_007:0291c24": "在。唱欲滅度。故表不生。多寶滅度。塔中曾嘆善哉。",
    "X33n0625_007:0292a01": "故表不滅也。又表因行自尅於果。雖因佛命而受。",
    "X33n0625_007:0292a02": "故還奉之於二世尊也。△四總結。",
    "X33n0625_007:0292a03": "無盡意。觀世音菩薩。有如是自在神力。遊於娑婆世",
    "X33n0625_007:0292a04": "界。",
    "X33n0625_007:0292a05": "△二偈頌。此頌非秦本所有。乃闍那笈多譯也。後",
    "X33n0625_007:0292a06": "補入秦本。慈雲大師。約義釋之。科註所集。即其釋",
    "X33n0625_007:0292a07": "也。今分為二。初菩薩問。",
    "X33n0625_007:0292a08": "爾時無盡意菩薩。以偈問曰。",
    "X33n0625_007:0292a09": "世尊妙相具。我今重問彼。佛子何因緣。名為觀世音。",
    "X33n0625_007:0292a10": "重問彼等者。謂上雖已問。而如來為之一一答示。",
    "X33n0625_007:0292a11": "然我等今欲更詳其義。故還說偈。重問何因何緣",
    "X33n0625_007:0292a12": "故。三業如是。我今一句。乃總頌問也。佛子二句。以",
    "X33n0625_007:0292a13": "別頌問也。△二如來答二。初總答。",
    "X33n0625_007:0292a14": "具足妙相尊。偈答無盡意。汝聽觀音行。善應諸方所。",
    "X33n0625_007:0292a15": "弘誓深如海。歷劫不思議。侍多千億佛。發大清淨願。",
    "X33n0625_007:0292a16": "汝聽等者。意謂汝問以何因緣。名觀世音。我今更",
    "X33n0625_007:0292a17": "當為汝說之。汝以諦實而聽。觀音行者。觀世音具",
    "X33n0625_007:0292a18": "大慈悲智慧。能起不思議妙行。以其善應諸方所",
    "X33n0625_007:0292a19": "故也。諸方者。橫則徧於十方。竪則徹乎三土。以其",
    "X33n0625_007:0292a20": "十方三土。無剎不現。故能尋聲救苦。度脫眾生也。",
    "X33n0625_007:0292a21": "言善應。以其了達諸法實相。法法皆真。相相皆實。",
    "X33n0625_007:0292a22": "則十方國土。全即惟心。一切眾生。亦惟自性。乃惟",
    "X33n0625_007:0292a23": "心觀音。現惟心之國土。自性觀音。度自性之眾生。",
    "X33n0625_007:0292a24": "稱性施設。不假造作。故善應也。此乃明其妙行。弘",
    "X33n0625_007:0292b01": "誓下。乃明其誓願。言弘誓深如海者。以其所發之",
    "X33n0625_007:0292b02": "誓。上則欲弘諸佛之道。下則欲化九界之生。所謂",
    "X33n0625_007:0292b03": "上窮下徹。故云如海也。歷劫不思議者。謂其經歷",
    "X33n0625_007:0292b04": "時分。而極其多。此不可思議。於不可思議劫中。奉",
    "X33n0625_007:0292b05": "侍多千億佛。於多千億佛之所。復能發廣大清淨",
    "X33n0625_007:0292b06": "之願也。前言弘誓。此又云願者。前是總誓。此是別",
    "X33n0625_007:0292b07": "願也。以其有大智慧之行。故能圓觀一切。以其有",
    "X33n0625_007:0292b08": "大清淨之願。能廣度一切也。△二別答二。初頌答",
    "X33n0625_007:0292b09": "示。二頌勸持。初二。初頌觀音人。二頌普門法。初二。",
    "X33n0625_007:0292b10": "初總頌。",
    "X33n0625_007:0292b11": "我為汝略說。聞名及見身。心念不空過。能滅諸有苦。",
    "X33n0625_007:0292b12": "為汝略說者。謂彼之因緣甚多無量。我亦不能一",
    "X33n0625_007:0292b13": "一為汝廣明。但當為汝略而說也。言聞名等者。或",
    "X33n0625_007:0292b14": "有聞其名而受持者。或有見其身而禮拜供養者。",
    "X33n0625_007:0292b15": "或有常念恭敬而心不空過者。則其機已誠。必感",
    "X33n0625_007:0292b16": "於應。即二十五有之苦。或處七難。或遭三毒。或在",
    "X33n0625_007:0292b17": "二求。以聞名見身及心念者。感應相交。皆得除滅",
    "X33n0625_007:0292b18": "隨願也。△二別頌二。初頌七難并加餘難。二頌三",
    "X33n0625_007:0292b19": "毒以及二求。初分十二。初正頌大火難。",
    "X33n0625_007:0292b20": "假使興害意。推落大火坑。念彼觀音力。火坑變成池。",
    "X33n0625_007:0292b21": "念彼觀音力者。既我能念之心。即所念觀音。全所",
    "X33n0625_007:0292b22": "念觀音。即我能念之心。原無彼此。當知雖無能所。",
    "X33n0625_007:0292b23": "不妨能所宛然。而我心為能念。觀音為所念。能念",
    "X33n0625_007:0292b24": "是感。所念是應。所以無彼此中。而分彼此也。初二",
    "X33n0625_007:0292c01": "句遭難。三一句持名。四一句蒙應。下去十一行。皆",
    "X33n0625_007:0292c02": "有三義。分文亦然。△二正頌大水難。",
    "X33n0625_007:0292c03": "或漂流巨海。龍魚諸鬼難。念彼觀音力。波浪不能沒。",
    "X33n0625_007:0292c04": "△三加墮須彌難。",
    "X33n0625_007:0292c05": "或在須彌峯。為人所推墮。念彼觀音力。如日虗空住。",
    "X33n0625_007:0292c06": "△四加墮金剛難。",
    "X33n0625_007:0292c07": "或被惡人逐。墮落金剛山。念彼觀音力。不能損一毛。",
    "X33n0625_007:0292c08": "△五超頌冤賊難。",
    "X33n0625_007:0292c09": "或值冤賊繞。各執刀加害。念彼觀音力。咸即起慈心。",
    "X33n0625_007:0292c10": "△六追頌刀杖難。",
    "X33n0625_007:0292c11": "或遭王難苦。臨刑欲壽終。念彼觀音力。刀尋段段壞。",
    "X33n0625_007:0292c12": "△七追頌枷鎻難。",
    "X33n0625_007:0292c13": "或囚禁枷鎻。手足被杻械。念彼觀音力。釋然得解脫。",
    "X33n0625_007:0292c14": "△八加頌毒藥難。",
    "X33n0625_007:0292c15": "呪詛諸毒藥。所欲害身者。念彼觀音力。還著於本人。",
    "X33n0625_007:0292c16": "有人疑云。還著本人。似乎有虧菩薩大悲。然被害",
    "X33n0625_007:0292c17": "人既念觀音。而得脫難。則知本人。若念觀音。亦必",
    "X33n0625_007:0292c18": "得脫。又何虧於大悲乎。△九追頌惡鬼難。",
    "X33n0625_007:0292c19": "或遇惡羅剎。毒龍諸鬼等。念彼觀音力。時悉不敢害。",
    "X33n0625_007:0292c20": "△十加頌惡獸難。",
    "X33n0625_007:0292c21": "若惡獸圍繞。利牙爪可怖。念彼觀音力。疾走無邊方。",
    "X33n0625_007:0292c22": "△十一加頌毒蛇難。",
    "X33n0625_007:0292c23": "蚖蛇及蝮蠍。氣毒烟火然。念彼觀音力。尋聲自迴去。",
    "X33n0625_007:0292c24": "△十二加頌雹雨難。",
    "X33n0625_007:0293a01": "雲雷皷掣電。降雹澍大雨。念彼觀音力。應時得消散。",
    "X33n0625_007:0293a02": "葢非時之雷雨。亦是其難。總由眾生惡業所致。況",
    "X33n0625_007:0293a03": "能念觀音。則業自轉。而難自釋。故應時得消散也。",
    "X33n0625_007:0293a04": "△二頌三毒以及二求。",
    "X33n0625_007:0293a05": "眾生被困厄。無量苦逼身。觀音妙智力。能救世間苦。",
    "X33n0625_007:0293a06": "被困厄。即被三毒二求之所困厄。然三毒以有者",
    "X33n0625_007:0293a07": "為苦。二求以無者為苦。有無雖殊。其困厄一也。能",
    "X33n0625_007:0293a08": "救三毒二求之苦耳。已上頌答觀音人竟。△二頌",
    "X33n0625_007:0293a09": "普門法二。初總頌。",
    "X33n0625_007:0293a10": "具足神通力。廣修智方便。十方諸國土。無剎不現身。",
    "X33n0625_007:0293a11": "△二別頌三。初頌答身業。",
    "X33n0625_007:0293a12": "種種諸惡趣。地獄鬼畜生。生老病死苦。以漸悉令滅。",
    "X33n0625_007:0293a13": "言種種等者。總指九界。以為惡趣。唯佛界為善也。",
    "X33n0625_007:0293a14": "地獄一句。別舉三途也。以漸令滅者。令人天滅於",
    "X33n0625_007:0293a15": "三途。令二乘滅於三界。令菩薩滅於三空。如是漸",
    "X33n0625_007:0293a16": "滅。竟竟令入三德秘藏也。△二頌答意業。",
    "X33n0625_007:0293a17": "真觀清淨觀。廣大智慧觀。悲觀及慈觀。常願常瞻仰。",
    "X33n0625_007:0293a18": "無垢清淨光。慧日破諸暗。能伏災風火。普明照世間。",
    "X33n0625_007:0293a19": "觀能顯理故言真。又能破惑故言清淨。顯理而理",
    "X33n0625_007:0293a20": "無不顯。破惑而惑無不破。故言廣大智慧。此自行",
    "X33n0625_007:0293a21": "也。若化他之時。而欲運大悲以拔苦。亦不離此觀。",
    "X33n0625_007:0293a22": "故言悲。欲運大慈而與樂。亦不離此觀。故言慈也。",
    "X33n0625_007:0293a23": "如是則九界眾生。念念時時處處。願其垂應而瞻",
    "X33n0625_007:0293a24": "仰之。故言常願常瞻仰也。無垢二句頌智慧。葢上",
    "X33n0625_007:0293b01": "言觀。此言智。觀無所觀。智為觀耳。所以云智慧觀。",
    "X33n0625_007:0293b02": "以今對上。則知五觀皆智慧也。△三結答與拔。",
    "X33n0625_007:0293b03": "悲體戒雷震。慈意妙大雲。澍甘露法雨。滅除煩惱焰。",
    "X33n0625_007:0293b04": "諍訟經官處。怖畏軍陣中。念彼觀音力。眾冤悉退散。",
    "X33n0625_007:0293b05": "明其悲之拔苦。慈之與樂。法法互相交參者也。天",
    "X33n0625_007:0293b06": "之欲雨。必先震雷布雲。菩薩現身說法。欲拔眾生",
    "X33n0625_007:0293b07": "苦。欲與眾生樂。亦須布雲震雷。而身為現通。澍甘",
    "X33n0625_007:0293b08": "露雨。而口為說法也。△二頌勸持。",
    "X33n0625_007:0293b09": "妙音觀世音。梵音海潮音。勝彼世間音。是故須常念。",
    "X33n0625_007:0293b10": "念念勿生疑。觀世音淨聖。於苦惱死厄。能為作依怙。",
    "X33n0625_007:0293b11": "具一切功德。慈眼視眾生。福聚海無量。是故應頂禮。",
    "X33n0625_007:0293b12": "妙音者。有人指前品妙音菩薩為妙音。此甚非也。",
    "X33n0625_007:0293b13": "以由觀世音菩薩。以妙觀觀乎世音之時。能法法",
    "X33n0625_007:0293b14": "皆真。相相皆實。所有音聲全體實相。故言妙音觀",
    "X33n0625_007:0293b15": "世音也。又妙音所觀境。觀世音能觀智。若境若智。",
    "X33n0625_007:0293b16": "同是菩薩一念心體。故境為妙音。智為觀世音也。",
    "X33n0625_007:0293b17": "梵音者。了達所觀之境。全體空寂。乃離欲而清淨",
    "X33n0625_007:0293b18": "也。海潮音者。一觀其音。即為現身說法。如海之音。",
    "X33n0625_007:0293b19": "不失時候也。觀世音淨聖者。以其本是過去正法",
    "X33n0625_007:0293b20": "明如來。已得究竟之者。今乃為度眾生。倒駕慈航。",
    "X33n0625_007:0293b21": "逆流而出。示有一分生相無明。而實已能盡者。故",
    "X33n0625_007:0293b22": "云淨聖也。△二聞品得益。",
    "X33n0625_007:0293b23": "爾時持地菩薩。即從座起。前白佛言世尊。若有眾生。",
    "X33n0625_007:0293b24": "聞是觀世音菩薩品。自在之業。普門示現神通力者。",
    "X33n0625_007:0293c01": "當知是人。功德不少。佛說是普門品時。眾中八萬四",
    "X33n0625_007:0293c02": "千眾生。皆發無等等。阿耨多羅三藐三菩提心。",
    "X33n0625_007:0293c03": "初持地讚嘆。次大眾得益。初中觀音品自在之業。",
    "X33n0625_007:0293c04": "是舉其觀音之人。普門示現神通之力。是舉其普",
    "X33n0625_007:0293c05": "門之法也。次佛說下。正明得益可知也。釋觀世音",
    "X33n0625_007:0293c06": "菩薩普門品竟。",
    "X33n0625_007:0293c08": "妙法蓮華經演義卷第七之一",
    "X33n0625_007:0293c11": "妙法蓮華經演義卷第七之二",
    "X33n0625_007:0293c13": "姚秦三藏法師　鳩摩羅什奉　詔譯",
    "X33n0625_007:0293c14": "天台教觀　一松大師　講錄",
    "X33n0625_007:0293c15": "清　東甌釋氏　曉柔廣和　編定",
    "X33n0625_007:0293c16": "妙法蓮華經陀羅尼品第二十六",
    "X33n0625_007:0293c17": "若明此品之次第相生。總由如來既已一番付囑",
    "X33n0625_007:0293c18": "流通。令諸菩薩隨學如來之法。為之在在流布此",
    "X33n0625_007:0293c19": "妙法華經。所謂隨學於苦行。當隨學於神力。當隨",
    "X33n0625_007:0293c20": "學於普門。如彼藥王妙音觀音者。然當來惡世之",
    "X33n0625_007:0293c21": "中。多諸煩惱障礙。若不假陀羅尼以為外護。則何",
    "X33n0625_007:0293c22": "由在在無礙而為流通也。故觀音品後。有此陀羅",
    "X33n0625_007:0293c23": "尼品。乃是外護流通之文也。言陀羅尼者。乃是梵",
    "X33n0625_007:0293c24": "語。此云總持。以其總一切善。持一切義故也。又云",
    "X33n0625_007:0294a01": "遮持。所謂遮一切惡。持一切善。人天則遮三途之",
    "X33n0625_007:0294a02": "惡。持戒善之善。二乘則遮三界之惡。持諦緣之善。",
    "X33n0625_007:0294a03": "菩薩則遮三空之惡。持六度之善。若就今經而言。",
    "X33n0625_007:0294a04": "則九界三乘。七種方便之惡無不遮。諸佛所證。諸",
    "X33n0625_007:0294a05": "法實相。長遠壽量之善。無不持也。然陀羅尼。或有",
    "X33n0625_007:0294a06": "用之以為治病。或有用之以為滅罪。或有用之以",
    "X33n0625_007:0294a07": "為護法。今則既非治病。亦非滅罪。正用之以為護",
    "X33n0625_007:0294a08": "法也。所以能護法者。良由諸佛證於諸法實相長",
    "X33n0625_007:0294a09": "遠壽量之體。今從不思議體。而起不思議用。故能",
    "X33n0625_007:0294a10": "護持佛法。而消諸障礙。使得在在流通不絕也。△",
    "X33n0625_007:0294a11": "品分文為三。初格量功德。二誦呪護持。三聞品獲",
    "X33n0625_007:0294a12": "益。初二。初菩薩發問。",
    "X33n0625_007:0294a13": "爾時藥王菩薩。即從座起。偏袒右肩。合掌向佛。而白",
    "X33n0625_007:0294a14": "佛言世尊。若善男子善女人。有能受持法華經者。若",
    "X33n0625_007:0294a15": "讀誦通利。若書寫經卷。得幾所福。",
    "X33n0625_007:0294a16": "△二如來答示三。初如來問。",
    "X33n0625_007:0294a17": "佛告藥王。若有善男子善女人。供養八百萬億那由",
    "X33n0625_007:0294a18": "他。恒河沙等諸佛。於汝意云何。其所得福。甯為多不。",
    "X33n0625_007:0294a19": "△二菩薩答。",
    "X33n0625_007:0294a20": "甚多世尊。",
    "X33n0625_007:0294a21": "△三正格量。",
    "X33n0625_007:0294a22": "佛言若善男子善女人。能於是經。乃至受持。一四句",
    "X33n0625_007:0294a23": "偈。讀誦解義。如說修行。功德甚多。",
    "X33n0625_007:0294a24": "△二誦呪護持三。初菩薩。二天王。三羅剎。若菩薩",
    "X33n0625_007:0294b01": "天王。護持佛法。諸經皆有。羅剎本是食人之鬼。惱",
    "X33n0625_007:0294b02": "亂人者。今有護持心者。乃是妙經之力。故轉其惡",
    "X33n0625_007:0294b03": "心。而為善心。轉其惱亂。而為弘護。故今經中。亦為",
    "X33n0625_007:0294b04": "之發願弘護也。初為二。初藥王。二勇施。初分四。初",
    "X33n0625_007:0294b05": "請說。",
    "X33n0625_007:0294b06": "爾時藥王菩薩。白佛言世尊。我今當與說法者。陀羅",
    "X33n0625_007:0294b07": "尼呪。以守護之。",
    "X33n0625_007:0294b08": "言陀羅尼呪者。呪即華言。非梵語也。呪為呪願。承",
    "X33n0625_007:0294b09": "呪之力。呪願何等。即得如願。故云呪願。如世螟蛉。",
    "X33n0625_007:0294b10": "隨得一蟲呪謂類我類我。即成其子也。又如軍中",
    "X33n0625_007:0294b11": "密令。違者不赦。又諸佛密語。即五種不翻之一也。",
    "X33n0625_007:0294b12": "△二正說。",
    "X33n0625_007:0294b13": "即說呪曰。",
    "X33n0625_007:0294b14": "安爾。曼爾。摩禰。摩摩禰。旨隸。遮黎第。賖咩。賖履多瑋。",
    "X33n0625_007:0294b15": "羶帝。目帝。目多履。娑履。阿瑋娑履。柔履。娑履。叉裔。阿",
    "X33n0625_007:0294b16": "叉裔。阿耆膩。羶帝。賖履。陀羅尼。阿盧伽婆娑簸蔗毗",
    "X33n0625_007:0294b17": "叉膩。禰毗剃。阿便哆邏禰履剃。阿亶哆波隸輸地。歐",
    "X33n0625_007:0294b18": "究隸。牟究隸。阿羅隸。波羅隸。首迦差。阿三磨三履。佛",
    "X33n0625_007:0294b19": "陀毗吉利祑帝。達磨波利差帝。僧伽涅瞿沙禰。婆舍",
    "X33n0625_007:0294b20": "婆舍輸地。曼哆邏。曼哆囉叉夜多。郵樓哆。郵樓哆憍",
    "X33n0625_007:0294b21": "舍略。惡叉邏。惡叉冶多冶。阿婆盧。阿摩若那多夜(四十",
    "X33n0625_007:0294b22": "三句)",
    "X33n0625_007:0294b23": "△三結嘆。",
    "X33n0625_007:0294b24": "世尊。是陀羅尼神呪。六十二億恒河沙等。諸佛所說。",
    "X33n0625_007:0294c01": "若有侵毀此法師者。則為侵毀是諸佛已。",
    "X33n0625_007:0294c02": "言若有侵毀法師。則為侵毀諸佛者。此陀羅尼呪。",
    "X33n0625_007:0294c03": "即是諸佛所說。則全呪是佛矣。今以此呪而護法",
    "X33n0625_007:0294c04": "師。則又全人即呪矣。故侵毀此呪所護之法師。則",
    "X33n0625_007:0294c05": "為侵毀此六十二億之諸佛也。若侵毀一佛。罪尚",
    "X33n0625_007:0294c06": "無邊。況侵毀如許諸佛。其罪甚重。而不可言矣。△",
    "X33n0625_007:0294c07": "四讚述。",
    "X33n0625_007:0294c08": "時釋迦牟尼佛。讚藥王菩薩言。善哉善哉。藥王汝愍",
    "X33n0625_007:0294c09": "念。擁護此法師故。說是陀羅尼。於諸眾生。多所饒益。",
    "X33n0625_007:0294c10": "一善哉。讚其能以呪而護法師。一善哉。讚其能結",
    "X33n0625_007:0294c11": "歎所說之呪。若侵法師。則為侵佛。使一切不敢侵",
    "X33n0625_007:0294c12": "毀法師也。言於諸眾生多饒益者。若法師得此護",
    "X33n0625_007:0294c13": "持。而能在在流布此妙經。則使一切眾生聞之。而",
    "X33n0625_007:0294c14": "得開示悟入佛之知見。了知如來所證長遠壽命。",
    "X33n0625_007:0294c15": "故說此呪。而護法師。能令眾生得豐饒利益也。△",
    "X33n0625_007:0294c16": "二勇施三。初請說。",
    "X33n0625_007:0294c17": "爾時勇施菩薩。白佛言世尊。我亦為擁護讀誦。受持",
    "X33n0625_007:0294c18": "法華經者。說陀羅尼。若此法師。得是陀羅尼。若夜叉。",
    "X33n0625_007:0294c19": "若羅剎。若富單那。若吉蔗。若鳩槃茶。若餓鬼等。伺求",
    "X33n0625_007:0294c20": "其短。無能得便。",
    "X33n0625_007:0294c21": "△二正說。",
    "X33n0625_007:0294c22": "即於佛前。而說呪曰。",
    "X33n0625_007:0294c23": "痤隸。摩訶痤隸。郁枳。目枳。阿隸。阿羅婆第。涅隸第。涅",
    "X33n0625_007:0294c24": "隸多婆第。伊緻柅。韋緻柅。旨緻柅。涅隸墀柅。涅隸墀",
    "X33n0625_007:0295a01": "婆底(十三句)",
    "X33n0625_007:0295a02": "△三結讚。",
    "X33n0625_007:0295a03": "世尊。是陀羅尼神呪。恒河沙等。諸佛所說。亦皆隨喜。",
    "X33n0625_007:0295a04": "若有侵毀此法師者。則為侵毀是諸佛已。",
    "X33n0625_007:0295a05": "言亦皆隨喜者。謂此呪是諸佛所說。若此呪擁護",
    "X33n0625_007:0295a06": "法師。則能說之諸佛。亦皆隨喜耳。△二天王二。初",
    "X33n0625_007:0295a07": "多聞。二持國。初三。初請說。",
    "X33n0625_007:0295a08": "爾時毗沙門天王護世者。白佛言世尊。我亦為愍念",
    "X33n0625_007:0295a09": "眾生。擁護此法師故。說是陀羅尼。",
    "X33n0625_007:0295a10": "△二正說。",
    "X33n0625_007:0295a11": "即說呪曰。",
    "X33n0625_007:0295a12": "阿梨。那梨。[少/兔]那梨。阿那盧。那履。拘那履(六句)",
    "X33n0625_007:0295a13": "△三結讚。",
    "X33n0625_007:0295a14": "世尊以是神呪。擁護法師。我亦自當擁護持是經者。",
    "X33n0625_007:0295a15": "令百由旬內。無諸衰患。",
    "X33n0625_007:0295a16": "△二持國三。初請說。",
    "X33n0625_007:0295a17": "爾時持國天王。在此會中。與千萬億那由他。乾闥婆",
    "X33n0625_007:0295a18": "眾。恭敬圍繞。前詣佛所。合掌白佛言世尊。我亦以陀",
    "X33n0625_007:0295a19": "羅尼神呪。擁護持法華經者。",
    "X33n0625_007:0295a20": "△二正說。",
    "X33n0625_007:0295a21": "即說呪曰。",
    "X33n0625_007:0295a22": "阿伽禰。伽禰。瞿利。乾陀利。旃陀利。摩蹬耆。常求利。浮",
    "X33n0625_007:0295a23": "樓莎柅。頞底(九句)",
    "X33n0625_007:0295a24": "△三結讚。",
    "X33n0625_007:0295b01": "世尊是陀羅尼神呪。四十二億諸佛所說。若有侵毀",
    "X33n0625_007:0295b02": "此法師者。則為侵毀是諸佛已。",
    "X33n0625_007:0295b03": "△三羅剎五。初列名。",
    "X33n0625_007:0295b04": "爾時有羅剎女等。一名藍婆。二名毗藍婆。三名曲齒。",
    "X33n0625_007:0295b05": "四名華齒。五名黑齒。六名多髮。七名無厭足。八名持。",
    "X33n0625_007:0295b06": "瓔珞。九名臯帝。十名奪一切眾生精氣。是十羅剎女。",
    "X33n0625_007:0295b07": "與鬼子母。并其子及眷屬。俱詣佛所。",
    "X33n0625_007:0295b08": "△二請說。",
    "X33n0625_007:0295b09": "同聲白佛言世尊。我等亦欲擁護讀誦。受持法華經",
    "X33n0625_007:0295b10": "者。除其衰患。若有伺求法師短者。令不得便。",
    "X33n0625_007:0295b11": "△三正說。",
    "X33n0625_007:0295b12": "即於佛前。而說呪曰。",
    "X33n0625_007:0295b13": "伊提履。伊提泯。伊提履。阿提履。伊提履。泥履。泥履。泥",
    "X33n0625_007:0295b14": "履。泥履。泥履。樓醯。樓醯。樓醯。樓醯。多醯。多醯。多醯。兜",
    "X33n0625_007:0295b15": "醯。菟醯(十九句)",
    "X33n0625_007:0295b16": "△四發誓。",
    "X33n0625_007:0295b17": "甯上我頭上。莫惱於法師。若夜叉。若羅剎。若餓鬼。若",
    "X33n0625_007:0295b18": "富單那。若吉蔗。若毗陀羅。若犍馱。若烏摩勒伽。若阿",
    "X33n0625_007:0295b19": "跋摩羅。若夜叉吉蔗。若人吉蔗。若熱病。若一日。若二",
    "X33n0625_007:0295b20": "日。若三日。若四日。若至七日。若常熱病。若男形。若女",
    "X33n0625_007:0295b21": "形。若童男形。若童女形。乃至夢中。亦復莫惱。即於佛",
    "X33n0625_007:0295b22": "前。而說偈言。",
    "X33n0625_007:0295b23": "若不順我呪。惱亂說法者。頭破作七分。如阿梨樹枝。",
    "X33n0625_007:0295b24": "如殺父母罪。亦如壓油殃。斗秤欺誑人。調達破僧罪。",
    "X33n0625_007:0295c01": "犯此法師者。當獲如是殃。",
    "X33n0625_007:0295c02": "諸羅剎女。說此偈已。白佛言世尊。我等亦當身。自擁",
    "X33n0625_007:0295c03": "護受持讀誦。修行是經者。令得安隱。離諸衰患。消眾",
    "X33n0625_007:0295c04": "毒藥。",
    "X33n0625_007:0295c05": "若夜叉等。舉其能惱亂之鬼也。言如殺父母罪者。",
    "X33n0625_007:0295c06": "世間父母。祗生色身。如有殺父母者。其罪乃重。若",
    "X33n0625_007:0295c07": "一切眾生。設有惱亂於法師者。其罪又不但如殺",
    "X33n0625_007:0295c08": "生身父母罪而已。今言如者。乃舉其世間極重者。",
    "X33n0625_007:0295c09": "為例耳。△五讚述。",
    "X33n0625_007:0295c10": "佛告諸羅剎女。善哉善哉。汝等但能擁護受持。法華",
    "X33n0625_007:0295c11": "名者。福不可量。何況擁護。具足受持。供養經卷。華香",
    "X33n0625_007:0295c12": "瓔珞。末香。塗香。燒香。旛蓋伎樂。然種種燈。酥燈。油燈。",
    "X33n0625_007:0295c13": "諸香油燈。酥摩那華油燈。簷蔔華油燈。婆師迦華油",
    "X33n0625_007:0295c14": "燈。優鉢羅華油燈。如是等百千種供養者。臯帝汝等",
    "X33n0625_007:0295c15": "及眷屬。應當擁護。如是法師。",
    "X33n0625_007:0295c16": "一善哉。是讚其能說呪。以護法師。一善哉。讚其不",
    "X33n0625_007:0295c17": "但以呪為護。更能發願為護也。汝等應當擁護者。",
    "X33n0625_007:0295c18": "重加勸勉。乃因其能護。更策進之也。△三聞品得",
    "X33n0625_007:0295c19": "益。",
    "X33n0625_007:0295c20": "說是陀羅尼品時。六萬八千人。得無生法忍。",
    "X33n0625_007:0295c21": "聞品獲益。如文可見。釋陀羅尼品竟。",
    "X33n0625_007:0295c22": "妙法蓮華經妙莊嚴王本事品第二十七",
    "X33n0625_007:0295c23": "若推此品之來源。總由前來。已得陀羅尼。以為外",
    "X33n0625_007:0295c24": "護。則便可隨學如來之法。而為之在在流通矣。既",
    "X33n0625_007:0296a01": "可隨學如來之法在在流通。則應如妙音之神力。",
    "X33n0625_007:0296a02": "以普現色身三昧。隨類弘經。乃至於王後宮。現為",
    "X33n0625_007:0296a03": "王妃之身。而說是經。令邪見眾生轉歸正見。方顯",
    "X33n0625_007:0296a04": "在在流通之騐。故有此妙莊嚴王本事品也。王名",
    "X33n0625_007:0296a05": "妙莊嚴者。以其因中。亦曾聞此妙法華經。而為修",
    "X33n0625_007:0296a06": "習。則能以如來莊嚴。而為莊嚴。則因中可名為妙",
    "X33n0625_007:0296a07": "莊嚴矣。若論果上。能成娑羅樹王佛。乃即就其因",
    "X33n0625_007:0296a08": "行。預彰果德。亦可名妙莊嚴。莊嚴無他。唯以定慧。",
    "X33n0625_007:0296a09": "全定即慧。全慧即定。定慧之名雖殊。而其體是一。",
    "X33n0625_007:0296a10": "故名妙莊嚴也。本事如疏(云云)。△品分文為四。初",
    "X33n0625_007:0296a11": "出其因由。",
    "X33n0625_007:0296a12": "爾時佛告諸大眾。乃往古世。過無量無邊。不可思議",
    "X33n0625_007:0296a13": "阿僧祗劫。有佛名雲雷音宿王華智。多陀阿伽度。阿",
    "X33n0625_007:0296a14": "羅訶。三藐三佛陀。國名光明莊嚴。劫名喜見。",
    "X33n0625_007:0296a15": "佛名雲雷音宿王華智者。以彼佛宿昔因中。能修",
    "X33n0625_007:0296a16": "七覺淨華之因。而得自在。故至果時。能證一心微",
    "X33n0625_007:0296a17": "妙三智。則能現身如雲。說法如雷。圓音等解。悉得",
    "X33n0625_007:0296a18": "自在。即就其所修所證。能現能說。名之為雲雷音",
    "X33n0625_007:0296a19": "宿王華智也。國名光明者。由彼佛自既能以三智",
    "X33n0625_007:0296a20": "圓照。又能令一切眾生。亦以三智圓照。而使無明",
    "X33n0625_007:0296a21": "昏喑。悉能破除。故名其國。為光明也。劫名喜見者。",
    "X33n0625_007:0296a22": "以其能令一切眾生。三智圓照。三惑圓破。則一切",
    "X33n0625_007:0296a23": "眾生。莫不歡悅之者。故其劫名喜見也。△二正明",
    "X33n0625_007:0296a24": "本事四。初出名。",
    "X33n0625_007:0296b01": "彼佛法中。有王名妙莊嚴。其王夫人。名曰淨德。有二",
    "X33n0625_007:0296b02": "子。一名淨藏。二名淨眼。",
    "X33n0625_007:0296b03": "妙莊嚴者。義如題釋。夫人名淨德者。夫者扶也。謂",
    "X33n0625_007:0296b04": "能扶助宣化國正也。然彼雖現為女身。而實能破",
    "X33n0625_007:0296b05": "無明。證三德。不為五障所染。即染而淨。故名淨德",
    "X33n0625_007:0296b06": "也。二子一名淨藏者。以其能破無明。生一切無上",
    "X33n0625_007:0296b07": "功德法財。故名淨藏也。二名淨眼者。以其能破無",
    "X33n0625_007:0296b08": "明。即父母所生肉眼。具有五眼力用。故名淨眼也。",
    "X33n0625_007:0296b09": "是知夫人及二子。總就其能破無明。故皆名淨。別",
    "X33n0625_007:0296b10": "就其能證三德。能生法財。能具五眼之用。故別名",
    "X33n0625_007:0296b11": "德名藏名眼也。然三人之三德法財五眼無不具",
    "X33n0625_007:0296b12": "足。但各舉其一。以彰德名也。△二嘆德二。初嘆其",
    "X33n0625_007:0296b13": "修菩薩道。",
    "X33n0625_007:0296b14": "是二子有大神力。福德智慧。久修菩薩。所行之道。所",
    "X33n0625_007:0296b15": "謂檀波羅蜜。尸羅波羅蜜。羼提波羅蜜。毗離耶波羅",
    "X33n0625_007:0296b16": "蜜。禪波羅蜜。般若波羅蜜。方便波羅蜜。慈悲喜捨。乃",
    "X33n0625_007:0296b17": "至三十七品助道法。皆悉明了通達。",
    "X33n0625_007:0296b18": "初明其二嚴。以其有大神力。故福德智慧。無不修",
    "X33n0625_007:0296b19": "耳。二檀波羅下。明其六度。言方便波羅蜜者。非十",
    "X33n0625_007:0296b20": "度中之方便。上般若是實智。今方便是權智。權實",
    "X33n0625_007:0296b21": "二智。總一般若度也。二慈悲下。明其四無量可見。",
    "X33n0625_007:0296b22": "乃至下明其道品。言明了通達者。於此助道品中。",
    "X33n0625_007:0296b23": "一一了知。無有疑滯。名為明了。一一廓徹。無有障",
    "X33n0625_007:0296b24": "礙。名為通達也。△二嘆其得諸三昧。",
    "X33n0625_007:0296c01": "又得菩薩淨三昧。",
    "X33n0625_007:0296c02": "菩薩淨者。此得三昧。即能三惑圓破。亦能令人三",
    "X33n0625_007:0296c03": "惑圓破。是則自行化他。皆能破惑。故名菩薩淨也。",
    "X33n0625_007:0296c04": "日星宿三昧。",
    "X33n0625_007:0296c05": "日星宿者。日能照晝。星能照夜。得此三昧。自能具",
    "X33n0625_007:0296c06": "證權實二智。若以實智照理。則如日之照晝。若以",
    "X33n0625_007:0296c07": "權智鑑機。則如星宿之照夜。如是冥理鑑機。無不",
    "X33n0625_007:0296c08": "當者。皆由此三昧。故以名之也。",
    "X33n0625_007:0296c09": "淨光三昧。",
    "X33n0625_007:0296c10": "淨光者。以能破一切惑。能顯一切智。故名淨光也。",
    "X33n0625_007:0296c11": "淨色三昧。",
    "X33n0625_007:0296c12": "淨色者。能破無明。了達色即法界。而能普現色身。",
    "X33n0625_007:0296c13": "徧應十法界機。故名淨色也。",
    "X33n0625_007:0296c14": "淨照明三昧。",
    "X33n0625_007:0296c15": "淨照明者。自能破無明。而顯中道妙智。以此妙智。",
    "X33n0625_007:0296c16": "圓照一切。圓觀一切。無不明了。故名淨照明也。",
    "X33n0625_007:0296c17": "長莊嚴三昧。",
    "X33n0625_007:0296c18": "長莊嚴者。能以定慧莊嚴。而為莊嚴。全定即慧。全",
    "X33n0625_007:0296c19": "慧即定。長在定慧。無有昏散。故名長莊嚴也。",
    "X33n0625_007:0296c20": "大威德藏三昧。於此三昧。悉亦通達。",
    "X33n0625_007:0296c21": "大威德者。所有三惑。無不圓除。所有三德。無不圓",
    "X33n0625_007:0296c22": "證。故名大威德。所有三千性相。百界千如妙理。無",
    "X33n0625_007:0296c23": "不圓顯。故名大威德藏也。△三行化十。初彼佛說",
    "X33n0625_007:0296c24": "經。",
    "X33n0625_007:0297a01": "爾時彼佛。欲引導妙莊嚴王。及愍念眾生故。說是法",
    "X33n0625_007:0297a02": "華經。",
    "X33n0625_007:0297a03": "欲引導等者。以其往昔因中。亦曾得聞修習此妙",
    "X33n0625_007:0297a04": "法蓮華經。但為世間五欲所轉。故墮於邪見。彼佛",
    "X33n0625_007:0297a05": "欲令其轉邪歸正。故言欲引導也。△二請母往聽。",
    "X33n0625_007:0297a06": "時淨藏淨眼二子。到其母所。合十指爪掌白言。願母",
    "X33n0625_007:0297a07": "往詣雷雲音宿王華智佛所。我等亦當侍從親近供",
    "X33n0625_007:0297a08": "養禮拜。所以者何。此佛於一切天人眾中。說法華經。",
    "X33n0625_007:0297a09": "宜應聽受。",
    "X33n0625_007:0297a10": "△三母令勸父。",
    "X33n0625_007:0297a11": "母告子言。汝父信受外道。深着婆羅門法。汝等應往",
    "X33n0625_007:0297a12": "白父與共俱去。",
    "X33n0625_007:0297a13": "△四子怨生邪。",
    "X33n0625_007:0297a14": "淨藏淨眼。合十指爪掌白母。我等是法王子。而生此",
    "X33n0625_007:0297a15": "邪見家。",
    "X33n0625_007:0297a16": "△五母令變現。",
    "X33n0625_007:0297a17": "母告子言。汝等當憂念汝父。為現神變。若得見者。心",
    "X33n0625_007:0297a18": "必清淨。或聽我等。往至佛所。",
    "X33n0625_007:0297a19": "心必淨者。向着婆羅門法。心已不清淨矣。今若現",
    "X33n0625_007:0297a20": "於神變。令彼得見時。自然生於希有之心。便可轉",
    "X33n0625_007:0297a21": "邪歸正。心得清淨也。△六子即現通。",
    "X33n0625_007:0297a22": "於是二子。念其父故。湧在虗空。高七多羅樹。現種種",
    "X33n0625_007:0297a23": "神變。於虗空中。行住坐臥。身上出水。身下出火。身下",
    "X33n0625_007:0297a24": "出水。身上出火。或現大身。滿虗空中。而復現小。小復",
    "X33n0625_007:0297b01": "現大。於空中滅。忽然在地。入地如水。履水如地。現如",
    "X33n0625_007:0297b02": "是等。種種神變。令其父王。心淨信解。",
    "X33n0625_007:0297b03": "言種種神變者。即虗空行住坐等也。如是種種總",
    "X33n0625_007:0297b04": "不出十八變也。所以能如此現者。蓋虗空及地水",
    "X33n0625_007:0297b05": "火風。性本周徧。是故楞嚴均稱為大。由眾生種種",
    "X33n0625_007:0297b06": "貪愛分別。故成隔礙。而不融通。今淨藏淨眼。已能",
    "X33n0625_007:0297b07": "破於無明。了知空是性空。地是性地。乃至風是性",
    "X33n0625_007:0297b08": "風。於五大之中。自能神而明之。通而變之。皆得自",
    "X33n0625_007:0297b09": "在。無有隔礙。所以虗空中。行住坐臥。及身上出水",
    "X33n0625_007:0297b10": "等也。△七父生信解三。初合掌向子。",
    "X33n0625_007:0297b11": "時父見子。神力如是。心大歡喜。得未曾有。合掌向子",
    "X33n0625_007:0297b12": "言。汝等師為是誰。誰之弟子。",
    "X33n0625_007:0297b13": "得未曾有者。向著婆羅門法。彼婆羅門。縱有神變。",
    "X33n0625_007:0297b14": "不過一種二種。不能有此十八種變。今乃見此十",
    "X33n0625_007:0297b15": "八種不思議神變。故云得未曾有也。△二子答父",
    "X33n0625_007:0297b16": "問。",
    "X33n0625_007:0297b17": "二子白言大王。彼雲雷音宿王華智佛。今在七寶菩",
    "X33n0625_007:0297b18": "提樹下。法座上坐。於一切世間天人眾中。廣說法華",
    "X33n0625_007:0297b19": "經。是我等師。我是弟子。",
    "X33n0625_007:0297b20": "是我等師者。乃答父汝等師為是誰之問。則師乃",
    "X33n0625_007:0297b21": "是雲雷音宿王華智佛也。我是弟子。乃答誰之弟",
    "X33n0625_007:0297b22": "子之問。則是雲雷音宿王華智佛之弟子也。△三",
    "X33n0625_007:0297b23": "父欲俱往。",
    "X33n0625_007:0297b24": "父語子言。我今亦欲見汝等師。可共俱往。",
    "X33n0625_007:0297c01": "△八子請出家二。初從母請求。二母聽出家。初二。",
    "X33n0625_007:0297c02": "初直請。",
    "X33n0625_007:0297c03": "於是二子。從空中下。到其母所。合掌白母。父王今已",
    "X33n0625_007:0297c04": "信解。堪任發阿耨多羅三藐三菩提心。我等為父已",
    "X33n0625_007:0297c05": "作佛事。願母見聽。於彼佛所。出家修道。",
    "X33n0625_007:0297c06": "言我等為父已作佛事者。謂我等所以現生王家",
    "X33n0625_007:0297c07": "者。唯欲為父作佛事而已。今父已信解。而得轉邪",
    "X33n0625_007:0297c08": "歸正。則已為父作佛事矣。佛事既作。更無他事。故",
    "X33n0625_007:0297c09": "願見許我等出家也。△二說偈。",
    "X33n0625_007:0297c10": "爾時二子。欲重宣其意。以偈白母。",
    "X33n0625_007:0297c11": "願母放我等。出家作沙門。諸佛甚難值。我等隨佛學。",
    "X33n0625_007:0297c12": "如優曇鉢華。值佛復難是。脫諸難亦難。願聽我出家。",
    "X33n0625_007:0297c13": "如優曇華等者。優曇華止明三千年一現。但為輪",
    "X33n0625_007:0297c14": "王應瑞。若佛出世。尚經一百八十劫。空過無有佛。",
    "X33n0625_007:0297c15": "所以值佛。復難於優曇華也。脫諸難亦難者。諸難",
    "X33n0625_007:0297c16": "即是八難。八難之中。有於佛前佛後。今得值佛。則",
    "X33n0625_007:0297c17": "諸難已脫。然不隨佛學。雖脫猶未脫也。是故願聽",
    "X33n0625_007:0297c18": "許我等出家。以隨佛學也。△二母聽出家。",
    "X33n0625_007:0297c19": "母即告言。聽汝出家。所以者何。佛難值故。",
    "X33n0625_007:0297c20": "△九願時往聽。",
    "X33n0625_007:0297c21": "於是二子。白父母言。善哉父母。願時往詣雲雷音宿",
    "X33n0625_007:0297c22": "王華智佛所。親近供養。所以者何。佛難得值。如優曇",
    "X33n0625_007:0297c23": "鉢羅華。又如一眼之龜。值浮木孔。而我等宿福深厚。",
    "X33n0625_007:0297c24": "生值佛法。是故父母。當聽我等。令得出家。所以者何。",
    "X33n0625_007:0298a01": "諸佛難值。時亦難遇。",
    "X33n0625_007:0298a02": "上母已聽二子出家。今二子願父母。亦同時往詣",
    "X33n0625_007:0298a03": "雲雷音佛所。而親近也。言善哉父母者。父向深著",
    "X33n0625_007:0298a04": "婆羅門法。今一見神變。即能轉邪歸正。亦欲見我",
    "X33n0625_007:0298a05": "等師。可謂善哉之父也。母能令我等現通化父。更",
    "X33n0625_007:0298a06": "聽我等出家修道。可謂善哉之母也。初言所以者",
    "X33n0625_007:0298a07": "何佛難得值者是明願父母時詣佛所之意。次又",
    "X33n0625_007:0298a08": "言所以者何等。是重明求出家之意。亦是釋明母",
    "X33n0625_007:0298a09": "聽出家之意也。△十化功成就。",
    "X33n0625_007:0298a10": "彼時妙莊嚴王。後宮八萬四千人。皆悉堪任受持是",
    "X33n0625_007:0298a11": "法華經。淨眼菩薩。於法華三昧。久已通達。淨藏菩薩",
    "X33n0625_007:0298a12": "已於無量百千萬億劫。通達離諸惡趣三昧。欲令一",
    "X33n0625_007:0298a13": "切眾生。離諸惡趣故。其王夫人。得諸佛集三昧。能知",
    "X33n0625_007:0298a14": "諸佛秘密之藏。二子如是以方便力。善化其父。令心",
    "X33n0625_007:0298a15": "信解。好樂佛法。",
    "X33n0625_007:0298a16": "言淨眼菩薩。於法華三昧。久已通達者。以其能圓",
    "X33n0625_007:0298a17": "見一切諸法。悉皆實相。全體法界。故隨舉一法。無",
    "X33n0625_007:0298a18": "非法界。隨舉一相。無非實相。是則法法皆真。相相",
    "X33n0625_007:0298a19": "皆實。而於諸法。悉能了達。無有障礙故也。淨藏菩",
    "X33n0625_007:0298a20": "薩。通達離諸惡趣三昧者。此言惡趣。非局於三惡",
    "X33n0625_007:0298a21": "趣。即別教未登地前。皆名惡趣。故天台云。別教未",
    "X33n0625_007:0298a22": "登地已還。皆名邪見人也。而淨藏菩薩。能了達偏",
    "X33n0625_007:0298a23": "邪皆中正。即歷別惡趣。而是圓融善道故也。其王",
    "X33n0625_007:0298a24": "夫人。得諸佛集三昧。而一切諸佛。所有三德秘藏。",
    "X33n0625_007:0298b01": "自能積集成就。故名諸佛集三昧。今淨德夫人。得",
    "X33n0625_007:0298b02": "此三昧。故能知諸佛秘密之藏。秘密之藏無他。即",
    "X33n0625_007:0298b03": "三德秘藏是也。惟佛能證故云秘。眾生本具故言",
    "X33n0625_007:0298b04": "密。具含三千故言藏也。言善化其父者。若直勸其",
    "X33n0625_007:0298b05": "往詣佛所。聽受法華。則父王未必心生信解。而聽",
    "X33n0625_007:0298b06": "其語。今先現神變令生信解。則不待言勸。而欲見",
    "X33n0625_007:0298b07": "汝等師。故云善化也。好樂佛法者。亦欲見二子之",
    "X33n0625_007:0298b08": "師。即好樂佛法之念也。△四受化六。初見佛修供。",
    "X33n0625_007:0298b09": "二彼佛授記。三出家修道。四稱讚二子。五彼佛述",
    "X33n0625_007:0298b10": "嘆。六讚佛立願。初五。初往詣作禮。",
    "X33n0625_007:0298b11": "於是妙莊嚴王。與羣臣眷屬俱。淨德夫人。與後宮采",
    "X33n0625_007:0298b12": "女眷屬俱。其王二子。與四萬二千人俱。一時共詣佛",
    "X33n0625_007:0298b13": "所。到已頭面禮足。繞佛三匝。却住一面。",
    "X33n0625_007:0298b14": "△二佛為說法。",
    "X33n0625_007:0298b15": "爾時彼佛。為王說法。示教利喜。王大歡悅。",
    "X33n0625_007:0298b16": "△三正申供養。",
    "X33n0625_007:0298b17": "爾時妙莊嚴王。及其夫人。解頸真珠瓔珞。價直百千。",
    "X33n0625_007:0298b18": "以散佛上。",
    "X33n0625_007:0298b19": "以瓔珞散佛上者。表所有因行。當尅果德。解頸等",
    "X33n0625_007:0298b20": "者。表因行從實相。發為百界千如之妙觀也。△四",
    "X33n0625_007:0298b21": "預彰表報。",
    "X33n0625_007:0298b22": "於虗空中。化成四柱寶臺。臺中有大寶牀。敷百千萬",
    "X33n0625_007:0298b23": "天衣。其上有佛。結加趺坐。放大光明。",
    "X33n0625_007:0298b24": "於虗空中等者。表因行從第一義空。而成就常樂",
    "X33n0625_007:0298c01": "我淨之四德也。臺中有大寶牀者。表四德總一不",
    "X33n0625_007:0298c02": "思議微妙大涅槃也。此皆表彼王。當來所證涅槃",
    "X33n0625_007:0298c03": "之體。敷百千萬天衣。乃表從體起用也。衣有遮覆",
    "X33n0625_007:0298c04": "之義。表無緣慈悲。徧覆法界眾生也。其上有佛趺",
    "X33n0625_007:0298c05": "坐放光者。表其當得佛果。坐道場時。而照明一切",
    "X33n0625_007:0298c06": "眾生也。△五作念希有。",
    "X33n0625_007:0298c07": "爾時妙莊嚴王作是念。佛身希有。端嚴殊特。成就第",
    "X33n0625_007:0298c08": "一。微妙之色。",
    "X33n0625_007:0298c09": "謂佛身希有者。此念天衣座上。放光之化佛也。若",
    "X33n0625_007:0298c10": "下文讚佛。方是讚雲雷音宿王華智佛也。言第一",
    "X33n0625_007:0298c11": "微妙之色者。非三乘九界一切眾生之所及。故言",
    "X33n0625_007:0298c12": "第一。相相無邊。殊特尊勝。故微妙也。△二彼佛授",
    "X33n0625_007:0298c13": "記。",
    "X33n0625_007:0298c14": "時雲雷音宿王華智佛。告四眾言。汝等見是妙莊嚴",
    "X33n0625_007:0298c15": "王。於我前合掌立不。此王於我法中作比丘。精勤修",
    "X33n0625_007:0298c16": "習。助佛道法。當得作佛。號娑羅樹王。國名大光。劫名",
    "X33n0625_007:0298c17": "大高王。其娑羅樹王佛。有無量菩薩眾。及無量聲聞。",
    "X33n0625_007:0298c18": "其國平正。功德如是。",
    "X33n0625_007:0298c19": "言助佛道法者。助即助護。亦即助宣也。佛號娑羅",
    "X33n0625_007:0298c20": "樹王者。梵語娑羅。此云堅固。以其成佛之時。能以",
    "X33n0625_007:0298c21": "無緣大慈。徧覆法界眾生。猶堅固樹王之覆蔭一",
    "X33n0625_007:0298c22": "切。故佛號為娑羅樹王。以其成佛之時。三智圓證。",
    "X33n0625_007:0298c23": "三諦圓顯。諦智全彰。纖毫畢具。故其國名大光也。",
    "X33n0625_007:0298c24": "以其所證妙理。廣大高遠。橫窮法界。竪徹淵源。故",
    "X33n0625_007:0299a01": "劫名大高王也。△三出家修道。",
    "X33n0625_007:0299a02": "其王即時。以國付弟。與夫人二子。并諸眷屬。於佛法",
    "X33n0625_007:0299a03": "中。出家修道。王出家已。於八萬四千歲。常勤精進。修",
    "X33n0625_007:0299a04": "行妙法華經。過是已後。得一切淨功德莊嚴三昧。",
    "X33n0625_007:0299a05": "得一切淨功德莊嚴三昧者。能以如來定慧而為",
    "X33n0625_007:0299a06": "莊嚴。名之為功。還令一切眾生。亦以如來定慧而",
    "X33n0625_007:0299a07": "為莊嚴。化功歸己。名之為德。既有莊嚴功德者。則",
    "X33n0625_007:0299a08": "無惑不破。而一淨一切淨。一切淨一淨。故言得一",
    "X33n0625_007:0299a09": "切淨功德莊嚴三昧也。△四稱讚二子。",
    "X33n0625_007:0299a10": "即升虗空。高七多羅樹。而白佛言世尊。此我二子。已",
    "X33n0625_007:0299a11": "作佛事。以神通變化。轉我邪心。令得安住。於佛法中",
    "X33n0625_007:0299a12": "得見世尊。此二子者。是我善知識。為欲發起宿世善",
    "X33n0625_007:0299a13": "根。饒益我故。來生我家。",
    "X33n0625_007:0299a14": "初讚其能以神變。轉我現在邪心。次讚其能為知",
    "X33n0625_007:0299a15": "識。發我宿世善根。此善知識。乃教授善知識也。△",
    "X33n0625_007:0299a16": "五彼佛述歎。",
    "X33n0625_007:0299a17": "爾時雲雷音宿王華智佛。告妙莊嚴王言。如是如是。",
    "X33n0625_007:0299a18": "如汝所言。若善男子善女人。種善根故。世世得善知",
    "X33n0625_007:0299a19": "識。其善知識。能作佛事。示教利喜。令入阿耨多羅三",
    "X33n0625_007:0299a20": "藐三菩提。大王當知。善知識者。是大因緣。所以化導",
    "X33n0625_007:0299a21": "令得見佛。發阿耨多羅三藐三菩提心。大王汝見此",
    "X33n0625_007:0299a22": "二子不。此二子已曾供養。六十五百千萬億那由他。",
    "X33n0625_007:0299a23": "恒河沙諸佛。親近恭敬。於諸佛所。受持法華經。愍念",
    "X33n0625_007:0299a24": "邪見眾生。令住正見。",
    "X33n0625_007:0299b01": "此一如是。乃述其能讚二子神變轉邪。一如是。乃",
    "X33n0625_007:0299b02": "述其能讚二子是善知識也。次大王汝見下。述其",
    "X33n0625_007:0299b03": "所未知。以彼但知其二子今日能為知識。而未知",
    "X33n0625_007:0299b04": "二子早已能修福慧。能愍念邪見。令得正見也。已",
    "X33n0625_007:0299b05": "曾供養諸佛。是明其已修於福。於諸佛所受持法",
    "X33n0625_007:0299b06": "華經。是明其已修於慧。愍念邪見眾生。是明其已",
    "X33n0625_007:0299b07": "能愍三乘五教七種方便一切邪見眾生。轉歸一",
    "X33n0625_007:0299b08": "乘究竟圓實之正見也。△六讚佛立願。",
    "X33n0625_007:0299b09": "妙莊嚴王。即從虗空中下。而白佛言世尊。如來甚希",
    "X33n0625_007:0299b10": "有。以功德智慧故。頂上肉髻。光明顯照。其眼長廣。而",
    "X33n0625_007:0299b11": "紺青色。眉間毫相。白如珂月。齒白齊密。常有光明。唇",
    "X33n0625_007:0299b12": "色赤好。如頻婆果。爾時妙莊嚴王。讚嘆佛如是等。無",
    "X33n0625_007:0299b13": "量百千萬億功德已。於如來前。一心合掌。復白佛言",
    "X33n0625_007:0299b14": "世尊。未曾有也。如來之法。具足成就不可思議。微妙",
    "X33n0625_007:0299b15": "功德。教戒所行。安隱快善。我從今日。不復自隨心行。",
    "X33n0625_007:0299b16": "不生邪見。憍慢瞋恚。諸惡之心。說是語已。禮佛而出。",
    "X33n0625_007:0299b17": "言不復自隨心行者。謂一向已來。隨自心行。貪著",
    "X33n0625_007:0299b18": "世間五欲。自今已後。不復貪著世間五欲之境。故",
    "X33n0625_007:0299b19": "言不復自隨心行也。不生邪見者。謂一向已來。起",
    "X33n0625_007:0299b20": "諸邪見。分別斷常等相。今則不復執斷常等。故言",
    "X33n0625_007:0299b21": "不生邪見也。不唯不自隨心行。不生邪見。亦不生",
    "X33n0625_007:0299b22": "憍慢等諸惡之心也。以上第二明本事竟。△三結",
    "X33n0625_007:0299b23": "會古今。",
    "X33n0625_007:0299b24": "佛告大眾。於意云何。妙莊嚴王。豈異人乎。今華德菩",
    "X33n0625_007:0299c01": "薩是。其淨德夫人。今佛前光照莊嚴相菩薩是。哀愍",
    "X33n0625_007:0299c02": "妙莊嚴王。及諸眷屬故。於彼中生。其二子者。今藥王",
    "X33n0625_007:0299c03": "菩薩。藥上菩薩是。是藥王藥上菩薩。成就如此諸大",
    "X33n0625_007:0299c04": "功德。已於無量百千萬億諸佛所。植眾德本。成就不",
    "X33n0625_007:0299c05": "可思議諸善功德。若有人識是二菩薩名字者。一切",
    "X33n0625_007:0299c06": "世間。諸天人民。亦應禮拜。",
    "X33n0625_007:0299c07": "光照莊嚴相菩薩是者。即是妙音菩薩。非別有此",
    "X33n0625_007:0299c08": "菩薩名也。以妙音相貌。第一端正莊嚴之者。前釋",
    "X33n0625_007:0299c09": "迦如來。光照其身。而從東來。故言佛前光照莊嚴",
    "X33n0625_007:0299c10": "相菩薩。此乃先前之前。彼品云。乃至於王後宮。變",
    "X33n0625_007:0299c11": "為女身。正顯此耳。次是藥王下。別嘆二子也。△四",
    "X33n0625_007:0299c12": "聞品得益。",
    "X33n0625_007:0299c13": "佛說是妙莊嚴王本事品時。八萬四千人。遠塵離垢。",
    "X33n0625_007:0299c14": "於諸法中。得法眼淨。",
    "X33n0625_007:0299c15": "遠塵離垢者。非止遠離見思分別貪愛之塵垢。乃",
    "X33n0625_007:0299c16": "至遠離無明昏暗之塵垢也。言法眼淨者。名雖在",
    "X33n0625_007:0299c17": "小乘三藏。今是圓教初住。分破無明。而得法眼淨",
    "X33n0625_007:0299c18": "也。蓋借藏以明圓耳。釋妙莊嚴王本事品竟。",
    "X33n0625_007:0299c19": "妙法蓮華經普賢菩薩勸發品第二十八",
    "X33n0625_007:0299c20": "若論此之一品相生次第。總由如來。說此一部妙",
    "X33n0625_007:0299c21": "法華經。在迹門。則如來之知見。諸法之實相。出世",
    "X33n0625_007:0299c22": "之本懷。大事之因緣。在本門。則長遠之壽命。久已",
    "X33n0625_007:0299c23": "之證得。諸佛之智慧。三世之益物。如是之談。非有",
    "X33n0625_007:0299c24": "大智者。不能了知。非有大行者。不能修習。是故始",
    "X33n0625_007:0300a01": "於文殊為發起。終以普賢為勸發也。所謂以智而",
    "X33n0625_007:0300a02": "成其始。以慧而成其終。而一經之能事可畢。故有",
    "X33n0625_007:0300a03": "此普賢勸發之一品也。言普賢者。行彌法界為普。",
    "X33n0625_007:0300a04": "位臨極聖曰賢。行彌法界者。以能從法界之理。起",
    "X33n0625_007:0300a05": "法界之行。斷法界之惑。證法界之德。就其所從所",
    "X33n0625_007:0300a06": "起所斷所證。無一而非法界。故云行彌法界為普",
    "X33n0625_007:0300a07": "也。位臨極聖曰賢者。以能分分顯理。而顯已將窮。",
    "X33n0625_007:0300a08": "分分進行。而進已將極。分分斷惑。而斷已將圓。分",
    "X33n0625_007:0300a09": "分證德。而證已將滿。就其理將窮。行將極。斷將圓。",
    "X33n0625_007:0300a10": "證將滿。故云位臨極聖曰賢也。菩薩者。自既能依",
    "X33n0625_007:0300a11": "法界理。起法界行。斷法界惑。證法界德。是自利。復",
    "X33n0625_007:0300a12": "能令一切眾生。亦依法界理。起法界行。斷法界惑。",
    "X33n0625_007:0300a13": "證法界德。是利他。既能自利。復能利地。故稱菩薩。",
    "X33n0625_007:0300a14": "言勸發者。有二義。一者勸即勸請。發即發明。勸請",
    "X33n0625_007:0300a15": "如來。重為發明妙法華經。如文云。唯願世尊。當為",
    "X33n0625_007:0300a16": "說之。善男子善女人。於如來滅後。云何能得是經。",
    "X33n0625_007:0300a17": "而世尊為其說於四法是也。此即勸請發明之勸",
    "X33n0625_007:0300a18": "發也。二者勸謂勸導。發謂策發。勸導眾生。深加策",
    "X33n0625_007:0300a19": "發。而修行此經。如文中明。我當攘其外難。教之內",
    "X33n0625_007:0300a20": "法。請以呪護。乃至未來於勝因近果。皆是勸導眾",
    "X33n0625_007:0300a21": "生。深加策發。而修此經。此即勸導策進之勸發也。",
    "X33n0625_007:0300a22": "總之普賢等四字是人。勸發二字是法。人法兼舉。",
    "X33n0625_007:0300a23": "成一品題。故云普賢菩薩勸發品也。△品分文為",
    "X33n0625_007:0300a24": "四。初經家敘儀。二普賢勸發。三如來述讚。四眾會",
    "X33n0625_007:0300b01": "得益。初二。初與眾俱來。二到已申敬。初二。初與菩",
    "X33n0625_007:0300b02": "薩。",
    "X33n0625_007:0300b03": "爾時普賢菩薩。以自在神通力。威德名聞。與大菩薩。",
    "X33n0625_007:0300b04": "無量無邊。不可稱數。從東方來。所經諸國。普皆震動。",
    "X33n0625_007:0300b05": "雨寶蓮華。作無量百千萬億。種種伎樂。",
    "X33n0625_007:0300b06": "言神力威德名聞者。神名天心。通名慧性。此之天",
    "X33n0625_007:0300b07": "心慧性。本來凡聖一如。生佛平等者。由眾生為無",
    "X33n0625_007:0300b08": "明昏暗所蔽。故不能顯發。不得自在。今普賢菩薩。",
    "X33n0625_007:0300b09": "能依法界之體。而起法界之行。自能成法界之用。",
    "X33n0625_007:0300b10": "故神而明之。通而變之。而得大神通力。然此神通。",
    "X33n0625_007:0300b11": "乃全體而起。稱性施設。不假造作。不勞移易。法爾",
    "X33n0625_007:0300b12": "任運當體無為之者。故言自在也。既得於自在大",
    "X33n0625_007:0300b13": "神通力。則自然惑無不破而有威。理無不證而有",
    "X33n0625_007:0300b14": "德。內既有威德。外則有名聞也。所經諸國普皆震",
    "X33n0625_007:0300b15": "動等者。蓋普賢之從東而來。為欲流通此經。則自",
    "X33n0625_007:0300b16": "能令一切眾生。破於無明。故以動地表之。成於真",
    "X33n0625_007:0300b17": "因。故以雨華表之。其有大機。則不待問。而為之演",
    "X33n0625_007:0300b18": "說。故以作樂表之也。前妙音之東來。亦是為欲流",
    "X33n0625_007:0300b19": "通此經。既其流通此經是同。則其所有之利益亦",
    "X33n0625_007:0300b20": "同。故表顯亦復是同也。△二與八部。",
    "X33n0625_007:0300b21": "又與無數諸天龍夜叉乾闥婆阿修羅迦樓羅緊那",
    "X33n0625_007:0300b22": "羅摩睺羅伽人非人等。大眾圍繞。各現威德神通之",
    "X33n0625_007:0300b23": "力。",
    "X33n0625_007:0300b24": "各現威德神通之力者。此之八部。既同隨普賢。則",
    "X33n0625_007:0300c01": "各能修普賢之行。必能同得普賢之德。故亦能各",
    "X33n0625_007:0300c02": "現自在威德神通之力也。△二到已申敬。",
    "X33n0625_007:0300c03": "到娑婆世界。耆闍崛山中。頭面禮釋迦牟尼佛。右繞",
    "X33n0625_007:0300c04": "七匝。",
    "X33n0625_007:0300c05": "△二普賢勸發二。初勸請發明。二勸導策發。初二。",
    "X33n0625_007:0300c06": "初菩薩勸發。",
    "X33n0625_007:0300c07": "白佛言世尊。我於寶威德上王佛國。遙聞此娑婆世",
    "X33n0625_007:0300c08": "界。說法華經。與無量無邊。百千萬億諸菩薩眾。共來",
    "X33n0625_007:0300c09": "聽受。惟願世尊。當為說之。若善男子善女人。於如來",
    "X33n0625_007:0300c10": "滅後。云何能得是法華經。",
    "X33n0625_007:0300c11": "佛名寶威德上王者。以彼佛具足出世所有一切",
    "X33n0625_007:0300c12": "功德法財。而無惑不破。無德不證。超乎三乘五教",
    "X33n0625_007:0300c13": "七種方便九界眾生之上。於諸法中得大自在。故",
    "X33n0625_007:0300c14": "名寶威德上王也。遙聞說法華經者。此則心聞洞",
    "X33n0625_007:0300c15": "十方也。蓋眾生所有耳根。所有音聲。元徧法界。但",
    "X33n0625_007:0300c16": "由無明之所固蔽。所有耳根。成於隔礙。於近則聞。",
    "X33n0625_007:0300c17": "遠則不聞。所有音聲。亦成障塞。於此則徧。彼則不",
    "X33n0625_007:0300c18": "徧。今普賢菩薩。則能依法界理。起法界行。能成法",
    "X33n0625_007:0300c19": "界之用。則所有耳根。自能徧聞法界。若夫如來。則",
    "X33n0625_007:0300c20": "已居究竟。智滿斷圓。則所有之音聲。而不待言。自",
    "X33n0625_007:0300c21": "能徧充法界。故如來雖於此說經。而菩薩於彼國",
    "X33n0625_007:0300c22": "中。自能遙聞所說也。言惟願世尊當為說之者。既",
    "X33n0625_007:0300c23": "上言遙聞說法華經。則如來本迹二門。既已說竟。",
    "X33n0625_007:0300c24": "而普賢亦一一已聽聞之矣。今又言唯願說之者。",
    "X33n0625_007:0301a01": "蓋前之所說。若權若實。若本若迹。若教若行。或人",
    "X33n0625_007:0301a02": "或理。乃是依總而出於別。今欲如來攬別而成於",
    "X33n0625_007:0301a03": "總。使末世眾生易為受持修習。故更勸請如來重",
    "X33n0625_007:0301a04": "為發明前來所說。故下之四法。乃是攬一部之別。",
    "X33n0625_007:0301a05": "成於四法之總。而此四法全收一部也。云何能得",
    "X33n0625_007:0301a06": "是法華經者。謂不知如何。而能依經生解。由解起",
    "X33n0625_007:0301a07": "行。從行而得入證。故言云何能得是經也。△二如",
    "X33n0625_007:0301a08": "來答示三。初標舉。",
    "X33n0625_007:0301a09": "佛告普賢菩薩。若善男子善女人。成就四法。於如來",
    "X33n0625_007:0301a10": "滅後。當得是法華經。",
    "X33n0625_007:0301a11": "成就四法當得是經者。謂汝問云何能得是經者。",
    "X33n0625_007:0301a12": "我今語汝。欲得是經。別無他法。若能成就四法。則",
    "X33n0625_007:0301a13": "便能得是經。蓋四法若成。則全經已在。便可依之。",
    "X33n0625_007:0301a14": "而生解起行入證矣。故能成四法。必得是經也。△",
    "X33n0625_007:0301a15": "二釋成。",
    "X33n0625_007:0301a16": "一者為諸佛護念。",
    "X33n0625_007:0301a17": "為諸佛護念者。以其所明諸法實相之理境。長遠",
    "X33n0625_007:0301a18": "壽量之證得。四十年前。曾未所說。乃十方世界。三",
    "X33n0625_007:0301a19": "世諸佛之所護持愛念者。既為諸佛護念。則其所",
    "X33n0625_007:0301a20": "詮之理。乃微妙不可思議。而理是一。若善男子善",
    "X33n0625_007:0301a21": "女人。果能如來滅後。成就初之一法。而為諸佛護",
    "X33n0625_007:0301a22": "念。則全人即理矣。故能得是經也。",
    "X33n0625_007:0301a23": "二者植眾德本。",
    "X33n0625_007:0301a24": "植眾德本者。此經所明。如來知見。諸佛智慧。乃是",
    "X33n0625_007:0301b01": "萬德之基。眾善之本。既為眾德之本。則今經所明",
    "X33n0625_007:0301b02": "之行。乃不可思議。而行是一。若善男子善女人。果",
    "X33n0625_007:0301b03": "能如來滅後。成就此第二法。而植眾德本。則全人",
    "X33n0625_007:0301b04": "即行矣。故能得是經也。",
    "X33n0625_007:0301b05": "三者入正定聚。",
    "X33n0625_007:0301b06": "入正定聚者。此經所明之定聚。乃大乘實相之定。",
    "X33n0625_007:0301b07": "而非外道之邪定。亦非凡夫之不定。故能入此之",
    "X33n0625_007:0301b08": "正定。而人是一。若善男子善女人。果能如來滅後。",
    "X33n0625_007:0301b09": "成就此第三法。而入正定聚。則全經即人矣。故能",
    "X33n0625_007:0301b10": "得是經也。",
    "X33n0625_007:0301b11": "四者發救一切眾生之心。",
    "X33n0625_007:0301b12": "發救眾生心者。此經唯明一大事因緣。欲令一切",
    "X33n0625_007:0301b13": "眾生。咸得開示悟入佛之知見。所謂正直捨方便。",
    "X33n0625_007:0301b14": "但說無上道。而教是一也。若善男子善女人。果能",
    "X33n0625_007:0301b15": "如來滅後。成就此第四法。而發救一切眾生之心。",
    "X33n0625_007:0301b16": "則全人即教矣。故能得是經也。△三結勸。",
    "X33n0625_007:0301b17": "善男子善女人。如是成就四法。於如來滅後。必得是",
    "X33n0625_007:0301b18": "經。",
    "X33n0625_007:0301b19": "此四法總括全經。若能成就。則教行人理。無不皆",
    "X33n0625_007:0301b20": "圓。權實本迹。無不皆妙。故能必得是經也。△二勸",
    "X33n0625_007:0301b21": "導策發二。初別明。二總勸。初四。初攘外難。",
    "X33n0625_007:0301b22": "爾時普賢菩薩。白佛言世尊。於後五百歲。濁惡世中。",
    "X33n0625_007:0301b23": "其有受持是經典者。我當守護。除其衰患。令得安隱。",
    "X33n0625_007:0301b24": "使無伺求。得其便者。若魔若魔子。若魔女。若魔民。若",
    "X33n0625_007:0301c01": "為魔所著者。若夜叉。若羅剎。若鳩槃茶。若毗舍闍。若",
    "X33n0625_007:0301c02": "吉蔗。若富單那。若韋陀羅等。諸惱人者。皆不得便。",
    "X33n0625_007:0301c03": "言後五百歲等者。是發誓立願。守護弘通此經之",
    "X33n0625_007:0301c04": "人。令得安隱。次言若魔等。是出其能惱亂魔鬼。初",
    "X33n0625_007:0301c05": "是能惱之魔。言若為魔所著者。乃是修行之人。而",
    "X33n0625_007:0301c06": "為魔所著也。由其修行之時。一念著欲。魔得其便。",
    "X33n0625_007:0301c07": "即為所著。既著於魔。亦欲惱亂於流通人也。若夜",
    "X33n0625_007:0301c08": "叉等。是能惱之鬼也。△二教內法三。初行立讀誦。",
    "X33n0625_007:0301c09": "是人若行若立。讀誦此經。我爾時乘六牙白象王。與",
    "X33n0625_007:0301c10": "大菩薩眾。俱詣其所。而自現身。供養守護。安慰其心。",
    "X33n0625_007:0301c11": "亦為供養法華經故。",
    "X33n0625_007:0301c12": "六牙白象王者。象有運載之力。表普賢所修法界",
    "X33n0625_007:0301c13": "之行。能運載眾生進趣果海。白為眾色之本。以所",
    "X33n0625_007:0301c14": "有法界之行。全由妙智為導。故以白表之。六牙表",
    "X33n0625_007:0301c15": "法界之行。不出六度也。總而言之。普賢菩薩。能於",
    "X33n0625_007:0301c16": "六度法門。莫不以一心三智。圓觀圓照。運入其中。",
    "X33n0625_007:0301c17": "而成法界不思議行。自能任運流入妙覺果海。荷",
    "X33n0625_007:0301c18": "負一切眾生。於諸法中得大自在。故乘六牙白象",
    "X33n0625_007:0301c19": "王。以為表顯也。△二若坐思惟。",
    "X33n0625_007:0301c20": "是人若坐思惟此經。爾時我復乘白象王。現其人前。",
    "X33n0625_007:0301c21": "其人若於法華經。有所忘失一句一偈。我當教之。與",
    "X33n0625_007:0301c22": "共讀誦。還令通利。爾時受持讀誦法華經者。得見我",
    "X33n0625_007:0301c23": "身。甚大歡喜。轉復精進。以見我故。即得三昧。及陀羅",
    "X33n0625_007:0301c24": "尼。名為旋陀羅尼。百千萬億旋陀羅尼。法音方便陀",
    "X33n0625_007:0302a01": "羅尼。得如是等陀羅尼。",
    "X33n0625_007:0302a02": "前但讀誦而已。此則能依經修習。而為思惟也。甚",
    "X33n0625_007:0302a03": "大歡喜精進者。今又見菩薩之身。故甚大歡喜。已",
    "X33n0625_007:0302a04": "倍復精進也。即得三昧及陀羅尼者。三昧是定。陀",
    "X33n0625_007:0302a05": "羅尼是慧。此乃即定而慧。即慧而定。定慧之名雖",
    "X33n0625_007:0302a06": "殊。而其體是一。故即得三昧之時。亦得陀羅尼也。",
    "X33n0625_007:0302a07": "旋陀羅尼。是旋假入空也。百千萬億旋陀羅尼。是",
    "X33n0625_007:0302a08": "旋空入假也。法音方便陀羅尼。是旋空假入中也。",
    "X33n0625_007:0302a09": "此三陀羅尼。若在別教。則先空次假後中。歷別不",
    "X33n0625_007:0302a10": "融。今是圓融不思議。一心中得。故旋空之時。則一",
    "X33n0625_007:0302a11": "空一切空。無假無中而不空。乃至旋中之時。則一",
    "X33n0625_007:0302a12": "中一切中。無假無空而不中。故云得三昧等也。△",
    "X33n0625_007:0302a13": "三三七精進二。初現身說法。",
    "X33n0625_007:0302a14": "世尊若後世後五百歲。濁惡世中。比丘比丘尼優婆",
    "X33n0625_007:0302a15": "塞優婆夷。求索者受持者。讀誦者書寫者。欲修習是",
    "X33n0625_007:0302a16": "法華經。於三七日中。應一心精進。滿三七日已。我當",
    "X33n0625_007:0302a17": "乘六牙白象。與無量菩薩。而自圍繞。以一切眾生。所",
    "X33n0625_007:0302a18": "喜見身。現其人前。而為說法。示教利喜。",
    "X33n0625_007:0302a19": "言三七日者。乃是尅期取證。謂尅定三七日中。期",
    "X33n0625_007:0302a20": "於取證。故言三七日也。若於三七日中。果能依解",
    "X33n0625_007:0302a21": "起行。而得由行入證。則得所期。若不能入證。是謂",
    "X33n0625_007:0302a22": "失所期也。△二說呪為護三。初請說。",
    "X33n0625_007:0302a23": "亦復與其陀羅尼呪。得是陀羅尼故。無有非人。能破",
    "X33n0625_007:0302a24": "壞者。亦不為女人之所惑亂。我身亦自常護是人。惟",
    "X33n0625_007:0302b01": "願世尊。聽我說此陀羅尼呪。",
    "X33n0625_007:0302b02": "△二正說。",
    "X33n0625_007:0302b03": "即於佛前。而說呪曰。",
    "X33n0625_007:0302b04": "阿檀地。檀陀婆地。檀陀婆帝。檀陀鳩舍隸。檀陀修陀",
    "X33n0625_007:0302b05": "隸。脩陀隸。脩陀羅婆底。佛陀波羶禰。薩婆陀羅尼阿",
    "X33n0625_007:0302b06": "婆多尼。薩婆婆沙阿婆多尼。脩阿婆多尼。僧伽婆履",
    "X33n0625_007:0302b07": "叉尼。僧伽涅伽陀尼。阿僧祇。僧伽婆伽地。帝隸阿隋",
    "X33n0625_007:0302b08": "僧伽兜略阿羅帝波羅帝。薩婆僧伽地三摩地伽蘭",
    "X33n0625_007:0302b09": "地。薩婆達磨脩波利剎帝。薩婆薩埵樓馱憍舍略阿",
    "X33n0625_007:0302b10": "[少/兔]伽地。辛阿毗吉利地帝(二十句)",
    "X33n0625_007:0302b11": "△三結嘆。",
    "X33n0625_007:0302b12": "世尊若有菩薩。得聞是陀羅尼者。當知普賢神通之",
    "X33n0625_007:0302b13": "力。若法華經行閻浮提。有受持者。應作此念。皆是普",
    "X33n0625_007:0302b14": "賢威神之力。",
    "X33n0625_007:0302b15": "△三示勝因。",
    "X33n0625_007:0302b16": "若有受持讀誦正憶念。解其義趣。如說修行。當知是",
    "X33n0625_007:0302b17": "人。行普賢行。於無量無邊諸佛所。深種善根。為諸如",
    "X33n0625_007:0302b18": "來。手摩其頭。",
    "X33n0625_007:0302b19": "言正憶念者。若偏於空。偏於假。偏於中。則所憶念",
    "X33n0625_007:0302b20": "者。不得名正。今以實相為念。一念之中。即空即假",
    "X33n0625_007:0302b21": "即中。無復有偏。故名正憶念也。如說修行者。如經",
    "X33n0625_007:0302b22": "所說。而生於解。由解而行。由行而證。乃名如說修",
    "X33n0625_007:0302b23": "行也。為諸如來手摩其頭者。以其能正憶念。如說",
    "X33n0625_007:0302b24": "修行。則自能成於勝因。勝因若成。則當尅如來之",
    "X33n0625_007:0302c01": "位。故為諸佛手摩其頭也。△四示近果二。初示書",
    "X33n0625_007:0302c02": "寫功報。二示持誦功報。初又二。初正示書寫。",
    "X33n0625_007:0302c03": "若但書寫。是人命終。當生忉利天上。是時八萬四千",
    "X33n0625_007:0302c04": "天女。作眾伎樂。而來迎之。其人即著七寶冠。於采女",
    "X33n0625_007:0302c05": "中。娛樂快樂。",
    "X33n0625_007:0302c06": "△二轉況持誦。",
    "X33n0625_007:0302c07": "何況受持誦讀正憶念。解其義趣。如說修行。",
    "X33n0625_007:0302c08": "△二示持誦功報。",
    "X33n0625_007:0302c09": "若有人受持讀誦。解其義趣。是人命終。為千佛授手。",
    "X33n0625_007:0302c10": "令不恐怖。不墮惡趣。即往兜率天上。彌勒菩薩所。彌",
    "X33n0625_007:0302c11": "勒菩薩。有三十二相。大菩薩眾。所共圍繞。有百千萬",
    "X33n0625_007:0302c12": "億天女眷屬。而於中生。有如是等功德利益。",
    "X33n0625_007:0302c13": "千佛授手者。由此經乃諸佛出世之本懷。一大事",
    "X33n0625_007:0302c14": "之因緣。故佛佛所同說。佛佛所授手之者。所以若",
    "X33n0625_007:0302c15": "能受持。則為千彿之所授手。既為千佛授手。則自",
    "X33n0625_007:0302c16": "能離五怖畏。不生惡趣。而生善道也。兜率者梵語",
    "X33n0625_007:0302c17": "也。此云知足。以五欲境知厭足故。然彌勒以居此",
    "X33n0625_007:0302c18": "天者。蓋凡是如來出世。必示八相成道。而最初一",
    "X33n0625_007:0302c19": "相。乃是從兜率。而降王宮。今彌勒補釋迦之處。當",
    "X33n0625_007:0302c20": "來成佛之時。亦必重垂八相。故居此天。於此天中",
    "X33n0625_007:0302c21": "教化一切。而菩薩下生時。則同時下生。或為菩薩",
    "X33n0625_007:0302c22": "之影響。或為菩薩之發起。或為菩薩之當機。故預",
    "X33n0625_007:0302c23": "居此天。教化一切也。彌勒有三十二相者。以其位",
    "X33n0625_007:0302c24": "居等覺。去佛不遠。故亦有三十二相。但不無明昧",
    "X33n0625_007:0303a01": "優劣之分耳。已上別示竟。△二總勸二。初正為結",
    "X33n0625_007:0303a02": "勸。",
    "X33n0625_007:0303a03": "是故智者。應當一心自書。若使人書。受持讀誦正憶",
    "X33n0625_007:0303a04": "念。如說修行。",
    "X33n0625_007:0303a05": "△二立願護經。",
    "X33n0625_007:0303a06": "世尊我今以神通力故。守護是經。於如來滅後。閻浮",
    "X33n0625_007:0303a07": "提內。廣令流布。使不斷絕。",
    "X33n0625_007:0303a08": "△三如來讚述三。初總讚述。二別讚述。三通結成。",
    "X33n0625_007:0303a09": "初二。初讚。",
    "X33n0625_007:0303a10": "爾時釋迦牟尼佛。讚言善哉善哉。普賢汝能護助是",
    "X33n0625_007:0303a11": "經。",
    "X33n0625_007:0303a12": "一善哉。乃是讚其能勸請發明如來重說此經。次",
    "X33n0625_007:0303a13": "善哉。是讚其能勸導策進令眾生進修此經也。△",
    "X33n0625_007:0303a14": "二述。",
    "X33n0625_007:0303a15": "令多所眾生。安樂利益。汝已成就不可思議功德。深",
    "X33n0625_007:0303a16": "大慈悲。從久遠來。發阿耨多羅三藐三菩提意。而能",
    "X33n0625_007:0303a17": "作是神通之願。守護是經。我當以神通力。守護能受",
    "X33n0625_007:0303a18": "持普賢菩薩名者。",
    "X33n0625_007:0303a19": "令眾生多所安樂利益者。勸請如來重說妙法。使",
    "X33n0625_007:0303a20": "攬別成總。令眾生易為修習受持。又勸導眾生。深",
    "X33n0625_007:0303a21": "加策進修行此經。皆所謂令多眾生安樂利益也。",
    "X33n0625_007:0303a22": "言深大慈悲者。以其能竪則與拔十方世界眾生",
    "X33n0625_007:0303a23": "之苦樂。故言深慈悲。橫則能與拔十方世界眾生",
    "X33n0625_007:0303a24": "之苦樂。故言大慈悲也。我當以神通等者。上普賢",
    "X33n0625_007:0303b01": "但言守護受持此經之人。人既即持法。全法即人",
    "X33n0625_007:0303b02": "故也。今佛言守護持普賢名者。名為人持。全人即",
    "X33n0625_007:0303b03": "名故也。△二別讚述四。初述教內法。二述示勝因。",
    "X33n0625_007:0303b04": "三述示近果。四述攘外難。初又三。初述立讀誦。",
    "X33n0625_007:0303b05": "普賢若有受持讀誦正憶念。修習書寫是法華經者。",
    "X33n0625_007:0303b06": "當知是人。則見釋迦牟尼佛。",
    "X33n0625_007:0303b07": "見牟尼佛者。上云而自現身。供養守護。乃是菩薩。",
    "X33n0625_007:0303b08": "現因人之身。今言見釋迦佛。是見於果人之身。則",
    "X33n0625_007:0303b09": "不但見汝因人身而已也。蓋經是所說。釋迦是能",
    "X33n0625_007:0303b10": "說。故能受持所說之經。則見釋迦能說之佛也。△",
    "X33n0625_007:0303b11": "二述坐思惟。",
    "X33n0625_007:0303b12": "如從佛口。聞此經典。當知是人。供養釋迦牟尼佛。當",
    "X33n0625_007:0303b13": "知是人。佛讚善哉。",
    "X33n0625_007:0303b14": "上言忘失句偈者。我當教之。今言如從佛口。聞此",
    "X33n0625_007:0303b15": "經典。則不但為汝菩薩之所教而已。上言得見我",
    "X33n0625_007:0303b16": "身。甚大歡喜。今言供養釋迦。則見果人而歡喜。不",
    "X33n0625_007:0303b17": "但見汝因人歡喜而已也。上言即得三昧及陀羅",
    "X33n0625_007:0303b18": "尼。今言佛讚善哉。則是能以佛莊嚴。而自莊嚴。故",
    "X33n0625_007:0303b19": "佛讚善哉。則不但得於因人之定慧而已矣。△三",
    "X33n0625_007:0303b20": "述三七精進。",
    "X33n0625_007:0303b21": "當知是人。為釋迦牟尼佛。手摩其頭。當知是人。為釋",
    "X33n0625_007:0303b22": "迦牟尼佛。衣之所覆。",
    "X33n0625_007:0303b23": "上言我當乘六牙白象。與菩薩而自圍繞。上又言",
    "X33n0625_007:0303b24": "所喜見身。現其人前。而為說法。今則言為釋迦手",
    "X33n0625_007:0303c01": "摩其頭也。以能受持此經。修習此經。則不久當入",
    "X33n0625_007:0303c02": "灌頂之位。故為如來手摩其頭也。上乃請以呪護。",
    "X33n0625_007:0303c03": "今則能為釋迦以衣覆也。以能受持修習此經。則",
    "X33n0625_007:0303c04": "能得於如來大寂滅忍。故為如來衣所覆也。△二",
    "X33n0625_007:0303c05": "述示勝因。",
    "X33n0625_007:0303c06": "如是之人。不復貪著世樂。不好外道經書手筆。亦復",
    "X33n0625_007:0303c07": "不喜親近其人。及諸惡者。若屠兒。若畜豬羊雞狗。若",
    "X33n0625_007:0303c08": "獵師。若衒賣女色。是人心意質直。有正憶念。有福德",
    "X33n0625_007:0303c09": "力。是人不為三毒所惱。亦不為嫉妒我慢邪慢增上",
    "X33n0625_007:0303c10": "慢所惱。是人少欲知足。能修普賢之行。",
    "X33n0625_007:0303c11": "上言於諸佛所。深種善根。故今述云。是人不復貪",
    "X33n0625_007:0303c12": "著世樂。乃至云有福德力。蓋既能深種善根。則自",
    "X33n0625_007:0303c13": "不貪世樂。而有福德之力。既不貪世樂。則能深種",
    "X33n0625_007:0303c14": "善根也。上言為諸佛手摩其頭。故今述云。是人不",
    "X33n0625_007:0303c15": "為三毒諸慢所惱。蓋不為三毒諸慢所惱。故為諸",
    "X33n0625_007:0303c16": "佛手摩其頭。為佛手摩其頭。故不為三毒諸慢所",
    "X33n0625_007:0303c17": "惱也。上言當知是人行普賢行。故今述云。是人少",
    "X33n0625_007:0303c18": "欲知足。能修普賢之行也。△三述示近果。",
    "X33n0625_007:0303c19": "普賢若如來滅後。後五百歲。若有人見受持讀誦法",
    "X33n0625_007:0303c20": "華經者。應作是念。此人不久。當詣道場。破諸魔眾。得",
    "X33n0625_007:0303c21": "阿耨多羅三藐三提菩。轉法輪。擊法皷。吹法螺。雨法",
    "X33n0625_007:0303c22": "雨。當坐天人大眾中。師子法座上。",
    "X33n0625_007:0303c23": "此中當詣道場等。皆應約圓佛說。上言若但書寫。",
    "X33n0625_007:0303c24": "當生忉利。若受持者。當生兜率。今則言受持讀誦。",
    "X33n0625_007:0304a01": "不久皆得八相作佛。故云若見受持讀誦法華經",
    "X33n0625_007:0304a02": "者。應作是念等也。破諸魔眾。即是降魔。既降魔已。",
    "X33n0625_007:0304a03": "即成佛道。故云得三菩提。既得菩提。必當說法。以",
    "X33n0625_007:0304a04": "己所證。轉入他人之心。故云轉法輪。既轉法輪。必",
    "X33n0625_007:0304a05": "能策進眾生。破於無明。故云擊法皷。既破無明。自",
    "X33n0625_007:0304a06": "能改小歸大。改偏歸圓。故云吹法螺。既改偏小。歸",
    "X33n0625_007:0304a07": "於圓頓。則能潤澤法身。滋長慧命。故云雨法雨也。",
    "X33n0625_007:0304a08": "當坐天人等。正如今佛。普向八萬人天。說法華經",
    "X33n0625_007:0304a09": "也。所以當詣道場已來。皆應就圓佛釋也。△四述",
    "X33n0625_007:0304a10": "攘外難二。初明受持等及轉輕毀之報。二明讚嘆",
    "X33n0625_007:0304a11": "等及轉輕笑之報。若明其受持讀誦讚嘆之報。則",
    "X33n0625_007:0304a12": "能令人。慕其所有之福。而為欣樂。受持流通此經。",
    "X33n0625_007:0304a13": "若明其輕毀輕笑之報。則自能怖其所獲之罪。而",
    "X33n0625_007:0304a14": "不為輕毀輕笑。即此所有外難。無不攘矣。初又二。",
    "X33n0625_007:0304a15": "初明受持福報。",
    "X33n0625_007:0304a16": "普賢若於後世。受持讀誦是經典者。是人不復貪著",
    "X33n0625_007:0304a17": "衣服臥具飲食資生之物。所願不虗。亦於現世得其",
    "X33n0625_007:0304a18": "福報。",
    "X33n0625_007:0304a19": "現世得福報者。上言生於忉利兜率。乃是現世所",
    "X33n0625_007:0304a20": "得之報。故今言亦以現世。得其福報。即是於現世",
    "X33n0625_007:0304a21": "之中。能破無明。超登十地。乃其受持讀誦是經故",
    "X33n0625_007:0304a22": "也。△二明輕毀罪報。",
    "X33n0625_007:0304a23": "若有人輕毀之言。汝狂人耳。空作是行。終無所獲。如",
    "X33n0625_007:0304a24": "是罪報。當世世無眼。",
    "X33n0625_007:0304b01": "言輕毀等者。若修持此經。自能開佛之知見。其不",
    "X33n0625_007:0304b02": "能生如是信。故毀受持者為狂。而言汝狂人耳等",
    "X33n0625_007:0304b03": "也。當世世無眼者。若受持是經。則能開佛知見。為",
    "X33n0625_007:0304b04": "九界眾生。而作眼目。其輕毀受持之人。故世世無",
    "X33n0625_007:0304b05": "眼也。△二明讚嘆等及轉輕笑之報三。初明讚嘆",
    "X33n0625_007:0304b06": "福報。",
    "X33n0625_007:0304b07": "若有供養讚嘆之者。當於今世得現果報。",
    "X33n0625_007:0304b08": "△二明出過罪報。",
    "X33n0625_007:0304b09": "若復見受持是經者。出其過惡。若實若不實。此人現",
    "X33n0625_007:0304b10": "世。得白癩病。",
    "X33n0625_007:0304b11": "若實若不實者。非謂持經者之過惡。實與不實也。",
    "X33n0625_007:0304b12": "持經者。本無過惡。其人虗誣駕揑。以有此事。故若",
    "X33n0625_007:0304b13": "實。在彼雖為虗揑。有智者聽之。不信其說。故若不",
    "X33n0625_007:0304b14": "實。人雖不信。其揑虗者。不無罪報。故曰現世(云云)。",
    "X33n0625_007:0304b15": "得白癩者。能受持是經之人。則以如來莊嚴。而為",
    "X33n0625_007:0304b16": "莊嚴。今出其過者。自當得白癩之病。為莊嚴也。△",
    "X33n0625_007:0304b17": "三明輕笑罪報。",
    "X33n0625_007:0304b18": "若輕笑之者。當世世牙齒疎缺。醜脣平鼻。手脚繚戾。",
    "X33n0625_007:0304b19": "眼目角睞。身體臭穢。惡瘡膿血。水腹短氣。諸惡重病。",
    "X33n0625_007:0304b20": "△三通結成。",
    "X33n0625_007:0304b21": "是故普賢。若見受持是經典者。當起遠迎。當如敬佛。",
    "X33n0625_007:0304b22": "△四眾會得益二。初結聞一品益。",
    "X33n0625_007:0304b23": "說是普賢勸發品時。恒河沙等。無量無邊菩薩。得百",
    "X33n0625_007:0304b24": "千萬億旋陀羅尼。三千大千世界。微塵等諸菩薩。具",
    "X33n0625_007:0304c01": "普賢道。",
    "X33n0625_007:0304c02": "百千萬億旋陀羅尼。旋即旋假入空。旋空入假。旋",
    "X33n0625_007:0304c03": "空假入中。圓融三諦之總持也。其總持有百萬億。",
    "X33n0625_007:0304c04": "乃至億萬億之多也。△二結聞全經益。",
    "X33n0625_007:0304c05": "佛說是經時。普賢等諸菩薩。舍利弗等諸聲聞。及諸",
    "X33n0625_007:0304c06": "天龍。人非人等。一切大會。皆大歡喜。受持佛語。作禮",
    "X33n0625_007:0304c07": "而去。",
    "X33n0625_007:0304c08": "皆大歡喜者。聞迹門。而佛之知見自開。諸法實相",
    "X33n0625_007:0304c09": "自明。又聞本門。而長遠壽量可得。三世利生可施。",
    "X33n0625_007:0304c10": "故歡喜也。受持佛語者。若迹本兩門之正說。應受",
    "X33n0625_007:0304c11": "持而為修證。又迹本兩門之流通。應受持而為演",
    "X33n0625_007:0304c12": "宣。作禮而去者。既得歡喜。又得受持。還應感佛恩。",
    "X33n0625_007:0304c13": "而作禮也。",
    "X33n0625_007:0304c15": "妙法蓮華經演義卷第七之二(終)"
}