{
    "X42n0733_005:0114b04": "飾宗義記卷第五本",
    "X42n0733_005:0114b05": "嵩岳鎮國道場沙門　賓　作",
    "X42n0733_005:0114b06": "　　　○無根謗戒",
    "X42n0733_005:0114b07": "梵云阿莫洛迦阿奴段莎。此云無根謗也。式叉鉢陀。",
    "X42n0733_005:0114b08": "此云學處。今就義翻。名之為戒。",
    "X42n0733_005:0114b09": "或見言聞疑前戒中收者。法相然。亦有文證。故十誦",
    "X42n0733_005:0114b10": "第四云。若疑言見。疑已言聞。是謗也。",
    "X42n0733_005:0114b11": "不可無他非時者。淨施之法。不能無他。非時過也。",
    "X42n0733_005:0114b12": "不癡正脩者。謂彼本來於正脩中。未具足故。今者雖",
    "X42n0733_005:0114b13": "擯。無正可損。",
    "X42n0733_005:0114b14": "二重教者。一者大僧舉法。二者尼中諫法也。",
    "X42n0733_005:0114b15": "敬云見聞中淨者。對之作法得成。非謂即得足數也。",
    "X42n0733_005:0114b16": "有餘不許。謂據下文。解不足數。皆云自言。今者既未",
    "X42n0733_005:0114b17": "自言。又無三根。故亦三根。故亦得成足數也。今詳。體",
    "X42n0733_005:0114b18": "淨和合義生。體若不淨。合和不生。故依敬釋為正。下",
    "X42n0733_005:0114b19": "文自言者。據共委知。故作此說。不欲顯彼未自言者。",
    "X42n0733_005:0114b20": "即成足數。問既未自言。誰委不足。答如本受戒。十僧",
    "X42n0733_005:0114b21": "之中有不淨者。後逕多時。知彼不淨。理須更受。故云",
    "X42n0733_005:0114b22": "不足也。",
    "X42n0733_005:0114b23": "五分下至不同犯者。彼者因病開。乃至亦開犯為境。",
    "X42n0733_005:0114b24": "但不同犯也。若准律攝。開不同犯。許為懺境。然波羅",
    "X42n0733_005:0114c01": "夷望波羅夷。名為同犯。望餘殘等。為不同犯。殘望殘",
    "X42n0733_005:0114c02": "罪。以為同犯。餘名不同犯。乃至廣說。",
    "X42n0733_005:0114c03": "或可成舉者。以不淨心。對不淨境。復具五德。故成舉",
    "X42n0733_005:0114c04": "也。",
    "X42n0733_005:0114c05": "或不成謗者。以不淨心。雙對淨境及不淨者境。皆不",
    "X42n0733_005:0114c06": "成謗也。",
    "X42n0733_005:0114c07": "故無不淨想者。謂要須作具戒淨想。始得謗罪也。",
    "X42n0733_005:0114c08": "所以彼具五德者。彼舉罪中。要具五德也。如下遮犍",
    "X42n0733_005:0114c09": "度。知時不以非時。真實不以不實。有益不以損麤鑛。",
    "X42n0733_005:0114c10": "慈心不以嗔恚(頌曰。時實益濡慈)。",
    "X42n0733_005:0114c11": "為結僧殘故須八緣者。餘皆破云。若由具八故結殘",
    "X42n0733_005:0114c12": "者。小謗具八。何不得殘。今詳疏意。非顯數八即結僧",
    "X42n0733_005:0114c13": "殘。若數減八。即成小謗也。今疏意云。所謗之罪通上",
    "X42n0733_005:0114c14": "下。能謗結犯亦階降。故結殘罪。由所謗殊。然得殘時。",
    "X42n0733_005:0114c15": "由八緣具。不遮小謗。亦八緣具也。",
    "X42n0733_005:0114c16": "要應對僧者。不然。依僧祇五分好也。",
    "X42n0733_005:0114c17": "欲求捨會。捨不窂法。會堅窂法也。",
    "X42n0733_005:0114c18": "二屏言者。一求捨會。二念營僧也。",
    "X42n0733_005:0114c19": "有餘身智者。未入無餘身智。未寂有為生滅。故可厭",
    "X42n0733_005:0114c20": "也。",
    "X42n0733_005:0114c21": "尅之不難者。或可沓婆是留壽行。婆沙百二十六云。",
    "X42n0733_005:0114c22": "云何苾蒭留多壽行。答謂阿羅漢成就神通。得心自",
    "X42n0733_005:0114c23": "在。若於僧眾。若別人所。以衣鉢。或以隨一沙門。命緣",
    "X42n0733_005:0114c24": "眾具布施。施已發願。即入邊際第四靜慮。從定起已。",
    "X42n0733_005:0115a01": "心念口言。諸我能感當異熟業。願此轉招壽異熟果。",
    "X42n0733_005:0115a02": "時彼能招富異熟業。則轉能招壽異熟果。問彼有何",
    "X42n0733_005:0115a03": "緣留多壽行。答留多壽行。略有二緣。謂為饒益他。及",
    "X42n0733_005:0115a04": "住持佛法。住持佛法者。謂營佛像房等事。又彼觀見",
    "X42n0733_005:0115a05": "當有國王大臣長者欲毀佛法。若見餘人無能善巧",
    "X42n0733_005:0115a06": "方便住持。便留壽行。問所留壽行為由定力。為由施",
    "X42n0733_005:0115a07": "力。(乃至)如是說者。俱由二種(文云)。彼審觀察。為施僧眾。當",
    "X42n0733_005:0115a08": "獲大果。為施別人。若見施僧當獲大果。便施與僧。若",
    "X42n0733_005:0115a09": "別人當獲大果。便施別人。(述曰)准此或可求堅固者。是",
    "X42n0733_005:0115a10": "留壽行。分僧臥具等。是住持佛法也。見論十三云。問",
    "X42n0733_005:0115a11": "曰。此沓婆。何時發此願也。答曰。過去有佛。號波頭勿",
    "X42n0733_005:0115a12": "多羅。是時國人請佛入國。六萬八千比丘圍遶大會。",
    "X42n0733_005:0115a13": "供養七日布施。時有羅漢。於大眾中。以神通力。處分",
    "X42n0733_005:0115a14": "床席及諸飲食。是時沓婆見已心應。而白佛言。願我",
    "X42n0733_005:0115a15": "後身。當來佛時。如今羅漢神力無異。是時佛言。從此",
    "X42n0733_005:0115a16": "百千劫已有佛。號釋迦牟尼。必得此願。沓婆從此展",
    "X42n0733_005:0115a17": "轉。乃至釋迦出世。出家得道。從禪定起。而作是念。",
    "X42n0733_005:0115a18": "多論第三差陀驃者。為滿本願。過去迦葉佛時。亦為",
    "X42n0733_005:0115a19": "眾僧作知臥具人。稱可僧意。爾時作願。願我將來亦",
    "X42n0733_005:0115a20": "為眾僧。作知臥具人。及在彼世時。亦知臥具。稱悅時",
    "X42n0733_005:0115a21": "人。是以今佛還知臥具。五分以今佛還知臥具。五分",
    "X42n0733_005:0115a22": "第二云。佛在王舍。瓶沙日日請五百僧。城中臣民亦",
    "X42n0733_005:0115a23": "復如是。六羣比丘常往好處。諸人問言。我等為僧。次",
    "X42n0733_005:0115a24": "第設食。何故長老常來。不見餘人。時陀婆子。十四出",
    "X42n0733_005:0115b01": "家。在靜處作是念。而僧無有差次會者。致使六群選",
    "X42n0733_005:0115b02": "擇好處。以失眾望。喪人施意。若我二十受具足戒。得",
    "X42n0733_005:0115b03": "阿羅漢。當為眾僧作差會人。及分臥具。十六成道。二",
    "X42n0733_005:0115b04": "十受具。便作是念。今時以到。便可作之。(述曰)過去此生。",
    "X42n0733_005:0115b05": "發願時別。是故章云。稍異可知。",
    "X42n0733_005:0115b06": "梵云杜多窶拏拏。舊云頭陀。訛也。言杜多者。因搖動",
    "X42n0733_005:0115b07": "亦詮洗濯。即是搖動煩惑。洗除過患義也。聖住意經",
    "X42n0733_005:0115b08": "下卷云。斗擻貪欲嗔恚愚癡。斗擻三界內外六入。我",
    "X42n0733_005:0115b09": "說彼人。能說斗擻。如是斗擻。若不取不捨不脩。不著",
    "X42n0733_005:0115b10": "非不著。我說彼人能說頭陀。(述曰)謂因斗擻。而能證理。",
    "X42n0733_005:0115b11": "不取不捨。既證理已。復能依自所證。為人宣說。故云",
    "X42n0733_005:0115b12": "我說彼人能說頭陀也。崇云。杜多此云洗除。頭陀此",
    "X42n0733_005:0115b13": "云斗擻者。今詳。本音元來是一。不合別翻也。",
    "X42n0733_005:0115b14": "謂隨坐一是人最勝於餘所行咸能同彼故稱隨坐",
    "X42n0733_005:0115b15": "者。破迷記中。雖為別釋。意顯釋者義有多端。理實疏",
    "X42n0733_005:0115b16": "意欲顯隨坐。隨脩十一繫念而坐也。此即逐名以顯",
    "X42n0733_005:0115b17": "其義。俱顯行勝。於理無違。然若欲令憑文釋者。梵云",
    "X42n0733_005:0115b18": "搜悉他僧悉呾理迦(上聲呼之)。云隨有坐處人住也。意說",
    "X42n0733_005:0115b19": "此人於敷具貪。捨其愛著。故云隨坐。故瑜伽二十五",
    "X42n0733_005:0115b20": "云。云何名為處如常坐。一敷設後。終不數數翻舉脩理。",
    "X42n0733_005:0115b21": "如是名為處如常坐。即常此律隨坐也。即毗尼母云",
    "X42n0733_005:0115b22": "隨得敷具足也。崇云。舊解隨坐最勝。於餘所行。咸能",
    "X42n0733_005:0115b23": "同彼。故稱隨坐。餘十一偏能未必通行。此解不然。若",
    "X42n0733_005:0115b24": "以隨坐通行餘者。衣食既非是坐。如何得稱是坐。又",
    "X42n0733_005:0115c01": "昔解云。於坐四中恐生貪著。故立隨坐。此亦不然。於",
    "X42n0733_005:0115c02": "坐既爾。若貪衣食。應知亦爾。斯並不識文意。故作斯",
    "X42n0733_005:0115c03": "釋。此是隨坐敷具。不名為坐。又引瑜伽。一敷設後。終",
    "X42n0733_005:0115c04": "不數不數翻舉脩理。如是名為處如常坐。小品名隨",
    "X42n0733_005:0115c05": "敷座。母論名隨得敷具。解脫道論名遇得處坐。今詳。",
    "X42n0733_005:0115c06": "崇師實不遍尋此等諸文。而遇撿見。其法師依諸經",
    "X42n0733_005:0115c07": "論集。為義稍懸。即引來能通大教幽旨。今詳。實理小",
    "X42n0733_005:0115c08": "見對文。大智隨義。故諸聖教其例寔繁。且如律自言",
    "X42n0733_005:0115c09": "見者苦見集見盡見道。又自稱言天眼清淨等。此逐",
    "X42n0733_005:0115c10": "見名而開兩義。今遠隨坐。顯隨脩義。深順大智之遠",
    "X42n0733_005:0115c11": "見也。然於世間。多封文句。謂為違理。深擁修學一切",
    "X42n0733_005:0115c12": "智門。於一義中。解無量義。實難得起也。因今決斷。故",
    "X42n0733_005:0115c13": "示此途。實不存乎彼我之意也。如瑜伽六十九云。鸚",
    "X42n0733_005:0115c14": "鵡喻補特伽羅者。唯隨文轉。不能依義發異語言。炬",
    "X42n0733_005:0115c15": "燭喻補特伽羅者。依少羯磨。便多增益。現行種種隨",
    "X42n0733_005:0115c16": "意言詞。猶如炬燭。即其事也。然昔解意文中。五坐必",
    "X42n0733_005:0115c17": "有敷具。餘之四坐。或有生貪。唯此隨敷離貪最勝。故",
    "X42n0733_005:0115c18": "云於坐四中恐生貪等。亦無失也。",
    "X42n0733_005:0115c19": "因此便釋杜多意者。如瑜伽云。如是杜多功德。能淨",
    "X42n0733_005:0115c20": "脩治。令其純直柔暖輕妙。有所堪任。隨依止能脩梵",
    "X42n0733_005:0115c21": "行。是故名為杜多功德。(述曰)意顯杜多但是令其身器",
    "X42n0733_005:0115c22": "清淨。方堪受道。故云依止能脩梵行也。故智度論七",
    "X42n0733_005:0115c23": "十二云。是頭陀法。皆是助道及隨道故。諸佛常讚也。",
    "X42n0733_005:0115c24": "謂檀越僧食食有多過故者。智論七十二云。若受請",
    "X42n0733_005:0116a01": "食。若眾僧食。起諸漏緣。謂受請者若得請時。即作是",
    "X42n0733_005:0116a02": "念。我是福德好人故得。若不得請。則嫌請者彼無所",
    "X42n0733_005:0116a03": "識。應請不請。不應請請。或自鄙薄。懊惱自責。是貪憂",
    "X42n0733_005:0116a04": "法。則能遮道。若僧食者。當隨眾法。斷事儐人。料理僧",
    "X42n0733_005:0116a05": "事。處分作便。心則散亂。廢脩行道。有是事故。受乞食。",
    "X42n0733_005:0116a06": "多論第二。婬戒中敦(厚也)崇(量也)。",
    "X42n0733_005:0116a07": "此少藥故等者。智論云。於古四聖種中。頭陀即三三",
    "X42n0733_005:0116a08": "事(述曰)古四聖種者。謂諸論師古釋。以四依為四聖種",
    "X42n0733_005:0116a09": "也。後諸論師五四聖種。其義即別。且如婆沙八十一",
    "X42n0733_005:0116a10": "云。隨所得食喜足聖種。二隨所得衣喜足聖種。三隨",
    "X42n0733_005:0116a11": "所得臥具喜足聖種。四依有無有樂斷樂脩聖種。婆",
    "X42n0733_005:0116a12": "沙百八十一釋云。問樂斷樂脩有何差別。答樂斷煩",
    "X42n0733_005:0116a13": "惱。樂脩聖道。復次無間道名樂斷。解脫道名樂脩。復",
    "X42n0733_005:0116a14": "次見道樂斷。脩道名樂脩。復次樂斷者顯諸忍。樂脩",
    "X42n0733_005:0116a15": "者顯諸智。是謂差別。(述曰)古諸論師即開前三為四聖",
    "X42n0733_005:0116a16": "種。故不同也。四聖種義。至下破僧戒中釋之。",
    "X42n0733_005:0116a17": "梵云阿蘭若迦(諸迦字並上聲呼之)。去村五百弓。義云。住靜處",
    "X42n0733_005:0116a18": "人也。嵩云。梵音正曰阿練若。此云無聲處。今詳。此是",
    "X42n0733_005:0116a19": "妄判訛正也。",
    "X42n0733_005:0116a20": "梵云賓茶波底迦。此云常乞食也。",
    "X42n0733_005:0116a21": "梵云羯專鉢夫遮薄底迦。此云不重受食也。此含二",
    "X42n0733_005:0116a22": "義。一者不作餘法而食。二者一時受訖更益不受也。",
    "X42n0733_005:0116a23": "梵云[醫酉+口]迦珊尼。此云一坐食也。",
    "X42n0733_005:0116a24": "梵云波呾囉賓茶波底迦。義譯云一揣食也。智論七",
    "X42n0733_005:0116b01": "十二云。如經中說。舍利弗言。我若食五六口。以水足",
    "X42n0733_005:0116b02": "之。則足支身。於秦人食。可十口許(已上論文)。",
    "X42n0733_005:0116b03": "梵云染摩奢你迦。義譯云冢間坐也。",
    "X42n0733_005:0116b04": "梵云何毗婆哥始迦。此云露坐也。",
    "X42n0733_005:0116b05": "梵云苾力叉慕里迦。此云樹下坐也。智論云。樹下思",
    "X42n0733_005:0116b06": "惟。如佛生時轉法輪時涅槃時。皆在樹下。行者隨諸",
    "X42n0733_005:0116b07": "佛法。常處樹下。",
    "X42n0733_005:0116b08": "梵云泥殺。此云常坐也。隨坐如前。",
    "X42n0733_005:0116b09": "梵云呾哩支伐離迦。此云但三衣也。或有處說十三",
    "X42n0733_005:0116b10": "杜多。如解脫道論瑜伽論等。同異之相不繁論也。",
    "X42n0733_005:0116b11": "唄匿者。下受尼無尼讚食戒中云。是讚偈。多論第三",
    "X42n0733_005:0116b12": "云。讚脩妬路讚脩妬路共。是也。多論又云。問曰。是四",
    "X42n0733_005:0116b13": "人其業各異。何以常不相離。答曰。阿練若禪法。有所",
    "X42n0733_005:0116b14": "疑滯。諮問有處。兼欲數問說法僧脩。是以相近。持律",
    "X42n0733_005:0116b15": "者。凡欲知戒相輕重。決了罪過。斷解僧法。是以相近。",
    "X42n0733_005:0116b16": "法師者。義論說法。稱揚三寶。能增善根。契經者。誦諸",
    "X42n0733_005:0116b17": "大經。多知廣見。隨事能答。故相親近。見論。乃至無記",
    "X42n0733_005:0116b18": "語。亦共一處。第十三云。無記語者。不脩三業。食已而",
    "X42n0733_005:0116b19": "眼。眼起洗浴。共論世間無記之語。全身肥然。問曰何",
    "X42n0733_005:0116b20": "以無業共在一處耶。答使樂道故得生天上。",
    "X42n0733_005:0116b21": "十五俱云入火光三昧者。十誦第四。分臥具時。不須",
    "X42n0733_005:0116b22": "燈燭。左手出光。右手持與。有比丘故待闇來。欲看陀",
    "X42n0733_005:0116b23": "驃神通之力。五分第二。即入火光三昧。左手出光。右",
    "X42n0733_005:0116b24": "手示臥具處。莫不見合。時諸遠方聞有是德。皆作是",
    "X42n0733_005:0116c01": "念。我當往彼問訊世尊。并見陀婆及覩婆神力。僧祇",
    "X42n0733_005:0116c02": "第六。左手小指出燈明。見論十三。入大光三昧者。此",
    "X42n0733_005:0116c03": "是第四禪定。禪定起已。放右手第二指。以為光明。須",
    "X42n0733_005:0116c04": "臾聞滿閻浮地。諸比丘從遠方來。欲看神力。沓婆自",
    "X42n0733_005:0116c05": "隨一比丘。為安止住處。為餘比丘安止住處。悉是化",
    "X42n0733_005:0116c06": "身。如真身無異。",
    "X42n0733_005:0116c07": "佛被婆羅門女謗者。智論第十云。旃遮婆羅門女繫",
    "X42n0733_005:0116c08": "木盂作腹。謗佛云。與我私通。故有身也。",
    "X42n0733_005:0116c09": "淨定心者。然四靜慮皆能發通。依善見論云。是第四",
    "X42n0733_005:0116c10": "靜慮所發。若手出光也。應知四靜慮及前三無色。各",
    "X42n0733_005:0116c11": "有三種。謂味相應淨無漏。味謂愛味。謂此定心與愛",
    "X42n0733_005:0116c12": "相應。緣於淨定。以之為境。深生愛著也。言淨者。謂善",
    "X42n0733_005:0116c13": "有漏。謂定與此善法相應。婆沙百六十三云。問善有",
    "X42n0733_005:0116c14": "漏定。有垢有濁。有毒有刺。有漏有過失。云何名淨。答",
    "X42n0733_005:0116c15": "雖非究竟。而以少分淨。故名淨。謂引發無漏勝義淨",
    "X42n0733_005:0116c16": "故。順聖道故也。言無漏者。謂是聖慧。謂定與此無漏",
    "X42n0733_005:0116c17": "相應。總名無漏。今言淨定。三種之中。簡染汙及無漏",
    "X42n0733_005:0116c18": "定也。",
    "X42n0733_005:0116c19": "從淨定心者。准俱舍第七。欲界加行善心無間。許生",
    "X42n0733_005:0116c20": "色界加行善心。復說色界加行善心。容生自界六心。",
    "X42n0733_005:0116c21": "謂即一加行善。二生得善。三有覆無記。四異熟。五威。",
    "X42n0733_005:0116c22": "六變化(上界無二坊心)。或生欲界三心謂三。一加行善。二生",
    "X42n0733_005:0116c23": "得善。三變化心。准此故知。離淨定外無別通慧心也。",
    "X42n0733_005:0116c24": "其淨定心。即是色界加行善也。應知此中沓婆入定。",
    "X42n0733_005:0117a01": "起變化心。化作事訖。留此化事。至定外用。故婆沙百",
    "X42n0733_005:0117a02": "三十五云。如是說者。有留化事。俱舍二十七亦爾。多",
    "X42n0733_005:0117a03": "論第三。正義不正義相雜而說。有人謬引。不違是非。",
    "X42n0733_005:0117a04": "今不繁引。問何故檀越聞慈地來。便設惡食。答多論",
    "X42n0733_005:0117a05": "第三云。先業力故。又此人日夜無清淨心。天龍鬼神",
    "X42n0733_005:0117a06": "與作因緣。令不如意。",
    "X42n0733_005:0117a07": "據凡聖等者。昔在凡位猶尚不犯。況今得聖。以難況",
    "X42n0733_005:0117a08": "易。准此應知。",
    "X42n0733_005:0117a09": "過去果報惡業熟者。多論第三云。過去迦葉佛。時作",
    "X42n0733_005:0117a10": "知食人。時有一羅漢。儀容端正。在路而行。有一女人。",
    "X42n0733_005:0117a11": "見生染愛。隨觀不捨。時主食人見其如是。謂先與交",
    "X42n0733_005:0117a12": "通。尋作是言。比丘必與此女人共作惡法。以謗賢聖",
    "X42n0733_005:0117a13": "故。墮在地獄。罪畢得出。以本善業。值佛得道。殘業力",
    "X42n0733_005:0117a14": "故。受此惡報。",
    "X42n0733_005:0117a15": "五分第二。得惡食已。便還道中行。罵陀婆力士子。要",
    "X42n0733_005:0117a16": "當令汝受苦劇我。到所住已。向諸上坐言。陀婆隨愛。",
    "X42n0733_005:0117a17": "若畏與好。不畏與惡。諸比丘言。汝等莫作是語。何以",
    "X42n0733_005:0117a18": "故。陀婆比丘得阿羅漢。備六神通。隨愛恚癡。無有是",
    "X42n0733_005:0117a19": "處。慈地言。正以得神通故。觀見請家好與餘人。惡輙",
    "X42n0733_005:0117a20": "差我。作是語已。先為陀婆作惡名聲。然後遣妹。往佛",
    "X42n0733_005:0117a21": "邊謗。五分第二。唱言。大德僧聽。此彌多羅比丘尼。言",
    "X42n0733_005:0117a22": "陀婆汙我。僧今與自言滅擯。若僧時到。僧忍聽。白如",
    "X42n0733_005:0117a23": "是。(述曰)彼律大僧與尼作擯者。且顯當時之事。非是通",
    "X42n0733_005:0117a24": "於末代也。見論十三。諸比丘即教慈地比丘尼。脫法",
    "X42n0733_005:0117b01": "服覓白衣服服與著。駈令出。慈地比丘見擯慈尼。語",
    "X42n0733_005:0117b02": "眾僧言。此是我罪。莫擯慈尼。下文不犯白言犯者。滅",
    "X42n0733_005:0117b03": "諍犍度下文。不犯夷白言犯七聚。乃至不犯突吉羅",
    "X42n0733_005:0117b04": "自言犯七聚。七七四十九句不成白言也。九總者。一",
    "X42n0733_005:0117b05": "愛我怨家。二憎我善友。三及憎我身過去。然未來。當",
    "X42n0733_005:0117b06": "爾。現在現為。三世各三。故成九也。",
    "X42n0733_005:0117b07": "非情處起嗔者。如俗書說。冬祁寒小人猶曰怨恣咨",
    "X42n0733_005:0117b08": "等類也。此通相說。有十因緣。今謗他者。但由九總。或",
    "X42n0733_005:0117b09": "亦通十。思之可知。",
    "X42n0733_005:0117b10": "論言眼識隨生見等者。雜心第二卷頌云。若眼隨生",
    "X42n0733_005:0117b11": "見。耳界隨生聞。章中言眼識隨生見者非也。以二十",
    "X42n0733_005:0117b12": "卷云。自分眼見色。非彼眼識見。非慧非和合。不見部",
    "X42n0733_005:0117b13": "障色故。(述曰)自分眼者。謂發識眼識現在根。名為自分",
    "X42n0733_005:0117b14": "眼。與眼識同作自事。名為自分也。新經論中名同分",
    "X42n0733_005:0117b15": "眼也。非彼眼識見等者。經部立義。識見非眼故。復有",
    "X42n0733_005:0117b16": "餘部。眼識相應慧能見色。復有經部一師別計。眼與",
    "X42n0733_005:0117b17": "眼識。和合名見。今薩婆多並皆破云。不見障色故。謂",
    "X42n0733_005:0117b18": "心心所取境之時。無有障隔。若識等見。應見障外。故",
    "X42n0733_005:0117b19": "知識見不應正理。今章中引文言。雖似雜心論文而",
    "X42n0733_005:0117b20": "言識見。順成實論。故第五卷。根等大品云。但識能見。",
    "X42n0733_005:0117b21": "眼得其名。廣說如彼。",
    "X42n0733_005:0117b22": "天眼非事者。天眼是通。不同事眼也。",
    "X42n0733_005:0117b23": "解釋可知者。聞取聲境。理不合從見疑後生。見取色",
    "X42n0733_005:0117b24": "境。理亦不從聞疑後起。",
    "X42n0733_005:0117c01": "自他想疑者。此四各合三根也。",
    "X42n0733_005:0117c02": "此四並虗者。容有虗義。非謂決虗也。",
    "X42n0733_005:0117c03": "以不定見聞故者。不是決定定明白見彼入林出林。",
    "X42n0733_005:0117c04": "亦是問彼動床等聲。然不的知彼實有犯。故不得成",
    "X42n0733_005:0117c05": "見根聞根。而但得成疑根所攝也。",
    "X42n0733_005:0117c06": "若有第三即無餘三等者。計理應許自起想根。復有",
    "X42n0733_005:0117c07": "他人言彼人犯犯。是則想根。與他根並。疑類亦然。故",
    "X42n0733_005:0117c08": "章所釋。非為盡理也。",
    "X42n0733_005:0117c09": "從他但應二者。自他想疑。各含三根。從他但二。豈不",
    "X42n0733_005:0117c10": "違例也。",
    "X42n0733_005:0117c11": "言舉謗成者。解此根義。前標四門。第二門云。定根多",
    "X42n0733_005:0117c12": "少虗實並不並等。今此為釋標中等字。故云言舉謗",
    "X42n0733_005:0117c13": "成不成也。",
    "X42n0733_005:0117c14": "自他二種有則成舉者。若必闕德亦不成舉。然不成",
    "X42n0733_005:0117c15": "謗也。",
    "X42n0733_005:0117c16": "證正義弱者。既由橫想。僧若勘問。不能一一問答想",
    "X42n0733_005:0117c17": "應也。",
    "X42n0733_005:0117c18": "若無或成舉謗者。實根以替想根。亦名為無。而由具",
    "X42n0733_005:0117c19": "德故即成舉二者。直爾無其想根。妄陳他犯。故即成",
    "X42n0733_005:0117c20": "謗。故云或成舉謗者。由實根替而闕五德。故不成舉。",
    "X42n0733_005:0117c21": "然由有根故不成傍也。有人釋云。或成舉謗者。謂成",
    "X42n0733_005:0117c22": "舉也。不成舉謗者。由前成舉。今不成謗。由前謗今。不",
    "X42n0733_005:0117c23": "成舉也。今詳。此釋不順本意。故前釋好。",
    "X42n0733_005:0117c24": "無同於想者。同前想者。同前想中。以實根替亦名為",
    "X42n0733_005:0118a01": "無。若直爾闕。亦名為無。由此亦有或舉謗不成舉謗",
    "X42n0733_005:0118a02": "義也。",
    "X42n0733_005:0118a03": "不以見聞名疑根者。此離意云。今此實根。何意不言",
    "X42n0733_005:0118a04": "見疑根聞疑根耶。",
    "X42n0733_005:0118a05": "事雖是有是實者。入林動床。事雖是有。眼見耳聽。亦",
    "X42n0733_005:0118a06": "復非虗。故云是有是實也。然疑通見聞。又通有無",
    "X42n0733_005:0118a07": "故。",
    "X42n0733_005:0118a08": "即見聞時未定者。謂疑通緣見聞處起。亦通有犯無",
    "X42n0733_005:0118a09": "犯處起故。即見聞之時。未定知犯也。",
    "X42n0733_005:0118a10": "攝疑不盡者。若言見疑。但顯緣見。不顯緣聞。及緣有",
    "X42n0733_005:0118a11": "無。故攝不盡。若言聞疑。及此應說。",
    "X42n0733_005:0118a12": "此義通四者。即通見聞有無四處。而起疑也。",
    "X42n0733_005:0118a13": "謂謗成不成者。成謗之疑。濫不成謗之疑也。謂若橫",
    "X42n0733_005:0118a14": "疑隱而成謗。若有根疑。即是實根。足得舉罪。不隱成",
    "X42n0733_005:0118a15": "謗也。",
    "X42n0733_005:0118a16": "又寬狹故者。今詳疏意。根疑為寬。謂通見聞有無四",
    "X42n0733_005:0118a17": "處起故也。橫疑是狹。疑三根故也。瑤云。根疑是寬。疑",
    "X42n0733_005:0118a18": "五犯故。橫疑是狹。疑三根故。有餘釋云。橫疑是寬。通",
    "X42n0733_005:0118a19": "三根故。根疑是狹。唯見聞生故也。今取初釋。以順疏",
    "X42n0733_005:0118a20": "意。故下疏釋云。根疑從見聞事生也。謂所見事。如入",
    "X42n0733_005:0118a21": "林等。及所事如動床等。即此事中疑其有犯。及以無",
    "X42n0733_005:0118a22": "犯也。又云。不從前二根生。謂別有了見聞生。而不疑",
    "X42n0733_005:0118a23": "見聞。",
    "X42n0733_005:0118a24": "但疑事不犯者。意說。不從前二根生。云我為見為不",
    "X42n0733_005:0118b01": "見等。謂別有不了所見所聞入林等事。而不疑能見",
    "X42n0733_005:0118b02": "能聞。云我為見為不見等也。",
    "X42n0733_005:0118b03": "想與實根同緣俱於犯起者。謂此橫想。與彼實根。俱",
    "X42n0733_005:0118b04": "於犯處。謂為實犯。故於三根各配一想。顯與實根相",
    "X42n0733_005:0118b05": "相似故。雖顯相似。而想與根。名既不同。不恐相濫。若",
    "X42n0733_005:0118b06": "論橫疑。相非相似。是故三根不各配疑。又儻配者。若",
    "X42n0733_005:0118b07": "見配疑。即濫根疑。以聞配疑。應知亦爾。故總言疑方",
    "X42n0733_005:0118b08": "顯橫也。",
    "X42n0733_005:0118b09": "又可想類前二根等者。前釋實根見聞及就別相。為",
    "X42n0733_005:0118b10": "名疑根。乃就通相為自。今論橫想。是別相故。類前二",
    "X42n0733_005:0118b11": "根。而論橫疑。是通相故。類第三疑也。",
    "X42n0733_005:0118b12": "問小妄八語此無六語者何者。小妄之中。不見言見。",
    "X42n0733_005:0118b13": "不聞言聞。不觸言觸。不知言知。成四語。復有四語。反",
    "X42n0733_005:0118b14": "此應知。何故謗中但有小妄初之二語。餘六皆無也。",
    "X42n0733_005:0118b15": "犯非觸知之境者。若准明了疏釋。疑根具從五塵而",
    "X42n0733_005:0118b16": "生。如見女衣在比丘床。便疑有犯。或聞女人共比丘",
    "X42n0733_005:0118b17": "語。或聞衣服有女人香。或見從女乞食之時少乞與。",
    "X42n0733_005:0118b18": "或與酒等。或比丘邊觸著別人。應知亦爾。准此觸後",
    "X42n0733_005:0118b19": "亦得生疑。餘可知也。",
    "X42n0733_005:0118b20": "疑二生疑者。從見聞生疑也。上來相傳。皆言曇無德",
    "X42n0733_005:0118b21": "顛倒解義。將欲說無。必先解有。今詳未必然也。不以",
    "X42n0733_005:0118b22": "此義而釋顛倒也。",
    "X42n0733_005:0118b23": "應言三四有疑不妄妄。五六無疑無妄妄。章中。欲令",
    "X42n0733_005:0118b24": "言辭便易。故倒說之。",
    "X42n0733_005:0118c01": "第二心驗三四心證者。文中第二既有想妄。即驗初",
    "X42n0733_005:0118c02": "是有想不忘。文中三四既是有疑不忘及忘。即證初",
    "X42n0733_005:0118c03": "二有相不忘忘也。古師有想不忘心言。",
    "X42n0733_005:0118c04": "得出者。彼蓋意說。謂彼前境內實清淨。然於外想麤",
    "X42n0733_005:0118c05": "橫不護。彼能謗者。見聞疑彼相麤事已。即作想云。據",
    "X42n0733_005:0118c06": "彼相麤。決是有犯。此是有想。及至謗時。言我無相我",
    "X42n0733_005:0118c07": "實見等。今師意者。說橫起還心。謂見謂聞謂疑彼犯。",
    "X42n0733_005:0118c08": "即是想根。既稱想說。如何成謗。故知非理。",
    "X42n0733_005:0118c09": "前後相違濫者。前言無見聞疑等相。後言我見聞疑",
    "X42n0733_005:0118c10": "汝。若內心無見等相。云何口說得言見等。即說相違。",
    "X42n0733_005:0118c11": "名之為濫。",
    "X42n0733_005:0118c12": "單同後六現六者是汝者。據現作其理即得。所加兩",
    "X42n0733_005:0118c13": "句。即不應理。",
    "X42n0733_005:0118c14": "如小妄第二心欲發言道不見等者。彼小妄第二心",
    "X42n0733_005:0118c15": "云。若比丘。不見不聞。不觸不知。是中有見等相。便言",
    "X42n0733_005:0118c16": "不見等。知而妄語提。此雖亦是有想不妄。然彼發言",
    "X42n0733_005:0118c17": "不見成妄。即是違心。返顯言見。即不成妄。故此謗中",
    "X42n0733_005:0118c18": "若發言見。亦不成謗。是故章云。如小妄第二心等也。",
    "X42n0733_005:0118c19": "上判五妄殘提。二妄唯取心虗者。若是古義可成自",
    "X42n0733_005:0118c20": "違。若是今義無容自證也。",
    "X42n0733_005:0118c21": "無想妄即有想不妄者。本緣前境作清淨解。各為無",
    "X42n0733_005:0118c22": "想。後時緣彼。忽謂有犯。即是妄前無犯相也。無疑妄",
    "X42n0733_005:0118c23": "心。准此應釋。",
    "X42n0733_005:0118c24": "以防巧故者。我若本來有疑不妄。可說成謗。我曾元",
    "X42n0733_005:0119a01": "疑。後方有疑。應不成謗。防此巧故。俱判成謗。若前有",
    "X42n0733_005:0119a02": "想。尚妄可說成謗。我曾無疑。後方有疑。應不成謗。防",
    "X42n0733_005:0119a03": "此巧故。",
    "X42n0733_005:0119a04": "而成謗(乃至)故不對有以言無想者。謂如文中第二句",
    "X42n0733_005:0119a05": "義。若先有想。至彼謗時。尚須妄却而方成謗。況今初",
    "X42n0733_005:0119a06": "先來無想。足得成謗。而豈須言由更別有有想謗句。",
    "X42n0733_005:0119a07": "為對彼句。而言無想。故次疏中結云。故不對有以言",
    "X42n0733_005:0119a08": "無也。",
    "X42n0733_005:0119a09": "問聞疑為有無等。對詞。是敘古人難意也。古人難云。",
    "X42n0733_005:0119a10": "聞疑若是有。順前而妨後(順前者。順前文云不見也。妨後者。妨後謗時言聞疑。",
    "X42n0733_005:0119a11": "犯而得成謗也)。聞疑若是無。順後而妨前(順後者。順後失也。身時成謗無文中",
    "X42n0733_005:0119a12": "妨前者。妨前單云不見也)。今詳。亦應云聞疑。若是有順前為妨聞",
    "X42n0733_005:0119a13": "疑。若是無順而妨前也。今章中意。敘此古難。故云若",
    "X42n0733_005:0119a14": "是有者可得獨言一不見。此即順前也。亦應言道不",
    "X42n0733_005:0119a15": "聞疑何以獨舉一不見。此即妨前也。",
    "X42n0733_005:0119a16": "昔來作難作解非者。諸人敘其古人難解。言詞雜亂。",
    "X42n0733_005:0119a17": "難可取悟。今取古意。為作巧文。以顯其義。言古難者。",
    "X42n0733_005:0119a18": "即向順前而妨後等難也。言古解者。且總汎論見聞",
    "X42n0733_005:0119a19": "疑。各有三種。自及橫想(此師不立疑心三根)。次配律文者。三見",
    "X42n0733_005:0119a20": "俱無。故得前文單標不見。論其聞疑。雖無自他二種",
    "X42n0733_005:0119a21": "聞疑。猶有想心聞疑根在。故不得言不聞不疑。此古",
    "X42n0733_005:0119a22": "師意。由有想心。聞疑在故。即不妨前。後由無彼自他",
    "X42n0733_005:0119a23": "聞疑。故不妨後。若爾既有想心聞疑。何容成謗。即昔",
    "X42n0733_005:0119a24": "解云。隱却想心舉實聞疑。故得成謗。即復有雲律師",
    "X42n0733_005:0119b01": "云。且如無一舉二傍中第四章門。第三心應言若不",
    "X42n0733_005:0119b02": "疑彼犯夷。是中有疑。便言我見聞犯夷僧殘。然此有",
    "X42n0733_005:0119b03": "疑。即是橫疑。既有橫疑。而文亦得標云。是則違汝三",
    "X42n0733_005:0119b04": "見俱無。獨標不見也。以此不疑不具三無而標不疑",
    "X42n0733_005:0119b05": "故也。復有餘人。將此雲師。以為契理。遂助破云。此有",
    "X42n0733_005:0119b06": "橫疑。上下成妨。一者上妨猶不見。以第四章既有橫",
    "X42n0733_005:0119b07": "疑。得言不疑。如何汝言三見俱無獨標不見也。二者",
    "X42n0733_005:0119b08": "下妨。以第章。疏有橫疑。得言不疑。亦應雖有想心聞",
    "X42n0733_005:0119b09": "疑。得言不聞不疑耶。是故初釋不應道理。今詳。雲師",
    "X42n0733_005:0119b10": "亦不違理。何因妄許雲師契理。且如雲師所言有橫",
    "X42n0733_005:0119b11": "疑者。為據疑想名曰橫疑體。即是橫疑想。是橫疑者。",
    "X42n0733_005:0119b12": "即第四句有疑忘心。與第二句有想忘心。應無差別。",
    "X42n0733_005:0119b13": "謂第二心。作文應言。若不疑彼犯夷。是中有疑想。後",
    "X42n0733_005:0119b14": "忘此相。便言我見聞犯僧殘。故與第四應不成別。若",
    "X42n0733_005:0119b15": "言疑體。即是橫疑。儻他古師救云。我但說言三見俱",
    "X42n0733_005:0119b16": "無。曾說言橫疑是無。於我何過。此豈成難。故今疏中",
    "X42n0733_005:0119b17": "都棄古釋云。昔來作難作解者非也。遂即直破云。以",
    "X42n0733_005:0119b18": "初心是無。無想不忘。何處得有想心聞疑來耶。若許",
    "X42n0733_005:0119b19": "有想心聞疑者。疏稱想說。何容成謗。如上廣以五義",
    "X42n0733_005:0119b20": "破之者是也。今詳。即以第二心破是顯非非理。何用",
    "X42n0733_005:0119b21": "更引第四章門第三心也。此次第二心。律文云。若不",
    "X42n0733_005:0119b22": "見彼犯。是中有見想。後忘此想。便言我聞疑犯。汝若",
    "X42n0733_005:0119b23": "執云。三見俱無。故標不見。何因次心文有見想。亦標",
    "X42n0733_005:0119b24": "不見。自下同然者。此章既無想心聞疑。後章亦無想",
    "X42n0733_005:0119c01": "見疑等也。謂皆據其謗者之情。所欲舉根不欲舉根。",
    "X42n0733_005:0119c02": "而互舉之。非有想心及三見俱無等也。",
    "X42n0733_005:0119c03": "問第二句不見彼犯等者。此難意云。此句欲舉聞疑",
    "X42n0733_005:0119c04": "謗他。而文不言有聞疑想。忘聞疑想。何因前章欲舉",
    "X42n0733_005:0119c05": "三謗。而文即言有三想忘三想耶。",
    "X42n0733_005:0119c06": "解言道理此章門中三根俱無信立一不見者(有疏本云。",
    "X42n0733_005:0119c07": "信交立一不見。復有疏本云。位立一不見)。謂據實理。三根俱無。而希他信",
    "X42n0733_005:0119c08": "立一不見也。此中總意者。實理決定有三忘三。何妨",
    "X42n0733_005:0119c09": "就中立一忘一也。又解。縱使位不見。不妨亦得三想。",
    "X42n0733_005:0119c10": "俱有忘三想。後解好。",
    "X42n0733_005:0119c11": "答以其橫想皆無起有等者。此總意云。本立不見。名",
    "X42n0733_005:0119c12": "之為無。以皆此立有見想。復對見想。立忘見想。是律",
    "X42n0733_005:0119c13": "文意也。本來立不聞不疑。故不皆此不聞不疑。立聞",
    "X42n0733_005:0119c14": "疑想。由不有想。亦不說忘。彼據理說者。一切章門。理",
    "X42n0733_005:0119c15": "實無三。然獨初章言無三者。據理盡說。今舉謗情者。",
    "X42n0733_005:0119c16": "即談第二已下諸章。",
    "X42n0733_005:0119c17": "故立多少者。謂謗者情或自口云。我不見有見想忘",
    "X42n0733_005:0119c18": "見想。其結集家依彼口言。立為章門。餘句類然。故互",
    "X42n0733_005:0119c19": "多少也。",
    "X42n0733_005:0119c20": "不煩作多句者。願律師云。且無三中第一心上。廣加",
    "X42n0733_005:0119c21": "六句。總數即七。初句無三舉三。文中自有也。第二無",
    "X42n0733_005:0119c22": "三舉見聞謗。第三無三舉見疑。第四無三舉問疑。第",
    "X42n0733_005:0119c23": "五無三舉一見。第六無三舉聞謗。第七句無三舉疑",
    "X42n0733_005:0119c24": "謗(上來唯初句。更加六句。合成七句也)。下之五句。各加六句。准前應知(即是",
    "X42n0733_005:0120a01": "無三舉三之中。句有六七四十二句也)。今師意云。汝於六句各加六句",
    "X42n0733_005:0120a02": "以為七者。一切句中所加六中。第二三四即是無三",
    "X42n0733_005:0120a03": "舉二根謗。與現文中第二三四無三舉二見。竟有何",
    "X42n0733_005:0120a04": "別。又復所加一切句中。第五六七即是無三舉一根",
    "X42n0733_005:0120a05": "謗。與現律文。文煩之中。無三舉一見。復何別。故並非",
    "X42n0733_005:0120a06": "理也。",
    "X42n0733_005:0120a07": "二對小忘辨同異者。欲辨同異欲。且敘小忘兩箇六",
    "X42n0733_005:0120a08": "句。然彼具約見聞觸知。今且約見。遂要略故。",
    "X42n0733_005:0120a09": "初六者。一不見有見想言不見。三有疑言無疑見。四",
    "X42n0733_005:0120a10": "不見有疑言無疑不見。五不見無疑言有疑見。六不",
    "X42n0733_005:0120a11": "見無疑便言疑不見。",
    "X42n0733_005:0120a12": "後六者。下文但言此應廣說。應廣說者。應更六句。一",
    "X42n0733_005:0120a13": "見言不見。二見有不見想便言見。三見有疑言無疑",
    "X42n0733_005:0120a14": "不見。四見有疑言無疑見。五見無疑言有疑不見。六",
    "X42n0733_005:0120a15": "見無疑言疑見。此兩箇六句。並約實事境說。是故初",
    "X42n0733_005:0120a16": "三五心境俱違。二四六境順心違也。",
    "X42n0733_005:0120a17": "實事境者。上大忘中已釋其相也。今此殘中六句。律",
    "X42n0733_005:0120a18": "文並言彼人不淨望我無三。即是境淨。心謂為淨。復",
    "X42n0733_005:0120a19": "是心淨。今違二淨。而諦名曰心境俱虗也。此即約實",
    "X42n0733_005:0120a20": "相境說也。六句同爾(次當配釋)。",
    "X42n0733_005:0120a21": "以三忘心入三不忘心者。謂有想忘入無想。不忘無",
    "X42n0733_005:0120a22": "疑。忘入有疑。不忘有疑。忘入無疑。不忘義如上釋。即",
    "X42n0733_005:0120a23": "是第二攝入第一。第六攝入第三。第四攝入第五。攝",
    "X42n0733_005:0120a24": "六為三。同他小忘。初三五也。",
    "X42n0733_005:0120b01": "全是翻到者。彼後六中見言六不見。此謗六句。皆是",
    "X42n0733_005:0120b02": "不見言見。一倍到也。",
    "X42n0733_005:0120b03": "二處二四六者。謂小忘兩箇六中。二四六句。境順心",
    "X42n0733_005:0120b04": "違。故不同此境心俱違也。",
    "X42n0733_005:0120b05": "十誦二逆謗人蘭餘者吉者。不然。彼律五十一。煞母",
    "X42n0733_005:0120b06": "等三。得殘也。",
    "X42n0733_005:0120b07": "四法了了者。即指印相書并遣使為四也。若加自作。",
    "X42n0733_005:0120b08": "應言五法者好也。亦可四法四夷也。通云。一面謗。二",
    "X42n0733_005:0120b09": "指印。三相。四書。即法闕遣使也。",
    "X42n0733_005:0120b10": "七法毀人者。一種。二姓。三業。四伎術。五犯。六結使。七",
    "X42n0733_005:0120b11": "相。謂妄瞎等也。",
    "X42n0733_005:0120b12": "理有境想者。應言大僧大僧尼想等也。",
    "X42n0733_005:0120b13": "開中文言說實者。南山云。實有五種。一真實。二想實。",
    "X42n0733_005:0120b14": "三事實。如煞王人。還言煞王。十誦五十一云。若自言",
    "X42n0733_005:0120b15": "煞父。謗言煞母殘。此即事不實。四三根不互(如上引十誦第",
    "X42n0733_005:0120b16": "〔四〕五)。五四戒不互實(准十誦五十一云。若比丘言我犯婬。比丘謗言汝煞盜。得殘也)。今",
    "X42n0733_005:0120b17": "詳四實可然。言真實者。隨應餘攝。不應別立也。",
    "X42n0733_005:0120b18": "　　　○假根謗戒",
    "X42n0733_005:0120b19": "梵云梨鑠迦阿奴段莎。此云似根謗也。廣釋中。崇云。",
    "X42n0733_005:0120b20": "不解無根句。今詳。戒明異分根。即是無根也。故今章",
    "X42n0733_005:0120b21": "中云。釋中第三異分上根也。",
    "X42n0733_005:0120b22": "言異分者。覩此律文。以同善見。不同十誦也。且如十",
    "X42n0733_005:0120b23": "誦第四戒本中云。異分中取片似片事。廣釋中云。異",
    "X42n0733_005:0120b24": "分者。四波羅夷是。何以故。是四夷中。若犯一一事。非",
    "X42n0733_005:0120c01": "沙門。非釋子。失比丘法。故名異分。者十三事。二不定。",
    "X42n0733_005:0120c02": "三十九十提舍。學七止諍法。名不異分。何以故。若犯",
    "X42n0733_005:0120c03": "是事。故名比丘。故名釋子。不失比丘法。是名不異分。",
    "X42n0733_005:0120c04": "片須臾片者。諸威儀中事。是名為片。亦名須臾片。(述曰)",
    "X42n0733_005:0120c05": "准律攝意。異涅槃分。故名異分。今此十誦。若犯四夷。",
    "X42n0733_005:0120c06": "非沙門故。意亦同彼。若爾前戒亦應名為異分。故復",
    "X42n0733_005:0120c07": "釋言。片須臾片也。此正釋假根也。彼文言片者。諸威",
    "X42n0733_005:0120c08": "儀事。意欲說言。假託諸餘四威儀中。行非法事。言須",
    "X42n0733_005:0120c09": "臾片者。須臾是少分義。謂取少分令與沓娑。作相似",
    "X42n0733_005:0120c10": "義也。戒本中云似片是也。若准善見第十三云。餘分",
    "X42n0733_005:0120c11": "者。沓婆是人。羊是非人。以羊當沓婆處。是名餘分。以",
    "X42n0733_005:0120c12": "母羊當慈尼。亦名餘分。何以故。以事相似故。是故律",
    "X42n0733_005:0120c13": "本中說若片似(已上論文)。准此見論。直用假根。以釋異分。",
    "X42n0733_005:0120c14": "異分即是片似片也。今此四分後文。不清淨人。不清",
    "X42n0733_005:0120c15": "淨人相似。以此人事謗彼。以異分無根謗得僧殘者。",
    "X42n0733_005:0120c16": "似同善見也。",
    "X42n0733_005:0120c17": "初四二句謂犯下六等者。尊者云。細觀律文。初句即",
    "X42n0733_005:0120c18": "是第四句頭。以初句云。謂犯僧殘。第四句云。謂犯提",
    "X42n0733_005:0120c19": "等。故知第四句即是接僧殘次也。合此二句。以為謂",
    "X42n0733_005:0120c20": "犯下六也。文觀第三。即是第二句頭。合此二句頭。合",
    "X42n0733_005:0120c21": "此二句。以為見犯下六也。",
    "X42n0733_005:0120c22": "總為四六者。一者見犯下六。二者謂犯。三者聞犯。四",
    "X42n0733_005:0120c23": "疑犯也。",
    "X42n0733_005:0120c24": "　　　○破僧違諫戒",
    "X42n0733_005:0121a01": "比丘有七者。殘中四諫即四也。",
    "X42n0733_005:0121a02": "提中一者不受屏諫。二者利吒違僧諫。三者輕人不",
    "X42n0733_005:0121a03": "受訓導。合前總七也。",
    "X42n0733_005:0121a04": "尼別有六者。謂尼不同戒也。一者夷中隨順被舉比",
    "X42n0733_005:0121a05": "丘。違尼僧三諫(此上初篇一數也)。二者自習任違尼三諫殘。",
    "X42n0733_005:0121a06": "三者謗僧習近住違尼三諫殘。四者瞋心捨三寶違",
    "X42n0733_005:0121a07": "尼三諫殘。五者發起四諍違尼諫殘(此曰。上第二篇四。數也)。六",
    "X42n0733_005:0121a08": "者習近居士子違尼三諫提(此第三篇一數也。上來合六也)。",
    "X42n0733_005:0121a09": "法但位一者。不同人中展轉簡別。故云一也。",
    "X42n0733_005:0121a10": "義可准知者。諸違僧諫。局在大界。諸屏諫者。通一切",
    "X42n0733_005:0121a11": "界也。",
    "X42n0733_005:0121a12": "但有夷殘提吉者。吉謂提中不受諫戒。彼文說言。若",
    "X42n0733_005:0121a13": "他遮言莫作。是不應爾。然故作犯根本。不從語突吉",
    "X42n0733_005:0121a14": "羅(此謂迷心自謂作是心實。故吉也)。若自知所作非。然故犯根本。不",
    "X42n0733_005:0121a15": "從語提(此則心虗自知作非知他諫。是過重故提)。",
    "X42n0733_005:0121a16": "二提各不具分吉者。前門已除輕人。不受訓導。故此",
    "X42n0733_005:0121a17": "二提唯是利吒。及不受屏諫也。",
    "X42n0733_005:0121a18": "違六眾者。調達等違下六眾諫。吉也。",
    "X42n0733_005:0121a19": "又可違諫一二者。謂違諫中違一重教。如殘是。違二",
    "X42n0733_005:0121a20": "重教。如尼違得夷者是。一違當眾諫法。二違大僧舉",
    "X42n0733_005:0121a21": "法故夷也。",
    "X42n0733_005:0121a22": "上來六別細分十一者。謂向六門。細分即十一門也。",
    "X42n0733_005:0121a23": "六中初門開四。第二門唯一。第三門有二。第四門一。",
    "X42n0733_005:0121a24": "第五門二。第六門一(還尋向來疏。文自可知也)。",
    "X42n0733_005:0121b01": "斯對二破得具此等者。破僧助破。為過事大。故有初",
    "X42n0733_005:0121b02": "之三門也。",
    "X42n0733_005:0121b03": "一姓惡者。簡媒及二房。二顯露簡漏失。三惱僧簡摩",
    "X42n0733_005:0121b04": "觸二麤。通云簡二謗。二謗非惱僧故。四倚傍總簡前九。",
    "X42n0733_005:0121b05": "登云。二房亦倚傍倚傍佛開故通。故云二謗亦倚傍。倚",
    "X42n0733_005:0121b06": "傍舉罪故。彼即釋云。雖亦倚傍。不具四義。故不諫也。",
    "X42n0733_005:0121b07": "言說相似濫理行二教者。且如調達五耶。濫同理行",
    "X42n0733_005:0121b08": "二教也。餘惡性違諫等。唯是言說相似也。謂倚佛教。",
    "X42n0733_005:0121b09": "但自觀身。故有惡性違諫也。一切准知。",
    "X42n0733_005:0121b10": "冀彼改迷者。迷謂無明。不懼因果。非謂想心之迷也。",
    "X42n0733_005:0121b11": "以想違違心虗故。有人云。應言冀彼改邪從正者好。",
    "X42n0733_005:0121b12": "此應廣說者。下一一諫戒中。自當廣說也。",
    "X42n0733_005:0121b13": "今問有無不問九殘所以不諫者。謂難同篇。何以設",
    "X42n0733_005:0121b14": "諫四有九無。即是以無倒有。以有難無也。不問九殘",
    "X42n0733_005:0121b15": "所以不諫者。不欲偏問九殘何不諫。而不例難餘四",
    "X42n0733_005:0121b16": "諫也。",
    "X42n0733_005:0121b17": "為人故與諫人有迷悟者。如破僧四句中。非法相者",
    "X42n0733_005:0121b18": "是悟也。法想者是迷也。雖復迷語。並須設諫。又復利",
    "X42n0733_005:0121b19": "吒是迷。餘者是悟。",
    "X42n0733_005:0121b20": "為事故與諫事有已未者。未謂破僧。餘則已也。",
    "X42n0733_005:0121b21": "謗及惡性易不煩釋者。即擯謗等。下至彼文亦自言",
    "X42n0733_005:0121b22": "也。",
    "X42n0733_005:0121b23": "我身滅後可得名稱故知此虗者。今詳。法想說者。豈",
    "X42n0733_005:0121b24": "不須三諫也。故知不勝舊人釋也。",
    "X42n0733_005:0121c01": "舉法難成准祇文說者。古師義也。祇第七云。爾時諸",
    "X42n0733_005:0121c02": "比丘。為提婆達多。作舉羯磨。初二羯磨無有遮者。第",
    "X42n0733_005:0121c03": "三羯磨時。時調達者六群面而作是言。今僧為我。作",
    "X42n0733_005:0121c04": "舉羯磨。已至再說。而皆默然。汝今持我。任於眾人。如",
    "X42n0733_005:0121c05": "酪塗麨與鳥。如蘇塗餅與那俱羅。如油和飯與野干。",
    "X42n0733_005:0121c06": "修梵行者。為人所因。而坐觀之。六群即起作是言。如",
    "X42n0733_005:0121c07": "是如是。長老。是法語律語。有多人遮羯磨不成。",
    "X42n0733_005:0121c08": "應不應如增二說者。下增二文云。復有二法。比丘應",
    "X42n0733_005:0121c09": "與作呵責羯磨。非法說法。乃至說不說。如是擯依止",
    "X42n0733_005:0121c10": "遮不至。舉羯磨亦如是。若據作法。呵責犍度。自有明",
    "X42n0733_005:0121c11": "文也。",
    "X42n0733_005:0121c12": "利吒亦爾何以出舉者。下九十中隨舉戒。有利吒舉",
    "X42n0733_005:0121c13": "法。利吒違諫。戒中無也。",
    "X42n0733_005:0121c14": "此假明隨唯吉者。謂前二舉隨。但得吉也。",
    "X42n0733_005:0121c15": "下二非邪者。汙家惡性。不同利吒說欲耶也。前解無",
    "X42n0733_005:0121c16": "舉准無第三。後解無舉俱無。然後解中下二非耶。謂",
    "X42n0733_005:0121c17": "無三舉所治耶病也。",
    "X42n0733_005:0121c18": "稱法如談者。如而也(古人而字。多作如字。隨應當知也)。",
    "X42n0733_005:0121c19": "說緣為種等者。義准多論第三也。",
    "X42n0733_005:0121c20": "釋名者。梵云僧伽鞞抱。譯為僧破。迴文應言破僧也。",
    "X42n0733_005:0121c21": "類前可知者。類第四緣也。",
    "X42n0733_005:0121c22": "大段分二。從初至正法分住。辨結戒相。第二欲說戒",
    "X42n0733_005:0121c23": "下辨說戒相。就前復三。初至白四羯磨呵諫。正明不",
    "X42n0733_005:0121c24": "勝名利壞略制緣。第二自今已去與比丘結戒下制",
    "X42n0733_005:0122a01": "廣補略。第三集十句義下招生十利。",
    "X42n0733_005:0122a02": "增一含云。父王遣釋種中兄弟二人者出家。普曜經",
    "X42n0733_005:0122a03": "云。科度五百釋子。父言人命無常者。舍利弗阿毗曇",
    "X42n0733_005:0122a04": "第十三偈云。不還日夜常衰損。如魚處熱中。生苦無",
    "X42n0733_005:0122a05": "復逼。五分第三。跋提王耶律白言。願不違誓。王言當",
    "X42n0733_005:0122a06": "從汝願。寬我七年。阿那律言。却後七年。佛不必在。又",
    "X42n0733_005:0122a07": "我危胞。性命難保。王今云何以此為期。",
    "X42n0733_005:0122a08": "以昔比今者。昔在園觀如令出日也。",
    "X42n0733_005:0122a09": "止誹謗故者。若度調達。後當破僧。即當謗佛無一切",
    "X42n0733_005:0122a10": "智。若度阿難。後當侍佛。即當謗佛貪愛供給自度求",
    "X42n0733_005:0122a11": "侍。",
    "X42n0733_005:0122a12": "證增上地者。憂波離等。既是佛度。明知先時已得初",
    "X42n0733_005:0122a13": "果。今言增上。謂得盡漏。故五分第三云。六人漏盡得",
    "X42n0733_005:0122a14": "阿羅漢。阿難侍佛。不盡諸漏。調達一人空無所得。於",
    "X42n0733_005:0122a15": "是世尊受阿耨達龍王請。調達未得神通。不能得去。",
    "X42n0733_005:0122a16": "羨耻兼深。便往白佛。願佛為我說修通法。佛即為說。",
    "X42n0733_005:0122a17": "調達受學。安居之中便獲神通。拂疑通化中。五分立",
    "X42n0733_005:0122a18": "立。跋提白佛。我昔在家。住於七重城塹之裏。七行象。",
    "X42n0733_005:0122a19": "七行馬。七行車。七行步。四兵圍遶。忽聞異聲。心驚毛",
    "X42n0733_005:0122a20": "竪。今在樹下空路之地。坦然無憂。是故稱快。",
    "X42n0733_005:0122a21": "文二可知者。一化令生信。二念畜徒眾也。",
    "X42n0733_005:0122a22": "是應非真文五可知者。一迦休致敬來白目連。二由",
    "X42n0733_005:0122a23": "承此言而往諮。三佛還審問答以虛。四止世真言表",
    "X42n0733_005:0122a24": "佛無謬。五告其五事彰我不順。五分迦休得那含生",
    "X42n0733_005:0122b01": "梵天。准此生化自在天。非即那含也。問調達破僧何",
    "X42n0733_005:0122b02": "不信。答涅槃第四云。我觀人天。無有能破和合僧者。",
    "X42n0733_005:0122b03": "此但示現。故佛不可目連之語。",
    "X42n0733_005:0122b04": "法喻合者。喻中文意。天授貪心。如惡獨鼻。闍王遶供",
    "X42n0733_005:0122b05": "伐杖擊之。益彼愚心。喻增凶惡。",
    "X42n0733_005:0122b06": "立二章門者。一害佛門。二殺王門也。",
    "X42n0733_005:0122b07": "就因辨權實者。害佛加行名為因也。下受戒犍度。佛",
    "X42n0733_005:0122b08": "過去作彌却摩納。集十二醜婆羅門名利。十二醜今",
    "X42n0733_005:0122b09": "調達是也。",
    "X42n0733_005:0122b10": "二人無因者。過去無怨也。",
    "X42n0733_005:0122b11": "辨權者。謂示現。非真實也。",
    "X42n0733_005:0122b12": "論曰佛有捕魚因者。十住毗婆沙云。八百天子。得宿",
    "X42n0733_005:0122b13": "命通。見佛過去捕魚等業。不受成佛。由是天子不信",
    "X42n0733_005:0122b14": "因果。故示其事。",
    "X42n0733_005:0122b15": "章云。第五立邪破僧文三。初始心方便。二提婆達即",
    "X42n0733_005:0122b16": "往已下共伴與計立邪三寶。三時提婆達即以五法",
    "X42n0733_005:0122b17": "下以其邪化誘誑新學者。初一段文。如章辨釋。",
    "X42n0733_005:0122b18": "第二段文。章中科制稍大繁雜。今者不改疏中默文。",
    "X42n0733_005:0122b19": "而作長科。分為十段。一以名誘伴。二伴恐不成。三舉",
    "X42n0733_005:0122b20": "正教門。四顯邪能破。五別陳邪教。六顯有功能。七擬",
    "X42n0733_005:0122b21": "用化人。八觀機有別。九結成能破。十伴便許之。科文",
    "X42n0733_005:0122b22": "既竟。釋義如章。",
    "X42n0733_005:0122b23": "佛僧已知未識邪法。故次第二盡下正出五邪之法。",
    "X42n0733_005:0122b24": "或有疏本云。故須第三盡形等。且依前本者。謂前科",
    "X42n0733_005:0122c01": "文云。前文復有三。初舉正三。第二我今已下立邪三",
    "X42n0733_005:0122c02": "寶。應更開二。初明邪僧。第二盡壽下舉邪五法以為",
    "X42n0733_005:0122c03": "邪法(章不作此開。故令人惑也)。章中雖復不作此開。而釋義中作",
    "X42n0733_005:0122c04": "此開釋。故云第二盡形壽下也。復有疏本云。第三形",
    "X42n0733_005:0122c05": "壽下。若言第三者。即是前明二寶已訖。故今明其第",
    "X42n0733_005:0122c06": "三寶也。第三我今此已下。結成能破。如章應知。",
    "X42n0733_005:0122c07": "心論二解者。心論第五云。凡夫壞。非聖人。以正定聚",
    "X42n0733_005:0122c08": "故。不壞淨故(不壞淨者。四不壞淨也)。又說得忍凡夫亦不壞。已",
    "X42n0733_005:0122c09": "入決定聖僧世尊不壞眷屬。故婆沙百一十六云。問何",
    "X42n0733_005:0122c10": "等種類補特伽羅可破壞耶。答唯是異生。非諸聖者。",
    "X42n0733_005:0122c11": "所以者何。世尊記說。無處無容一切聖者可破壞故。",
    "X42n0733_005:0122c12": "問諸有已順決擇分。為可破不。或有說者。除此所餘。",
    "X42n0733_005:0122c13": "是可破壞。復有說者。此亦可破。所以者何。世尊唯說",
    "X42n0733_005:0122c14": "無處無容一切聖者是可破壞。不記餘故(據理忍位亦不可破",
    "X42n0733_005:0122c15": "也)。俱舍二十三云。若得忍時。雖命終捨。住異生位。而",
    "X42n0733_005:0122c16": "增無退。不造無間。不墮惡趣。今詳。既言無退。理無信",
    "X42n0733_005:0122c17": "受。有別大師。故知婆沙且總相說。俱舍十八亦言。有",
    "X42n0733_005:0122c18": "說得忍亦不可破。成論生空如上已辨。彼論二十二",
    "X42n0733_005:0122c19": "智相品云。世間心緣假名。出世間心緣空無我。(述曰)生",
    "X42n0733_005:0122c20": "空已是破彼假名。故知即是。出世間心。心既出世。故",
    "X42n0733_005:0122c21": "不可破。未達生空。雖觀骨想等。猶名乾慧。理水未沾。",
    "X42n0733_005:0122c22": "故名乾也。此乾慧名。成論雖無。以義而說。有餘所釋。",
    "X42n0733_005:0122c23": "令不可記也。第四發言響順。章中不釋也。",
    "X42n0733_005:0122c24": "第三大文時提婆達下誘誑新學。亦不釋也。",
    "X42n0733_005:0123a01": "四聖種義。章中雖有五門分別。今分明顯。更助釋之。",
    "X42n0733_005:0123a02": "謂初門中。汎明眾行二法之別。二三四門簡取行法。",
    "X42n0733_005:0123a03": "局辨聖種。第五一門對彼五耶正。今但助釋第二門",
    "X42n0733_005:0123a04": "義。如章開四。第一列數釋名。第二定其體性。第三立",
    "X42n0733_005:0123a05": "四之意。第四與顯陀辨異。",
    "X42n0733_005:0123a06": "先明列數釋名者。如章所列。衣食處藥。准智度論。古",
    "X42n0733_005:0123a07": "四聖種。即四依是。今律即同智度論義。是故文言何",
    "X42n0733_005:0123a08": "等四。我常無數方便。說衣服趣得知足(此即於所得衣喜足聖種也)。",
    "X42n0733_005:0123a09": "我亦無數方便說飯食(此即於所得食喜足聖種也)。牀臥具(此即於所",
    "X42n0733_005:0123a10": "得臥具喜足聖種也)。病瘦醫藥(此即於藥喜足聖種。婆沙等論。除此一種)。趣得知足",
    "X42n0733_005:0123a11": "(總顯上來食及臥具并一醫藥等。生喜足也)。若依俱舍第二十二。順正理",
    "X42n0733_005:0123a12": "五十九。婆沙百八十一。明四聖種。其義稍異。且婆沙",
    "X42n0733_005:0123a13": "云。如契經說。一依所得食喜足聖種。二依所得衣喜",
    "X42n0733_005:0123a14": "足聖種。三依所得臥具喜足聖種。四依有無有樂新",
    "X42n0733_005:0123a15": "樂脩聖種。問何故不同。答智度論意。顯古論師立四",
    "X42n0733_005:0123a16": "聖種。即是四依。故今婆沙顯新論師。於四依中。除其",
    "X42n0733_005:0123a17": "藥依。更加第四於有無有樂新樂脩。以之為四。謂經",
    "X42n0733_005:0123a18": "律中。有此兩文。遂合古今取文有異。問二文何故如",
    "X42n0733_005:0123a19": "是不同。答佛為宜聞。及為除執。故不同也。就宜聞者。",
    "X42n0733_005:0123a20": "謂有一類心無僻執。但樂順行。故就宜聞。直宣道具",
    "X42n0733_005:0123a21": "及道體性。謂以前三為道資具。即以第四為道體性。",
    "X42n0733_005:0123a22": "若有一類心有僻執。或執自餓謂為聖種。或執裸形。",
    "X42n0733_005:0123a23": "或執蹻足。或執牛戒狗戒之類。噉草噉糞。苦惱身心。",
    "X42n0733_005:0123a24": "無有道益。故對治彼。以說四位。行中道已方能進修。",
    "X42n0733_005:0123b01": "故立四依以為聖種。今因調達僻執教文。故以四依。",
    "X42n0733_005:0123b02": "立為聖種也。次釋名者。釋其古名。如章已辨。若釋",
    "X42n0733_005:0123b03": "新名。如婆沙云。有說亦聖亦種。故名聖種。謂善故名",
    "X42n0733_005:0123b04": "聖種謂善故名聖。無漏故名聖。即此能生諸功德法。",
    "X42n0733_005:0123b05": "相續不斷。故名為種。更有多釋。如彼應知。此釋意云。",
    "X42n0733_005:0123b06": "一切善法道名為聖。即此善法。能生後後。復名為種。",
    "X42n0733_005:0123b07": "此即且釋聖種之名。未釋四名也。今詳。前三以之為",
    "X42n0733_005:0123b08": "緣。能生聖種。第四一種。體即聖種。故名四聖種也。又",
    "X42n0733_005:0123b09": "第四云。於有者有愛也。無有者無有愛也。於此二愛",
    "X42n0733_005:0123b10": "樂欲斷除而脩聖道。故婆沙云。樂斷煩惱。樂脩聖道",
    "X42n0733_005:0123b11": "復次無間道名樂斷。解脫道名樂脩。復次見道名樂",
    "X42n0733_005:0123b12": "斷。脩道名樂脩。如彼廣說。有愛者。諸緣後有願得常",
    "X42n0733_005:0123b13": "恒無有斷滅。此即多是有樂有情也。無有愛者。謂緣",
    "X42n0733_005:0123b14": "後有願得斷滅無復有餘。此即多是有苦有情也。於",
    "X42n0733_005:0123b15": "此二境起顛倒愛。理須對治。故云於有無有樂脩也。",
    "X42n0733_005:0123b16": "次定體者。章中先出生聖之緣。衣食等體。次第正辨",
    "X42n0733_005:0123b17": "聖種自體。且辨緣者。章云。若約事辨。四塵四大等是。",
    "X42n0733_005:0123b18": "四塵謂是色香味觸。四大即是能造四塵之大種也。",
    "X42n0733_005:0123b19": "然色香味唯是所造。就觸塵中總有土。謂四大滑澁。",
    "X42n0733_005:0123b20": "輕重冷飢渴也。於中四大即是能造。餘之七種即是",
    "X42n0733_005:0123b21": "所造。若局論者。衣處二種。各具四塵。及有四大。食藥",
    "X42n0733_005:0123b22": "二種。是段食性。唯香味觸三塵為體。故婆沙百二十",
    "X42n0733_005:0123b23": "九云。十三事是段食體。謂土體及香味處也。今詳。既",
    "X42n0733_005:0123b24": "食能除飢渴。何因乃取飢渴為體。答自有飲食能令",
    "X42n0733_005:0123c01": "飢渴。如消食藥等也。次下正辨聖種自體。章云。若就",
    "X42n0733_005:0123c02": "行辨順本要期者。總顯受隨皆煩要期也。緣中節儉",
    "X42n0733_005:0123c03": "者。即顯無貪性也。作與無作者。即無貪心之所等",
    "X42n0733_005:0123c04": "起也。理應唯取無作為體。如章所引心論文證。婆沙",
    "X42n0733_005:0123c05": "亦同。故婆沙云。問何故別解脫律儀。唯無表立聖種。",
    "X42n0733_005:0123c06": "非表耶。答前說相續不斷。名為聖種。表非相續不斷。",
    "X42n0733_005:0123c07": "是故不說。有說無表可與聖道俱。故立聖種。表不與",
    "X42n0733_005:0123c08": "俱。是故不說。又章云。心論就受中無表說者。未必要",
    "X42n0733_005:0123c09": "受中也。婆沙正義。四聖種以皆無貪善根為性。能治",
    "X42n0733_005:0123c10": "貪故。若爾第四亦治嗔慢等。答貪愛偏增。故說治貪",
    "X42n0733_005:0123c11": "也。若兼眷屬。則欲色二界五蘊為性。無色界者四蘊",
    "X42n0733_005:0123c12": "為性。謂欲界中。雖無隨心轉無表。亦有無貪之所等",
    "X42n0733_005:0123c13": "起別解無表。故有色蘊。以成聖種。餘之四蘊。義在易",
    "X42n0733_005:0123c14": "知。又此無貪。通聞思脩。有漏無漏。皆是聖種。唯除生",
    "X42n0733_005:0123c15": "得非聖種攝。廣如婆沙。又無貪中。唯取喜足以之為",
    "X42n0733_005:0123c16": "體。舊名知足是也。婆沙云。問少欲喜足。俱對治貪。無",
    "X42n0733_005:0123c17": "貪為性。何故喜足立聖種。非少欲耶。答少欲之名。有",
    "X42n0733_005:0123c18": "過失有增益。喜足不爾。有過失者。但言少欲。不言無",
    "X42n0733_005:0123c19": "欲。有增者。於實無欲。而名少欲(少欲實是無貪為性。應名。無欲。何故乃云",
    "X42n0733_005:0123c20": "少欲也)。於喜足中。無如是事。故立聖種。有說。小欲於未",
    "X42n0733_005:0123c21": "來處未得事轉。喜足於現前在處已得事轉。不取現",
    "X42n0733_005:0123c22": "在一迦利沙鉢拏為雖。非未來轉輪王位以喜足難",
    "X42n0733_005:0123c23": "故立。為異外道。故不說少欲為聖種。若說少欲為聖",
    "X42n0733_005:0123c24": "種者。諸外道輩。當作是言。我等真是住聖種者。所以",
    "X42n0733_005:0124a01": "者何。汝等猶著糞掃衣。而我等露形無衣。汝等猶乞",
    "X42n0733_005:0124a02": "食自活。而我等多自餓不食。多自餓不食汝等猶坐",
    "X42n0733_005:0124a03": "樹下。而我等或常手舉蹻足而住。是故我等真名住",
    "X42n0733_005:0124a04": "聖種者。為遮彼故但說喜足。俱舍二十二。對法諸師。",
    "X42n0733_005:0124a05": "咸作是說。於己得妙衣服等更多求。名不喜足。於未",
    "X42n0733_005:0124a06": "得妙衣等希求。名大欲(此敘有宗義也。已下世親不許云)。豈不更求。",
    "X42n0733_005:0124a07": "亦緣未得。此二差別便應不成。是故此中應作是說。",
    "X42n0733_005:0124a08": "於所已得。不玅不多。悵望不歡。名不喜足。於所未得",
    "X42n0733_005:0124a09": "衣服等事。求妙求多。名為大欲。喜足少欲。能治此故。",
    "X42n0733_005:0124a10": "與此相違。應知差別(已上論文)。",
    "X42n0733_005:0124a11": "第三立四之意者。如章行藉資成等。應說應知。又准",
    "X42n0733_005:0124a12": "俱舍二十二云。為顯何義立四聖種。答以諸弟子。捨",
    "X42n0733_005:0124a13": "俗生具(謂捨資而出家也)。為求解脫。歸佛出家。法主世尊。愍",
    "X42n0733_005:0124a14": "彼安立助道二事。一者生具。即是前三。二者事業。即",
    "X42n0733_005:0124a15": "是第四。汝等若能依前生具。作後事業。解脫不久。今",
    "X42n0733_005:0124a16": "詳助道者。助是前三。道是第四也。四種供養者。衣服",
    "X42n0733_005:0124a17": "飲食臥具醫藥也。然婆沙等。不立於藥。所生喜足為",
    "X42n0733_005:0124a18": "聖者。有二釋云。為欲饒益病苾芻故。不說於藥喜足",
    "X42n0733_005:0124a19": "為聖種。今詳立者稱病服藥。亦非不喜足也。是故古",
    "X42n0733_005:0124a20": "四聖種立之也。",
    "X42n0733_005:0124a21": "頭陀辨異者。頭陀無藥。但有餘三。四依無常坐。但攝",
    "X42n0733_005:0124a22": "餘士也。",
    "X42n0733_005:0124a23": "餘三制開類而可知者。乞食樹下腐藥是制。施食房",
    "X42n0733_005:0124a24": "舍蘇等是開。咸同初依。改名廣說。章云何等四者。從",
    "X42n0733_005:0124b01": "此下釋文也。",
    "X42n0733_005:0124b02": "問自言文三者。初明集僧。次知而已下舉法以問。三",
    "X42n0733_005:0124b03": "對曰已下正引自言也。",
    "X42n0733_005:0124b04": "上下有妨等者。一師釋師云。懼調達故。不敢輙呵。如",
    "X42n0733_005:0124b05": "上佛呵洟唾之身。推山押佛。況諸比丘。誰敢輙呵。若",
    "X42n0733_005:0124b06": "爾下文阿難脫鬱多羅僧。語諸比丘。長老。誰忍此五",
    "X42n0733_005:0124b07": "法非法非毗尼者。脫鬱多僧者。一面阿難。何故不懼",
    "X42n0733_005:0124b08": "耶。答阿難自皆本非呵責。若爾上下者有妨。如上文",
    "X42n0733_005:0124b09": "中。出面之後。眾多比丘。各執杖石。遶窟高聲。何為不",
    "X42n0733_005:0124b10": "懼耶。不妨者。如後戒中。呵調達伴。復何不懼。登云。復",
    "X42n0733_005:0124b11": "一師解。欲令該通。義勢便故。故闕呵辭。謂若先呵後",
    "X42n0733_005:0124b12": "該通。隔訶其義不便。以令諫後即該通故。若先該通",
    "X42n0733_005:0124b13": "後方呵者。呵復不便。以違諫後即令呵故。今隔該通。",
    "X42n0733_005:0124b14": "故不便也。此曰上妨。上煞戒中。先為改觀。後方訶責。",
    "X42n0733_005:0124b15": "亦應此戒先該無失。又下有妨。下輙教誡中。先呵責",
    "X42n0733_005:0124b16": "已。後制十德。此戒先責。亦復何違。一切諫戒。亦呵分",
    "X42n0733_005:0124b17": "文三雙一隻。合為七句。謂諫所為人。諫所為事(若此丘者。",
    "X42n0733_005:0124b18": "諫所為人也。此即開其章中初句。為此一雙)。屏諫拒屏諫(此合章中第二第三。為此一雙)。",
    "X42n0733_005:0124b19": "僧諫拒僧諫(此取章中第四句全。第五句中少分。為一雙)。僧伽婆尸沙者。",
    "X42n0733_005:0124b20": "第七結犯句也。",
    "X42n0733_005:0124b21": "牒前始心方便者。牒上文中。我寧可破彼僧輪等。",
    "X42n0733_005:0124b22": "文言三諫捨者善者。今詳。三諫即三羯磨。謂舉三諫。",
    "X42n0733_005:0124b23": "令其隨應捨之也。不同疏釋也。",
    "X42n0733_005:0124b24": "律非律者互說亦爾者。還將八聖道五法互說(此並多論",
    "X42n0733_005:0124c01": "第三釋也)。",
    "X42n0733_005:0124c02": "五邪道分者。即八正道中。翻正為邪。謂邪見。邪思惟。",
    "X42n0733_005:0124c03": "邪精進。邪念。邪定。五正道分反上應知。",
    "X42n0733_005:0124c04": "三邪道分者。即八正道中。反正為邪。即是邪諸邪業",
    "X42n0733_005:0124c05": "邪命。反上即是正三也。真諦云。問何故八中。五說為",
    "X42n0733_005:0124c06": "法。三說毗尼。答毗尼是戒。故三為體。此所不攝。名之",
    "X42n0733_005:0124c07": "曰法也(已下皆真諦釋)。",
    "X42n0733_005:0124c08": "過如來所立制者。如佛制立。初波羅夷。若犯此罪。失",
    "X42n0733_005:0124c09": "滅比丘法。尚不應生心。何況故犯。於此罪中。制有四",
    "X42n0733_005:0124c10": "部(三因一果)。隨應起犯。一一悉過如來立制。是故名罪也。",
    "X42n0733_005:0124c11": "非罪反此應知。",
    "X42n0733_005:0124c12": "應知輕重等者。論文也。釋云。重輕各有四句。一者由",
    "X42n0733_005:0124c13": "罪重。不由制重。煞畜性惡。故罪是重。由非上篇。據制",
    "X42n0733_005:0124c14": "非重。二者由制重。不由罪重。如制煞草。非後二篇。名",
    "X42n0733_005:0124c15": "由制重。是遮罪故。非由罪重。三者罪制俱重。夷制初",
    "X42n0733_005:0124c16": "篇。是名制重。亦性罪故。名之罪重。四者俱非。高下著",
    "X42n0733_005:0124c17": "衣。是遮罪故。故罪非重。制入下篇。故制非重。輕亦四",
    "X42n0733_005:0124c18": "句。一由罪輕。不由制輕。即前第二句是也。二由制輕。",
    "X42n0733_005:0124c19": "不由罪輕。即前初句是也。三由俱輕。前第四句是也。",
    "X42n0733_005:0124c20": "有殘無殘者。真諦釋二不定義中。解有殘無殘義。且",
    "X42n0733_005:0124c21": "正量部云。若破戒已。戒善即斷。而不失戒。然於其中",
    "X42n0733_005:0124c22": "若可懺者。戒善續生。生有餘故。名曰有殘。不可懺者。",
    "X42n0733_005:0124c23": "翻此應知。上座部說。若犯初篇。隨一重罪。即失諸戒。",
    "X42n0733_005:0124c24": "名曰無殘。若犯第二篇已去。戒仍不失。名曰有殘。薩",
    "X42n0733_005:0125a01": "婆多部七聚罪中。前前者犯第二篇已去戒仍不失",
    "X42n0733_005:0125a02": "名曰有殘薩婆多部七聚罪中。前前者勝。後後者劣。",
    "X42n0733_005:0125a03": "犯戒亦爾。前前者重。後後者輕。若犯第二。重於下五。",
    "X42n0733_005:0125a04": "下五由是有兼破義。此雖犯六。猶未犯未初。故名有",
    "X42n0733_005:0125a05": "殘。若犯初取容遍犯七。名曰無殘。第三已去。悉名有",
    "X42n0733_005:0125a06": "殘。例此應息。",
    "X42n0733_005:0125a07": "不可治者(乃至)翻此名可治(是論文也。釋云)。可以行法對治者。",
    "X42n0733_005:0125a08": "名曰可治。若無行法可治者。名不可治。然不可治。總",
    "X42n0733_005:0125a09": "有四種。一者四夷罪。無行法治。二者犯二邊。一者時",
    "X42n0733_005:0125a10": "邊。如十三中。隨犯一戒。若忘犯時。不憶年月。二者數",
    "X42n0733_005:0125a11": "邊。不憶犯夷。於此二邊。既不可知。欲作行。行不成。三",
    "X42n0733_005:0125a12": "者比丘與女隱覆處坐。聖女淨心。向眾僧說。僧喚問",
    "X42n0733_005:0125a13": "之。辭言無事。聖女謗我。既撥聖人。此惡最重。僧作最",
    "X42n0733_005:0125a14": "惡滅諍羯磨。擯之終身不離此法。四者論言如此等",
    "X42n0733_005:0125a15": "者。三篇已下。若犯不知何名何罪。無行法治。此罪恒",
    "X42n0733_005:0125a16": "在此人相續。故言如此等。翻此四例。名曰可治也。",
    "X42n0733_005:0125a17": "麤者。論文如章。犯意有四。一邪見。撥無因果。由斯犯",
    "X42n0733_005:0125a18": "戒。二者不信。若謂此戒非佛所制。或言此戒非解脫",
    "X42n0733_005:0125a19": "因。或言犯戒不應頓受如此苦報。由斯犯戒。三者放",
    "X42n0733_005:0125a20": "逸。謂非前二俱不愛惜尊重所受。縱意所為。由斯破",
    "X42n0733_005:0125a21": "戒。四者重戒上心。由貪嗔纏深重故犯。約此分別。應",
    "X42n0733_005:0125a22": "為四句。一者由犯意麤。不由罪麤。若由前四殺草等",
    "X42n0733_005:0125a23": "是。二者由罪麤非由犯意麤。如意麤。如離前四煞蚊",
    "X42n0733_005:0125a24": "蚋等。三俱由者。如由前四依作煞盜等。四俱非。由如",
    "X42n0733_005:0125b01": "離前四煞草等是。復有四句。一由犯意非麤。由罪麤。",
    "X42n0733_005:0125b02": "前第二句是。餘句准思。",
    "X42n0733_005:0125b03": "二十二根。俱舍第三有一釋。頌云。心所依此別。此住",
    "X42n0733_005:0125b04": "此雜染。此資粮此淨。由此量立根。論曰。心所依者。眼",
    "X42n0733_005:0125b05": "等六根。此內六處。是有情本(頌心所依是也)。復由命根。此一",
    "X42n0733_005:0125b06": "期住(頌云此住是也)。此成雜染。由五受根(五受根者。苦樂憂喜捨也。頌云此雜",
    "X42n0733_005:0125b07": "染是也)。此淨資粮。由信等五(淨謂無漏也。信進念定慧五根也。頌云此資粮是也)。",
    "X42n0733_005:0125b08": "此成清淨。由後三根(一未知當知根。見道十五心中九根為體。二已知根。第十六心",
    "X42n0733_005:0125b09": "已去。修道位中九根為體。三具知根。無學位中九根為體者。意樂喜捨并信等五。頌云此淨是也)。由此",
    "X42n0733_005:0125b10": "立根。事皆究竟(已上論文)。婆沙百四十四。評家正義。名有",
    "X42n0733_005:0125b11": "二十二。實體十七。謂男女根不異身根。三無漏根不",
    "X42n0733_005:0125b12": "異九根。故十七也。增上義是根義。此於有情本等。義",
    "X42n0733_005:0125b13": "增上故。故名根也。",
    "X42n0733_005:0125b14": "并律中十四合有九對者。十誦第四。亦言十四種。犯",
    "X42n0733_005:0125b15": "非犯等到說皆蘭。此律十八。不同他部。即是律中。自",
    "X42n0733_005:0125b16": "具九對也。",
    "X42n0733_005:0125b17": "四因具顯者。破僧因如上緣起。餘三在此釋相中也。",
    "X42n0733_005:0125b18": "餘之三重文不在此者。破僧犍度明破僧果得蘭。在",
    "X42n0733_005:0125b19": "伽耶山也。違比丘諫下。九十中不受諫戒是也。餘六",
    "X42n0733_005:0125b20": "眾諫無文。義說吉也。",
    "X42n0733_005:0125b21": "其謗僧等因果次比者。加先汙家得吉罪等。後方違",
    "X42n0733_005:0125b22": "諫也。",
    "X42n0733_005:0125b23": "第三羯磨竟僧殘者。僧祗第七。三諫不止。比丘白佛。",
    "X42n0733_005:0125b24": "佛言。提婆達。過去世時。已曾如是拒諫遭苦。過去有",
    "X42n0733_005:0125c01": "波羅門。於曠野中。造立義井。時日向暮。有群野干。主",
    "X42n0733_005:0125c02": "不飲他水。內頭灌中。飲已戴灌高舉撲破。灌口貫項。",
    "X42n0733_005:0125c03": "以此為樂。諸野干輩諫言莫爾。野干主言。我但快心。",
    "X42n0733_005:0125c04": "那知他事。如是乃至破十四灌數諫不止。井主察見。",
    "X42n0733_005:0125c05": "便作木灌。竪固難破。令入頭易。使出頭難。持著井邊。",
    "X42n0733_005:0125c06": "捉杖伺之。向暮如前飲訖便撲。不能令破。井主執杖。",
    "X42n0733_005:0125c07": "打煞野干。空中有天。說此偈言。知識慈心語。俍戾不",
    "X42n0733_005:0125c08": "受諫。守頑招此禍。自亡其身命。是故癡野干。遭斯木",
    "X42n0733_005:0125c09": "灌苦。佛告比丘。野干主者調達是。群野干者今諸比",
    "X42n0733_005:0125c10": "丘是。過去已然。今不受諫。當墮惡道長夜受苦。",
    "X42n0733_005:0125c11": "祇云攬四者。彼第七云。僧中初諫未竟越毗尼。說竟",
    "X42n0733_005:0125c12": "蘭。第二未竟竟亦爾。第三未竟越。說竟殘(准此但據三羯磨。名",
    "X42n0733_005:0125c13": "為三諫。故知四分戒本中。云三諫者。亦同祇律。若兼取自。即是四諫也。以三羯磨。名三諫故。戒亦法文云九。初",
    "X42n0733_005:0125c14": "犯四。乃至三諫也)。殘罪起已。屏處諫。多人中諫。及僧中諫。諸",
    "X42n0733_005:0125c15": "越毗尼論蘭遮。一切盡合成一僧殘。",
    "X42n0733_005:0125c16": "為是第三未竟即得蘭罪者。准祇。第三未竟。亦是越",
    "X42n0733_005:0125c17": "毗尼也。",
    "X42n0733_005:0125c18": "故知破在伽耶者。以此未得蘭故。今詳。未為明證。諫",
    "X42n0733_005:0125c19": "之後時猶懸遠。寧知要在伽耶也。",
    "X42n0733_005:0125c20": "不犯吉蘭殘者。唯談不犯。殘家眷屬也。",
    "X42n0733_005:0125c21": "非法非律。即是七中初非。非法非毗尼也(七非加下瞻波中辨)",
    "X42n0733_005:0125c22": "亦可開三者。初白即落非從。初無吉罪也。",
    "X42n0733_005:0125c23": "白王大臣者。尼十七殘中度賊女也。",
    "X42n0733_005:0125c24": "　　　○助破違諫戒",
    "X42n0733_005:0126a01": "梵云僧伽鞞陀阿奴跋陀。譯為隨破僧也。隨是助義",
    "X42n0733_005:0126a02": "也。",
    "X42n0733_005:0126a03": "須意可知者。無初二緣。即無助破違諫義故。故須之",
    "X42n0733_005:0126a04": "也。",
    "X42n0733_005:0126a05": "違諫犯中亦三如前者。一教諸比丘白四諫法說通。",
    "X42n0733_005:0126a06": "四伴助伴者。三聞達多等是四伴也。五百比丘是助",
    "X42n0733_005:0126a07": "伴也。",
    "X42n0733_005:0126a08": "八難者。下說戒犍度。王賊水火病人非人惡虫也。覺",
    "X42n0733_005:0126a09": "云。十云若言莫諫吉。若主法語律語。喜樂忍可。得四",
    "X42n0733_005:0126a10": "蘭。今詳。彼律第四。合樂忍為一。即是三蘭。更加一種。",
    "X42n0733_005:0126a11": "若言知說非。不知說蘭。方是四蘭也。今尋此律。文云。",
    "X42n0733_005:0126a12": "若未白前一切吉羅。故知不同彼律也。祇第七云。同",
    "X42n0733_005:0126a13": "語非同見者。言語相助。不同彼見。同見不同語者。同",
    "X42n0733_005:0126a14": "彼所見。而不助說。同語同見者。助彼言語。同其所見。",
    "X42n0733_005:0126a15": "非同語非同見者。不助彼說。亦不同見。",
    "X42n0733_005:0126a16": "　　　○謗僧違諫戒",
    "X42n0733_005:0126a17": "梵云俱羅度索迦。此云汙家也。尊者曰。應名汙家惡",
    "X42n0733_005:0126a18": "行。擯該違諫戒。",
    "X42n0733_005:0126a19": "四種污家。如廣釋中律文也。",
    "X42n0733_005:0126a20": "釋名可解者。妄言愛恚。名曰謗僧。拒勸不從。名違諫。",
    "X42n0733_005:0126a21": "闕。二者。若闕第二。由心故闕。悔故不須諫也。",
    "X42n0733_005:0126a22": "一二三蘭者。白竟一蘭等也。",
    "X42n0733_005:0126a23": "又得惡果等。並多論第四釋也。",
    "X42n0733_005:0126a24": "五分為怖者。五分但言五百。不言怖也。准祇第七。有",
    "X42n0733_005:0126b01": "為怖義。故彼文中。佛遣阿難。阿難白佛。我不敢去。六",
    "X42n0733_005:0126b02": "群慘性。若聞我往。逆來道邊。作非法事。是故難云。佛",
    "X42n0733_005:0126b03": "言汝與三十人俱。足能伏彼。復有三十比丘。聞阿難",
    "X42n0733_005:0126b04": "往。自相謂言。我未曾聞駈出羯磨。當隨往彼。并前合",
    "X42n0733_005:0126b05": "有六十比丘大眾而往。",
    "X42n0733_005:0126b06": "不走不懺者。二人三人。與作羯磨。",
    "X42n0733_005:0126b07": "下三可知者。一違屏諫。二僧諫。三違而結罪也。",
    "X42n0733_005:0126b08": "文言所得物處聞之不喜所與物處思當報恩者。且",
    "X42n0733_005:0126b09": "如比丘張家受施。遂與王家。張聞之心不喜悅。云將",
    "X42n0733_005:0126b10": "我物不自受用。乃與俗人。令我無福。故不喜也。祇第",
    "X42n0733_005:0126b11": "七。若比丘於聚落中。作非梵行。飲酒時食。是不名污",
    "X42n0733_005:0126b12": "他家。若聚落中。無信心供養眾僧興立塔寺。令彼退",
    "X42n0733_005:0126b13": "滅。是名汙家。多論第四。若比丘凡所請求。若為三寶。",
    "X42n0733_005:0126b14": "若自為己。若以種種信物。與國王大臣長者居士一",
    "X42n0733_005:0126b15": "切在家出人。皆名汙家。何以故。凡出家人。無為無欲。",
    "X42n0733_005:0126b16": "清淨自守。以道為心。若與俗人信使往來。廢亂正業。",
    "X42n0733_005:0126b17": "非所應為。又破前人平等好心。於得物者。歡喜愛敬。",
    "X42n0733_005:0126b18": "不得物者。縱使賢無愛敬心。又復到亂佛法。凡在家",
    "X42n0733_005:0126b19": "人。常於三寶。求清淨福。刺指血肉內。以種善根。以出",
    "X42n0733_005:0126b20": "家人贈遣緣故。反令俗人生悕望心。破他前人於三",
    "X42n0733_005:0126b21": "寶中清淨信敬。又失一切出家人種種利養。若以少",
    "X42n0733_005:0126b22": "物贈遣白衣。縱使起七寶塔種種莊嚴。不如靜坐清",
    "X42n0733_005:0126b23": "淨持戒。即是清淨供養三寶。又縱今得四事供養滿",
    "X42n0733_005:0126b24": "閻浮提一切聖眾。不如靜坐清淨持戒。即是清淨供",
    "X42n0733_005:0126c01": "養一切眾聖(如上煞戒亦已引之)。",
    "X42n0733_005:0126c02": "文言。若未白言僧有愛等吉者。祇云。僧殘起已。除四",
    "X42n0733_005:0126c03": "偷蘭非理諦僧。諸餘屏諫多人中諫僧中諫等。合成",
    "X42n0733_005:0126c04": "一殘。准彼律文。言僧有愛等。別得蘭罪。得殘之外。仍",
    "X42n0733_005:0126c05": "須別懺。",
    "X42n0733_005:0126c06": "開文中。父母須養病人濟苦小兒無譏任身恐損并",
    "X42n0733_005:0126c07": "開與物自種華等供養佛法僧者。見論十四云。不得",
    "X42n0733_005:0126c08": "堀地傷種。須作淨語。若無虫水。得自溉灌等。度河跳",
    "X42n0733_005:0126c09": "躑不犯者。大溝渠等。斯則可然。若小者不許。五百問",
    "X42n0733_005:0126c10": "中。問比丘得躑過小水小抗不。答犯墮。昔有優婆塞。",
    "X42n0733_005:0126c11": "請一比丘。作一好衣。欲施比丘。比丘隨去。路有小水。",
    "X42n0733_005:0126c12": "比丘躑渡。施主心念。我謂好人。欲與一衣。而乃跳躑。",
    "X42n0733_005:0126c13": "當與半衣。此比丘是無著人。知其心念。前行見水。故",
    "X42n0733_005:0126c14": "復躑通。復念。當與一張麤疊。前行復躑。念與麤布。次",
    "X42n0733_005:0126c15": "念頓食亦爾。次復見水。舉衣涉渡。賢者問言。何以不",
    "X42n0733_005:0126c16": "躑。比丘報言。初與一衣。次與半衣。乃至後與一食。今",
    "X42n0733_005:0126c17": "不躑者。恐復失食。一賢者便懺。興大供養。以此驗之。",
    "X42n0733_005:0126c18": "勿躑坑水。唱喚者。多論第四。五眾不得唱。謬語以壞",
    "X42n0733_005:0126c19": "威儀。看書持往者。見論十四云。或白衣使比丘禮佛",
    "X42n0733_005:0126c20": "讚經呪願。或使比丘明磬集眾。種種法事。白衣駈使",
    "X42n0733_005:0126c21": "不犯。若為白衣駈使。初去出出吉。若得飲食。咽咽吉。",
    "X42n0733_005:0126c22": "不至為白衣傳語。隨問答悉得吉罪。除為五眾出家",
    "X42n0733_005:0126c23": "人駈使。不犯。多論又云。孤窮乞自憐愍故與。一切外",
    "X42n0733_005:0126c24": "道。常於佛法。作大怨歒。伺求長短。是故應與。香薰衣。",
    "X42n0733_005:0127a01": "四眾吉。尼得提。五種盡不得以香水灑地。除為三寶。",
    "X42n0733_005:0127a02": "貫華髮者。妨廢行道。正為三寶。亦不得作。又華香瓔",
    "X42n0733_005:0127a03": "珞莊嚴之具。不得著佛身上。但得散地供養。不得散",
    "X42n0733_005:0127a04": "華眾僧身上。若以華著漿飲上。亦不聽飲。若令象鬪",
    "X42n0733_005:0127a05": "乃至鷄鬪。五眾盡不聽。啼哭。乃至父母喪。一切不聽。",
    "X42n0733_005:0127a06": "四眾吉。比丘尼提。以愛戀心深故。五百問云。師徒父",
    "X42n0733_005:0127a07": "母兄弟死得哭不。答一舉聲。犯墮。可小小啼泣而已。",
    "X42n0733_005:0127a08": "　　　○惡性拒僧違諫戒",
    "X42n0733_005:0127a09": "二種持戒等者。止作二種也。",
    "X42n0733_005:0127a10": "文言我聖主得正覺者。祇第七云。過去曾已持我輕",
    "X42n0733_005:0127a11": "人。昔有大學婆羅門。常教五百童子。婆羅門法。下性",
    "X42n0733_005:0127a12": "不聞。家生一奴。因童子故。聞之能持。後走他國。學無",
    "X42n0733_005:0127a13": "婆羅門法。已重聞故。聞悉能持。其師大喜。以女妻之。",
    "X42n0733_005:0127a14": "婦為作食。恒嫌嗔恚。奴主往捉。奴密白言。我稱大家",
    "X42n0733_005:0127a15": "是我之父。願勿鄣我。當奉奴直。奴主答言。汝實我兒。",
    "X42n0733_005:0127a16": "早發遣。一時其婦密來。禮婆羅門足。問曰。我夫常嫌",
    "X42n0733_005:0127a17": "飲食。願授本家何所食噉。奴主作念。苦他子女。臨去。",
    "X42n0733_005:0127a18": "教一偈言。無親遊他方。欺誑天下人。麤食是常食。但",
    "X42n0733_005:0127a19": "食復何嫌。與汝此偈。若嫌食時。皆面微誦。婦後試之。",
    "X42n0733_005:0127a20": "奴聞以後常作濡語。佛告比丘。奴主我身是。奴者闡",
    "X42n0733_005:0127a21": "陀是。彼於爾時恃我陵人。今復如是。涅槃第十。偈云。",
    "X42n0733_005:0127a22": "於他諸言。隨順不逆。亦不觀他。作以不作。爾時唯為",
    "X42n0733_005:0127a23": "阿闍世而說偈。善男子。亦謂護持不毀禁戒。成就威",
    "X42n0733_005:0127a24": "儀。見他過者。而說是偈(已上經文)。章引多論。文不具足。彼",
    "X42n0733_005:0127b01": "論第四云。問曰。經中說。但自觀身行。諦視善不善。而",
    "X42n0733_005:0127b02": "云展轉相教。不相違耶。答曰。佛因時制教。言乖趣令。",
    "X42n0733_005:0127b03": "不相違背也。佛以前人。心有愛憎。發言有損。是以令",
    "X42n0733_005:0127b04": "彼自觀身行。若為慈心有利益者。是故勸令苦語相",
    "X42n0733_005:0127b05": "教也。若鈍根無智。言說無利。應自觀身。若聰智利根發",
    "X42n0733_005:0127b06": "言有益。應轉相教。若少聞小見。出言無補。應自觀身。",
    "X42n0733_005:0127b07": "若廣聞博見。有所弘益。則展轉相教。又云。若為名利。",
    "X42n0733_005:0127b08": "有所言說。應自觀身。若為利生。闡揚佛法。應轉相教。",
    "X42n0733_005:0127b09": "又云。為現法樂。應自觀身(通相為言。為得聖道。名眼法樂。若別相說。四根本〔將",
    "X42n0733_005:0127b10": "虛〕。名為現法樂住也)。若欲以法化益眾生。令同己證。應展轉相",
    "X42n0733_005:0127b11": "教(謂己得聖。使人同)。又新出家。愛戀父母兄弟妻子。是故應",
    "X42n0733_005:0127b12": "令但自觀身。若久脩學。力能兼人。是故應令展轉相",
    "X42n0733_005:0127b13": "教(已上六復次釋也)。發菩提心經曰。若有少善。欲輕夷前人。",
    "X42n0733_005:0127b14": "當知是人深鄣佛法。廣釋中准戒本中科文曰。諫所",
    "X42n0733_005:0127b15": "為事有三。今廣釋中比丘義如上者。釋第一能拒人",
    "X42n0733_005:0127b16": "也。惡性不受已下。釋第二諸善比丘如法呵諫。先且",
    "X42n0733_005:0127b17": "散釋。然後合釋。散釋文三。一釋惡性不受語。二釋於",
    "X42n0733_005:0127b18": "戒法中如文。以戒往已下是也。三釋如法明合釋文。",
    "X42n0733_005:0127b19": "若比丘已下。合釋諸善比丘如法諫也。自身作不可",
    "X42n0733_005:0127b20": "已下。釋第三不受訓導望人師敬。上來諫所事訖。餘",
    "X42n0733_005:0127b21": "可知。",
    "X42n0733_005:0127b22": "文言未自前等吉者。有餘引十誦第四。以釋此文。今",
    "X42n0733_005:0127b23": "詳。不同此律。不須引之。彼云。是中犯者。若比丘言。汝",
    "X42n0733_005:0127b24": "莫語我突吉羅。莫語好蘭。莫語惡蘭。我亦不語汝好",
    "X42n0733_005:0127c01": "蘭。不語汝惡蘭。若言捨是教我法。嫌罵眾故。得提。先",
    "X42n0733_005:0127c02": "濡語移勅捨是事者。令作四蘭二吉一提悔過。若不",
    "X42n0733_005:0127c03": "捨者。應作白四等。上來第二篇竟。",
    "X42n0733_005:0127c04": "戒本中云。九初犯四乃至三諫者。瑤云。釋疑故來。前",
    "X42n0733_005:0127c05": "九屏犯。行覆可然。後四對僧。應不須覆。故即釋言。若",
    "X42n0733_005:0127c06": "犯一一乃至廣說。問尼八夷中。亦應說言。七初犯一",
    "X42n0733_005:0127c07": "乃至三諫。何不爾耶。答彼不可治。無疑可釋。今詳。文",
    "X42n0733_005:0127c08": "言應強與波利婆沙者。若自心懺。不說白成。若悔儻",
    "X42n0733_005:0127c09": "不悔。僧應舉彼。故云強也。下文有淨輕重不定不得",
    "X42n0733_005:0127c10": "強逼令其悔者。與此全殊。有餘為妨。令不合理。增上",
    "X42n0733_005:0127c11": "與六夜等者。前已罸覆。今復增上。問初二篇下皆有",
    "X42n0733_005:0127c12": "罸法。下三篇下何不然耶。今詳其義。初無還淨。故云",
    "X42n0733_005:0127c13": "須簡異。下篇易悔。全闕其文。唯此篇下明其悔法。舉",
    "X42n0733_005:0127c14": "難顯易。下篇遂略。餘釋繁辭。故不記也。",
    "X42n0733_005:0127c15": "　　　○二不定",
    "X42n0733_005:0127c16": "來意門。有餘皆言。章中乃是安置處所。非開來意。",
    "X42n0733_005:0127c17": "即引昔光統師云。聖禁從緣。曲尋萬緒。因人興犯。制",
    "X42n0733_005:0127c18": "伏塵沙。攝脩難備。若不遞相鑒察。容無自礪之心。是",
    "X42n0733_005:0127c19": "以可信女人聖開舉罪。於屏露二處。以存相利之道。",
    "X42n0733_005:0127c20": "今詳。章云為鄣可信得舉通七五等者。即與光統遞",
    "X42n0733_005:0127c21": "相鑒察等。義意不殊。即以置處。釋其來意。無勞別敘",
    "X42n0733_005:0127c22": "也。",
    "X42n0733_005:0127c23": "釋名中引了論偈云(乃至)故說不定(已上是論文也)。此論文云",
    "X42n0733_005:0127c24": "意。此二不定。或名三角。或名三道也。此角道二種。是",
    "X42n0733_005:0128a01": "二不定。",
    "X42n0733_005:0128a02": "諸罪三角三道故者。偈中不顯三道者。以其義同三",
    "X42n0733_005:0128a03": "角故也。今於釋中。具足廣說。以其不通行於三角。或",
    "X42n0733_005:0128a04": "行三道故也。",
    "X42n0733_005:0128a05": "譬如不定聚者。一切有情。總有三聚。一者正性定聚",
    "X42n0733_005:0128a06": "(謂入順決擇分中。忍〔心住〕已去也)。二邪性定聚(造五無間等。決墮惡趣)。三不定",
    "X42n0733_005:0128a07": "性聚(非上二類。所餘異生。隨善惡緣。不決定也)。今取第三不定性聚。喻二",
    "X42n0733_005:0128a08": "不定也。",
    "X42n0733_005:0128a09": "三藏釋者。即真諦釋也。",
    "X42n0733_005:0128a10": "角者聚也。以其三隅聚成一角故。此三角聚。與前所",
    "X42n0733_005:0128a11": "說有情三聚。義不同也。然釋不定。於三角中。不取初",
    "X42n0733_005:0128a12": "角。以其定故。唯取下二。以釋不定。三道准此應知。",
    "X42n0733_005:0128a13": "或不應坐者。明了疏云。染心若坐提。無染心坐吉。不",
    "X42n0733_005:0128a14": "覺來坐犯學對。",
    "X42n0733_005:0128a15": "二十八罪者。於四威儀。各容七聚罪也。二十四准此",
    "X42n0733_005:0128a16": "應思。",
    "X42n0733_005:0128a17": "如似三聚中不定聚人者。即譬不定性聚有情也。",
    "X42n0733_005:0128a18": "謂說五種說戒者。准明了論。應略說戒。合為五種。一",
    "X42n0733_005:0128a19": "者誦序。二誦四事。三誦至十三。四誦至不定。五廣誦",
    "X42n0733_005:0128a20": "至經也。",
    "X42n0733_005:0128a21": "八緣起者。如下增六疏中釋也。謂因身口為緣。而犯",
    "X42n0733_005:0128a22": "眾罪也。",
    "X42n0733_005:0128a23": "有餘師說此二不定似律本義(已上是論文也)。以數少故不",
    "X42n0733_005:0128a24": "得如律本義者。疏主釋論中似字也。即是此略彼廣。",
    "X42n0733_005:0128b01": "已下並是取論文意而釋也。",
    "X42n0733_005:0128b02": "三處求者。一者緣起。二者戒本。三者廣釋也。",
    "X42n0733_005:0128b03": "多論亦爾者。多論第四云。不定者。佛坐道場。即決定",
    "X42n0733_005:0128b04": "五篇戒等。如疏後引是也。此古師意。於三處求。及准",
    "X42n0733_005:0128b05": "多論文相。但有夷殘提三。故知定以三罪二罪。為所",
    "X42n0733_005:0128b06": "防也。",
    "X42n0733_005:0128b07": "與十律文同者。前引十誦。可信女人。不知犯不犯。不",
    "X42n0733_005:0128b08": "知何處犯。但是女人是處來去。亦與多論文相同也。",
    "X42n0733_005:0128b09": "古人云。三罪二罪為所防。離染清淨為能治。非法自",
    "X42n0733_005:0128b10": "言為所明。如法自言為能治。又以治罪不如。為所防。",
    "X42n0733_005:0128b11": "如法治罪為能。相傳破云。非法自言為所明者。尼有",
    "X42n0733_005:0128b12": "自言。應有不定。又復豈容要待自言。方犯不定也。",
    "X42n0733_005:0128b13": "治罪不如者。過在僧眾。豈可此戒防治罪僧也。首律",
    "X42n0733_005:0128b14": "師言。以疑似為體。破云。疑在女人。豈成過體。疏主復",
    "X42n0733_005:0128b15": "以屏露二處。應須撿審。以為所防。今詳。既釋意義已",
    "X42n0733_005:0128b16": "通。猶恐人迷。故今更作別語釋之。謂二不定。在於屏",
    "X42n0733_005:0128b17": "露。涉嫌疑處。行住坐臥。以為所防。如人惡子。制令離",
    "X42n0733_005:0128b18": "過。故不聽其至可疑處。設若至者。父母必須勘問來",
    "X42n0733_005:0128b19": "由。此亦然也。崇云。撿未實時。在不定攝。勘撿實已。即",
    "X42n0733_005:0128b20": "定聚。何須於此明所防體者。今許律儀防護為議。二",
    "X42n0733_005:0128b21": "百五十戒體須存。豈容此中無所防體。故以其嫌疑",
    "X42n0733_005:0128b22": "處。為所防也。問在嫌疑處。容犯一切。不應唯局愛染",
    "X42n0733_005:0128b23": "諸戒。答理實雖通犯一切戒。然由愛染過失尤重。故",
    "X42n0733_005:0128b24": "立不定。以染防之。由此亦顯尼有伴故。隱而不立不",
    "X42n0733_005:0128c01": "定戒也。若唯十誦。亦似通防一切戒故立不定戒。故",
    "X42n0733_005:0128c02": "十誦第四云。三法者。四夷十三及九十中。趣說一事。",
    "X42n0733_005:0128c03": "說一事二法。除夷亦爾。又十誦云。但見處來去坐立。",
    "X42n0733_005:0128c04": "不見婬盜煞煞草過中食等。彼既文言趣說一事。又",
    "X42n0733_005:0128c05": "言不見煞草過中食等。故知通為染防一切制不定",
    "X42n0733_005:0128c06": "也。",
    "X42n0733_005:0128c07": "故自言是非中無二不定者。滅諍揵度末下文。明自",
    "X42n0733_005:0128c08": "言是非也。",
    "X42n0733_005:0128c09": "及非上三於離見聞屏是者。逈遠無人。名離見聞也。",
    "X42n0733_005:0128c10": "故知即非僧尼俗等所住處也。然此後文廣釋中云。",
    "X42n0733_005:0128c11": "見屏處即是也。",
    "X42n0733_005:0128c12": "若就多少亦有不定即是或有或無者。此古師意。謂",
    "X42n0733_005:0128c13": "若多犯即有不定。以其不知定犯何故。若其少犯。即",
    "X42n0733_005:0128c14": "無不定。准之可知。",
    "X42n0733_005:0128c15": "尼及俗男亦或不定者。若准真諦云。三果優婆夷。並",
    "X42n0733_005:0128c16": "得舉罪。唯除第四果。若第四果。必是出家。出家尼眾。",
    "X42n0733_005:0128c17": "佛制不聽舉罪故也。",
    "X42n0733_005:0128c18": "今釋初二異於昔解者。昔雲律師有二解。一解云。是",
    "X42n0733_005:0128c19": "第二。我以文驗。戒本治罪開。餘篇不爾。故知無初。若",
    "X42n0733_005:0128c20": "爾緣云最初犯戒耶。答諸篇最初。最初犯略。此中最",
    "X42n0733_005:0128c21": "初。最初犯廣。名同義異不違也。問此中夷罪。在跋闕",
    "X42n0733_005:0128c22": "前。以此文言最初犯故。問屏不定戒殘。若是初露戒",
    "X42n0733_005:0128c23": "中殘。應是第二。答廢處論罪。罪實是定。然就處明。俱",
    "X42n0733_005:0128c24": "有初也。謂屏露處。最初犯廣也。即是諸篇最初犯略。",
    "X42n0733_005:0129a01": "制廣補略。二不定中。最初犯總廣。故制總廣。以補別",
    "X42n0733_005:0129a02": "廣也。又更解云。就處總制立二不定。故有別初。即是",
    "X42n0733_005:0129a03": "最初。就總處以違略也。今師前來立所防義。既異古",
    "X42n0733_005:0129a04": "師。故釋初二。亦異古師也。如章釋意云。若就所撿三",
    "X42n0733_005:0129a05": "罪二罪。雖是第二。今就應須撿審取實。謂於屏露泏",
    "X42n0733_005:0129a06": "嫌礙處。即是初也。",
    "X42n0733_005:0129a07": "第四門竟云。此中白言等義名毗尼。理實非是滅諍",
    "X42n0733_005:0129a08": "毗尼也。以此比尼。與滅諍犍度對辨同意。如章可知。",
    "X42n0733_005:0129a09": "如自言中但引上三者。指此戒文也。",
    "X42n0733_005:0129a10": "下自言中者。指下滅諍自言毗尼。藥病相對中也。",
    "X42n0733_005:0129a11": "下是非中具引五篇者。應言具引七聚。即是指滅諍",
    "X42n0733_005:0129a12": "犍度末下文也。",
    "X42n0733_005:0129a13": "通俱相似者。理實三處並得引七聚也。",
    "X42n0733_005:0129a14": "實覓者。謂覓彼犯。使至實處。即罪處所是也。",
    "X42n0733_005:0129a15": "現前毗尼隨配此二者。一切毗尼。必假現前。隨配自",
    "X42n0733_005:0129a16": "言及罪處所。即二中攝。不可別論也。",
    "X42n0733_005:0129a17": "下滅諍自當了知第五門。有人言。僧與女坐。夫容遣",
    "X42n0733_005:0129a18": "婦。故文言。夫主若見。當呵其婦。生不信心。若尼與男",
    "X42n0733_005:0129a19": "坐。婦無遣夫。故無不定。今詳。此為防其患。非是為護",
    "X42n0733_005:0129a20": "遣婦之過也。",
    "X42n0733_005:0129a21": "尼前二後一者。除殘中二麤語及觸也。",
    "X42n0733_005:0129a22": "文言即就倚壁而聽者。多論第四。問曰。毗舍佉聰明",
    "X42n0733_005:0129a23": "利根。大德重人。知比丘與女人屏處坐。何故往。答曰。",
    "X42n0733_005:0129a24": "是人已入道迹。深樂佛法。常自說言。聽法有五自利。",
    "X42n0733_005:0129b01": "一得聞未曾聞。二清淨堅固。三除邪見。四得正見。五",
    "X42n0733_005:0129b02": "觸甚深法。是以毗舍佉樂法清淨。不以嫌疑自假。見",
    "X42n0733_005:0129b03": "論十四。此優婆夷。有十男十女。男女各有二十兒孫。",
    "X42n0733_005:0129b04": "合有四百二十人。國中人民。見毗舍佉多兒孫。男女",
    "X42n0733_005:0129b05": "皆共平論言。其是好。各來迎取。以為法則。廣解中。初",
    "X42n0733_005:0129b06": "文六句者。一比丘義。二女人。三釋獨。四釋屏覆。五釋",
    "X42n0733_005:0129b07": "可作婬處。六非法語也。",
    "X42n0733_005:0129b08": "文言信樂優婆私者信佛法僧等者。祇第七云。成就",
    "X42n0733_005:0129b09": "十六法。名可信優婆夷。謂依佛法僧未有稱。能令名",
    "X42n0733_005:0129b10": "著。僧有惡名。能速令滅(又四也)。不隨愛嗔怖癡(又四也)。離",
    "X42n0733_005:0129b11": "欲向成就聖(又二也)此律文言。信佛法僧。即是彼律三",
    "X42n0733_005:0129b12": "不壞。三不壞信為體故。歸佛法僧。即同彼律歸依三",
    "X42n0733_005:0129b13": "寶。不煞等。五即同彼律聖戒成就也。得利等四。不愛",
    "X42n0733_005:0129b14": "等四。即是初六差別也。",
    "X42n0733_005:0129b15": "離欲向者。顯下三果也。謂三界中愛未斷盡。令趣向",
    "X42n0733_005:0129b16": "盡。故云向也。於中分四。初六信慙具足。次四供養稱",
    "X42n0733_005:0129b17": "揚。次四善住平等。後二道及道戒。",
    "X42n0733_005:0129b18": "文言真實而不虗妄者。多論第四云。此是成就無漏",
    "X42n0733_005:0129b19": "信人。終不故作妄語。若人語言。汝若妄語不害汝命。",
    "X42n0733_005:0129b20": "若不妄語。當害汝命。即自思惟。我不妄語。滅此一身。",
    "X42n0733_005:0129b21": "若妄者滅無量身。兼害法身。誓不妄語。人復語。言汝",
    "X42n0733_005:0129b22": "若妄語。活父母兄弟姉妹一切親族。若不妄語。一切",
    "X42n0733_005:0129b23": "盡煞。尋復思惟。我不妄語。害此一世生死親族。若妄",
    "X42n0733_005:0129b24": "語者。流轉三惡。永失人天累世親人。失賢聖出世眷",
    "X42n0733_005:0129c01": "屬。有復語言。汝若妄語。與汝珍寶種種財利。若不爾",
    "X42n0733_005:0129c02": "者。則不與汝。即便思惟。我不妄語。失此俗財。若妄語",
    "X42n0733_005:0129c03": "者。失聖法財。",
    "X42n0733_005:0129c04": "疏云。若比丘下一句解第三自言不定等者。今尋文",
    "X42n0733_005:0129c05": "中。若比丘下總有六句。於中初句具引四儀。及自言",
    "X42n0733_005:0129c06": "作五事之中。隨應具引。是故章中配解第三自言不",
    "X42n0733_005:0129c07": "定也。餘之五句。於五事中始從不引。後之一事二事",
    "X42n0733_005:0129c08": "三事。乃至五事並皆不引。合為五句。此並須作罪處",
    "X42n0733_005:0129c09": "所治。是故章中配解第四治罪不定。疏中作此科判",
    "X42n0733_005:0129c10": "竟已。且總解云。此二不定。應對坐中七罪六罪互引",
    "X42n0733_005:0129c11": "不引。餘三威儀亦爾。然由可信舉坐威儀。故還約此",
    "X42n0733_005:0129c12": "總舉。一一威儀。互引不引。",
    "X42n0733_005:0129c13": "理通七罪六罪也者。意說理應四儀之中。須細分別",
    "X42n0733_005:0129c14": "七罪六罪。明引不引以解治罪。然由緣起。可信女人",
    "X42n0733_005:0129c15": "總舉坐儀。以告眾僧。不細分別七罪等異。乘勢遂約",
    "X42n0733_005:0129c16": "四儀總明互引不引。其實理四儀之中。七罪六罪。互",
    "X42n0733_005:0129c17": "若不引。並須罪處所治也。",
    "X42n0733_005:0129c18": "釋治罸中昔解初句不舉上四浪引前四等者。謂解",
    "X42n0733_005:0129c19": "第四治罪不定中。雲律師意云。自言作者夷也。臥者",
    "X42n0733_005:0129c20": "殘也。坐者提也。到處趣向。即是夷殘等方便罪也。有",
    "X42n0733_005:0129c21": "人言。古師云。自言趣向是吉。乃至次第配盡五篇者",
    "X42n0733_005:0129c22": "謬也。初句不舉上四浪引上四者。謂浪引二因二果",
    "X42n0733_005:0129c23": "也。第二句不舉上三浪引上三者。謂舉上四浪引上",
    "X42n0733_005:0129c24": "四者。謂浪引二因二果也第二句不舉上三浪引上",
    "X42n0733_005:0130a01": "三者。謂浪引二因一果也。餘句准思。今師破云。此不",
    "X42n0733_005:0130a02": "必然。(乃至)並含七以說者。自顯正義。古釋便破也",
    "X42n0733_005:0130a03": "雖文中列引等者。意說。文中雖自言作。或言臥等。作",
    "X42n0733_005:0130a04": "通七罪。未必即是。自言相當故。若細論但有不相當。",
    "X42n0733_005:0130a05": "未得即定也。",
    "X42n0733_005:0130a06": "唯約不引多少有無罪處所治法文中自言作者未",
    "X42n0733_005:0130a07": "必唯作夷事等此言作者通四威儀中各作七罪今",
    "X42n0733_005:0130a08": "總言作者。謂指律文釋第四句治罪不定五句之文。",
    "X42n0733_005:0130a09": "名為約不引多少有無罪處所治法文也。謂五句中。",
    "X42n0733_005:0130a10": "前之四句。有引自言。第五一句。全無自言。就前四引",
    "X42n0733_005:0130a11": "中有多少。故云不引多少有無也。此等並須罪處所",
    "X42n0733_005:0130a12": "治。故復名為罪處所治法文也。於此文中。餘趣向等。",
    "X42n0733_005:0130a13": "其義易了。唯此文中。自言作者。通作七罪。如疏應知。",
    "X42n0733_005:0130a14": "下戒無夷即除作者且約夷說此理通七者。此釋妨",
    "X42n0733_005:0130a15": "也。難曰。前來言作七者。後戒戒本不說犯。或至釋相",
    "X42n0733_005:0130a16": "中。遂即除作。故知作者唯顯作者夷故。今釋云。下戒",
    "X42n0733_005:0130a17": "除夷。且約一相增勝而說。理實亦應有其作文顯作",
    "X42n0733_005:0130a18": "殘等也。",
    "X42n0733_005:0130a19": "不應受依止等者。十律第四廣辨其事。義同此律奪",
    "X42n0733_005:0130a20": "三十五事也。五分第三。沙彌犯吉。不說餘眾。見論十",
    "X42n0733_005:0130a21": "四。狂等亦開。",
    "X42n0733_005:0130a22": "　　　已下疏本第四",
    "X42n0733_005:0130a23": "心事既捨者。事即財也。",
    "X42n0733_005:0130a24": "捨有三種者。崇云。古舊諸師。依多論釋。捨有三義。今",
    "X42n0733_005:0130b01": "解。論無三義正文。據理。但捨財故。名之為捨。若以捨",
    "X42n0733_005:0130b02": "心名為捨者。是則單提亦應名捨。今詳。多論第四卷",
    "X42n0733_005:0130b03": "云。依已捨罪已悔。次續心未斷。若更得衣是後衣。於",
    "X42n0733_005:0130b04": "前衣邊得捨墮。又云。衣已捨。續次心斷。罪未悔。正使",
    "X42n0733_005:0130b05": "日得衣之捨突吉羅懺(至後疏中。自引此文)。既准多論。心若未",
    "X42n0733_005:0130b06": "斷。染後衣犯。又罪未悔。亦染後衣。不同單提心罪未",
    "X42n0733_005:0130b07": "捨。無相染義。故還依疏。捨有三種。以之為正。問未具",
    "X42n0733_005:0130b08": "同宿心罪未捨。無二宿開豈非相染。若心罪雖染。無",
    "X42n0733_005:0130b09": "財可捨也。",
    "X42n0733_005:0130b10": "咸具三義者。崇云。舊釋凡入捨者。咸具三義。今解不",
    "X42n0733_005:0130b11": "然。但由不捨。用則有罪。作法捨竟。用則無愆。由此一",
    "X42n0733_005:0130b12": "義。入捨不須餘二。今詳。要須具足三義。以非以己財",
    "X42n0733_005:0130b13": "無容捨故。財體不在。無容用故。捨己無愆。彼我許故。",
    "X42n0733_005:0130b14": "須意可知者。即向所說以非己財無容故等。三義相",
    "X42n0733_005:0130b15": "須也。先來相傳。於三義外。更加兩緣。第四輕可隨身。",
    "X42n0733_005:0130b16": "謂簡覆屋過三之類。第五遍體有過。謂簡過量衣等。",
    "X42n0733_005:0130b17": "量外有過。量內則無也。復有人言。三義五義。並不應",
    "X42n0733_005:0130b18": "理。唯有二義。以之為正。一者貪心尤重。取物失方。二",
    "X42n0733_005:0130b19": "者妨癈正脩。譏過處重。今詳。下九十中二十四戒。具",
    "X42n0733_005:0130b20": "有此相。故不應理也。",
    "X42n0733_005:0130b21": "章云。二十四戒者。總為頌曰。讚一展別足非殘。受美",
    "X42n0733_005:0130b22": "藥須虫水鉢。真脫覆白高床七。更加用虫二十五。(述曰)",
    "X42n0733_005:0130b23": "一者受尼讚食。二者過受一食。三者展轉食。四者別",
    "X42n0733_005:0130b24": "眾食。五者足食。六者非時食。七者殘宿食。八者不受",
    "X42n0733_005:0130c01": "食。九者索美食。十者過四月藥請。十一飲酒。十二飲",
    "X42n0733_005:0130c02": "虫水。十三過三鉢。十四真實淨施。不問輙着。十五坐",
    "X42n0733_005:0130c03": "脫脚床。十六看覆過三。十七白三衣。十八高脚床(此下",
    "X42n0733_005:0130c04": "七歲章中。名為高床下七)。十九兜羅紵床。二十牙角針筒。二十一",
    "X42n0733_005:0130c05": "過量尼師壇。二十二過量覆瘡衣。二十三過量雨浴",
    "X42n0733_005:0130c06": "衣。二十四如來等量衣。今詳。用虫水亦應辨異。故更",
    "X42n0733_005:0130c07": "加之。成二十五也。",
    "X42n0733_005:0130c08": "三十捨墮細分有三十二戒。章中諸門。或依三十。或",
    "X42n0733_005:0130c09": "依三十二。隨應當知。三十者。長衣(一也)。離衣(二也)。一月長",
    "X42n0733_005:0130c10": "衣(三也)。從非親尼取衣(四也。亦名領受戒)。令非親尼浣衣(五也)。從",
    "X42n0733_005:0130c11": "非親居士乞衣(六領受也)。過知足受衣(七也領受)。一居士辦衣",
    "X42n0733_005:0130c12": "價(八也領受)。二居士辦衣價(九也領受)。王臣送寶(十也領受)。野蠶臥",
    "X42n0733_005:0130c13": "具。或名綿褥(十一也)。黑毛臥具(十二也)。白毛臥具(〔十三也〕)。減",
    "X42n0733_005:0130c14": "六年依三衣(十四也)不牒坐具(十五也)。擔羊毛(十六也)。使非",
    "X42n0733_005:0130c15": "親尼擗羊毛(十七也)。畜寶(十八也受領)。貿寶(〔十九也領受〕)販賣(二十",
    "X42n0733_005:0130c16": "也領受)。長鉢(二十一)。乞鉢(二十二也。領受)。乞縷(二十三也)。使非親織。亦",
    "X42n0733_005:0130c17": "名勸織(二十四也。領受)。奪衣(二十五也)。七日長藥(二十六也)。過前求雨",
    "X42n0733_005:0130c18": "衣過前用(二十七也。此兩戒合制。過前求邊名為領受戒)過前受急施衣過",
    "X42n0733_005:0130c19": "後長畜(二十八也。亦兩戒合制。過前受邊名為領受)。蘭若離衣(二十九也)。迴僧",
    "X42n0733_005:0130c20": "物(三十也領受)。總為頌曰(七言)。長衣離衣一月衣。尼浣衣乞",
    "X42n0733_005:0130c21": "過是一居二居王臣敷擔羊二寶販長鉢縷勸奪藥",
    "X42n0733_005:0130c22": "雨急離迴僧物。",
    "X42n0733_005:0130c23": "外財淨施者。真實淨施也。今詳。亦可三十之中言具",
    "X42n0733_005:0130c24": "三義。或五來者。謂要實是屬己財物。非由淨施。即名",
    "X42n0733_005:0131a01": "屬他。由此應知。九十之中。真實淨施。闕第二義。何以",
    "X42n0733_005:0131a02": "然者。謂由輙取。而得提罪。非由著用。著之有罪。豈同",
    "X42n0733_005:0131a03": "三十。已犯之物。用用吉羅。故知闕於非對。現在受用",
    "X42n0733_005:0131a04": "有過也。此真實戒。於三十戒最為大妨。今既釋通。諸",
    "X42n0733_005:0131a05": "難都息。亦有難言。聚過三鉢。若非己物。有人盜取。誰",
    "X42n0733_005:0131a06": "邊結罪。此難非理。如損護主。豈由己物耶。",
    "X42n0733_005:0131a07": "食味是通者。一准人情。凡所食噉。理須供人。二准文",
    "X42n0733_005:0131a08": "驗。如一比丘。作殘法竟。一切共食。皆不犯之。由此二",
    "X42n0733_005:0131a09": "義。故知是通。若論鉢衣必是別屬。如有一人。作淨施",
    "X42n0733_005:0131a10": "竟。若與餘人。更須作法。故知別屬。自下章中數有此",
    "X42n0733_005:0131a11": "義。唯此應知。更不復辨。",
    "X42n0733_005:0131a12": "二離者。衣戒及第二十九六夜離衣戒也。",
    "X42n0733_005:0131a13": "長等五者。長戒也。謂十日衣長鉢長藥急施過後是",
    "X42n0733_005:0131a14": "也。即前所列第一第三第二十一第二十六第二十",
    "X42n0733_005:0131a15": "八戒是也。",
    "X42n0733_005:0131a16": "五敷者。即前所列第十一第十二第十三第十四第",
    "X42n0733_005:0131a17": "十五戒是也。",
    "X42n0733_005:0131a18": "自餘領受者。即十四領受。即前所列第四第六第七",
    "X42n0733_005:0131a19": "第八第九第十第十八第十九第二十第二十二第",
    "X42n0733_005:0131a20": "二十四第二十七第二十八第三十是也。",
    "X42n0733_005:0131a21": "鉢無共用者。釋長鉢不共犯也。謂若自用。即自犯長。",
    "X42n0733_005:0131a22": "理無共犯。設若共用。不犯捨墮。以其共乞。尚不犯捨。",
    "X42n0733_005:0131a23": "況知共畜。爾不犯捨。故引多論。二人共乞一鉢。但得",
    "X42n0733_005:0131a24": "吉羅。以為證也。既不同犯。故畜長鉢。許對同活。作說",
    "X42n0733_005:0131b01": "淨法。亦得成就不。疏中自釋如是。",
    "X42n0733_005:0131b02": "餘者可解者。一月六年不祿及藥雨浴衣等。皆為己",
    "X42n0733_005:0131b03": "畜。各有別為。無同犯義。",
    "X42n0733_005:0131b04": "若有遠行令在家者說淨(乃至)是以不犯者。問先共畜",
    "X42n0733_005:0131b05": "長。令在家者加其淨法。而今不加在家者犯。既是共",
    "X42n0733_005:0131b06": "畜。如何捨之答此依令捨。既是同活。各遍為主。無分",
    "X42n0733_005:0131b07": "義故。故得總捨。",
    "X42n0733_005:0131b08": "共有一飲長衣未說淨者。此中意說言。若淨施他。三",
    "X42n0733_005:0131b09": "義不具。縱使尼浣。不得入捨。今詳。非由淨施。即是屬",
    "X42n0733_005:0131b10": "他。前已釋訖。",
    "X42n0733_005:0131b11": "多論二人共一衣等者。多論第五文也。為欲辨異。故",
    "X42n0733_005:0131b12": "引之也。",
    "X42n0733_005:0131b13": "如此說時更有六戒不同犯者。不然。應言七戒不同",
    "X42n0733_005:0131b14": "犯也。謂於外更加長衣。章中前來已自分別不共相",
    "X42n0733_005:0131b15": "故。",
    "X42n0733_005:0131b16": "餘十五共犯者。今詳。亦未盡理。於十五中。畜長衣遠",
    "X42n0733_005:0131b17": "行不犯。理須餘之。又如取尼衣。從非親乞衣。擔羊毛",
    "X42n0733_005:0131b18": "等。對面共取。可言同犯。若不共取不共乞擔。何容共",
    "X42n0733_005:0131b19": "犯。故應思擇。且衣十五頌曰。長衣取取尼衣。乞衣一",
    "X42n0733_005:0131b20": "二居。王擔擗二寶。財縷勸急迴。",
    "X42n0733_005:0131b21": "如結集說者。七百結集擅行十事。於布薩日。檀越布",
    "X42n0733_005:0131b22": "施金銀。而共分之。問言得受不。答言不得。何處制。答",
    "X42n0733_005:0131b23": "因跋難陀制。",
    "X42n0733_005:0131b24": "利有共別者。於五利中長衣可共。自餘離衣展轉別",
    "X42n0733_005:0131c01": "眾不屬等四。無共受義。如教人乞衣過足等。使人為",
    "X42n0733_005:0131c02": "己。皆容遂情。隨應當知。",
    "X42n0733_005:0131c03": "且依章中。除十一已。束餘十九。以為頌曰(七言)。長衣二",
    "X42n0733_005:0131c04": "離一月衣。尼衣乞衣及過足。一二王擔財二鉢。勸織",
    "X42n0733_005:0131c05": "長樂雨急四。身口止作業共身犯為身犯者。身止不",
    "X42n0733_005:0131c06": "會。口止不捨。身作離去。闕無口作。亦得說為身口止",
    "X42n0733_005:0131c07": "作。作唯屬身也。又身經宿。名曰共身。餘多釋諸。謂初",
    "X42n0733_005:0131c08": "受持名為口作。身合掌等名為身作。合口不捨。名為",
    "X42n0733_005:0131c09": "口止。不合掌等。名為身止。身衣互在。是共身犯。此釋",
    "X42n0733_005:0131c10": "恐非。以其不據犯時說故。又闕身去義不具故。",
    "X42n0733_005:0131c11": "餘十二領十二領受身口假他身者。自口乞求。自身",
    "X42n0733_005:0131c12": "領受。他身授與。故曰也。十二領受。即後門中十四領",
    "X42n0733_005:0131c13": "受。除二實是也。",
    "X42n0733_005:0131c14": "六擔用者。用謂過前用也。",
    "X42n0733_005:0131c15": "浣上犯染打染打亦爾者。謂染上犯浣打也。打上犯",
    "X42n0733_005:0131c16": "浣染也。",
    "X42n0733_005:0131c17": "五過者。五長是也。六作者。五敷乞縷也(尊者云。應名六成。以其作",
    "X42n0733_005:0131c18": "時不犯故也)。",
    "X42n0733_005:0131c19": "故有二句者。奪衣戒云。若自奪教人奪。取藏舉之。尼",
    "X42n0733_005:0131c20": "薩耆。奪不藏吉。若著樹上攝上。乃至地敷上取離處。",
    "X42n0733_005:0131c21": "尼薩耆。不離處吉。古師云。我准此文著樹上等。重重",
    "X42n0733_005:0131c22": "有犯。疏主意云。前自奪等。是現前奪藏舉方犯。後句",
    "X42n0733_005:0131c23": "若著樹上等者。不現前奪離處即犯。非謂重犯也。",
    "X42n0733_005:0131c24": "引文可知者。文言此捨墮衣應捨(即捨財也)。捨已當懺悔",
    "X42n0733_005:0132a01": "(即捨罪也)。僧即應還此比丘衣(即還衣也)。若不還。轉作淨施等",
    "X42n0733_005:0132a02": "吉(即不還結罪也)。",
    "X42n0733_005:0132a03": "又寶等三者。二寶及綿褥也。下皆准之。",
    "X42n0733_005:0132a04": "十六杖者。應須受持外淨施。若不淨施。犯捨也。下文",
    "X42n0733_005:0132a05": "云。大釜釜盖大瓮及杓。小釜釜蓋小瓫及杓。洗瓶瓶",
    "X42n0733_005:0132a06": "蓋瓮及杓。(述曰)此中總有二釜二瓶四蓋四瓮四杓也。",
    "X42n0733_005:0132a07": "有中俗道別辨異可知者。謂諸作法辭句。對俗對道",
    "X42n0733_005:0132a08": "對僧對別。各各不同。一一戒中。自有明文也。",
    "X42n0733_005:0132a09": "或四法如對僧等三人者。一集財。二所對境集。三修",
    "X42n0733_005:0132a10": "威儀。四捨辭句。如下釋文。義自當顯。",
    "X42n0733_005:0132a11": "或可無法者。尊曰。此具二法。一集財。二斬壞也。",
    "X42n0733_005:0132a12": "釋懺罪境中。章云。寶等三戒專唯對別者。問既唯對",
    "X42n0733_005:0132a13": "別得別眾懺不。答此三及餘戒並容別眾懺也。有人",
    "X42n0733_005:0132a14": "言。界內無僧。可對別人。若有僧者。集僧方懺。若不爾",
    "X42n0733_005:0132a15": "者。受懺單白何所用耶。今詳。若樂僧中乞懺。須白受",
    "X42n0733_005:0132a16": "懺。若意不樂僧中懺者。別眾亦得。上下無文。云對首",
    "X42n0733_005:0132a17": "懺。別眾不成。西方行事。亦並許其對首別懺。又觀此",
    "X42n0733_005:0132a18": "律。說戒犍度僧盡犯罪不。不識名相。客比丘來。知彼",
    "X42n0733_005:0132a19": "比丘易教授者。將在屏處。令餘比丘眼見耳不聞處",
    "X42n0733_005:0132a20": "立。教令如法懺已。還至彼比丘所。作是言。此比丘所",
    "X42n0733_005:0132a21": "犯罪者。今已懺悔。(述曰)既言眼見耳不聞處立。似是別",
    "X42n0733_005:0132a22": "眾也。問所以捨罪還衣。有羯磨法。捨財中無。下自當",
    "X42n0733_005:0132a23": "辨者。准下義中。應答云。懺除往業。永非作法。又對別",
    "X42n0733_005:0132a24": "人。故宜須白。",
    "X42n0733_005:0132b01": "還衣有法者。僧眾還衣。理無自與。若不作法。事難齊",
    "X42n0733_005:0132b02": "彼。論其捨財。捨財現事非排往業。又作法非永。又總",
    "X42n0733_005:0132b03": "對僧。故不須白。又是別人行施。出在彼心。非知能決。",
    "X42n0733_005:0132b04": "何須作法。",
    "X42n0733_005:0132b05": "對僧法六者。一乞懺。二請懺主。三受懺白。四正捨罪。",
    "X42n0733_005:0132b06": "五呵責治。六領受立要也。",
    "X42n0733_005:0132b07": "三人下五。謂除乞懺。又受懺主。須白邊替。人受懺白。",
    "X42n0733_005:0132b08": "故五也。",
    "X42n0733_005:0132b09": "一人有四。又除白邊人也。",
    "X42n0733_005:0132b10": "四者除乞鉢一通餘一切者。僧六中除乞及白。餘之",
    "X42n0733_005:0132b11": "四法。通一切戒也(有疏本云。餘通一切者。誤也)。",
    "X42n0733_005:0132b12": "五者除寶等三及乞鉢餘二十八戒等是者。寶等局",
    "X42n0733_005:0132b13": "四。鉢唯局六。餘二十八通對僧別。於中除對一人已",
    "X42n0733_005:0132b14": "外。餘並具五也。",
    "X42n0733_005:0132b15": "寶等三局唯四法者。今詳。捨寶雖不對僧。捨已懺罪。",
    "X42n0733_005:0132b16": "何妨對僧。若許對僧。非唯四法也。故多論第五。畜寶",
    "X42n0733_005:0132b17": "戒云。說淨已。然後入眾悔過也。",
    "X42n0733_005:0132b18": "多論六句者。彼論第四卷也。五六兩句。彼並犯捨突",
    "X42n0733_005:0132b19": "吉羅懺。又云。言次續者。非是曰次續。以心多求。次續",
    "X42n0733_005:0132b20": "不絕。是次續。問第三第五。義何別耶。答第三據懺罪",
    "X42n0733_005:0132b21": "曰得衣。然衣久已捨訖。第五即於捨衣。曰更得衣。故",
    "X42n0733_005:0132b22": "不同也。",
    "X42n0733_005:0132b23": "雨衣過前受者可爾者。謂過前受。未令受持容染犯",
    "X42n0733_005:0132b24": "長。故經宿還也。",
    "X42n0733_005:0132c01": "餘諸戒等若捨即還容為長染者。章中且是純據衣",
    "X42n0733_005:0132c02": "說。若貿得食七日藥等。隨應當知。",
    "X42n0733_005:0132c03": "長藥共餘者餘捨者餘並者即還者。若貿得七日藥",
    "X42n0733_005:0132c04": "等。亦隨應思知。",
    "X42n0733_005:0132c05": "上來所辨據其重犯者。敘古師義也。古師意云。販賣",
    "X42n0733_005:0132c06": "等衣。已犯捨墮。復由犯長。染此販財。更犯捨墮。未捨",
    "X42n0733_005:0132c07": "販財。尚自被染。若與長財。令捨之時。若即坐還。灼然",
    "X42n0733_005:0132c08": "被染。故須相從經宿還也。",
    "X42n0733_005:0132c09": "若作不重犯釋者。已下疏主破其重犯義也。",
    "X42n0733_005:0132c10": "若與長等令捨亦須經宿者。疏主意云。未捨之前。雖",
    "X42n0733_005:0132c11": "不被染。不同古釋。已捨之後。財體既淨。若還入手。即",
    "X42n0733_005:0132c12": "容被染也。",
    "X42n0733_005:0132c13": "其財物不可全別者。謂此雖有販長不同。而此非如",
    "X42n0733_005:0132c14": "鉢衣性異。衣衣相望。不全別故。故相染也。餘釋非理。",
    "X42n0733_005:0132c15": "不勞記之。",
    "X42n0733_005:0132c16": "任情所尊者。此師意言。販賣等財。捨前捨後俱不被",
    "X42n0733_005:0132c17": "染。故唯五長。須經宿還。今詳。取前相從。並經宿好。昔",
    "X42n0733_005:0132c18": "下文言。所有過七日藥蘇塗扃蜜石蜜與守園人(古人",
    "X42n0733_005:0132c19": "謂此為初得藥日也)。若至第七日。捨與比丘。比丘應取食(古謂此是",
    "X42n0733_005:0132c20": "第七日得也)。若減七日。應還此比丘。應白二與(古謂此是第二日以",
    "X42n0733_005:0132c21": "去。至第六日得也。言減七日者。即是中間五日也)。今師言。言減七日者。謂第",
    "X42n0733_005:0132c22": "三日已去。至第七日。其所得藥也。此亦要須經宿方",
    "X42n0733_005:0132c23": "還。又文言至第七日捨與比丘者。即是第二日藥。至",
    "X42n0733_005:0132c24": "第八日。滿七日也。",
    "X42n0733_005:0133a01": "似不得差互者。僧捨僧還。別人捨別人還。非要本作",
    "X42n0733_005:0133a02": "法人還之也。",
    "X42n0733_005:0133a03": "還法或二一者。若汎論者有多種二。第一即日經宿",
    "X42n0733_005:0133a04": "二。第二就即日中直還轉還二。第三就經宿中還鉢",
    "X42n0733_005:0133a05": "還鉢還衣二。還鉢還藥還衣二。今疏意欲談初二也。",
    "X42n0733_005:0133a06": "所言一者。或相從經宿一。或俱即日一也。",
    "X42n0733_005:0133a07": "若究竟損減盜門所收者。善見十四云。若不還得吉。",
    "X42n0733_005:0133a08": "若受已知非己物。因施方便收匿。此物隨直得罪也。",
    "X42n0733_005:0133a09": "祇律有五種捨者。於中二寶。彼律第十卷說也。",
    "X42n0733_005:0133a10": "迴僧物。彼律第十一說也。",
    "X42n0733_005:0133a11": "黑毛憍奢者。彼律第九卷說也。黑毛者。即此律中純",
    "X42n0733_005:0133a12": "黑羺是也。憍奢耶者。即此律野蠶臥具是也。",
    "X42n0733_005:0133a13": "黑白毛臥具者。即此律二分黑三分白臥具是也。",
    "X42n0733_005:0133a14": "對羊者誤。彼是養也。",
    "X42n0733_005:0133a15": "多了羊者誤。彼是眾多耳羊也。",
    "X42n0733_005:0133a16": "餘三捨同此者。一者長衣等諸捨。於中長衣。如彼第",
    "X42n0733_005:0133a17": "八卷說。餘捨不可具敘。二者長藥。三者乞鉢。並如彼",
    "X42n0733_005:0133a18": "律第十卷說(已上辨祇律)。",
    "X42n0733_005:0133a19": "餘二捨同者。乞鉢如彼第五卷說也。長衣等諸捨。於",
    "X42n0733_005:0133a20": "中長衣。如彼第四卷說。餘捨不可具敘。",
    "X42n0733_005:0133a21": "明了論復有不同相者。論云。財總能成尼薩耆。准明",
    "X42n0733_005:0133a22": "了疏中釋者。二離一月長衣鉢藥。此六並二種用。謂",
    "X42n0733_005:0133a23": "捨與僧。僧應還。問須此物不。須者應還。若不須者。即",
    "X42n0733_005:0133a24": "與僧用。於中長藥復有差別。有病服蘇。二日四日。病",
    "X42n0733_005:0133b01": "差應捨。滿不捨滿七。得尼薩耆。應捨與僧。比丘有病。",
    "X42n0733_005:0133b02": "僧還捨與。比丘得已。捨與白衣。白衣還捨與本比丘。",
    "X42n0733_005:0133b03": "比丘得服。若主無病不復須者。僧欲須用。亦須捨與",
    "X42n0733_005:0133b04": "白衣。如前廣說。奪衣乞衣迴僧。一二居士過足。此六",
    "X42n0733_005:0133b05": "並捨還主。比丘不得更取此物。若無本主。應捨與僧。",
    "X42n0733_005:0133b06": "除迴僧物。餘者本主不肯取者。亦捨與僧。其迴僧其",
    "X42n0733_005:0133b07": "局捨還僧。取尼衣還本尼。尼身不存者。捨與尼僧。不",
    "X42n0733_005:0133b08": "得捨與大僧比丘。不得却取。乞鉢同此。所餘諸戒。并",
    "X42n0733_005:0133b09": "捨與僧。",
    "X42n0733_005:0133b10": "十八戒二人同犯者。頌曰(五言)。長離月乞衣。過一二王",
    "X42n0733_005:0133b11": "畜(畜寶也)。貿販鉢縷勸(乞鉢也)。奪藥忽迴僧",
    "X42n0733_005:0133b12": "十五過除藥者。沙彌既與大僧受食。故受藥法。不同",
    "X42n0733_005:0133b13": "大僧。由此應知。受戒竟後。口受法失。口受既失。故不",
    "X42n0733_005:0133b14": "犯長也。",
    "X42n0733_005:0133b15": "十四戒任運者。義猶未盡。如取尼衣。從非親乞。乃至",
    "X42n0733_005:0133b16": "迴僧物等。教之為己。後即受戒。豈無任運耶。隨義應",
    "X42n0733_005:0133b17": "思。",
    "X42n0733_005:0133b18": "坐具臥具等差而生過者。差謂差違也。謂越二知之。",
    "X42n0733_005:0133b19": "如過知足戒。律文中說。在家人知足。出家人知足也。",
    "X42n0733_005:0133b20": "　　　○長衣戒",
    "X42n0733_005:0133b21": "百一物者。百者凡也。凡畜助身之物皆一也。非謂百",
    "X42n0733_005:0133b22": "枝也。有人不達。浪為妨難。故多論第五。畜寶戒云。百",
    "X42n0733_005:0133b23": "一物教。不須作淨。不入百一。皆應說淨。百一物各得",
    "X42n0733_005:0133b24": "畜一。百一之外。皆是長物。",
    "X42n0733_005:0133c01": "第四人開諸重物者。婆沙八十四云。曾聞苾芻於日",
    "X42n0733_005:0133c02": "後分來詣佛可。求好房舍。佛勑阿難。與好房舍。阿難",
    "X42n0733_005:0133c03": "受勅而授與之。彼苾芻言。宜淨掃灑。懸繒幡蓋。燒香",
    "X42n0733_005:0133c04": "散花。敷耎床褥。安置好枕。我乃受之。不爾不用。阿難",
    "X42n0733_005:0133c05": "於是具以白佛。佛言隨索皆應與之。爾時阿難具辦",
    "X42n0733_005:0133c06": "授。苾芻受已。於夜初分。起淨解脫。因是次第起餘解",
    "X42n0733_005:0133c07": "脫。諸漏永盡。成阿羅漢。復起神通。於晨朝時。乘通而",
    "X42n0733_005:0133c08": "去。阿難於後不見苾芻。尋往白佛。佛告阿難。汝勿輕",
    "X42n0733_005:0133c09": "彼。彼於昨夜。起淨解脫。廣說乃至晨朝已去。然苾芻",
    "X42n0733_005:0133c10": "從妙勝解樂淨天沒。來生人中。彼若不得淨妙房。乃",
    "X42n0733_005:0133c11": "至不得極果神通。涅槃三十六亦同。多論第四云。眾",
    "X42n0733_005:0133c12": "生根性。唯佛知之。不應致難。此比丘從第六天來生",
    "X42n0733_005:0133c13": "人間。隨本所習。而度脫之。分別功德。論佛藏經。經中",
    "X42n0733_005:0133c14": "說有一面王比丘。初生有衣。隨身長大。受此一衣。變",
    "X42n0733_005:0133c15": "為道服。准此復有一衣比丘。即有五種之差也。",
    "X42n0733_005:0133c16": "制意者。多論第四意也。",
    "X42n0733_005:0133c17": "制下二人者。第三第四人也。",
    "X42n0733_005:0133c18": "財體不同者。一月衣者擬替三衣。十日衣者汎示長",
    "X42n0733_005:0133c19": "衣也。",
    "X42n0733_005:0133c20": "豈可染故在初者。昔解長衣。由傍通染。故在初明。言",
    "X42n0733_005:0133c21": "傍通者。謂除二離二寶二毛二鉢及藥。餘二十一。得",
    "X42n0733_005:0133c22": "入手時既犯墮。復過十日更犯長愆。言傍染者。先犯",
    "X42n0733_005:0133c23": "長衣以為染。從得尼衣。即犯二罪。被長染故。餘准此",
    "X42n0733_005:0133c24": "知。彼二說有竪通竪染。言竪通者。犯長捨懺。復不說",
    "X42n0733_005:0134a01": "淨。重重有犯。言竪染者。即初日衣。染下九日。更有問",
    "X42n0733_005:0134a02": "答。既是非理。不勞敘之。今師意言。如是一切豈可染",
    "X42n0733_005:0134a03": "故初明者。如婬漏失小妄語等。豈染故初耶。",
    "X42n0733_005:0134a04": "如此解時長衣得作三衣者。伽論第二云。問頗有比",
    "X42n0733_005:0134a05": "丘。過十夜衣。即此衣一夜犯離宿耶。答有。過十夜已",
    "X42n0733_005:0134a06": "作衣受生。界外明相出。(述曰)即犯長衣犯離宿也。計理",
    "X42n0733_005:0134a07": "捨時但捨離宿。一衣之上無二過故。先時犯長。直爾",
    "X42n0733_005:0134a08": "懺提也。",
    "X42n0733_005:0134a09": "多論指疊者。多論第四云。令色如法也。",
    "X42n0733_005:0134a10": "三擯即三舉也。多論第四。不離衣宿戒。解明相云。三",
    "X42n0733_005:0134a11": "色中白色為正。此既論曾聞并汾黑相。啜粥定犯非",
    "X42n0733_005:0134a12": "時食也。",
    "X42n0733_005:0134a13": "故壞及不應量名境差者。要初應量。後時故壞。仍自",
    "X42n0733_005:0134a14": "心錄。作不壞應量想也。",
    "X42n0733_005:0134a15": "被逼說淨者。餘皆言上方便中。非情除強。今被逼者。",
    "X42n0733_005:0134a16": "乃是錄差。今詳非類。全不假人。以為境者。說杌無強。",
    "X42n0733_005:0134a17": "不淨施犯。由不對人。人邊說強。是疏意也。",
    "X42n0733_005:0134a18": "六群比丘者。多論第四。一難途。二跋難陁。三迦留陀",
    "X42n0733_005:0134a19": "夷。四闡那。五馬宿。六滿宿。二人得漏盡。入無餘涅槃",
    "X42n0733_005:0134a20": "(第三第四人是)。二人生天。又云犯重戒。又云不。若犯重者不",
    "X42n0733_005:0134a21": "得生天(初二人是)。二人墮惡道生龍中(五六人是)。二人善解筭",
    "X42n0733_005:0134a22": "數陰陽變運(初二人是)。二人深通射道(三四人是)。二人善於音",
    "X42n0733_005:0134a23": "樂種種喚(五六人是)。二人善於說法論義(初二人是)。二人深解",
    "X42n0733_005:0134a24": "阿毗曇(三四人是)。二人能事事皆一巧說法論議。亦解阿",
    "X42n0733_005:0134b01": "毗曇(五六人是)。又云。六人無往不通。通達三藏十二部經。",
    "X42n0733_005:0134b02": "內為法之梁棟。外為佛法大護。二人多欲(初二人是)。二人",
    "X42n0733_005:0134b03": "多嗔(五六人是)。二人多痴(三四人是)。又云三人多欲(初三四人是)。二",
    "X42n0733_005:0134b04": "人多瞋(同前)。一人多痴(第四也是)。五人是釋種子王種(除第三人)。",
    "X42n0733_005:0134b05": "一人是婆羅門種(即第三人)。六人俱是豪族。共相影響。相",
    "X42n0733_005:0134b06": "與為友。寬通佛教。文言迦葉不在者。覺支引多論第",
    "X42n0733_005:0134b07": "四離衣戒。當時大迦葉。經營五大精舍。一者耆闍崛",
    "X42n0733_005:0134b08": "山精舍。二者竹林。餘有二精舍。是時經理竹園精舍。",
    "X42n0733_005:0134b09": "(述曰)此不相當。彼因經理開離伽梨。非此緣起。此律文",
    "X42n0733_005:0134b10": "言迦葉不在。若准見論十四。是舍利弗。故彼文云。阿",
    "X42n0733_005:0134b11": "難言。除佛世尊。餘聲聞弟子悉無及舍利弗。是故阿",
    "X42n0733_005:0134b12": "難若得袈裟。染治好者。奉舍利弗。若得時食非時七",
    "X42n0733_005:0134b13": "日盡形壽藥。於中好者。亦奉舍利弗。若有諸長者。有",
    "X42n0733_005:0134b14": "子欲出家。來求阿難。阿難教法求舍利弗。舍利弗言。",
    "X42n0733_005:0134b15": "夫為長子。應供養父母。是故我應供養世尊。然阿難",
    "X42n0733_005:0134b16": "悉作。令我今得無為而住。是舍利弗恒敬阿難。若得",
    "X42n0733_005:0134b17": "衣食。於中好者。先奉阿難。是故律本中說。欲奉舍利",
    "X42n0733_005:0134b18": "弗。(又云)問曰。阿難何得知十日還。答舍利弗欲遊行時。",
    "X42n0733_005:0134b19": "來至阿難所。語阿難言。我欲行某國某國。某時當還。",
    "X42n0733_005:0134b20": "長老。當好供養世尊。慎莫懈怠。若世尊為四部眾及",
    "X42n0733_005:0134b21": "天龍說法時。長老當為我說。若世尊覓我時。長老當",
    "X42n0733_005:0134b22": "遣人來報我。舍利弗在諸國。或遣信來問訊世尊。問",
    "X42n0733_005:0134b23": "訊世尊已。往阿難所問訊阿難。問訊阿難言已。語阿",
    "X42n0733_005:0134b24": "難言。我某日當還。是故阿難知舍利弗九日十日當",
    "X42n0733_005:0134c01": "還(此律迦葉准彼義思)。",
    "X42n0733_005:0134c02": "餘戒餘利者。此間三戒。是德衣中長離二利。下皆及",
    "X42n0733_005:0134c03": "別不囑等三是餘三利。對辨同異也。",
    "X42n0733_005:0134c04": "見論一解三衣具足竟以未足不犯故者。計理得衣",
    "X42n0733_005:0134c05": "擬衣。作三衣。可言未足。說為不犯。若得擬作裙等餘",
    "X42n0733_005:0134c06": "衣。理應成犯也。然見論無此正文。謂是義准彼十四",
    "X42n0733_005:0134c07": "云。衣竟者隨因緣得衣竟(蓋是隨施等。得三衣也。故章云。三衣具等。論文云)。",
    "X42n0733_005:0134c08": "或望衣竟。或望斷(此謂失得衣分齊。失德衣已。即容犯故。故論次文云。若迦提月過。若",
    "X42n0733_005:0134c09": "出功德衣。如是眾因緣〔名〕竟也)。",
    "X42n0733_005:0134c10": "通違非時時利者。過前十日。即違非時。過後是違時",
    "X42n0733_005:0134c11": "也。",
    "X42n0733_005:0134c12": "如律說者。彼五分第四云。一者別眾食。二者數數食。",
    "X42n0733_005:0134c13": "三者食前食所後。行至餘家。不白餘比丘。四者畜長",
    "X42n0733_005:0134c14": "衣。五者別宿不失三衣。",
    "X42n0733_005:0134c15": "互說不定可知者。由其諸文無有定據。故言不定。謂",
    "X42n0733_005:0134c16": "若以五事故開受德衣。德衣即在迦提之前。若准見",
    "X42n0733_005:0134c17": "論云。若迦提月過出功德衣。如是眾因緣亦名。竟即",
    "X42n0733_005:0134c18": "迦提月似有前列故也。",
    "X42n0733_005:0134c19": "此三時利者。三箇戒各有時利開。",
    "X42n0733_005:0134c20": "人解多種者。古師意言。下皆別不囑等。非是專得時",
    "X42n0733_005:0134c21": "衣利故。是故彼文不得先除。如章次後引之也。",
    "X42n0733_005:0134c22": "答此三專得時利等者。此即且敘古師義也。謂此三",
    "X42n0733_005:0134c23": "戒。若在一月五月之中。決定即得長離之利。下背別",
    "X42n0733_005:0134c24": "等。雖在一月五月之中。不即得受皆別等利。要於一",
    "X42n0733_005:0135a01": "月五月之內。復假施食及衣。方得皆等也。故下文云。",
    "X42n0733_005:0135a02": "餘時者。有迦絺五月。無迦絺一月。若復有餘施食及",
    "X42n0733_005:0135a03": "衣。今師意言。亦可皆別等。亦定得時利。然下文言。有",
    "X42n0733_005:0135a04": "餘施食及衣者。謂一月五月外。汎爾施衣食。亦是開",
    "X42n0733_005:0135a05": "限。非謂要在一月等內也。",
    "X42n0733_005:0135a06": "祇中即出十捨者。祗律第八。長衣戒云。捨迦絺那衣",
    "X42n0733_005:0135a07": "有十事。受衣捨。衣竟捨。聞捨。出去捨。失去捨。壞捨。送",
    "X42n0733_005:0135a08": "衣捨。時過捨。究竟捨(彼律二十八人此十捨)。見云。長二搩手。廣",
    "X42n0733_005:0135a09": "一搩手。乃至此是最下衣(已上並是見論第十四文也)。",
    "X42n0733_005:0135a10": "與房非類者。二房戒中云。房是過中制。衣是滿中制。",
    "X42n0733_005:0135a11": "以過中制故。房舉未犯位。衣是滿中制故。須出犯位。",
    "X42n0733_005:0135a12": "所以然者。長衣內開外亦開。作法外開位。故須舉犯",
    "X42n0733_005:0135a13": "以開不犯。此出外開極小量。房內開外不開。無有作",
    "X42n0733_005:0135a14": "法外開者。故舉未犯位。即是內開極大量(所以然者。謂徹何以",
    "X42n0733_005:0135a15": "衣房兩位。犯不犯殊。疏意釋言。長衣將法。以開過量。須舉滿位。以開不犯。房無用法。以開過量。故舉如量。顯過",
    "X42n0733_005:0135a16": "量犯。上來據七搩十二搩。為問答也)章云。若爾。若使說淨等已下。即續",
    "X42n0733_005:0135a17": "上來釋難之次。更為此問也。謂將淨法。對處分法。顯",
    "X42n0733_005:0135a18": "房衣量。何等須法也。",
    "X42n0733_005:0135a19": "六搩四搩未犯者。見論十三說也(此即據六搩量作問答也)。",
    "X42n0733_005:0135a20": "其猶過量者。過尚須法。免不處分。況於減量。寧不處",
    "X42n0733_005:0135a21": "分也。",
    "X42n0733_005:0135a22": "亦惱施主者。互過亦同。俱過惱施主也。",
    "X42n0733_005:0135a23": "隨財段數者。見論十四云。若多衣縛束一處。過十日。",
    "X42n0733_005:0135a24": "得一罪。若散衣不縛束。計衣多少。隨得罪。",
    "X42n0733_005:0135b01": "有人存其到句合為七十四者。到句二十八。帖前轉",
    "X42n0733_005:0135b02": "降合七十四也。言到句者。諸初日得。更無迴改。以其",
    "X42n0733_005:0135b03": "初日是染本故。必不得言初日不得。唯約下九。將尾",
    "X42n0733_005:0135b04": "鈎頭。名為到句。此到句要從第三章門起首。謂八日",
    "X42n0733_005:0135b05": "得。兩日不得。且唯轉降作第八句。應言一日乃至八",
    "X42n0733_005:0135b06": "日得。九日十日不得。續此轉降。即為到句。謂第十日",
    "X42n0733_005:0135b07": "留一空日。將一空日鈎第二日。為一到句。尾後須留",
    "X42n0733_005:0135b08": "一箇空日。如是却鈎成一到句。第四章門。三箇空日。",
    "X42n0733_005:0135b09": "初將尾後二箇空日鈎第二日。次將尾後兩箇空日。",
    "X42n0733_005:0135b10": "却鉤第二第三兩日。尾後亦留一箇空日。如是却鉤",
    "X42n0733_005:0135b11": "成兩箇到句。第五門有三句。第六門四句。第七門五",
    "X42n0733_005:0135b12": "句。第八門六句。第九門七句。第十門無也。如是總計",
    "X42n0733_005:0135b13": "有二十八。今師破云。以其注中頭尾不似到故者。此",
    "X42n0733_005:0135b14": "第九門八箇空日。若作到句。得成七句。且如將尾一",
    "X42n0733_005:0135b15": "箇空日。却來鈎頭。為初到句。即應說言。一日得。二日",
    "X42n0733_005:0135b16": "不得。三日得。四日已下一向不得。據此三日。應言是",
    "X42n0733_005:0135b17": "得。注中乃言三日已下一向不得。此即頭不似也。第",
    "X42n0733_005:0135b18": "七到句。尾留一空。將七箇空鉤第二日乃至第八。此",
    "X42n0733_005:0135b19": "即應言。一日得。二日三日乃至八日不得。九日得。十",
    "X42n0733_005:0135b20": "日得不得。既作到句。九日須得。而今注中九日不得。",
    "X42n0733_005:0135b21": "此即尾不似也。亦藥鉢等戒。並有此妨也。寧可別義",
    "X42n0733_005:0135b22": "以立到句。若似此章。義不可也。有餘復立二十六。起",
    "X42n0733_005:0135b23": "間句。亦從第三門起首也。此第三門總有八句。第一",
    "X42n0733_005:0135b24": "句一日得。二日不得。三日得。四日不得。五日已下得。",
    "X42n0733_005:0135c01": "第二句。一日二日得。三日不得。四日得。五日不得。六",
    "X42n0733_005:0135c02": "日已下得。以其兩空間。於八有降。使轉下成七起句。",
    "X42n0733_005:0135c03": "第四門三空間七有為五句。第五門四空得成一句。",
    "X42n0733_005:0135c04": "又有人言。第七門已下不得成超。尊者曰。第七門。四",
    "X42n0733_005:0135c05": "有間六空成四句。第八門三有間七空成六句。第九",
    "X42n0733_005:0135c06": "門無無超句。為與到句同故。如是總計二十六句。帖",
    "X42n0733_005:0135c07": "前七十四。合一百句也。",
    "X42n0733_005:0135c08": "以初對初所犯是同者。若不淨施。不遣與人等。即是",
    "X42n0733_005:0135c09": "十日得衣。義無異也。",
    "X42n0733_005:0135c10": "故使有無不同齊少此一者。得門有其初門十日並",
    "X42n0733_005:0135c11": "得。下之七門。齊無初門也。故章前云。淨不淨但有九",
    "X42n0733_005:0135c12": "門。闕無初門。下六同然等也。",
    "X42n0733_005:0135c13": "以九對九為其有無不同及法差別者。不得遣與人",
    "X42n0733_005:0135c14": "失等是無壞。非衣忌去等。是有淨施。是法差別也。此",
    "X42n0733_005:0135c15": "有無義。與前有無義別也。",
    "X42n0733_005:0135c16": "不犯不同者。有無及法並容不犯也。",
    "X42n0733_005:0135c17": "淨施對文者。對下真實淨施戒也。以其此文雖有淨",
    "X42n0733_005:0135c18": "施之言。而無淨施之法。",
    "X42n0733_005:0135c19": "此忘財體者。今詳。實有而迷為無。如章所說也。若雖",
    "X42n0733_005:0135c20": "知有。一向本迷。謂作法竟。理亦開限。若准見論云不",
    "X42n0733_005:0135c21": "以想脫。僧祇第八云不作淨。謂淨想過十日犯。即不",
    "X42n0733_005:0135c22": "開也。若知有財都不在開。無心謹護故也。",
    "X42n0733_005:0135c23": "隨著多少等者。見論十四云。若犯捨墮衣不捨不懺",
    "X42n0733_005:0135c24": "悔。隨著一一突吉羅。若一著不脫乃至破。一吉。祇第",
    "X42n0733_005:0136a01": "八云。受用不淨衣故。隨用得越毗尼。若觀此律文勢。",
    "X42n0733_005:0136a02": "義似不然。應言若捨墮衣不捨。更貿餘衣。",
    "X42n0733_005:0136a03": "一提一吉者。吉是不應之吉。提是本衣之提。所貿親",
    "X42n0733_005:0136a04": "衣。不犯販者。理亦由前非法心染。然悲文意也。著用",
    "X42n0733_005:0136a05": "之吉。乍可別立。",
    "X42n0733_005:0136a06": "准自言毗尼者。下滅淨法云。若欲在僧中懺者。應往",
    "X42n0733_005:0136a07": "僧中。偏露右肩。脫革履。禮僧足已。右膝着地。合掌白",
    "X42n0733_005:0136a08": "如是言。大德僧聽。我某甲比丘犯甲罪。今從僧懺悔。",
    "X42n0733_005:0136a09": "如是三說。",
    "X42n0733_005:0136a10": "對文可知者。至下疏中。當次第釋也。",
    "X42n0733_005:0136a11": "此等十二須具意者此須說之者。今詳。先來諸家章",
    "X42n0733_005:0136a12": "抄及講說者。多集浮言。廣開章段。至於行事。卒尋難",
    "X42n0733_005:0136a13": "曉。今且應依行事所要。開為三門。一明罪累多少有",
    "X42n0733_005:0136a14": "無。二辨懺罪次第階品。第三正辨捨懺還法。",
    "X42n0733_005:0136a15": "第一且辨罪多少者。如章云。凡欲捨時。先須知己財",
    "X42n0733_005:0136a16": "事現不現。(乃至)十罪者。一長衣等。現在有何捨墮。二長",
    "X42n0733_005:0136a17": "衣等。已用壞盡直懺罪(牒訶還須云。故畜長衣等犯捨墮。此衣等已用壞盡。乃至",
    "X42n0733_005:0136a18": "廣說)。三覆藏提罪犯吉。四即此吉罪隨夜展轉覆藏犯",
    "X42n0733_005:0136a19": "吉。五著用犯吉。六即此覆吉。七即此隨覆吉。八僧說",
    "X42n0733_005:0136a20": "戒時。二處二問。犯嘿妄吉。九即此覆吉。十即此隨覆",
    "X42n0733_005:0136a21": "吉(此十罪中。不必具有。故章云。或一或二。乃至十罪)。",
    "X42n0733_005:0136a22": "第二門懺罪次第階品者。如章云。先懺輕愆。後次捨",
    "X42n0733_005:0136a23": "財。(乃至)不同祇律者。先明次第。章云。雖言先懺輕愆。後",
    "X42n0733_005:0136a24": "次捨財。計理本來因財生過。應先捨財。次懺諸罪。明",
    "X42n0733_005:0136b01": "了論云。先捨物後方顯說滅罪(已上論文也)。當今行事。並",
    "X42n0733_005:0136b02": "皆然也。次辨階品者。章云。以輕重之罪。既不合總悔。",
    "X42n0733_005:0136b03": "故致階降。其位有四等者。南山律師。但存三位。准理",
    "X42n0733_005:0136b04": "應然。故下人犍度云。時有比丘犯殘。若作殘意覆。應",
    "X42n0733_005:0136b05": "教作吉懺。已後亦覆藏犯提。乃至惡說亦如是。(述曰)既",
    "X42n0733_005:0136b06": "文先合懺覆藏吉。故知覆藏及隨覆藏。義類同故。合",
    "X42n0733_005:0136b07": "為一位。就根本中提及著嘿。罪性既殊。理無一藥能",
    "X42n0733_005:0136b08": "頓除遣。故復須分提吉之別。故成三位。故今行事先",
    "X42n0733_005:0136b09": "懺提下。及著嘿下。覆與隨覆六品吉羅。次懺著嘿二",
    "X42n0733_005:0136b10": "品吉羅。後方正懺波逸提罪。故分三位也。計理但有",
    "X42n0733_005:0136b11": "八品吉羅。南山復存九品吉羅。以其提下親生覆吉。",
    "X42n0733_005:0136b12": "義同著嘿親從提生。故存親覆及著嘿吉。以為根本。",
    "X42n0733_005:0136b13": "於中各有覆與隨覆。故成九品也。今且依前八品為",
    "X42n0733_005:0136b14": "正。次辨懺法者。章云。此之三位悔並責心者。疏意准",
    "X42n0733_005:0136b15": "下增五文云。復有五種犯。遂即次第配彼五篇。故知",
    "X42n0733_005:0136b16": "吉羅唯責心懺。今詳。恐違母論明文。故今所辨吉羅",
    "X42n0733_005:0136b17": "之中。自有責心。及有對首。欲釋此義。應具引下增五",
    "X42n0733_005:0136b18": "律文。復以母論。隨便注釋。律云。復有五種犯。或有犯",
    "X42n0733_005:0136b19": "自心念懺悔(母論第八云。有〔妄〕誤犯者。心念自責滅也。心念自責者。眾學中不故作者是。述",
    "X42n0733_005:0136b20": "曰。此顯責心吉也)。或有犯小罪。從他懺悔(母論云。故作下者。一人前悔者。是名",
    "X42n0733_005:0136b21": "輕也。述曰此顯對首吉也。此律亦言以作故犯應懺吉。若不故作犯吉。即同母論二種吉也)。或有",
    "X42n0733_005:0136b22": "犯中罪。亦從他懺悔(母論云。故作中者。自性蘭提提舍尼。是名中犯。一人前悔。述曰。",
    "X42n0733_005:0136b23": "提舍尼。既配中罪之中。不同疏意也)。或有犯重罪。從他懺悔(母云。重者十三殘。殘",
    "X42n0733_005:0136b24": "邊蘭夷邊蘭。此是懺悔中重者。述曰易解也)。或有罪不可懺悔(母云。不可悔者。四重",
    "X42n0733_005:0136c01": "突吉羅波逸提偷蘭。此罪不可悔也。述曰。四重即四夷也。吉即滅擯吉也。提即打佛提。蘭即出血蘭也)。然",
    "X42n0733_005:0136c02": "疏主意。以初心念純配吉羅。第二從他以配提舍。第",
    "X42n0733_005:0136c03": "三中罪以配提罪。餘配同前。故立吉羅。一向心念。今",
    "X42n0733_005:0136c04": "釋既異。故存吉羅。二種懺異。明了論疏云。重者獨柯",
    "X42n0733_005:0136c05": "多。輕者名學對。若不動身口者。即輕責心即滅。若動",
    "X42n0733_005:0136c06": "身口者。即重對人懺方滅。此間不解分別其異。通名",
    "X42n0733_005:0136c07": "眾學。此為謬矣。今三藏亦言有兩種吉羅。南山律師",
    "X42n0733_005:0136c08": "亦存兩吉。故今所辨八品吉羅。並對首懺。今時行事",
    "X42n0733_005:0136c09": "亦然也。若准章中。並責心者。恐罪不滅。行事應知。治",
    "X42n0733_005:0136c10": "辨懺法不同祇律。如章云。不同祇律者。彼律第八。提",
    "X42n0733_005:0136c11": "吉合懺。今三藏亦爾。且祇律云。長老憶念。我某甲比",
    "X42n0733_005:0136c12": "丘尼。長衣過十日。已於僧中捨。此中犯提。及受用不",
    "X42n0733_005:0136c13": "淨衣。隨用得越毗尼罪。是一切罪。今向長老。誠心悔",
    "X42n0733_005:0136c14": "過。不敢覆藏持。問言汝自見罪不。答言見。汝更莫作。",
    "X42n0733_005:0136c15": "答言頂戴持。如是三說。此律人犍度。既云七聚。並先",
    "X42n0733_005:0136c16": "懺覆藏吉羅。故不同祇也。",
    "X42n0733_005:0136c17": "第三門正辨捨懺還法者。復開二義。一者先須緣境",
    "X42n0733_005:0136c18": "立心。二者正辨捨懺等法。先辨緣境立心者。如章所",
    "X42n0733_005:0136c19": "引云。凡欲懺者。無問重輕。依明了論(乃至)如捨墮別抄",
    "X42n0733_005:0136c20": "所說者。真釋云。提舍那者。翻為顯示。亦翻說罪。亦翻",
    "X42n0733_005:0136c21": "發露。言罪因者。或因貪等。或因諸見。或因忘誤。或因",
    "X42n0733_005:0136c22": "放逸。或怖畏等。作如是罪。言緣起者。或由非時食。或",
    "X42n0733_005:0136c23": "飲酒等。故成於罪。言體相者。此是殘罪。或提罪等。言",
    "X42n0733_005:0136c24": "過失者。有五過失。一能障涅槃。二障涅槃道。三能生",
    "X42n0733_005:0137a01": "他不信敬心。四能增長自身惡等業。五能感惡道報。",
    "X42n0733_005:0137a02": "又應了知作罪處。是故言等(上來即是緣於罪性可厭之境也)。言可",
    "X42n0733_005:0137a03": "親信人者。彼於我好。若向說罪。不生惡心。不向餘人",
    "X42n0733_005:0137a04": "轉道說我。故言可親。決知彼人戒行清淨。故云可言。",
    "X42n0733_005:0137a05": "若對同犯罪人說罪。罪即不滅。南山云。必須根本俗",
    "X42n0733_005:0137a06": "人已來。不破十戒具戒。及犯已能悔。以成清淨者。然",
    "X42n0733_005:0137a07": "後受懺。昔人妄引五分不同分犯者。彼開臨命終時。",
    "X42n0733_005:0137a08": "同犯不同犯俱開。今是閑預。必是非法。今三藏云。初",
    "X42n0733_005:0137a09": "篇若犯事。不必可治。第二有達人須二十。若作輕過",
    "X42n0733_005:0137a10": "對不同犯者。而除悔之。今詳。三藏目囑西方。何須不",
    "X42n0733_005:0137a11": "信。又不同者。律攝要取不同篇犯也(上來即是緣證明境)。言求",
    "X42n0733_005:0137a12": "受對治護者。如犯非時食。今更求受不非時食護也",
    "X42n0733_005:0137a13": "(上來即是立要勘心也)。章云如捨墮別抄者。疏主更有別行捨",
    "X42n0733_005:0137a14": "墮別抄。可二十紙許。彼吉羅皆責心懺。今不依之。故",
    "X42n0733_005:0137a15": "不須敘。",
    "X42n0733_005:0137a16": "第二正辨捨懺等法者。捨還離合。上義門中。如章已",
    "X42n0733_005:0137a17": "辨。今且離明。先辨長衣。餘可准此。於中有四。一捨財",
    "X42n0733_005:0137a18": "四(一集財。二對境。三修敬。四捨訶也)。二捨罪六(一乞懺。二對主。三作白。四正懺。五呵責治。",
    "X42n0733_005:0137a19": "六領受立要)。三還財。四不還結罪(此之文義。隨疏應知)。今且應依。時",
    "X42n0733_005:0137a20": "人行事。多在戒場。或自然界。對一人捨。廣敘其義。餘",
    "X42n0733_005:0137a21": "對僧等。即准此知。第一且明捨財法者。律既不許別",
    "X42n0733_005:0137a22": "眾作法。故須求一清淨比丘。共往戒場。或自然界。若",
    "X42n0733_005:0137a23": "是大者。先脩威儀。偏露右肩。脫革履。禮足[跍*月]跪。手捉",
    "X42n0733_005:0137a24": "衣(若是小者。恣其禮足)。口云。大德一心念(對二人應云。二大德一心念。二三人准此)。",
    "X42n0733_005:0137b01": "我比丘某甲。故畜一段長衣(二三段等。准此稱之。若物全多不可分。得言眾",
    "X42n0733_005:0137b02": "多。若但可知。即〔得〕稱。若是匹帛。須言長財)。過十日(下九日染犯者不須此言)。不淨施犯",
    "X42n0733_005:0137b03": "一捨墮(或隨數稱)。今持此衣(或財)捨與大德(或二人三人等。准此應知)。第",
    "X42n0733_005:0137b04": "二辨捨罪法者。前已立義。提吉不同。分為三位。第一",
    "X42n0733_005:0137b05": "先懺覆與隨覆六品吉羅。於中復二。謂先應請所對",
    "X42n0733_005:0137b06": "懺主。具儀口云。大德一心念。我某甲比丘。今請大德。",
    "X42n0733_005:0137b07": "為突吉羅懺悔主。願大德。為我作突吉羅懺悔主。慈",
    "X42n0733_005:0137b08": "愍故(一說。答云可爾)。次正懺罪。具儀口云。大德一心念。我比",
    "X42n0733_005:0137b09": "丘某甲。故畜一段長衣。過十日。不淨施。犯一尼薩耆",
    "X42n0733_005:0137b10": "波逸提罪。又因著用犯捨墮衣。犯突吉罪。不憶數(或稱",
    "X42n0733_005:0137b11": "一二等數)。又經僧說戒二處三問。犯嘿妄突吉羅罪。不憶",
    "X42n0733_005:0137b12": "數(或隨數稱)。犯此三位根本罪已。各不發露。經夜覆藏。犯",
    "X42n0733_005:0137b13": "突吉羅罪。不憶數(或隨數稱)。展轉逕夜。復犯隨覆突吉羅。",
    "X42n0733_005:0137b14": "不憶數(或隨數稱)。此中六品覆藏隨覆藏突吉羅罪。今向",
    "X42n0733_005:0137b15": "大德發露懺悔。不敢覆藏。願大德憶我(一說。懺主答云)。自責",
    "X42n0733_005:0137b16": "心生厭離(犯者答云)。爾(祗云。頂戴持亦好)。第二位懺兩品著嘿吉",
    "X42n0733_005:0137b17": "羅(更不須請懺主。前已請訖故也)具儀口云。大德一心念。我比丘某",
    "X42n0733_005:0137b18": "甲。故畜一段長衣。過十日。不淨施。犯一尼薩耆波兔",
    "X42n0733_005:0137b19": "提罪。由犯此已。著犯捨墮衣(或財)。犯突吉羅罪。不憶數",
    "X42n0733_005:0137b20": "(或隨數稱)。又經僧說戒二處三門。犯嘿妄突吉羅罪。不憶",
    "X42n0733_005:0137b21": "數(或隨數稱)。今向大德發露懺悔。不敢覆藏。願大德憶我",
    "X42n0733_005:0137b22": "(一說。答云)。自責心生厭離(答云)。爾(或云頂戴持也)。第三位正懺根本",
    "X42n0733_005:0137b23": "波逸提罪。於中亦須先請懺主。具儀口云。大德一心",
    "X42n0733_005:0137b24": "念。我某甲比丘。今請大德。為尼薩耆波逸提懺悔主。",
    "X42n0733_005:0137c01": "願大德為我作尼薩耆波逸提懺悔主。慈愍故(三說。或除",
    "X42n0733_005:0137c02": "尼薩耆言。亦無妨也。答云可爾)。次正懺悔。南山云。應略說法。告云。佛",
    "X42n0733_005:0137c03": "言。我為諸弟子結戒。寧死不犯。比丘之法。本無積聚。",
    "X42n0733_005:0137c04": "涅槃經云。不名為僧。若犯離衣。應云比丘之法。正有",
    "X42n0733_005:0137c05": "三衣鉢盂。行必隨身。猶如飛鳥羽翮身俱。故違佛教。",
    "X42n0733_005:0137c06": "豈成佛子。如智度論第十五云。破戒之人。妄食信施。",
    "X42n0733_005:0137c07": "所執鉢盂。即洋銅器。所著衣者。是熱鐵鍱。乃至由破",
    "X42n0733_005:0137c08": "戒故。受無毛虫。或噉糞身。隨機三五句而已。然或頑",
    "X42n0733_005:0137c09": "鈍。雖聞苦語。未動其心者。不必須示。亦勿受其悔過。",
    "X42n0733_005:0137c10": "以相續故也。又對解法之人。自心慚懼者。亦不勞為",
    "X42n0733_005:0137c11": "說法也。其懺詞者。具儀口云。大德一心念。我某甲比",
    "X42n0733_005:0137c12": "丘。故畜一段長衣。過十日。不淨施。犯一尼薩耆波逸",
    "X42n0733_005:0137c13": "提罪。此衣已捨與大德(或捨與餘人。應言已捨與某甲)。此波逸提。今",
    "X42n0733_005:0137c14": "向大德發露懺悔。不敢覆藏。懺悔則安樂。不懺悔不",
    "X42n0733_005:0137c15": "安樂。憶念犯發露。知而不覆藏。願大德憶我。清淨戒",
    "X42n0733_005:0137c16": "身具足清淨布薩(三說。答云)。自責心生厭離(答云)。爾。或言頂",
    "X42n0733_005:0137c17": "戴持。第三還財者。既對一人。但須逕宿直爾手付。無",
    "X42n0733_005:0137c18": "別作法詞句也。第四不還結罪。如文應知。上來廣依",
    "X42n0733_005:0137c19": "對一人法。具分別訖。今律文中。是對僧法。若欲釋文。",
    "X42n0733_005:0137c20": "即以上來捨罪捨財還及不還四位之義。對文辨異。",
    "X42n0733_005:0137c21": "亦為善好也。",
    "X42n0733_005:0137c22": "次當隨疏釋四位文。第一捨財。於中復四。一者財集",
    "X42n0733_005:0137c23": "制捨。文云。此捨墮衣應捨。疏釋云。今解捨財。文言此",
    "X42n0733_005:0137c24": "捨墮衣者。財集應捨(廣說乃至)。人但有情。彼容礙此。是故",
    "X42n0733_005:0138a01": "不類。如疏應知。販賣五種者。以時易時等四藥。及波",
    "X42n0733_005:0138a02": "利迦羅為五也(如販賣戒。應知)。第二所對境集。文言與僧若",
    "X42n0733_005:0138a03": "眾多人若一人。不得別眾捨。若捨不成捨。突吉羅。疏",
    "X42n0733_005:0138a04": "釋云。二與僧等者已下乃至非重之謂也者。非如僧",
    "X42n0733_005:0138a05": "殘以罪重故制對僧懺。今此但欲令生慇愧。非謂罪",
    "X42n0733_005:0138a06": "重而令對僧也。第三捨之威儀。子言捨與僧時。往僧",
    "X42n0733_005:0138a07": "中。偏露右肩脫等革屣。向上坐禮。胡跪合掌。疏釋云。",
    "X42n0733_005:0138a08": "若不謙卑。已下乃至闕無禮足者五法。謂一露肩。二",
    "X42n0733_005:0138a09": "脫屣。三禮。四胡跪。五合掌。文雖合掌。而今行事。合手",
    "X42n0733_005:0138a10": "投衣。第四正捨詞句。文言。當作是語。大德僧聽。(乃至)今",
    "X42n0733_005:0138a11": "捨與僧。疏釋云。對眾捨物。理合宣情。已下乃至理亦",
    "X42n0733_005:0138a12": "應得者。文中出法。故不具足。理須稱長衣財數。及罪",
    "X42n0733_005:0138a13": "數等。准前對一人釋之。章云餘皆類然者。除長衣已。",
    "X42n0733_005:0138a14": "餘離宿等。亦類此知也。",
    "X42n0733_005:0138a15": "第二捨罪六者。一乞懺悔。二請懺主。文云。彼捨衣竟",
    "X42n0733_005:0138a16": "當懺悔。即對此文。疏中釋云。次下懺法悔。(乃至)佛開同",
    "X42n0733_005:0138a17": "不同得者。謂雖此文略無乞懺。及請懺主。義應有之。",
    "X42n0733_005:0138a18": "章云。乞懺之文。不須一一牒事周是。准而可知者。三",
    "X42n0733_005:0138a19": "人已下全無乞詞。今辨對僧。須有乞詞。秉法之人。應",
    "X42n0733_005:0138a20": "先索欲問和。和訖。方令乞法。應云大德僧聽。我某甲",
    "X42n0733_005:0138a21": "比丘。故畜一段長衣(或財)。過十日(下九日染犯者煩除此竟)。不淨施",
    "X42n0733_005:0138a22": "犯一捨墮(若合捨者。續次即牒離伽梨等犯捨墮。乃至二十九戒)。是衣已捨與",
    "X42n0733_005:0138a23": "僧(若云已捨與三比丘某甲等。若因緣等。應言是衣已壞等)。此中一尼薩耆波逸",
    "X42n0733_005:0138a24": "提罪(若眾多不憶數等。隨應稱之。准下滅諍提度云。若欲在僧中懺悔者。應往僧中乞。文既〔文〕不倒提吉",
    "X42n0733_005:0138b01": "等異。故知除其責心吉外。餘皆容入僧中乞懺。而今行事多不存之。設若存者。即應續次牒八品吉。不須唯同",
    "X42n0733_005:0138b02": "懺中別懺)。今從眾僧乞懺悔。願僧聽我某甲比丘懺悔。慈",
    "X42n0733_005:0138b03": "愍故(三說。前雖已引自言毗尼乞懺之文。文既不具。故應依此)。次辨請懺主詞。白",
    "X42n0733_005:0138b04": "如上對一人中已具辨說。但於此中。雖請已訖。而受",
    "X42n0733_005:0138b05": "懺者。未得即許。先須白僧。後方許之。第三明受懺者。",
    "X42n0733_005:0138b06": "作白和僧。文云。受懺悔人。當作白。(乃至)如是。疏釋云。雖",
    "X42n0733_005:0138b07": "可別請。事既經眾。(乃至)故宜須曰者。文中不具。應先須",
    "X42n0733_005:0138b08": "索欲問和已訖。詞句應云。大德僧聽。此某甲比丘。故",
    "X42n0733_005:0138b09": "畜一段長衣。過十日。不淨施。犯一尼薩耆波逸提罪。",
    "X42n0733_005:0138b10": "是衣已捨與僧(或若與別人者。隨別人名字稱之)。此中一尼薩耆波",
    "X42n0733_005:0138b11": "逸提罪(或隨數稱)。今從眾僧乞懺。若僧時到。僧忍聽。我受",
    "X42n0733_005:0138b12": "某甲比丘懺。白如是(白已方答請人云可爾)。准前立義。既許吉",
    "X42n0733_005:0138b13": "羅亦入僧懺。故今日中亦總牒取。義亦無爽。然今行",
    "X42n0733_005:0138b14": "事並不存此。任情取捨。此據對僧。故住單白。若對二",
    "X42n0733_005:0138b15": "人三人懺者。懺主應准滅諍揵度。白邊人云。若長老",
    "X42n0733_005:0138b16": "聽。我受某甲比丘懺者。我當受彼。第二比丘應言可",
    "X42n0733_005:0138b17": "爾。若欲在三比丘邊懺。亦如是(已上律文)。第四正捨罪。文",
    "X42n0733_005:0138b18": "云。作此白已然後受懺。疏釋云。因緣既備。理宜滅罪。",
    "X42n0733_005:0138b19": "(乃至)不煩懸解者。今已如上對一人中。懸解已訖。第五",
    "X42n0733_005:0138b20": "呵責。文云。當語彼人言。自責汝心。疏釋云。雖對說過",
    "X42n0733_005:0138b21": "若不設治(乃至)知有罪有五種過失等者。五過失。如上",
    "X42n0733_005:0138b22": "緣境立心中已辨說。第六領受立要。文云。答言爾。疏",
    "X42n0733_005:0138b23": "釋云。治於前已下是也。",
    "X42n0733_005:0138b24": "第三還財。文云。若眾僧多難集等。疏釋云。具前十法",
    "X42n0733_005:0138c01": "即是悔犯清淨已下是也。祇第八云。律師問。此眾中",
    "X42n0733_005:0138c02": "誰是汝知識。答言某甲。即作白二羯磨。付知識比丘。",
    "X42n0733_005:0138c03": "如彼文說。又云。是知識比丘應即日若明日還彼衣。",
    "X42n0733_005:0138c04": "亦不得於眾僧前還。亦不得停久過半月(准祇亦得即日還。但",
    "X42n0733_005:0138c05": "相傳〔要〕逕宿還之。現今西國行事亦令逕宿)。",
    "X42n0733_005:0138c06": "若即坐二還者。一三衣等即座直還。二長衣等即座",
    "X42n0733_005:0138c07": "轉付也。",
    "X42n0733_005:0138c08": "但七中一法者。若別問答。即七中二法也。如上疏釋",
    "X42n0733_005:0138c09": "云。前房戒中作法具緣。一假界。二秉法人。三簡眾。四",
    "X42n0733_005:0138c10": "與欲。五因起。六問答。七正作法。此中作法。既有因起。",
    "X42n0733_005:0138c11": "即七中三法也。",
    "X42n0733_005:0138c12": "多論計直者。謬也。如上已引是。善見第十四云隨宜",
    "X42n0733_005:0138c13": "也。然多論第五。擔毛戒云。問此是暫捨為根本捨。答",
    "X42n0733_005:0138c14": "以罪言之。是根本捨。以法言之。是則暫捨。",
    "X42n0733_005:0138c15": "一人但十者。復無問邊人故也。",
    "X42n0733_005:0138c16": "二寶中捨財三者。除威儀也。",
    "X42n0733_005:0138c17": "略而不出者。指彼戒文。不出懺法也。",
    "X42n0733_005:0138c18": "謂有捨財二者。一集財。二者正斬壞捨。",
    "X42n0733_005:0138c19": "取尼衣已下次第五戒者。誤也。即離衣戒已下。並言",
    "X42n0733_005:0138c20": "轉作淨施等也。多論第四。長衣戒云。沙彌應畜上下",
    "X42n0733_005:0138c21": "衣。一常著當安陀會。二當鬱多羅僧。今清淨入眾。及",
    "X42n0733_005:0138c22": "行來時著。得畜泥洹僧一竭支一富羅。隨身所著物。",
    "X42n0733_005:0138c23": "各聽畜一。自外一切盡是長財。沙彌若得錢寶。亦即",
    "X42n0733_005:0138c24": "說錢寶應捨作突吉羅懺。",
    "X42n0733_005:0139a01": "略不舉餘六者。不言反上得不失不壞不作非衣不",
    "X42n0733_005:0139a02": "親厚不忌等六門。辨不犯也。",
    "X42n0733_005:0139a03": "以對下三故言取著者。對失燒漂。若先自有犯長之",
    "X42n0733_005:0139a04": "財。取者不犯。著用吉羅。持作三衣。亦即成就。但懺先",
    "X42n0733_005:0139a05": "提也。對初奪故。他人與我犯長之財。我全無犯。此顯",
    "X42n0733_005:0139a06": "不同他人長藥若與我者不許服也。有餘釋言。他與",
    "X42n0733_005:0139a07": "著者。先犯長財。已失燒漂。長本無故。不染新財。故言",
    "X42n0733_005:0139a08": "所著者不然。畜心不斷。即得相染。何假財在也。復有",
    "X42n0733_005:0139a09": "餘釋。徒繁其功也。",
    "X42n0733_005:0139a10": "他與作被者。相傳釋云。釋疑故來。若他與少財。可言",
    "X42n0733_005:0139a11": "不犯。他與作被。應當是犯。釋云亦不犯也。今詳。失衣",
    "X42n0733_005:0139a12": "他與身著。既不成犯。他與臥被。亦不成犯。故著別明",
    "X42n0733_005:0139a13": "也。",
    "X42n0733_005:0139a15": "飾宗義記卷第五本"
}