{
    "T17n0721_041:0241a02": "6正法念處經卷第四十一",
    "T17n0721_041:0241a04": "元魏婆羅門瞿曇般若流支譯",
    "T17n0721_041:0241a05": "觀天品之二十夜摩天之六",
    "T17n0721_041:0241a06": "「爾時，天王牟修樓陀須夜摩天共諸天眾、諸",
    "T17n0721_041:0241a07": "天女眾，無量百千那由他千諸天大眾、諸天",
    "T17n0721_041:0241a08": "女眾，一切皆向山樹具足地處之中伽那山",
    "T17n0721_041:0241a09": "所。一切天眾坐蓮花座普遍虛空，上彼山",
    "T17n0721_041:0241a10": "上。見彼天眾有無量種形服莊嚴，無量種色、",
    "T17n0721_041:0241a11": "無量功德，具足天女而為圍遶。彼山中天，五",
    "T17n0721_041:0241a12": "欲功德受諸快樂。爾時，天王牟修樓陀如是",
    "T17n0721_041:0241a13": "見已，心甚歡喜，共天女眾即便速向山樹具",
    "T17n0721_041:0241a14": "足地處天眾。彼處天眾既見天王牟修樓陀，",
    "T17n0721_041:0241a15": "即爾速疾共天女眾一切奉迎，鼓樂音聲，種",
    "T17n0721_041:0241a16": "種歌舞，生歡喜心，迭互相近彼此和合。遍山",
    "T17n0721_041:0241a17": "頂上，種種歌舞讚歎天王牟修樓陀，共到山",
    "T17n0721_041:0241a18": "上。於彼山上，彼此迭互種種音聲娛樂受",
    "T17n0721_041:0241a19": "樂。彼諸天眾如是受樂，於長久時。上虛空中，",
    "T17n0721_041:0241a20": "見天狗下。如是天狗光明等事，如前所說。爾",
    "T17n0721_041:0241a21": "時，天眾既見如是希有事已，而復更生疑慮之",
    "T17n0721_041:0241a22": "心，有大怖畏，即爾前近牟修樓陀夜摩天王",
    "T17n0721_041:0241a23": "依止附近。有向虛空直視觀者；有先曾聞彼",
    "T17n0721_041:0241a24": "天狗者，離放逸行，共彼天主牟修樓陀誠心",
    "T17n0721_041:0241a25": "禮佛。復有怖畏，入金窟者，有依樹者，此二",
    "T17n0721_041:0241a26": "種天，無勇無力。有天走趣牟修樓陀夜摩天",
    "T17n0721_041:0241a27": "王望歸求救。此如是見，第一希有，生疑慮心。",
    "T17n0721_041:0241a28": "「爾時，天主牟修樓陀見如是已，告天眾言：『汝",
    "T17n0721_041:0241a29": "等天眾為知不知，如此光明在虛空中臨欲",
    "T17n0721_041:0241b01": "墮地？汝等皆來。』其中有天先不知者，則白天",
    "T17n0721_041:0241b02": "王牟修樓陀而作是言：『我實不知。今見如是",
    "T17n0721_041:0241b03": "希有之事，我實不知。』爾時，天王牟修樓陀喚",
    "T17n0721_041:0241b04": "一切天而告之言：『汝等天眾，一切皆聽，我今",
    "T17n0721_041:0241b05": "為說。以虛空中光炎墮地，汝等天眾有怖畏",
    "T17n0721_041:0241b06": "者，希有心者。』",
    "T17n0721_041:0241b07": "「爾時，如是一切天眾，夜摩天王牟修樓陀為",
    "T17n0721_041:0241b08": "之說言：『汝等皆聽！於我此處在上極遠，復有",
    "T17n0721_041:0241b09": "天眾。彼一切種量色形相、長命業因百倍勝",
    "T17n0721_041:0241b10": "我，是菩薩處第一勝淨。在人中時五種持戒，",
    "T17n0721_041:0241b11": "不孔不穿，堅固不犯，有無量種勝修行故，身",
    "T17n0721_041:0241b12": "壞命終生於善道天世界中。彼天世界，名兜",
    "T17n0721_041:0241b13": "率陀。兜率陀中，若所受樂若諸園林、若諸天",
    "T17n0721_041:0241b14": "女、若諸光明、若色若力、若利智慧、若長壽",
    "T17n0721_041:0241b15": "命、若無量樂或身或心、若所受用資生之具、",
    "T17n0721_041:0241b16": "若天女色，彼十六分，此夜摩天不及其一。彼",
    "T17n0721_041:0241b17": "天功德，非我能說。彼天光明形我此處夜摩",
    "T17n0721_041:0241b18": "天光，如螢火虫於日不異。若諸光明、若所受",
    "T17n0721_041:0241b19": "用資生之具，一切不及。彼天久時，無量種種",
    "T17n0721_041:0241b20": "受諸快樂。彼天之樂第一可愛，種種諸物，五",
    "T17n0721_041:0241b21": "欲功德種種境界而受快樂，勝於此處夜摩",
    "T17n0721_041:0241b22": "天樂。於長久時，善業乃盡，無常金剛打令",
    "T17n0721_041:0241b23": "碎壞。彼無常法，一切眾生必定皆有，必定種",
    "T17n0721_041:0241b24": "子。不定種子，一切眾生皆悉具有。無常到已，",
    "T17n0721_041:0241b25": "其命則盡，善業盡故，即便退彼兜率天處。一",
    "T17n0721_041:0241b26": "切有為，流動如燈，謂生、住、滅，一切三界，無物",
    "T17n0721_041:0241b27": "不動而是常者。一切皆動，一切終盡，非是常",
    "T17n0721_041:0241b28": "法，無處是常。諸有為法必定退失。是故彼",
    "T17n0721_041:0241b29": "處兜率陀天必當退失，如燈油盡及炷等盡，",
    "T17n0721_041:0241c01": "其燈則滅。燈既滅已，則有闇生；燈生闇滅，燈",
    "T17n0721_041:0241c02": "滅暗生。如種滅已，則有芽生。如是如是，彼",
    "T17n0721_041:0241c03": "業盡故，其命則盡。彼處諸天兜率陀中如是",
    "T17n0721_041:0241c04": "退故，汝等今見彼天已死，以業力故，有如是",
    "T17n0721_041:0241c05": "相。身是無記，雖死而有如是光明，何況復有",
    "T17n0721_041:0241c06": "無量善業所化光明、第一勝上決定善業所",
    "T17n0721_041:0241c07": "化光明。汝夜摩天從今應知彼相如是，彼若",
    "T17n0721_041:0241c08": "未死有何光明？有何威德？有何莊嚴？有何等",
    "T17n0721_041:0241c09": "業？彼不可說，無有譬喻。彼天如是四倍善",
    "T17n0721_041:0241c10": "業之所化作，如是終盡，何況我此三倍持戒，",
    "T17n0721_041:0241c11": "少業所化？汝等皆生夜摩天處，坏脆無常，有",
    "T17n0721_041:0241c12": "為滓濁，是故此天與彼殊絕。彼天如是，猶尚",
    "T17n0721_041:0241c13": "破壞，何況汝等而不破壞？』「爾時，天王牟修樓",
    "T17n0721_041:0241c14": "陀而說偈言：",
    "T17n0721_041:0241c15": "「『無常天狗瞬，　　燒兜率陀天，",
    "T17n0721_041:0241c16": "不自在故滅，　　如燈油炷盡。",
    "T17n0721_041:0241c17": "業力之所推，　　大力十二輻，",
    "T17n0721_041:0241c18": "業輪之所轉，　　上下不停住。",
    "T17n0721_041:0241c19": "取種種境界，　　無量門莊嚴，",
    "T17n0721_041:0241c20": "以時滿足故，　　闇退不自在。",
    "T17n0721_041:0241c21": "時節自在故，　　草木如是生，",
    "T17n0721_041:0241c22": "彼既時到已，　　還復乾枯燥。",
    "T17n0721_041:0241c23": "天如是時到，　　則成就天樂；",
    "T17n0721_041:0241c24": "如是復時到，　　還退不自在。",
    "T17n0721_041:0241c25": "業於時到時，　　流轉於世間，",
    "T17n0721_041:0241c26": "以時自在故，　　樂者還受苦。",
    "T17n0721_041:0241c27": "若受樂受苦，　　勿信境界常，",
    "T17n0721_041:0241c28": "此一切因緣，　　苦樂則差別。",
    "T17n0721_041:0241c29": "一切皆無樂，　　一切業自在，",
    "T17n0721_041:0242a01": "苦亦爾無常，　　皆是業因故。",
    "T17n0721_041:0242a02": "異異諸果生，　　有為法流轉，",
    "T17n0721_041:0242a03": "欲知此因緣，　　應知四聖諦。",
    "T17n0721_041:0242a04": "若知四聖諦，　　彼必得解脫；",
    "T17n0721_041:0242a05": "癡樂境界者，　　世間轉如輪。",
    "T17n0721_041:0242a06": "善知義知諦，　　彼則得解脫；",
    "T17n0721_041:0242a07": "不知義諦者，　　則無解脫期。",
    "T17n0721_041:0242a08": "彼若如是知，　　世間無常已，",
    "T17n0721_041:0242a09": "則起解脫意，　　遮不善業心。』",
    "T17n0721_041:0242a10": "「彼夜摩天如是怖畏，須夜摩天有無量種無",
    "T17n0721_041:0242a11": "量分別。彼夜摩天王牟修樓陀與法相應，如",
    "T17n0721_041:0242a12": "是說道。爾時，彼天既聞天王智者語已，心",
    "T17n0721_041:0242a13": "各差別。有厭離者，厭生死者，畏生死者，又復",
    "T17n0721_041:0242a14": "心轉喜樂境界。伽那山中種種園林、種種戲",
    "T17n0721_041:0242a15": "處，多有流水蓮花池等莊嚴之處，樹枝所覆，",
    "T17n0721_041:0242a16": "寶藏莊嚴，有種種鳥音聲可愛，有蓮花池種",
    "T17n0721_041:0242a17": "種莊嚴，有大七寶而莊嚴山。多有無量可愛",
    "T17n0721_041:0242a18": "聲觸味色香等種種境界，共天女眾喜樂境",
    "T17n0721_041:0242a19": "界，愛樂成就，忘前厭離，不復憶念。",
    "T17n0721_041:0242a20": "「又諸境界初樂後苦，共天女眾，如是境界而",
    "T17n0721_041:0242a21": "受諸樂。彼山處故，心之獼猴，以自在力於中",
    "T17n0721_041:0242a22": "受樂。又復天眾皆共天主牟修樓陀相隨而",
    "T17n0721_041:0242a23": "還，有乘空者，坐蓮華者，有乘無量莊嚴處者。",
    "T17n0721_041:0242a24": "所謂有天乘孔雀者，乘白象者，有乘鵝者，乘",
    "T17n0721_041:0242a25": "鴛鴦者，有如是等種種異乘，天女圍遶若歌",
    "T17n0721_041:0242a26": "若舞，種種樂音，如天相應。在其天主牟修樓",
    "T17n0721_041:0242a27": "陀大王之前，向戲樂林牟修樓陀天王住處。",
    "T17n0721_041:0242a28": "種種深心，生意覺知，有厭離者，有放逸者。如",
    "T17n0721_041:0242a29": "是種種遊戲境界，而受快樂。戲樂林中地處",
    "T17n0721_041:0242b01": "諸天如是差別，種種不同。若復彼處山樹具",
    "T17n0721_041:0242b02": "足地處住天，在伽那山頂上而住。彼種種意，",
    "T17n0721_041:0242b03": "嬉戲受樂。其中有天生厭離者。如是種種無",
    "T17n0721_041:0242b04": "量分別無量境界而受快樂。如是無量境界",
    "T17n0721_041:0242b05": "受樂，心不厭足，如是乃至善業樂因盡爛壞",
    "T17n0721_041:0242b06": "失，於彼天處業盡而退。如是退已，種種業繩",
    "T17n0721_041:0242b07": "之所繫縛，生於地獄、餓鬼、畜生。若生人中，常",
    "T17n0721_041:0242b08": "在樂處，諸根具足有善智慧，第一大心、第一",
    "T17n0721_041:0242b09": "大富，為一切人常所供養，端正好色，若為人",
    "T17n0721_041:0242b10": "王、若為大臣。以餘業故。",
    "T17n0721_041:0242b11": "「又彼比丘知業果報，觀夜摩天所有地處。",
    "T17n0721_041:0242b12": "彼即聞知：復有地處名廣博行。眾生何",
    "T17n0721_041:0242b13": "業生彼地處？彼見聞知：若善男子近善知",
    "T17n0721_041:0242b14": "識，信業果報，心意正直，隨順法行，受持禁",
    "T17n0721_041:0242b15": "戒，正見不邪，修正見行，常近耆宿，於佛",
    "T17n0721_041:0242b16": "法僧生清淨信，信於生死，常一切時善攝",
    "T17n0721_041:0242b17": "諸根，不著境界怖畏生死；知愛別離、生老",
    "T17n0721_041:0242b18": "病死，恩愛聚會、恩愛離別一切皆知；於五",
    "T17n0721_041:0242b19": "聚陰識知其過，常勤精進，順行善業，離惡",
    "T17n0721_041:0242b20": "知識；常一切時樂聞正法，聞已思惟，思已知",
    "T17n0721_041:0242b21": "義，攝持在心，知離欲味；常不殺生、常不偷",
    "T17n0721_041:0242b22": "盜，如前所說。復捨邪行：於婦女根，眼不樂",
    "T17n0721_041:0242b23": "見；於其歌舞莊嚴音聲，聞已不味；於畫婦女",
    "T17n0721_041:0242b24": "若見若聞，無不善念；夢見婦女，覺已不樂，不",
    "T17n0721_041:0242b25": "生愛念；不多行欲，常正觀察，捨離邪婬，棄於",
    "T17n0721_041:0242b26": "欲事如毒無異。彼人如是功德相應，常行善",
    "T17n0721_041:0242b27": "業，恒有善念，離垢染心，持戒普淨，善護禁",
    "T17n0721_041:0242b28": "戒。彼人如是，身壞命終生於善道天世界",
    "T17n0721_041:0242b29": "中，在夜摩天廣博行處。「彼三功德樂修多作，",
    "T17n0721_041:0242c01": "愛樂淨戒，持戒得果，生於彼處。纔生於彼，即",
    "T17n0721_041:0242c02": "聞天鳥種種音聲第一可愛，如跋求聲。鼻所",
    "T17n0721_041:0242c03": "嗅香，本未曾有第一天香，嗅彼香已，生第一",
    "T17n0721_041:0242c04": "樂。身所覺觸本未曾得，心意清淨而不濁",
    "T17n0721_041:0242c05": "亂。如心迴轉，正相應故，則生歡喜。味亦如",
    "T17n0721_041:0242c06": "是，有種種味本未曾得。彼天如是六識之",
    "T17n0721_041:0242c07": "身前受樂已，如是思念：『此何世間？我住何處？",
    "T17n0721_041:0242c08": "此處一切皆悉可愛、皆悉可樂，與本皆異。",
    "T17n0721_041:0242c09": "此處世間見一切色，無量好色。』復見自身所",
    "T17n0721_041:0242c10": "有光明勝日光明，離肉骨污、離諸不淨、離影",
    "T17n0721_041:0242c11": "離睒、離脈離筋、離大小節、離於堅觸。身體",
    "T17n0721_041:0242c12": "柔軟，普身諸分一切皆軟。離於疲惓，自所念",
    "T17n0721_041:0242c13": "行若來若去皆無障礙。離於求索、離身傴",
    "T17n0721_041:0242c14": "曲。彼此迭互不相憎嫉。身體雜毛頭髮皆",
    "T17n0721_041:0242c15": "旋，一一毛旋，眼所對矚，無有妨礙。境界不",
    "T17n0721_041:0242c16": "劣，離於諸障聲觸味香。身不增減，不變不",
    "T17n0721_041:0242c17": "老，恒常有力。天女妬嫉、怖畏怯弱一切皆",
    "T17n0721_041:0242c18": "離。身自具足，離求莊嚴，離求財物，於諸天",
    "T17n0721_041:0242c19": "女離攝取過。復何所離？於園林中處處遊行",
    "T17n0721_041:0242c20": "無所怖畏，離怨家畏、離不淨畏、離於知足。見",
    "T17n0721_041:0242c21": "自己身，則生愛樂，念念增長。天無量種諸境",
    "T17n0721_041:0242c22": "界樂，如所悕望，有樂皆得。「悕望樂已，以少智",
    "T17n0721_041:0242c23": "故，心如是疑：『我何處來？我此身者為是何",
    "T17n0721_041:0242c24": "身？此是何處？此處何名？』彼如是疑，心中思",
    "T17n0721_041:0242c25": "量。譬如醉人或有睡人，夜有四分，三分已",
    "T17n0721_041:0242c26": "過，從睡而寤，於良久時，彼心疑念：『我是何",
    "T17n0721_041:0242c27": "人？我何處住？』少時思念，爾乃得知。如是如",
    "T17n0721_041:0242c28": "是，始生天子於良久時，心思惟已，然後乃",
    "T17n0721_041:0242c29": "知我人中死，來生此處。彼天如是於人中時，",
    "T17n0721_041:0243a01": "持戒熏思，如是相似生於天中。",
    "T17n0721_041:0243a02": "「若閻浮提不樂境界，在彼天處初生之時，亦",
    "T17n0721_041:0243a03": "不喜樂。何以故？本熏思故，時彼如是。始生",
    "T17n0721_041:0243a04": "天子於良久時，如是覺知我在天處，以善業",
    "T17n0721_041:0243a05": "故天世間生。若人如是，於人中死生於天中，",
    "T17n0721_041:0243a06": "彼持戒來，猶故如是不著境界。如是後時，天",
    "T17n0721_041:0243a07": "上退已，生於人中，本天上時所習熏故，有相",
    "T17n0721_041:0243a08": "似相；如是人中以熏思故，後時死已，生於天",
    "T17n0721_041:0243a09": "中，不樂境界、不近婬欲。時彼如是，始生天",
    "T17n0721_041:0243a10": "子以持戒故，雖生彼天，不近境界。以餘業故，",
    "T17n0721_041:0243a11": "令心如是不樂境界。",
    "T17n0721_041:0243a12": "「若出地獄生天中者，彼生業故，在地獄中難",
    "T17n0721_041:0243a13": "可得出。餘善業故，以少願故，得出地獄生於",
    "T17n0721_041:0243a14": "天中。以在如是苦惱處來，生在天中得樂即",
    "T17n0721_041:0243a15": "著，心生歡喜，又多瞋恚。喜樂園林、流水河池",
    "T17n0721_041:0243a16": "種種蓮花，勝愛樂心嬉戲遊行。彼於飲食，愛",
    "T17n0721_041:0243a17": "樂心強，彼意相續之所熏故。",
    "T17n0721_041:0243a18": "「若出餓鬼，有餘業故生天中者，意相續熏，樂",
    "T17n0721_041:0243a19": "食心強，愛於飲食，常處於冷，多樂婦女。彼熏",
    "T17n0721_041:0243a20": "意故。",
    "T17n0721_041:0243a21": "「若出畜生，有餘業故生天中者，則多飲食。如",
    "T17n0721_041:0243a22": "畜生中多食多飲，生於天中，亦復如是多食",
    "T17n0721_041:0243a23": "多飲、少飲多食，愛欲心強。以意相續熏故如",
    "T17n0721_041:0243a24": "是。",
    "T17n0721_041:0243a25": "「若無色界四處退已，生彼天者——以本修得三",
    "T17n0721_041:0243a26": "摩跋提，是故生彼無色界中四地處生，業盡",
    "T17n0721_041:0243a27": "故退，生彼天中——如是本意相續熏故，如是愛",
    "T17n0721_041:0243a28": "觸味色香等如是得已，而復不樂。以心寂靜",
    "T17n0721_041:0243a29": "不多亂故，彼熏心故。若於色界，依止初禪，如",
    "T17n0721_041:0243b01": "是乃至依止四禪。彼禪盡故，退生欲界，如是",
    "T17n0721_041:0243b02": "本意相續熏故，有下中上，心樂坐禪。境界樂",
    "T17n0721_041:0243b03": "心，少而不多。",
    "T17n0721_041:0243b04": "「若欲界天，欲界中退，還生欲界，以生業故。如",
    "T17n0721_041:0243b05": "是二道作眾善業，若天、若人如是二種，欲天",
    "T17n0721_041:0243b06": "中退，還生欲天。作善業故，唯欲界中。一切",
    "T17n0721_041:0243b07": "諸天二種業熟，除淨居天。彼淨居天非生",
    "T17n0721_041:0243b08": "業熟、非餘業熟。如是業風常吹一切世間",
    "T17n0721_041:0243b09": "眾生，令其流轉，心羂所繫，亦為種種業羂所",
    "T17n0721_041:0243b10": "縛，無量百千異心信解、無量分別，次第相續，",
    "T17n0721_041:0243b11": "於五道中流轉常行。",
    "T17n0721_041:0243b12": "「爾時，如是始生天子如是觀察、如是思念，然",
    "T17n0721_041:0243b13": "後乃知：『我於某道退來生此。我人中退而來",
    "T17n0721_041:0243b14": "生此，受生業故。』彼如是知彼業故生，若餘業",
    "T17n0721_041:0243b15": "生，如是亦知。以何因緣知此天子非餘業生？",
    "T17n0721_041:0243b16": "若餘業者，久時因緣，或一百劫能與果報；有",
    "T17n0721_041:0243b17": "一千劫或百千劫，少天眼者不自見知。本過",
    "T17n0721_041:0243b18": "去生久遠之業因緣生此生業生者，則知來",
    "T17n0721_041:0243b19": "處。「彼如是觀生因緣已，心生憍慢，未久之間，",
    "T17n0721_041:0243b20": "善業熏故，於境界中生愛著心，有無量種。彼",
    "T17n0721_041:0243b21": "天爾乃如是念知：『我今在於夜摩天中，名廣博",
    "T17n0721_041:0243b22": "行地處生已。』即生心時，諸天女眾而現在前。",
    "T17n0721_041:0243b23": "以善業故，彼天女眾速來圍遶。以彼天子善",
    "T17n0721_041:0243b24": "業力故，天女來至。若彼天女生來久者，則不",
    "T17n0721_041:0243b25": "羞恥，近欲抱之，遶彼天子，共園林中而受諸",
    "T17n0721_041:0243b26": "樂。以善業價得彼天女種種功德，第一可愛，",
    "T17n0721_041:0243b27": "而共受樂。於彼地處有好山林、蓮華河池、",
    "T17n0721_041:0243b28": "㵎谷流水，有好平地、有好金窟，樹枝之舍，無",
    "T17n0721_041:0243b29": "量百千種種諸鳥，種種音聲。無量百千天女",
    "T17n0721_041:0243c01": "之眾迭相圍遶，在如是處歌舞遊戲。彼處園",
    "T17n0721_041:0243c02": "中有七寶鹿處處遊行。如是種種眼所見",
    "T17n0721_041:0243c03": "者皆悉可愛。彼處有山，名為廣少，彼山之峯",
    "T17n0721_041:0243c04": "七寶光明，種種莊嚴，種種寶石雜雜間錯。有",
    "T17n0721_041:0243c05": "蓮花林皆是七寶，在園林中多有河池，如",
    "T17n0721_041:0243c06": "是種種莊嚴之處。以善業故，妙色莊嚴，於如",
    "T17n0721_041:0243c07": "是處歌舞遊戲種種受樂。",
    "T17n0721_041:0243c08": "「彼天如是同受樂已，有於水中而遊戲者。如",
    "T17n0721_041:0243c09": "是種種欲，到地獄、餓鬼、畜生。以善業故，戲樂",
    "T17n0721_041:0243c10": "不止。彼諸天等自於身中，示一切天業相名",
    "T17n0721_041:0243c11": "字。若天前世作何善業？何心作業？於何時作？",
    "T17n0721_041:0243c12": "何因緣作？何生處作？此如是等，於下中上福",
    "T17n0721_041:0243c13": "田具足、財物具足而作善業。彼一切相，於自",
    "T17n0721_041:0243c14": "身中見其名字。譬如明了善書畫者，各各別",
    "T17n0721_041:0243c15": "處，隨其所作，歷然分明。如彼名字，此天如是。",
    "T17n0721_041:0243c16": "善業畫師於業地處，一切善業皆悉普畫。善",
    "T17n0721_041:0243c17": "業彩色善淨光明，見則極愛，畫作彼天，一切",
    "T17n0721_041:0243c18": "樂見。如彼善業巧畫之色，如是而生。彼天之",
    "T17n0721_041:0243c19": "身以有如是畫字相現，百倍嚴勝。譬如第一",
    "T17n0721_041:0243c20": "百煉真金，或復其餘赤蓮花寶或青色寶，",
    "T17n0721_041:0243c21": "於如是等種種勝寶，端嚴可愛，彼天身相百",
    "T17n0721_041:0243c22": "倍端嚴。如是畫相，自眼不見。何以故？以在頷",
    "T17n0721_041:0243c23": "下咽上相故，是以不見。若彼天子心未放逸，",
    "T17n0721_041:0243c24": "則便更互相見此相；又善業因，如是更互相",
    "T17n0721_041:0243c25": "見此相。彼廣博行地處之天，如是希有。",
    "T17n0721_041:0243c26": "「彼天復有希有之相，如咽之相，額上亦爾。以",
    "T17n0721_041:0243c27": "善業故，有如是相。種種業畫，種種色相。所謂",
    "T17n0721_041:0243c28": "相者：云何而退？於何時退？如是退已，當生何",
    "T17n0721_041:0243c29": "處？彼種種色，種種畫相，彼天額中皆悉具",
    "T17n0721_041:0244a01": "見。此希有相，是業所作。彼天身上，如是字",
    "T17n0721_041:0244a02": "鬘種種雜雜，如是端嚴。如餘異處所有諸",
    "T17n0721_041:0244a03": "天，種種華鬘莊嚴身首端嚴殊妙，此相莊",
    "T17n0721_041:0244a04": "嚴亦復如是。",
    "T17n0721_041:0244a05": "「又彼諸天復有善業果報成熟，自業畫身，共",
    "T17n0721_041:0244a06": "諸天女種種畫身勝莊嚴者，受諸快樂。無量",
    "T17n0721_041:0244a07": "種種園林之內，於廣博行地處之中遊戲受",
    "T17n0721_041:0244a08": "樂。既受樂已，復向一河，河名善雜。彼河從於",
    "T17n0721_041:0244a09": "雜愛山峯流出而來，故名善雜。有種種寶莊",
    "T17n0721_041:0244a10": "嚴彼河，無量鳥眾種種音聲，多有無量種種",
    "T17n0721_041:0244a11": "異樹莊嚴彼河。有種種花，其華雜色有百千",
    "T17n0721_041:0244a12": "分異色不同，莊嚴河岸，無量天女近彼河",
    "T17n0721_041:0244a13": "岸遊戲受樂。又復更有殊妙河水，名為雜河。",
    "T17n0721_041:0244a14": "此河從於雜色崖岸山峯流出，故名雜河。如",
    "T17n0721_041:0244a15": "是雜河，若天近之，於本生處則能憶知。彼",
    "T17n0721_041:0244a16": "天若從地獄中來到彼河岸，則便憶知。既",
    "T17n0721_041:0244a17": "憶知已，有極可愛五欲功德皆悉具足，有",
    "T17n0721_041:0244a18": "諸天女心甚歡喜遊戲受樂。「以心憶知曾受",
    "T17n0721_041:0244a19": "苦惱故，於樂事一切皆忘，如是厭欲而說偈言：",
    "T17n0721_041:0244a20": "「『地獄熾火中，　　苦切甚大苦，",
    "T17n0721_041:0244a21": "我等惡業盡，　　皆來在此處。",
    "T17n0721_041:0244a22": "業善果亦善，　　諸功德莊嚴；",
    "T17n0721_041:0244a23": "業惡故果苦，　　必定如是受。",
    "T17n0721_041:0244a24": "我於苦樂中，　　輪轉生死處，",
    "T17n0721_041:0244a25": "業風吹令轉，　　猶如海中波。",
    "T17n0721_041:0244a26": "若有心作惡，　　喜樂惡事者，",
    "T17n0721_041:0244a27": "彼不善行故，　　因緣墮地獄。",
    "T17n0721_041:0244a28": "得脫彼地獄，　　來生此天處，",
    "T17n0721_041:0244a29": "忘彼處苦已，　　而復行欲樂。",
    "T17n0721_041:0244b01": "此境界流轉，　　苦樂如梁繩，",
    "T17n0721_041:0244b02": "而心甚堅䩕，　　受苦不厭惓。",
    "T17n0721_041:0244b03": "此彼岸和合，　　諸根之所誑，",
    "T17n0721_041:0244b04": "為愛羂所縛，　　一切流生死。",
    "T17n0721_041:0244b05": "出地獄生鬼，　　出鬼生畜生；",
    "T17n0721_041:0244b06": "出餘畜作龍，　　出龍生三處；",
    "T17n0721_041:0244b07": "業如是常行，　　世間轉如輪，",
    "T17n0721_041:0244b08": "以久來習故，　　猶不生疲惓。",
    "T17n0721_041:0244b09": "愛樂龍宮殿，　　不樂地獄苦，",
    "T17n0721_041:0244b10": "流轉於有獄，　　有樂不樂處。",
    "T17n0721_041:0244b11": "千鉢頭摩苦，　　百億鉢頭摩，",
    "T17n0721_041:0244b12": "如是時受苦，　　癡故不厭惓。",
    "T17n0721_041:0244b13": "三界皆無樂，　　普遍一切苦，",
    "T17n0721_041:0244b14": "眾生為癡誑，　　而不生厭惓。",
    "T17n0721_041:0244b15": "如是受苦已，　　癡故造苦因，",
    "T17n0721_041:0244b16": "由因故有果，　　如果從種子。",
    "T17n0721_041:0244b17": "境界所迷心，　　勇健有大力，",
    "T17n0721_041:0244b18": "眾生調彼心，　　令彼時寂靜。",
    "T17n0721_041:0244b19": "彼心調伏已，　　一切界轉行，",
    "T17n0721_041:0244b20": "輪迴於三有，　　不能見真諦。",
    "T17n0721_041:0244b21": "如以風因緣，　　令海水波動；",
    "T17n0721_041:0244b22": "如是因緣心，　　令世間常轉。",
    "T17n0721_041:0244b23": "眾生著婦女，　　為苦樂所執，",
    "T17n0721_041:0244b24": "不到於善地，　　無苦惱之處。",
    "T17n0721_041:0244b25": "若憶知苦時，　　則生厭離心，",
    "T17n0721_041:0244b26": "既忘彼苦惱，　　還著樂放逸。",
    "T17n0721_041:0244b27": "若有能憶知，　　地獄苦惱者，",
    "T17n0721_041:0244b28": "如是天中樂，　　猶如小微塵。』",
    "T17n0721_041:0244b29": "「彼天皆憶本曾生處。諸有近彼雜色崖岸山",
    "T17n0721_041:0244c01": "峯所出雜河岸者，則皆憶知本曾生處；若離",
    "T17n0721_041:0244c02": "去者，於本生處一切皆忘。彼復於苦心既忘",
    "T17n0721_041:0244c03": "已，忘本生處；忘本生已，而復樂著種種境界，",
    "T17n0721_041:0244c04": "有無量種無異相似可愛聲觸味色香等天妙",
    "T17n0721_041:0244c05": "境界，如是受樂。",
    "T17n0721_041:0244c06": "「既受樂已，而復更向名久欲山。彼久欲山普",
    "T17n0721_041:0244c07": "皆可愛，有第一河蓮花水池，其水清淨，圍遶",
    "T17n0721_041:0244c08": "彼山。鵝鴨鴛鴦在彼河池而為莊嚴，種種金",
    "T17n0721_041:0244c09": "寶為河兩岸，水流之聲有種種音。彼山之",
    "T17n0721_041:0244c10": "中如是等河，其數一萬。種種樹林，種種眾",
    "T17n0721_041:0244c11": "鳥而為莊嚴。彼諸河中，四河最勝，所謂四",
    "T17n0721_041:0244c12": "者：一名速流；二名金鬘；三名毘琉璃水；四",
    "T17n0721_041:0244c13": "名樂漂。是名為四。",
    "T17n0721_041:0244c14": "爾時天眾自業果熟，一切如是生歡喜心，種",
    "T17n0721_041:0244c15": "種衣服莊嚴其身，遊戲受樂，向速流河。近彼",
    "T17n0721_041:0244c16": "河岸有長妙花極大樹林，名無量樂。其花開",
    "T17n0721_041:0244c17": "敷，其枝密覆間無空處，無量百千種種色",
    "T17n0721_041:0244c18": "花。有流水池，種種諸鳥，鳥身皆是種種雜寶，",
    "T17n0721_041:0244c19": "眾鳥音聲處處遍滿。彼速流河第二岸邊",
    "T17n0721_041:0244c20": "有蓮花池，彼池名曰醉蜂巡行。如日初出赤",
    "T17n0721_041:0244c21": "色蓮花在彼池中以為莊嚴，如是蓮花有第",
    "T17n0721_041:0244c22": "一香普覆池水。彼河二岸，一有樹林，一有花",
    "T17n0721_041:0244c23": "池。彼河長量五百由旬，廣五由旬，其水普",
    "T17n0721_041:0244c24": "清，水中生花遍覆其水，花葉雜色若干種",
    "T17n0721_041:0244c25": "種，有第一香。彼如是香遍五由旬。爾時，彼",
    "T17n0721_041:0244c26": "處如是諸天隨心所念，有天在於園林中者，",
    "T17n0721_041:0244c27": "有天在於蓮花中者。如心所念遊戲受樂，與",
    "T17n0721_041:0244c28": "天女眾彼此迭共歡喜受樂。自有光明。以善",
    "T17n0721_041:0244c29": "業力在彼處生。彼速流河於兩岸邊，廣博行",
    "T17n0721_041:0245a01": "天種種遊戲而受快樂。如是一河。「彼金鬘河",
    "T17n0721_041:0245a02": "從山峯出，彼山名衣。又衣山峯復出此河，此",
    "T17n0721_041:0245a03": "金鬘河甚為可愛，河在衣山猶如金鬘，故",
    "T17n0721_041:0245a04": "名此河以為金鬘。彼金鬘河如是功德，所謂",
    "T17n0721_041:0245a05": "其水悉是天酒，遠離酒過，第一善香，味色觸",
    "T17n0721_041:0245a06": "等皆如心意，一切具足。有所憶念，不妨不",
    "T17n0721_041:0245a07": "亂。爾時，彼天共諸天女飲如是酒，復受勝樂。",
    "T17n0721_041:0245a08": "彼一一天皆有無量諸天女眾之所圍遶，心",
    "T17n0721_041:0245a09": "意樂著五欲境界，五樂音聲，稱情美妙。共諸",
    "T17n0721_041:0245a10": "天女，隨心所念如意自在，金鬘河邊成就無",
    "T17n0721_041:0245a11": "量種種勝樂，於境界中心不厭足。又復歌舞",
    "T17n0721_041:0245a12": "種種遊戲受諸快樂，從一山口至一山口，從",
    "T17n0721_041:0245a13": "一山峯至一山峯，從一河岸至一河岸，從蓮",
    "T17n0721_041:0245a14": "華池至蓮花池，從園林處至園林處，從樹根",
    "T17n0721_041:0245a15": "下至樹根下。如是種種諸處受樂，既受樂已，",
    "T17n0721_041:0245a16": "次復往向毘琉璃水第三河所。「毘琉璃水第",
    "T17n0721_041:0245a17": "三河中，其水清淨如毘琉璃，彼處多有毘",
    "T17n0721_041:0245a18": "琉璃樹，又復多有毘琉璃鳥在彼水中。其",
    "T17n0721_041:0245a19": "水波鬘，其沫如笑，淨潔清水徐流不急。其",
    "T17n0721_041:0245a20": "水極深，有妙音聲。善業力故，毘琉璃水如是",
    "T17n0721_041:0245a21": "緩流。天欲受樂，有心念時，到彼河中，境界渴",
    "T17n0721_041:0245a22": "故，種種愛貪。彼天受樂不在一處，有在",
    "T17n0721_041:0245a23": "河岸而受樂者，有在水中而受樂者。共諸天",
    "T17n0721_041:0245a24": "女第一嬉戲而受快樂。彼諸天眾皆悉乘鳥，",
    "T17n0721_041:0245a25": "從一水波到一水波處處遊行，從一水㳬入",
    "T17n0721_041:0245a26": "一水㳬，從一迴波入一迴波。有入水者，入已",
    "T17n0721_041:0245a27": "復出，更入急處。又復彼天從一蓮花入一蓮",
    "T17n0721_041:0245a28": "花，又復從一優鉢羅林更入其餘優鉢羅林。",
    "T17n0721_041:0245a29": "如是遊行百到千到，成就樂受，不可譬喻。",
    "T17n0721_041:0245b01": "又復彼天善業力故，境界寂靜，毘琉璃水清",
    "T17n0721_041:0245b02": "淨之處，見業果報。若其有天持戒淨勝、若智",
    "T17n0721_041:0245b03": "慧勝，彼則能見本何因緣，如是作業得生彼",
    "T17n0721_041:0245b04": "天毘琉璃水清淨之處，一切皆見。以何因緣",
    "T17n0721_041:0245b05": "如是心生憶念往事？以前世時，於福田中有",
    "T17n0721_041:0245b06": "清淨心深生信故。「彼一切天一一各各作如",
    "T17n0721_041:0245b07": "是心：『我境界力如是動轉，五欲之水在愛",
    "T17n0721_041:0245b08": "河中，如是漂我，令我不覺。無常退至，我於此",
    "T17n0721_041:0245b09": "處必定當退。如過去世所作業相，生此之因",
    "T17n0721_041:0245b10": "自咽上現。』彼天既見如是相故，知過去世作",
    "T17n0721_041:0245b11": "如是等善業因緣，來生此處，如是受樂。若彼",
    "T17n0721_041:0245b12": "業盡，於此天上必定當退。如是念已，彼此迭",
    "T17n0721_041:0245b13": "互相向而說。「復見五道怖畏之處，見怖畏已，",
    "T17n0721_041:0245b14": "彼一切天各生厭離，毘琉璃水河岸邊處而",
    "T17n0721_041:0245b15": "說偈言：",
    "T17n0721_041:0245b16": "「『若過去修善，　　為善人所愛，",
    "T17n0721_041:0245b17": "今此天處受，　　念念向盡去。",
    "T17n0721_041:0245b18": "彼盡已則退，　　天中善報處，",
    "T17n0721_041:0245b19": "一切樂因緣，　　皆如是盡滅。",
    "T17n0721_041:0245b20": "既入無常手，　　一切皆破壞，",
    "T17n0721_041:0245b21": "若法無常者，　　令一切皆貪。",
    "T17n0721_041:0245b22": "如是無常法，　　能與一切貪，",
    "T17n0721_041:0245b23": "愚癡少智者，　　貪著於欲味。",
    "T17n0721_041:0245b24": "癡不覺知過，　　如今波迦果，",
    "T17n0721_041:0245b25": "色聲等繫縛，　　愛故受苦惱。",
    "T17n0721_041:0245b26": "惡業迷眾生，　　令不得自在，",
    "T17n0721_041:0245b27": "以迷惡業故，　　則受惡業果。",
    "T17n0721_041:0245b28": "諸著欲味者，　　欲害如毒果，",
    "T17n0721_041:0245b29": "著欲不知足，　　故墮地獄中。",
    "T17n0721_041:0245c01": "常樂行施戒，　　施戒福成就，",
    "T17n0721_041:0245c02": "若常如是行，　　彼則生天上。",
    "T17n0721_041:0245c03": "持戒常修行，　　捨離不善業，",
    "T17n0721_041:0245c04": "恭敬修威儀，　　彼則生天上。",
    "T17n0721_041:0245c05": "愍眾生安慰，　　深信於佛法，",
    "T17n0721_041:0245c06": "攝心寂靜者，　　彼則生天上。",
    "T17n0721_041:0245c07": "若於怨家所，　　慈心離瞋垢，",
    "T17n0721_041:0245c08": "常寂靜心者，　　彼則生天上。",
    "T17n0721_041:0245c09": "若心中無瞋，　　彼善而無惱，",
    "T17n0721_041:0245c10": "勇善調伏者，　　彼則生天上。",
    "T17n0721_041:0245c11": "常實語持戒，　　而不多言說，",
    "T17n0721_041:0245c12": "知堅知不堅，　　彼則生天上。",
    "T17n0721_041:0245c13": "若不樂世間，　　厭離老死法，",
    "T17n0721_041:0245c14": "常樂於涅槃，　　彼則生天上。",
    "T17n0721_041:0245c15": "若樹下塚間，　　如是山谷等，",
    "T17n0721_041:0245c16": "常一心禪者，　　彼則生天上。",
    "T17n0721_041:0245c17": "知時敬父母，　　不近惡知識，",
    "T17n0721_041:0245c18": "常行慈心者，　　彼則生天上。",
    "T17n0721_041:0245c19": "不樂聚落城，　　及戲處道行，",
    "T17n0721_041:0245c20": "一處住知足，　　彼則生天上。",
    "T17n0721_041:0245c21": "若善自觀身，　　常見其不淨，",
    "T17n0721_041:0245c22": "知自身如是，　　彼則生天上。",
    "T17n0721_041:0245c23": "若能知法網，　　種種法網知，",
    "T17n0721_041:0245c24": "不喜樂生死，　　彼則生天上。",
    "T17n0721_041:0245c25": "若覺知諸法，　　無量種種生，",
    "T17n0721_041:0245c26": "雖見不喜樂，　　彼則生天上。",
    "T17n0721_041:0245c27": "心念念如幻，　　如乾闥婆城，",
    "T17n0721_041:0245c28": "若調伏此心，　　彼則生天上。",
    "T17n0721_041:0245c29": "若諦知一相，　　或善知二相，",
    "T17n0721_041:0246a01": "心於欲厭離，　　彼則生天上。",
    "T17n0721_041:0246a02": "於他妻如母，　　於一切如父，",
    "T17n0721_041:0246a03": "若如是平等，　　彼則生天上。",
    "T17n0721_041:0246a04": "若恒離兩舌，　　常樂和合他，",
    "T17n0721_041:0246a05": "心不慳而直，　　彼則生天上。",
    "T17n0721_041:0246a06": "於他一切物，　　皆如土塊等，",
    "T17n0721_041:0246a07": "自生知足樂，　　彼則生天上。",
    "T17n0721_041:0246a08": "若於夜於晝，　　常能離懈怠，",
    "T17n0721_041:0246a09": "勤行精進者，　　彼則生天上。",
    "T17n0721_041:0246a10": "若離慢貪瞋，　　復離於懈怠，",
    "T17n0721_041:0246a11": "如是捨離者，　　彼則生天上。",
    "T17n0721_041:0246a12": "恒不樂五塵，　　五塵不破戒，",
    "T17n0721_041:0246a13": "常護戒智者，　　彼則生天上。",
    "T17n0721_041:0246a14": "若能知四取，　　四諦亦如是，",
    "T17n0721_041:0246a15": "智者如是知，　　彼則生天上。",
    "T17n0721_041:0246a16": "若知苦苦報，　　亦復知苦沒，",
    "T17n0721_041:0246a17": "如是諦見者，　　彼則生天上。",
    "T17n0721_041:0246a18": "若得衰惱己，　　而不捨於法，",
    "T17n0721_041:0246a19": "是攝受法者，　　彼則生天上。",
    "T17n0721_041:0246a20": "若著壞色衣，　　及著糞掃衣，",
    "T17n0721_041:0246a21": "善心不行惡，　　彼則生天上。",
    "T17n0721_041:0246a22": "若一切時禪，　　常有出世心，",
    "T17n0721_041:0246a23": "恒樂空閑處，　　彼則生天上。",
    "T17n0721_041:0246a24": "若美若不美，　　隨他之所得，",
    "T17n0721_041:0246a25": "心不喜不瞋，　　彼則生天上。",
    "T17n0721_041:0246a26": "若著麁鄙色，　　塵土糞掃衣，",
    "T17n0721_041:0246a27": "如是衣知足，　　彼則生天上。",
    "T17n0721_041:0246a28": "若床若地樓，　　或復在餘處，",
    "T17n0721_041:0246a29": "不生苦樂心，　　彼則生天上。",
    "T17n0721_041:0246b01": "於眼所見色，　　青黃赤白等，",
    "T17n0721_041:0246b02": "若如實諦見，　　彼則生天上。",
    "T17n0721_041:0246b03": "若聞愛不愛，　　二種聲不樂，",
    "T17n0721_041:0246b04": "心正不動亂，　　彼則生天上。",
    "T17n0721_041:0246b05": "調伏於六根，　　而不樂境界，",
    "T17n0721_041:0246b06": "攝心不動亂，　　彼則生天上。",
    "T17n0721_041:0246b07": "如是大饒益，　　恒常受快樂，",
    "T17n0721_041:0246b08": "若一切皆作，　　彼則生天上。",
    "T17n0721_041:0246b09": "如一切業行，　　是則為最勝，",
    "T17n0721_041:0246b10": "行無垢法者，　　彼則生天上。",
    "T17n0721_041:0246b11": "若知於業報，　　而能作業報，",
    "T17n0721_041:0246b12": "於苦常怖畏，　　彼則生天上。』",
    "T17n0721_041:0246b13": "「彼天如是頷下咽中見諸相已，極大怖畏已",
    "T17n0721_041:0246b14": "說此偈。於河岸邊共諸天眾，本性放逸，以本",
    "T17n0721_041:0246b15": "業故，於咽中現。若至餘處，則不復見。若有因",
    "T17n0721_041:0246b16": "緣，則便見之；若無因緣，雖有不見。何以故？",
    "T17n0721_041:0246b17": "以一切法因緣生故。",
    "T17n0721_041:0246b18": "「又復彼天本性放逸，性放逸行，離久欲山，復",
    "T17n0721_041:0246b19": "向餘山，山名寶圍。歡喜心故，種種莊嚴，現",
    "T17n0721_041:0246b20": "在生欲，能牽其心，不計未來所有諸畏，以根",
    "T17n0721_041:0246b21": "搖動不寂靜故，於彼天中受第一樂。歌舞喜",
    "T17n0721_041:0246b22": "笑，種種遊戲，於河岸邊，種種樹枝，諸花具",
    "T17n0721_041:0246b23": "足，彼處多有常歡喜鳥。",
    "T17n0721_041:0246b24": "「復有寶山勝寶圍山，無量百千分分之處皆",
    "T17n0721_041:0246b25": "悉具有，雜寶間錯。而彼諸天悕望樂故，欲往",
    "T17n0721_041:0246b26": "見之。時彼天眾遙見彼山光炎圍繞，如穿虛",
    "T17n0721_041:0246b27": "空，光炎上出，天不曾見。忽爾見之，彼山光",
    "T17n0721_041:0246b28": "明青黃赤紫普萬由旬。",
    "T17n0721_041:0246b29": "又復如是雜寶光明，出勝其餘無量寶山",
    "T17n0721_041:0246c01": "所有光明。如須彌山所有光明，能壞一切其",
    "T17n0721_041:0246c02": "餘諸山所有光明；此寶圍山所有光明，能壞",
    "T17n0721_041:0246c03": "其餘寶山光明，亦復如是。彼寶圍山眼若看",
    "T17n0721_041:0246c04": "者，能令眼樂。",
    "T17n0721_041:0246c05": "又復第二能與耳樂。所謂種種河池之聲，有",
    "T17n0721_041:0246c06": "孔雀等七寶翅鳥種種音聲，有如是等無量",
    "T17n0721_041:0246c07": "種鳥種種音聲。彼有寶樹，樹有鈴網，風吹出",
    "T17n0721_041:0246c08": "聲，其聲美妙不可譬喻。寶圍大山以如是",
    "T17n0721_041:0246c09": "聲，能令耳樂。",
    "T17n0721_041:0246c10": "彼寶圍山又復能與第三根樂，而彼天眾猶",
    "T17n0721_041:0246c11": "未至山，謂：彼山中從無量華出無量香，令天",
    "T17n0721_041:0246c12": "鼻樂。彼寶圍山如是能令第三根樂。",
    "T17n0721_041:0246c13": "彼寶圍山又復能與第四根樂，所謂能令舌",
    "T17n0721_041:0246c14": "根得樂。色香味酒能令豐足，種種美果皆令",
    "T17n0721_041:0246c15": "飽滿。",
    "T17n0721_041:0246c16": "彼寶圍山又復能令天身皆得無縷衣觸。無",
    "T17n0721_041:0246c17": "量衣服皆甚柔軟，復有冷風隨念樂觸，以吹",
    "T17n0721_041:0246c18": "其身。",
    "T17n0721_041:0246c19": "彼大寶山如是能與天之快樂。彼天五根如",
    "T17n0721_041:0246c20": "是受樂。如五根樂，意亦如是得第一樂。此寶",
    "T17n0721_041:0246c21": "圍山於一切根皆令得樂，如是饒益一切天",
    "T17n0721_041:0246c22": "眾。",
    "T17n0721_041:0246c23": "「爾時，彼天既到如是寶圍山已。彼寶圍山光",
    "T17n0721_041:0246c24": "炎圍遶，出無量種炎光明圍，多有無量百千",
    "T17n0721_041:0246c25": "蓮花流水河池以為莊嚴，金毘琉璃、青色妙",
    "T17n0721_041:0246c26": "寶、白銀寶等種種雜雜百千莊嚴。彼天既見",
    "T17n0721_041:0246c27": "如是山已，本性自樂，見彼山故，百倍受樂。共",
    "T17n0721_041:0246c28": "諸天女，迭互各各更相受樂，生歡喜心，勝勝",
    "T17n0721_041:0246c29": "悕望，意甚欲見。彼寶圍山窟窟谷谷處處皆",
    "T17n0721_041:0247a01": "有蓮花池林。從一山峯至一山峯，從河至河，",
    "T17n0721_041:0247a02": "須陀之處。從一寶林至一寶林，處處遍見",
    "T17n0721_041:0247a03": "種種鳥眾，復聞其聲，五樂之音，遊戲受樂。彼",
    "T17n0721_041:0247a04": "天眼耳鼻舌身等五種境界，一切可愛。彼根",
    "T17n0721_041:0247a05": "聲觸味色香等，各各勝妙，如是諸根於境界",
    "T17n0721_041:0247a06": "中一一受樂。「如是境界愛放逸故，現在世中",
    "T17n0721_041:0247a07": "若苦、若樂，過去世時若苦、若樂，皆悉忘失。如",
    "T17n0721_041:0247a08": "前業果種種字畫，於其咽中先所見者，一切",
    "T17n0721_041:0247a09": "皆忘。如是遊戲種種受樂，是故皆忘本所作",
    "T17n0721_041:0247a10": "業。「彼天勝妙寶圍山峯，名淨無垢。如是無",
    "T17n0721_041:0247a11": "垢清淨之處，見行殿塵。天在殿行，殿所行處",
    "T17n0721_041:0247a12": "有妙寶塵。彼清淨處尚見殿塵，何況其餘天",
    "T17n0721_041:0247a13": "身等物。種種莊嚴、可愛身色，業盡所作，有",
    "T17n0721_041:0247a14": "異異種。若此天眾命盡故退，何業所作，以",
    "T17n0721_041:0247a15": "善業力，咽中字畫如是皆見。彼初見已，不生",
    "T17n0721_041:0247a16": "厭離。何以故？以愚癡故。初得欲味，即便樂著，",
    "T17n0721_041:0247a17": "不生厭心。彼愚鈍天，若為他示或自覺知，見",
    "T17n0721_041:0247a18": "彼欲過，即便覺知事至怖畏。「彼天如是貪著",
    "T17n0721_041:0247a19": "欲味，見其過患，則於後時，悔火所燒。『云何我",
    "T17n0721_041:0247a20": "本不捨此欲，如毒刀火？此欲乃是地獄、餓鬼、",
    "T17n0721_041:0247a21": "畜生之因。我今以此欲因緣故，必墮地獄、餓",
    "T17n0721_041:0247a22": "鬼、畜生惡趣之中。』如是後時，悔火所燒。若修",
    "T17n0721_041:0247a23": "心者，則於欲味不生味樂；見欲過患，則於",
    "T17n0721_041:0247a24": "彼欲不味、不著。知欲過故，以有智慧見彼過",
    "T17n0721_041:0247a25": "故，後則不悔。若不悕樂彼欲境界，失不憂者，",
    "T17n0721_041:0247a26": "本修心故。",
    "T17n0721_041:0247a27": "正法念處經卷第四十一"
}