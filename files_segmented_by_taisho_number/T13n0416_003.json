{
    "T13n0416_003:0881b15": "大方等大集經賢護分卷第三",
    "T13n0416_003:0881b17": "隋天竺三藏闍那崛多譯",
    "T13n0416_003:0881b18": "觀察品第六之二",
    "T13n0416_003:0881b19": "「又，諸如來色無漏故，受亦無漏，乃至行、識亦",
    "T13n0416_003:0881b20": "無漏。又，諸如來戒亦無漏、所有三昧智慧亦",
    "T13n0416_003:0881b21": "無漏，乃至解脫、解脫知見亦無漏。如是，乃至",
    "T13n0416_003:0881b22": "諸如來、諸如來所有言說——已說、今說、當說——及",
    "T13n0416_003:0881b23": "一切法，斯皆無漏也。「賢護！諸如是等一切佛",
    "T13n0416_003:0881b24": "法，智人能達、愚者莫知。彼若能作如是觀時，",
    "T13n0416_003:0881b25": "一切諸法悉不可得。云何不可得？所謂誰能",
    "T13n0416_003:0881b26": "證也不可得。云何證也亦不可得？何緣證也",
    "T13n0416_003:0881b27": "亦不可得。彼能作是觀已，如是入滅寂定，分",
    "T13n0416_003:0881b28": "別諸法、亦不分別諸法。何以故？諸法無故。「賢",
    "T13n0416_003:0881b29": "護！如火未生，或時有人發如是言：『我於今日",
    "T13n0416_003:0881c01": "先滅是火。』賢護！於意云何？彼人是語為誠實",
    "T13n0416_003:0881c02": "不？」賢護答言：「不也。世尊！」佛告賢護：「如是，諸法",
    "T13n0416_003:0881c03": "從本以來畢竟無得，云何於今乃作斯說：『我",
    "T13n0416_003:0881c04": "能證知一切諸法、我能了達一切諸法、我能",
    "T13n0416_003:0881c05": "覺悟一切諸法、我能度脫一切眾生。』於生死",
    "T13n0416_003:0881c06": "中此非正言。所以者何？彼法界中本無諸法、",
    "T13n0416_003:0881c07": "亦無眾生。云何言度？但世諦中因緣度耳。「賢",
    "T13n0416_003:0881c08": "護！於意云何？彼如是說得為實不？」賢護答言：",
    "T13n0416_003:0881c09": "「不也。世尊！」佛告賢護：「是故，彼諸善男子、善女",
    "T13n0416_003:0881c10": "人若欲成就無上菩提，乃至欲成緣覺菩提、",
    "T13n0416_003:0881c11": "聲聞菩提者，皆應如是觀一切法。作是觀時",
    "T13n0416_003:0881c12": "則入寂定，無有分別、非無分別。何以故？賢",
    "T13n0416_003:0881c13": "護！彼一切法無所有、不生。然彼定有分別即",
    "T13n0416_003:0881c14": "是一邊、定無分別復為一邊，然此二邊所有",
    "T13n0416_003:0881c15": "是無寂定、非無寂定，無思量處、無分別處、無",
    "T13n0416_003:0881c16": "證知處、無經營處、無聚集處、無思念處、無發",
    "T13n0416_003:0881c17": "起處。賢護！是名中道——所有數事處等但依世",
    "T13n0416_003:0881c18": "諦說故。",
    "T13n0416_003:0881c19": "「復次，賢護！於彼真實第一義中，若中、若邊皆",
    "T13n0416_003:0881c20": "不可得。何以故？賢護！一切諸法猶如虛空，本",
    "T13n0416_003:0881c21": "來寂滅，非斷、非常，無有積聚、無有住處、無可",
    "T13n0416_003:0881c22": "依止，無相、無為、無有算數。賢護！彼不可數，云",
    "T13n0416_003:0881c23": "何為有？不可數故，不入於數；不入數故，乃至",
    "T13n0416_003:0881c24": "無有智算名言也。「賢護！彼菩薩摩訶薩如",
    "T13n0416_003:0881c25": "是觀察諸如來時，不可執著。何以故？一切",
    "T13n0416_003:0881c26": "法無執著故，以無處所而可執著、亦無根本",
    "T13n0416_003:0881c27": "是可斷絕，除滅根本故無依處。「賢護！彼菩薩",
    "T13n0416_003:0881c28": "摩訶薩當作如是思惟諸佛現前三昧，若如",
    "T13n0416_003:0881c29": "是見諸如來已，不應取著、不當執持。何以故？",
    "T13n0416_003:0882a01": "賢護！一切諸法不可執持——猶如虛空，體性寂",
    "T13n0416_003:0882a02": "滅。「賢護！譬如金鎚安置火中，善作鑪[橐-石+非]，融",
    "T13n0416_003:0882a03": "消鍊冶，熾然毒熱。又如鐵丸新從火出，炎赫",
    "T13n0416_003:0882a04": "熾然，有智之人不應執觸。何以故？鐵流金",
    "T13n0416_003:0882a05": "熾，觸則熾然故。如是，賢護！菩薩觀佛不應",
    "T13n0416_003:0882a06": "取著，其事若此。「是故，菩薩觀佛色時不應生",
    "T13n0416_003:0882a07": "著；如是，觀受乃至行、識不應生著。又，彼菩薩",
    "T13n0416_003:0882a08": "若觀戒時亦不應著；如是，觀定乃至智慧、解",
    "T13n0416_003:0882a09": "脫、解脫知見亦不應著。何以故？夫取著者，終",
    "T13n0416_003:0882a10": "不能離生死苦法，以是苦法皆由取著故。是",
    "T13n0416_003:0882a11": "故，菩薩觀察如是諸如來時不應生於取著",
    "T13n0416_003:0882a12": "之想。「賢護！雖無取著，然應懃求諸佛、世尊勝",
    "T13n0416_003:0882a13": "妙功德，所謂佛智、如來智、廣大智、自然智、",
    "T13n0416_003:0882a14": "自在智、不思議智、難稱量智、無等等智、一切",
    "T13n0416_003:0882a15": "智智。若欲求入如是智者，常當精勤思惟、觀",
    "T13n0416_003:0882a16": "察見佛三昧也。」爾時，世尊為重明此義，以",
    "T13n0416_003:0882a17": "偈頌曰：",
    "T13n0416_003:0882a18": "「譬如明鏡與油器，　　女人莊飾曜其形，",
    "T13n0416_003:0882a19": "　愚夫於是生染心，　　處處馳騁為求欲。",
    "T13n0416_003:0882a20": "　彼於無中顛倒想，　　不知是法虛妄生，",
    "T13n0416_003:0882a21": "　彼欲熾火之所燒，　　斯婦起欲還自發。",
    "T13n0416_003:0882a22": "　若有菩薩作是念：　　『是名無智著我心，",
    "T13n0416_003:0882a23": "　菩提甘露在當來，　　我拔眾生出重苦。』",
    "T13n0416_003:0882a24": "　第一義中無眾生，　　世間獨有生、老、死，",
    "T13n0416_003:0882a25": "　諸法無形如水月，　　豈有菩提而可求？",
    "T13n0416_003:0882a26": "　眾色形貌若鏡像，　　如幻、如炎、如虛空，",
    "T13n0416_003:0882a27": "　凡夫著想而受羈，　　彼輩雖縛空無實。",
    "T13n0416_003:0882a28": "　若斯智者諸菩薩，　　知世顛倒故見真，",
    "T13n0416_003:0882a29": "　了達無人誰受苦，　　彼則當成無上覺。",
    "T13n0416_003:0882b01": "　無意分別佛菩提，　　其心本來自明淨，",
    "T13n0416_003:0882b02": "　不見生、死諸滓濁，　　彼證真實最勝尊。",
    "T13n0416_003:0882b03": "　一切色法諸無漏，　　不可分別妄與空，",
    "T13n0416_003:0882b04": "　滅除諸欲解脫心，　　如是知者證三昧。",
    "T13n0416_003:0882b05": "　初念諸佛無相身、　　後聞諸法本清淨，",
    "T13n0416_003:0882b06": "　如是思惟無餘念，　　證此三昧誠非難。",
    "T13n0416_003:0882b07": "　常作空相而思惟，　　即能滅彼微塵聚，",
    "T13n0416_003:0882b08": "　不分別成及與壞，　　一切外道失於中。",
    "T13n0416_003:0882b09": "　於一切色無分別，　　其眼雖覩不累心，",
    "T13n0416_003:0882b10": "　彼見諸佛如日輪，　　法界世間挺超出。",
    "T13n0416_003:0882b11": "　其心清淨眼亦明，　　雖勤精進常在定，",
    "T13n0416_003:0882b12": "　彼得多聞不可說，　　證此三昧真思惟。",
    "T13n0416_003:0882b13": "　若以不見證三昧，　　一切盲者應證知；",
    "T13n0416_003:0882b14": "　亦不以見非不見，　　是中外道皆迷沒。",
    "T13n0416_003:0882b15": "　常離相想而思惟，　　見彼諸佛清淨心，",
    "T13n0416_003:0882b16": "　如是見已一切觀，　　其人速成此三昧。",
    "T13n0416_003:0882b17": "　彼無地、水、及火、風，　　亦非空界現前住，",
    "T13n0416_003:0882b18": "　若欲觀察一切佛，　　當想處座演妙音。",
    "T13n0416_003:0882b19": "　如我今日宣妙法，　　心樂法者覩我身，",
    "T13n0416_003:0882b20": "　彼應無復餘思惟，　　唯當想佛說法事。",
    "T13n0416_003:0882b21": "　如是專念莫他觀，　　為求若斯多聞故，",
    "T13n0416_003:0882b22": "　一心觀我說此定，　　總持諸佛之所宣。",
    "T13n0416_003:0882b23": "　無有一佛在過去、　　亦無現世及當來，",
    "T13n0416_003:0882b24": "　唯此清淨微妙禪，　　彼不可言證能說。",
    "T13n0416_003:0882b25": "　我於三界無上尊，　　為利世間故特出，",
    "T13n0416_003:0882b26": "　念證諸佛菩提故，　　宣此三昧無等倫。",
    "T13n0416_003:0882b27": "　若欲身樂及心樂，　　求佛功德不思議，",
    "T13n0416_003:0882b28": "　乃至證彼妙菩提，　　要當修此勝三昧。",
    "T13n0416_003:0882b29": "　欲淨深廣多聞海，　　為眾生故常勤求，",
    "T13n0416_003:0882c01": "　彼應速去諸欲塵，　　要當修此勝三昧。",
    "T13n0416_003:0882c02": "　若欲一生見多佛，　　見已恭敬復諮詢，",
    "T13n0416_003:0882c03": "　彼應速離勿生著，　　要當觀此妙三昧。",
    "T13n0416_003:0882c04": "　是處無欲復無瞋，　　亦無愚癡與嫉妬，",
    "T13n0416_003:0882c05": "　又無無明及疑網，　　要當住此深寂禪。」",
    "T13n0416_003:0882c06": "大集經賢護分戒行具足品第七",
    "T13n0416_003:0882c07": "爾時，賢護菩薩復白佛言：「希有，世尊！乃有如",
    "T13n0416_003:0882c08": "斯最勝三昧。世尊！若諸菩薩捨家出家、深心",
    "T13n0416_003:0882c09": "樂欲說此三昧、亦當思惟此三昧者，彼等應",
    "T13n0416_003:0882c10": "當安住何法而能宣說及思惟耶？」佛告賢護",
    "T13n0416_003:0882c11": "言：「賢護！若有菩薩捨家出家、深樂廣宣、復欲",
    "T13n0416_003:0882c12": "思惟如是三昧者，彼出家菩薩當先護持清",
    "T13n0416_003:0882c13": "淨戒行、不缺戒行、不染戒行、不污戒行、不濁",
    "T13n0416_003:0882c14": "戒行、不著戒行、不動戒行、不被呵戒行、智",
    "T13n0416_003:0882c15": "者所讚戒行、聖所愛敬戒行，應當念知如是",
    "T13n0416_003:0882c16": "諸戒也。「賢護！彼出家菩薩云何當得清淨戒",
    "T13n0416_003:0882c17": "行，乃至云何當得聖所愛敬戒行也？賢護！彼",
    "T13n0416_003:0882c18": "出家菩薩應當依彼波羅提木叉成就威儀、",
    "T13n0416_003:0882c19": "成就眾行，乃至成就微塵數等戒行，見已驚",
    "T13n0416_003:0882c20": "怖，清淨活命於諸戒中。當念成就、應信甚深，",
    "T13n0416_003:0882c21": "不得著忍，於空、無相、無願諸法中聞說之時",
    "T13n0416_003:0882c22": "心不驚怖、無有悔沒。賢護！以是因緣，彼出家",
    "T13n0416_003:0882c23": "菩薩成就如是清淨戒行——不見戒行、不著戒",
    "T13n0416_003:0882c24": "行，乃至成就聖所愛敬戒行也。」",
    "T13n0416_003:0882c25": "爾時，賢護菩薩復白佛言：「世尊！彼出家菩薩",
    "T13n0416_003:0882c26": "云何得有如是不清淨戒行、缺戒行、染著戒行、",
    "T13n0416_003:0882c27": "污戒行、依倚戒行、智所訶毀戒行、聖所不愛",
    "T13n0416_003:0882c28": "戒行也？」佛告賢護菩薩言：「賢護！若有出家菩",
    "T13n0416_003:0882c29": "薩取著色，受持禁戒，修於梵行；如是，取著受、",
    "T13n0416_003:0883a01": "取著想、取著行、取著識，受持禁戒，修行梵行；",
    "T13n0416_003:0883a02": "修行已，作如是念：『我今如是持戒、如是苦行、",
    "T13n0416_003:0883a03": "如是修學、如是梵行，願我未來得生天上或生",
    "T13n0416_003:0883a04": "人間，自在有生受諸果報。』賢護！以是因緣，彼",
    "T13n0416_003:0883a05": "出家菩薩成就如是不清淨戒乃至聖者所",
    "T13n0416_003:0883a06": "不愛戒，是謂為求有故、為有生故、為受欲果",
    "T13n0416_003:0883a07": "故、為生處所故。「賢護！是故，彼出家菩薩念欲",
    "T13n0416_003:0883a08": "說此三昧、思此三昧者，要當先具清淨戒行",
    "T13n0416_003:0883a09": "乃至成就聖所愛戒，亦念常行檀波羅蜜——所",
    "T13n0416_003:0883a10": "謂最勝施、諸法施、上施、妙施、微妙施、精妙施、",
    "T13n0416_003:0883a11": "無上施——亦常勇猛精進不休、不捨重擔、不忘",
    "T13n0416_003:0883a12": "正念，常行一心，正信清淨，無有嫉妬，不著世間",
    "T13n0416_003:0883a13": "利養、名聞，如法索求以濟形命、恒行乞食不",
    "T13n0416_003:0883a14": "受別請，厭離人間、樂阿蘭若，尊崇聖種、敬事",
    "T13n0416_003:0883a15": "頭陀，息世語言但論出世，處眾靜默、假言不",
    "T13n0416_003:0883a16": "多，常敬於他不敢輕慢，於一切時常行慙愧，",
    "T13n0416_003:0883a17": "有恩必知、知恩必報，於善知識常念親近，諸",
    "T13n0416_003:0883a18": "師尊所謹事無違。若聞如是甚深經典，專心",
    "T13n0416_003:0883a19": "聽受終無疲厭，於法師所起慈父心、善知識",
    "T13n0416_003:0883a20": "心，乃至生於諸如來想，以為如是微妙法故、",
    "T13n0416_003:0883a21": "成就無上大菩提故、轉增愛敬尊重心故。「復",
    "T13n0416_003:0883a22": "次，賢護！若彼菩薩或時至於聲聞人所聞說",
    "T13n0416_003:0883a23": "如是甚深經法，彼法師所無愛敬心、無尊重",
    "T13n0416_003:0883a24": "心、不生慈父想、不生善知識想、不生諸佛想、",
    "T13n0416_003:0883a25": "不生教師想、不能親近承事供養，隨於何所",
    "T13n0416_003:0883a26": "聞是經典，當知是人不能聽受、書寫、解說、令",
    "T13n0416_003:0883a27": "法久住；如是之人若能聽受、若能書寫、若能",
    "T13n0416_003:0883a28": "解說、令法久住，無有是處。「復次，賢護！若彼",
    "T13n0416_003:0883a29": "菩薩或復至於聲聞人所聞說如是增上妙",
    "T13n0416_003:0883b01": "法，不生愛敬心、不生尊重心，乃至不生諸佛",
    "T13n0416_003:0883b02": "想、不能盡心親近供養者，若能讀誦、若能受",
    "T13n0416_003:0883b03": "持、若能解說、令是經典不速滅者，無有是處。",
    "T13n0416_003:0883b04": "何以故？以不尊重是經典故，是故斯法不久",
    "T13n0416_003:0883b05": "必滅。「復次，賢護！若彼菩薩或復至於聲聞人",
    "T13n0416_003:0883b06": "所聞說如是微妙經典，生愛敬心、生尊重心，",
    "T13n0416_003:0883b07": "乃起教師想、諸如來想，親承供養即能聽受、",
    "T13n0416_003:0883b08": "亦能書寫、復能解說、能令是經久住利益，斯",
    "T13n0416_003:0883b09": "有是處。「復次，賢護！若彼菩薩復於聲聞人所",
    "T13n0416_003:0883b10": "聞說如是微妙經典，即於彼所生尊重心、如",
    "T13n0416_003:0883b11": "諸佛想、親近承事、恭敬供養者，如是之人雖",
    "T13n0416_003:0883b12": "未修學如是經典即為修習、雖未解釋即為",
    "T13n0416_003:0883b13": "解說、令是妙法久住世間不毀、不滅，斯有是",
    "T13n0416_003:0883b14": "處。何以故？以能愛敬尊重法故，是故此經久",
    "T13n0416_003:0883b15": "住世間。「賢護！以是因緣，吾今語汝，是人於是",
    "T13n0416_003:0883b16": "說法師所生愛樂心、生敬重心、生尊貴心，起",
    "T13n0416_003:0883b17": "善知識想、起教師想、起諸佛想，盡心承事、恭",
    "T13n0416_003:0883b18": "敬供養。賢護！若能如是，是則名為行我所行、",
    "T13n0416_003:0883b19": "受我教誡也。「復次，賢護！彼出家菩薩必欲解",
    "T13n0416_003:0883b20": "說如此三昧、復欲思惟此三昧者，常當樂行",
    "T13n0416_003:0883b21": "阿蘭若事，不得居處聚落、城邑，捨離朋黨多",
    "T13n0416_003:0883b22": "求之處，不貪衣食、不得貯聚穀米食具、不得",
    "T13n0416_003:0883b23": "受畜財物生資、不得貪求名聞利養，不惜重",
    "T13n0416_003:0883b24": "命、常念捨身，遠離貪著、恒修死想，常行慙",
    "T13n0416_003:0883b25": "愧、不造諸惡，攝受正法無有疑心，常念遠離、",
    "T13n0416_003:0883b26": "不取眾相，當修慈心、勿懷嫌怨，常起慈悲、無",
    "T13n0416_003:0883b27": "行瞋恚，安心喜捨、莫想愛憎，常當經行、破除",
    "T13n0416_003:0883b28": "睡蓋。賢護！出家菩薩若能安住如是法行，則",
    "T13n0416_003:0883b29": "能修學、解說、思惟如是念佛現前三昧也。」",
    "T13n0416_003:0883c01": "爾時，賢護菩薩復白佛言：「希有，世尊！如來、應",
    "T13n0416_003:0883c02": "供、等正覺所說經典，甚深甚深、最勝微妙、不",
    "T13n0416_003:0883c03": "可思議。然彼未來諸菩薩等懈怠懶惰，雖聞",
    "T13n0416_003:0883c04": "如是深妙經典，生大恐怖、驚疑退沒、不發歡",
    "T13n0416_003:0883c05": "喜愛樂之心。彼等當復作如是念：『我今當應",
    "T13n0416_003:0883c06": "餘諸佛所乃可修習如是經典。所以者何？我",
    "T13n0416_003:0883c07": "今自知多諸障難，身遇病苦、氣力甚微，寧堪",
    "T13n0416_003:0883c08": "修行如是經典？』世尊！彼輩如是，於甚深法",
    "T13n0416_003:0883c09": "更生放捨、遠離之心，不能發勤勇猛精進、樂",
    "T13n0416_003:0883c10": "欲成就如是經典。「世尊！爾時亦當有諸菩薩",
    "T13n0416_003:0883c11": "精進勤求專念之者，愛樂是法、勸持是法、攝",
    "T13n0416_003:0883c12": "受是法。若諸法師說是法者，於是法中如法",
    "T13n0416_003:0883c13": "行故，能捨身命，不著名聞、不求利養、不自宣",
    "T13n0416_003:0883c14": "說己身功能、不染衣鉢、不樂城邑，常趣空閑",
    "T13n0416_003:0883c15": "山林靜處。其或聞是微妙法故，生大歡喜，更",
    "T13n0416_003:0883c16": "當具足發勤精進聽受如是微妙法門，常讀",
    "T13n0416_003:0883c17": "誦故、常念持故、思惟義故、如說行故，彼等於",
    "T13n0416_003:0883c18": "未來世諸如來所，非徒直欲求彼多聞、亦無",
    "T13n0416_003:0883c19": "但求在於有處，唯為成就諸功德故，常念勤",
    "T13n0416_003:0883c20": "求精進勇猛。「世尊！然復應有往昔己曾供養",
    "T13n0416_003:0883c21": "諸佛、宿種善根諸善男子、善女人輩發大精",
    "T13n0416_003:0883c22": "進，為聞如是微妙法故，更發如是大誓莊嚴：",
    "T13n0416_003:0883c23": "『願我當得乾渴肌膚、散骨消髓、熾然身心、苦",
    "T13n0416_003:0883c24": "行不息，必欲成就如是妙典，終無暫時懈怠",
    "T13n0416_003:0883c25": "懶惰而不聽聞微妙勝法，亦無不思甚深義",
    "T13n0416_003:0883c26": "理，復無捨他不為宣說，而常勇猛行大精進，",
    "T13n0416_003:0883c27": "但為攝受諸菩薩故，聽聞如來如是妙典。』聞",
    "T13n0416_003:0883c28": "已即便生歡喜心。」",
    "T13n0416_003:0883c29": "爾時，世尊讚彼賢護菩薩言：「善哉善哉。賢護！",
    "T13n0416_003:0884a01": "如是如是，如汝所說，我今隨喜。賢護！我隨喜",
    "T13n0416_003:0884a02": "故，一切三世恒河沙等諸佛，世尊皆亦隨喜。」",
    "T13n0416_003:0884a03": "時彼賢護菩薩復白佛言：「若有在家菩薩處",
    "T13n0416_003:0884a04": "於世間聞是三昧，欲自思惟即為他說——乃至",
    "T13n0416_003:0884a05": "一日或經一夜——是人安住幾種行法，當得成",
    "T13n0416_003:0884a06": "就思惟三昧為他說也？」佛言：「賢護！彼在家菩",
    "T13n0416_003:0884a07": "薩處於世間，若欲修習、思惟三昧——或一日、一",
    "T13n0416_003:0884a08": "夜，乃至一[(殼-一)/牛]牛乳時——者，吾今語汝，彼在家菩",
    "T13n0416_003:0884a09": "薩既居世間，當應正信、不起慳貪，常念行施、",
    "T13n0416_003:0884a10": "隨多少施，當一切施、不求果報，應歸依佛、又",
    "T13n0416_003:0884a11": "歸依法、亦歸依僧，不事天神、亦無禮拜，不生",
    "T13n0416_003:0884a12": "嫉妬、常念隨喜，當須清淨如法活命，不愛兒",
    "T13n0416_003:0884a13": "女、不著妻妾、不染居家、不躭財寶，常樂出家、",
    "T13n0416_003:0884a14": "念除鬚髮、修八關齋、恒住伽藍，常懷慙愧、發",
    "T13n0416_003:0884a15": "菩提心、不念餘乘，見有持戒清淨比丘、修梵",
    "T13n0416_003:0884a16": "行者終無調戲、常行恭敬。從誰聞學如此三",
    "T13n0416_003:0884a17": "昧，當於師所生愛敬心、起尊重心、善知識想、",
    "T13n0416_003:0884a18": "生教師想、起諸佛想，一切眾具悉以奉之，常",
    "T13n0416_003:0884a19": "當識恩、恒思報德，以能教我微妙法故。「賢護！",
    "T13n0416_003:0884a20": "彼在家菩薩處俗之時，應住如是諸法行已，",
    "T13n0416_003:0884a21": "然後教示如是三昧、如是思惟、如是修習。」時",
    "T13n0416_003:0884a22": "彼賢護菩薩復白佛言：「希有，世尊！如來、應供、",
    "T13n0416_003:0884a23": "等正覺今乃為彼出家、在家諸菩薩輩、正信",
    "T13n0416_003:0884a24": "成就、樂深法者，宣說如是無上妙法，令住如",
    "T13n0416_003:0884a25": "是無量法行，然後當得思惟、解說如是三昧。",
    "T13n0416_003:0884a26": "世尊！如來滅後，如是三昧於閻浮提能廣行",
    "T13n0416_003:0884a27": "不？」佛告賢護菩薩言：「賢護！我滅度後，此三昧",
    "T13n0416_003:0884a28": "經於閻浮提四千年中廣行於世，而後五百",
    "T13n0416_003:0884a29": "年末一百歲中——正法滅時、比丘行惡時、誹謗",
    "T13n0416_003:0884b01": "正法時、正法破壞時、持戒損減時、破戒熾盛",
    "T13n0416_003:0884b02": "時、諸國相伐時——當斯之際頗有眾生熾然善",
    "T13n0416_003:0884b03": "根，往昔已曾親近諸佛、供養修行、殖善種子，",
    "T13n0416_003:0884b04": "為彼諸丈夫輩得是經故，此三昧典復當流",
    "T13n0416_003:0884b05": "行於閻浮提，所謂佛威神故，故令彼等於我",
    "T13n0416_003:0884b06": "滅後、聞此經已，歡喜書寫、讀誦、受持、思惟其",
    "T13n0416_003:0884b07": "義、為他解釋、如說修行。」爾時，賢護菩薩及寶",
    "T13n0416_003:0884b08": "德離車子聞如來說正法滅時，悲泣雨淚，從",
    "T13n0416_003:0884b09": "座而起，整理衣服，偏袒右肩，右膝著地，合掌",
    "T13n0416_003:0884b10": "恭敬而白佛言：「世尊！我等當於如來滅後，後",
    "T13n0416_003:0884b11": "五百歲末百年中——沙門顛倒時、正法欲滅時、",
    "T13n0416_003:0884b12": "誹謗正法時、破壞正法時、持戒損減時、破戒",
    "T13n0416_003:0884b13": "增長時、正法護減時、非法護增時、眾生濁",
    "T13n0416_003:0884b14": "亂時、諸國相伐時——能於如來所說經典妙三",
    "T13n0416_003:0884b15": "昧中讀誦、受持、思惟義理、為他廣說。何以故？",
    "T13n0416_003:0884b16": "我心無厭，終不知足。是故，我於如來所說修",
    "T13n0416_003:0884b17": "多羅中能聽聞故、能書寫故、能讀誦故、能受",
    "T13n0416_003:0884b18": "持故、能思惟故、能修行故、能廣說故。」",
    "T13n0416_003:0884b19": "爾時，商主優婆塞伽訶岌多居士之子、那羅",
    "T13n0416_003:0884b20": "達多摩納等，聞如來說未來世中正法壞滅，",
    "T13n0416_003:0884b21": "為正法故悲哀泣淚，從坐而起，整理衣服，偏",
    "T13n0416_003:0884b22": "袒右肩，右膝著地，恭敬合掌而白佛言：「世尊！",
    "T13n0416_003:0884b23": "我等能於如來所說妙修多羅，及能受持修",
    "T13n0416_003:0884b24": "多羅者，我皆攝護，令得增長。世尊！我今復為",
    "T13n0416_003:0884b25": "如來所說微妙經典作其加護，令得廣宣久",
    "T13n0416_003:0884b26": "住於世。何以故？以是經典能於無量阿僧祇",
    "T13n0416_003:0884b27": "劫多所成就阿耨多羅三藐三菩提故。「世尊！",
    "T13n0416_003:0884b28": "我等得聞未曾有法，至心受持、思惟其義、為",
    "T13n0416_003:0884b29": "他解說、廣行流布。世尊！我今聞此甚深經法，",
    "T13n0416_003:0884c01": "一切世間無有信者，我先為其造善根器，然",
    "T13n0416_003:0884c02": "後為解。」爾時，眾中有五百比丘、比丘尼、優婆",
    "T13n0416_003:0884c03": "塞、優婆夷四部眾等，聞如來說未來世中正",
    "T13n0416_003:0884c04": "法壞滅，為正法故悲泣雨淚，從坐而起，整持",
    "T13n0416_003:0884c05": "衣服，偏袒右肩，右膝著地，恭敬合掌而白佛",
    "T13n0416_003:0884c06": "言：「世尊！我等受持如來正法，然諸大士、善丈",
    "T13n0416_003:0884c07": "夫輩爾時於我當作正依、當作覆護、為我",
    "T13n0416_003:0884c08": "經理，能令我等於如來所說如是甚深修多",
    "T13n0416_003:0884c09": "羅中取真實義、如法修行。唯願，世尊！付囑我",
    "T13n0416_003:0884c10": "等諸善丈夫分明立記。何以故？世尊！我及彼",
    "T13n0416_003:0884c11": "等皆能護持攝受正法及攝受者故。」",
    "T13n0416_003:0884c12": "爾時，世尊即便微笑，放金色光，其明遍照十",
    "T13n0416_003:0884c13": "方世界諸佛國已還至佛所，右遶三匝從頂",
    "T13n0416_003:0884c14": "上沒。爾時，尊者阿難作如是念：「世尊昔來已",
    "T13n0416_003:0884c15": "多微笑，然於笑時必為異事，我今應問微笑",
    "T13n0416_003:0884c16": "因緣。」如是念已，即從坐起，整持衣服，偏袒右",
    "T13n0416_003:0884c17": "肩，右膝著地，合掌向佛以偈白言：",
    "T13n0416_003:0884c18": "「其心清淨行無穢，　　有大威德巨神通，",
    "T13n0416_003:0884c19": "　一切最尊世中上，　　顯現無垢如明月。",
    "T13n0416_003:0884c20": "　無礙聖智解脫心，　　迦陵伽聲天中最，",
    "T13n0416_003:0884c21": "　一切異論莫能動，　　今忽微笑有何緣？",
    "T13n0416_003:0884c22": "　通達正真為我說，　　能多利益兩足尊，",
    "T13n0416_003:0884c23": "　聞是如來微妙音，　　一切皆當大歡喜。",
    "T13n0416_003:0884c24": "　諸佛、世尊豈虛笑？　　佛復放光有勝人。",
    "T13n0416_003:0884c25": "　誰於斯日獲大利？　　是故今應宣笑旨。",
    "T13n0416_003:0884c26": "　誰於今日得證真？　　誰於今日受法王？",
    "T13n0416_003:0884c27": "　誰於今日自灌頂？　　誰於今日登佛位？",
    "T13n0416_003:0884c28": "　誰於今日利世間？　　誰當總宣佛法藏？",
    "T13n0416_003:0884c29": "　誰於佛智得常住？　　以是尊應顯笑緣。」",
    "T13n0416_003:0885a01": "爾時，世尊即以偈告長老阿難曰：",
    "T13n0416_003:0885a02": "「阿難！汝見大集不？　　攝護五百從坐起，",
    "T13n0416_003:0885a03": "　身心歡喜發誠言：　　『我輩當來獲斯法。』",
    "T13n0416_003:0885a04": "　此等一心瞻察我：　　『我於何時亦復然？』",
    "T13n0416_003:0885a05": "　咸於我前興大誓：　　『我輩當來證斯道。』",
    "T13n0416_003:0885a06": "　復有八輩從坐起，　　五百上首此為尊，",
    "T13n0416_003:0885a07": "　彼於末世法壞時，　　為世間法故宣說。",
    "T13n0416_003:0885a08": "　我今告汝如是言，　　於此眾中無礙智，",
    "T13n0416_003:0885a09": "　是輩非於一佛所，　　起立合掌敬諸尊。",
    "T13n0416_003:0885a10": "　我觀往昔無量世，　　八萬諸佛皆現前，",
    "T13n0416_003:0885a11": "　八人為首從坐起，　　還為護持是妙法。",
    "T13n0416_003:0885a12": "　前此八萬億由他，　　復值如是數諸佛，",
    "T13n0416_003:0885a13": "　心得解脫大名稱，　　彼時此輩已攝持。",
    "T13n0416_003:0885a14": "　今復於我勝法中，　　能為攝護利益首，",
    "T13n0416_003:0885a15": "　教化無量菩薩眾，　　斷除嫉妬諸大人。",
    "T13n0416_003:0885a16": "　此等於我滅度時，　　取我舍利興供養，",
    "T13n0416_003:0885a17": "　善持我斯諸佛事，　　安置篋笥遍十方；",
    "T13n0416_003:0885a18": "　平地造塔或在山，　　付囑天、龍及金鳥，",
    "T13n0416_003:0885a19": "　斯等依仗於此經，　　壽終皆得生天上；",
    "T13n0416_003:0885a20": "　後雖轉生於人間，　　而常不離勝家姓，",
    "T13n0416_003:0885a21": "　善持我斯菩提事，　　還發大願隨本心。",
    "T13n0416_003:0885a22": "　或時為法至他國，　　恒值如是深妙典，",
    "T13n0416_003:0885a23": "　得已轉授眾多人，　　以歡喜心除嫉妬。",
    "T13n0416_003:0885a24": "　求法精誠無懈倦，　　輕財、賤命，豈愛身？",
    "T13n0416_003:0885a25": "　降伏一切諸外論，　　常以妙法惠施彼。",
    "T13n0416_003:0885a26": "　時世無能受斯經、　　亦無讀誦轉教人，",
    "T13n0416_003:0885a27": "　唯有此輩五百賢，　　今於我前從坐起。",
    "T13n0416_003:0885a28": "　復此八士諸菩薩，　　當來北天授斯法，",
    "T13n0416_003:0885a29": "　樂恒廣宣多利益，　　弘是甚深修多羅。",
    "T13n0416_003:0885b01": "　此八正士為上首，　　彼五百數復無增，",
    "T13n0416_003:0885b02": "　遠離嫉妬棄名聞，　　來世當授廣大法。",
    "T13n0416_003:0885b03": "　如是比丘及尼輩，　　諸優婆塞、優婆夷，",
    "T13n0416_003:0885b04": "　巧智無妬登法師，　　當成正覺大威德。",
    "T13n0416_003:0885b05": "　彼不思議神德具，　　百福之體相莊嚴，",
    "T13n0416_003:0885b06": "　得微妙樂除眾苦，　　長拔三毒煩惱根。",
    "T13n0416_003:0885b07": "　此等從今捨命已，　　終不受生惡道中，",
    "T13n0416_003:0885b08": "　一切生中常和合，　　所遇菩提最勝事。",
    "T13n0416_003:0885b09": "　既捨一切惡趣生，　　亦能永離諸難處，",
    "T13n0416_003:0885b10": "　功德不可知邊際，　　如是無量受多福。",
    "T13n0416_003:0885b11": "　復當得見彌勒佛，　　於彼常起和合心，",
    "T13n0416_003:0885b12": "　恭敬供養利益他，　　唯求無上菩提故。",
    "T13n0416_003:0885b13": "　彼時此輩恒集會，　　承事超世兩足尊，",
    "T13n0416_003:0885b14": "　為此諸佛妙菩提，　　當度生死登彼岸。",
    "T13n0416_003:0885b15": "　於後末世法壞時，　　彼等亦常持此法，",
    "T13n0416_003:0885b16": "　如是所處恒修行，　　遇彌勒世事若斯。",
    "T13n0416_003:0885b17": "　所可於此賢劫內，　　廣為利益世間燈，",
    "T13n0416_003:0885b18": "　彼一切處護是經，　　安住三世無所畏。",
    "T13n0416_003:0885b19": "　將來億數多諸佛，　　不可思議難得邊，",
    "T13n0416_003:0885b20": "　斯皆供養廣修行，　　常護如是勝佛事。",
    "T13n0416_003:0885b21": "　其有在前成菩提，　　彼彼咸同修供養，",
    "T13n0416_003:0885b22": "　而或於先取滅度，　　我住多世那由他。",
    "T13n0416_003:0885b23": "　今此賢護大菩薩，　　及是寶得出眾珍，",
    "T13n0416_003:0885b24": "　商主岌多、伽摩那，　　當見恒沙無數佛。",
    "T13n0416_003:0885b25": "　於彼亦受無上經，　　前已經歷多劫數，",
    "T13n0416_003:0885b26": "　妙算不能盡其形，　　無量億劫誰能知？",
    "T13n0416_003:0885b27": "　若有眾生得聞名，　　或於覺時及睡夢，",
    "T13n0416_003:0885b28": "　能發勇猛師子吼，　　彼輩皆得天人尊。",
    "T13n0416_003:0885b29": "　若有眾生但聞名，　　直能信敬及隨喜，",
    "T13n0416_003:0885c01": "　一切作佛無疑慮，　　何況供養於彼身？",
    "T13n0416_003:0885c02": "　其所受法不思議，　　壽命、住法亦無量，",
    "T13n0416_003:0885c03": "　利益廣大無窮盡，　　功德、智慧不可知。",
    "T13n0416_003:0885c04": "　彼過去佛難思量，　　清淨持戒恒沙數，",
    "T13n0416_003:0885c05": "　此輩於彼廣行施，　　唯求無上佛菩提。",
    "T13n0416_003:0885c06": "　彼諸功德不可數，　　多劫宣說莫能窮，",
    "T13n0416_003:0885c07": "　於菩提中無增減，　　常念護持是經法。",
    "T13n0416_003:0885c08": "　阿難！若人護此經，　　書寫、讀誦、及憶念，",
    "T13n0416_003:0885c09": "　汝應決定興愛敬，　　終不離是五百中。",
    "T13n0416_003:0885c10": "　阿難！若人持此經，　　自當勤心求堅固，",
    "T13n0416_003:0885c11": "　淨持禁戒捨睡眠，　　決定得斯妙三昧。",
    "T13n0416_003:0885c12": "　我毘尼處說木叉，　　諸比丘學居蘭若，",
    "T13n0416_003:0885c13": "　若能頭陀不捨離，　　得此三昧定無疑。",
    "T13n0416_003:0885c14": "　一切別請盡能捨、　　凡是美味皆斷除，",
    "T13n0416_003:0885c15": "　師所常起諸佛心，　　誰云不證斯三昧？",
    "T13n0416_003:0885c16": "　貪、恚、癡患先覺知，　　我慢、嫉妬咸遠離，",
    "T13n0416_003:0885c17": "　情無垢著念無為，　　讀誦、思惟勝三昧。",
    "T13n0416_003:0885c18": "　清淨意處無可染，　　調伏諸根息怨嫌，",
    "T13n0416_003:0885c19": "　一心專念如來身，　　讀誦、受持妙三昧。",
    "T13n0416_003:0885c20": "　若有菩薩在居家，　　心常堅住出家事，",
    "T13n0416_003:0885c21": "　受持、讀誦口業成，　　心常念學此三昧。",
    "T13n0416_003:0885c22": "　恒應修持五種戒、　　亦常數受八戒齋，",
    "T13n0416_003:0885c23": "　常住寺廟捨資生，　　讀誦、思惟此三昧。",
    "T13n0416_003:0885c24": "　不當耽著眾婦妾、　　勿愛兒女及珍財，",
    "T13n0416_003:0885c25": "　住優婆塞行羞慚，　　但當憶持此三昧。",
    "T13n0416_003:0885c26": "　莫於他所起害心，　　唯思除去諸調戲，",
    "T13n0416_003:0885c27": "　無處可著住於忍，　　但念思惟此三昧。",
    "T13n0416_003:0885c28": "　莫於財物生執著，　　花香、塗粉及諸鬘，",
    "T13n0416_003:0885c29": "　無處染著安彼忍，　　但當受持此三昧。",
    "T13n0416_003:0886a01": "　若比丘尼求此經，　　當勤歸敬除嫉妬、",
    "T13n0416_003:0886a02": "　調戲、貢高及我慢，　　證彼菩提亦不難。",
    "T13n0416_003:0886a03": "　應發精進破睡眠，　　一切諸求皆當斷，",
    "T13n0416_003:0886a04": "　心愛樂法淨命存，　　唯當讀誦此三昧。",
    "T13n0416_003:0886a05": "　心常不共貪欲俱，　　莫起恚恨無迫惱，",
    "T13n0416_003:0886a06": "　不以魔縛繫眾生，　　唯當受持此三昧。",
    "T13n0416_003:0886a07": "　無以諂曲有所為，　　勿貪好衣及塗薰，",
    "T13n0416_003:0886a08": "　莫行兩舌離別他，　　唯當受持此三昧。",
    "T13n0416_003:0886a09": "　男女聲色不繫念，　　寂絕無諸邪念事，",
    "T13n0416_003:0886a10": "　於教師所生佛想，　　唯當受持此三昧。",
    "T13n0416_003:0886a11": "　所生永離眾惡道，　　於佛法中不空信，",
    "T13n0416_003:0886a12": "　破除三有諸障難，　　要當受是三摩提。」",
    "T13n0416_003:0886a13": "賢護菩薩所問經卷第三"
}