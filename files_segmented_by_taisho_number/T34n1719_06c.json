{
    "T34n1719_06c:0267c22": "folio_6c 法華文句記卷第六下",
    "T34n1719_06c:0267c24": "唐天台沙門湛然述",
    "T34n1719_06c:0267c25": "「一等子」下標兩章門。言「子等故則心等」者，",
    "T34n1719_06c:0267c26": "先明子等者，無非子故故心必等，其心若",
    "T34n1719_06c:0267c27": "等其子必等，心即心性故佛性等，由皆是子",
    "T34n1719_06c:0267c28": "故心無偏，財法復多是故心等。「車等」者，初明",
    "T34n1719_06c:0267c29": "等意所賜不二，是故云等。但點所習無",
    "T34n1719_06c:0268a01": "非妙乘，秖緣性同賜義則等。「而言」下却以",
    "T34n1719_06c:0268a02": "子等釋車等疑，既云車等何以各賜？昔習",
    "T34n1719_06c:0268a03": "不同諸位不一，至此所說無非一乘。何以",
    "T34n1719_06c:0268a04": "故？若一人不遍不名子等。且云本習應",
    "T34n1719_06c:0268a05": "遍諸法，一物不與不名賜等，所謂色心逆",
    "T34n1719_06c:0268a06": "順依正行理因果自他解惑小大慧福，故知",
    "T34n1719_06c:0268a07": "等賜秖是開彼三乘六道無非一如，故一",
    "T34n1719_06c:0268a08": "一如無不遍攝遍具遍入，一切眾生誰無四",
    "T34n1719_06c:0268a09": "方道場之分，誰不理有大車具度，待時待",
    "T34n1719_06c:0268a10": "緣是故爾耳，故至今日方云各賜。言「橫周」",
    "T34n1719_06c:0268a11": "等者，法界三諦並非橫豎，雖無橫豎法界",
    "T34n1719_06c:0268a12": "從遍言橫則便，三諦名異言豎則便，不二",
    "T34n1719_06c:0268a13": "互顯思之可見。言「四辯」者，謂法、義、辭、說，七",
    "T34n1719_06c:0268a14": "辯大同。法謂一切法之名字分別無滯，分",
    "T34n1719_06c:0268a15": "別三乘不壞法性。義謂諸法之義了了通",
    "T34n1719_06c:0268a16": "達，知一切義皆入實相。辭即言說名字莊",
    "T34n1719_06c:0268a17": "嚴，隨其所應能令得解，一切眾生殊方異",
    "T34n1719_06c:0268a18": "類，多少廣狹諸道男女，三世九世諸教諸門",
    "T34n1719_06c:0268a19": "聞者悉解。樂說謂能於一字說一切字，於",
    "T34n1719_06c:0268a20": "一語中說一切語，於一法中說一切法，隨",
    "T34n1719_06c:0268a21": "所說者無不真實，十二八萬隨根所樂而",
    "T34n1719_06c:0268a22": "為說之。「四無量」者，四諦為境，二苦二樂故",
    "T34n1719_06c:0268a23": "也。本是不思議之梵行也，故《大經》云：「慈若有",
    "T34n1719_06c:0268a24": "無非有非無如是之慈，名如來慈」，故三諦慈",
    "T34n1719_06c:0268a25": "攝四遍也。四弘四攝並依境判，方異餘經。",
    "T34n1719_06c:0268a26": "「四弘」具如《止觀》第一第五。此之四弘即是前",
    "T34n1719_06c:0268a27": "來四無量也。「四攝」略如《止觀》第七記。神通七",
    "T34n1719_06c:0268a28": "覺並以無緣而為所依，如《止觀》第七無作",
    "T34n1719_06c:0268a29": "道諦中明。「綩」繡衣也。「綖」者天子覆冠衣，前後",
    "T34n1719_06c:0268b01": "垂者是也。非此中意，此應作「筵」即鋪席也。",
    "T34n1719_06c:0268b02": "「觀練熏修」如《法界次第》具出名相。「止觀禪境」",
    "T34n1719_06c:0268b03": "《玄》文定聖行中皆為實相故修，至果禪中勝",
    "T34n1719_06c:0268b04": "用無盡。丹枕云「支昂」者，即車外枕，車住須",
    "T34n1719_06c:0268b05": "支支之恐昂，故云支昂。「支」持也。「昂」舉",
    "T34n1719_06c:0268b06": "也。「譬動靜相即」者，車行枕閑、車息枕用，",
    "T34n1719_06c:0268b07": "用時常靜、閑時常動，實體與用亦復如是。自",
    "T34n1719_06c:0268b08": "因之果法性無動，所以如風不移寂然而",
    "T34n1719_06c:0268b09": "到，萬行無作眾智莫觀，此則三德俱不二",
    "T34n1719_06c:0268b10": "也。以三即一故使爾耳。「車內枕」者，智首行",
    "T34n1719_06c:0268b11": "身三珠如枕，所息得理法理而然。「赤光」等",
    "T34n1719_06c:0268b12": "者，無他法間名無分別，以光譬智故云智",
    "T34n1719_06c:0268b13": "光。朱正紫間，故以赤表無雜之光。南山註經",
    "T34n1719_06c:0268b14": "音云：「西方無木枕，皆以赤皮內著綿毛，用",
    "T34n1719_06c:0268b15": "倚臥也。」赤而且光。白牛為三，先明功能，次",
    "T34n1719_06c:0268b16": "「白是」下辯體德，三「又四念」下論行相。初文",
    "T34n1719_06c:0268b17": "者，修得般若能導假中，三教諦緣無不至",
    "T34n1719_06c:0268b18": "極，故云「到」也。此名通有須體簡之。次體德",
    "T34n1719_06c:0268b19": "中云「白為色本」，本體無垢故云本淨，修稱",
    "T34n1719_06c:0268b20": "於性故云「相應」。「體具」等者，顯圓智也，惑體",
    "T34n1719_06c:0268b21": "本淨約性論修名為「不染」，此即內充而外",
    "T34n1719_06c:0268b22": "潔也。「又四念」下即是約境以釋行相，念即是",
    "T34n1719_06c:0268b23": "智、處即是境，四觀觀處處觀一合，如全白",
    "T34n1719_06c:0268b24": "是身，即此觀境善滿惡盡，可譬正勤。由此",
    "T34n1719_06c:0268b25": "成故，復令欲念思惟一心成無記通，化化",
    "T34n1719_06c:0268b26": "不絕任運常然，去住自在故云「稱意」，餘法例",
    "T34n1719_06c:0268b27": "如道品說之。問：此中大車等賜諸子，諸子",
    "T34n1719_06c:0268b28": "得已始至初住，乃至猶在名字觀行，如何純",
    "T34n1719_06c:0268b29": "以果義釋之？答：以證示人人行差別，明因",
    "T34n1719_06c:0268c01": "等眾舉事示理，故但示云汝等所行是菩",
    "T34n1719_06c:0268c02": "薩道，心佛眾生三無差別，是故理賜。行位等",
    "T34n1719_06c:0268c03": "賜即果賜也。果理在行方可云賜，豈可理",
    "T34n1719_06c:0268c04": "果與眾生耶？「僕從者」，準對三德，應車體中",
    "T34n1719_06c:0268c05": "分正及緣、對牛為了，此則義當修二性一，",
    "T34n1719_06c:0268c06": "一復具三高廣不二，此中僕從與偈「儐從」言",
    "T34n1719_06c:0268c07": "異意同，「儐者」進也、導也。「侍衛」者供左右也。",
    "T34n1719_06c:0268c08": "「僕」者下品也。今習大乘者自量己心，與此",
    "T34n1719_06c:0268c09": "經文所列同異？若一句即是，為是何句？一句",
    "T34n1719_06c:0268c10": "即足何須諸句？豈佛謬說彊騁文詞，煩列",
    "T34n1719_06c:0268c11": "車儀衒惑迦葉？此大羅漢久為僧首，四十",
    "T34n1719_06c:0268c12": "餘年不受真化，纔聞方便通歎二智，略開",
    "T34n1719_06c:0268c13": "顯已動執生疑，情方猶豫慇懃三請，廣聞",
    "T34n1719_06c:0268c14": "五佛十番開權，又覩身子三業領解八部引",
    "T34n1719_06c:0268c15": "例，四眾酬恩，如來述成分明與記，經斯重",
    "T34n1719_06c:0268c16": "疊宿種未開，纔聞大車便堪記莂。故知此",
    "T34n1719_06c:0268c17": "乘觀法具足，仍存翦略粗點十觀，若廣張",
    "T34n1719_06c:0268c18": "行相何由可備？不別解釋即悟無生，望上",
    "T34n1719_06c:0268c19": "稱中、比下仍利。若此車譬一句徒設，則顯",
    "T34n1719_06c:0268c20": "佛有綺語之辜，或舉集人添糅之咎，及責",
    "T34n1719_06c:0268c21": "譯者混雜之愆；若屬對有由則行儀可軌，豈",
    "T34n1719_06c:0268c22": "學大觀頓爾全棄，既失大檢小徑莫從，大",
    "T34n1719_06c:0268c23": "小咸亡恐隨邪濟，乘壞驢乘為向何方？「譬",
    "T34n1719_06c:0268c24": "果地福慧圓滿」者，行理窮也，福成行也。慧趣",
    "T34n1719_06c:0268c25": "理也，自行德備是故內充，化他德具是故外",
    "T34n1719_06c:0268c26": "溢，遍一切法故財無量，皆具二德故云種",
    "T34n1719_06c:0268c27": "種。列二藏者，行稱理故、理藉行故，更互相",
    "T34n1719_06c:0268c28": "收方堪等賜。「一切」下引證二藏，如其不了",
    "T34n1719_06c:0268c29": "陰入理藏，徒自虔修諸度行藏。言「一切趣」",
    "T34n1719_06c:0269a01": "者，文在《大品．發趣品》中，「趣」謂趣入，即一切",
    "T34n1719_06c:0269a02": "法入一法中，一法既然諸法皆爾，行理具攝",
    "T34n1719_06c:0269a03": "一切法也。一切法趣文相開合，如《止觀》第二",
    "T34n1719_06c:0269a04": "引。「自行此行理」下，次釋充溢。先直約行理，",
    "T34n1719_06c:0269a05": "次「實智」下能導能照，即是修得三德意也。果",
    "T34n1719_06c:0269a06": "極利物故名「充溢」。雖有二釋，佛智不殊。",
    "T34n1719_06c:0269a07": "廣等心中亦二，但以心釋子故云心耳。文",
    "T34n1719_06c:0269a08": "具三義乃名心等：一者財富，二者皆子，三",
    "T34n1719_06c:0269a09": "者無偏。是故心等，亦應更云所以心等由",
    "T34n1719_06c:0269a10": "皆子故；財富無量，自行滿也；皆子無偏，化緣",
    "T34n1719_06c:0269a11": "熟也。「若富」下反以不等用釋於等，由財子",
    "T34n1719_06c:0269a12": "互闕令心不等，應知非子及財不等，寄",
    "T34n1719_06c:0269a13": "在昔教，故昔偏教教主化機二義並闕，如兩",
    "T34n1719_06c:0269a14": "教教主貧法財，故不得云富；不知常住",
    "T34n1719_06c:0269a15": "不得皆子；縱當教名子收機不遍，故亦非",
    "T34n1719_06c:0269a16": "子則成有偏，互闕非等並闕可知。別教教",
    "T34n1719_06c:0269a17": "道雖云皆子，兩義尚無，證道自同分等無",
    "T34n1719_06c:0269a18": "缺，下釋子等例之可知。是故今經一實之",
    "T34n1719_06c:0269a19": "外更無餘法，一切眾生皆是吾子，緣因尚收",
    "T34n1719_06c:0269a20": "於散善，了種通攝於一句，正乃不棄無",
    "T34n1719_06c:0269a21": "間，方稱一切之說。是故《玄》文明利益中，則",
    "T34n1719_06c:0269a22": "序正流通未來永永，嚴王調達不輕龍女以",
    "T34n1719_06c:0269a23": "義準知。況應以之言何簡於四趣，隨宜之教",
    "T34n1719_06c:0269a24": "靡擇於順違？此等賜之大體也。故知子等心",
    "T34n1719_06c:0269a25": "等之言，豈獨四大聲聞而已？所以諸法皆藏",
    "T34n1719_06c:0269a26": "咸子無偏。「今七寶」下釋三義也。先明財多，",
    "T34n1719_06c:0269a27": "言「教行」者，機應相對，且從現文益者說也。",
    "T34n1719_06c:0269a28": "次「各各」下明是子無偏。言「各各」者，由俱子",
    "T34n1719_06c:0269a29": "故，「不差別」者，由無偏故，各賜等一秖是開",
    "T34n1719_06c:0269b01": "權。次釋「各」義，故引身子等，本習不同故各",
    "T34n1719_06c:0269b02": "皆同入實故等。「又方等般若」者，約法已開自",
    "T34n1719_06c:0269b03": "在根力，其根鈍者於二味初，得方便教中",
    "T34n1719_06c:0269b04": "之益者於彼得益，諸位諸法種種不同，故",
    "T34n1719_06c:0269b05": "皆以實當位開之。「所以」者下釋子等中言",
    "T34n1719_06c:0269b06": "「兩等」者，應但云「子」，「兩」者恐誤。文舉財等況",
    "T34n1719_06c:0269b07": "於子等，且以處等而況子等，子本一家今周",
    "T34n1719_06c:0269b08": "一國，何況子也。言「一國」者，寂光土也。遍益",
    "T34n1719_06c:0269b09": "法界理亦不窮，況同居土結緣人耶？此舉",
    "T34n1719_06c:0269b10": "廣處以況略人。「次釋」下正明子等，復以非",
    "T34n1719_06c:0269b11": "子況之。言「非子」者，且貶正因不同緣了，",
    "T34n1719_06c:0269b12": "故抑言「非」。等陰無偏況結緣子，故約無緣",
    "T34n1719_06c:0269b13": "慈對本有理，無非吾子寄化儀說，且以",
    "T34n1719_06c:0269b14": "昔世未結緣者而為非子，如來常給子自",
    "T34n1719_06c:0269b15": "不歸，無緣通覆故云周給，人天善惡與法",
    "T34n1719_06c:0269b16": "界同，故父果車是子理車，但開其情假名",
    "T34n1719_06c:0269b17": "等賜。眾生無盡車亦不窮，不窮故不匱，不",
    "T34n1719_06c:0269b18": "匱故無偏，望迷為開、悟本非閉。「無緣尚度」",
    "T34n1719_06c:0269b19": "者，緣了之子是先結緣者而熟脫之，正因之",
    "T34n1719_06c:0269b20": "子未結緣者為其下種，故云「尚度」。故以種",
    "T34n1719_06c:0269b21": "者況先結緣釋不虛中初佛問者，本但許",
    "T34n1719_06c:0269b22": "三而今與一，非虛妄不？欲令身子領實，",
    "T34n1719_06c:0269b23": "故以虛妄問之。答初免難，不虛釋中。《經》云",
    "T34n1719_06c:0269b24": "「若全身命」者，具舉身命況而拔濟之。意云",
    "T34n1719_06c:0269b25": "全於小乘五分法身入空慧命，則為已得昔",
    "T34n1719_06c:0269b26": "來所玩，況於火宅方便濟苦本在大耶？問：",
    "T34n1719_06c:0269b27": "經文即以拔濟況於身命，拔濟正應以大",
    "T34n1719_06c:0269b28": "況小身命，何故疏文不用拔濟，而云命重",
    "T34n1719_06c:0269b29": "身輕，乃以小乘五分為身，用況大乘實慧",
    "T34n1719_06c:0269c01": "為命。何以小身對大命耶？答：此乃借義互",
    "T34n1719_06c:0269c02": "說，小中自以無漏慧為命，大乘自有平等",
    "T34n1719_06c:0269c03": "法身，具足應以大小身命以為對況。「免八",
    "T34n1719_06c:0269c04": "苦」下結向命重身輕意也。當知借於小命",
    "T34n1719_06c:0269c05": "為大命，初用小濟存五分身，已得珍玩，況",
    "T34n1719_06c:0269c06": "常於火宅方便教小本在於大，而今獲大，",
    "T34n1719_06c:0269c07": "豈虛妄耶？小乘五分法身具如《俱舍》云云。「況",
    "T34n1719_06c:0269c08": "二萬億佛」下指昔因也。經中但以今世火",
    "T34n1719_06c:0269c09": "宅況之，疏中加於昔大以釋。從「圓因成」去",
    "T34n1719_06c:0269c10": "指今果也。「不乖本意」者，此述長者本意，若",
    "T34n1719_06c:0269c11": "小若大俱有本心，大本為本小本非本，許",
    "T34n1719_06c:0269c12": "小不與尚無所乖，況更與大寧乖本意？",
    "T34n1719_06c:0269c13": "如許少財與少非妄，況與大位得過於",
    "T34n1719_06c:0269c14": "昔，寧非本心？信知如來本非小化，所以財",
    "T34n1719_06c:0269c15": "但免於分段之貧，位則超於二死之賤，一義兼",
    "T34n1719_06c:0269c16": "備何乖之有？但小非究竟，不須更與，故云",
    "T34n1719_06c:0269c17": "不與耳。「本知無三」至「本心」者，明不與意，昔",
    "T34n1719_06c:0269c18": "非本意故今不與，《經》云「方便令出」，疏云「令",
    "T34n1719_06c:0269c19": "不墮惡」者，令不墮故方便令出，方便令出",
    "T34n1719_06c:0269c20": "故令不墮惡，則一意也。「結前」等者，雙釋兩",
    "T34n1719_06c:0269c21": "結皆安似者，文似偏結理必兼具，二輪別",
    "T34n1719_06c:0269c22": "故所對不同，故借二輪以消二結。「自體」者，",
    "T34n1719_06c:0269c23": "實報土也。此是攝大乘師從因立名，謂有為",
    "T34n1719_06c:0269c24": "緣集即同居因，無為緣集即方便因，自體緣",
    "T34n1719_06c:0269c25": "集即實報因，亦云法界緣集。今疏前二仍舊",
    "T34n1719_06c:0269c26": "從果立名，後一依彼從因立稱。「皆是妙色",
    "T34n1719_06c:0269c27": "妙心報處」者，既云一切世間之父，故知三土",
    "T34n1719_06c:0269c28": "皆是證道色心報處，寂光既遍遮那亦等，諸",
    "T34n1719_06c:0269c29": "身既與法身量同，諸土亦與寂光不異，如",
    "T34n1719_06c:0270a01": "像如飯如鏡如器方之可知，一切眾生無",
    "T34n1719_06c:0270a02": "不具此，果報未滿全局在迷，迷故陰質局",
    "T34n1719_06c:0270a03": "彼太虛，滿故即與法界等量，應三土者從",
    "T34n1719_06c:0270a04": "化事說，故云處等。「於諸怖畏」等者，且約界",
    "T34n1719_06c:0270a05": "內因果而言，以對諸子是所畏故，故云「永",
    "T34n1719_06c:0270a06": "盡」。所離同麁、能離理極，故云「無量知見」等。",
    "T34n1719_06c:0270a07": "有人以初地離五怖畏用釋此中，都不相",
    "T34n1719_06c:0270a08": "關，上不及諸佛、下過於離界，望諸釋義其",
    "T34n1719_06c:0270a09": "例若斯。「但譬中驚怖在前」等者，前云「即大驚",
    "T34n1719_06c:0270a10": "怖而作是念」等。次云「戀著」即是重釋所見。",
    "T34n1719_06c:0270a11": "今合不覺在前者，先云「眾生沒在其中」等，",
    "T34n1719_06c:0270a12": "即是略後便明廣也。「拔苦等在後」者，次此文",
    "T34n1719_06c:0270a13": "後方云「我為眾生之父應拔其苦難」等。「應",
    "T34n1719_06c:0270a14": "拔其苦」至「慈之力」者，大悲且從拔濁、大慈",
    "T34n1719_06c:0270a15": "與其大樂，故慈從化意、悲從用小。「上譬有",
    "T34n1719_06c:0270a16": "勸誡」等者，釋譬及法有無之意，即是旁正相",
    "T34n1719_06c:0270a17": "即，即是其體本同。況此二文既是二悉，當知",
    "T34n1719_06c:0270a18": "勸善本令斷惡，斷惡本令勸善。問：二體既",
    "T34n1719_06c:0270a19": "同，何須立二先辯互無復更相即？答：門別",
    "T34n1719_06c:0270a20": "故二、體同故即，雖復勸即是誡，但是勸家之",
    "T34n1719_06c:0270a21": "誡，誡即是勸，但是誡家之勸，故兩門各存不",
    "T34n1719_06c:0270a22": "妨體一。問：若爾，一門廢之理亦何爽？答：若",
    "T34n1719_06c:0270a23": "善達二門，一門亦足，但一門若廢則二義俱",
    "T34n1719_06c:0270a24": "虧，況表父慇懃先勸又誡，或時各逗機宜不",
    "T34n1719_06c:0270a25": "同，化時不別共成一事。「我生已盡」等者，無",
    "T34n1719_06c:0270a26": "學四智羅漢皆具，或慧解脫未得無生，今",
    "T34n1719_06c:0270a27": "以無依是初後二智，無求是中間二智，後有",
    "T34n1719_06c:0270a28": "即是所依處故。若生已盡，未來無依，中間二",
    "T34n1719_06c:0270a29": "智盡三界因，名已辦等，故云「無求」。「上有真",
    "T34n1719_06c:0270b01": "似等四位」者，賢合為二，及聖位二，今依前",
    "T34n1719_06c:0270b02": "外凡，亦但聞慧為一，思修為一。「辟支是法",
    "T34n1719_06c:0270b03": "行人」者，一往且對聲聞憑教，所以支佛自思",
    "T34n1719_06c:0270b04": "為法，然支佛必自證，聲聞具信法，信法具",
    "T34n1719_06c:0270b05": "如《止觀》第五記引《婆沙》等文。「聞法少」者，支佛",
    "T34n1719_06c:0270b06": "或聞教墮在聲聞者，亦是因信但云聞少。",
    "T34n1719_06c:0270b07": "「此門」至「非佛」等者，《大論》云：「有一道人問佛：",
    "T34n1719_06c:0270b08": "大德！十二因緣佛作耶？佛言：我不作。又問：",
    "T34n1719_06c:0270b09": "餘人作耶？佛言：亦非餘人作，有佛無佛本性",
    "T34n1719_06c:0270b10": "有之。」夫答問有四，此即決定答也。若其廣",
    "T34n1719_06c:0270b11": "出三藏諦緣，具如《俱舍》、《婆沙》，《玄》文略出。「但",
    "T34n1719_06c:0270b12": "合」等者，以此四中二正二旁，當知由免難",
    "T34n1719_06c:0270b13": "故索車，由等賜故歡喜。「門有三義」者，三門",
    "T34n1719_06c:0270b14": "之中出別是門入者義立，從一色心入一色",
    "T34n1719_06c:0270b15": "心，門以經遊為義，但未出名入，從一入",
    "T34n1719_06c:0270b16": "一義言為入，實非外來。「若作出者」，須兼三",
    "T34n1719_06c:0270b17": "藏，今立通教所詮，以此兩教所詮同故。言",
    "T34n1719_06c:0270b18": "「若別義者」，依別理人。言「所詮」者，意顯獨",
    "T34n1719_06c:0270b19": "教門義不成。經雖云教，必須對理，故知別",
    "T34n1719_06c:0270b20": "教雖詮別理，亦非車門，但對通藏而立別",
    "T34n1719_06c:0270b21": "名。由緣別理故名為別。次第之初與藏通",
    "T34n1719_06c:0270b22": "人咸出火宅，據出宅同仍可名通。初證",
    "T34n1719_06c:0270b23": "又同兩教涅槃，故亦可云得涅槃樂。三德",
    "T34n1719_06c:0270b24": "具如《玄》文三法及《止觀》第三顯體中說。「此釋",
    "T34n1719_06c:0270b25": "小異於前」者，前云意不在三，今云本欲與",
    "T34n1719_06c:0270b26": "大，雖復小殊名異義同。「有一大宅」者，有人",
    "T34n1719_06c:0270b27": "云：且指一方三界，故云一。他人廣列利鈍",
    "T34n1719_06c:0270b28": "章門。「三界無始為久」者，問：若從因說或當無",
    "T34n1719_06c:0270b29": "始，若從依報初禪已下賢劫近成，云何無始？",
    "T34n1719_06c:0270c01": "答：眾生無始具三界因，惑種不亡故云無",
    "T34n1719_06c:0270c02": "始，故依報處壞而復成，第四禪去及無色界，",
    "T34n1719_06c:0270c03": "雖無災壞因果相成，皆是無始無常故也。",
    "T34n1719_06c:0270c04": "然終不如約正報釋其理便也。「念念相續」",
    "T34n1719_06c:0270c05": "等者，相續故高，無常故危。「意識綱維」者，統御",
    "T34n1719_06c:0270c06": "一身其猶梁棟樹立一屋。「圮坼」者，上下毀",
    "T34n1719_06c:0270c07": "裂。「褫」脫衣貌也。「因緣觀心兩釋」者，如云頭",
    "T34n1719_06c:0270c08": "殿腹堂，即觀心也。如云色堂欲舍等，即因",
    "T34n1719_06c:0270c09": "緣也。命根已下文並觀心也。「八鳥譬八憍」者，",
    "T34n1719_06c:0270c10": "但慢與憍能所別耳。諸教亦以七慢釋慢，",
    "T34n1719_06c:0270c11": "此中所釋亦與《俱舍》大同，其意稍別，今略",
    "T34n1719_06c:0270c12": "比之。盛壯憍如我慢，與《俱舍》名義並同，壯",
    "T34n1719_06c:0270c13": "故我彊。姓憍如大慢，《俱舍》云：「於他勝謂己",
    "T34n1719_06c:0270c14": "勝」，如世寡姓尚未謝於崔盧，如梟尚食於",
    "T34n1719_06c:0270c15": "母，況貴姓耶？富憍如過慢，《俱舍》云：「於他勝",
    "T34n1719_06c:0270c16": "謂己等」，如世貧者尚不下於石崇，況實富",
    "T34n1719_06c:0270c17": "耶？自在憍如邪慢，《俱舍》云：「於有德中謂己",
    "T34n1719_06c:0270c18": "有德」，如薄祐者尚無屈於有德，況有自",
    "T34n1719_06c:0270c19": "在者？壽命憍如增上慢，《俱舍》云：「未得謂得」，",
    "T34n1719_06c:0270c20": "壽高計常，如少尚未肯尊老，況實壽高？聰",
    "T34n1719_06c:0270c21": "明憍如憍慢，《俱舍》云：「於他等謂己等，於等",
    "T34n1719_06c:0270c22": "而輕」，如力雖劣尚欲輕彼，況實齊耶？行善",
    "T34n1719_06c:0270c23": "憍如不如慢，《俱舍》云：「於多分勝謂己少劣」，",
    "T34n1719_06c:0270c24": "德業天隔，謂稍下於高蹤，況少劣者？色憍",
    "T34n1719_06c:0270c25": "如憍慢，《俱舍》云：「色不如他亦謂己等」，陋者",
    "T34n1719_06c:0270c26": "自得未肯劣於潘安，況美姿貌？略對且爾",
    "T34n1719_06c:0270c27": "如名不同，此中直爾有此八事，故憍慢者",
    "T34n1719_06c:0270c28": "未必全有。「自愛為貪」去更以三毒例釋同",
    "T34n1719_06c:0270c29": "異，故四思惟並有二名，所從得名不定故",
    "T34n1719_06c:0271a01": "也。蟲名獸狀鬼體神形雖即非要，與使為",
    "T34n1719_06c:0271a02": "譬亦可略知。「蚖」即黑蛇也。故《漢書》云：「玄蚖",
    "T34n1719_06c:0271a03": "蝮者。」《爾雅》云：「虺長三寸大如指」，江南謂虺為",
    "T34n1719_06c:0271a04": "蝮，有牙毒，鼻上有針。「蜈蚣」者，蝍蛆也。有人",
    "T34n1719_06c:0271a05": "云：能制蛇，若伏蛇者多是赤足者。此語有",
    "T34n1719_06c:0271a06": "損，不思來報。「守宮」者，蝘蜒是。有云：在舍",
    "T34n1719_06c:0271a07": "為守宮，在澤為蝘蜒。「󱇩」似鼠，若獸名作「狖」",
    "T34n1719_06c:0271a08": "似猿。若作「狖」字，《玉篇》云：「似狸亦噉鼠，天若",
    "T34n1719_06c:0271a09": "雨於樹倒懸，尾有兩岐以塞兩鼻。」「狸」字《說",
    "T34n1719_06c:0271a10": "文》從豸。「鼷」者，《說文》云：「小鼠。」《玉篇》云：「有毒螫",
    "T34n1719_06c:0271a11": "人及獸，至盡不痛，即甘口鼠也。」「咀」秖是嚼，",
    "T34n1719_06c:0271a12": "「搏」擊打也。「撮搏」取也，亦拍亦撫也。「愛心貪」等",
    "T34n1719_06c:0271a13": "者，寄此與鈍使對辯，諸見在後鬼神中明，",
    "T34n1719_06c:0271a14": "亦可是鈍中利也。若從鈍說道理亦是鈍中",
    "T34n1719_06c:0271a15": "道理。「推求」去釋也。如此土儒宗亦計天命",
    "T34n1719_06c:0271a16": "氣等，並鈍使攝，欲比西方道理天隔。「一云」",
    "T34n1719_06c:0271a17": "去，重更全作鈍使釋也。「摣」者，《釋名》云：「叉也。」",
    "T34n1719_06c:0271a18": "謂五指俱取也。「掣」牽也。亦云向前摣、向後",
    "T34n1719_06c:0271a19": "掣。「嘊喍」者，「喍」字亦作「𪗶」，聚唇露齒也。「嘷吠」",
    "T34n1719_06c:0271a20": "者，出聲大吼也。《經》「魑魅」者，物之精也。《通俗",
    "T34n1719_06c:0271a21": "文》云：「山澤之怪謂之魑也。」《西京賦》云：「山神",
    "T34n1719_06c:0271a22": "虎形曰魑，宅神豬頭人形曰魅。」「魍魎」者，木",
    "T34n1719_06c:0271a23": "石變怪。《玉篇》云：「水神。」「孚乳」者，《玉篇》云：「伏卵",
    "T34n1719_06c:0271a24": "曰孚。」《通俗文》云：「卵化曰孚。」《廣雅》云：「孚亦生",
    "T34n1719_06c:0271a25": "也。」「乳」者養也。故鳥生曰孚，獸生曰乳。言「自",
    "T34n1719_06c:0271a26": "類」等者，即同類因得等流果，以子似父故",
    "T34n1719_06c:0271a27": "以喻之。《俱舍》云：「同類因相似，自部地前生」，",
    "T34n1719_06c:0271a28": "即五部九地，但約過去以現在為因，廣如",
    "T34n1719_06c:0271a29": "彼文。「鳩槃茶」者，可畏鬼也。「蹲」虛坐也。「踞」實",
    "T34n1719_06c:0271b01": "坐也。次「捉狗」等者，有此一釋故曰「一云」，狗",
    "T34n1719_06c:0271b02": "足如因、捉之如謗，捉足撲之如令絕聲，",
    "T34n1719_06c:0271b03": "故云「令其失聲」。因果法爾不由執無，却由",
    "T34n1719_06c:0271b04": "捉撲所以有聲，如由計故所以有生。「以脚",
    "T34n1719_06c:0271b05": "加頸」者，聲不絕故，復以狗脚加於狗頸。謗",
    "T34n1719_06c:0271b06": "無苦因之上，復更撥無苦果，如脚加頸，望",
    "T34n1719_06c:0271b07": "必絕聲，聲豈不甚，撥因尚生撥果彌甚。「集",
    "T34n1719_06c:0271b08": "本得果」下釋上句，捉狗兩足豈能絕聲，徒",
    "T34n1719_06c:0271b09": "謗無因果何能免果？「集無得苦」下，釋下句，",
    "T34n1719_06c:0271b10": "如加頸時欲令絕聲，由加聲大。又「謗無苦",
    "T34n1719_06c:0271b11": "因」者，秖指非因計因，即是謗也。本是世因",
    "T34n1719_06c:0271b12": "今謂出世，即當謗無兩因故也。「觀解」者，前",
    "T34n1719_06c:0271b13": "約事釋，多在斷見故云「撥無」等；今約觀釋，",
    "T34n1719_06c:0271b14": "義通常見及以邪正，以佛弟子亦有修六行",
    "T34n1719_06c:0271b15": "觀者，故今用之。若外人修多在計常，或計",
    "T34n1719_06c:0271b16": "四禪乃至非想，為常故也。凡云觀解須順",
    "T34n1719_06c:0271b17": "內故。又云「作不淨」等，此意亦以出聲為失，",
    "T34n1719_06c:0271b18": "由觀故生如由撲故聲。「今不得起」者，復以",
    "T34n1719_06c:0271b19": "絕聲為失釋也，故云不起。「豎入」等者，如六",
    "T34n1719_06c:0271b20": "十二見雖有眾釋，多約三世，過去來今、從",
    "T34n1719_06c:0271b21": "今入未，故名為豎。「橫遍」等者，如二十身見",
    "T34n1719_06c:0271b22": "一陰四句，四句相望無復優劣，故名為橫。",
    "T34n1719_06c:0271b23": "不修善法為此縱恣，所以不修非撥無",
    "T34n1719_06c:0271b24": "也，雖不撥無亦名無慚。言「見取」者，非果",
    "T34n1719_06c:0271b25": "計果，非想非是涅槃之果，計之為常。無色",
    "T34n1719_06c:0271b26": "唯心名為「咽細」，三界壽極名為「命危」，計之",
    "T34n1719_06c:0271b27": "為常名為「保壽」，保壽正當計果義也。「非想」",
    "T34n1719_06c:0271b28": "下重釋計失。「首如」等者，根本之我如牛，世",
    "T34n1719_06c:0271b29": "以牛力為大自在，計我亦爾，於中復計我",
    "T34n1719_06c:0271c01": "之有無，如生二角。「為身是我」等者，以我與",
    "T34n1719_06c:0271c02": "身更互有無。為身是我者，執所為我；為我",
    "T34n1719_06c:0271c03": "是身者，以能為所。身即是所，我即是能，如",
    "T34n1719_06c:0271c04": "以五陰計一陰為我，餘皆我所，謂僮僕瓔",
    "T34n1719_06c:0271c05": "珞窟宅，若計常者，身非是我，身斷我常。若",
    "T34n1719_06c:0271c06": "計斷者，身斷我斷，或俱常斷。具如《止觀》第五",
    "T34n1719_06c:0271c07": "記引《阿含》本劫本見末劫末見，然其所計能",
    "T34n1719_06c:0271c08": "所雖殊，計有義等，或時等者，是諸外道於",
    "T34n1719_06c:0271c09": "一身中前後計轉，所計之極，極至非想，以",
    "T34n1719_06c:0271c10": "所計為頭，彼地斷常更互起計，如髮篷亂。",
    "T34n1719_06c:0271c11": "計常等者，互相是非，彊者伏弱，弱者從彊，",
    "T34n1719_06c:0271c12": "皆破他從己如相殘害。計此我者，有斷有",
    "T34n1719_06c:0271c13": "常即邊見也。「夜叉」等者，初二句「總結欲」者，",
    "T34n1719_06c:0271c14": "未分利鈍，「亦是」下更別語利鈍意。亦指初",
    "T34n1719_06c:0271c15": "二句，即上句利、下句鈍。「並是有漏」下釋第三",
    "T34n1719_06c:0271c16": "句，有漏之心皆無道味之食故飢，以由飢",
    "T34n1719_06c:0271c17": "故生死速疾故云「急」。《經》「四向」者，見惑雖多不",
    "T34n1719_06c:0271c18": "出四句，利鈍並有飢急之義，經文且從利",
    "T34n1719_06c:0271c19": "使以釋。「闚看」者，私竊也。看不正者，由隔窓",
    "T34n1719_06c:0271c20": "牖，故見空而偏，空無偏正由彼窓闚，理無",
    "T34n1719_06c:0271c21": "是非計者成過，故云「滯著心多不會正理」，",
    "T34n1719_06c:0271c22": "故知邪正誰不各謂仰慕至道，此二句通",
    "T34n1719_06c:0271c23": "結二使。次下二句收廣結非。「是朽故宅」等",
    "T34n1719_06c:0271c24": "者，上文云「今此三界皆是我有」，此從化主",
    "T34n1719_06c:0271c25": "統而言之，為生取土。言「朽故」者，從生以",
    "T34n1719_06c:0271c26": "說。故前後文國城家等隨其義勢，或優或劣",
    "T34n1719_06c:0271c27": "無不屬生、咸歸長者，一色一香一切皆然。",
    "T34n1719_06c:0271c28": "「長者」下釋下二句。「內合」至「捨應」者，合此二",
    "T34n1719_06c:0271c29": "句。若以十六王子為常教者，應云王子捨",
    "T34n1719_06c:0272a01": "應，今從果說故云如來。又捨應不孤由大",
    "T34n1719_06c:0272a02": "蔣故，故知非但捨應之後起濁，亦乃由濁",
    "T34n1719_06c:0272a03": "起故捨應。故知前諸起濁救火大化擬宜等",
    "T34n1719_06c:0272a04": "文，意皆探取大通後文。準此中意，隨根上",
    "T34n1719_06c:0272a05": "下三周不同，究其根源莫不皆爾，故得",
    "T34n1719_06c:0272a06": "通用。「壽量」者，助成近義，實成既遠中間數",
    "T34n1719_06c:0272a07": "成，成即是出，且約一期故不云多。又覆本",
    "T34n1719_06c:0272a08": "故不可云多。「火起之勢」者，此中勢相皆",
    "T34n1719_06c:0272a09": "應須作見修兩釋。應知通論勢有二種：一",
    "T34n1719_06c:0272a10": "者勢分，二者威勢。勢分通至非想，威勢燒",
    "T34n1719_06c:0272a11": "無不壞，今當界二勢亦復如是。宅寬舍狹，",
    "T34n1719_06c:0272a12": "三界為宅，五陰為舍，若且指欲界準例",
    "T34n1719_06c:0272a13": "可知。由濁倒故身命無常，故作無常消",
    "T34n1719_06c:0272a14": "此文也。被燒相中分為三義：初二句屬見，",
    "T34n1719_06c:0272a15": "次一句屬修，次三句明不出所以。專由於",
    "T34n1719_06c:0272a16": "見，故重云槃茶。又初二句通列，故云「鬼神",
    "T34n1719_06c:0272a17": "等」，等取蟲獸。次一行別列，故更云「鳩槃茶」",
    "T34n1719_06c:0272a18": "等。初二句中下句正明燒相，故云「大叫」。次",
    "T34n1719_06c:0272a19": "一行中下二句明愚不知出，正由不出故",
    "T34n1719_06c:0272a20": "燒，燒故不出，故總屬燒相。「哭泣為揚聲」者，",
    "T34n1719_06c:0272a21": "此以十二支後愁歎憂惱，來釋此文，此是古",
    "T34n1719_06c:0272a22": "人釋哭泣等通遍三界。今不用舊釋者，但",
    "T34n1719_06c:0272a23": "在欲界人中南洲有禮度處，餘所不攝。「戒",
    "T34n1719_06c:0272a24": "取本不計斷」，若因擬果故。色界火起所燒類",
    "T34n1719_06c:0272a25": "中，亦初二句鈍使，次二句利使，然火勢中文",
    "T34n1719_06c:0272a26": "略不分利鈍，應須義說，故欲界中亦不分",
    "T34n1719_06c:0272a27": "利鈍，今色界亦爾。次明相中方具利鈍，即",
    "T34n1719_06c:0272a28": "「相奪」等也。既於禪中起諸見惑，帶見修禪，",
    "T34n1719_06c:0272a29": "或禪已見起或禪見俱發，若禪已見或可見",
    "T34n1719_06c:0272b01": "存，或復俱失。「所計異」者，具如本劫本見等",
    "T34n1719_06c:0272b02": "也。言「默然」者，此準大乘一一禪中各立默",
    "T34n1719_06c:0272b03": "然，如初禪中默然第六，乃至四禪默然第",
    "T34n1719_06c:0272b04": "五，以著默故失於無漏；依餘經論道以著",
    "T34n1719_06c:0272b05": "禪而為默然，或以一心支而為默然。「欲界",
    "T34n1719_06c:0272b06": "貪未來定已斷」者，性障未除名伏為斷耳，",
    "T34n1719_06c:0272b07": "故惡獸噉時方乃名盡。「欲界」至「如猛焰」等者，",
    "T34n1719_06c:0272b08": "煙焰上升以烟過焰，故用譬色。又焰猛煙",
    "T34n1719_06c:0272b09": "微如色輕欲重。身等遍於二界四倒，故云",
    "T34n1719_06c:0272b10": "四面等也。「亦通」下亦可雙譬二四，故四大",
    "T34n1719_06c:0272b11": "皮肉在身四邊，如四面咸苦故云「充塞」。「蜈",
    "T34n1719_06c:0272b12": "蚣」下明空中事者，前云藏穴以譬色界，今",
    "T34n1719_06c:0272b13": "乃出穴故譬無色。言「空中」者非謂虛空，既",
    "T34n1719_06c:0272b14": "以舍內譬欲入、穴譬色，今以穴外空地為",
    "T34n1719_06c:0272b15": "空，以譬無色，色界如穴，厭下如燒、欣上",
    "T34n1719_06c:0272b16": "如出穴。「若爾瞋通三界」者，前欲界中以蜈",
    "T34n1719_06c:0272b17": "蚣譬嗔，此中例之不別分出，既云蜈蚣復",
    "T34n1719_06c:0272b18": "是無色，故譬彼嗔，色界之中雖無蜈蚣而",
    "T34n1719_06c:0272b19": "云毒蟲，即兼蜈蚣，如色界利云毘舍闍，即",
    "T34n1719_06c:0272b20": "兼諸鬼，故知嗔通三界。小乘中云上界無",
    "T34n1719_06c:0272b21": "恚，非盡理也。然諸煩惱輕重雖殊，尚至等",
    "T34n1719_06c:0272b22": "覺，豈隔無色？但名同體異理須分別，今所",
    "T34n1719_06c:0272b23": "燒類略無鬼神。「若得」等者，若無色定起尋即",
    "T34n1719_06c:0272b24": "生著，故名為「隨」。「既離」下緣定計非想，故云",
    "T34n1719_06c:0272b25": "又諸餓鬼頭上火然。「非想亦有八苦」者，文已",
    "T34n1719_06c:0272b26": "列七闕愛別離，應云失定時苦名愛別",
    "T34n1719_06c:0272b27": "離。但文中七苦初之四苦，約彼定體生彼細",
    "T34n1719_06c:0272b28": "想，剎那不住名為念念，病死可知。次有二",
    "T34n1719_06c:0272b29": "苦以對修說，修上失下通得名離。次五盛",
    "T34n1719_06c:0272c01": "陰復約定果，前四第八在果故也。若因若果",
    "T34n1719_06c:0272c02": "皆約彼定，故得言之。「不處第一空座」者，第",
    "T34n1719_06c:0272c03": "一義空為智理合，與悲同體，今言不住無",
    "T34n1719_06c:0272c04": "悲之智，恒居有智之悲，故云「不處」。故知無",
    "T34n1719_06c:0272c05": "緣慈悲方可與智同體。「舊云」等者，佛豈不",
    "T34n1719_06c:0272c06": "知而待他告？「又云」等者，豈有物機還却語",
    "T34n1719_06c:0272c07": "佛云汝子耶？縱感應相關，以生望佛為他",
    "T34n1719_06c:0272c08": "人者，有何不可？然消經文聞有等言，却如",
    "T34n1719_06c:0272c09": "以下語上故不用也。「今云」去正釋，凡云汝",
    "T34n1719_06c:0272c10": "者，可施於師，師即法也。他義及上二理俱",
    "T34n1719_06c:0272c11": "成。問：真如法界可是佛師，觀機三昧縱名為",
    "T34n1719_06c:0272c12": "法，秖是照俗，如何名師？答：觀者屬智，智即",
    "T34n1719_06c:0272c13": "是佛也。依三昧起照故得是師。雖云觀",
    "T34n1719_06c:0272c14": "機，照體是法，如佛眼觀等故有此眼，方能",
    "T34n1719_06c:0272c15": "觀機，義之如遣。「又云」下約大悲者，他義更",
    "T34n1719_06c:0272c16": "親汝義稍切，以無緣慈望於應身，故無緣",
    "T34n1719_06c:0272c17": "慈告於應身，令起化物。「云云」者，對上辯異",
    "T34n1719_06c:0272c18": "出觀疎意，但令法正喻且分成。「問子本」等",
    "T34n1719_06c:0272c19": "者，答中兩解妙得事理。初事答者，雖未曾",
    "T34n1719_06c:0272c20": "出義似先出，雖即非入義似後入，由出未",
    "T34n1719_06c:0272c21": "出故入似入。又下約理解者，本淨故出、無",
    "T34n1719_06c:0272c22": "明故入，亦從義立非出非入而言出入。約",
    "T34n1719_06c:0272c23": "事解中即退大後，以著五欲而為遊戲；約",
    "T34n1719_06c:0272c24": "理解中即以戲論而為遊戲。言「戲論」者，即",
    "T34n1719_06c:0272c25": "三界見思，見思即理故出，理即見思故入。如",
    "T34n1719_06c:0272c26": "《淨名》中尚以小證而為戲論，故云：「若言我",
    "T34n1719_06c:0272c27": "當見苦斷集證滅修道，是則戲論非求法",
    "T34n1719_06c:0272c28": "也。」故實相外皆名戲論。故事理二解並於大",
    "T34n1719_06c:0272c29": "通佛時雖發大心未破無明，是故具於事",
    "T34n1719_06c:0273a01": "理二義。「大善」下釋退之由及以樂著，昔結緣",
    "T34n1719_06c:0273a02": "淺名為「未著」，退後流轉唯有無明故名「無",
    "T34n1719_06c:0273a03": "知」，即此釋意亦具二釋，思之可見。「四行半",
    "T34n1719_06c:0273a04": "頌上我當」等，是誡門擬宜應更略分，初一行",
    "T34n1719_06c:0273a05": "正明擬宜；次一句總立所燒即是見思；次",
    "T34n1719_06c:0273a06": "一句總明燒勢；次兩句略明燒相也；次一",
    "T34n1719_06c:0273a07": "行半廣明所燒，文中雜列見思二類不復",
    "T34n1719_06c:0273a08": "次第；次一行況結，於中初二句舉所況，次",
    "T34n1719_06c:0273a09": "二句正況。由無定慧是故飢渴，已可怖畏，",
    "T34n1719_06c:0273a10": "況復更為濁火所燒。如得上界有漏定時，",
    "T34n1719_06c:0273a11": "無無漏定已為小火之所焚燒，況墜下欲",
    "T34n1719_06c:0273a12": "大火所燒，即指飢渴以為此苦，是故應求",
    "T34n1719_06c:0273a13": "大乘永離。「諸子」下三句，不受即是無機，亦是",
    "T34n1719_06c:0273a14": "稚小無知故也。文中略故但云「無知」。《經》云「猶",
    "T34n1719_06c:0273a15": "故樂著」者，既無大志復不習小，已無大",
    "T34n1719_06c:0273a16": "小復著三界。次「第三一句正息化」者，見思",
    "T34n1719_06c:0273a17": "不已故息大化，若見思不已尚有大機，如",
    "T34n1719_06c:0273a18": "來於時亦不悋大，但緣大小俱失唯有見",
    "T34n1719_06c:0273a19": "思，故於二途且令出濁先施小耳。「前三行",
    "T34n1719_06c:0273a20": "頌擬宜」者，初一行明擬宜意。次一行用小之",
    "T34n1719_06c:0273a21": "由，由著見思故唯施小。次半行用小之意，",
    "T34n1719_06c:0273a22": "若不用小則大小並亡，故云將為火害，害",
    "T34n1719_06c:0273a23": "故喪身，喪身故失命。次半行正思用小。勸",
    "T34n1719_06c:0273a24": "轉中《經》云「妙寶」者，仍屬方便，如滅止妙離，",
    "T34n1719_06c:0273a25": "《阿含》云「妙中之妙」等，若妙寶是大，何故皆",
    "T34n1719_06c:0273a26": "詣父所索車？示轉中《經》云「在門外」者，如示",
    "T34n1719_06c:0273a27": "四諦令知出世，故重勸中云「汝等出來」，勸",
    "T34n1719_06c:0273a28": "其行相，應須觀諦而得出宅。次證轉中，經",
    "T34n1719_06c:0273a29": "文意者，吾善造車以給一切，驗知自必不",
    "T34n1719_06c:0273b01": "乏於車，引自無謬證賜不虛，故知以己",
    "T34n1719_06c:0273b02": "所用之車，勸其令得。舉己例彼，故云「在",
    "T34n1719_06c:0273b03": "外」。《經》言「四衢」者，即四諦也。前不許作四濁",
    "T34n1719_06c:0273b04": "解者，準此中意。「初在門外」者，初子猶在內",
    "T34n1719_06c:0273b05": "是故父立，今子既出是故安坐。又大機未會，",
    "T34n1719_06c:0273b06": "是故云「立」，小化已周是故「安坐」，故知立者冥",
    "T34n1719_06c:0273b07": "利、坐者顯益。《經》云「而自慶言」等者，得所化",
    "T34n1719_06c:0273b08": "機是故慶快。二萬億佛所教其大緣，是故云",
    "T34n1719_06c:0273b09": "「生」。中間小熟是故云「育」。經此多時數數成",
    "T34n1719_06c:0273b10": "熟，將養不易故云「甚難」。大微故愚小，起濁",
    "T34n1719_06c:0273b11": "由無知，由因招果故云「入宅」。《經》「多諸」下二",
    "T34n1719_06c:0273b12": "句，述其所起見思之火。《經》「大火」下，述其被",
    "T34n1719_06c:0273b13": "燒火勢。《經》「而此」下，合其見思。《經》「我已」下，明",
    "T34n1719_06c:0273b14": "歡喜之由。《經》「是故」下，結歡喜意。「知父」下三行",
    "T34n1719_06c:0273b15": "索車者，初二句明索車時，驗知上文是父坐",
    "T34n1719_06c:0273b16": "也。次二行正索，次二句結索。於正索中，初",
    "T34n1719_06c:0273b17": "一行正索，次一行述許。等賜中云「上文」至",
    "T34n1719_06c:0273b18": "「合有五文」者，無合釋等心，頌中合復無廣",
    "T34n1719_06c:0273b19": "等心，既有等車必知心等。「行具一切法名",
    "T34n1719_06c:0273b20": "藏」者，但約含藏為義。「六根具一切法名庫」",
    "T34n1719_06c:0273b21": "者，藏寬庫狹，亦可互論云云。但約盛貯諸",
    "T34n1719_06c:0273b22": "庫不同，如根各異雖異各具，故於諸根具",
    "T34n1719_06c:0273b23": "一切行，以行歷根，即是根行皆具諸法，即",
    "T34n1719_06c:0273b24": "藏深庫近。如行遠根淺，雖有遠近皆具諸",
    "T34n1719_06c:0273b25": "法，約根論行無復差別。自非一家依經述",
    "T34n1719_06c:0273b26": "釋章疏之例，豈可聞此以根以行為藏為",
    "T34n1719_06c:0273b27": "庫，各備諸法。《經》「大車中意」者，因果所有總",
    "T34n1719_06c:0273b28": "名眾寶，約教修得義之如造，性修不同權",
    "T34n1719_06c:0273b29": "宜名造，行多子多故車非一，是故所造諸而",
    "T34n1719_06c:0273c01": "復大。又須示方知子修名造，以性泯修造",
    "T34n1719_06c:0273c02": "還本有即車體也。「莊校」下即具度也。初一行",
    "T34n1719_06c:0273c03": "如前釋。《經》云「真珠」等者，出幰蓋相。慈門非",
    "T34n1719_06c:0273c04": "一，猶如網孔，一一孔中皆一真珠，如眾慈",
    "T34n1719_06c:0273c05": "門並稱於實。前文但云「垂諸華纓」，秖是直",
    "T34n1719_06c:0273c06": "令見者欣悅，今云「處處垂下」，乃明眾機遍",
    "T34n1719_06c:0273c07": "悅。《經》云「眾彩」等者，上句明垂化之處，設應",
    "T34n1719_06c:0273c08": "不同；下句明攝物之宜，無所闕少。《經》云",
    "T34n1719_06c:0273c09": "「柔軟」者，前直云「重敷」，今加歎「柔軟」，又以貴",
    "T34n1719_06c:0273c10": "㲲而覆其上，諸禪自在故云柔軟，以妙冠",
    "T34n1719_06c:0273c11": "麁如細覆上。「茵」者，《說文》云：「車中重席。」具足",
    "T34n1719_06c:0273c12": "事禪有異凡小，故云「鮮白淨潔」。得車歡喜",
    "T34n1719_06c:0273c13": "中云「橫遊」等者，諸法在於一行一法權實",
    "T34n1719_06c:0273c14": "具足，故雖合一四相宛然。「四門」至「四十一",
    "T34n1719_06c:0273c15": "位」，具如法說理一四釋中，位門二釋其義已",
    "T34n1719_06c:0273c16": "具，餘二已如前說，準上釋意本無橫豎，義",
    "T34n1719_06c:0273c17": "分四相。今亦如是，本無橫豎寄於門位而",
    "T34n1719_06c:0273c18": "論橫豎，亦可諦是約智，前從能照、今從所",
    "T34n1719_06c:0273c19": "依，望前唯闕觀心一種，究竟四德即道場",
    "T34n1719_06c:0273c20": "也。「九種世間」者，秖是九界耳。七望於九但",
    "T34n1719_06c:0273c21": "除四趣離開菩薩，以子義通故世間從",
    "T34n1719_06c:0273c22": "九，結緣義局故方便唯七。《經》云「一切眾生皆",
    "T34n1719_06c:0273c23": "吾子」者，如《大經》中一切眾生無不皆至大",
    "T34n1719_06c:0273c24": "般涅槃，子義在因、涅槃在果，大乘宗要莫",
    "T34n1719_06c:0273c25": "逾此二，皆悉云有，安順權教云一分無。",
    "T34n1719_06c:0273c26": "《經》云「無慧心」者，通語無實。「眾苦」下於中初",
    "T34n1719_06c:0273c27": "二句總標，次二句釋，次二句結。《經》云「寂然」",
    "T34n1719_06c:0273c28": "等者，在王三昧用智，即是安處故也。《經》云",
    "T34n1719_06c:0273c29": "「不退菩薩」者，不退義通，亦兼三藏云云。「長",
    "T34n1719_06c:0274a01": "行不合索及歡喜」者，以免難兼索，以等賜",
    "T34n1719_06c:0274a02": "兼喜故也。合中但合後二不合前二者，於",
    "T34n1719_06c:0274a03": "四段中，又是免難索車為旁，賜大歡喜是正。",
    "T34n1719_06c:0274a04": "「我雖」下第三一行半，文又二：初一行明障除，",
    "T34n1719_06c:0274a05": "次半行遂本心。「若人小智」下第二七行，具足",
    "T34n1719_06c:0274a06": "四諦，初二行苦諦，次二行集諦，次一行滅諦，",
    "T34n1719_06c:0274a07": "次半行正明道諦，次一行半明此四諦脫非",
    "T34n1719_06c:0274a08": "究竟。於苦諦中初一句標說苦由，由小智",
    "T34n1719_06c:0274a09": "故，但有世智唯堪說小。次一句明以集重",
    "T34n1719_06c:0274a10": "故須明苦諦。次一句重指苦由。次一句正",
    "T34n1719_06c:0274a11": "明說苦。「眾生心喜」去一行明稱本習，於中",
    "T34n1719_06c:0274a12": "初二句明機，次二句明應。應中言「無異」者，",
    "T34n1719_06c:0274a13": "如《遺教》云「實苦不可令樂」。次明集諦中，",
    "T34n1719_06c:0274a14": "初一行正明集諦，次半行顯集諦能治，次半",
    "T34n1719_06c:0274a15": "行明集過患。次明滅諦中，初半行明滅集",
    "T34n1719_06c:0274a16": "功能，次半行得名，次明脫非究竟中，初半",
    "T34n1719_06c:0274a17": "行重舉得脫，次「是人」下二句徵也。觀諦得",
    "T34n1719_06c:0274a18": "脫為是何脫？次「但離」下，釋離界繫但明小",
    "T34n1719_06c:0274a19": "脫。次「其實」下釋離下三偈釋者，初一行半",
    "T34n1719_06c:0274a20": "以無上道法斥，次一行半出佛本心。明「惡",
    "T34n1719_06c:0274a21": "數」者，今文但云說不說耳。有人分此云：先",
    "T34n1719_06c:0274a22": "列惡因，次列惡果。惡因十四：一憍慢，二懈",
    "T34n1719_06c:0274a23": "怠，三計我，四淺識，五著欲，六不解，七不信，",
    "T34n1719_06c:0274a24": "八嚬蹙，九疑惑，十誹謗，十一輕善，十二憎",
    "T34n1719_06c:0274a25": "善，十三嫉善，十四恨善。次惡果中先釋，次「舍",
    "T34n1719_06c:0274a26": "利弗」下二行結。初又二，初明由謗墮惡，次",
    "T34n1719_06c:0274a27": "「如斯」下明由墮惡故不得值佛。初文又",
    "T34n1719_06c:0274a28": "三，初地獄者廣敘非時，如此分文非不一",
    "T34n1719_06c:0274a29": "意，而無所以。次畜生中言「斷佛種」者，正當",
    "T34n1719_06c:0274b01": "破壞緣了二因，故前文則斷一切世間佛",
    "T34n1719_06c:0274b02": "種，此經遍開六道佛種，若謗此經義當斷",
    "T34n1719_06c:0274b03": "也。問：謗經生罪，非經為罪緣？答：罪福由心，",
    "T34n1719_06c:0274b04": "經乃緣助，其猶四大損益斯成，然從佛元",
    "T34n1719_06c:0274b05": "意唯為生福，是迷者過非路咎也。三三賤",
    "T34n1719_06c:0274b06": "人，次文又三，初明不值佛，次復入惡道，三",
    "T34n1719_06c:0274b07": "復得為人。",
    "T34n1719_06c:0274b08": "法華文句記卷第六下"
}