{
    "T39n1795_002:0550b10": "大方廣圓覺修多羅了義經略疏",
    "T39n1795_002:0550b11": "注卷下(一)",
    "T39n1795_002:0550b13": "終南山草堂寺沙門宗密述",
    "T39n1795_002:0550b14": "第三深究。輪迴之根者。謂窮其展轉根元。推",
    "T39n1795_002:0550b15": "其差別種性故。於中文四。初三。今初。",
    "T39n1795_002:0550b16": "於是彌勒菩薩在大眾中。即從座起。頂禮佛",
    "T39n1795_002:0550b17": "足右繞三匝。長跪叉手而白佛言　同上。次",
    "T39n1795_002:0550b18": "正陳辭句文二。初慶前。",
    "T39n1795_002:0550b19": "大悲世尊。廣為菩薩開祕密藏。令諸大眾深",
    "T39n1795_002:0550b20": "悟輪迴　因舟行岸移等喻。悟得真隨妄轉。",
    "T39n1795_002:0550b21": "分別邪正。能施末世一切眾生無畏(決定)道眼",
    "T39n1795_002:0550b22": "　五眼之中即慧眼法眼。具真俗故。",
    "T39n1795_002:0550b23": "於大涅槃生決定信　永不信餘。首楞云。妙",
    "T39n1795_002:0550b24": "信常住一切妄想滅盡無餘。",
    "T39n1795_002:0550b25": "無復重隨輪轉境界起循環見　不執月運岸",
    "T39n1795_002:0550b26": "移等。二請後文二三舉法問。二結益請。初",
    "T39n1795_002:0550b27": "中二。一問斷輪迴。",
    "T39n1795_002:0550b28": "世尊。若諸菩薩及末世眾生。欲遊如來大寂",
    "T39n1795_002:0550b29": "滅　大般涅槃。",
    "T39n1795_002:0550c01": "海　具足三德能建大義。體深用廣故如海",
    "T39n1795_002:0550c02": "也。",
    "T39n1795_002:0550c03": "云何當斷輪迴根本　因前章云。先斷無始",
    "T39n1795_002:0550c04": "輪迴根本。故今問斷之方。",
    "T39n1795_002:0550c05": "於諸輪迴　前云種種取捨皆是輪迴。故此",
    "T39n1795_002:0550c06": "云諸。",
    "T39n1795_002:0550c07": "有幾種性　既一切皆是輪迴之相。未審有",
    "T39n1795_002:0550c08": "幾種性。二問修悲智。",
    "T39n1795_002:0550c09": "修佛菩提幾等差別　法門無邊誓願學故。",
    "T39n1795_002:0550c10": "即從假入空成大智。",
    "T39n1795_002:0550c11": "迴入塵勞。當設幾種教化方便度諸眾生",
    "T39n1795_002:0550c12": "　眾生無邊誓願度故。即從空入假成大悲。惑",
    "T39n1795_002:0550c13": "病既多方藥非一。若無方便少湯添水。恐落",
    "T39n1795_002:0550c14": "愛見大悲。故須問也。一結益請。",
    "T39n1795_002:0550c15": "惟願不捨救世大悲。令諸修行一切菩薩。及",
    "T39n1795_002:0550c16": "末世眾生。慧目　即能照也。",
    "T39n1795_002:0550c17": "肅清　緣塵不雜。",
    "T39n1795_002:0550c18": "照耀心鏡　即所照也。心淨如鏡故。六祖偈",
    "T39n1795_002:0550c19": "云。心如淨明鏡。身如明鏡臺。",
    "T39n1795_002:0550c20": "圓悟如來無上知見　無能無所自在圓明故。",
    "T39n1795_002:0550c21": "即同法華雙開菩提涅槃是無上義。下三唱",
    "T39n1795_002:0550c22": "倣前。",
    "T39n1795_002:0550c23": "作是語已。五體投地。如是三請終而復始。爾",
    "T39n1795_002:0550c24": "時世尊告彌勒菩薩言。善哉善哉。善男子。汝",
    "T39n1795_002:0550c25": "等乃能為諸菩薩及末世眾生。請問如來深",
    "T39n1795_002:0550c26": "奧祕密微妙之義　本清淨之輪迴。無差別",
    "T39n1795_002:0550c27": "之種類等故。",
    "T39n1795_002:0550c28": "令諸菩薩潔清慧目。及令一切末世眾生。永",
    "T39n1795_002:0550c29": "斷輪迴心悟實相。具無生忍　真性無生本",
    "T39n1795_002:0551a01": "來清淨。眾生未悟。妄心見生。生即必滅。故",
    "T39n1795_002:0551a02": "是輪迴。今悟實相了心無生。心既不生輪迴",
    "T39n1795_002:0551a03": "永絕。如是忍可名無生忍。上皆讚也。",
    "T39n1795_002:0551a04": "汝今諦聽。當為汝說(許也)時彌勒菩薩奉教歡",
    "T39n1795_002:0551a05": "喜。及諸大眾默然而聽　次下正說長行中",
    "T39n1795_002:0551a06": "二。一答斷輪迴。二答修悲智。前中二。一推",
    "T39n1795_002:0551a07": "本末令斷。二明種性令知。初中二。一示所",
    "T39n1795_002:0551a08": "斷。二勸令斷。初中四。一指愛為本。二欲助成",
    "T39n1795_002:0551a09": "因。三展轉更依。四起諸業報。初中二初約貪",
    "T39n1795_002:0551a10": "欲以標指。",
    "T39n1795_002:0551a11": "善男子。一切眾生從無始際。由有種種恩愛",
    "T39n1795_002:0551a12": "貪欲故有輪迴　謂對所貪五欲。標指能貪",
    "T39n1795_002:0551a13": "之愛是輪迴之本。首楞云。流愛為種納想",
    "T39n1795_002:0551a14": "為胎。交遘發生吸引同業。以是因緣故有生",
    "T39n1795_002:0551a15": "死。又涅槃云。因愛生憂因愛生怖。若離貪愛",
    "T39n1795_002:0551a16": "何憂何怖。又佛名經云。有愛則生愛盡則滅。",
    "T39n1795_002:0551a17": "故知生死貪愛為本。先令斷者。如樹除根等。",
    "T39n1795_002:0551a18": "謂由於五欲引起愛心。能令眾生生死不絕。",
    "T39n1795_002:0551a19": "言種種者。或天屬之恩如父母等。或感事之",
    "T39n1795_002:0551a20": "恩如得惠齎等。或任運生愛。即自身及名",
    "T39n1795_002:0551a21": "利色味六親等。或因敬成愛因恩成愛。或因",
    "T39n1795_002:0551a22": "愛結恩。恩之與愛應成四句。謂因非愛等。又",
    "T39n1795_002:0551a23": "所貪之境眾多。故能貪之愛不一。然貪與愛",
    "T39n1795_002:0551a24": "亦有四句。謂貪非愛等。若對治簡境則有順",
    "T39n1795_002:0551a25": "有乖。若約妄簡心則皆為過患。又唯就愛復",
    "T39n1795_002:0551a26": "有其三。一惡愛。謂禽荒色荒及名利等。二善",
    "T39n1795_002:0551a27": "愛。謂貪來報行施戒等。三法愛。謂樂著名義。",
    "T39n1795_002:0551a28": "及貪聖果而修行等。故下云。法愛不存心。漸",
    "T39n1795_002:0551a29": "次可成就。我身本不有。憎愛何由生。後約受",
    "T39n1795_002:0551b01": "生以結定。",
    "T39n1795_002:0551b02": "若諸世界一切種性。卵生胎生濕生化生。皆",
    "T39n1795_002:0551b03": "因淫欲而正性命。當知輪迴愛為根本　卵",
    "T39n1795_002:0551b04": "等四生則受生差別。故瑜伽釋眾生云。思業",
    "T39n1795_002:0551b05": "為因。殼胎濕染為緣。五蘊初起為生。若以四",
    "T39n1795_002:0551b06": "生配六道者。天及地獄化生。鬼通胎化。謂鬼",
    "T39n1795_002:0551b07": "子及地行羅剎是胎。餘皆化生。人畜各四。人",
    "T39n1795_002:0551b08": "具四者。毘舍佉母卵生三十二子。胎則常人。",
    "T39n1795_002:0551b09": "濕則柰女。化為劫初。畜具四者。金翅及龍。餘",
    "T39n1795_002:0551b10": "獸皆胎。餘鳥皆卵。然著地飛空若水若陸。",
    "T39n1795_002:0551b11": "微細蠢動或卵胎。或濕化。不可具分品類。皆",
    "T39n1795_002:0551b12": "因淫欲正性命者。淫謂耽染愛著。但是情染",
    "T39n1795_002:0551b13": "總得名淫。縱使化生亦依業染。但約欲界輕",
    "T39n1795_002:0551b14": "重者。俱舍云。六受欲。交抱執手笑視淫。四洲",
    "T39n1795_002:0551b15": "之人同四王界。餘諸異類卵濕胎形。心染氣",
    "T39n1795_002:0551b16": "傳。難具分析。受性稟命莫不由之。既性命由",
    "T39n1795_002:0551b17": "淫。淫復由愛。故云愛為根本。二欲助成因。",
    "T39n1795_002:0551b18": "由有諸欲(境也)助發愛性　心也即愛之種子。",
    "T39n1795_002:0551b19": "是故能令生死相續　由外塵欲牽起愛心。",
    "T39n1795_002:0551b20": "亦由愛心貪著於欲。貪欲故造業。造業故受",
    "T39n1795_002:0551b21": "報。由此生死不斷。故肇論云。眾生所以久流",
    "T39n1795_002:0551b22": "轉者。皆由著欲故也。若欲止於心。則無復生",
    "T39n1795_002:0551b23": "死。潛神玄默與虛空合其德。是名涅槃。三展",
    "T39n1795_002:0551b24": "轉更依。",
    "T39n1795_002:0551b25": "欲因愛生命因欲有。眾生愛命還依欲本。愛",
    "T39n1795_002:0551b26": "欲為因。愛命為果　欲謂貪婬。命謂身命。無",
    "T39n1795_002:0551b27": "愛欲則不生。無欲身則不有。當知欲因愛有。",
    "T39n1795_002:0551b28": "身因欲生。既有此身還生於愛。由愛身故還",
    "T39n1795_002:0551b29": "為欲因。復感未來生死果報。如是展轉相續",
    "T39n1795_002:0551c01": "無窮。四起諸業報文中二。一別釋。二總結。初",
    "T39n1795_002:0551c02": "中三。一惡業苦報。",
    "T39n1795_002:0551c03": "由於欲境起諸違　不可意。",
    "T39n1795_002:0551c04": "順(可意)境。背愛心而生憎嫉。造種種業　由愛",
    "T39n1795_002:0551c05": "彼境。境不順心便生熱惱憎嫉。憎嫉故起瞋。",
    "T39n1795_002:0551c06": "瞋故殺害逼惱打罵凌辱。種種惡業從此便",
    "T39n1795_002:0551c07": "興。亦可境稱愛心而生耽著淫盜飲啖侵奪",
    "T39n1795_002:0551c08": "綺妄種種惡業。文無者略也。言種種者。十不",
    "T39n1795_002:0551c09": "善等。",
    "T39n1795_002:0551c10": "是故復生地獄餓鬼　三惡報也。無畜生者。",
    "T39n1795_002:0551c11": "取其文潤成句。以二例知。亦可翻譯傳寫脫",
    "T39n1795_002:0551c12": "漏。義必合有。故華嚴云。十不善業道。上者地",
    "T39n1795_002:0551c13": "獄因。中者畜生因。下者餓鬼因。二善業樂",
    "T39n1795_002:0551c14": "報。",
    "T39n1795_002:0551c15": "知欲可厭　知愛欲心是惡道因。於彼欲境",
    "T39n1795_002:0551c16": "深生厭離。",
    "T39n1795_002:0551c17": "愛厭業道　怖彼惡道不造惡因。於離惡法",
    "T39n1795_002:0551c18": "門深生愛樂。",
    "T39n1795_002:0551c19": "捨惡樂善　比由愛欲故造惡。今知欲可厭",
    "T39n1795_002:0551c20": "故。捨十惡樂十善也。",
    "T39n1795_002:0551c21": "復現天人　樂報也。華嚴云。十善業道。是人",
    "T39n1795_002:0551c22": "天受生因。判云樂報。麁相言之。若論人間八",
    "T39n1795_002:0551c23": "苦天上五衰地居斫截殘害驅擯。豈能免苦。",
    "T39n1795_002:0551c24": "若於天鬼畜中。開出修羅即戒六道。三不",
    "T39n1795_002:0551c25": "動業報。",
    "T39n1795_002:0551c26": "又知諸愛可厭惡故棄愛樂捨還滋愛本　知",
    "T39n1795_002:0551c27": "其愛惡愛善俱未免苦。棄彼愛心樂修捨法。",
    "T39n1795_002:0551c28": "捨法即四禪八定。而不知樂捨之心還同彼",
    "T39n1795_002:0551c29": "愛。故云還滋愛本。",
    "T39n1795_002:0552a01": "便現有為增上善果　上二界殊勝依正二",
    "T39n1795_002:0552a02": "報也。由於欲界修得此定。各隨其地而生彼",
    "T39n1795_002:0552a03": "天。二總結。",
    "T39n1795_002:0552a04": "皆輪迴故　愛為根本故皆輪迴。",
    "T39n1795_002:0552a05": "不成聖道　不了自心故非聖道。前指無明",
    "T39n1795_002:0552a06": "此標貪愛。發潤備矣。然十惡業一向須除。",
    "T39n1795_002:0552a07": "十善八定則但除其病。第二勸斷文三。初正",
    "T39n1795_002:0552a08": "勸。",
    "T39n1795_002:0552a09": "是故眾生欲脫生死免諸輪迴。先斷貪欲及",
    "T39n1795_002:0552a10": "除愛渴　既知生死皆由貪愛故。欲脫生死",
    "T39n1795_002:0552a11": "先斷此二。遠公報應論云。夫事起必由其",
    "T39n1795_002:0552a12": "心。報應必由於事。是故自報以觀事而事可",
    "T39n1795_002:0552a13": "變。舉事以責心而心可反。渴者喻其至切。二",
    "T39n1795_002:0552a14": "通妨。恐有難云。若爾云何菩薩亦有貪愛故",
    "T39n1795_002:0552a15": "受生邪。故下通云。",
    "T39n1795_002:0552a16": "善男子。菩薩變化示現世間。非愛為本。但以",
    "T39n1795_002:0552a17": "慈悲令彼捨愛。假諸貪欲而入生死　菩薩",
    "T39n1795_002:0552a18": "示現受生。非愛為本。但以大悲益人為利。",
    "T39n1795_002:0552a19": "欲行教化。須現受生示同凡夫同事利物。故",
    "T39n1795_002:0552a20": "淨名云。眾生病則菩薩病。示現等者悲深",
    "T39n1795_002:0552a21": "也。非愛者智深也。三顯益。",
    "T39n1795_002:0552a22": "若諸末世一切眾生。能捨諸欲及除憎愛。永",
    "T39n1795_002:0552a23": "斷輪迴。勤求如來圓覺境界。於清淨心便得",
    "T39n1795_002:0552a24": "開悟　先能除捨方可勤求。如出鑛金始堪",
    "T39n1795_002:0552a25": "為器。故首楞云。如是貪欲。有名鬼倫。無名天",
    "T39n1795_002:0552a26": "趣。有無相傾起輪迴性。有無二無無二亦滅。",
    "T39n1795_002:0552a27": "於佛菩提方可希冀。問從前但云貪愛。何故",
    "T39n1795_002:0552a28": "此云及除憎愛。答由愛身愛境。境違於情或",
    "T39n1795_002:0552a29": "身被惱。故生憎也。是知憎亦由愛。故雖兼憎",
    "T39n1795_002:0552b01": "意但說愛。二明種性令知者。謂由前說始終",
    "T39n1795_002:0552b02": "動靜乃至思度佛境皆是輪迴。故彌勒問其",
    "T39n1795_002:0552b03": "種性。意云。比聞餘教只言五道輪迴。今何得",
    "T39n1795_002:0552b04": "三乘行人亦未能免。故佛為說。由本貪欲顯",
    "T39n1795_002:0552b05": "出五性。故屬輪迴。不以悟淨圓覺為本因故。",
    "T39n1795_002:0552b06": "然菩薩性中修證行相。但除其病不除其法。",
    "T39n1795_002:0552b07": "餘如廣疏。文中二一總標因依。",
    "T39n1795_002:0552b08": "善男子。一切眾生由本貪欲。發揮無明。顯出",
    "T39n1795_002:0552b09": "五性差別不等　厭惡樂善。三乘教熏積習",
    "T39n1795_002:0552b10": "既深遂成別性。楞伽云。隨說彼而成。皆名教",
    "T39n1795_002:0552b11": "熏起。",
    "T39n1795_002:0552b12": "依。二種障而現深淺　若遇邪師教者。則於",
    "T39n1795_002:0552b13": "人法二我極為堅執。名之為深。若遇二乘人",
    "T39n1795_002:0552b14": "說人空理。於法雖未離愚。於人已無堅執。對",
    "T39n1795_002:0552b15": "前為淺。若遇菩薩及佛。深淺相望可知。二別",
    "T39n1795_002:0552b16": "釋差等文二。一所依。二障。",
    "T39n1795_002:0552b17": "云何二障　依起信釋。",
    "T39n1795_002:0552b18": "一者理障礙正知見　根本無明也。不達法",
    "T39n1795_002:0552b19": "界性相。是礙正知見義故。故彼論云。是心從",
    "T39n1795_002:0552b20": "本已來自性清淨。以不達一法界故。心不相",
    "T39n1795_002:0552b21": "應。忽然念起名為無明。",
    "T39n1795_002:0552b22": "二者事障續諸生死　六種染心也。三細乃",
    "T39n1795_002:0552b23": "至起業受報。是續生死義故。故彼論云。此",
    "T39n1795_002:0552b24": "清淨心為無明所染。有其染心。染心義者。名",
    "T39n1795_002:0552b25": "煩惱礙等。廣如彼說。二能依五性文三。一",
    "T39n1795_002:0552b26": "徵。",
    "T39n1795_002:0552b27": "云何五性　此皆新熏。不同法相宗中本有",
    "T39n1795_002:0552b28": "之說。兩宗五性義見懸譚。今此又與彼所引",
    "T39n1795_002:0552b29": "楞伽等文大同小異。如文詳之。二釋中二。一",
    "T39n1795_002:0552c01": "總明未熏。",
    "T39n1795_002:0552c02": "善男子。若此二障未得斷滅名未成佛　本以",
    "T39n1795_002:0552c03": "發心修證約斷二障。故成五性。此都不斷",
    "T39n1795_002:0552c04": "故非五數。亦未發心遇教。故言未熏。若據楞",
    "T39n1795_002:0552c05": "伽之文。即當第五無性。二熏成五性文四。一",
    "T39n1795_002:0552c06": "二乘性合辨二也。",
    "T39n1795_002:0552c07": "若諸眾生永捨貪欲。先除事障未斷理障　知",
    "T39n1795_002:0552c08": "生死苦止息攀緣。故云除事。其實未能除三",
    "T39n1795_002:0552c09": "細也。意責不先悟理但先除事。故有先除未",
    "T39n1795_002:0552c10": "斷之言。",
    "T39n1795_002:0552c11": "但能悟入聲聞緣覺　障有事理。執有人法。",
    "T39n1795_002:0552c12": "今唯斷於前。故云但能。",
    "T39n1795_002:0552c13": "未能顯住菩薩境界　雖至長者之家。猶在",
    "T39n1795_002:0552c14": "後園除糞。止宿草庵未敢當堂。故云爾也。二",
    "T39n1795_002:0552c15": "菩薩性。",
    "T39n1795_002:0552c16": "善男子。若諸末世一切眾生。欲汎如來大圓",
    "T39n1795_002:0552c17": "覺海。先當發願勤斷二障。二障已伏。即能悟",
    "T39n1795_002:0552c18": "入菩薩境界　此約地前以辨其相。故言已",
    "T39n1795_002:0552c19": "伏。",
    "T39n1795_002:0552c20": "若事理障已永斷滅即入如來微妙圓覺滿足",
    "T39n1795_002:0552c21": "菩提及大涅槃　此約入地乃至果位以辨其",
    "T39n1795_002:0552c22": "相。故言永斷及菩提等。三不定性。",
    "T39n1795_002:0552c23": "善男子。一切眾生皆證圓覺　定知身心本",
    "T39n1795_002:0552c24": "來具有。以已證知一切有情無不是覺。譯經",
    "T39n1795_002:0552c25": "訛也。應云證諸眾生皆有圓覺。",
    "T39n1795_002:0552c26": "逢善知識。依彼所作因地法行。爾時修習便",
    "T39n1795_002:0552c27": "有頓漸　覺性雖圓遇教不同。欣趣有異故。",
    "T39n1795_002:0552c28": "若遇如來無上菩提正修行路。根無大小皆",
    "T39n1795_002:0552c29": "成佛果　遇於勝教皆成。即明無別定性。反",
    "T39n1795_002:0553a01": "明不遇勝緣則隨所聞成小。文無者略也。由",
    "T39n1795_002:0553a02": "此名不定性。故上標頓漸。四外道性。",
    "T39n1795_002:0553a03": "若諸眾生雖求善友。遇邪見者未得正悟。是",
    "T39n1795_002:0553a04": "則名為外道種性　內心雖勝。宿遇邪宗既",
    "T39n1795_002:0553a05": "熏其心。積習成種。故於聖道難起信心。上明",
    "T39n1795_002:0553a06": "邪種也。下明師過云。",
    "T39n1795_002:0553a07": "邪師過謬非眾生咎　意顯此性定是新熏非",
    "T39n1795_002:0553a08": "自本有。故云非眾生咎。前諸種性亦例此知。",
    "T39n1795_002:0553a09": "但文略也。則知眾生本同覺性。但遇教成差",
    "T39n1795_002:0553a10": "有大有小有邪有正。故知發心之者。切須善",
    "T39n1795_002:0553a11": "辨宗途。然餘經論目第五性云無性者。但明",
    "T39n1795_002:0553a12": "本來不覺染心相續。未有邪正師教所熏。無",
    "T39n1795_002:0553a13": "三乘種故聞亦不信。由此濫於本有。今云外",
    "T39n1795_002:0553a14": "道性者。決了新熏之義彰矣。三結。",
    "T39n1795_002:0553a15": "是名眾生五性差別　二答修悲智。既識輪",
    "T39n1795_002:0553a16": "迴之病用心。免落異宗。即須依解修行速求",
    "T39n1795_002:0553a17": "證入。然菩薩修行不出悲智二利。故須明之。",
    "T39n1795_002:0553a18": "前問中先智後悲。今答則先悲後智。意表即",
    "T39n1795_002:0553a19": "智之悲即悲之智無先無後。故互明之。文中",
    "T39n1795_002:0553a20": "二。初悲。",
    "T39n1795_002:0553a21": "善男子。菩薩唯以大悲方便。入諸世間　前",
    "T39n1795_002:0553a22": "問云。當設幾種教化方便。今答意云。但以",
    "T39n1795_002:0553a23": "大悲方便示現種種形相。順逆隨時無定種",
    "T39n1795_002:0553a24": "數。言唯以大悲方便者。雖遇種種之機。唯用",
    "T39n1795_002:0553a25": "此二各隨其類而應化也。但有大悲必能普",
    "T39n1795_002:0553a26": "化。但有方便必稱根宜無其過累。故思益經",
    "T39n1795_002:0553a27": "云。眾生行世間而不知世間。菩薩行世間明",
    "T39n1795_002:0553a28": "了世間相。世間虛空相。虛空亦無相。菩薩知",
    "T39n1795_002:0553a29": "如是。不染於世間。",
    "T39n1795_002:0553b01": "開發未悟　令知妄法本空真法本淨。",
    "T39n1795_002:0553b02": "乃至示現種種形相　如觀音隨三十二類而",
    "T39n1795_002:0553b03": "應其身。",
    "T39n1795_002:0553b04": "逆順境界　論云。或為眷屬親友。或為怨家。",
    "T39n1795_002:0553b05": "能令眾生增長善根。若見若聞得利益故。",
    "T39n1795_002:0553b06": "與其同事　四攝中之一也意該餘三。餘三",
    "T39n1795_002:0553b07": "者。布施愛語利行。",
    "T39n1795_002:0553b08": "化令成佛　不取餘乘。故法華云。我本立誓",
    "T39n1795_002:0553b09": "願。欲令一切眾。如我等無異。",
    "T39n1795_002:0553b10": "皆依無始清淨願力　菩薩因地之時必發度",
    "T39n1795_002:0553b11": "生之願。乘此願力所生之。處更不退轉。心若",
    "T39n1795_002:0553b12": "疲倦即憶昔願力。以自策勵所為。不是隨情",
    "T39n1795_002:0553b13": "故云皆依願力。又非希望報恩。亦非愛見之",
    "T39n1795_002:0553b14": "悲。故言清淨。云無始者。同體大悲稱性大願",
    "T39n1795_002:0553b15": "性本具之。非別新得但由迷悟有發不發。發",
    "T39n1795_002:0553b16": "即無始。二智。",
    "T39n1795_002:0553b17": "若諸末世一切眾生於大圓覺　此下正明大",
    "T39n1795_002:0553b18": "智上求菩提。對前大悲下化眾生。",
    "T39n1795_002:0553b19": "起增上心　決定趣向。",
    "T39n1795_002:0553b20": "當發菩薩清淨大願　彌論諸行速至佛果",
    "T39n1795_002:0553b21": "若。無願力則多退轉。",
    "T39n1795_002:0553b22": "應作是言。願我今者住佛圓覺。求善知識。莫",
    "T39n1795_002:0553b23": "值外道及與二乘　決定不趣餘乘。不同前",
    "T39n1795_002:0553b24": "隨五性。故言莫值等。",
    "T39n1795_002:0553b25": "依願修行　亦是所為不隨情逐念。但依願",
    "T39n1795_002:0553b26": "力而自策勵。如前悲中所說。願是總相通悲",
    "T39n1795_002:0553b27": "通智。故二段中皆說願力。具悲智願即菩提",
    "T39n1795_002:0553b28": "心。",
    "T39n1795_002:0553b29": "漸斷諸障　理雖頓悟其空。事乃漸除方盡。",
    "T39n1795_002:0553c01": "障盡　即下解脫。",
    "T39n1795_002:0553c02": "願滿　即下證大圓覺。",
    "T39n1795_002:0553c03": "便登解脫清淨法殿　障盡則行住坐臥一切",
    "T39n1795_002:0553c04": "時中觸向無非解脫故以清淨法殿喻之。",
    "T39n1795_002:0553c05": "證大圓覺妙莊嚴域　願滿則觸目對境。一",
    "T39n1795_002:0553c06": "切諸法無非圓覺。故以妙莊嚴域喻之。域謂",
    "T39n1795_002:0553c07": "彊域。偈讚中二。全同長行。",
    "T39n1795_002:0553c08": "爾時世尊欲重宣此義而說偈言。",
    "T39n1795_002:0553c09": "　彌勒汝當知　　一切諸眾生",
    "T39n1795_002:0553c10": "　不得大解脫　　皆由貪欲故",
    "T39n1795_002:0553c11": "　墮落於生死",
    "T39n1795_002:0553c12": "示所斷也。長離而廣。此合而略。",
    "T39n1795_002:0553c13": "　若能斷憎愛　　及與貪瞋癡",
    "T39n1795_002:0553c14": "　不因差別性　　皆得成佛道",
    "T39n1795_002:0553c15": "　二障永銷滅　　求師得正悟",
    "T39n1795_002:0553c16": "　隨順菩薩願　　依止大涅槃",
    "T39n1795_002:0553c17": "勸令斷也此及明種性亦長離此合。",
    "T39n1795_002:0553c18": "　十方諸菩薩　　皆以大悲願",
    "T39n1795_002:0553c19": "　示現入生死　　現在修行者",
    "T39n1795_002:0553c20": "　及末世眾生　　勤斷諸愛見",
    "T39n1795_002:0553c21": "　便歸大圓覺",
    "T39n1795_002:0553c22": "上來究輪迴之根竟。",
    "T39n1795_002:0553c23": "此下第四略分修證之位也。既顯覺智之",
    "T39n1795_002:0553c24": "源。復究輪迴之本。已知圓覺凡聖無殊。但未",
    "T39n1795_002:0553c25": "辦隨順圓覺之心從凡至聖如何差別。故次",
    "T39n1795_002:0553c26": "明之。言略分者。三賢統為一位。十地等覺合",
    "T39n1795_002:0553c27": "之一門。修即修圓覺。證即證圓覺圓覺無差。",
    "T39n1795_002:0553c28": "約修智以明位地。文四。初三之初。",
    "T39n1795_002:0553c29": "於是清淨慧菩薩在大眾中。即從座起。頂禮",
    "T39n1795_002:0554a01": "佛足右繞三匝。長跪叉手而白佛言　同上。",
    "T39n1795_002:0554a02": "次陳辭句文中二。初慶前。",
    "T39n1795_002:0554a03": "大悲世尊。為我等輩廣說如是不思議事",
    "T39n1795_002:0554a04": "　於一味淨覺之中。說輪迴本末種性差別雜",
    "T39n1795_002:0554a05": "染等法。而無乖失故不思議。",
    "T39n1795_002:0554a06": "本所不見。本所不聞　立相之教染淨迢然。",
    "T39n1795_002:0554a07": "破相之宗染淨俱絕。今顯出覺性染淨融通。",
    "T39n1795_002:0554a08": "故此之前未曾聞見。",
    "T39n1795_002:0554a09": "我等今者蒙佛善誘。身心泰然得大饒益",
    "T39n1795_002:0554a10": "　蕩除細惑。二請後中文二。一正問。",
    "T39n1795_002:0554a11": "願為諸來一切法眾。重宣法王圓滿覺性。一",
    "T39n1795_002:0554a12": "切眾生及諸菩薩。如來世尊所證所得。云何",
    "T39n1795_002:0554a13": "差別　舉所正覺性。問能證位地。覺心一味",
    "T39n1795_002:0554a14": "因果皆差。二義既乖故須起問。二結益。",
    "T39n1795_002:0554a15": "令末世眾生聞此聖教。隨順開悟漸次能入",
    "T39n1795_002:0554a16": "　下三唱倣前。",
    "T39n1795_002:0554a17": "作是語已。五體投地。如是三請終而復始。爾",
    "T39n1795_002:0554a18": "時世尊告清淨慧菩薩言。善哉善哉。善男子。",
    "T39n1795_002:0554a19": "汝等乃能為末世眾生請問。如來漸次差別。",
    "T39n1795_002:0554a20": "汝今諦聽。當為汝說。時清淨慧菩薩奉教歡",
    "T39n1795_002:0554a21": "喜。及諸大眾默然而聽　正說中長行二。一",
    "T39n1795_002:0554a22": "明圓覺無。證二明對機說證。初中二。一法二",
    "T39n1795_002:0554a23": "喻法二。初正明無證。後徵釋所以。今初。",
    "T39n1795_002:0554a24": "善男子。圓覺自性非性　非前五性及貪愛",
    "T39n1795_002:0554a25": "等輪迴差別之性。",
    "T39n1795_002:0554a26": "性有　前差別性皆有圓覺。",
    "T39n1795_002:0554a27": "循(循隨)諸性起　圓覺不守自性。隨緣遍諸差",
    "T39n1795_002:0554a28": "別之性。諸性起時全覺性起故法身。不增不",
    "T39n1795_002:0554a29": "減經云。法身流轉五道。名曰眾生。",
    "T39n1795_002:0554b01": "無取無證　非當情之境。",
    "T39n1795_002:0554b02": "於實相中。實無菩薩及諸眾生　次下便自",
    "T39n1795_002:0554b03": "徵釋所以云。",
    "T39n1795_002:0554b04": "何以故　何以無菩薩眾生。",
    "T39n1795_002:0554b05": "菩薩眾生皆是幻化。幻化滅故無取證者",
    "T39n1795_002:0554b06": "　約有幻垢名曰眾生。對離幻垢名為菩薩。故",
    "T39n1795_002:0554b07": "二皆空。然前輪迴及此修證皆云無者。前似",
    "T39n1795_002:0554b08": "岸移。此如鏡像。二喻。",
    "T39n1795_002:0554b09": "譬如眼根不自見眼。性自平等。無平等者",
    "T39n1795_002:0554b10": "　夫眼能見一切。唯不能自見眼根。又如眼光",
    "T39n1795_002:0554b11": "照矚物時。境則萬差見即是一。故云平等。但",
    "T39n1795_002:0554b12": "約於凡聖無分別勝劣之心。說平等義。亦無",
    "T39n1795_002:0554b13": "有能作平等之者。二對機說證文二。一總標",
    "T39n1795_002:0554b14": "大意。二證位階差。前中二。今初功用有殊。",
    "T39n1795_002:0554b15": "眾生迷倒　眾生若無迷惑顛倒。則無差別",
    "T39n1795_002:0554b16": "之義。故先標此。約之以明證覺差別。迷倒之",
    "T39n1795_002:0554b17": "體即根本無明及三細六麁。論中亦約翻此。",
    "T39n1795_002:0554b18": "以顯始覺階位。",
    "T39n1795_002:0554b19": "未能除滅一切幻化　執之為實。",
    "T39n1795_002:0554b20": "於滅未滅　即論四位中前三覺前不覺後",
    "T39n1795_002:0554b21": "也。謂障習漸盡如一分塵盡一分鏡明。",
    "T39n1795_002:0554b22": "妄功用中　七地已還皆是夢中修道。故華",
    "T39n1795_002:0554b23": "嚴有夢渡大河之喻。圓明證悟始知煩惱本",
    "T39n1795_002:0554b24": "無。則見能斷智慧功用亦是虛妄。如夢中以",
    "T39n1795_002:0554b25": "藥治病得差寤後則藥病俱無。故言妄功用",
    "T39n1795_002:0554b26": "也。",
    "T39n1795_002:0554b27": "便顯差別　正是總標位地。二功極不異。",
    "T39n1795_002:0554b28": "若得如來寂滅　諸佛同證此理故。",
    "T39n1795_002:0554b29": "隨　與本相應。",
    "T39n1795_002:0554c01": "順　無乖也非謂起心別求寂滅。",
    "T39n1795_002:0554c02": "實無寂滅及寂滅者　無能所也。意明心念。",
    "T39n1795_002:0554c03": "不生不見有寂滅之法。亦無能寂滅者滅之",
    "T39n1795_002:0554c04": "令寂。二證位階差文中二。一明依位漸證。二",
    "T39n1795_002:0554c05": "明忘心頓證。初中四。一信位。二賢位。三聖",
    "T39n1795_002:0554c06": "位。四果位。此四即論中逆次約息除生住異",
    "T39n1795_002:0554c07": "滅四相麁細。寄顯反流四位以明始覺分齊",
    "T39n1795_002:0554c08": "也。然心性離念本無生滅。良由無明迷自真",
    "T39n1795_002:0554c09": "體鼓動起念。能令心體生住異滅從細至麁",
    "T39n1795_002:0554c10": "微著不同先後際異。先際最微名為生相。中",
    "T39n1795_002:0554c11": "間二三名住異相。後際最麁名為滅相。今因",
    "T39n1795_002:0554c12": "本覺不思議熏力。起厭求心。又因真如所流",
    "T39n1795_002:0554c13": "聞熏教法熏於本覺。益性解力。損無明能。漸",
    "T39n1795_002:0554c14": "向心源。始息滅相終息生相。朗然大悟覺了",
    "T39n1795_002:0554c15": "心源。本無所動今無始靜。平等平等無別始",
    "T39n1795_002:0554c16": "覺之異。大意如此。今以論意釋之。初信位者。",
    "T39n1795_002:0554c17": "論寄息於滅相。經文分三。一標具足凡夫。",
    "T39n1795_002:0554c18": "善男子。一切眾生從無始來　此初一段未",
    "T39n1795_002:0554c19": "入信位。所以有此文者。不約凡迷即無位地。",
    "T39n1795_002:0554c20": "故先標此翻之彰信。即論文翻四相成四位",
    "T39n1795_002:0554c21": "之謂也。",
    "T39n1795_002:0554c22": "由妄想我　我體元無妄想為有。四生九類",
    "T39n1795_002:0554c23": "無不皆然。",
    "T39n1795_002:0554c24": "及愛我者　執為我故便生愛著。上句我體",
    "T39n1795_002:0554c25": "即所執也。此句我見即能執也。具明我義下",
    "T39n1795_002:0554c26": "自有文。",
    "T39n1795_002:0554c27": "會不自知念念生滅　我體本無。唯心故有。",
    "T39n1795_002:0554c28": "心既念念無常。我亦念念生滅。故淨名云。是",
    "T39n1795_002:0554c29": "身如電。念念不住故。論云。一切眾生不名為",
    "T39n1795_002:0555a01": "覺。以從本來念念相續。故說無始無明。",
    "T39n1795_002:0555a02": "故起憎愛耽著五欲　迷執之過也。由執我",
    "T39n1795_002:0555a03": "故。順我則愛違我則憎。故著五欲。二明聞法",
    "T39n1795_002:0555a04": "覺悟。",
    "T39n1795_002:0555a05": "若遇善友。教令開悟　即聞熏也。",
    "T39n1795_002:0555a06": "淨圓覺性　即內熏也。",
    "T39n1795_002:0555a07": "發明起滅　慧照朗然顯發心性。無始妄習",
    "T39n1795_002:0555a08": "一時悟現。如寤時覺夢然迷時即起滅。妄念",
    "T39n1795_002:0555a09": "是我。故妄念不自見於妄念。如眼不自見。今",
    "T39n1795_002:0555a10": "既開悟心冥真覺。不以妄念為我。故以冥真",
    "T39n1795_002:0555a11": "之慧。照於起滅之念。起之與滅念念皆知。翻",
    "T39n1795_002:0555a12": "前曾不自知念念生滅。",
    "T39n1795_002:0555a13": "即知此生性自勞慮　即此生滅之心。迷性",
    "T39n1795_002:0555a14": "之時性即起滅。妄念還自勞役心慮。千營萬",
    "T39n1795_002:0555a15": "計念念不停。三明息妄隨真。",
    "T39n1795_002:0555a16": "若復有人勞慮永斷　絕求作之心。",
    "T39n1795_002:0555a17": "得法界淨　若理法界。則法界體中絕諸勞",
    "T39n1795_002:0555a18": "慮塵境不生。名之為淨。若事法界。則分別念",
    "T39n1795_002:0555a19": "慮之心差別塵境之法。十八界等當體不生。",
    "T39n1795_002:0555a20": "名之為淨。何者。法界淨穢皆由自心。心穢則",
    "T39n1795_002:0555a21": "穢。心淨則淨。",
    "T39n1795_002:0555a22": "即彼淨解為自障礙　麁念既盡得少輕安。",
    "T39n1795_002:0555a23": "於彼淨時心生愛著。於淨起解名為淨解。繫",
    "T39n1795_002:0555a24": "心在淨故成障礙。非外塵所擾。故言自礙。",
    "T39n1795_002:0555a25": "故於圓覺而不自在　結成信中證覺之相。",
    "T39n1795_002:0555a26": "作意於覺故不自在。",
    "T39n1795_002:0555a27": "此名凡夫隨順覺性　結成信位也。二賢位。",
    "T39n1795_002:0555a28": "論寄息成異相。文云覺於念異念無異相等。",
    "T39n1795_002:0555a29": "善男子。一切菩薩見解為礙　見前淨解之",
    "T39n1795_002:0555b01": "礙也。是躡前位以辨此位之相。即覺於念異",
    "T39n1795_002:0555b02": "也。",
    "T39n1795_002:0555b03": "雖斷解礙　超前位也。言雖者。預顯劣後。念",
    "T39n1795_002:0555b04": "無異相等。",
    "T39n1795_002:0555b05": "猶住見覺　正當此位。",
    "T39n1795_002:0555b06": "覺礙為礙而不自在　結成地前證覺之相劣",
    "T39n1795_002:0555b07": "於登地。所覺是礙故能覺亦礙。此則將礙除",
    "T39n1795_002:0555b08": "礙。故不自在。",
    "T39n1795_002:0555b09": "此名菩薩未入地者隨順覺性　結成賢位。",
    "T39n1795_002:0555b10": "三聖位。論寄息於住相。文云覺於念住念無",
    "T39n1795_002:0555b11": "住相。今文分三。一悟前非。二明證相。三結",
    "T39n1795_002:0555b12": "成位。今初。",
    "T39n1795_002:0555b13": "善男子有照　信中淨解。",
    "T39n1795_002:0555b14": "有覺　賢位中覺礙之覺。",
    "T39n1795_002:0555b15": "俱名障礙　正顯前非。即論中覺於念住。二",
    "T39n1795_002:0555b16": "明證相。謂以智證理理智冥符。如日合空。如",
    "T39n1795_002:0555b17": "珠自照。但是本覺顯現。非能所故。文中二。",
    "T39n1795_002:0555b18": "一不住證。二不住教前中三。謂法喻合。今",
    "T39n1795_002:0555b19": "初。",
    "T39n1795_002:0555b20": "是故菩薩常覺不住照與照者。同時寂滅",
    "T39n1795_002:0555b21": "　能所契合也。故唯識見道偈云。若時於所緣。",
    "T39n1795_002:0555b22": "智都無所得。爾時住唯識。離二取相故。智無",
    "T39n1795_002:0555b23": "所得。則此常覺不住。常覺即是無分別智。不",
    "T39n1795_002:0555b24": "住即不取種種戲論相故。離二取相。即此照",
    "T39n1795_002:0555b25": "與照者寂滅。智與真如平等平等。俱離能取",
    "T39n1795_002:0555b26": "所取相故。彼文雖局於見道。而證理之義十",
    "T39n1795_002:0555b27": "地無殊。亦可不同凡夫。故云常覺。不同地前。",
    "T39n1795_002:0555b28": "故云不住。此則念無住相覺住相無故不住",
    "T39n1795_002:0555b29": "矣。次喻。",
    "T39n1795_002:0555c01": "譬如有人自斷其首。首已斷故無能斷者",
    "T39n1795_002:0555c02": "　如把刀劍自斷其頭。頭未落時即無能斷之",
    "T39n1795_002:0555c03": "義。頭若已落。復無能斷之人。後合。",
    "T39n1795_002:0555c04": "則以礙心　覺礙之覺。",
    "T39n1795_002:0555c05": "自滅諸礙　所覺之礙。",
    "T39n1795_002:0555c06": "礙已落滅無滅礙者　如火出木盡煙滅灰",
    "T39n1795_002:0555c07": "飛。二不住教。謂地前未證真理難忘言教。登",
    "T39n1795_002:0555c08": "地證理不住名言。不住故名真解教。故華嚴",
    "T39n1795_002:0555c09": "初地文云得經論智。文中二。一標以喻釋。",
    "T39n1795_002:0555c10": "修多羅教如標月指。若復見月了知所標畢",
    "T39n1795_002:0555c11": "竟非月　夫設言象在於得意。無言象而倒",
    "T39n1795_002:0555c12": "惑。執言象而迷真。故以標月之指喻於言教。",
    "T39n1795_002:0555c13": "謂見月須藉指端。悟心須假佛教。因指見月",
    "T39n1795_002:0555c14": "見月忘指。因教筌心悟心忘教。存指則失真",
    "T39n1795_002:0555c15": "月執教則失本心。意令證實忘標故。云畢竟",
    "T39n1795_002:0555c16": "非月。二具以法合。",
    "T39n1795_002:0555c17": "一切如來種種言說開示菩薩。亦復如是",
    "T39n1795_002:0555c18": "　此明諸佛同以言詮顯理。故文殊般若云。總",
    "T39n1795_002:0555c19": "持無文字。文字顯總持。三結成位。",
    "T39n1795_002:0555c20": "此名菩薩已入地者隨順覺性　論亦結云名",
    "T39n1795_002:0555c21": "隨順覺。四果位。論寄息於生相。文云。如菩薩",
    "T39n1795_002:0555c22": "地盡滿足方便。一念相應。覺心初起心無初",
    "T39n1795_002:0555c23": "相。以遠離微細念故。得見心性。心即常住名",
    "T39n1795_002:0555c24": "究竟覺。今文分三。一明境。",
    "T39n1795_002:0555c25": "善男子。一切障礙即究竟覺　總標也謂智",
    "T39n1795_002:0555c26": "明圓覺無分別心故。列十對法皆同真實。即",
    "T39n1795_002:0555c27": "論中見性常住等也。又若見有障可斷。斷已",
    "T39n1795_002:0555c28": "名覺。覺非究竟故障礙。即覺方究竟矣。障礙",
    "T39n1795_002:0555c29": "者。標每對中上句。究竟覺即標下句。十對者。",
    "T39n1795_002:0556a01": "得念失念無非解脫　一識智對。無念則得",
    "T39n1795_002:0556a02": "其正念。是智也。有念則為失念。是識也。故",
    "T39n1795_002:0556a03": "論中說。覺則離念念則不覺等。今明念本自",
    "T39n1795_002:0556a04": "空元是無念故皆解脫。",
    "T39n1795_002:0556a05": "成法破法皆名涅槃　二成破對。眾緣相會",
    "T39n1795_002:0556a06": "曰成。緣離曰破。又進修曰成。毀謗為破。緣無",
    "T39n1795_002:0556a07": "自性成破一如。故皆涅槃。",
    "T39n1795_002:0556a08": "智慧愚癡通為般若　三愚智對。大寶積云。",
    "T39n1795_002:0556a09": "癡從分別生。分別亦非有。癡性與佛性。平等",
    "T39n1795_002:0556a10": "無差別。",
    "T39n1795_002:0556a11": "菩薩外道所成就法。同是菩提　四邪正對。",
    "T39n1795_002:0556a12": "思益云。住正道者不分別是邪是正。",
    "T39n1795_002:0556a13": "無明真如無異境界　五真妄對。涅槃云。無",
    "T39n1795_002:0556a14": "明本際性本解脫。古德云。迷則真如是妄想。",
    "T39n1795_002:0556a15": "悟則妄想是真如。",
    "T39n1795_002:0556a16": "諸戒定慧及淫怒癡。俱是梵行　六染淨對。",
    "T39n1795_002:0556a17": "夫戒定慧翻於三毒。三毒本空元是梵行。諸",
    "T39n1795_002:0556a18": "法無行經云。貪欲即是道。恚癡亦復然。如是",
    "T39n1795_002:0556a19": "三事中。有無量佛道。",
    "T39n1795_002:0556a20": "眾生國土同一法性　七依正對。涅槃云。我",
    "T39n1795_002:0556a21": "以佛眼遍觀三界有情無情一切人法悉皆究",
    "T39n1795_002:0556a22": "竟。究竟者。即法性也。",
    "T39n1795_002:0556a23": "地獄天宮皆為淨土　八苦樂對。極惡業成",
    "T39n1795_002:0556a24": "天宮即見地獄。極善業熟地獄即是天宮。二",
    "T39n1795_002:0556a25": "業之念由心。地獄天宮豈定。心既本空一切",
    "T39n1795_002:0556a26": "清淨。故寶積經有地獄三昧天宮三昧。然諸",
    "T39n1795_002:0556a27": "法皆爾非唯天獄。今且約敵體相違之法。以",
    "T39n1795_002:0556a28": "例餘。",
    "T39n1795_002:0556a29": "有性無性齊成佛道　九有性無性對。有性",
    "T39n1795_002:0556b01": "者。三乘性也。無性者。闡提性也。非為他",
    "T39n1795_002:0556b02": "日迴心。現已齊成佛道。",
    "T39n1795_002:0556b03": "一切煩惱畢竟解脫　十縛解對。佛頂經云。",
    "T39n1795_002:0556b04": "根塵同源縛脫無二。識性虛妄猶如空華。然",
    "T39n1795_002:0556b05": "煩惱依識。識性既空煩惱何縛。上之十對名",
    "T39n1795_002:0556b06": "相雖異其意不殊。但緣佛證覺心心無取捨。",
    "T39n1795_002:0556b07": "故得諸法普同圓妙。故今但各引例而已。不",
    "T39n1795_002:0556b08": "更一一推求相即無礙之由。二明心。",
    "T39n1795_002:0556b09": "法界海慧　法界深廣故如海也。慧則是用。",
    "T39n1795_002:0556b10": "稱法界故名法界慧。",
    "T39n1795_002:0556b11": "照了諸相猶如虛空　理量齊鑑無倒正知。",
    "T39n1795_002:0556b12": "內分別心諸相差別。今海慧離念故諸相如",
    "T39n1795_002:0556b13": "空。又能照之慧離分別念。猶如虛空。即同淨",
    "T39n1795_002:0556b14": "名其無礙慧無若干也。如鏡照物鏡自無心。",
    "T39n1795_002:0556b15": "上來皆是論中。滿足方便一念相應覺心初",
    "T39n1795_002:0556b16": "起心無初相也。三結位。",
    "T39n1795_002:0556b17": "此名如來隨順覺性　二妄心頓證。前由普",
    "T39n1795_002:0556b18": "示教門。就機說有深淺。今恐存分別則悟入",
    "T39n1795_002:0556b19": "無期。故示圓頓安心。於覺成真隨順。前是隨",
    "T39n1795_002:0556b20": "相。此當離相。亦如華嚴。先說差別位地因果。",
    "T39n1795_002:0556b21": "後以平等因果融之。即差別中之平等。平等",
    "T39n1795_002:0556b22": "中之差別。此中意趣正同彼也。文三。一忘心",
    "T39n1795_002:0556b23": "入覺。二驗果知因。三印成佛智。初中二。一指",
    "T39n1795_002:0556b24": "示安心。",
    "T39n1795_002:0556b25": "善男子。但諸菩薩及末世眾生　指示末世",
    "T39n1795_002:0556b26": "安心。文有四節。每節二句。",
    "T39n1795_002:0556b27": "居一切時不起妄念　妄念者。攀緣取著外",
    "T39n1795_002:0556b28": "法也。念則違覺。故令不起。",
    "T39n1795_002:0556b29": "於諸妄心亦不息滅　若求真捨妄。猶棄影",
    "T39n1795_002:0556c01": "勞形。若滅妄存真。似揚聲止響。",
    "T39n1795_002:0556c02": "住妄想境不加了知　境從心現元是自心。",
    "T39n1795_002:0556c03": "若加了知即迷現量。故經說非幻成幻。論云。",
    "T39n1795_002:0556c04": "心不見心。但不生情自然如鏡照物。且心體",
    "T39n1795_002:0556c05": "本自知覺。何必更加了知。知上起知名為加",
    "T39n1795_002:0556c06": "矣。",
    "T39n1795_002:0556c07": "於無了知不辨真實　能知既寂即真實知。",
    "T39n1795_002:0556c08": "真實即知。誰知真實。如眼不自見等。二依法",
    "T39n1795_002:0556c09": "頓入。",
    "T39n1795_002:0556c10": "彼諸眾生聞是法門。信解受持不生驚畏。是",
    "T39n1795_002:0556c11": "則名為隨順覺性　彼當根眾。若聞此方便",
    "T39n1795_002:0556c12": "心無疑惑。體達分明領受任持。則坦然合道。",
    "T39n1795_002:0556c13": "亦同金剛經中不驚不怖不畏甚為希有等。",
    "T39n1795_002:0556c14": "二驗果知因。",
    "T39n1795_002:0556c15": "善男子。汝等當知。如是眾生已曾供養百千",
    "T39n1795_002:0556c16": "萬億恒河沙諸佛及大菩薩。植眾德本　愨",
    "T39n1795_002:0556c17": "云。驗今聞悟頓契佛心。方達宿因。曩承熏習。",
    "T39n1795_002:0556c18": "若但就現世即是頓機。若推其因已是積習。",
    "T39n1795_002:0556c19": "金剛亦云不於一二佛等。三印成佛智。",
    "T39n1795_002:0556c20": "佛說是人。名為成就一切種智　謂一切種",
    "T39n1795_002:0556c21": "智由此而得。因果相攝決定無疑。是以如來",
    "T39n1795_002:0556c22": "印言成就。又此經宗分同華嚴因該果海果",
    "T39n1795_002:0556c23": "徹因源稱性互收無別先後。彼云。若諸菩薩",
    "T39n1795_002:0556c24": "能與如是觀行相應。於諸法中不生二解。即",
    "T39n1795_002:0556c25": "同此安心之文。即得阿耨菩提。同此一切種",
    "T39n1795_002:0556c26": "智。偈讚中三。初二全同長行。第三兩句總結",
    "T39n1795_002:0556c27": "長行無也。",
    "T39n1795_002:0556c28": "爾時世尊欲重宣此義。而說偈言。",
    "T39n1795_002:0556c29": "　清淨慧當知　　圓滿菩提性",
    "T39n1795_002:0557a01": "　無取亦無證　　無菩薩眾生",
    "T39n1795_002:0557a02": "上圓覺無證下對機說證。",
    "T39n1795_002:0557a03": "　覺與未覺時　　漸次有差別",
    "T39n1795_002:0557a04": "上總標大意下證位階差。",
    "T39n1795_002:0557a05": "　眾生為解礙(信位)　　菩薩未離覺(賢位)",
    "T39n1795_002:0557a06": "　入地永寂滅　　不住一切相(聖位)",
    "T39n1795_002:0557a07": "　大覺悉圓滿　　名為遍隨順(果位)",
    "T39n1795_002:0557a08": "　末世諸眾生　　心不生虛妄",
    "T39n1795_002:0557a09": "忘心頓證。",
    "T39n1795_002:0557a10": "　佛說如是人　　現世即菩薩",
    "T39n1795_002:0557a11": "　供養恒沙佛　　功德已圓滿",
    "T39n1795_002:0557a12": "印成佛智。",
    "T39n1795_002:0557a13": "　雖有多方便　　皆名隨順智",
    "T39n1795_002:0557a14": "總結頓漸故云多方便。上來四段通明觀行",
    "T39n1795_002:0557a15": "竟次四問答別明觀行。中根修證言別明者。",
    "T39n1795_002:0557a16": "有其二意。一則由一類人已依前門證入不",
    "T39n1795_002:0557a17": "必修此。故此名別。二則此門各各自別。如三",
    "T39n1795_002:0557a18": "觀或一人具三。或一或二單復交絡成二十",
    "T39n1795_002:0557a19": "五種。各應一機故云別也。其所離障亦各不",
    "T39n1795_002:0557a20": "同。且如四相。或一人具四。或三二一。其四",
    "T39n1795_002:0557a21": "病者。人各有一定不兼餘。以相違故。故此兩",
    "T39n1795_002:0557a22": "四皆是別相。不同前無明及愛但是凡夫悉",
    "T39n1795_002:0557a23": "有故。前通此別矣。然通別觀行中。皆與惑障",
    "T39n1795_002:0557a24": "同科段者。由是障觀行之惑。惑除則成觀行",
    "T39n1795_002:0557a25": "故。文二。初二問答三觀修行。後三問答兩",
    "T39n1795_002:0557a26": "重除障。初中二。初示三觀行相。後明單複修",
    "T39n1795_002:0557a27": "習。初中文四。初三之初。",
    "T39n1795_002:0557a28": "於是威德自在菩薩在大眾中。即從座起頂",
    "T39n1795_002:0557a29": "禮佛足。右繞三匝長跪叉手。而白佛言　同",
    "T39n1795_002:0557a30": "上。次陳辭句二。一慶前。",
    "T39n1795_002:0557b01": "大悲世尊。廣為我等。分別如是隨順覺性",
    "T39n1795_002:0557b02": "　領前依位漸證。",
    "T39n1795_002:0557b03": "令諸菩薩覺心光明承佛圓音。不因修習而",
    "T39n1795_002:0557b04": "得善利　領前忘心頓證。暫聞已得善利。況",
    "T39n1795_002:0557b05": "勤而行之。二請後文二。一問所修。二明所為。",
    "T39n1795_002:0557b06": "初中二。一立理。",
    "T39n1795_002:0557b07": "世尊。譬如大城(圓覺)外有四門(行門)隨方來者非止",
    "T39n1795_002:0557b08": "一路　如從東來不可西門而入。",
    "T39n1795_002:0557b09": "一切菩薩莊嚴佛國。及成菩提非一方便　法",
    "T39n1795_002:0557b10": "合可知。謂前說觀行理趣分明。今復諮詢。恐",
    "T39n1795_002:0557b11": "涉非分。故先立理請更投機。二正請。",
    "T39n1795_002:0557b12": "惟願世尊。廣為我等宣說一切方便漸次",
    "T39n1795_002:0557b13": "　所修之行。",
    "T39n1795_002:0557b14": "并修行人總有幾種　能修之人。二明所為。",
    "T39n1795_002:0557b15": "令此會菩薩及末世眾生。求大乘者速得開",
    "T39n1795_002:0557b16": "悟。遊戲如來大寂滅海　下三唱倣前。",
    "T39n1795_002:0557b17": "作是語已。五體投地。如是三請終而復始。爾",
    "T39n1795_002:0557b18": "時世尊告威德自在菩薩言。善哉善哉。善男",
    "T39n1795_002:0557b19": "子。汝等乃能為諸菩薩及末世眾生。問於如",
    "T39n1795_002:0557b20": "來如是方便。汝今諦聽。當為汝說。時威德自",
    "T39n1795_002:0557b21": "在菩薩奉教歡喜。及諸大眾默然而聽　次",
    "T39n1795_002:0557b22": "正說長行中四。一標本舉數。二正示觀門。三",
    "T39n1795_002:0557b23": "引例障圓。四校量顯勝。初二。一約稱性之",
    "T39n1795_002:0557b24": "行以標本。",
    "T39n1795_002:0557b25": "善男子。無上妙覺遍諸十方。出生如來　十",
    "T39n1795_002:0557b26": "方諸佛同證同修。證義如前。此問修矣。",
    "T39n1795_002:0557b27": "與一切法同體平等　色心不二凡聖無差",
    "T39n1795_002:0557b28": "皆依覺性。故同平等。智論云。在眾生數中名",
    "T39n1795_002:0557b29": "為佛性。在非眾生數中名為法性。上皆所稱",
    "T39n1795_002:0557c01": "之性也。",
    "T39n1795_002:0557c02": "於諸修行實無有二　能稱之行也。即如前",
    "T39n1795_002:0557c03": "二空觀門。根塵普淨貪愛俱寂。悲智雙行離",
    "T39n1795_002:0557c04": "相離心常無所得。一切菩薩無不如斯。隨事",
    "T39n1795_002:0557c05": "雖差此意無二故。二約隨機之行以舉數。",
    "T39n1795_002:0557c06": "方便隨順其數無量　然眾生根性利鈍不同。",
    "T39n1795_002:0557c07": "煩惱厚薄沈掉不等。隨其根性設教多端。不",
    "T39n1795_002:0557c08": "爾難為趣入。故楞伽云。所說非所應。於彼為",
    "T39n1795_002:0557c09": "非說。彼彼諸病人。良醫為處方。如來為眾生。",
    "T39n1795_002:0557c10": "隨心應量說。",
    "T39n1795_002:0557c11": "圓攝所歸循(循隨)性(根性)差別。當有三種　眾生",
    "T39n1795_002:0557c12": "根性雖有萬差。而此三門一切收盡。必須三",
    "T39n1795_002:0557c13": "者義如下釋。二正示觀門三。一泯相澄神觀。",
    "T39n1795_002:0557c14": "二起幻銷塵觀。三絕待靈心觀。然禪觀綱領",
    "T39n1795_002:0557c15": "已具懸譚。修習菩提非此不證。但以教隨機",
    "T39n1795_002:0557c16": "異展轉諸途。邪正凡聖大小權實事理漸頓",
    "T39n1795_002:0557c17": "有共不共。今此託法進修。以成圓頓觀行。即",
    "T39n1795_002:0557c18": "事理定慧俱無礙也。與論中修習真如三昧。",
    "T39n1795_002:0557c19": "體相大同小異。小異者。彼不開為三也。今初",
    "T39n1795_002:0557c20": "泯相文字有三。一標本。",
    "T39n1795_002:0557c21": "善男子。若諸菩薩悟淨圓覺　謂發心修行",
    "T39n1795_002:0557c22": "欲趣佛果。先須了悟身中淨圓覺性以為行",
    "T39n1795_002:0557c23": "本。本即解也。依解而修方為妙行。膏明相賴",
    "T39n1795_002:0557c24": "目足更。故下標本等皆同此矣。二三釋三。",
    "T39n1795_002:0557c25": "一起行。",
    "T39n1795_002:0557c26": "以淨覺心　約其所悟而起行也。以者用也。",
    "T39n1795_002:0557c27": "凡夫用妄。菩薩用覺。迷悟異故。",
    "T39n1795_002:0557c28": "取靜為行　雖悟即動即靜。為欲對治動亂",
    "T39n1795_002:0557c29": "之習。一向以靜境安心。漸漸修行方得成就。",
    "T39n1795_002:0558a01": "不取於法為取靜也。愨云。然覺心初建力尚",
    "T39n1795_002:0558a02": "尫微。理宜取靜安詳方能展照。論云。若修止",
    "T39n1795_002:0558a03": "者。住於靜處端坐正意。不依氣息形色虛空",
    "T39n1795_002:0558a04": "地水火風見聞覺知。乃至當知唯心無外境",
    "T39n1795_002:0558a05": "界。即復此心無自相等。",
    "T39n1795_002:0558a06": "由澄諸念覺識煩動　由前以靜澄心諸念不",
    "T39n1795_002:0558a07": "起心合靜源體非分別。故見分別之識煩勞",
    "T39n1795_002:0558a08": "動擾。苦自是識則不能見識。如眼不自見。今",
    "T39n1795_002:0558a09": "由念澄智顯故覺識也。二功成。",
    "T39n1795_002:0558a10": "靜慧發生　由前念澄覺識。慧性開明。因靜",
    "T39n1795_002:0558a11": "生慧故云靜慧。比隱今顯故云發生。",
    "T39n1795_002:0558a12": "身心客塵從此永滅　由慧發生身心相盡塵",
    "T39n1795_002:0558a13": "妄不起。名為永滅。客非本性。塵污自體。",
    "T39n1795_002:0558a14": "便能內發寂靜輕安　由離根境內心自閑。",
    "T39n1795_002:0558a15": "寂靜清虛輕安調暢。喧塵永息麁重長袪。三",
    "T39n1795_002:0558a16": "感應。",
    "T39n1795_002:0558a17": "由寂靜故。十方世界諸如來心於中顯現",
    "T39n1795_002:0558a18": "　眾生圓明性體與佛不殊。但以妄情凡聖似",
    "T39n1795_002:0558a19": "隔。今身心相盡妄念不生。圓覺妙心凡聖交",
    "T39n1795_002:0558a20": "徹。理實而言。我之身心亦遍現十方佛中。",
    "T39n1795_002:0558a21": "故先德云。黃昏戌。寂寞身心總無物。恒沙諸",
    "T39n1795_002:0558a22": "佛入我身。我身常入恒沙佛。今但約入觀者",
    "T39n1795_002:0558a23": "為主。故云諸佛於中顯現。",
    "T39n1795_002:0558a24": "如鏡中像　如諸鏡入一鏡中諸鏡即成影像",
    "T39n1795_002:0558a25": "故。諸佛心入行人觀心。如影像也。然塵鏡之",
    "T39n1795_002:0558a26": "性本明。磨瑩即呈物像。眾生自心亦爾。心",
    "T39n1795_002:0558a27": "靜即現如來。故論問云。若諸佛有自然業。能",
    "T39n1795_002:0558a28": "現一切處利益眾生者。云何世間多不能見。",
    "T39n1795_002:0558a29": "答曰。諸佛如來法身平等遍一切處。無有作",
    "T39n1795_002:0558b01": "意故說自然。但依眾生心現。眾生心者。猶如",
    "T39n1795_002:0558b02": "於鏡。鏡若有垢色像不現。如是眾生心若有",
    "T39n1795_002:0558b03": "垢法身不現。經云佛心。論云法身。身心一也。",
    "T39n1795_002:0558b04": "皆據能現之本。若就所現應云應化。此約心",
    "T39n1795_002:0558b05": "靜故。則知佛心亦然。故名為現。非謂佛心有",
    "T39n1795_002:0558b06": "所現也。此乃鏡明則像像歷然。智顯則心心",
    "T39n1795_002:0558b07": "交映。故淨名云。如自觀身實相觀佛亦然。三",
    "T39n1795_002:0558b08": "結名。",
    "T39n1795_002:0558b09": "此方便者。名奢摩他　此翻云止。定之異名。",
    "T39n1795_002:0558b10": "寂靜義也。謂於染淨等境心不妄緣故。若準",
    "T39n1795_002:0558b11": "涅槃經釋。即名能滅能調寂靜遠離及能清",
    "T39n1795_002:0558b12": "等。結云以是義故名為定相。二起幻鎖塵觀",
    "T39n1795_002:0558b13": "文三。初標本。",
    "T39n1795_002:0558b14": "善男子。若諸菩薩悟淨圓覺　同上。二正釋",
    "T39n1795_002:0558b15": "中五。一起行。",
    "T39n1795_002:0558b16": "以淨覺心知覺心性。及與根塵皆因。幻化",
    "T39n1795_002:0558b17": "　躡前標解也。心性是識。識與根塵三和合有。",
    "T39n1795_002:0558b18": "各無自性。但是無明迷真而起。故名幻化。",
    "T39n1795_002:0558b19": "即起諸幻以除幻者　正明起行也。諸幻即",
    "T39n1795_002:0558b20": "幻智也。幻者。即根本無明是能幻之者。除幻",
    "T39n1795_002:0558b21": "者。依如幻始覺力。分覺根本不覺。始息滅相。",
    "T39n1795_002:0558b22": "終息生相。即是除幻。",
    "T39n1795_002:0558b23": "變化諸幻而開幻眾　隨機應化說法開示如",
    "T39n1795_002:0558b24": "幻眾生也。若觀心釋者。變起差別幻智。遍觀",
    "T39n1795_002:0558b25": "八萬塵勞之眾。一一稱真清淨非障非蔽。即",
    "T39n1795_002:0558b26": "為開也。二功成。",
    "T39n1795_002:0558b27": "由起幻故。便能內發大悲　根塵既消自他",
    "T39n1795_002:0558b28": "無二。故能內發同體大悲。",
    "T39n1795_002:0558b29": "輕安　由悲從定起。非其愛見故。輕安暢適。",
    "T39n1795_002:0558c01": "三結通。",
    "T39n1795_002:0558c02": "一切菩薩從此起行。漸次增進　明諸菩薩",
    "T39n1795_002:0558c03": "從此觀門方能起於悲智乃至佛果。四簡濫。",
    "T39n1795_002:0558c04": "彼觀幻者。非同幻故　拂幻法也。簡識殊智。",
    "T39n1795_002:0558c05": "能所勝劣異故。",
    "T39n1795_002:0558c06": "非同幻觀皆是幻故　拂幻智也。",
    "T39n1795_002:0558c07": "幻相永離　五總結。",
    "T39n1795_002:0558c08": "是諸菩薩所圓妙行　結成非幻稱真之行。",
    "T39n1795_002:0558c09": "如土長苗　如種穀等依土長苗收子之時苗",
    "T39n1795_002:0558c10": "土俱棄。種喻覺心。土喻幻法。苗喻幻智。謂悟",
    "T39n1795_002:0558c11": "淨圓覺。依幻法而起幻智。從幻智而忘心入",
    "T39n1795_002:0558c12": "覺。入覺則前二皆袪。三結名。",
    "T39n1795_002:0558c13": "此方便者。名三摩鉢提　亦名三摩鉢底。此",
    "T39n1795_002:0558c14": "云等至。等持之中能至勝位故。又等謂齊等。",
    "T39n1795_002:0558c15": "離沈掉故。至謂至到。到勝定故。故前有如幻",
    "T39n1795_002:0558c16": "三昧。三絕待靈心觀文三。初標本。",
    "T39n1795_002:0558c17": "善男子。若諸菩薩悟淨圓覺　如上。正釋中",
    "T39n1795_002:0558c18": "二。一起行。",
    "T39n1795_002:0558c19": "以淨覺心　躡其所依。",
    "T39n1795_002:0558c20": "不取幻化　離第二觀。",
    "T39n1795_002:0558c21": "及諸淨相　離第一觀。",
    "T39n1795_002:0558c22": "了知身心皆為罣礙　有身有心悉皆是妄。",
    "T39n1795_002:0558c23": "了知是能身心是所。託所起能故二皆礙。此",
    "T39n1795_002:0558c24": "下明其所用。於中又三。謂法喻合。",
    "T39n1795_002:0558c25": "無知覺　即上所了身心也。謂身觸為覺。心",
    "T39n1795_002:0558c26": "緣曰知。由此分別。障正知見。",
    "T39n1795_002:0558c27": "明　正顯靈妙之體。然此靈心上而無頂下",
    "T39n1795_002:0558c28": "而無底。傍無邊際。中無在處。既無當中。何有",
    "T39n1795_002:0558c29": "東西上下。欲言空寂不似太虛。欲言相用不",
    "T39n1795_002:0559a01": "從緣起。欲言知見異於分別。欲言頑礙異於",
    "T39n1795_002:0559a02": "木石。欲言其覺不同醒悟之初。欲言其明不",
    "T39n1795_002:0559a03": "同日月之類。故諸經教於寂靜空無呵為邪",
    "T39n1795_002:0559a04": "小。於知見明覺互泯互存。各有深意。今此欲",
    "T39n1795_002:0559a05": "入觀門。恐知字引分別念。故宜但云明也。",
    "T39n1795_002:0559a06": "不依諸礙　諸礙者。身心能所。不依者直造",
    "T39n1795_002:0559a07": "靈明。",
    "T39n1795_002:0559a08": "永得　究竟常然。",
    "T39n1795_002:0559a09": "超過　迴殊對待。",
    "T39n1795_002:0559a10": "礙　前觀幻涉於煩惱。",
    "T39n1795_002:0559a11": "無礙境　前取靜同於涅槃。",
    "T39n1795_002:0559a12": "受用　屬己資緣。",
    "T39n1795_002:0559a13": "世界　共居國邑。",
    "T39n1795_002:0559a14": "及與身　宛然形質。",
    "T39n1795_002:0559a15": "心　還有見聞。",
    "T39n1795_002:0559a16": "相在　不異尋常。",
    "T39n1795_002:0559a17": "塵域　不離舊處。此由執認沒體。同他今不",
    "T39n1795_002:0559a18": "生情豈拘靈照。",
    "T39n1795_002:0559a19": "如器中鍠聲出於外　鍠字不定。恐譯人錯。",
    "T39n1795_002:0559a20": "遂為三釋。一依鍠字音橫。準切韻訓和訓樂。",
    "T39n1795_002:0559a21": "不是器中之聲。今率愚詳之。取其聲勢不取",
    "T39n1795_002:0559a22": "訓字。此應是金石等中聲相也。今且現聞擊",
    "T39n1795_002:0559a23": "鍾磬之類。其聲鍠鍠然。即知鍠是此類聲之",
    "T39n1795_002:0559a24": "相狀。譯人迴潤稍拙。應云如今器聲鍠鍠出",
    "T39n1795_002:0559a25": "外。二作[金*(廿/由/八)]字音同。即大鍾也。是諸器中之一",
    "T39n1795_002:0559a26": "數。故云如器中[金*(廿/由/八)]。準此則順本經文。迴潤非",
    "T39n1795_002:0559a27": "失。但筆受或寫錄。錯誤以[金*(廿/由/八)]為鍠爾。三者皆",
    "T39n1795_002:0559a28": "簧音黃。即笙簧之類。以有簧之器非一故。",
    "T39n1795_002:0559a29": "不局云笙中簧。乃云器中簧也。亦如管籥之",
    "T39n1795_002:0559b01": "屬。皆能發聲出于外故。準此則譯人不善此",
    "T39n1795_002:0559b02": "方聲韻文字。故字與音俱錯爾。後正釋喻者。",
    "T39n1795_002:0559b03": "前三雖異合法皆通。皆器喻世界身心。聲喻",
    "T39n1795_002:0559b04": "靈明觀智。謂聲從器出。器不能拘。故聲聞四",
    "T39n1795_002:0559b05": "遠器局本處。以喻觀智約身心修得。身心所",
    "T39n1795_002:0559b06": "不能拘。觀智廓爾無邊。身心不離舊處。但所",
    "T39n1795_002:0559b07": "喻相當何爭喻所依物。愨云。如萬釣之鏞星",
    "T39n1795_002:0559b08": "樓受礙。搖杵一擊聲振寰區。自體兼他不能",
    "T39n1795_002:0559b09": "留礙。豈以樓拘鍾相便響不通。形礙管聲",
    "T39n1795_002:0559b10": "令音不透。觀此文勢未免懷疑。復不能決",
    "T39n1795_002:0559b11": "通。媕婀邈之而已。意亦同前。仍法合最具。",
    "T39n1795_002:0559b12": "謂加樓喻世界。餘準上知。",
    "T39n1795_002:0559b13": "煩惱涅槃(如器)不相留礙　如鍠二功成。",
    "T39n1795_002:0559b14": "便能內發寂滅　不取幻化幻化即寂。不取",
    "T39n1795_002:0559b15": "靜相靜相即滅。非故寂之滅之。又但是真心",
    "T39n1795_002:0559b16": "實理非對靜幻。故楞伽云。寂滅者名為一心。",
    "T39n1795_002:0559b17": "此非息動之寂生已而滅。故云內發。",
    "T39n1795_002:0559b18": "輕安(同上)妙覺隨順寂滅境界　在觀之時用心",
    "T39n1795_002:0559b19": "同佛。故隨順妙覺寂滅。",
    "T39n1795_002:0559b20": "自他身心所不能及　唯獨自明了餘。人所",
    "T39n1795_002:0559b21": "不見。故他不及。自己心識之量亦不能造。如",
    "T39n1795_002:0559b22": "螢燒須彌。必須離情方契。故自不及。又依體",
    "T39n1795_002:0559b23": "起智為自。根塵發識名他。不可識識智知。故",
    "T39n1795_002:0559b24": "皆不及。",
    "T39n1795_002:0559b25": "眾生壽命皆為浮想　一切眾生壽命。但為",
    "T39n1795_002:0559b26": "浮想任持。本無實體。故華嚴云。一切眾生但",
    "T39n1795_002:0559b27": "想所持。其猶空雲是空之浮氣。了虛空者。即",
    "T39n1795_002:0559b28": "知浮雲畢竟非空。眾生壽命是真之浮想。了",
    "T39n1795_002:0559b29": "真寂者。即知眾生畢竟非真。三結名。",
    "T39n1795_002:0559c01": "此方便者。名為禪那　此云靜慮。即慮而靜",
    "T39n1795_002:0559c02": "故無散動。即當定義。即靜而慮故非無記。即",
    "T39n1795_002:0559c03": "當慧義。故四靜慮定慧平等。問既是定慧平",
    "T39n1795_002:0559c04": "等。云何科云絕待靈心。答正由不滯此二直",
    "T39n1795_002:0559c05": "造心源。故定慧等。釋相文中絕待之義甚明。",
    "T39n1795_002:0559c06": "固無疑矣。然釋相中指修行者妄情用心。故",
    "T39n1795_002:0559c07": "顯。雙非絕待。後但約義以結。故取雙是齊融。",
    "T39n1795_002:0559c08": "齊融絕待雙是雙非皆是中道故釋相與結名",
    "T39n1795_002:0559c09": "互顯三觀文初皆標悟者。聞前經故。謂初靜",
    "T39n1795_002:0559c10": "觀修文殊中解。次幻觀修普賢全普眼前半",
    "T39n1795_002:0559c11": "之解。後靈心觀修普眼後半剛藏全章之解。",
    "T39n1795_002:0559c12": "對配前經昭然可見。然此三門與涅槃經三",
    "T39n1795_002:0559c13": "相大同小異。與天台三觀則義理同而意趣",
    "T39n1795_002:0559c14": "異。同者。一泯相即空觀也。二起幻即假觀也。",
    "T39n1795_002:0559c15": "三絕待即中觀也。異者。此明行人用心方便。",
    "T39n1795_002:0559c16": "彼則推窮諸法性相。此多約心成行。故不立",
    "T39n1795_002:0559c17": "所觀之境。彼多約義生解。故對所觀三諦。三",
    "T39n1795_002:0559c18": "引例彰圓。",
    "T39n1795_002:0559c19": "善男子。此三法門皆是圓覺。親近隨順十方",
    "T39n1795_002:0559c20": "如來。因此成佛十方菩薩種種方便。一切同",
    "T39n1795_002:0559c21": "異皆依如是三種事業　此三門皆依悟淨圓",
    "T39n1795_002:0559c22": "覺而起觀行。觀行亦皆趣入圓覺。始終不離",
    "T39n1795_002:0559c23": "故。云親近隨順。佛及菩薩同證同修。隨機隨",
    "T39n1795_002:0559c24": "事行相各異。或多人同修一門。或一人具修",
    "T39n1795_002:0559c25": "多行。若三五若百千。同之與異隨類難準。然",
    "T39n1795_002:0559c26": "必皆依此三種業。三種業中或具依三。或一",
    "T39n1795_002:0559c27": "或二同時前後單複綺互。具如二十五輪所",
    "T39n1795_002:0559c28": "明。此是修行人之事業矣。",
    "T39n1795_002:0559c29": "若得圓證即我圓覺　趣入雖從一門。功成",
    "T39n1795_002:0560a01": "即三皆圓證。若偏修一行但名親近。三事圓",
    "T39n1795_002:0560a02": "通名證圓覺。四校量顯勝。",
    "T39n1795_002:0560a03": "善男子。假使有人修於聖道。教化成就百千",
    "T39n1795_002:0560a04": "萬億阿羅漢辟支佛果。不如有人聞此。圓覺",
    "T39n1795_002:0560a05": "無礙法門。一剎那頃隨順修習　初舉劣。後",
    "T39n1795_002:0560a06": "不如下顯勝。且如勸得一人二人持於五戒",
    "T39n1795_002:0560a07": "十戒。據諸教說。福已甚多。況令爾許億人成",
    "T39n1795_002:0560a08": "就辟支羅漢。具足六通八解。永超三界十纏。",
    "T39n1795_002:0560a09": "而乃不如有人暫習圓覺。時中極促唯一剎",
    "T39n1795_002:0560a10": "那。豈況長時圓修妙觀。愨云。牛跡巨海何可",
    "T39n1795_002:0560a11": "校量。聞此等者聞慧。隨順者思慧。修習者修",
    "T39n1795_002:0560a12": "慧。偈中唯三。闕校量故。餘全同長行。",
    "T39n1795_002:0560a13": "爾時世尊欲重宣此義。而偈言　且標舉也。",
    "T39n1795_002:0560a14": "　威德汝當知　　無上大覺心",
    "T39n1795_002:0560a15": "　本際無二相　　隨於諸方便",
    "T39n1795_002:0560a16": "　其數即無量　　如來總開示",
    "T39n1795_002:0560a17": "　便有三種類　　寂靜奢摩他",
    "T39n1795_002:0560a18": "　如鏡照諸像　　如幻三摩提",
    "T39n1795_002:0560a19": "　如苗漸增長　　禪那唯寂滅",
    "T39n1795_002:0560a20": "　如彼器中鍠　　三種妙法門",
    "T39n1795_002:0560a21": "　皆是覺隨順　　十方諸如來",
    "T39n1795_002:0560a22": "　及諸大菩薩　　因此得成道",
    "T39n1795_002:0560a23": "　三事圓證故　　名究竟涅槃",
    "T39n1795_002:0560a24": "上來三觀竟。",
    "T39n1795_002:0560a25": "自此第二明單複修習文四。初三之初。",
    "T39n1795_002:0560a26": "於是辨音菩薩在大眾中。即從座起。頂禮佛",
    "T39n1795_002:0560a27": "足右繞三匝。長跪叉手而白佛言　同上。後",
    "T39n1795_002:0560a28": "陳辭句中二。初慶前。",
    "T39n1795_002:0560a29": "大悲世尊。如是法門甚為希有　可知。二請",
    "T39n1795_002:0560b01": "後有二。一問所修。",
    "T39n1795_002:0560b02": "世尊此諸方便　指前三觀。",
    "T39n1795_002:0560b03": "一切菩薩於圓覺門　指前所依行本。",
    "T39n1795_002:0560b04": "有幾修習　前說三觀。雖行相分明。未審諸",
    "T39n1795_002:0560b05": "菩薩所修為復一人具三。為三人各一。為前",
    "T39n1795_002:0560b06": "後。為同時。為依次。為超次。二明所為。",
    "T39n1795_002:0560b07": "願為大眾及末世眾生。方便開示令悟實相",
    "T39n1795_002:0560b08": "　可見下三唱倣前。",
    "T39n1795_002:0560b09": "作是語已。五體投地。如是三請終而復始。爾",
    "T39n1795_002:0560b10": "時世尊告辨音菩薩言。善哉善哉。善男子。汝",
    "T39n1795_002:0560b11": "等乃能為諸大眾及末世眾生。問於如來如",
    "T39n1795_002:0560b12": "是修習。汝今諦聽。當為汝說。時辨音菩薩奉",
    "T39n1795_002:0560b13": "教歡喜。及諸大眾默然而聽　正說長行中",
    "T39n1795_002:0560b14": "四。一舉意標數。二觀網交羅。三結成正因。",
    "T39n1795_002:0560b15": "四總示修習。今初。",
    "T39n1795_002:0560b16": "善男子。一切如來圓覺清淨。本無修習及修",
    "T39n1795_002:0560b17": "習者　明所依之本。",
    "T39n1795_002:0560b18": "一切菩薩及末世眾生。依於未覺幻力修習",
    "T39n1795_002:0560b19": "　正明諸輪大意。無修之修。義同前段。",
    "T39n1795_002:0560b20": "爾時便有二十五種清淨。定輪　輪者摧輾",
    "T39n1795_002:0560b21": "義。能摧惑障令正智轉。故名為輪。二觀網交",
    "T39n1795_002:0560b22": "羅。於中三。初有三輪單修三觀。次有二十一",
    "T39n1795_002:0560b23": "輪。交絡三觀。後有一輪圓修三觀。愨疏於此",
    "T39n1795_002:0560b24": "二十五觀約喻各立一名。今全用之。初中三",
    "T39n1795_002:0560b25": "一澄渾息用觀。",
    "T39n1795_002:0560b26": "若諸菩薩　此下二十五輪皆有標列結。亦",
    "T39n1795_002:0560b27": "應一一標云悟淨圓覺以為起行所依。為前",
    "T39n1795_002:0560b28": "有故。經恐文繁。故略不載。又此初三觀行相",
    "T39n1795_002:0560b29": "前已具釋。此為分成二十五數。故略明之以",
    "T39n1795_002:0560c01": "顯單複之相。是故三觀皆標云唯。結云單。意",
    "T39n1795_002:0560c02": "顯不兼餘二。力所未兼。非輕餘行。",
    "T39n1795_002:0560c03": "唯取極靜　不兼餘事。",
    "T39n1795_002:0560c04": "由靜力故。永斷煩惱究竟成就　由靜心之",
    "T39n1795_002:0560c05": "力。覺身心空。瞥念尚無煩惱何據。煩惱不起",
    "T39n1795_002:0560c06": "即是覺心。故云究竟成就。",
    "T39n1795_002:0560c07": "不起于座便入涅槃　不起法空之座。便入",
    "T39n1795_002:0560c08": "寂滅涅槃。",
    "T39n1795_002:0560c09": "此菩薩者。名單修奢摩他　結名二庖丁恣",
    "T39n1795_002:0560c10": "刃觀。",
    "T39n1795_002:0560c11": "若諸菩薩唯觀如幻。以佛力故。變化世界種",
    "T39n1795_002:0560c12": "種作用。備行菩薩清淨妙行。於陀羅尼不失",
    "T39n1795_002:0560c13": "寂念。及靜諸慧。此菩薩者。名單修三摩鉢",
    "T39n1795_002:0560c14": "提　庖丁是晉時屠子。十九年以一刀解牛",
    "T39n1795_002:0560c15": "鋒刃不損。喻菩薩利眾生修萬行應。緣入俗",
    "T39n1795_002:0560c16": "自智無傷。餘義已如前釋。三呈音出礙觀。謂",
    "T39n1795_002:0560c17": "器質音融。隨扣應響。",
    "T39n1795_002:0560c18": "若諸菩薩唯滅諸幻。不取作用　以諸幻境",
    "T39n1795_002:0560c19": "無邊難可窮究。故直云滅。滅者絕念也。作用",
    "T39n1795_002:0560c20": "施為又妨禪寂。故云不取。入佛境界經云。諸",
    "T39n1795_002:0560c21": "法猶如幻。如幻不可得。離諸幻法故敬禮無",
    "T39n1795_002:0560c22": "所觀。",
    "T39n1795_002:0560c23": "獨斷煩惱　獨者不假諸行也。正是絕待之",
    "T39n1795_002:0560c24": "義。",
    "T39n1795_002:0560c25": "煩惱斷盡便證實相　但與靈心相應。煩惱",
    "T39n1795_002:0560c26": "自無所有。無所有處即為證也。",
    "T39n1795_002:0560c27": "此菩薩者名單修禪那　結名。後交絡三觀。",
    "T39n1795_002:0560c28": "每以一觀為頭。兼於餘三。交絡成七。三七",
    "T39n1795_002:0560c29": "故有二十一輪。兼前三單及後一圓。足二十",
    "T39n1795_002:0561a01": "五然每一觀為頭。七段之中皆有四節。初兩",
    "T39n1795_002:0561a02": "段二二共合。次兩段三行次第。次有一段先",
    "T39n1795_002:0561a03": "一後齊。後有兩段先齊後一。今每觀為首之",
    "T39n1795_002:0561a04": "中。但長科七段。又緣每輪辨其先後。一一須",
    "T39n1795_002:0561a05": "牒觀名。今恐文繁。每觀但各舉一字以論其",
    "T39n1795_002:0561a06": "次。謂初靜次幻後寂。寂與靜異者。靜是二乘",
    "T39n1795_002:0561a07": "境。寂是佛境。又靜是禪定。寂是涅槃。文中",
    "T39n1795_002:0561a08": "三。初七輪靜觀為首。兼於幻寂。次七輪幻觀",
    "T39n1795_002:0561a09": "為首。兼於靜寂。後七輪寂觀為首。兼於靜幻",
    "T39n1795_002:0561a10": "初中七觀。一運舟兼濟觀。菩薩修定以出塵",
    "T39n1795_002:0561a11": "即運舟。發慧以化物即兼濟。",
    "T39n1795_002:0561a12": "若諸菩薩先取至靜　標靜觀為首。",
    "T39n1795_002:0561a13": "以靜慧心　從靜躡跡起也。",
    "T39n1795_002:0561a14": "照諸幼者。便於是中起菩薩行　兼修幻觀。",
    "T39n1795_002:0561a15": "若無靜慧則自居幻化。何能照幻。",
    "T39n1795_002:0561a16": "此菩薩者。名先修奢摩他。後修三摩鉢提",
    "T39n1795_002:0561a17": "　結名。二湛海澄空觀。湛海則波瀾不動先靜",
    "T39n1795_002:0561a18": "觀以反流。澄空則水性清明。後寂觀以顯性。",
    "T39n1795_002:0561a19": "若諸菩薩以靜慧故(靜也)證至靜性　寂也躡靜",
    "T39n1795_002:0561a20": "而兼修寂矣。",
    "T39n1795_002:0561a21": "便斷煩惱永出生死　二觀功用斷煩惱是因",
    "T39n1795_002:0561a22": "亡。出生死是果喪。",
    "T39n1795_002:0561a23": "此菩薩者。名先修奢摩他。後修禪那　結名",
    "T39n1795_002:0561a24": "三首羅三目觀。三觀俱修。如摩醯首羅面上",
    "T39n1795_002:0561a25": "三目。",
    "T39n1795_002:0561a26": "若諸菩薩以寂靜慧(靜也)復現幻力種種變化。",
    "T39n1795_002:0561a27": "度諸眾生(次幻)後斷煩惱而入寂滅(後寂)此菩薩者。",
    "T39n1795_002:0561a28": "名先修奢摩他中修三摩鉢提。後修禪那　結",
    "T39n1795_002:0561a29": "名四三點齊修觀三點者梵之伊字。愨意云。",
    "T39n1795_002:0561b01": "一人俱修三觀。即名為齊。非謂同時。",
    "T39n1795_002:0561b02": "若諸菩薩以至諍力(靜)斷煩惱已(寂)後起菩薩",
    "T39n1795_002:0561b03": "清淨妙行。度諸眾生　幻也。煩惱既盡愛見",
    "T39n1795_002:0561b04": "已無。故所起行無不淨妙。可解他縛。",
    "T39n1795_002:0561b05": "此菩薩者。名先修奢摩他中修禪那。後修三",
    "T39n1795_002:0561b06": "摩鉢提　結名五品字單雙觀。上單靜觀如",
    "T39n1795_002:0561b07": "上一口。後雙明寂幻。如下兩口。故云單雙。",
    "T39n1795_002:0561b08": "若諸菩薩以至靜力(靜)心斷煩惱。復度眾生。",
    "T39n1795_002:0561b09": "建立境界　齊兼幻寂。初句是寂。後二句是",
    "T39n1795_002:0561b10": "幻。內斷煩惱外度眾生。",
    "T39n1795_002:0561b11": "此菩薩者。名先修奢摩他。齊修三摩鉢提禪",
    "T39n1795_002:0561b12": "那　結名六獨足雙頭觀。白澤圖中有山精。",
    "T39n1795_002:0561b13": "頭如鼓有兩面。前後俱見此喻靜幻雙照二",
    "T39n1795_002:0561b14": "利齊運。如雙頭也。單寂觀如獨足也。",
    "T39n1795_002:0561b15": "若諸菩薩以至靜力。資發變化　齊標靜幻。",
    "T39n1795_002:0561b16": "以至靜力資助策發變化之力。以度眾生。",
    "T39n1795_002:0561b17": "後斷煩惱　兼寂。前二利備故入中道。此與",
    "T39n1795_002:0561b18": "前異。前則靜獨為初。後始兼寂幻。此則靜與",
    "T39n1795_002:0561b19": "幻齊為初。後始單兼於寂。",
    "T39n1795_002:0561b20": "此菩薩者。名齊修奢摩他三摩鉢提。後修禪",
    "T39n1795_002:0561b21": "那　結名七。果落華敷觀。即以靜定之樹。結",
    "T39n1795_002:0561b22": "寂滅中道之果。後敷華者。復以幻觀入有情",
    "T39n1795_002:0561b23": "界。度諸眾生。同令獲得涅槃之果。",
    "T39n1795_002:0561b24": "若諸菩薩以至靜力用資寂滅(齊滅)後起作用變",
    "T39n1795_002:0561b25": "化世界(兼幻)。此菩薩者。名齊修奢摩他禪那。後",
    "T39n1795_002:0561b26": "修三摩鉢提　次七輪一一標幻為首。次兼",
    "T39n1795_002:0561b27": "餘二。今初先武後文觀。武王伐紂後鑄戈戟",
    "T39n1795_002:0561b28": "為農器。喻此菩薩先變化種種已後入靜觀。",
    "T39n1795_002:0561b29": "若諸菩薩以變化力。種種隨順(標幻)而取至靜(兼靜)。",
    "T39n1795_002:0561c01": "此菩薩者。名先修三摩鉢提。後修奢摩他",
    "T39n1795_002:0561c02": "　二功成退職觀。菩薩發慧利物即是功成。習",
    "T39n1795_002:0561c03": "寂內修名為退職。",
    "T39n1795_002:0561c04": "若諸菩薩以變化力。種種境界(幻)而取寂滅(兼寂)。",
    "T39n1795_002:0561c05": "此菩薩者。名先修三摩鉢提。後修禪那　二",
    "T39n1795_002:0561c06": "幻師解術觀。先起變化作術法。後歸靜體寂",
    "T39n1795_002:0561c07": "故解術。",
    "T39n1795_002:0561c08": "諸菩薩以變化力而作佛事(幻)。安住寂靜(靜也)",
    "T39n1795_002:0561c09": "而斷煩惱(寂)。此菩薩者。名先修三摩鉢提中",
    "T39n1795_002:0561c10": "修奢摩他。後修禪那　四神龍隱海觀。起幻",
    "T39n1795_002:0561c11": "化生如神龍布雲雨。歸體入靜。如隱海也。",
    "T39n1795_002:0561c12": "若諸菩薩以變化力。無礙作用(幻)斷煩惱故(寂)",
    "T39n1795_002:0561c13": "安住至靜(靜也)。此菩薩者。名先修三摩鉢提中",
    "T39n1795_002:0561c14": "修禪那後修奢摩他　五龍樹通真觀。先起",
    "T39n1795_002:0561c15": "幻後歸靜寂。如龍樹初行幻術廣化邪途後",
    "T39n1795_002:0561c16": "習真乘自階聖果。",
    "T39n1795_002:0561c17": "若諸菩薩以變化力。方便作用(幻)至靜寂滅。",
    "T39n1795_002:0561c18": "二俱隨順　齊兼靜寂。",
    "T39n1795_002:0561c19": "此菩薩者。名先修三摩鉢提。齊修奢摩他禪",
    "T39n1795_002:0561c20": "那　六商那示相觀。商那和修即優波毱多",
    "T39n1795_002:0561c21": "之師也。先以神力示相降伏毱多弟子慢心",
    "T39n1795_002:0561c22": "後。乃入定歸寂。",
    "T39n1795_002:0561c23": "若諸菩薩以變化力。種種起用資於至靜(齊靜)",
    "T39n1795_002:0561c24": "後斷煩惱(兼寂)。此菩薩者。名齊修三摩鉢提奢",
    "T39n1795_002:0561c25": "摩他。後修禪那　七大通宴默觀。大通如來",
    "T39n1795_002:0561c26": "先化用利物。後自歸寂。",
    "T39n1795_002:0561c27": "若諸菩薩以變化力。資於寂滅(齊寂)後住清淨無",
    "T39n1795_002:0561c28": "作靜慮(兼靜)。此菩薩者。名齊修三摩鉢提禪那。",
    "T39n1795_002:0561c29": "後修奢摩他　後七輪一一標寂為首。次兼",
    "T39n1795_002:0562a01": "餘二。此初寶明空海觀。佛頂經云。同入如來",
    "T39n1795_002:0562a02": "寶明空海。今靈心觀。即本覺明。如寶明也。後",
    "T39n1795_002:0562a03": "靜觀如空海也。",
    "T39n1795_002:0562a04": "若諸菩薩以寂滅力(寂)而起至靜住於清淨(兼靜)。",
    "T39n1795_002:0562a05": "此菩薩者。名先修禪那。後修奢摩他　二虛",
    "T39n1795_002:0562a06": "空妙用觀。靈心之體如虛空。起化即妙用。",
    "T39n1795_002:0562a07": "若諸菩薩以寂滅力(寂)。而起作用。於一切境",
    "T39n1795_002:0562a08": "寂用隨順(兼)。此菩薩者。名先修禪那。後修三",
    "T39n1795_002:0562a09": "摩鉢提　三舜若呈禪觀。舜若即虛空神。遇",
    "T39n1795_002:0562a10": "日光映之暫現。如此先寂次靜後幻。",
    "T39n1795_002:0562a11": "若諸菩薩以寂滅力。種種自性(寂)安於靜慮(靜)",
    "T39n1795_002:0562a12": "而起變化(幻)。此菩薩者。名先修禪那中修奢",
    "T39n1795_002:0562a13": "摩他。後修三摩鉢提　四飲光歸定觀。大迦",
    "T39n1795_002:0562a14": "葉也。先證體次起神通。後乃歸定。",
    "T39n1795_002:0562a15": "若諸菩薩以寂滅力。無作自性(寂)起於作用清",
    "T39n1795_002:0562a16": "淨境界(幻)歸於靜慮(靜)。此菩薩者。名先修禪那",
    "T39n1795_002:0562a17": "中修三摩鉢提。後修奢摩他　五多寶呈通",
    "T39n1795_002:0562a18": "觀。多寶佛先成道證如體。後於塔中發起法",
    "T39n1795_002:0562a19": "華。如靜幻無礙。",
    "T39n1795_002:0562a20": "若諸菩薩以寂滅力。種種清淨(寂)而住靜慮起",
    "T39n1795_002:0562a21": "於變化　齊兼靜幻。",
    "T39n1795_002:0562a22": "此菩薩者。名先修禪那。齊修奢摩他三摩鉢",
    "T39n1795_002:0562a23": "提　六下方騰化觀。即法華菩薩六萬恒沙",
    "T39n1795_002:0562a24": "從下方現。",
    "T39n1795_002:0562a25": "若諸菩薩以寂滅力。資於至靜(齊靜)而起變化(兼幻)。",
    "T39n1795_002:0562a26": "此菩薩者。名齊修禪那奢摩他。後修三摩鉢",
    "T39n1795_002:0562a27": "提　七帝心含變觀。此寶含諸物像。對即變",
    "T39n1795_002:0562a28": "應應而還空。如靈心觀成包含德用應緣起",
    "T39n1795_002:0562a29": "幻而復安靜。",
    "T39n1795_002:0562b01": "若諸菩薩以寂滅力。資於變化(齊幻)而起至靜清",
    "T39n1795_002:0562b02": "明境慧(兼靜)。此菩薩者。名齊修禪那三摩鉢提。",
    "T39n1795_002:0562b03": "後修奢摩他　後有一輪圓修二觀。此名如",
    "T39n1795_002:0562b04": "意圓修觀。如意寶珠四方俱照。大智頓覺三",
    "T39n1795_002:0562b05": "觀齊修。",
    "T39n1795_002:0562b06": "若諸菩薩以圓覺慧　稱圓覺而發慧故。",
    "T39n1795_002:0562b07": "圓合一切　圓融和合一切事理性相真妄色",
    "T39n1795_002:0562b08": "空等類。舉體相應。是為圓合。謂由圓覺合理",
    "T39n1795_002:0562b09": "理即非理。故全即事。又由以覺合事事即非",
    "T39n1795_002:0562b10": "事。故全即理。餘性相等皆同此說。中道義諦",
    "T39n1795_002:0562b11": "於是現焉。非理非事雙遮顯中。即理即事雙",
    "T39n1795_002:0562b12": "照顯中。遮照同時是為圓覺。",
    "T39n1795_002:0562b13": "於諸性　依此修靜觀。",
    "T39n1795_002:0562b14": "相　依此修幻觀。",
    "T39n1795_002:0562b15": "無離覺性　依此修寂觀故。科云圓修三觀",
    "T39n1795_002:0562b16": "矣。又以圓覺合一切。是從體起用。性相無異",
    "T39n1795_002:0562b17": "覺性。是會用歸體。體用無礙寂照同時。是為",
    "T39n1795_002:0562b18": "圓滿無上妙覺。",
    "T39n1795_002:0562b19": "此菩薩者。名為圓修三種自性清淨隨順",
    "T39n1795_002:0562b20": "　三結成正因。",
    "T39n1795_002:0562b21": "善男子。是名菩薩二十五輪。一切菩薩修行",
    "T39n1795_002:0562b22": "如是　可見四總示修習。",
    "T39n1795_002:0562b23": "若諸菩薩及末世眾生。依此輪者　示修習",
    "T39n1795_002:0562b24": "者。修此二十五輪之時。於事中威儀法式及",
    "T39n1795_002:0562b25": "用心方便三業事理。具足修習之意。",
    "T39n1795_002:0562b26": "當持梵行(戒也)寂靜(定也)思惟　慧也。具戒定慧",
    "T39n1795_002:0562b27": "心在觀門。如是修行必定成佛。",
    "T39n1795_002:0562b28": "求哀懺悔經三七日　多生業累恐障淨心。懺",
    "T39n1795_002:0562b29": "悔求哀發露先罪。日數若少慮不精誠。三七",
    "T39n1795_002:0562c01": "日中已彰懇禱。懺悔之義下道場加行中當釋。",
    "T39n1795_002:0562c02": "於二十五輪。各安標記　書此二十五輪名",
    "T39n1795_002:0562c03": "字文句。安置道場之中。禮念虔誠精祈一行。",
    "T39n1795_002:0562c04": "至心求哀隨手結取　若自的樂一門。隨便",
    "T39n1795_002:0562c05": "積習。若勝劣難分不能自決。即憑聖力以卜",
    "T39n1795_002:0562c06": "應修。信手取之不宜簡擇。",
    "T39n1795_002:0562c07": "依結開示便知頓漸　依所捻結。開而視之",
    "T39n1795_002:0562c08": "頓漸自知。無貪餘觀。",
    "T39n1795_002:0562c09": "一念疑悔即不成就　心懷疑阻併失前功。縱",
    "T39n1795_002:0562c10": "使再修稍難成就。據根驗理必在于茲。無乃",
    "T39n1795_002:0562c11": "等閑輕於事相。偈中亦四全同長行。",
    "T39n1795_002:0562c12": "爾時世尊欲重宣此義。而說偈言(標舉)。",
    "T39n1795_002:0562c13": "　辨音汝當知　　一切諸菩薩",
    "T39n1795_002:0562c14": "　無礙清淨慧　　皆依禪定生",
    "T39n1795_002:0562c15": "今修觀之人先以所依之體為本而起觀",
    "T39n1795_002:0562c16": "行。長行云圓覺清淨。無能所修心宜此理。即",
    "T39n1795_002:0562c17": "禪定義。",
    "T39n1795_002:0562c18": "　所謂奢摩他　　三摩提禪那",
    "T39n1795_002:0562c19": "　三法頓漸修　　有二十五種",
    "T39n1795_002:0562c20": "長廣偈略。",
    "T39n1795_002:0562c21": "　十方諸如來　　三世修行者",
    "T39n1795_002:0562c22": "　無不因此法　　而得成菩提",
    "T39n1795_002:0562c23": "正結所為。",
    "T39n1795_002:0562c24": "　唯除頓覺人　　并法不隨順",
    "T39n1795_002:0562c25": "簡非所為也。長無偈有。今為二釋。一者兩",
    "T39n1795_002:0562c26": "句皆作上根釋。謂唯除上根圓頓悟解之人。",
    "T39n1795_002:0562c27": "并及於一切定相之法不隨順者。則不必具",
    "T39n1795_002:0562c28": "依二十五輪及道場探結等。不隨順法者。不",
    "T39n1795_002:0562c29": "取相也。既不隨相即隨真覺。此乃頓入圓明",
    "T39n1795_002:0563a01": "觸目合道。不可加之繩索傷乎無瘡。是前知",
    "T39n1795_002:0563a02": "幻即離不作方便等類。故除之矣。二者下句",
    "T39n1795_002:0563a03": "作無信下根釋。謂都不信者。聞之不能隨順。",
    "T39n1795_002:0563a04": "依此則上智與下愚不移也。前釋不隨。不隨",
    "T39n1795_002:0563a05": "倒法。此釋不隨。不隨正法。",
    "T39n1795_002:0563a06": "　一切諸菩薩　　及末世眾生",
    "T39n1795_002:0563a07": "　常當持此輪　　隨順勤修習",
    "T39n1795_002:0563a08": "　依佛大悲力　　不久證涅槃",
    "T39n1795_002:0563a09": "大方廣圓覺脩多羅了義經略疏注卷下一",
    "T39n1795_002:0563a10": "(終)",
    "T39n1795_002:0563a13": "大方廣圓覺脩多羅了義經略疏",
    "T39n1795_002:0563a14": "卷下(二)",
    "T39n1795_002:0563a16": "唐終南山草堂沙門宗密述",
    "T39n1795_002:0563a17": "次後有二問答。兩重除障。初淨業章除我",
    "T39n1795_002:0563a18": "入覺。後普覺章依師離病。此皆觀行中障。故",
    "T39n1795_002:0563a19": "同大科。初中雖約計執淺深說有四相差別。",
    "T39n1795_002:0563a20": "然唯是我見。故經文除別列四名之外。節節",
    "T39n1795_002:0563a21": "皆有我字。若除此執便是圓覺。故云入覺。文",
    "T39n1795_002:0563a22": "四。初三之初。",
    "T39n1795_002:0563a23": "於是淨諸業障菩薩在大眾中。即從座起。頂",
    "T39n1795_002:0563a24": "禮佛足右繞三匝。長跪叉手而白佛言　同",
    "T39n1795_002:0563a25": "上。陳辭句中二。一慶前。",
    "T39n1795_002:0563a26": "大悲世尊。為我等輩廣說如是不思議事",
    "T39n1795_002:0563a27": "　前總明觀行。一向稱理而修。猶可領解。今於",
    "T39n1795_002:0563a28": "一味之中。廣張諸輪屈曲差別。差別不乖一",
    "T39n1795_002:0563a29": "味。尤為難見。故不思議。",
    "T39n1795_002:0563b01": "一切如來因地行相　遠成所答文殊之問。",
    "T39n1795_002:0563b02": "令諸大眾得未曾有。覩見調御歷恒沙劫勤",
    "T39n1795_002:0563b03": "苦境界。一切功用。猶如一念。我等菩薩深",
    "T39n1795_002:0563b04": "自慶慰　悟因行也。夫果德稱真約理可照。",
    "T39n1795_002:0563b05": "因行治染體解是難。今一念備知炳然齊現。",
    "T39n1795_002:0563b06": "如瑠璃瓶盛多芥子。故深慶矣。二問後又",
    "T39n1795_002:0563b07": "三。一正問。",
    "T39n1795_002:0563b08": "世尊。若此覺心本性清淨。因何染污。使諸眾",
    "T39n1795_002:0563b09": "生迷悶不入　此中問意不說本來都迷。意",
    "T39n1795_002:0563b10": "明已知覺性圓明諸法清淨。何得凡心宛在",
    "T39n1795_002:0563b11": "不合覺源。所作所為情猶憎愛。自他全別難",
    "T39n1795_002:0563b12": "自渾融。比對果人天地之遠。覺心本淨悟即",
    "T39n1795_002:0563b13": "應同。更有何法染污。令我用心異佛。故云因",
    "T39n1795_002:0563b14": "何迷悶不入。二情後。",
    "T39n1795_002:0563b15": "惟願如來廣為我等開悟法性　法性者諸法",
    "T39n1795_002:0563b16": "之性。若直譚本體則名覺性。若推窮差別之",
    "T39n1795_002:0563b17": "法。皆無自體同於一性。即名法性。今推破四",
    "T39n1795_002:0563b18": "相豁融諸法。全同覺性。故云開悟法性。從前",
    "T39n1795_002:0563b19": "經文但云覺性。唯此段云法性。意在此矣。三",
    "T39n1795_002:0563b20": "結意。",
    "T39n1795_002:0563b21": "令此大眾及末世眾生作將來眼　下三唱倣",
    "T39n1795_002:0563b22": "前。",
    "T39n1795_002:0563b23": "說是語已。五體投地。如是三請終而復始。爾",
    "T39n1795_002:0563b24": "時世尊告淨諸業障菩薩言。善哉善哉。善男",
    "T39n1795_002:0563b25": "子。汝等乃能為諸大眾及末世眾生。諮問如",
    "T39n1795_002:0563b26": "來如是方便。汝今諦聽。當為汝說。時淨諸業",
    "T39n1795_002:0563b27": "障菩薩奉教歡喜。及諸大眾默然而聽　正",
    "T39n1795_002:0563b28": "說長行中四。一總敘過由。二別釋四相。三存",
    "T39n1795_002:0563b29": "我失道。四斷惑成因。初中總敘四相。為過患",
    "T39n1795_002:0563c01": "之因由。文二一明過患本起。",
    "T39n1795_002:0563c02": "善男子。一切眾生從無始來　未曾悟故。故",
    "T39n1795_002:0563c03": "下有生盲之喻。",
    "T39n1795_002:0563c04": "妄想執有　無中橫計。",
    "T39n1795_002:0563c05": "我人眾生及與壽命　統唯我相但由展轉約",
    "T39n1795_002:0563c06": "義。故有四名。四名復有二相。一迷識境。二迷",
    "T39n1795_002:0563c07": "智境。初者謂取自體為我。計我展轉趣於餘",
    "T39n1795_002:0563c08": "趣為人。計我盛衰苦樂種種變異相續為眾",
    "T39n1795_002:0563c09": "生。計我一報命根不斷而住為壽者。如金剛",
    "T39n1795_002:0563c10": "兩論所說。迷智境者。即此經說。至文當知。",
    "T39n1795_002:0563c11": "認四顛倒為實我體　真我本有。迷之謂無。",
    "T39n1795_002:0563c12": "妄我本空。執之為有。四皆橫計。故云爾也。二",
    "T39n1795_002:0563c13": "明過患滋多文四。一展轉生妄。二違拒覺心。",
    "T39n1795_002:0563c14": "三動息俱迷。四結成障道。今初展轉者初四",
    "T39n1795_002:0563c15": "句由迷起惑。次二句由惑造業。次二句由業",
    "T39n1795_002:0563c16": "招報。後一句反於五道墮於二乘。",
    "T39n1795_002:0563c17": "由此便生憎愛二境　謂由執四相為實我",
    "T39n1795_002:0563c18": "體。所以於自生愛於他生憎。順我者愛。違我",
    "T39n1795_002:0563c19": "者憎。如是愛憎皆由執我。故曰由此。",
    "T39n1795_002:0563c20": "於虛妄體重執虛妄　四大五蘊迷性妄生。",
    "T39n1795_002:0563c21": "眾緣假合已是虛妄。更於其上重執我人。故",
    "T39n1795_002:0563c22": "云爾也。",
    "T39n1795_002:0563c23": "二妄想依生妄業道　由前二妄故。生起造",
    "T39n1795_002:0563c24": "作種種妄業。業能引至苦樂之果。故名為道。",
    "T39n1795_002:0563c25": "有妄業故妄見流轉　業成即受生死流轉。",
    "T39n1795_002:0563c26": "生死流轉是所至之果。",
    "T39n1795_002:0563c27": "厭流轉者　厭三界不安皆如火宅。息緣斷",
    "T39n1795_002:0563c28": "惑。",
    "T39n1795_002:0563c29": "妄見涅槃　趣寂耽空志在灰身滅智。然上",
    "T39n1795_002:0564a01": "十句總當二乘宗中生滅四諦也。謂初六句",
    "T39n1795_002:0564a02": "集諦。次二句苦諦。次一句道諦。後一句滅",
    "T39n1795_002:0564a03": "諦。二違拒覺心。",
    "T39n1795_002:0564a04": "由此不能入清淨覺　正是結答前問。前問",
    "T39n1795_002:0564a05": "云何迷悶不入。今答云。由認四相展轉生過。",
    "T39n1795_002:0564a06": "縱離六道復墮二乘。是故不入。",
    "T39n1795_002:0564a07": "非覺違拒諸能入者　前問云因何使諸眾生",
    "T39n1795_002:0564a08": "不入。故此答云。非覺違拒使之不入。但由認",
    "T39n1795_002:0564a09": "我故不入也。如夢身未忘不能合於本身。非",
    "T39n1795_002:0564a10": "本身違拒。",
    "T39n1795_002:0564a11": "有諸能入非覺入故　釋成非覺違拒。意云。",
    "T39n1795_002:0564a12": "入時若是覺入。不入即是覺拒。既入者自是",
    "T39n1795_002:0564a13": "信解行等。覺體元無出入。入與不入何責於",
    "T39n1795_002:0564a14": "覺。三動息俱迷文二。一正明。",
    "T39n1795_002:0564a15": "是故動念　即前苦集八句。",
    "T39n1795_002:0564a16": "及與息念　即前滅道二句。",
    "T39n1795_002:0564a17": "皆歸迷悶　結成不入二徵釋文二。初徵。",
    "T39n1795_002:0564a18": "何以故　動念既為背覺。息念即合契真。何",
    "T39n1795_002:0564a19": "故皆稱迷悶。二釋分一一直釋。",
    "T39n1795_002:0564a20": "由有無始本起無明　最初根本而起。又從",
    "T39n1795_002:0564a21": "本源而起。",
    "T39n1795_002:0564a22": "為己主宰　由將無始住地無明為我主故。",
    "T39n1795_002:0564a23": "動是我動。息是我息。我相既在動息俱迷。二",
    "T39n1795_002:0564a24": "轉釋。前是對徵之釋。此又委細釋於前文本",
    "T39n1795_002:0564a25": "起之義。",
    "T39n1795_002:0564a26": "一切眾生生無慧目　未曾悟故。如人若十",
    "T39n1795_002:0564a27": "歲二十始盲。則眼前雖不見物。說之即能了",
    "T39n1795_002:0564a28": "知。若胎中無目生來便盲。則對色之時種種",
    "T39n1795_002:0564a29": "為說終無所益。則先須金錍抉膜然後指示",
    "T39n1795_002:0564b01": "是非。故涅槃經說。如盲人不識乳色。他人為",
    "T39n1795_002:0564b02": "說展轉譬喻貝米雪鶴。竟不能得識其乳色。",
    "T39n1795_002:0564b03": "身心等性皆是無明　前得本起因地。則所",
    "T39n1795_002:0564b04": "修皆是佛因。此用本起無明。一切皆是魔業。",
    "T39n1795_002:0564b05": "又前以覺圓明故根塵普淨。結云一切是覺。",
    "T39n1795_002:0564b06": "今以無明為本。故云皆是無明。前如金為千",
    "T39n1795_002:0564b07": "器器器皆金。此如土為千器器器皆瓦。",
    "T39n1795_002:0564b08": "譬如有人不自斷命　由愛故得身。若斷身",
    "T39n1795_002:0564b09": "即違愛。如人身縱卑陋病苦亦自保命終不",
    "T39n1795_002:0564b10": "能斷。斷餘或可。自斷誠難。認我亦爾。斷一切",
    "T39n1795_002:0564b11": "煩惱惡業。容有得者。欲令斷我其可得乎。何",
    "T39n1795_002:0564b12": "以故。我終不能還斷我故。又有我故必不覺",
    "T39n1795_002:0564b13": "我。如眠不自見故。必情忘想盡與覺一體。覺",
    "T39n1795_002:0564b14": "是真我則妄我本無。方名為斷。如夢身縱令",
    "T39n1795_002:0564b15": "至劣至苦夢時終不肯斷。必須覺來合於本",
    "T39n1795_002:0564b16": "身方嫌夢苦復無可斷。四結成障道。",
    "T39n1795_002:0564b17": "是故當知　指前意勢。直從我體起憎愛已",
    "T39n1795_002:0564b18": "來。乃至不斷命等。此都結之以成障道所以",
    "T39n1795_002:0564b19": "云。",
    "T39n1795_002:0564b20": "有愛我者我與隨順　對順生愛以明我。",
    "T39n1795_002:0564b21": "非隨順者便生憎怨　對違起憎以明我。",
    "T39n1795_002:0564b22": "為憎愛心養無明故　雙指上二唯滋無明。",
    "T39n1795_002:0564b23": "故知迷心修道縱令勤苦種種行門。但助無",
    "T39n1795_002:0564b24": "明何成佛果。",
    "T39n1795_002:0564b25": "相續求道皆不成就　正明障道。言相續者。",
    "T39n1795_002:0564b26": "本從無明而生憎愛。憎愛還熏無明。種子現",
    "T39n1795_002:0564b27": "行相續不斷。將此求道畢竟不成。故寶積經",
    "T39n1795_002:0564b28": "云。於身生寶愛。不離於我人。彼作是修行由",
    "T39n1795_002:0564b29": "斯墮惡趣。二別釋四相。然此我等行相殊",
    "T39n1795_002:0564c01": "常。常者但約迷執。初果已除。此乃直就修",
    "T39n1795_002:0564c02": "證。羅漢未曉。文中即為四段。一約事驗我。",
    "T39n1795_002:0564c03": "二悟我成人。三了迹迹生。四潛續如命。初謂",
    "T39n1795_002:0564c04": "驗其任運分自他者是其我相。文中二。一標",
    "T39n1795_002:0564c05": "釋麁相。二結指細相。初中二。一徵起標示。",
    "T39n1795_002:0564c06": "善男子。云何我相謂諸眾生心所證者　夫",
    "T39n1795_002:0564c07": "我難自見。約事證知。但驗自他各殊。即證自",
    "T39n1795_002:0564c08": "中有我。設令修道捨妄證真。但覺有心。總名",
    "T39n1795_002:0564c09": "我相。二約喻以釋。",
    "T39n1795_002:0564c10": "善男子。譬如有人百骸調適。忽忘我身四支",
    "T39n1795_002:0564c11": "弦(緊急)緩　緩慢皆是支體不調手足失度之狀。",
    "T39n1795_002:0564c12": "攝養乖方。微加針艾則知有我。是故證取方",
    "T39n1795_002:0564c13": "現我體　此況道者燕居靜室或隱深山。心",
    "T39n1795_002:0564c14": "絕經營境無違順。習閑成性暫得忘情。不覺",
    "T39n1795_002:0564c15": "自他謂證無我。若違順所逼宛有心生心。既",
    "T39n1795_002:0564c16": "未平方知我在故下云。若復有人歎謗其法",
    "T39n1795_002:0564c17": "即喜恨等。二結指細相。",
    "T39n1795_002:0564c18": "善男子。其心乃至證於　上能下所。",
    "T39n1795_002:0564c19": "如來畢竟了知　於所證中又上是能了知也。",
    "T39n1795_002:0564c20": "清淨涅槃　所了知也。",
    "T39n1795_002:0564c21": "皆是我相　謂非但了知二乘涅槃為我相。",
    "T39n1795_002:0564c22": "設使了知如來涅槃亦是我相。然涅槃但是",
    "T39n1795_002:0564c23": "覺體。非別有可證。今既證得涅槃不忘能所。",
    "T39n1795_002:0564c24": "即是我相。二悟我成人。悟前非者是此相矣。",
    "T39n1795_002:0564c25": "文二。一麁相。",
    "T39n1795_002:0564c26": "善男子。云何人相。謂諸眾生心悟證者　覺",
    "T39n1795_002:0564c27": "前非也。者字正名人相。",
    "T39n1795_002:0564c28": "善男子。悟有我者不復認我　不作證心。",
    "T39n1795_002:0564c29": "所悟非我悟亦如是　同前非也。",
    "T39n1795_002:0565a01": "悟已超過一切證者　絕所證之過。除能悟",
    "T39n1795_002:0565a02": "之累。",
    "T39n1795_002:0565a03": "悉為人相　結成也。二細相。",
    "T39n1795_002:0565a04": "善男子。其心乃至圓悟涅槃　不取能所故。",
    "T39n1795_002:0565a05": "俱是我者心存少悟　此智不袪為存悟矣。",
    "T39n1795_002:0565a06": "非諸差別故云少也。",
    "T39n1795_002:0565a07": "備殫證理　無非不盡故曰備。殫盡也。",
    "T39n1795_002:0565a08": "皆名人相　結成細相。三了迹迹生。謂前二相",
    "T39n1795_002:0565a09": "俱是心迹。總不執之故免我人。然此了心又",
    "T39n1795_002:0565a10": "亦是迹。故云了迹迹生。文三。一徵起標示。",
    "T39n1795_002:0565a11": "善男子。云何眾生相。謂諸眾生心自證悟所",
    "T39n1795_002:0565a12": "不及者　覺前能悟悟是所覺。悟既成所覺",
    "T39n1795_002:0565a13": "又名能。展轉無窮皆成能所。能所及處皆是",
    "T39n1795_002:0565a14": "相待。了此無定。故離前非計所不及。謂免諸",
    "T39n1795_002:0565a15": "過。不覺此計又是眾生。眾生者不定執一之",
    "T39n1795_002:0565a16": "謂也。二舉喻徵釋。",
    "T39n1795_002:0565a17": "善男子。譬如有人作如是言　借世人語辭",
    "T39n1795_002:0565a18": "以為義勢。顯眾生相。",
    "T39n1795_002:0565a19": "我是眾生則知彼人說眾生者。非我非彼",
    "T39n1795_002:0565a20": "　雙標非也。下自釋云。",
    "T39n1795_002:0565a21": "云何非我。我是眾生則非是我　以自是眾",
    "T39n1795_002:0565a22": "生故非我也。",
    "T39n1795_002:0565a23": "云何非彼我是眾生　以云我是眾生不云彼",
    "T39n1795_002:0565a24": "是眾生故非彼也。",
    "T39n1795_002:0565a25": "非彼我故　非彼人之我也。又顯於自於彼",
    "T39n1795_002:0565a26": "不計我人。故非彼我。三指前對辨。",
    "T39n1795_002:0565a27": "善男子。但諸眾生了證(我相)了悟(人相)皆為我人",
    "T39n1795_002:0565a28": "　指前二相也。下對之以辨眾生之相云。",
    "T39n1795_002:0565a29": "而我人相所不及者　了證者空則我不及。",
    "T39n1795_002:0565b01": "了悟者空則人不及。不執主宰故離我人。",
    "T39n1795_002:0565b02": "存有所了名眾生相　心不忘故即。上者宇",
    "T39n1795_002:0565b03": "四。潛續如命謂。都無所執但擬修行由。不起",
    "T39n1795_002:0565b04": "心免前三過。即此無執之業智相續未忘。非",
    "T39n1795_002:0565b05": "故生心。故言潛續。文二。一徵起標示。",
    "T39n1795_002:0565b06": "善男子。云何壽命相。謂諸眾生(可知)心照清淨",
    "T39n1795_002:0565b07": "　即心之照故云清淨。即自覺也。",
    "T39n1795_002:0565b08": "覺所了者　覺前三相即覺他也。證悟等盡",
    "T39n1795_002:0565b09": "徹於真源。無別能覺。故上云心照。",
    "T39n1795_002:0565b10": "一切業智　擬將此智修習一切無漏之業故。",
    "T39n1795_002:0565b11": "所不自見猶如命根　雖能除妄而不自除。",
    "T39n1795_002:0565b12": "故不自見。不自見故猶如命根。如命根者。兼",
    "T39n1795_002:0565b13": "取相續不斷之義。二展轉細釋又三。一以義",
    "T39n1795_002:0565b14": "正釋。",
    "T39n1795_002:0565b15": "善男子若心照見　是此門之相。",
    "T39n1795_002:0565b16": "一切覺　是前三相。",
    "T39n1795_002:0565b17": "者(通二)皆為塵垢　雙指過患下釋過患所以云。",
    "T39n1795_002:0565b18": "覺所覺者不離塵故　由將此心見前諸覺故",
    "T39n1795_002:0565b19": "不離塵。以心未忘故。二以喻反釋。",
    "T39n1795_002:0565b20": "如湯銷氷。無別有氷知氷銷者　湯銷氷盡",
    "T39n1795_002:0565b21": "同成一水。更無能知盡者。反明此業智既",
    "T39n1795_002:0565b22": "照前三相皆盡。則是我病未盡。如氷若言我",
    "T39n1795_002:0565b23": "盡。即此言盡之氷便是不盡。若細配合則水",
    "T39n1795_002:0565b24": "喻真性。氷喻四相。湯喻智慧。煎水名湯。悟心",
    "T39n1795_002:0565b25": "名智。故謂水凍成氷。還煎水以銷之。氷湯",
    "T39n1795_002:0565b26": "俱盡濕性獨存。以喻心迷成我還悟心以消",
    "T39n1795_002:0565b27": "之我智俱盡照體獨立。三以法正合。",
    "T39n1795_002:0565b28": "存我覺我亦復如是　若以同喻反合。應云",
    "T39n1795_002:0565b29": "無別有我知我盡者。今翻喻勢順前正釋。故",
    "T39n1795_002:0565c01": "云正合三存我失道文二。一總標失道。",
    "T39n1795_002:0565c02": "善男子。末世眾生。不了四相。雖經多劫勤苦",
    "T39n1795_002:0565c03": "修道。但名有為　由前四相皆有取證。",
    "T39n1795_002:0565c04": "終不能成一切聖果　既將此心修行。則行",
    "T39n1795_002:0565c05": "行。皆帶能所。故不成聖。正同華嚴多劫六度",
    "T39n1795_002:0565c06": "不名菩薩。",
    "T39n1795_002:0565c07": "是故名為正法末世　正宗佛法之末世也。",
    "T39n1795_002:0565c08": "夫正法之時。修則皆證。末世之時人多取相。",
    "T39n1795_002:0565c09": "今既取證相。則正法亦同末世。若遇此教了",
    "T39n1795_002:0565c10": "達病源。則雖末世還同正法。後展轉廣釋文",
    "T39n1795_002:0565c11": "四。一認我為真。二說病為法。三將凡濫聖。",
    "T39n1795_002:0565c12": "四趣果迷因。初中二。一徵釋其過。二結成障",
    "T39n1795_002:0565c13": "覺。初中六。一久修如何不證徵。二認我取證",
    "T39n1795_002:0565c14": "非真釋三取證云何妨道徵。四愛寂憎喧非",
    "T39n1795_002:0565c15": "脫釋。五何知證法非脫徵。六讚喜謗瞋驗我",
    "T39n1795_002:0565c16": "釋。今初。",
    "T39n1795_002:0565c17": "何以故　劫數既多行又勤苦。以何義故不",
    "T39n1795_002:0565c18": "證聖果。釋中二。一法。",
    "T39n1795_002:0565c19": "認一切我為涅槃故。有證有悟名成就故",
    "T39n1795_002:0565c20": "　良由認我以為涅槃故。雖多劫勤修終無所",
    "T39n1795_002:0565c21": "益。如認夢身以為自己。勤為家業種種疲勞。",
    "T39n1795_002:0565c22": "終無一事益於資產。二喻。",
    "T39n1795_002:0565c23": "譬如有人認賊為子。其家財寶終不成就",
    "T39n1795_002:0565c24": "　賊若在外猶可隄防。養之為兒如何撿慎。又",
    "T39n1795_002:0565c25": "知賊是賊賊無能為。認之為兒寧免破敗。以",
    "T39n1795_002:0565c26": "喻六根取境猶可制禦藏識妄我難以辨明。",
    "T39n1795_002:0565c27": "故如來藏中功德之寶念念衰耗。由此貧窮",
    "T39n1795_002:0565c28": "難集福智。三證何妨道徵。",
    "T39n1795_002:0565c29": "何以故　縱使認我取證。何以便妨於道。憎",
    "T39n1795_002:0566a01": "愛非脫釋。",
    "T39n1795_002:0566a02": "有我愛者。亦愛涅槃伏我愛根為涅槃相。有",
    "T39n1795_002:0566a03": "憎我者亦憎生死　夫生死輪迴本自憎愛。",
    "T39n1795_002:0566a04": "欲求解脫須盡二源。今愛涅槃還是本愛。今",
    "T39n1795_002:0566a05": "憎生死亦是本憎。棄苦欣樂雖殊。憎愛元是",
    "T39n1795_002:0566a06": "本習。帶之修道佛果豈成。伏我愛根為涅槃",
    "T39n1795_002:0566a07": "者。由伏之故不起。不起之相似涅槃相。以似",
    "T39n1795_002:0566a08": "為真故云爾也。",
    "T39n1795_002:0566a09": "不知愛者真生死故。別憎生死名不解脫",
    "T39n1795_002:0566a10": "　本愛涅槃擬除生死。愛心既在即生死根。愛",
    "T39n1795_002:0566a11": "根憎苗豈名解脫。五何知證法非脫徵。",
    "T39n1795_002:0566a12": "云何當知法不解脫　法者涅槃。由前釋知",
    "T39n1795_002:0566a13": "愛涅槃者名不解脫。故此徵云。若愛生死許",
    "T39n1795_002:0566a14": "是繫縛。今悟涅槃是寂滅法。以何相知云不",
    "T39n1795_002:0566a15": "解脫。六讚毀驗我釋者。謂實證者必無我無",
    "T39n1795_002:0566a16": "我故即無瞋喜。今為法瞋喜。即知證法非真。",
    "T39n1795_002:0566a17": "我未盡故。文中二。一標我未盡。",
    "T39n1795_002:0566a18": "善男子。彼末世眾生習菩提者。以已微證為",
    "T39n1795_002:0566a19": "自清淨　外知根塵假合。內覺性體寂然。",
    "T39n1795_002:0566a20": "由未能盡我相根本　正標未盡。二以境驗",
    "T39n1795_002:0566a21": "知。",
    "T39n1795_002:0566a22": "若復有人讚歎彼法。即生歡喜便欲濟度。若",
    "T39n1795_002:0566a23": "復誹謗彼所得者。便生瞋恨　然世境違順",
    "T39n1795_002:0566a24": "麁重易明。唯就法門最難覺察。但言為法瞋",
    "T39n1795_002:0566a25": "彼度此。不知此心元是我相。",
    "T39n1795_002:0566a26": "則知我相堅固執持　因對外境驗得內心我",
    "T39n1795_002:0566a27": "無間斷。",
    "T39n1795_002:0566a28": "潛伏藏識　種子也。",
    "T39n1795_002:0566a29": "遊戲諸根曾不間斷　現行也。遇境則發相",
    "T39n1795_002:0566b01": "續流轉。通而言之。謂因對外境。驗得內心我",
    "T39n1795_002:0566b02": "執猶堅潛藏相續。雖慧軍數舉魔眾頻摧。且",
    "T39n1795_002:0566b03": "阿賴耶城難攻主宰。末那常侍防護牢強。意",
    "T39n1795_002:0566b04": "識謀臣經營內外。旁監五識之將。以鎮六根",
    "T39n1795_002:0566b05": "之門。由是賊主頻通遊戲。時時偷號惑我法",
    "T39n1795_002:0566b06": "王。往往侵彊擾我觀境。雖外怯般若。晝伏",
    "T39n1795_002:0566b07": "夜行。而內挾無明晝夜不斷。二結成障覺。",
    "T39n1795_002:0566b08": "善男子。彼修道者不除我相。是故不能入清",
    "T39n1795_002:0566b09": "淨覺　二說病為法文一。一正釋其非二結",
    "T39n1795_002:0566b10": "成障覺。初中二。一覆推。躡前為法瞋喜之次",
    "T39n1795_002:0566b11": "推窮。以成說病為法之過。",
    "T39n1795_002:0566b12": "善男子。若知我空無毀我者　恐聞瞋喜是我",
    "T39n1795_002:0566b13": "便擬忍受不瞋用為無我。故推徵云。若見彼",
    "T39n1795_002:0566b14": "是毀人我被彼毀而不瞋者。此亦是我。故云。",
    "T39n1795_002:0566b15": "若知我空無毀我者。既見有毀我者則未得",
    "T39n1795_002:0566b16": "我空。亦應云。若知我空無我說法。故次云。",
    "T39n1795_002:0566b17": "有我說法我未斷故　然毀者是彼。說者是",
    "T39n1795_002:0566b18": "我。經文於毀者言無。反明過也。於說法者言",
    "T39n1795_002:0566b19": "有。順明過也。翻覆推過者。下擬決斷為病",
    "T39n1795_002:0566b20": "故。",
    "T39n1795_002:0566b21": "眾生壽命　闕人相者。取其文潤成句。",
    "T39n1795_002:0566b22": "亦復如是　例於我也。二決斷。",
    "T39n1795_002:0566b23": "善男子。末世眾生說病為法　指前所推之",
    "T39n1795_002:0566b24": "過也。即是四相四相若存總名為病。",
    "T39n1795_002:0566b25": "是故名為可憐愍者　以病為法誠可憐愍。",
    "T39n1795_002:0566b26": "雖勤精進增益諸病　帶病修行故增諸病。",
    "T39n1795_002:0566b27": "反此而言。則稱實修行唯益實德。如藥草等",
    "T39n1795_002:0566b28": "種有甘苦。水土所滋各唯增益。苦喻我相為",
    "T39n1795_002:0566b29": "本。甘喻淨覺為本。水土則喻萬行。二結成障",
    "T39n1795_002:0566c01": "覺。",
    "T39n1795_002:0566c02": "是故不能入清淨覺　三將凡濫聖文二。一",
    "T39n1795_002:0566c03": "正明相濫。二結成障覺。初中二。一抑聖同己。",
    "T39n1795_002:0566c04": "善男子。末世眾生不了四相。以如來解及所",
    "T39n1795_002:0566c05": "行處。為自修行終不成就　佛說了義稱理",
    "T39n1795_002:0566c06": "法門。皆言心境本空惑業本淨凡聖不異因",
    "T39n1795_002:0566c07": "果皆圓。就佛見之理實如此。且眾生迷倒已",
    "T39n1795_002:0566c08": "久種習根深縱令信解法門。現用元來隨念。",
    "T39n1795_002:0566c09": "但以分別心識。解他無礙言教謂言佛意亦",
    "T39n1795_002:0566c10": "秖如然。心既是念。故不覺念。不知冥通。證入",
    "T39n1795_002:0566c11": "異於隨相信心。認佛平等之譚。不能斷惑求",
    "T39n1795_002:0566c12": "證。故經印言終不成就。華嚴亦云。如貧數他",
    "T39n1795_002:0566c13": "寶等。二騁己齊聖。前則抑高就下。此則騁下",
    "T39n1795_002:0566c14": "齊高。文二。一認其聖智。",
    "T39n1795_002:0566c15": "或有眾生未得謂得　理也。乃至聖人所具",
    "T39n1795_002:0566c16": "功德。",
    "T39n1795_002:0566c17": "未證謂證　智也。則聖人冥證之智身。今謂",
    "T39n1795_002:0566c18": "得謂證者增上慢人。若自知不證而言證者。",
    "T39n1795_002:0566c19": "則根本戒中大妄語戒。非此文意。二驗出凡",
    "T39n1795_002:0566c20": "情。",
    "T39n1795_002:0566c21": "見勝進者心生嫉妬　然諸聖人形類不定。",
    "T39n1795_002:0566c22": "得與不得內證在心。何以辨他未得未證。故",
    "T39n1795_002:0566c23": "觀心行以驗真虛。夫聖人用心他己無二。見",
    "T39n1795_002:0566c24": "他勝進或法教流行。念念喜歡必能隨順。自",
    "T39n1795_002:0566c25": "驗內心如此。或即證悟不虛。若自覺己衰他",
    "T39n1795_002:0566c26": "盛則嫉。己盛他衰則喜。縱令深解妙境但是",
    "T39n1795_002:0566c27": "心之所緣。勿錯認之謂得謂證。二結成障",
    "T39n1795_002:0566c28": "覺。",
    "T39n1795_002:0566c29": "由彼眾生　雙指前兩類之人。",
    "T39n1795_002:0567a01": "未斷我愛　前云終不成就者。以佛無我愛",
    "T39n1795_002:0567a02": "凡有我愛故云云。見勝進嫉妬。亦由我愛。",
    "T39n1795_002:0567a03": "由我愛故下云。",
    "T39n1795_002:0567a04": "是故不能入清淨覺　四趣果迷因。",
    "T39n1795_002:0567a05": "善男子。末世眾生希望成道(趣果)無令求悟惟益",
    "T39n1795_002:0567a06": "多聞　迷因也。即知先須悟道然後多聞增",
    "T39n1795_002:0567a07": "慧。末世之人多迷此意。唯宗名數不務了心。",
    "T39n1795_002:0567a08": "心既不通。解義唯多我見唯長。故下云。",
    "T39n1795_002:0567a09": "增長我見　華嚴亦云。不能了自心增長一",
    "T39n1795_002:0567a10": "切惡等。又智論云。多聞無智慧是不知實相。",
    "T39n1795_002:0567a11": "譬如大闇中有燈而無目等。四斷惑成因二。",
    "T39n1795_002:0567a12": "一順釋。",
    "T39n1795_002:0567a13": "但當精勤　誡勸之辭。",
    "T39n1795_002:0567a14": "降伏煩惱　別標所斷。",
    "T39n1795_002:0567a15": "起大勇猛　通勸修斷。",
    "T39n1795_002:0567a16": "未得令得　修也。謂真實境中一切功德妙用。",
    "T39n1795_002:0567a17": "未斷令斷　斷也。顛倒境中一切障礙之法。",
    "T39n1795_002:0567a18": "即下所列云。",
    "T39n1795_002:0567a19": "貪瞋愛慢　根本煩惱中三也。愛無別性貪",
    "T39n1795_002:0567a20": "數所攝。",
    "T39n1795_002:0567a21": "諂曲嫉妬　小隨煩惱。",
    "T39n1795_002:0567a22": "對境不生彼(他也)我(自也)恩愛一切寂滅　重舉此",
    "T39n1795_002:0567a23": "者。生死根本最難拔故。念盡則自他俱寂。",
    "T39n1795_002:0567a24": "佛說是人漸次成就　結成因也。由前說除",
    "T39n1795_002:0567a25": "我用心。當時雖悟仍慮長時難離我習。故佛",
    "T39n1795_002:0567a26": "誡云。但得頓我悟空勤斷煩惱。我見習氣漸",
    "T39n1795_002:0567a27": "盡。無上佛果自然漸成。",
    "T39n1795_002:0567a28": "求善知識不墮邪見　商人入海須假導師。",
    "T39n1795_002:0567a29": "學者修行必資善友。二反釋。",
    "T39n1795_002:0567b01": "若於所求別生憎愛。則不能入清淨覺海",
    "T39n1795_002:0567b02": "　反明不生憎愛則入覺也。偈讚中四。如次諷",
    "T39n1795_002:0567b03": "前。全同長行。故不煩寫。",
    "T39n1795_002:0567b04": "爾時世尊欲重宣此義。而說偈言　且標舉也。",
    "T39n1795_002:0567b05": "　淨業汝當知　　一切諸眾生",
    "T39n1795_002:0567b06": "　皆由執我愛　　無始妄流轉(一也)",
    "T39n1795_002:0567b07": "　未除四種相　　不得成菩提(二也)",
    "T39n1795_002:0567b08": "　愛憎生於心　　諂曲存諸念",
    "T39n1795_002:0567b09": "　是故多迷悶　　不能入覺城",
    "T39n1795_002:0567b10": "三也。城喻覺者。法喻各有三義一了心性",
    "T39n1795_002:0567b11": "空眾惑不入。如防外敵。二見恒沙德則萬行",
    "T39n1795_002:0567b12": "圓增。如養人眾二道無不通。如開門引攝。",
    "T39n1795_002:0567b13": "　若能歸悟剎",
    "T39n1795_002:0567b14": "剎是世界如入唐國率土屬唐蕃境亦爾。",
    "T39n1795_002:0567b15": "故知若到悟境。則法法屬悟。迷境亦爾。",
    "T39n1795_002:0567b16": "　先去貪瞋癡",
    "T39n1795_002:0567b17": "癡長無偈有。慢則長有偈無。文影略也。",
    "T39n1795_002:0567b18": "　法愛",
    "T39n1795_002:0567b19": "愛涅槃。",
    "T39n1795_002:0567b20": "　不存心(斷也)　　漸次可成就(成因)",
    "T39n1795_002:0567b21": "　我身",
    "T39n1795_002:0567b22": "憎愛之本。",
    "T39n1795_002:0567b23": "　本不有　　憎愛何由生",
    "T39n1795_002:0567b24": "所依既空能依何有。",
    "T39n1795_002:0567b25": "　此人求善友　　終不墮邪見",
    "T39n1795_002:0567b26": "　所求別生心　　究竟非成就",
    "T39n1795_002:0567b27": "四也。悟剎我身皆長無偈有。自下依師離",
    "T39n1795_002:0567b28": "病者。謂廣勸依善知識。除去四病及諸細惑。",
    "T39n1795_002:0567b29": "文四。初三之初。",
    "T39n1795_002:0567c01": "於是普覺菩薩在大眾中即從座起。頂禮佛",
    "T39n1795_002:0567c02": "足有繞三匝。長跪叉手而白佛言　正陳中",
    "T39n1795_002:0567c03": "二。一慶前。",
    "T39n1795_002:0567c04": "大悲世尊。快說禪病(四相)令諸大眾得未曾有。",
    "T39n1795_002:0567c05": "心意蕩然獲大安隱　二請後曲有三。",
    "T39n1795_002:0567c06": "世尊。末世眾生去佛漸遠。賢聖隱伏邪法增",
    "T39n1795_002:0567c07": "熾　一明請問之意。如人有子病者偏憂。菩",
    "T39n1795_002:0567c08": "薩大悲先哀末世。賢聖隱沒正法將沈。欲令",
    "T39n1795_002:0567c09": "廣益當來。是故懸興此問。次下正請問。前皆",
    "T39n1795_002:0567c10": "有我相。未可施功。今既障除方堪修習就此",
    "T39n1795_002:0567c11": "運用復有是非。故須依師免溺四病。",
    "T39n1795_002:0567c12": "使諸眾生求何等人　由前云求善知識不墮",
    "T39n1795_002:0567c13": "邪見。故此請問何等之人是善知識。答中具",
    "T39n1795_002:0567c14": "指。",
    "T39n1795_002:0567c15": "依何等法。行何等行。除去何病。云何發心",
    "T39n1795_002:0567c16": "　文相皆顯。",
    "T39n1795_002:0567c17": "令彼群盲不墮邪見　三明所為也。下三唱",
    "T39n1795_002:0567c18": "倣前。",
    "T39n1795_002:0567c19": "作是語已。五體投地。如是三請終而復始。爾",
    "T39n1795_002:0567c20": "時世尊告普覺菩薩言。善哉善哉。善男子。汝",
    "T39n1795_002:0567c21": "等乃能諮問如來如是修行。能施末世一切",
    "T39n1795_002:0567c22": "眾生無畏道眼。令彼眾生得成聖道。汝今諦",
    "T39n1795_002:0567c23": "聽。當為汝說。時普覺菩薩奉教歡喜。及諸大",
    "T39n1795_002:0567c24": "眾默然而聽　正說。長行中五。一指示明師",
    "T39n1795_002:0567c25": "令事。二分別四病令除。三辨事師之心。四明",
    "T39n1795_002:0567c26": "除病之行。五顯發心深廣。如次答前五問。然",
    "T39n1795_002:0567c27": "復有少相濫。故且顯經文。今初答第一問也。",
    "T39n1795_002:0567c28": "文三。一令識。二令事。三顯益。今初。",
    "T39n1795_002:0567c29": "善男子。末世眾生將發大心　簡餘乘也。正",
    "T39n1795_002:0568a01": "因。",
    "T39n1795_002:0568a02": "求善知識　正緣也。善能知真識妄知病識",
    "T39n1795_002:0568a03": "藥。故初心便令求者。文殊告善財云。親近供",
    "T39n1795_002:0568a04": "養諸善知識。是具一切智最初因緣。故光讚",
    "T39n1795_002:0568a05": "般若經云。欲學六波羅蜜者。當與真善知識",
    "T39n1795_002:0568a06": "相隨常當承事。",
    "T39n1795_002:0568a07": "欲修行者　為行求解。",
    "T39n1795_002:0568a08": "當求一切正知見人　標指也。善達覺性不",
    "T39n1795_002:0568a09": "因修生決擇無疑。名正知見。法句經云。善",
    "T39n1795_002:0568a10": "解深法空無相無作無生無滅了達諸法從本",
    "T39n1795_002:0568a11": "已來究竟平等無業無報無因無果性相如如",
    "T39n1795_002:0568a12": "住於實際。於畢竟空中熾然建立。是名真善",
    "T39n1795_002:0568a13": "知識。華手經云。有四法者。當知為善知識。謂",
    "T39n1795_002:0568a14": "善知教化修道各及過患。",
    "T39n1795_002:0568a15": "心不住相　離凡夫煩惱境界。謂不應住色",
    "T39n1795_002:0568a16": "生心等。",
    "T39n1795_002:0568a17": "不著聲聞緣覺境界　離二乘滯寂境界。稱",
    "T39n1795_002:0568a18": "讚大乘經云。寧在地獄經百千劫。終不發二",
    "T39n1795_002:0568a19": "乘之心。亦可正知見者簡外道。不住相簡凡",
    "T39n1795_002:0568a20": "夫。不著等簡二乘。上皆順行下逆行云。",
    "T39n1795_002:0568a21": "雖現塵勞　即貪等也。",
    "T39n1795_002:0568a22": "心恒清淨　現染之中而不染也。如淨名云。",
    "T39n1795_002:0568a23": "雖有妻子常修梵行等。華嚴云。菩薩在家與",
    "T39n1795_002:0568a24": "妻子俱。未曾捨離菩提之心。",
    "T39n1795_002:0568a25": "示有諸過　欲度有過眾生。先以同事相攝。",
    "T39n1795_002:0568a26": "心既相親方能受教。如淨名云。入諸淫舍示",
    "T39n1795_002:0568a27": "欲之過等。亦同華嚴善財善友婆須蜜女等。",
    "T39n1795_002:0568a28": "讚歎梵行。不令眾生入不律儀　或為利益。",
    "T39n1795_002:0568a29": "或有別緣。所作非儀暫乖真教。秖得貶已承",
    "T39n1795_002:0568b01": "非。不得飾非說理以誤凡下。此乃不同邪人",
    "T39n1795_002:0568b02": "自造諸過。復說非梵行事為其真實。令無量",
    "T39n1795_002:0568b03": "人墮大險趣。但為同事攝故。雖現諸過常須",
    "T39n1795_002:0568b04": "讚歎真實梵行。故論云。壞見之人雖不壞行。",
    "T39n1795_002:0568b05": "不堪與眾生為其道眼。雖壞行而不破見者。",
    "T39n1795_002:0568b06": "是則人天真勝福田。",
    "T39n1795_002:0568b07": "求如是人。即得成就阿耨多羅三藐三菩提",
    "T39n1795_002:0568b08": "　結成大益。二令事文二。一舉身命之難。二",
    "T39n1795_002:0568b09": "例身外之易。初中二。一正舉。",
    "T39n1795_002:0568b10": "末世眾生見如是人。應當供養不惜身命",
    "T39n1795_002:0568b11": "　如雪山捨身香城破骨之類。儒典尚令竭力",
    "T39n1795_002:0568b12": "事父致身事君。何況為法。故大乘四法經云。",
    "T39n1795_002:0568b13": "諸苾芻盡壽乃至逢遇喪命因緣。必定不得",
    "T39n1795_002:0568b14": "捨善知識。二遮疑。",
    "T39n1795_002:0568b15": "彼善知識四威儀中常現清淨　指前順行。",
    "T39n1795_002:0568b16": "乃至示現種種過患　指前逆行。",
    "T39n1795_002:0568b17": "心無憍慢　正明不疑。夫菩薩化現權道難",
    "T39n1795_002:0568b18": "測。但依法門莫疑其迹。不以順行即效虔誠",
    "T39n1795_002:0568b19": "或覩逆行便生憍慢。故智論云。於諸師尊如",
    "T39n1795_002:0568b20": "世尊想。若有能開釋深義解散疑結。於我有",
    "T39n1795_002:0568b21": "益則盡心敬之不念餘惡。如弊囊盛寶。不得",
    "T39n1795_002:0568b22": "以囊惡故不取其寶。又如夜行險道弊人執",
    "T39n1795_002:0568b23": "炬。不得以人惡故不取其照。菩薩亦復如是。",
    "T39n1795_002:0568b24": "於師得智慧光明。不計其惡。然為師之難為",
    "T39n1795_002:0568b25": "徒不易。勿因此誡誤敵麁人。欲驗真虛如前",
    "T39n1795_002:0568b26": "簡擇。已諳其道如此遵承。又此藥治徒。師勿",
    "T39n1795_002:0568b27": "錯服。服之增病。無藥可治。以縛解縛無有是",
    "T39n1795_002:0568b28": "處。二例身外之易。",
    "T39n1795_002:0568b29": "況復摶　摶食也。譯之訛略。應云段食。",
    "T39n1795_002:0568c01": "財(錢帛)妻子(最親)眷屬　僕從對前身命之難。故",
    "T39n1795_002:0568c02": "言況復。二顯益。",
    "T39n1795_002:0568c03": "若善男子。於彼善友不起惡念　由前無慢",
    "T39n1795_002:0568c04": "故也。憍慢若起惡念便生障覆自心。法何得",
    "T39n1795_002:0568c05": "入。",
    "T39n1795_002:0568c06": "即能究竟成就正覺　既無惡念之覆。即得",
    "T39n1795_002:0568c07": "正覺成就。",
    "T39n1795_002:0568c08": "心華發明照十方剎　覺心既明即慧光開發",
    "T39n1795_002:0568c09": "觸向無染。故曰心華。稱體無邊照十方剎。二",
    "T39n1795_002:0568c10": "分別四病令除者。答第二問。標以妙法。釋依",
    "T39n1795_002:0568c11": "圓覺。圓覺是所依法故。此法離於四病方可",
    "T39n1795_002:0568c12": "依故。除病之問下自有答。然文似濫故含而",
    "T39n1795_002:0568c13": "科之。文三。一總標徵起。",
    "T39n1795_002:0568c14": "善男子。彼善知識所證妙法。應離四病。云何",
    "T39n1795_002:0568c15": "四病　心病無邊要唯此四。隨有其一即不",
    "T39n1795_002:0568c16": "堪為師。二別釋行相。皆名病者。總緣不以教",
    "T39n1795_002:0568c17": "為繩墨不以師為指南但自舉心作如是意。",
    "T39n1795_002:0568c18": "故經文皆云。若復有人作如是言。言是意言",
    "T39n1795_002:0568c19": "矣。文四。一生心造作。",
    "T39n1795_002:0568c20": "一者作病(標名)若復有人作如是言。我於本心",
    "T39n1795_002:0568c21": "作種種行。欲求圓覺　辨相也。思惟揣度計",
    "T39n1795_002:0568c22": "校籌量。興心運為擬作行相。造塔造寺供佛",
    "T39n1795_002:0568c23": "供僧。持呪持經僧講俗講。端然宴坐種種施",
    "T39n1795_002:0568c24": "為。止息深山遊歷世界。勤憂衣食謂是道緣。",
    "T39n1795_002:0568c25": "故受饑寒將為功德。觀空觀有愛身厭身。於",
    "T39n1795_002:0568c26": "多行門隨執其一。託此一行欲契覺心。既是",
    "T39n1795_002:0568c27": "造作生情。豈合無為寂照。此病從前幻觀中",
    "T39n1795_002:0568c28": "來。彼云。一切菩薩從此起行。至諸輪中皆云",
    "T39n1795_002:0568c29": "度生起行起用。失彼文意成此作病。",
    "T39n1795_002:0569a01": "彼圓覺性非作得故　指體以破也。圓覺性",
    "T39n1795_002:0569a02": "非造作。造作如何契之。若了覺性本圓。不用",
    "T39n1795_002:0569a03": "興心求益。不興心處即合覺心。合覺心時自",
    "T39n1795_002:0569a04": "無諸妄。無諸妄已則所作相應。積土聚沙皆",
    "T39n1795_002:0569a05": "成佛道。即於上來諸行。遇緣力及便為。隨病",
    "T39n1795_002:0569a06": "隨治不順妄念。但得妄盡性自開明。歇即菩",
    "T39n1795_002:0569a07": "提豈從外得。",
    "T39n1795_002:0569a08": "說名為病　結名也。此上四節。下三亦同。二",
    "T39n1795_002:0569a09": "任意浮沈。",
    "T39n1795_002:0569a10": "二者任病。若復有人作如是言。我等今者不",
    "T39n1795_002:0569a11": "斷生死不求涅槃涅槃生死無起滅念　意云。",
    "T39n1795_002:0569a12": "生死是空。更何所斷。涅槃本寂。何假修求。不",
    "T39n1795_002:0569a13": "厭不欣無起滅念。",
    "T39n1795_002:0569a14": "任彼一切隨諸法性　如火熱水濕之類。各",
    "T39n1795_002:0569a15": "各差別之性也。今時見有一類人。云妄從他",
    "T39n1795_002:0569a16": "妄真任他真。各稱其心。何必改作。作亦任作",
    "T39n1795_002:0569a17": "好閑任閑。逢饑即餐。遇衣即著。好事惡事一",
    "T39n1795_002:0569a18": "切不知。任運而行信緣而活。睡來即臥興來",
    "T39n1795_002:0569a19": "即行。東西南北何定去住。此病因前云圓覺",
    "T39n1795_002:0569a20": "清淨本無修習依於未覺幻力修習。失彼文",
    "T39n1795_002:0569a21": "意。自謂已覺何必作幻。故成任病。",
    "T39n1795_002:0569a22": "欲求圓覺　謂言閑即契道。",
    "T39n1795_002:0569a23": "彼圓覺性非任有故　前則驅馳覓佛。此乃",
    "T39n1795_002:0569a24": "放縱身心。設令善惡不拘。即名無記之性。七",
    "T39n1795_002:0569a25": "賢豈是大道四皓寧為聖人尚昧欲天焉冥覺",
    "T39n1795_002:0569a26": "體。行人至此溺水沈舟。宜自警懷。勿霑斯病。",
    "T39n1795_002:0569a27": "故前云。若不修行常居幻化云何解脫。",
    "T39n1795_002:0569a28": "說名為病　三止息妄情。",
    "T39n1795_002:0569a29": "三者止病。若復有人作如是言。我今自心永",
    "T39n1795_002:0569b01": "息諸念　生心恐非。隨情慮失。一向止息豈",
    "T39n1795_002:0569b02": "合任之。但止妄即真。何須別照。",
    "T39n1795_002:0569b03": "得一切性　息念故離相。離相故得性。是諸",
    "T39n1795_002:0569b04": "法無性之性。非即覺性。",
    "T39n1795_002:0569b05": "寂然平等　意云。由我心生妄想故。招苦樂",
    "T39n1795_002:0569b06": "差殊。今但止息妄心。妄盡自然平等。此病從",
    "T39n1795_002:0569b07": "前靜觀中來。迷彼取靜為行。及證諸念之",
    "T39n1795_002:0569b08": "言。因成此病。",
    "T39n1795_002:0569b09": "欲求圓覺　謂言止妄即真。",
    "T39n1795_002:0569b10": "彼圓覺性非止合故　覺本無念。見念既乖。",
    "T39n1795_002:0569b11": "性本靈明。迷照亦失。念無而有。既止息令無。",
    "T39n1795_002:0569b12": "照有而隱。何不觀察令顯。又真本無念。念既",
    "T39n1795_002:0569b13": "乖真。性本無止。止亦違性。故言非止合故。故",
    "T39n1795_002:0569b14": "前云。於諸妄心亦不息滅。",
    "T39n1795_002:0569b15": "說名為病　四滅除心境。",
    "T39n1795_002:0569b16": "四者滅病　前但止息心念令寂。此則計於",
    "T39n1795_002:0569b17": "身心根塵本來空寂。又前不妨見有根塵。但",
    "T39n1795_002:0569b18": "不隨念愛染。故云止息。此則於根塵亦無。堅",
    "T39n1795_002:0569b19": "持空寂之相。由見空無故云除滅。",
    "T39n1795_002:0569b20": "若復有人作如是言。我今永斷一切煩惱。身",
    "T39n1795_002:0569b21": "心畢竟空無所有。何況根塵虛妄境界　意",
    "T39n1795_002:0569b22": "云。煩惱之本即是身心。若執身心煩惱何斷。",
    "T39n1795_002:0569b23": "故標斷煩惱。釋身以空。又斷盡煩惱空却身",
    "T39n1795_002:0569b24": "心身心尚空根塵何有。",
    "T39n1795_002:0569b25": "一切永寂欲求圓覺　身等本空故名永寂。",
    "T39n1795_002:0569b26": "諸相既。泯寂相現前擬將此心求證圓覺。此",
    "T39n1795_002:0569b27": "病從寂觀中來。彼諸輪中皆云。寂滅及斷煩",
    "T39n1795_002:0569b28": "惱。迷彼成此。",
    "T39n1795_002:0569b29": "彼圓覺性非寂相故　夫覺體靈明不唯寂",
    "T39n1795_002:0569c01": "滅。今滅惑住寂。豈得相應。況圓覺者非動非",
    "T39n1795_002:0569c02": "靜。雙融動靜。恒沙妙用無礙難思。住寂之心",
    "T39n1795_002:0569c03": "何能契合。言即似近理即全疎。與理相違故",
    "T39n1795_002:0569c04": "言非也。",
    "T39n1795_002:0569c05": "說名為病　三結明真偽。",
    "T39n1795_002:0569c06": "離四病者則知清淨　將前四行自驗其心。",
    "T39n1795_002:0569c07": "隨落一門則知是病。故言離者則知清淨。然",
    "T39n1795_002:0569c08": "上四門皆是諸經觀讚。況前三觀具有斯文。",
    "T39n1795_002:0569c09": "今此以為病者。有其二意。一者四中皆無觀",
    "T39n1795_002:0569c10": "慧。二者但以率心偏住一行。不窮善友圓意。",
    "T39n1795_002:0569c11": "不究佛教圓文。纔悟一門之義。便不能久事",
    "T39n1795_002:0569c12": "明師。纔見一經妙文。便不能廣窮聖意。但貪",
    "T39n1795_002:0569c13": "單省執一為圓。是以經文總訶為病。若能四",
    "T39n1795_002:0569c14": "皆通達不滯一門。即此四中並皆入道。雖然",
    "T39n1795_002:0569c15": "作種種行。元來任運清閑。雖頓覺身心本空。",
    "T39n1795_002:0569c16": "習起還須息滅。又須常冥覺體。不得取四為",
    "T39n1795_002:0569c17": "心。則自然休時非休。作時非作。故淨名云但",
    "T39n1795_002:0569c18": "除其病而不除法。",
    "T39n1795_002:0569c19": "作是觀者名為正觀　即上所釋病除法在。",
    "T39n1795_002:0569c20": "是正觀也。雖不取四病。而慧解昭然不得懼",
    "T39n1795_002:0569c21": "落四中便不建志立節。",
    "T39n1795_002:0569c22": "若他觀者名為邪觀　復有聞斯四過離四。",
    "T39n1795_002:0569c23": "又更生情便信胸襟別為見解。故云邪觀。又",
    "T39n1795_002:0569c24": "作是觀者離四也。他觀者取四也。問為說簡",
    "T39n1795_002:0569c25": "師之時求於離病之者。為說學人自離四病。",
    "T39n1795_002:0569c26": "若說師病者。何以問中別標其目。又結云作",
    "T39n1795_002:0569c27": "是觀者等。若說學人病者。云何標云彼善知",
    "T39n1795_002:0569c28": "識所證妙法應離四病。答二皆不異。既聞經",
    "T39n1795_002:0569c29": "識病。須求離病之師。既事此師。即修離病之",
    "T39n1795_002:0570a01": "行。然別釋之中。若師若徒病無別相。雖含二",
    "T39n1795_002:0570a02": "意而無二途。解釋結文之中即須科簡。若",
    "T39n1795_002:0570a03": "結行人即依前釋。若結簡師。師無四病即須",
    "T39n1795_002:0570a04": "歸依。名為正觀。若縱智別求。名為邪觀。故",
    "T39n1795_002:0570a05": "菩薩戒云。其法師者或小姓年少卑門貧窮。",
    "T39n1795_002:0570a06": "而實有德。是故不得觀法師種姓。意云。但觀",
    "T39n1795_002:0570a07": "病中離與不離。莫觀種姓貴之與賤。三辨事",
    "T39n1795_002:0570a08": "師之心。此當答第三行何等行之問。故標云",
    "T39n1795_002:0570a09": "欲修行者。結云如是修行。然且唯說事師更",
    "T39n1795_002:0570a10": "無別行。故但作此科判以當修行。謂菩薩行",
    "T39n1795_002:0570a11": "門本無定迹。隨當時事隨差別機。但令善事",
    "T39n1795_002:0570a12": "明師。明師必自臨事指示。亦同善財於文殊",
    "T39n1795_002:0570a13": "處發菩提心已聞菩薩行。文殊亦不具說。但",
    "T39n1795_002:0570a14": "令親近善友矣。",
    "T39n1795_002:0570a15": "善男子。末世眾生欲修行者。應當盡命供養",
    "T39n1795_002:0570a16": "善友事善知識　如善財南邁普賢西遊等",
    "T39n1795_002:0570a17": "也。涅槃經說。是具足因緣故。故法句經說。善",
    "T39n1795_002:0570a18": "知識如父母眼目脚足梯蹬衣食鎧繩藥刃",
    "T39n1795_002:0570a19": "等。乃至云。善男子善知識有如是無量功德。",
    "T39n1795_002:0570a20": "是故我今教汝親近。大眾聞已舉聲號哭等。",
    "T39n1795_002:0570a21": "彼善知識欲來親近。應斷憍慢　夫善友度",
    "T39n1795_002:0570a22": "人種種方便。師徒心契法意方傳。是以俯就",
    "T39n1795_002:0570a23": "物機相親相近。愚者無識憍慢便生。慢既翳",
    "T39n1795_002:0570a24": "心即不入道。故云應斷。",
    "T39n1795_002:0570a25": "若復遠離應斷瞋恨　或欲除慢或遇異緣。",
    "T39n1795_002:0570a26": "相去相離便生瞋恨。云疎我親彼。說愛說憎",
    "T39n1795_002:0570a27": "既一念瞋百萬障起。非論失道。亦墮三途。故",
    "T39n1795_002:0570a28": "此令斷。論語云。唯女子與小人為難養也。近",
    "T39n1795_002:0570a29": "之則不遜。遠之又怨。怨則此瞋恨也。不遜則",
    "T39n1795_002:0570b01": "此憍慢也。",
    "T39n1795_002:0570b02": "現逆順境　遠離名逆。親近名順。又違情曰",
    "T39n1795_002:0570b03": "逆。隨情曰順。故勝鬘云應攝受者而攝受之。",
    "T39n1795_002:0570b04": "應折伏者而折伏之。則佛法久住。",
    "T39n1795_002:0570b05": "猶如虛空　心無改易。",
    "T39n1795_002:0570b06": "了知身心畢竟平等。與諸眾生同體無異",
    "T39n1795_002:0570b07": "　結示同體悲智。所以然者。若不了善友及諸",
    "T39n1795_002:0570b08": "眾生與己同體者。則雖知菩提可進。而不能",
    "T39n1795_002:0570b09": "屈節事師。雖知薩埵可悲。而不能忘軀弘道。",
    "T39n1795_002:0570b10": "故此示也。",
    "T39n1795_002:0570b11": "如此修行方入圓覺　結因成果。四名除病",
    "T39n1795_002:0570b12": "之行。是答第四除去何病之問。文二。初明所",
    "T39n1795_002:0570b13": "治。",
    "T39n1795_002:0570b14": "善男子。末世眾生不得成道。由有無始自他",
    "T39n1795_002:0570b15": "憎愛一切種子故。未解脫　自他憎愛前已",
    "T39n1795_002:0570b16": "頻明。今復說者。是種子故。是入道微細病故。",
    "T39n1795_002:0570b17": "由此種子難契圓明故。隨所聞法門。即生心",
    "T39n1795_002:0570b18": "作意捨此取彼。憎妄愛真難忘能所故後能",
    "T39n1795_002:0570b19": "治云即除諸病。現行麁而易覺。種子細而難",
    "T39n1795_002:0570b20": "明。故偏指也。後明能治文二。一等心觀人。",
    "T39n1795_002:0570b21": "若復有人觀彼怨家。如己父母心無有二。即",
    "T39n1795_002:0570b22": "除諸病　七品行慈之中此當上怨。同上親",
    "T39n1795_002:0570b23": "也。觀之既同應與上樂。二等心觀法。",
    "T39n1795_002:0570b24": "於諸法中自他憎愛亦復如是　前既云怨",
    "T39n1795_002:0570b25": "家父母無二。例此觀法應云涅槃生死不殊。",
    "T39n1795_002:0570b26": "不殊則無自他憎愛。故知諸病秖由愛真憎",
    "T39n1795_002:0570b27": "妄見自見他故。不能久事師宗。但自生情起",
    "T39n1795_002:0570b28": "行。今既斷斯種子。則諸病自除。所以觀人中",
    "T39n1795_002:0570b29": "云即除諸病此云亦復如是。又此於諸法中",
    "T39n1795_002:0570c01": "明自他憎愛。尤顯異於前段。前段不言法故。",
    "T39n1795_002:0570c02": "五顯發心深廣。正答第五問也。文三。一總標",
    "T39n1795_002:0570c03": "發心。二別明心相。三通結離邪。今初。",
    "T39n1795_002:0570c04": "善男子。末世眾生欲求圓覺。應當發心作如",
    "T39n1795_002:0570c05": "是言　諸佛因地皆發此心。依此願修方成",
    "T39n1795_002:0570c06": "正覺。若無心願策引。所修行亦不成。二別明",
    "T39n1795_002:0570c07": "心相。此同金剛經中具四心也。四心者。彼經",
    "T39n1795_002:0570c08": "彌勒頌云。廣大第一常其心不顛倒。今此文",
    "T39n1795_002:0570c09": "二。文二合故。一廣大第一。",
    "T39n1795_002:0570c10": "盡於虛空一切眾生　廣大心也。彼云四生",
    "T39n1795_002:0570c11": "九類。",
    "T39n1795_002:0570c12": "我皆令入究竟圓覺　第一心也。彼云入於",
    "T39n1795_002:0570c13": "無餘涅槃。各隨宗故。然菩薩發心皆無分劑。",
    "T39n1795_002:0570c14": "等眾生界不擇怨親。普使修行同歸圓覺。虛",
    "T39n1795_002:0570c15": "空眾生無有邊際。菩薩悲願亦復如然。由",
    "T39n1795_002:0570c16": "發此願自熏成種。承此願力任運而化。不要",
    "T39n1795_002:0570c17": "起心。三世諸佛悉同於此。若不爾者。即與二",
    "T39n1795_002:0570c18": "乘無異。二常不顛倒。",
    "T39n1795_002:0570c19": "於圓覺中無取覺者　常心也。我入覺時我",
    "T39n1795_002:0570c20": "即圓覺。眾生亦爾何有取者。故天親云。自身",
    "T39n1795_002:0570c21": "滅度無異眾生。故名常心。若見有眾生因我",
    "T39n1795_002:0570c22": "入覺。即非常也。",
    "T39n1795_002:0570c23": "除彼我人一切諸相　不顛倒心。故天親云。",
    "T39n1795_002:0570c24": "遠離依止身見眾生等相。故無著云。已斷我",
    "T39n1795_002:0570c25": "見得自行平等想。故信解自他平等。上來總",
    "T39n1795_002:0570c26": "是彼經實無眾生得滅度者。若有我人等相",
    "T39n1795_002:0570c27": "即非菩薩。三通結離邪。",
    "T39n1795_002:0570c28": "如是發心不墮邪見　可知。偈中文五。全同",
    "T39n1795_002:0570c29": "長行。",
    "T39n1795_002:0571a01": "爾時世尊欲重宣此義。而說偈言　且標舉",
    "T39n1795_002:0571a02": "也。",
    "T39n1795_002:0571a03": "　普覺汝當知　　末世諸眾生",
    "T39n1795_002:0571a04": "　欲求善知識　　應當求正見",
    "T39n1795_002:0571a05": "　心遠二乘者(一也)　　法中除四病",
    "T39n1795_002:0571a06": "　謂作止任滅(二也)　　親近無憍慢",
    "T39n1795_002:0571a07": "　遠離無瞋恨　　見種種境界",
    "T39n1795_002:0571a08": "　心當生希有　　還如佛出世",
    "T39n1795_002:0571a09": "三也。長行達已同凡。此乃敬師如佛。",
    "T39n1795_002:0571a10": "　不犯非律儀　　戒根永清淨",
    "T39n1795_002:0571a11": "四也。但諷前能治。以所治憎愛是犯戒",
    "T39n1795_002:0571a12": "因。云未解脫亦違戒德故。此云不犯及永淨",
    "T39n1795_002:0571a13": "也。",
    "T39n1795_002:0571a14": "　度一切眾生　　究竟入圓覺",
    "T39n1795_002:0571a15": "　無彼我人相　　當依正智慧",
    "T39n1795_002:0571a16": "　便得超邪見　　證覺般涅槃",
    "T39n1795_002:0571a17": "五也。此句長無此有。般涅槃之義。留對下佛",
    "T39n1795_002:0571a18": "出現文以釋。後一問答。道場加行下根修證。",
    "T39n1795_002:0571a19": "得道之處名曰道場。謂於此處誓志剋期。加",
    "T39n1795_002:0571a20": "功用行以求證入故名加行。下根修證者。謂",
    "T39n1795_002:0571a21": "雖信解前法。而障重心浮。須入道場自為制",
    "T39n1795_002:0571a22": "勒。緣強境勝則功用有期。問此入道場但是",
    "T39n1795_002:0571a23": "修前三觀。何得別為大科。答觀行法門雖同。",
    "T39n1795_002:0571a24": "修之方便有異。隨機施設故。故此文先結前",
    "T39n1795_002:0571a25": "云。若在伽藍安處徒眾隨分思察。如我已說。",
    "T39n1795_002:0571a26": "結已然後說道場儀式。故知別是一段矣。",
    "T39n1795_002:0571a27": "於是圓覺菩薩　義如前釋。文四初三之初。",
    "T39n1795_002:0571a28": "在大眾中即從座起。頂禮佛足右繞三匝。長",
    "T39n1795_002:0571a29": "跪叉手。而白佛言　正陳中二。一慶前。",
    "T39n1795_002:0571b01": "大悲世尊。為我等輩廣說淨覺種種方便。令",
    "T39n1795_002:0571b02": "末世眾生有大增益　解之可知也。一請後。",
    "T39n1795_002:0571b03": "世尊。我等今者已得開悟　躡慶前之文。",
    "T39n1795_002:0571b04": "若佛滅後末世眾生未得悟者　舉所為也。",
    "T39n1795_002:0571b05": "下正請云。",
    "T39n1795_002:0571b06": "云何安居修此圓覺清淨境界　間道場也。",
    "T39n1795_002:0571b07": "此圓覺中三種淨觀。以何為首　問加行。",
    "T39n1795_002:0571b08": "惟願大悲。為諸大眾及末世眾生。施大饒益",
    "T39n1795_002:0571b09": "　結請。下三唱倣前。",
    "T39n1795_002:0571b10": "作是語已。五體投地。如是三請。終而復始。爾",
    "T39n1795_002:0571b11": "時世尊告圓覺菩薩言。善哉善哉。善男子。汝",
    "T39n1795_002:0571b12": "等乃能問於如來如是方便。以大饒益施諸",
    "T39n1795_002:0571b13": "眾生。汝今諦聽。當為汝說。時圓覺菩薩奉教",
    "T39n1795_002:0571b14": "歡喜。及諸大眾默然而聽　正說長行中二。",
    "T39n1795_002:0571b15": "一答道場。二答加行。初中二。一結前。",
    "T39n1795_002:0571b16": "善男子。一切眾生。若佛住世若佛滅後　正",
    "T39n1795_002:0571b17": "法像法。",
    "T39n1795_002:0571b18": "若法末時(末法)有諸眾生具大乘性　宿有聞熏",
    "T39n1795_002:0571b19": "種也。不同唯識永簡餘性。",
    "T39n1795_002:0571b20": "信佛祕密大圓覺心　聞慧初開。",
    "T39n1795_002:0571b21": "欲修行者　菩提心發。上皆明當機也。",
    "T39n1795_002:0571b22": "若在伽藍安處徒眾。有緣事故隨分思察如",
    "T39n1795_002:0571b23": "我已說　指前普眼法門及三觀諸輪所說。",
    "T39n1795_002:0571b24": "謂圓機菩薩不滯空閑。種種施為作諸利益。",
    "T39n1795_002:0571b25": "廣度群品。修學法門。隨其閑暇分中。則便思",
    "T39n1795_002:0571b26": "察三觀。故言隨分。非謂見解未圓名為隨分。",
    "T39n1795_002:0571b27": "二正說文三。一道場期限。二限內修行。三誡",
    "T39n1795_002:0571b28": "取邪正。今初。",
    "T39n1795_002:0571b29": "若復無有他事因緣　菩薩逢益即為。遇緣",
    "T39n1795_002:0571c01": "且赴。如法華中官事當行之類。",
    "T39n1795_002:0571c02": "即建道場。當立期限。若立長期百二十日。中",
    "T39n1795_002:0571c03": "期百日。下期八十日　若無勝利。須建道場",
    "T39n1795_002:0571c04": "克志加功以期聖果。則三期皆是自利。為簡",
    "T39n1795_002:0571c05": "利他故名無他事。亦可王賊命難名為他事。",
    "T39n1795_002:0571c06": "定三期者。過則情生疲厭。少則功行未圓故",
    "T39n1795_002:0571c07": "量克三期亦無別義。然約三根配之。有其二",
    "T39n1795_002:0571c08": "意。一約障盡難易配長期下根。中期中根。下",
    "T39n1795_002:0571c09": "期上根。二約精進懈怠配者。即反於此。根有",
    "T39n1795_002:0571c10": "利鈍期有遠近。對病設藥斯之謂歟。",
    "T39n1795_002:0571c11": "安置淨居　欲使內外清淨身心潔白事理稱",
    "T39n1795_002:0571c12": "可。二限內修行文二。一明道場行相。二明遇",
    "T39n1795_002:0571c13": "夏安居。初文二。一明隨相用心。",
    "T39n1795_002:0571c14": "若佛現在　對當會菩薩眾。",
    "T39n1795_002:0571c15": "當正思惟　明不假設像等。當知唯心無外",
    "T39n1795_002:0571c16": "境界。",
    "T39n1795_002:0571c17": "若復滅後　對末世眾生。",
    "T39n1795_002:0571c18": "施設形像。心存目想生正憶念。還同如來常",
    "T39n1795_002:0571c19": "住之日　明設像之意。謂大師去世不覩真",
    "T39n1795_002:0571c20": "儀。設像諦觀引心入法。相即無相即見如來。",
    "T39n1795_002:0571c21": "亦可想佛真身常在不滅。若稱理說者。觀行",
    "T39n1795_002:0571c22": "無間是佛現在。間斷之時是佛滅後。斷後復",
    "T39n1795_002:0571c23": "作觀行思唯。是設像存想。今且依事行釋",
    "T39n1795_002:0571c24": "也。次下明禮懺儀式。",
    "T39n1795_002:0571c25": "懸諸幡華　嚴持壇場也。備如方等經說。",
    "T39n1795_002:0571c26": "經三七日　去其久近。無別所表。方等經極",
    "T39n1795_002:0571c27": "少七日。久則不遮。次下正明法事。準離垢慧",
    "T39n1795_002:0571c28": "菩薩所問禮佛法經。總有八重。一供養。二讚",
    "T39n1795_002:0571c29": "佛。三禮佛。四懺悔。五勸請。六隨喜。七迴向。",
    "T39n1795_002:0572a01": "八發願。今略唯二。謂禮佛懺悔。然文雖略法",
    "T39n1795_002:0572a02": "必具行。論中亦云。應當精勤禮佛懺悔勸請",
    "T39n1795_002:0572a03": "隨喜迴向常不休息。得免諸障善根增長。華",
    "T39n1795_002:0572a04": "嚴亦令禮敬稱讚供養懺悔等。",
    "T39n1795_002:0572a05": "稽首十方諸佛名字　禮佛也。以名召體觀",
    "T39n1795_002:0572a06": "而禮之。準勒那三藏禮佛觀門。優劣有七。一",
    "T39n1795_002:0572a07": "我慢禮。二唱和禮。此二非儀。三恭敬禮。敬從",
    "T39n1795_002:0572a08": "心發運於身口五輪著地。四無相禮。深入法",
    "T39n1795_002:0572a09": "性離能所相。五起用禮。觀身與佛皆從緣起",
    "T39n1795_002:0572a10": "如幻如影。普運身心遍禮一切。六內觀禮。但",
    "T39n1795_002:0572a11": "禮身內法身真佛不緣他佛。七實相禮。若內",
    "T39n1795_002:0572a12": "若外若凡若佛同一實相。見佛可禮亦是邪",
    "T39n1795_002:0572a13": "見。觀身實相觀佛亦然。名平等禮。故文殊云。",
    "T39n1795_002:0572a14": "不生不滅故。敬禮無所觀等。然後四禮皆屬",
    "T39n1795_002:0572a15": "觀行。謂第四空觀禮真諦佛。入法之性故。五",
    "T39n1795_002:0572a16": "假觀禮俗諦佛。從體起用故。六中觀禮第一",
    "T39n1795_002:0572a17": "義諦佛。不計空色直見本覺真性故。七則三",
    "T39n1795_002:0572a18": "觀一心禮三諦一境佛。不取真棄假泯絕無",
    "T39n1795_002:0572a19": "寄故。今經既是隨相門中。且當第三第五禮",
    "T39n1795_002:0572a20": "也。餘在下離相攝念中。",
    "T39n1795_002:0572a21": "求哀懺悔　具云懺摩。此云悔過。若別說者。",
    "T39n1795_002:0572a22": "懺名陳露先罪。悔名改往修來。其所懺法不",
    "T39n1795_002:0572a23": "出惑業報等三障。今欲懺者須知展轉起由。",
    "T39n1795_002:0572a24": "由無始不覺。起貪瞋癡發身口意。造一切業",
    "T39n1795_002:0572a25": "受諸苦惱。懺有二意。若約責心三障俱懺。若",
    "T39n1795_002:0572a26": "就所作唯懺惡業。惡業復有性罪遮罪。遮罪",
    "T39n1795_002:0572a27": "依教作法懺之。性罪即須起行。起行有二。一",
    "T39n1795_002:0572a28": "事行。如方等佛名經等。二理行。如淨名經觀",
    "T39n1795_002:0572a29": "罪不在內外等。餘意如上。",
    "T39n1795_002:0572b01": "遇善境界　感應也。或見佛像。或覩光明。不",
    "T39n1795_002:0572b02": "作聖心名善境界。若作聖解即墮群邪。故下",
    "T39n1795_002:0572b03": "文云。非彼所聞。一切境界終不可取。若天台",
    "T39n1795_002:0572b04": "意。即與信等相應。名善境界。",
    "T39n1795_002:0572b05": "得心輕安　獲益也。身心調暢輕利安和。神",
    "T39n1795_002:0572b06": "爽氣清支體柔潤。二明離相用心。",
    "T39n1795_002:0572b07": "過三七日(躡前)一向攝念　亦名會緣入實。謂",
    "T39n1795_002:0572b08": "初以塵心麁重。令託勝相為緣。相既皆虛誠",
    "T39n1795_002:0572b09": "宜入實。攝念者。論云。若修止者住於靜處端",
    "T39n1795_002:0572b10": "坐正意。乃至心若馳散。即當攝來住於正念。",
    "T39n1795_002:0572b11": "正念者。當知唯心無外境界。然論與經皆先",
    "T39n1795_002:0572b12": "以禮懺等。除惑業之濁。次以正念攝馳散之",
    "T39n1795_002:0572b13": "動。空而又寂。方能現佛之像。二明遇夏安",
    "T39n1795_002:0572b14": "居。文三。一標異聲聞。",
    "T39n1795_002:0572b15": "若經夏首三月安居。當為清淨菩薩止住",
    "T39n1795_002:0572b16": "　然建道場。或在伽藍。或於餘處。期限未滿夏",
    "T39n1795_002:0572b17": "首已臨。入眾安居則乖誓約。作念結夏又雜",
    "T39n1795_002:0572b18": "觀心。道場中人由此疑惑。如來遠念故為辨",
    "T39n1795_002:0572b19": "明。為俗乖律即非。因大廢小無失。故決定毘",
    "T39n1795_002:0572b20": "尼經云。持聲聞戒是破菩薩戒。持菩薩戒是",
    "T39n1795_002:0572b21": "破聲聞戒。",
    "T39n1795_002:0572b22": "心離聲聞　大小不同。次即下說。",
    "T39n1795_002:0572b23": "不假徒眾　不必六和。",
    "T39n1795_002:0572b24": "至安居日。即於佛前作如是言　言在下也。",
    "T39n1795_002:0572b25": "二正陳辭。",
    "T39n1795_002:0572b26": "我比丘　梵語也。此含三義故存梵不譯。一",
    "T39n1795_002:0572b27": "怖魔。二乞士。三淨戒。",
    "T39n1795_002:0572b28": "比丘尼　尼女也。女比丘。",
    "T39n1795_002:0572b29": "優婆塞優婆夷　此云近事男近事女。謂親",
    "T39n1795_002:0572c01": "近比丘比丘尼而承事故。即三歸五戒之士",
    "T39n1795_002:0572c02": "女也。小乘局於二眾。大乘道俗俱霑。",
    "T39n1795_002:0572c03": "某甲　各稱其名。",
    "T39n1795_002:0572c04": "踞(踞居)菩薩乘　簡羊鹿車。",
    "T39n1795_002:0572c05": "修寂滅行　簡四諦行。",
    "T39n1795_002:0572c06": "同入清淨實相住持　簡事相住持。",
    "T39n1795_002:0572c07": "以大圓覺為我伽藍　此云眾園。園是眾居",
    "T39n1795_002:0572c08": "處故。圓覺則萬德所依。以八識海澄流注寂",
    "T39n1795_002:0572c09": "滅。體遍法界故得名大。於四智中則圓鏡也。",
    "T39n1795_002:0572c10": "身心安居　身即五識。依色根所發故。心即",
    "T39n1795_002:0572c11": "意識。以五識取塵意識分別熏動心海波浪",
    "T39n1795_002:0572c12": "從生故不名安。今意無分別。五不妄緣識浪",
    "T39n1795_002:0572c13": "永寂與體一如。故名安也。身安故即成所作",
    "T39n1795_002:0572c14": "智。心安故則妙觀察智。",
    "T39n1795_002:0572c15": "平等性智　此以四惑相應妄計賴耶為自內",
    "T39n1795_002:0572c16": "我。於平等理中。起不平等見。今既所緣性寂。",
    "T39n1795_002:0572c17": "能緣七識自如。如性皆同。故平等矣。",
    "T39n1795_002:0572c18": "涅槃自性無繫屬故　為簡二乘計著方處。",
    "T39n1795_002:0572c19": "今順法性故無所屬。",
    "T39n1795_002:0572c20": "今我敬請。不依聲聞。當與十方如來及大菩",
    "T39n1795_002:0572c21": "薩。三月安居。為修菩薩無上妙覺大因緣故。",
    "T39n1795_002:0572c22": "不繫徒眾　小大安居略有八異。一所依異。",
    "T39n1795_002:0572c23": "別界圓覺。二假實異。定實示現。三住持異。事",
    "T39n1795_002:0572c24": "相實相。四結安異。對首作法獨自稱名。五成",
    "T39n1795_002:0572c25": "安異。身不出界心不起念。六失安異。身出越",
    "T39n1795_002:0572c26": "界念起背本。七還界異。身不逾時及界。念不",
    "T39n1795_002:0572c27": "間斷而覺八所期異。阿羅漢果無上菩提。有",
    "T39n1795_002:0572c28": "此八異。故云不依及為修等。大因緣者。不拘",
    "T39n1795_002:0572c29": "小節之意也。三結示休期。",
    "T39n1795_002:0573a01": "善男子。此名菩薩示現安居。過三期日隨往",
    "T39n1795_002:0573a02": "無礙　道場三期已滿。小乘夏限未終。以本",
    "T39n1795_002:0573a03": "非小乘安居故。不妨隨往無礙。三誡取邪證。",
    "T39n1795_002:0573a04": "善男子。若彼末世修行眾生。求菩薩道入三",
    "T39n1795_002:0573a05": "期者　指前行人。",
    "T39n1795_002:0573a06": "非彼所聞一切境界終不可取　總標加行中",
    "T39n1795_002:0573a07": "所證之境。誡其邪謬。謂信解行證雖階級不",
    "T39n1795_002:0573a08": "同。而所信乃至所證之法元來不異。謂解則",
    "T39n1795_002:0573a09": "解其所信。修則修其所解。證則證其所修。今",
    "T39n1795_002:0573a10": "明證得境界。若非本所信等法即不應取。二",
    "T39n1795_002:0573a11": "答加行文三。一別修三觀。二遍修三觀。三互",
    "T39n1795_002:0573a12": "修三觀。初文二。一別釋。二總結。初中三。一",
    "T39n1795_002:0573a13": "靜觀。二幻觀。三寂觀。初中又三。一修觀成。",
    "T39n1795_002:0573a14": "善男子。若諸眾生修奢摩他。先取至靜不起",
    "T39n1795_002:0573a15": "思念　義如上釋。",
    "T39n1795_002:0573a16": "靜極便覺　超動靜相圓覺顯現。如前從空",
    "T39n1795_002:0573a17": "入中也。",
    "T39n1795_002:0573a18": "如是初靜。從於一身至一世界　釋上靜相",
    "T39n1795_002:0573a19": "自他普遍。遍靜雖無先後。約行人趣入故。",
    "T39n1795_002:0573a20": "從陜至寬。",
    "T39n1795_002:0573a21": "覺亦如是　例於靜也。應云如是初覺從於",
    "T39n1795_002:0573a22": "一身至一世界。靜即是體是定。覺即是慧是",
    "T39n1795_002:0573a23": "用。初觀成不見自身之相。名一身靜。以身靜",
    "T39n1795_002:0573a24": "時當體是覺。名一身覺。世界亦然。二起功用。",
    "T39n1795_002:0573a25": "善男子。若覺遍滿一世界者。一世界中有",
    "T39n1795_002:0573a26": "一眾生。起一念者皆悉能知　知眾生念者。",
    "T39n1795_002:0573a27": "世界既全成覺。眾生全在覺中。故所起念無",
    "T39n1795_002:0573a28": "不了達。如影入鏡鏡照無遺。",
    "T39n1795_002:0573a29": "百千世界亦復如是　類此可解。說則以一",
    "T39n1795_002:0573b01": "例多。覺發則同時已遍。三誡邪證。",
    "T39n1795_002:0573b02": "非彼所聞一切境界終不可取　文義俱同上",
    "T39n1795_002:0573b03": "也。二幻觀文二。一明正觀。",
    "T39n1795_002:0573b04": "善男子。若諸眾生修三摩鉢提。先當憶想十",
    "T39n1795_002:0573b05": "方如來十方世界一切菩薩。依種種門。漸次",
    "T39n1795_002:0573b06": "修行勤苦三昧　前至靜觀不假外緣。大起",
    "T39n1795_002:0573b07": "幻門中須憑聖境。前威德段中圓說。故約大",
    "T39n1795_002:0573b08": "悲化生。今道場之內且自克修。故約大智求",
    "T39n1795_002:0573b09": "佛。亦可諸佛菩薩必以大悲為本。但依佛菩",
    "T39n1795_002:0573b10": "薩種種之門。自然具大悲也。道場之內且學",
    "T39n1795_002:0573b11": "悲心。限滿對緣即將化用。漸次者前至靜歸",
    "T39n1795_002:0573b12": "體功則頓現。今隨差別之相故應漸次。所以",
    "T39n1795_002:0573b13": "前有起於功用。今則無文。是斯意也。",
    "T39n1795_002:0573b14": "廣發大願自熏成種　願者。希求欲樂之義。",
    "T39n1795_002:0573b15": "眾生無始已來。念念希欲五塵之境。今已了",
    "T39n1795_002:0573b16": "悟。故發心念念希欲悲智六度等境。熏心成",
    "T39n1795_002:0573b17": "習故云種也。二誡邪證。",
    "T39n1795_002:0573b18": "非彼所聞一切境界終不可取　同上。三寂",
    "T39n1795_002:0573b19": "觀文三。一修觀成。",
    "T39n1795_002:0573b20": "善男子。若諸眾生修於禪那。先取數門　此",
    "T39n1795_002:0573b21": "有二意。一者先用數息觀門。治諸覺觀漸入",
    "T39n1795_002:0573b22": "妙境。然修出入息者。有六妙門。謂一數。二",
    "T39n1795_002:0573b23": "隨。三止。四觀。五還。六淨。或依次第。或隨便",
    "T39n1795_002:0573b24": "宜。廣如疏釋。二者即下所知生滅心念。便是",
    "T39n1795_002:0573b25": "數門。",
    "T39n1795_002:0573b26": "心中了知生住滅念分齊頭數　由前心息相",
    "T39n1795_002:0573b27": "依息調心淨。故了知心中生住異滅。麁細妄",
    "T39n1795_002:0573b28": "念本末分齊頭緒數量。謂生滅各一。住四。異",
    "T39n1795_002:0573b29": "二。經無異字者。或脫或略。義必具有。據論所",
    "T39n1795_002:0573c01": "說十信凡夫覺滅相。三賢覺異相。十地覺住",
    "T39n1795_002:0573c02": "相。位滿覺生相。覺生相者。動念都盡唯一心",
    "T39n1795_002:0573c03": "在。故論云。心無初相。而言知初相者。即謂無",
    "T39n1795_002:0573c04": "念。若得無念者則知心相。生住異滅乃至皆",
    "T39n1795_002:0573c05": "無自立。本來平等同一覺故。釋曰。既云動念",
    "T39n1795_002:0573c06": "都盡本來平等同於一覺。正當此門絕待中",
    "T39n1795_002:0573c07": "觀。問文無無念之言。如何同此。答三觀體用",
    "T39n1795_002:0573c08": "文在前章。今此但明修之方便。彼有絕待之",
    "T39n1795_002:0573c09": "念。又有寂滅之文。由是科云靈心絕待。絕待",
    "T39n1795_002:0573c10": "無念一覺靈心豈非同邪。是知絕念之慧。方",
    "T39n1795_002:0573c11": "能了知生住滅念。故於此觀明之。",
    "T39n1795_002:0573c12": "如是周遍。四威儀中分別念數。無不了知",
    "T39n1795_002:0573c13": "　初則宴坐照見。後則行住皆知。知即無患。譬",
    "T39n1795_002:0573c14": "如妖魅所欲著人。若知其名自然消滅。涅槃",
    "T39n1795_002:0573c15": "云。如人覺知是賊。賊無能為。二起功用。",
    "T39n1795_002:0573c16": "漸次增進乃至得知百千世界一滴之雨。猶",
    "T39n1795_002:0573c17": "如目覩所受用物　淨身是圓覺自體。世界",
    "T39n1795_002:0573c18": "本在其中。觀行成就全合靈源。如雨滴數固",
    "T39n1795_002:0573c19": "宜本分。非唯雨滴萬物皆然。舉一例諸。且標",
    "T39n1795_002:0573c20": "雨滴。凡夫之類迷此真心。隨念所知。故無其",
    "T39n1795_002:0573c21": "用。三誡邪證。",
    "T39n1795_002:0573c22": "非彼所聞一切境界終不可取　文義準前。",
    "T39n1795_002:0573c23": "二總結。",
    "T39n1795_002:0573c24": "是名三觀初首方便　前問云。三種淨觀以",
    "T39n1795_002:0573c25": "何為首。故具答已結云。是名等也。即知前段",
    "T39n1795_002:0573c26": "三觀諸輪雖具釋相。趣入方便是此所明。二",
    "T39n1795_002:0573c27": "遍修三觀。",
    "T39n1795_002:0573c28": "若諸眾生。遍修三種勤行精進。即名如來出",
    "T39n1795_002:0573c29": "現于世　如來本所示生。秖緣勸物修習。今",
    "T39n1795_002:0574a01": "三觀既修則萬行已圓。故就此人已名佛出。",
    "T39n1795_002:0574a02": "又即此人本覺離念。名為佛出。然前離四病。",
    "T39n1795_002:0574a03": "云證覺般涅槃。今修三觀名如來出世。今以",
    "T39n1795_002:0574a04": "出世涅槃相對而釋。有其二門。一約實義。二",
    "T39n1795_002:0574a05": "約對機。實義有三。一緣起即空之真諦。則非",
    "T39n1795_002:0574a06": "出非般。故大經云。如來不出世亦無有涅槃。",
    "T39n1795_002:0574a07": "二真如緣起之俗諦。則念念處處而出現。念",
    "T39n1795_002:0574a08": "念處處而涅槃。大經又云。菩薩應知。自心念",
    "T39n1795_002:0574a09": "念常有佛成正覺。如自心一切眾生心亦復",
    "T39n1795_002:0574a10": "如是。即念念也。又云。當知無有少許處空無",
    "T39n1795_002:0574a11": "佛身。即處處也。涅槃者。即如上遍一切處出",
    "T39n1795_002:0574a12": "現之佛身。既是緣起有為之相。念念即生即",
    "T39n1795_002:0574a13": "滅四相同時。今以生生即滅。為念念處處而",
    "T39n1795_002:0574a14": "般涅槃。三約第一義諦。即常住世常涅槃。謂",
    "T39n1795_002:0574a15": "寂而常照為住世。照而常寂為涅槃。對機者。",
    "T39n1795_002:0574a16": "機緣感則菩提樹下而出現。機緣盡則雙林",
    "T39n1795_002:0574a17": "樹間而涅槃。故大經云。佛子諸佛如來為令",
    "T39n1795_002:0574a18": "眾生生欣樂故。出現於世。欲令眾生生戀慕",
    "T39n1795_002:0574a19": "故。示現涅槃。譬如日出普照世間淨水器中",
    "T39n1795_002:0574a20": "等。對今經意配釋可知。然此三觀雖各有證",
    "T39n1795_002:0574a21": "相。理實遍修方契圓覺。如前文說。三互修三",
    "T39n1795_002:0574a22": "觀文三。一明修觀不成。",
    "T39n1795_002:0574a23": "若後末世鈍根眾生。心欲求道不得成就",
    "T39n1795_002:0574a24": "　下中之下力不遂心。二令懺除惑業。",
    "T39n1795_002:0574a25": "由昔業障當勤懺悔。常起希望。先斷憎愛嫉",
    "T39n1795_002:0574a26": "妬諂曲求勝上心　重發誓願決心欲證。加",
    "T39n1795_002:0574a27": "功勵志懺業斷惑。論中亦云。若人修行信心。",
    "T39n1795_002:0574a28": "以從先世罪業眾多障礙。應當勇猛禮懺等。",
    "T39n1795_002:0574a29": "三令隨便互修。",
    "T39n1795_002:0574b01": "三種淨觀隨學一事。此觀不得。復習彼觀。心",
    "T39n1795_002:0574b02": "不放捨漸次求證　有人色相所礙。空靜之",
    "T39n1795_002:0574b03": "觀難成。先觀色幻。幻即全空靜觀方成。復有",
    "T39n1795_002:0574b04": "執定實色。礙於心識難修幻觀。先知其體本",
    "T39n1795_002:0574b05": "無而不妨覩相。方成假幻。復有修中難成絕",
    "T39n1795_002:0574b06": "待。先知假全空而無假。空全而假無空。空",
    "T39n1795_002:0574b07": "假俱無絕於對待。方成寂滅。又有人直見心",
    "T39n1795_002:0574b08": "源。方知諸法即性故空。不壞相故假。或但從",
    "T39n1795_002:0574b09": "性現故假。無別所現故空。先後綺互如諸輪",
    "T39n1795_002:0574b10": "說。偈讚中二。全同長行。",
    "T39n1795_002:0574b11": "爾時世尊欲重宣此義。而說偈言。",
    "T39n1795_002:0574b12": "　圓覺汝當知　　一切諸眾生",
    "T39n1795_002:0574b13": "　欲求無上道　　先當結三期",
    "T39n1795_002:0574b14": "期限也。",
    "T39n1795_002:0574b15": "　懺悔無始業　　經於三七日",
    "T39n1795_002:0574b16": "　然後正思惟",
    "T39n1795_002:0574b17": "限內修行。",
    "T39n1795_002:0574b18": "　非彼所聞境　　畢竟不可取",
    "T39n1795_002:0574b19": "誡取邪證。",
    "T39n1795_002:0574b20": "　奢摩他至靜　　三摩正憶持",
    "T39n1795_002:0574b21": "　禪邪明數門　　是名三淨觀(別修)",
    "T39n1795_002:0574b22": "　若能勤修習　　是名佛出世(遍修)",
    "T39n1795_002:0574b23": "　鈍根未成者　　常當勤心懺",
    "T39n1795_002:0574b24": "　無始一切罪　　諸障若消滅",
    "T39n1795_002:0574b25": "　佛境便現前",
    "T39n1795_002:0574b26": "互修結前及安居之法。長有偈無。佛境出",
    "T39n1795_002:0574b27": "現長先偈後。餘但文略耳。",
    "T39n1795_002:0574b28": "大文第三流通分。謂正宗之分法義已周。欲",
    "T39n1795_002:0574b29": "使廣益他方遠霑來世流傳通泰展轉無窮。故",
    "T39n1795_002:0574c01": "有此分。都無人傳是不流。流則不住不滯。傳",
    "T39n1795_002:0574c02": "之遇其障難是不通。通則不壅不塞。文五。一",
    "T39n1795_002:0574c03": "慶聞深法請問流通。二讚許佇聽交感流通。三",
    "T39n1795_002:0574c04": "依問宣說內護流通。四稟命加衛外護流通。",
    "T39n1795_002:0574c05": "五時眾受持總結流通。初文三段同上。今初。",
    "T39n1795_002:0574c06": "於是賢善首菩薩在大眾中即從座起。頂禮",
    "T39n1795_002:0574c07": "佛足右繞三匝。長跪叉手而白佛言　可知。",
    "T39n1795_002:0574c08": "二正陳中二。一慶聞所詮。",
    "T39n1795_002:0574c09": "大悲世尊。廣為我等及末世眾生。開悟如是",
    "T39n1795_002:0574c10": "不思議事　近慶道場遠該一部。二請問能詮。",
    "T39n1795_002:0574c11": "世尊。此大乘教　然正宗分中但問所詮法",
    "T39n1795_002:0574c12": "義。法義雖已圓備。凡心難可任侍。聞時令",
    "T39n1795_002:0574c13": "會分明。過後恐還遺忘。事須持教以教貫穿。",
    "T39n1795_002:0574c14": "文既不遺。隨文解義。依義起觀。方成真正修",
    "T39n1795_002:0574c15": "行。故此問經教也。",
    "T39n1795_002:0574c16": "名字何等　解義先須識名。迷名於義不了。",
    "T39n1795_002:0574c17": "云何奉持　前雖已說持法。今問持教。",
    "T39n1795_002:0574c18": "眾生修習得何功德　依理修行證聖。已知",
    "T39n1795_002:0574c19": "功德無邊。受持名教。恐無利益故問。",
    "T39n1795_002:0574c20": "云何使我護持經人　使我諸菩薩等於末世",
    "T39n1795_002:0574c21": "中云何衛護受持此經之人。",
    "T39n1795_002:0574c22": "流布此教至於何地　十法行也。若人一向",
    "T39n1795_002:0574c23": "於此了義經教。供養寫施聽受讀誦說釋思",
    "T39n1795_002:0574c24": "修。如是分布流傳。未審此人智慧功德畢竟",
    "T39n1795_002:0574c25": "至何位地。下三唱倣前。",
    "T39n1795_002:0574c26": "作是語已五體投地。如是三請。終而復始。爾",
    "T39n1795_002:0574c27": "時世尊告賢善首菩薩言。善哉善哉。善男子。",
    "T39n1795_002:0574c28": "汝等乃能為諸菩薩及末世眾生。問於如來",
    "T39n1795_002:0574c29": "如是經教功德名字。汝今諦聽。當為汝說。時",
    "T39n1795_002:0575a01": "賢善首菩薩奉教歡喜。及諸大眾默然而聽",
    "T39n1795_002:0575a02": "　三依問宣說文二。初且標能說能護之人。",
    "T39n1795_002:0575a03": "善男子。是經百千萬億恒河沙諸佛所說",
    "T39n1795_002:0575a04": "　說此經佛既是真身。真身無礙塵沙同體。故",
    "T39n1795_002:0575a05": "一說即是多說。華嚴云。十方諸如來同共一",
    "T39n1795_002:0575a06": "法身。一心一智慧。力無畏亦然。又不了義經",
    "T39n1795_002:0575a07": "則隨方有說不說。了義之教無佛不譚。如華",
    "T39n1795_002:0575a08": "嚴云。我不見有佛國土一說此經等。",
    "T39n1795_002:0575a09": "三世如來之所守護　亦如華嚴經云。我等",
    "T39n1795_002:0575a10": "諸佛護持此法。令未來世一切菩薩未曾聞",
    "T39n1795_002:0575a11": "者皆悉得聞。",
    "T39n1795_002:0575a12": "十方菩薩之所歸依　因行之中無不從此成",
    "T39n1795_002:0575a13": "佛。",
    "T39n1795_002:0575a14": "十二部經清淨眼目　良以推窮迷本照徹覺",
    "T39n1795_002:0575a15": "源。是以理貫群經義無不盡。於此若解則諸",
    "T39n1795_002:0575a16": "教煥然。若不了之何知正道。故云眼目。二正",
    "T39n1795_002:0575a17": "答所說所護之法文五。一答名字。二答所至。",
    "T39n1795_002:0575a18": "三答奉持。四答功德。五答護持。今初。",
    "T39n1795_002:0575a19": "是經名大方廣圓覺陀羅尼。亦名脩多羅了",
    "T39n1795_002:0575a20": "義　經有五名。二名已釋。",
    "T39n1795_002:0575a21": "亦名祕密王三昧　非器不聞名祕。隨器異",
    "T39n1795_002:0575a22": "聞名密。三昧之名其數無量。圓覺三昧是彼",
    "T39n1795_002:0575a23": "根源。故稱王也。",
    "T39n1795_002:0575a24": "亦名如來決定境界　極證之處。",
    "T39n1795_002:0575a25": "亦名如來藏自性差別　如來藏即圓覺在纏",
    "T39n1795_002:0575a26": "之名。妄不能變名為自性。隨緣起妄名為差",
    "T39n1795_002:0575a27": "別。又空如來藏不空如來藏。即是差別。",
    "T39n1795_002:0575a28": "汝當奉持　勅令依此名義而持。謂已悟者",
    "T39n1795_002:0575a29": "文性離而持法。未悟者無離文而持義。是奉",
    "T39n1795_002:0575b01": "持之相也。然答奉持之問者。若以文顯。則不",
    "T39n1795_002:0575b02": "妨。因說經名承其文勢便於此答。若以義求。",
    "T39n1795_002:0575b03": "則在後頓漸門中。二答所至文二。一標行所",
    "T39n1795_002:0575b04": "依。",
    "T39n1795_002:0575b05": "善男子。是經唯顯如來境界。唯佛如來能盡",
    "T39n1795_002:0575b06": "宣說　前云是諸眾生清淨覺地。又說無明",
    "T39n1795_002:0575b07": "貪愛四相四病。今云唯顯如來境界者。下句",
    "T39n1795_002:0575b08": "自釋。唯佛能說。故說無明等皆無所有正是",
    "T39n1795_002:0575b09": "佛境。佛境若不顯現。眾生豈得皆空。生若不",
    "T39n1795_002:0575b10": "空豈徹覺地。故華嚴信位即佛境甚深。雖智",
    "T39n1795_002:0575b11": "與知殊。皆佛境界。是此意也。二依修所至。",
    "T39n1795_002:0575b12": "若諸菩薩及末世眾生。依此修行　十法行",
    "T39n1795_002:0575b13": "也。",
    "T39n1795_002:0575b14": "漸次增進至於佛地　由經唯顯佛境故。修",
    "T39n1795_002:0575b15": "之必至佛地。三答奉持文二一法。",
    "T39n1795_002:0575b16": "善男子。是經名為頓教大乘。頓機眾生從此",
    "T39n1795_002:0575b17": "開悟。亦攝漸修一切群品　宗是頓教。事具",
    "T39n1795_002:0575b18": "漸門。既頓漸俱收。則遲速皆益。入與不入總",
    "T39n1795_002:0575b19": "可留心。故正宗中分上中下。二喻。",
    "T39n1795_002:0575b20": "譬如大海不讓小流　謂漸教則乖頓教。頓",
    "T39n1795_002:0575b21": "門必具漸門。",
    "T39n1795_002:0575b22": "乃至蚊虻　此喻二乘受持。",
    "T39n1795_002:0575b23": "及阿脩羅　此喻菩薩受持。",
    "T39n1795_002:0575b24": "飲其水者皆得充滿　大海有無量之水。飲",
    "T39n1795_002:0575b25": "之則量腹少多。圓覺有無邊法門。受之則隨",
    "T39n1795_002:0575b26": "器頓漸。四答功德文三。一以施寶校量顯聞",
    "T39n1795_002:0575b27": "經勝。意明其福。以福校量故。二以度人校量",
    "T39n1795_002:0575b28": "顯說經勝。意明其智。非智不能度人故。又聞",
    "T39n1795_002:0575b29": "者假令不解。亦生其福。說者必無不解。故唯",
    "T39n1795_002:0575c01": "智也。三以宿因反驗。顯信經勝雙明福智。初",
    "T39n1795_002:0575c02": "中二。初舉劣。",
    "T39n1795_002:0575c03": "善男子。假使有人。純以七寶積滿三千大千",
    "T39n1795_002:0575c04": "世界。以用布施　積福可知。二顯勝。",
    "T39n1795_002:0575c05": "不如有人聞此經名及一句義　如金剛經校",
    "T39n1795_002:0575c06": "量文例。謂世珍盈剎。能為漏果之資。妙法一",
    "T39n1795_002:0575c07": "言必獲菩提之報。二以度人校量者。謂前以",
    "T39n1795_002:0575c08": "劣福顯勝福。此以劣智顯勝智。文二。初舉劣。",
    "T39n1795_002:0575c09": "善男子。假使有人。教百恒河沙眾生得阿羅",
    "T39n1795_002:0575c10": "漢果　積德可知。二顯勝。",
    "T39n1795_002:0575c11": "不如有人宣說此經。分別半偈　凡全偈者。",
    "T39n1795_002:0575c12": "所謂四句。句有二種。謂文句義句。若約文句。",
    "T39n1795_002:0575c13": "即兩句為半偈。若約義句。即說一切法本來",
    "T39n1795_002:0575c14": "空寂。是半偈也。顯空體不空方為全偈。或無",
    "T39n1795_002:0575c15": "常真常為半及全。三以宿因顯信經勝。雙明",
    "T39n1795_002:0575c16": "福智者。經文自顯文二。一明聞信。",
    "T39n1795_002:0575c17": "善男子。若復有人。聞此經名信心不惑　二",
    "T39n1795_002:0575c18": "驗宿因文二。一反顯。",
    "T39n1795_002:0575c19": "當知是人。非於一佛二佛種諸福慧　二順",
    "T39n1795_002:0575c20": "明。",
    "T39n1795_002:0575c21": "如是乃至盡恒河沙一切佛所。種諸善根。聞",
    "T39n1795_002:0575c22": "此經教　亦如金剛文勢。然此宗信者。必是",
    "T39n1795_002:0575c23": "即解之信。信該果海不是小緣。故驗宿因。亦",
    "T39n1795_002:0575c24": "非聊爾人耳。五答護持。",
    "T39n1795_002:0575c25": "汝善男子。當護末世是修行者。為令惡魔及",
    "T39n1795_002:0575c26": "諸外道。惱其身心令生退屈　前問云何護",
    "T39n1795_002:0575c27": "持。今答意云。但莫令惡魔外道惱身心者。即",
    "T39n1795_002:0575c28": "是護持。然惱身心俱通魔外。若以義配者。外",
    "T39n1795_002:0575c29": "道以邪智惑人令疑。是惱心也。魔以神力令",
    "T39n1795_002:0576a01": "種種不安。乃至病等。是惱身也。故經說。眾魔",
    "T39n1795_002:0576a02": "者樂生死。外道者著諸見等。二事皆令初心",
    "T39n1795_002:0576a03": "行人退屈。實藉護持。四稟命外護文三。一力",
    "T39n1795_002:0576a04": "士眾。",
    "T39n1795_002:0576a05": "爾時會中有火首　首頭也。頭有火焰故。",
    "T39n1795_002:0576a06": "金剛　執此杵故。若取名者云露肩神。",
    "T39n1795_002:0576a07": "摧碎金剛尼藍婆　未詳唐語。",
    "T39n1795_002:0576a08": "金剛等八萬金剛。并其眷層。即從座起。頂禮",
    "T39n1795_002:0576a09": "佛足右繞三匝。而白佛言。世尊。若後末世一",
    "T39n1795_002:0576a10": "切眾生。有能持此決定大乘。我當守護如護",
    "T39n1795_002:0576a11": "眼目。乃至道場所修行處。我等金剛自領徒",
    "T39n1795_002:0576a12": "眾。晨夕守護令不退轉　此神初發心時常",
    "T39n1795_002:0576a13": "發大願。願為力士護修行人。",
    "T39n1795_002:0576a14": "其家　在家眾也。",
    "T39n1795_002:0576a15": "乃至永無災障疫病銷滅　凡發大心多有障",
    "T39n1795_002:0576a16": "難。障難多種略舉災病。故云乃至也。今由神",
    "T39n1795_002:0576a17": "護一切皆除。",
    "T39n1795_002:0576a18": "財寶豐足　修道資緣也。不必富奢方名豐",
    "T39n1795_002:0576a19": "足。故次但云。",
    "T39n1795_002:0576a20": "常不乏少　不乏少故。進趣妙門不退屈也。",
    "T39n1795_002:0576a21": "二天王眾。",
    "T39n1795_002:0576a22": "爾時大梵王　別指初禪王娑婆世界主。",
    "T39n1795_002:0576a23": "二十八天王　總指三界。",
    "T39n1795_002:0576a24": "并須彌山王　別名帝釋。",
    "T39n1795_002:0576a25": "護國天王等　別顯四王。別標三類者。以梵",
    "T39n1795_002:0576a26": "與釋諸佛轉法輪時皆為請主護世持國使災",
    "T39n1795_002:0576a27": "害不生故。於總列之外而更別明。",
    "T39n1795_002:0576a28": "即從座起。頂禮佛足右繞三匝。而白佛言。世",
    "T39n1795_002:0576a29": "尊。我亦守護是持經者。常令安隱心不退轉",
    "T39n1795_002:0576b01": "　正明護持三鬼王眾。",
    "T39n1795_002:0576b02": "爾時有大力鬼王。名吉槃茶　亦云鳩槃茶。",
    "T39n1795_002:0576b03": "食人精血。其疾如風變化稍多。住於林野。管",
    "T39n1795_002:0576b04": "諸鬼眾。故號為王。來至道場而為上首。",
    "T39n1795_002:0576b05": "與十萬鬼王　其數十萬。一一若斯。依附深",
    "T39n1795_002:0576b06": "山或居巖穴。其形可畏通變極多。不屬人天。",
    "T39n1795_002:0576b07": "住居鬼趣。",
    "T39n1795_002:0576b08": "即從座起。頂禮佛足右繞三匝。而白佛言。我",
    "T39n1795_002:0576b09": "亦守護是持經人。朝夕侍衛令不退屈　無",
    "T39n1795_002:0576b10": "障難故不退。",
    "T39n1795_002:0576b11": "其人所居一由旬內　一由旬則四十里。一",
    "T39n1795_002:0576b12": "云十六里。",
    "T39n1795_002:0576b13": "若有鬼神侵其境界。我當使其碎如微塵",
    "T39n1795_002:0576b14": "　碎鬼神境界者。護佛菩提心故。五時眾受持。",
    "T39n1795_002:0576b15": "佛說此經已。一切菩薩天龍鬼神八部眷屬。",
    "T39n1795_002:0576b16": "及諸天王梵王等。一切大眾。聞佛所說皆大",
    "T39n1795_002:0576b17": "歡喜。信受奉行　文殊所問經說。有三種義",
    "T39n1795_002:0576b18": "歡喜奉行。一說者清淨。不為取著名利所染",
    "T39n1795_002:0576b19": "故。二所說清淨。以如實知法體故三得果清",
    "T39n1795_002:0576b20": "淨。即說益也。",
    "T39n1795_002:0576b21": "　自惟無始迷心海　　曠劫漂沈生死波",
    "T39n1795_002:0576b22": "　塵沙諸佛出人中　　浮木盲龜難值遇",
    "T39n1795_002:0576b23": "　何幸此身逢了教　　千重疑滯類氷消",
    "T39n1795_002:0576b24": "　尋思累世積聞熏　　慚愧多生善知識",
    "T39n1795_002:0576b25": "　上士慈悲哀末世　　始終次第為諮詢",
    "T39n1795_002:0576b26": "　能仁應感稱心源　　本末無遮頓演說",
    "T39n1795_002:0576b27": "　已採群筌扣真寂　　隨應聖旨解斯文",
    "T39n1795_002:0576b28": "　普回功德向眾生　　同入神通大光藏",
    "T39n1795_002:0576b29": "大方廣圓覺修多羅了義經略疏卷下二",
    "T39n1795_002:0576c02": "圭峰定慧禪師遙稟清涼國師書",
    "T39n1795_002:0576c04": "　(宗密)慶以天幸竊稟",
    "T39n1795_002:0576c05": "和尚華嚴疏文。雖乖禮足且解生焉。(宗密)恨以",
    "T39n1795_002:0576c06": "累有事故。不獲早赴起居。下情伏增惶懼。既",
    "T39n1795_002:0576c07": "未繫目。敢自陳心。若不粗述本緣。寧表誠素。",
    "T39n1795_002:0576c08": "欲書實語。恐塵瀆視聽。進退無已。伏惟照恕",
    "T39n1795_002:0576c09": "幸甚。(宗密)本巴江一賤士。志好道而不好藝。",
    "T39n1795_002:0576c10": "縱游藝而必欲根乎道。自齠年洎弱冠。雖則",
    "T39n1795_002:0576c11": "詩書是業。每覺無歸。而復傍求釋宗。薄似有",
    "T39n1795_002:0576c12": "寄。決知業緣之報。如影響應乎形聲。遂止葷",
    "T39n1795_002:0576c13": "茹。考經論。親禪德。狎名僧。莊居屢置法筵。",
    "T39n1795_002:0576c14": "素服濫嘗覆講。但以學虧極教。悟匪圓宗。不",
    "T39n1795_002:0576c15": "造心源。惑情宛在。後遇遂州大雲寺圓和尚",
    "T39n1795_002:0576c16": "法門。即荷澤之裔也。言下相契師資道合。一",
    "T39n1795_002:0576c17": "心皎如萬德斯備。既知世業事藝本不相關。",
    "T39n1795_002:0576c18": "方始落[髟/米]披緇服勤敬事。習氣損之又損。覺",
    "T39n1795_002:0576c19": "智百鍊百精。然於身心因果。猶懷漠漠。色空",
    "T39n1795_002:0576c20": "之理。未即於心。遂屢咨參方蒙授與。終南大",
    "T39n1795_002:0576c21": "師華嚴法界觀門。佛法寶藏。從此頓彰。同志",
    "T39n1795_002:0576c22": "四人琢磨數載。一句中理論則通宵未休。一",
    "T39n1795_002:0576c23": "事中義旨則塵沙莫算。達水常濕寧疑波湛之",
    "T39n1795_002:0576c24": "殊。悟鏡恒明不驚影像之變。淨剎穢土非壞",
    "T39n1795_002:0576c25": "非成。諸佛眾生何起何滅。由是念包三世同",
    "T39n1795_002:0576c26": "時互促互延塵與十方。全體相即相入多生。",
    "T39n1795_002:0576c27": "謬計反覆枉受於沈淪。今日正觀始覺元同",
    "T39n1795_002:0576c28": "于大用。然後所顯境界。離情則隨照分明能",
    "T39n1795_002:0576c29": "詮大經。配文則難為通會。章句浩博因果重",
    "T39n1795_002:0577a01": "疊。理雖一味勢變多端。差別義門囡盡血脈。",
    "T39n1795_002:0577a02": "不知科段意莫連環。縱使歷諸講場。不添已",
    "T39n1795_002:0577a03": "悟。名相繁雜。難契自心(宗密)謂言章疏例只如",
    "T39n1795_002:0577a04": "斯。遂休心傳教。適志遊方。但以終南觀門為",
    "T39n1795_002:0577a05": "助緣。以離情順智為自力照融。通法界而棲",
    "T39n1795_002:0577a06": "托。指事理懸說。為利他以夢幻身心游影像",
    "T39n1795_002:0577a07": "世界。神冥妙境智歷義門。跋涉江山至于襄",
    "T39n1795_002:0577a08": "漢。於恢覺寺遇靈峯闍梨。即和尚門下一哲",
    "T39n1795_002:0577a09": "人也。寢疾數月漸至羸極。相見三日纔通其",
    "T39n1795_002:0577a10": "情。願以同聲之分經及疏鈔。悉蒙授與。議論",
    "T39n1795_002:0577a11": "未周奄然遷逝。斯則夙緣法會忍死待來。若",
    "T39n1795_002:0577a12": "見若聞無不歎訝(宗密)渴逢甘露貧遇摩尼。騰",
    "T39n1795_002:0577a13": "躍之心手捧而舞。遂於此山返關絕迹。忘飡",
    "T39n1795_002:0577a14": "輟寢。夙夜披尋。以疏通經。以鈔釋疏。尋文而",
    "T39n1795_002:0577a15": "性離。照理而情忘。偶之于心會之于教。窮本",
    "T39n1795_002:0577a16": "究末宗途皎如。一生餘疑蕩如瑕翳。曾所習",
    "T39n1795_002:0577a17": "義。於此大通。外境內心豁然無隔。誠所謂太",
    "T39n1795_002:0577a18": "陽升而六合朗耀。巨海湛而萬象昭彰。妙德",
    "T39n1795_002:0577a19": "妙智而頓開。普賢普行而齊現。五周四分一",
    "T39n1795_002:0577a20": "部之網在綱。六相十玄三乘之流會海。義則",
    "T39n1795_002:0577a21": "色空同於中道。教則權實融於圓宗。理則體",
    "T39n1795_002:0577a22": "用即寂。而性相宛然。智則凡聖混同。而因果",
    "T39n1795_002:0577a23": "不壞。顯隨緣而不變。弘經則理趣周圓。指幻",
    "T39n1795_002:0577a24": "而識真。修觀則禪心使曠。蕩九會經文無不",
    "T39n1795_002:0577a25": "契心。由斯可謂契經矣。使一真心地無不印",
    "T39n1795_002:0577a26": "經。由斯可謂心印矣。是知執三藏文者。誠為",
    "T39n1795_002:0577a27": "失道。局一性義者。猶未圓通。想夫斯流固宜",
    "T39n1795_002:0577a28": "絕分。聲聞聾瞽諒不虛哉。(宗密)未遇疏前。每",
    "T39n1795_002:0577a29": "覽古今著述。在理或當。所恨不知和會。禪",
    "T39n1795_002:0577b01": "宗天台多約止觀。美則美矣。且義勢展轉滋",
    "T39n1795_002:0577b02": "蔓。不直示眾生自心行相。雖分明入處猶歷",
    "T39n1795_002:0577b03": "漸次。豈如問明釋文殊偈。印靈知而心識頓",
    "T39n1795_002:0577b04": "袪。懸談開分齊章。顯真空而相用繁起。起不",
    "T39n1795_002:0577b05": "異性故。事事融通。通而互收故。重重無盡。悟",
    "T39n1795_002:0577b06": "此則全同佛果。方是圓因。隨緣造修無非稱",
    "T39n1795_002:0577b07": "體。開頓漸禪要。可以此為楷模。傳權實教門。",
    "T39n1795_002:0577b08": "可以此為軌範。藥得雪山善見。群疾俱消。寶",
    "T39n1795_002:0577b09": "獲滄海摩尼。千珍隨念。況懸文卷半。諸義盡",
    "T39n1795_002:0577b10": "包。備覈源流。遍窮名體。然後融成本部。全揀",
    "T39n1795_002:0577b11": "全收。苟能精之。已領百家之文義。少功多獲。",
    "T39n1795_002:0577b12": "要在茲焉。凡曰釋流孰不可習。(宗密)夙生多幸",
    "T39n1795_002:0577b13": "同種善根。遇如是經逢如是疏。頃於王饍未",
    "T39n1795_002:0577b14": "敢即飡。今得明文印決。心意泰然。誓願生生",
    "T39n1795_002:0577b15": "盡命弘闡。當時便被僧尼徒眾。因請贊揚務",
    "T39n1795_002:0577b16": "自溫習。課虛順命。但依文配讀而已。詎足以",
    "T39n1795_002:0577b17": "發明於人。為顯圓宗多驚撫掌。爰有宿機堅",
    "T39n1795_002:0577b18": "種聞即稟承。從始洎終可數十人。誓願修學。",
    "T39n1795_002:0577b19": "蓋茲疏文玄妙。傳之不虛。豈以微才能感如",
    "T39n1795_002:0577b20": "是。襄陽講罷。暫往東都。禮祖師塔。便擬馳",
    "T39n1795_002:0577b21": "赴。拜覲蓋緣夏逼。且止永穆寺。襄陽徒眾迤",
    "T39n1795_002:0577b22": "邐訪尋。再邀第二遍講。復聞茲經遂允眾請",
    "T39n1795_002:0577b23": "許。終懸疏却赴上都。今月七日纔畢。聽徒泰",
    "T39n1795_002:0577b24": "恭遂斷一臂云。自慶所逢之法。玄妙難思。用",
    "T39n1795_002:0577b25": "表懇誠。厥願修學。此迺和尚道威德洽。教令",
    "T39n1795_002:0577b26": "將行。門下宗枝有斯精苦。伊且割截支體傷",
    "T39n1795_002:0577b27": "斷筋骨。都無痛惱。神色宛然。自初至今身心",
    "T39n1795_002:0577b28": "仍舊。若道若俗無不異之。觀智之功感應昭",
    "T39n1795_002:0577b29": "著。時臺省詢驗。事迹分明。留守崇敬大經已",
    "T39n1795_002:0577c01": "申中書門下。據伊本意。豈盡顯揚。然發起門",
    "T39n1795_002:0577c02": "亦藉旌表。沿伊手瘡未愈。官司牒寺委令將",
    "T39n1795_002:0577c03": "養。未便遊行。以此禮覲轉見遲違。下情無任",
    "T39n1795_002:0577c04": "伏增惶懼。謹差聽徒僧玄珪智輝。先具申述",
    "T39n1795_002:0577c05": "(宗密)才微語拙領悟難陳。伏乞慈悲特賜攝受",
    "T39n1795_002:0577c06": "幸甚。不備學徒(宗密)惶恐百拜上。",
    "T39n1795_002:0577c07": "華嚴疏主清涼國師大和尚",
    "T39n1795_002:0577c08": "　唐元和六年辛卯歲九月十三日在東都上",
    "T39n1795_002:0577c09": "清涼國師誨答",
    "T39n1795_002:0577c10": "十月十二日玄珪智輝至。得汝書。遙伸師敬。",
    "T39n1795_002:0577c11": "備述行迹。領大教之玄趣。說傳贊事誠感悽",
    "T39n1795_002:0577c12": "然。心納矣。吾自傳揚。或面言心授。或展轉分",
    "T39n1795_002:0577c13": "照盈于異域。然仲尼傾蓋伯牙輟絃。亦藉形",
    "T39n1795_002:0577c14": "聲矣。不面而傳得旨繫表。意猶吾心未知有",
    "T39n1795_002:0577c15": "也。非憑聖力必藉夙因。當自慰爾。轉輪真子",
    "T39n1795_002:0577c16": "可以喻也。泰恭斷臂重法情至。加其懇禱。然",
    "T39n1795_002:0577c17": "半偈忘軀一句投火。教有文矣。意存身外有",
    "T39n1795_002:0577c18": "重法之寶爾。宜誡之。後學勿使傚之。當斷",
    "T39n1795_002:0577c19": "其情慮。勿斷其形骸。當斷其妄心。無斬其肢",
    "T39n1795_002:0577c20": "分。則淺識異學安其所不驚視。苟俗無髮膚",
    "T39n1795_002:0577c21": "之誡。則玄化不廣而自博矣。汝當篤志幽趣。",
    "T39n1795_002:0577c22": "儻得一面印所懸解。復何嘉焉。如忽緣阻。但",
    "T39n1795_002:0577c23": "當心契玄極。豈山河形聲所能隔哉。勉之不",
    "T39n1795_002:0577c24": "多云。老僧澄觀付。",
    "T39n1795_002:0577c25": "宗密法子收",
    "T39n1795_002:0577c26": "十月二十三日學徒(宗密)裁書再拜。",
    "T39n1795_002:0577c27": "本講華嚴疏主。玄珪智輝迴。伏奉誨示。納所",
    "T39n1795_002:0577c28": "微悟。許廁法席。頂戴奉持不任忻懼。多慚陋",
    "T39n1795_002:0577c29": "質。未効勤勞。空呈寸心。坐蒙收采自驚僥倖。",
    "T39n1795_002:0578a01": "喜極成悲。伏蒙慈願弘深降斯過分。一經印",
    "T39n1795_002:0578a02": "決頓覺光輝。學流進功時輩增仰。幸甚。(宗密)",
    "T39n1795_002:0578a03": "便欲奔赴給侍。緣泰恭臂瘡未愈。慎風不敢",
    "T39n1795_002:0578a04": "冐路。再三涕泣。願侍隨行念伊迹苦。不忍棄",
    "T39n1795_002:0578a05": "遺。伏惟照察。不備學徒(宗密)再拜上。",
    "T39n1795_002:0578a06": "本講華嚴疏主",
    "T39n1795_002:0578a07": "大方廣圓覺修多羅了義經略疏卷下二"
}