{
    "T02n0110_001:0504a03": "No. 110 [No. 99(379), No. 109]",
    "T02n0110_001:0504a04": "佛說三轉法輪經",
    "T02n0110_001:0504a06": "三藏法師義淨奉　制譯",
    "T02n0110_001:0504a07": "如是我聞：一時，薄伽梵在婆羅痆斯仙人墮",
    "T02n0110_001:0504a08": "處施鹿林中。爾時，世尊告五苾芻曰：「汝等苾",
    "T02n0110_001:0504a09": "芻！此苦聖諦，於所聞法如理作意，能生眼智",
    "T02n0110_001:0504a10": "明覺，汝等苾芻！此苦集、苦滅、順苦滅道聖諦",
    "T02n0110_001:0504a11": "之法，如理作意，能生眼智明覺。",
    "T02n0110_001:0504a12": "「汝等苾芻！此苦聖諦是所了法，如是應知，於",
    "T02n0110_001:0504a13": "所聞法如理作意，能生眼智明覺。",
    "T02n0110_001:0504a14": "「汝等苾芻！此苦集聖諦是所了法，如是應斷，",
    "T02n0110_001:0504a15": "於所聞法如理作意，能生眼智明覺。",
    "T02n0110_001:0504a16": "「汝等苾芻！此苦滅聖諦是所了法，如是應證，",
    "T02n0110_001:0504a17": "於所聞法如理作意，能生眼智明覺。「汝等苾",
    "T02n0110_001:0504a18": "芻！此順苦滅道聖諦是所了法，如是應修，",
    "T02n0110_001:0504a19": "於所聞法如理作意，能生眼智明覺。",
    "T02n0110_001:0504a20": "「汝等苾芻！此苦聖諦是所了法，如是已知，於",
    "T02n0110_001:0504a21": "所聞法如理作意，能生眼智明覺。",
    "T02n0110_001:0504a22": "「汝等苾芻！此苦集聖諦是所了法，如是已斷，",
    "T02n0110_001:0504a23": "於所聞法如理作意，能生眼智明覺。",
    "T02n0110_001:0504a24": "「汝等苾芻！此苦滅聖諦是所了法，如是已證，",
    "T02n0110_001:0504a25": "於所聞法如理作意，能生眼智明覺。",
    "T02n0110_001:0504a26": "「汝等苾芻！此順苦滅道聖諦是所了法，如是",
    "T02n0110_001:0504a27": "已修，於所聞法如理作意，能生眼智明覺。",
    "T02n0110_001:0504a28": "「汝等苾芻！若我於此四聖諦法未了三轉十",
    "T02n0110_001:0504a29": "二相者，眼智明覺皆不得生，我則不於諸天",
    "T02n0110_001:0504b01": "魔梵、沙門婆羅門一切世間，捨離煩惱心得",
    "T02n0110_001:0504b02": "解脫，不能證得無上菩提。",
    "T02n0110_001:0504b03": "「汝等苾芻！由我於此四聖諦法解了三轉十",
    "T02n0110_001:0504b04": "二相故，眼智明覺皆悉得生，乃於諸天魔梵、",
    "T02n0110_001:0504b05": "沙門婆羅門一切世間，捨離煩惱心得解脫，",
    "T02n0110_001:0504b06": "便能證得無上菩提。」",
    "T02n0110_001:0504b07": "爾時世尊說是法時，具壽憍陳如及八萬諸",
    "T02n0110_001:0504b08": "天，遠塵離垢得法眼淨。佛告憍陳如：「汝解此",
    "T02n0110_001:0504b09": "法不？」答言：「已解。世尊！」「汝解此法不？」答言：「已解。",
    "T02n0110_001:0504b10": "善逝！」由憍陳如解了法故，因此即名阿若憍",
    "T02n0110_001:0504b11": "陳如阿若是解了義。",
    "T02n0110_001:0504b12": "是時地居藥叉聞佛說已，出大音聲，告人天",
    "T02n0110_001:0504b13": "曰：「仁等當知，佛在婆羅痆斯仙人墮處施鹿",
    "T02n0110_001:0504b14": "林中，廣說三轉十二行相法輪，由此能於天",
    "T02n0110_001:0504b15": "人魔梵、沙門婆羅門一切世間，為大饒益，令",
    "T02n0110_001:0504b16": "同梵行者速至安隱涅槃之處，人天增盛阿",
    "T02n0110_001:0504b17": "蘇羅減少。」由彼藥叉作如是告，虛空諸天四",
    "T02n0110_001:0504b18": "大王眾皆悉聞知。如是展轉於剎那頃盡六",
    "T02n0110_001:0504b19": "欲天，須臾之間乃至梵天普聞其響，梵眾聞",
    "T02n0110_001:0504b20": "已復皆遍告廣說如前，因名此經為三轉法",
    "T02n0110_001:0504b21": "輪。時五苾芻及人天等，聞佛說已，歡喜奉行。",
    "T02n0110_001:0504b22": "佛說三轉法輪經"
}