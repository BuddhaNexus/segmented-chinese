{
    "X36n0659_017:0584a01": "南本大般涅槃經會疏卷第十七",
    "X36n0659_017:0584a03": "大般涅槃經梵行品之四(卷第十七)",
    "X36n0659_017:0584a04": "北凉　天竺三藏　曇無讖　譯",
    "X36n0659_017:0584a05": "晉　沙門　慧嚴　慧觀",
    "X36n0659_017:0584a06": "　謝靈運　重治",
    "X36n0659_017:0584a07": "梵行品之四",
    "X36n0659_017:0584a08": "起卷是第二歎經滅惡之能惡即闡提四重五逆",
    "X36n0659_017:0584a09": "皆能滅之舊解闍王是實逆經力能滅非無此義",
    "X36n0659_017:0584a10": "而密迹經云闍王是方便示現滅逆之方例知調",
    "X36n0659_017:0584a11": "達破僧定非實破亦如善星示為闡提實非闡提",
    "X36n0659_017:0584a12": "那提犯重亦非實犯此經威力能除重惡令實犯",
    "X36n0659_017:0584a13": "者決定歸依即顯梵行令不淨淨梁武不見謂此",
    "X36n0659_017:0584a14": "段文非經次第名為客品若得不淨淨意正是梵",
    "X36n0659_017:0584a15": "行不名客品就文為二前明起惡次明滅惡初起",
    "X36n0659_017:0584a16": "惡文為三一惡因。",
    "X36n0659_017:0584a17": "爾時王舍大城阿闍世王其性憋惡喜行殺戮具口",
    "X36n0659_017:0584a18": "四過貪恚癡其心熾盛唯見現在不見未來。",
    "X36n0659_017:0584a19": "即喜行殺戮具口四惡其心熾盛具十惡因。",
    "X36n0659_017:0584a20": "二惡緣純以惡人而為眷屬。",
    "X36n0659_017:0584a21": "純以惡人而為眷屬。",
    "X36n0659_017:0584a22": "貪著現世去是三正明造惡。",
    "X36n0659_017:0584a23": "貪著現世五欲樂故父王無辜橫加逆害。",
    "X36n0659_017:0584a24": "因害父已去是第二明滅惡又三一滅惡因二滅",
    "X36n0659_017:0584b01": "惡緣三正滅惡初滅惡因又四一深生悔熱。",
    "X36n0659_017:0584b02": "因害父已心生悔熱身諸瓔珞妓樂不御心悔熱故",
    "X36n0659_017:0584b03": "徧體生瘡其瘡臭穢不可附近。",
    "X36n0659_017:0584b04": "二深信因果。",
    "X36n0659_017:0584b05": "尋自念言我今此身已受華報地獄果報將近不遠。",
    "X36n0659_017:0584b06": "三母以藥塗。",
    "X36n0659_017:0584b07": "爾時其母韋提希后以種種藥而為塗之其瘡遂增",
    "X36n0659_017:0584b08": "無有降損。",
    "X36n0659_017:0584b09": "四深自鄙悼。",
    "X36n0659_017:0584b10": "王即白母如是瘡者從心而生非四大起若言眾生",
    "X36n0659_017:0584b11": "有能治者無有是處。",
    "X36n0659_017:0584b12": "時有大臣下是第二滅惡緣又二先明惡人為緣",
    "X36n0659_017:0584b13": "後明善人為緣問為惡可以惡人為緣今論滅惡",
    "X36n0659_017:0584b14": "何用惡人答惡人勸惡不從惡教亦滅罪緣若爾",
    "X36n0659_017:0584b15": "善人勸善不從善勸而作惡者善人亦是作惡緣",
    "X36n0659_017:0584b16": "耶一往亦例如大涅槃亦名甘露亦名毒藥二往",
    "X36n0659_017:0584b17": "不例原佛本心不為眾生作煩惱緣汝不受勸自",
    "X36n0659_017:0584b18": "是惡緣惡勸不受於汝成善亦由於汝當知一切",
    "X36n0659_017:0584b19": "皆由自心惡人緣約六臣為六章各為四別一臣",
    "X36n0659_017:0584b20": "來朝白二王報答三奏王明滅罪處四唱歸依舊",
    "X36n0659_017:0584b21": "或云世王是實此即不可或言是應或法界用然",
    "X36n0659_017:0584b22": "此皆是聖人權謀世王開逆方便顯經威力能滅",
    "X36n0659_017:0584b23": "諸惡。",
    "X36n0659_017:0584b24": "時有大臣名曰月稱往至王所在一面立白言大王",
    "X36n0659_017:0584c01": "何故愁悴顏容不悅為身痛耶為心痛乎。",
    "X36n0659_017:0584c02": "王答臣言我今身心豈得不痛我父無辜橫加逆害",
    "X36n0659_017:0584c03": "我從智者曾聞是義世有五人不脫地獄謂五逆罪",
    "X36n0659_017:0584c04": "我今已有無量無邊阿僧祇罪云何身心而得不痛",
    "X36n0659_017:0584c05": "又無良醫治我身心。",
    "X36n0659_017:0584c06": "臣言大王莫大愁苦即說偈言。",
    "X36n0659_017:0584c07": "　若常愁苦　　愁遂增長　　如人喜眠　　眠則滋多",
    "X36n0659_017:0584c08": "　貪淫嗜酒　　亦復如是",
    "X36n0659_017:0584c09": "如王所言世有五人不脫地獄誰往見之來語王耶",
    "X36n0659_017:0584c10": "言地獄者即是世間多智者說如王所言世無良醫",
    "X36n0659_017:0584c11": "治身心者今有大醫名富蘭那一切知見得自在定",
    "X36n0659_017:0584c12": "畢竟修習清淨梵行常為無量無邊眾生演說無上",
    "X36n0659_017:0584c13": "涅槃之道為諸弟子說如是法無有黑業無黑業報",
    "X36n0659_017:0584c14": "無有白業無白業報無黑白業無黑白業報無有上",
    "X36n0659_017:0584c15": "業及以下業是師今在王舍城中唯願大王屈駕往",
    "X36n0659_017:0584c16": "彼可令是師療治身心。",
    "X36n0659_017:0584c17": "時王答言審能如是滅除我罪我當歸依。",
    "X36n0659_017:0584c18": "復有一臣各曰藏德復往王所而作是言大王何故",
    "X36n0659_017:0585a01": "面貌憔悴脣口乾燥音聲微細猶如怯人見大怨敵",
    "X36n0659_017:0585a02": "顏色慘變將何所苦為身痛耶為心痛乎。",
    "X36n0659_017:0585a03": "王即答言我今身心云何不痛我之癡盲無有慧眼",
    "X36n0659_017:0585a04": "近諸惡友而為親善隨提婆達惡人之言正法之王",
    "X36n0659_017:0585a05": "橫加逆害我昔曾聞智人說偈。",
    "X36n0659_017:0585a06": "　若於父母　　佛及弟子　　生不善心　　起於惡業",
    "X36n0659_017:0585a07": "　如是果報　　在阿鼻獄",
    "X36n0659_017:0585a08": "以是事故令我心怖生大苦惱無有良醫而見救療。",
    "X36n0659_017:0585a09": "大臣復言唯願大王且莫愁怖法有二種一者出家",
    "X36n0659_017:0585a10": "二者王法王法者謂害其父則王國土雖云是逆實",
    "X36n0659_017:0585a11": "無有罪如迦羅羅蟲要壞母腹然後乃生生法如是",
    "X36n0659_017:0585a12": "雖破母身實亦無罪騾等懷妊亦復如是治國之法",
    "X36n0659_017:0585a13": "法應如是雖害父兄亦無有罪出家法者乃至蟁螘",
    "X36n0659_017:0585a14": "殺亦有罪唯願大王寬意莫愁何以故若常愁苦愁",
    "X36n0659_017:0585a15": "遂增長如人喜眠眠則滋多貪淫嗜酒亦復如是如",
    "X36n0659_017:0585a16": "王所言世無良醫治身心者今有大師名末伽棃拘",
    "X36n0659_017:0585a17": "舍離子一切知見憐憫眾生猶如赤子已離煩惱能",
    "X36n0659_017:0585a18": "拔眾生三毒利箭一切眾生於一切法無知見覺唯",
    "X36n0659_017:0585a19": "是一人獨知見覺如是大師常為弟子說如是法一",
    "X36n0659_017:0585a20": "切眾生身有七分何等為七地水火風苦樂壽命如",
    "X36n0659_017:0585a21": "是七法非化非作不可毀害如伊師迦草安住不動",
    "X36n0659_017:0585a22": "如須彌山不捨不作猶如乳酪各不諍訟若苦若樂",
    "X36n0659_017:0585a23": "若善不善投之利刀無所傷害何以故七分空中無",
    "X36n0659_017:0585a24": "妨閡故命亦無害何以故無有害者及死者故無作",
    "X36n0659_017:0585b01": "無受無說無聽無有念者及以教者常說是法能令",
    "X36n0659_017:0585b02": "眾生滅除一切無量重罪是師今在王舍大城唯願",
    "X36n0659_017:0585b03": "大王往至其所王若見者眾罪消滅。",
    "X36n0659_017:0585b04": "時王答言審能如是除滅我罪我當歸依。",
    "X36n0659_017:0585b05": "復有一臣名曰實得復到王所即說偈言。",
    "X36n0659_017:0585b06": "　大王何故　　身脫瓔珞　　首髮蓬亂　　乃至如是",
    "X36n0659_017:0585b07": "　王身何故　　戰慄不安　　猶如猛風　　吹動華樹",
    "X36n0659_017:0585b08": "王今何故容色愁悴猶如農夫下種之後天不降雨",
    "X36n0659_017:0585b09": "愁苦如是為是心痛為身痛耶。",
    "X36n0659_017:0585b10": "王即答言我今身心豈得不痛我父先王慈慈仁惻",
    "X36n0659_017:0585b11": "特見矜念實無過咎往問相師相師答言是兒生已",
    "X36n0659_017:0585b12": "定當害父雖聞是語猶見瞻養曾聞智者作如是言",
    "X36n0659_017:0585b13": "若人通母汙比丘尼偷僧祇物害發無上菩提心人",
    "X36n0659_017:0585b14": "及殺其父如是之人必定當墮阿鼻地獄我今身心",
    "X36n0659_017:0585b15": "豈得不痛。",
    "X36n0659_017:0585b16": "大臣復言唯願大王旦莫愁苦如其父王修解脫者",
    "X36n0659_017:0585b17": "害則有罪若治國法殺則無罪大王非法者名為無",
    "X36n0659_017:0585b18": "法無法者名為無法譬如無子名為無子又如惡子",
    "X36n0659_017:0585b19": "亦名無子雖言無子實非無子如食無鹽名為無鹽",
    "X36n0659_017:0585b20": "食若少鹽亦名無鹽如河無水名為無水若有少水",
    "X36n0659_017:0585b21": "亦名無水如念念滅名曰無常雖住一劫亦名無常",
    "X36n0659_017:0585b22": "如人受苦名為無樂雖受少樂亦名無樂如不自在",
    "X36n0659_017:0585b23": "名為無我雖少自在亦名無我如闇夜時名為無日",
    "X36n0659_017:0585b24": "雲霧之時亦言無日大王雖言少法名為無法實非",
    "X36n0659_017:0585c01": "無法願王留神聽臣所說一切眾生皆有餘業以業",
    "X36n0659_017:0585c02": "緣故數受生死若使先王有餘業者王今害之竟有",
    "X36n0659_017:0585c03": "何罪唯願大王寬意莫愁何以故。",
    "X36n0659_017:0585c04": "　若常愁苦　　愁遂增長　　如人喜眠　　眠則滋多",
    "X36n0659_017:0585c05": "　貪淫嗜酒　　亦復如是",
    "X36n0659_017:0585c06": "如王所言世無良醫治身心者今有大師名珊闍耶",
    "X36n0659_017:0585c07": "毗羅坻子一切知見其智深廣猶如大海有大威德",
    "X36n0659_017:0585c08": "具大神通能令眾生離諸疑網一切眾生不知見覺",
    "X36n0659_017:0585c09": "唯是一人獨知見覺今者近在王舍城住為諸弟子",
    "X36n0659_017:0585c10": "說如是法一切眾中若是王者自在隨意造作善惡",
    "X36n0659_017:0585c11": "雖為眾惡悉無有罪如火燒物無淨不淨王亦如是",
    "X36n0659_017:0585c12": "與火同性譬如大地淨穢普載雖為是事初無瞋喜",
    "X36n0659_017:0585c13": "王亦如是與地同性譬如水性淨穢俱洗雖為是事",
    "X36n0659_017:0585c14": "亦無憂喜王亦如是與水同性譬如風性淨穢等吹",
    "X36n0659_017:0585c15": "雖為是事亦無憂喜王亦如是與風同性如秋杌樹",
    "X36n0659_017:0585c16": "春則還生雖復杌斫實無有罪一切眾生亦復如是",
    "X36n0659_017:0585c17": "此間命終還生此間以還生故當有何罪一切眾生",
    "X36n0659_017:0585c18": "苦樂果報悉皆不由現在世業因在過去現在受果",
    "X36n0659_017:0585c19": "現在無因未來無果以現果故眾生持戒勤修精進",
    "X36n0659_017:0585c20": "遮現惡果以持戒故則得無漏得無漏故盡有漏業",
    "X36n0659_017:0585c21": "以盡業故眾苦得盡眾苦盡故便得解脫唯願大王",
    "X36n0659_017:0585c22": "速往其所令其療治身心苦痛王若見者眾罪得除。",
    "X36n0659_017:0585c23": "刪闍耶者淨名云夜輕重音耳此是刪詩定禮之",
    "X36n0659_017:0585c24": "字借音胝者陟遲反。",
    "X36n0659_017:0586a01": "王即等言審有是師能除我罪我當歸依。",
    "X36n0659_017:0586a02": "復有一臣名悉知義復至王所作如是言王今何故",
    "X36n0659_017:0586a03": "形不端嚴如失國者如泉枯涸池無蓮華樹無枝葉",
    "X36n0659_017:0586a04": "破戒比丘身無威德為身痛耶為心痛乎。",
    "X36n0659_017:0586a05": "王即答言今我身心豈得無痛我父先王慈惻流念",
    "X36n0659_017:0586a06": "而我不孝不知報恩常以安樂安樂於我而我背恩",
    "X36n0659_017:0586a07": "反斷其樂先王無過橫興逆害我亦曾聞智者說言",
    "X36n0659_017:0586a08": "若有害父當於無量阿僧祇劫受大苦惱我今不久",
    "X36n0659_017:0586a09": "必墮地獄又無良醫救療我罪。",
    "X36n0659_017:0586a10": "大臣即言唯願大王放捨愁苦王不聞耶昔者有王",
    "X36n0659_017:0586a11": "名曰羅摩害其父已得紹王位跋提大王毗樓真王",
    "X36n0659_017:0586a12": "那睺沙王迦帝迦王毗舍佉王月光明王日光明王",
    "X36n0659_017:0586a13": "愛王持多人王如是等王皆害其父得紹王位然無",
    "X36n0659_017:0586a14": "一王入地獄者於今現在毗瑠璃王優陀耶王惡性",
    "X36n0659_017:0586a15": "王鼠王蓮華王如是等王皆害其父悉無一王生愁",
    "X36n0659_017:0586a16": "惱者雖言地獄餓鬼天中誰有見者大王唯有二有",
    "X36n0659_017:0586a17": "一者人道二者畜生雖有是二非因緣生非因緣死",
    "X36n0659_017:0586a18": "若非因緣何有善惡唯願大王勿懷愁怖何以故。",
    "X36n0659_017:0586a19": "　若常愁苦　　愁遂增長　　如人喜眠　　眠則滋多",
    "X36n0659_017:0586a20": "　貪淫嗜酒　　亦復如是",
    "X36n0659_017:0586a21": "如王所言世無良醫治身心者今有大師名阿耆多",
    "X36n0659_017:0586a22": "翅舍欽婆羅一切知見觀金與土平等無二刀斫右",
    "X36n0659_017:0586a23": "脅栴檀塗左於此二人心無差別等視怨親心無異",
    "X36n0659_017:0586a24": "相此師真是世之良醫若行若立若坐若臥常在三",
    "X36n0659_017:0586b01": "昧心無分散告諸弟子作如是言若自作若教他作",
    "X36n0659_017:0586b02": "若自斫若教他斫若自炙若教他炙若自害若教他",
    "X36n0659_017:0586b03": "害若自偷若教他偷若自淫若教他淫若自妄語若",
    "X36n0659_017:0586b04": "教他妄語若自飲酒若教他飲酒若殺一村一城一",
    "X36n0659_017:0586b05": "國若以刀輪殺一切眾生若恒河以南布施眾生恒",
    "X36n0659_017:0586b06": "河以北殺害眾生悉無罪福無施戒定今者近在王",
    "X36n0659_017:0586b07": "舍城住願王速往王若見者眾罪除滅。",
    "X36n0659_017:0586b08": "阿耆多是名翅舍是弊壞衣欽婆羅是古貝衣。",
    "X36n0659_017:0586b09": "王語大臣審能如是除滅我罪我當歸依。",
    "X36n0659_017:0586b10": "復有大臣名曰吉德復往王所作如是言王今何故",
    "X36n0659_017:0586b11": "面無光澤如日中燈如晝時月如失國君如荒敗土",
    "X36n0659_017:0586b12": "大王今者四方清夷無諸怨敵而今何故如是愁苦",
    "X36n0659_017:0586b13": "為身苦耶為心苦乎有諸王子常生此念我今何時",
    "X36n0659_017:0586b14": "當得自在大王今者已果所願自在王領摩伽陀國",
    "X36n0659_017:0586b15": "先王寶藏具足而得唯當快意縱情受樂如是愁苦",
    "X36n0659_017:0586b16": "何用經懷。",
    "X36n0659_017:0586b17": "王即答言我今云何得不愁惱譬如愚人但貪其味",
    "X36n0659_017:0586b18": "不見利刀如食雜毒不見其過我亦如是如鹿見草",
    "X36n0659_017:0586b19": "不見深穽如鼠貪食不見貓狸我亦如是見現在樂",
    "X36n0659_017:0586b20": "不見未來不善苦果曾從智者聞如是言寧於一日",
    "X36n0659_017:0586b21": "受三百矛不於父母生一念惡我今已近地獄熾火",
    "X36n0659_017:0586b22": "云何當得不愁惱耶。",
    "X36n0659_017:0586b23": "穽有二音一賤二淨多用淨音字有二體一阜邊",
    "X36n0659_017:0586b24": "二穴下多用穴下。",
    "X36n0659_017:0586c01": "大臣復言誰來誑王言有地獄如刺頭尖誰之所造",
    "X36n0659_017:0586c02": "飛鳥異色復誰所作水性潤澤石性堅硬如風動性",
    "X36n0659_017:0586c03": "如火熱性一切萬物自死自生誰之所作言地獄者",
    "X36n0659_017:0586c04": "直是智者文詞造作言地獄者為有何義臣當說之",
    "X36n0659_017:0586c05": "地者名地獄者名破破於地獄無有罪報是名地獄",
    "X36n0659_017:0586c06": "又復地者名人獄者名天以其害父故到人天以是",
    "X36n0659_017:0586c07": "義故婆藪仙人唱言殺羊得人天樂是名地獄又復",
    "X36n0659_017:0586c08": "地者名命獄者名長以殺生故得壽命長故名地獄",
    "X36n0659_017:0586c09": "大王是故當知實無地獄大王如種麥得麥種稻得",
    "X36n0659_017:0586c10": "稻殺地獄者還得地獄殺害於人應還得人大王今",
    "X36n0659_017:0586c11": "當聽臣所說實無殺害若有我者實亦無害若無我",
    "X36n0659_017:0586c12": "者復無所害何以故若有我者常不變易以常住故",
    "X36n0659_017:0586c13": "不可殺害不破不壞不繫不縛不瞋不喜猶如虗空",
    "X36n0659_017:0586c14": "云何當有殺害之罪若無我者諸法無常以無常故",
    "X36n0659_017:0586c15": "念念壞滅念念滅故殺者死者皆念念滅若念念滅",
    "X36n0659_017:0586c16": "誰當有罪大王如火燒木火則無罪如斧斫樹斧亦",
    "X36n0659_017:0586c17": "無罪如鎌刈草鎌實無罪如刀殺人刀實非人刀既",
    "X36n0659_017:0586c18": "無罪人云何罪如毒殺人毒實非人毒藥無罪人云",
    "X36n0659_017:0586c19": "何罪一切萬物皆亦如是實無殺害云何有罪唯願",
    "X36n0659_017:0586c20": "大王莫生愁苦何以故。",
    "X36n0659_017:0586c21": "　若常愁苦　　愁遂增長　　如人喜眠　　眠則滋多",
    "X36n0659_017:0586c22": "　貪淫嗜酒　　亦復如是",
    "X36n0659_017:0586c23": "如王所言世無良醫治惡業者今有大師名迦羅鳩",
    "X36n0659_017:0586c24": "駄迦旃延一切知見明了三世於一念頃能見無量",
    "X36n0659_017:0587a01": "無邊世界聞聲亦爾能令眾生遠離過惡猶如恒河",
    "X36n0659_017:0587a02": "若內若外所有諸罪皆悉清淨是大良師亦復如是",
    "X36n0659_017:0587a03": "能除眾生內外眾罪為諸弟子說如是法若人殺害",
    "X36n0659_017:0587a04": "一切眾生心無慚愧終不墮惡猶如虗空不受塵水",
    "X36n0659_017:0587a05": "有慚愧者即入地獄猶如大水潤溼於地一切眾生",
    "X36n0659_017:0587a06": "悉是自在天之所作自在天喜眾生安樂自在天瞋",
    "X36n0659_017:0587a07": "眾生苦惱一切眾生若罪若福乃是自在之所為作",
    "X36n0659_017:0587a08": "云何當言人有罪福譬如工匠作機關木人行住坐",
    "X36n0659_017:0587a09": "臥唯不能言眾生亦爾自在天者譬如工匠木人者",
    "X36n0659_017:0587a10": "譬眾生身如是造化誰當有罪如是大師今者近在",
    "X36n0659_017:0587a11": "王舍城住唯願速往若得見者眾罪消滅。",
    "X36n0659_017:0587a12": "王即答言審有是人能滅我罪我當歸依。",
    "X36n0659_017:0587a13": "復有一臣名無所畏往至王所說如是言大王世有",
    "X36n0659_017:0587a14": "愚人一日之中百喜百愁百眠百寤百驚百哭有智",
    "X36n0659_017:0587a15": "之人悉無是事大王何故憂愁如是如失侶客如墮",
    "X36n0659_017:0587a16": "深泥無救拔者如人渴乏不得漿水猶如迷人無有",
    "X36n0659_017:0587a17": "導者如困病人無醫救療如海船破無救接者大王",
    "X36n0659_017:0587a18": "今者為身痛耶為心痛乎。",
    "X36n0659_017:0587a19": "王即答言我今身心豈得不痛我近惡友不觀口過",
    "X36n0659_017:0587a20": "先王無罪橫興逆害我今定知當入地獄復無良醫",
    "X36n0659_017:0587a21": "而見救濟。",
    "X36n0659_017:0587a22": "臣即白言唯願大王莫生愁毒夫剎利者名為王種",
    "X36n0659_017:0587a23": "若為國土若為沙門及婆羅門為安人民雖復殺害",
    "X36n0659_017:0587a24": "無有罪也先王雖復恭敬沙門不能承事諸婆羅門",
    "X36n0659_017:0587b01": "心無平等無平等故則非剎利大王今者為欲供養",
    "X36n0659_017:0587b02": "諸婆羅門殺害先王當有何罪大王實無殺害夫殺",
    "X36n0659_017:0587b03": "害者殺害壽命命名風氣風氣之性不可斬害云何",
    "X36n0659_017:0587b04": "害命而當有罪唯願大王莫復愁苦何以故。",
    "X36n0659_017:0587b05": "　若常愁苦　　愁遂增長　　如人喜眠　　眠則滋多",
    "X36n0659_017:0587b06": "　貪淫嗜酒　　亦復如是",
    "X36n0659_017:0587b07": "如王所言世無良醫能療治者今有大師名尼犍若",
    "X36n0659_017:0587b08": "提子一切知見憐憫眾生善知眾生諸根利鈍達解",
    "X36n0659_017:0587b09": "一切隨宜方便世間八法所不能汙寂靜修習清淨",
    "X36n0659_017:0587b10": "梵行為諸弟子說如是言無施無善無父無母無今",
    "X36n0659_017:0587b11": "世後世無阿羅漢無修無道一切眾生經八萬劫於",
    "X36n0659_017:0587b12": "生死輪自然得脫有罪無罪悉亦如是如四大河所",
    "X36n0659_017:0587b13": "謂辛頭恒河博叉私陀悉入大海無有差別一切眾",
    "X36n0659_017:0587b14": "生亦復如是得解脫時悉無差別是師今在王舍城",
    "X36n0659_017:0587b15": "住唯願大王速往其所若得見者眾罪消除。",
    "X36n0659_017:0587b16": "王即答言審有是師能除我罪我當歸依。",
    "X36n0659_017:0587b17": "爾時大醫下第二明善人緣又二一兄二父初為",
    "X36n0659_017:0587b18": "四一耆婆問二王答三勸往佛所四羞恥未從初",
    "X36n0659_017:0587b19": "文者。",
    "X36n0659_017:0587b20": "爾時大醫名曰耆婆往至王所白言大王得安眠不。",
    "X36n0659_017:0587b21": "耆婆此翻固活童子生時一手把藥囊一手把針",
    "X36n0659_017:0587b22": "筒昔誓為醫善能治他從德立號翻為固活菴羅",
    "X36n0659_017:0587b23": "女之子。",
    "X36n0659_017:0587b24": "第二王以偈答偈有十七行半少長行分為三初",
    "X36n0659_017:0587c01": "十一行半偈泛明安眠者次六行泛明不安眠者",
    "X36n0659_017:0587c02": "第三少長行正明王不得安眠初文又四初四行",
    "X36n0659_017:0587c03": "明佛得安眠次五行半明菩薩得安眠三一偈結",
    "X36n0659_017:0587c04": "佛四一偈結菩薩初就佛中二初兩偈明離生死",
    "X36n0659_017:0587c05": "得涅槃次兩偈明離惡過得常住。",
    "X36n0659_017:0587c06": "　王以偈答　　若有能永斷　　一切諸煩惱",
    "X36n0659_017:0587c07": "　不貪染三界　　乃得安隱眠　　若得大涅槃",
    "X36n0659_017:0587c08": "　演說甚深義　　名真婆羅門　　乃得安隱眠",
    "X36n0659_017:0587c09": "　身無諸惡業　　口離於四過　　心無有疑網",
    "X36n0659_017:0587c10": "　乃得安隱眠　　身心無熱惱　　安住寂靜處",
    "X36n0659_017:0587c11": "　獲致無上樂　　乃得安隱眠",
    "X36n0659_017:0587c12": "但佛實無眠以無煩惱住安樂性義說安眠。",
    "X36n0659_017:0587c13": "心無有取著下五行半明菩薩得安眠。",
    "X36n0659_017:0587c14": "　心無有取著　　遠離諸怨讎　　常和無諍訟",
    "X36n0659_017:0587c15": "　乃得安隱眠　　若不造惡業　　心常懷慚愧",
    "X36n0659_017:0587c16": "　信惡有果報　　乃得安隱眠　　敬養於父母",
    "X36n0659_017:0587c17": "　不害一生命　　不盜他財物　　乃得安隱眠",
    "X36n0659_017:0587c18": "　調伏於諸根　　親近善知識　　破壞四魔眾",
    "X36n0659_017:0588a01": "　乃得安隱眠　　不見吉不吉　　及以苦樂等",
    "X36n0659_017:0588a02": "　為諸眾生故　　輪轉於生死　　若能如是者",
    "X36n0659_017:0588a03": "　乃得安隱眠",
    "X36n0659_017:0588a04": "三四如文。",
    "X36n0659_017:0588a05": "　誰得安隱眠　　所謂諸佛是　　深觀空三昧",
    "X36n0659_017:0588a06": "　身心安不動",
    "X36n0659_017:0588a07": "　誰得安隱眠　　所謂慈悲者　　常修不放逸",
    "X36n0659_017:0588a08": "　視眾如一子",
    "X36n0659_017:0588a09": "眾生無明冥下第二辨不得安眠又二初三行法",
    "X36n0659_017:0588a10": "說次三行譬說。",
    "X36n0659_017:0588a11": "　眾生無明冥　　不見煩惱果　　常造諸惡業",
    "X36n0659_017:0588a12": "　不得安隱眠　　若為於自己　　及以他人身",
    "X36n0659_017:0588a13": "　造作十惡業　　不得安隱眠　　若言為樂故",
    "X36n0659_017:0588a14": "　害父無過咎　　隨順惡知識　　不得安隱眠",
    "X36n0659_017:0588a15": "　若食過節度　　冷飲而過差　　如是則病苦",
    "X36n0659_017:0588a16": "　不得安隱眠　　若於王有過　　邪念他婦女",
    "X36n0659_017:0588a17": "　及行曠路者　　不得安隱眠　　持戒果未熟",
    "X36n0659_017:0588a18": "　太子未紹位　　盜者未獲財　　不得安隱眠",
    "X36n0659_017:0588a19": "太子未紹位者即是先帝已崩嗣主未立四方未",
    "X36n0659_017:0588a20": "寧不得安眠非謂東宮不得安眠。",
    "X36n0659_017:0588a21": "耆婆我今下第三少長行正自明不得眠又二初",
    "X36n0659_017:0588a22": "標次釋初標又二初標病重。",
    "X36n0659_017:0588a23": "耆婆我今病重於正法王興惡逆害。",
    "X36n0659_017:0588a24": "次言無醫。",
    "X36n0659_017:0588b01": "一切良醫妙藥呪術善巧瞻病所不能治。",
    "X36n0659_017:0588b02": "何以故下釋此兩事又二先釋病重。",
    "X36n0659_017:0588b03": "何以故我父法王如法治國實無過咎橫加逆害如",
    "X36n0659_017:0588b04": "魚處陸當有何藥如鹿在弶初無歡心如人自知命",
    "X36n0659_017:0588b05": "不終日如王失國逃迸他土如人聞病不可療治如",
    "X36n0659_017:0588b06": "破戒者聞說罪過我昔曾聞智者說言身口意業若",
    "X36n0659_017:0588b07": "不清淨當知是人必墮地獄我今如是云何當得安。",
    "X36n0659_017:0588b08": "隱眠耶。",
    "X36n0659_017:0588b09": "次釋無醫。",
    "X36n0659_017:0588b10": "今我又無無上大醫演說法藥除我病苦。",
    "X36n0659_017:0588b11": "耆婆答言下第三耆婆慰喻勸往佛所文為二初",
    "X36n0659_017:0588b12": "酬前兩意次勸往佛所初酬王意者又二初明王",
    "X36n0659_017:0588b13": "罪輕次示王醫藥初文又四一王有五德故輕二",
    "X36n0659_017:0588b14": "他無五德故重三結無五德是一闡提四結王有",
    "X36n0659_017:0588b15": "五德非一闡提。",
    "X36n0659_017:0588b16": "耆婆答言善哉善哉王雖作罪心生重悔而懷慙愧",
    "X36n0659_017:0588b17": "大王諸佛世尊常說是言有二白法能救眾生一慚",
    "X36n0659_017:0588b18": "二愧慚者自不作罪愧者不教他作慚者內自羞耻",
    "X36n0659_017:0588b19": "愧者發露向人慚者羞人愧者羞天是名慚愧無慚",
    "X36n0659_017:0588b20": "愧者不名為人名為畜生有慚愧故則能恭敬父母",
    "X36n0659_017:0588b21": "師長有慚愧故說有父母兄弟姉妹善哉大王具有",
    "X36n0659_017:0588b22": "慚愧大王且聽臣聞佛說智者有二一者不造諸惡",
    "X36n0659_017:0588b23": "二者作已懺悔愚者亦二一者作罪二者覆藏雖先",
    "X36n0659_017:0588b24": "作惡後能發露悔已慚愧更不敢作猶如濁水置之",
    "X36n0659_017:0588c01": "明珠以珠威力水即為清亦如雲除月則清明作惡",
    "X36n0659_017:0588c02": "能悔亦復如是王若懺悔懷慚愧者罪則除滅清淨",
    "X36n0659_017:0588c03": "如本大王富有二種一者象馬種種畜生二者金銀",
    "X36n0659_017:0588c04": "種種珍寶象馬雖多不敵一珠大王眾生亦爾一者",
    "X36n0659_017:0588c05": "惡富二者善富多作諸惡不如一善臣聞佛說修一",
    "X36n0659_017:0588c06": "善心破百種惡大王如少金剛能壞須彌亦如少火",
    "X36n0659_017:0588c07": "能燒一切如少毒藥能害眾生少善亦爾能破大惡",
    "X36n0659_017:0588c08": "雖名少善其實是大何以故破大惡故大王如佛所",
    "X36n0659_017:0588c09": "說覆藏者漏不覆藏者則無有漏發露悔過是故不",
    "X36n0659_017:0588c10": "漏若作眾罪不覆不藏以不覆故罪則微薄若悔慚",
    "X36n0659_017:0588c11": "愧罪則消滅大王如水渧雖微漸盈大器善心亦爾",
    "X36n0659_017:0588c12": "一一善心能破大惡若覆罪者罪則增長發露慚愧",
    "X36n0659_017:0588c13": "罪則消滅是故諸佛說有智者不覆藏罪善哉大王",
    "X36n0659_017:0588c14": "能信因果信業信報唯願大王莫懷愁怖。",
    "X36n0659_017:0588c15": "初有五德中但四略無近善友一事者以下望上",
    "X36n0659_017:0588c16": "上理應有然耆婆正當善友之事故讓不言言四",
    "X36n0659_017:0588c17": "德者一王有慚愧二王能懺悔三王能發露發露",
    "X36n0659_017:0588c18": "與懺悔大勢相似不無小異懺是懺謝悔是悔諐",
    "X36n0659_017:0589a01": "言發露者向人說過四明王有信心然四事已定",
    "X36n0659_017:0589a02": "而未信耆婆之言若定信者即是善友為未定故",
    "X36n0659_017:0589a03": "但言其四。",
    "X36n0659_017:0589a04": "若有眾生下第二明他無五德故罪重。",
    "X36n0659_017:0589a05": "若有眾生造作諸罪覆藏不悔心無慙愧不見因果",
    "X36n0659_017:0589a06": "及以業報不能咨啟有智之人不近善友如是之人",
    "X36n0659_017:0589a07": "一切良醫乃至瞻病所不能治如迦摩羅病世醫拱",
    "X36n0659_017:0589a08": "手覆罪之人亦復如是。",
    "X36n0659_017:0589a09": "造罪即無發露德覆藏不悔無懺悔德魯扈底突",
    "X36n0659_017:0589a10": "無慙愧德不見因果無信心德不能咨啟無知識",
    "X36n0659_017:0589a11": "德。",
    "X36n0659_017:0589a12": "云何罪人下第三就無五德結一闡提。",
    "X36n0659_017:0589a13": "云何罪人謂一闡提一闡提者不信因果無有慙愧",
    "X36n0659_017:0589a14": "不信業報不見現在及未來世不親善友不隨諸佛",
    "X36n0659_017:0589a15": "所說教戒如是之人名一闡提諸佛世尊所不能治",
    "X36n0659_017:0589a16": "何以故如世死屍醫不能治一闡提者亦復如是諸",
    "X36n0659_017:0589a17": "佛世尊所不能治。",
    "X36n0659_017:0589a18": "大王今者下第四就王有五德結非一闡提。",
    "X36n0659_017:0589a19": "大王今者非一闡提云何而言不可救療。",
    "X36n0659_017:0589a20": "如王所言下第二示王醫藥文為二初示良醫次",
    "X36n0659_017:0589a21": "示妙藥。",
    "X36n0659_017:0589a22": "如王所言無能治者大王當知迦毗羅城淨飯王子",
    "X36n0659_017:0589a23": "姓瞿曇氏字悉達多無師覺悟自然而得阿耨多羅",
    "X36n0659_017:0589a24": "三藐三菩提三十二相八十種好莊嚴其身具足十",
    "X36n0659_017:0589b01": "力四無所畏一切知見大慈大悲憐憫一切如羅睺",
    "X36n0659_017:0589b02": "羅隨善眾生如犢逐母知時而說非時不語實語淨",
    "X36n0659_017:0589b03": "語妙語義語法語一語能令眾生永離煩惱。",
    "X36n0659_017:0589b04": "初示良醫中言字悉達多者此翻成利。",
    "X36n0659_017:0589b05": "善知眾生諸根下第二示於妙藥藥即勝法妙藥",
    "X36n0659_017:0589b06": "良醫灼然在近云何言無藥文為二一明知根。",
    "X36n0659_017:0589b07": "善知眾生諸根心性隨宜方便無不通達其智高大",
    "X36n0659_017:0589b08": "如須彌山深邃廣遠猶如大海是佛世尊有金剛智",
    "X36n0659_017:0589b09": "能破眾生一切惡罪若言不能無有是處。",
    "X36n0659_017:0589b10": "次從去此十二由旬是明說法又二初總次別。",
    "X36n0659_017:0589b11": "今者去此十二由旬在拘尸城娑羅雙樹間廣為無",
    "X36n0659_017:0589b12": "量阿僧祇等諸菩薩僧演種種法。",
    "X36n0659_017:0589b13": "初文是總說法。",
    "X36n0659_017:0589b14": "次若有若無是別說法別說又二初約二法次約",
    "X36n0659_017:0589b15": "三法。",
    "X36n0659_017:0589b16": "若有若無若有為若無為若有漏若無漏若煩惱果",
    "X36n0659_017:0589b17": "若善法果。",
    "X36n0659_017:0589b18": "初二法者有無即二諦有為無為是煩惱涅槃有",
    "X36n0659_017:0589b19": "漏無漏即四諦煩惱果亦是苦集善法果亦是道",
    "X36n0659_017:0589b20": "滅。",
    "X36n0659_017:0589b21": "若色法非色法下次說三種法。",
    "X36n0659_017:0589b22": "若色法若非色法若非色非非色法若我若非我若",
    "X36n0659_017:0589b23": "非我非非我若常若非常若非常非非常若樂若非",
    "X36n0659_017:0589b24": "樂若非樂非非樂若相若非相若非相非非相若斷",
    "X36n0659_017:0589c01": "若非斷若非斷非非斷若世若出世若非世非出世",
    "X36n0659_017:0589c02": "若乘若非乘若非乘非非乘若自作自受若自作他",
    "X36n0659_017:0589c03": "受若無作無受大王若當於佛所聞無作無受所有",
    "X36n0659_017:0589c04": "重罪即當消滅。",
    "X36n0659_017:0589c05": "色非色非色非非色數人云色是十一種色非色",
    "X36n0659_017:0589c06": "即是心心數法非色非非色即是十四不相應行",
    "X36n0659_017:0589c07": "論人云色是十四種色非色只是心法非色非非",
    "X36n0659_017:0589c08": "色即是無作觀師云色是色法非色是心非色非",
    "X36n0659_017:0589c09": "非色即是兩捨第一義諦中道之法此之兩捨只",
    "X36n0659_017:0589c10": "是俗諦豈成中道今明不爾前明二諦此明三諦",
    "X36n0659_017:0589c11": "色即俗諦非色即真諦非色非非色即是中道第",
    "X36n0659_017:0589c12": "一義諦自作自受可解自作他受下文云無有我",
    "X36n0659_017:0589c13": "作他人受果兩文相害各各有據今且明自作他",
    "X36n0659_017:0589c14": "受他云如因諸人發心令王罪除又諸菩薩所作",
    "X36n0659_017:0589c15": "功德悉施眾生眾生得樂亦是他受今明不爾自",
    "X36n0659_017:0589c16": "作自受是從假入空自作他受是從空出假無作",
    "X36n0659_017:0589c17": "無受即是中道諸文例然下文云若於佛所聞無",
    "X36n0659_017:0589c18": "作無受罪即除滅故是中道。",
    "X36n0659_017:0590a01": "王今且聽下第二勸往佛所又三一廣引昔十三",
    "X36n0659_017:0590a02": "事勸二明佛心平等勸三格量福德勸次第者昔",
    "X36n0659_017:0590a03": "為惡者眾皆見佛得除佛心平等不厚昔薄今初",
    "X36n0659_017:0590a04": "列十三事又二先正列事。",
    "X36n0659_017:0590a05": "王今且聽釋提桓因命將欲終有五相現一者衣裳",
    "X36n0659_017:0590a06": "垢膩二者頭上華萎三者身體臭穢四者腋下汗出",
    "X36n0659_017:0590a07": "五者不樂本座時天帝釋或於靜處若見沙門若婆",
    "X36n0659_017:0590a08": "羅門即至其所而生佛想爾時沙門及婆羅門見帝",
    "X36n0659_017:0590a09": "釋來深自慶幸即說是語天主我今歸依於汝釋聞",
    "X36n0659_017:0590a10": "是已乃知非佛復自念言彼若非佛不能治我五退",
    "X36n0659_017:0590a11": "沒相是時御臣名般遮尸語帝釋言憍尸迦乾闥婆",
    "X36n0659_017:0590a12": "王名敦浮樓其王有女字須跋陀王若能以此女見",
    "X36n0659_017:0590a13": "與臣當示王除衰相處釋即答言善男子毗摩質多",
    "X36n0659_017:0590a14": "阿脩羅王有女舍脂是我所敬卿若必能示吾消滅",
    "X36n0659_017:0590a15": "惡相處者猶當相與況須跋陀憍尸迦有佛世尊字",
    "X36n0659_017:0590a16": "釋迦牟尼今者在於王舍大城若能往彼咨稟未聞",
    "X36n0659_017:0590a17": "衰沒之相必得除滅善男子若佛世尊審能滅者便",
    "X36n0659_017:0590a18": "可回駕至其住處御臣奉命即回車乘到王舍城耆",
    "X36n0659_017:0590a19": "闍崛山至於佛所頭面禮足却住一面釋提桓因白",
    "X36n0659_017:0590a20": "佛言世尊天人之中誰為繫縛答言憍尸迦慳貪嫉",
    "X36n0659_017:0590a21": "妒又言慳貪嫉妒因何而生答言因無明生又言無",
    "X36n0659_017:0590a22": "明復因何生答言因放逸生又言放逸復因何生答",
    "X36n0659_017:0590a23": "言因顛倒生又言顛倒復因何生答言因疑心生世",
    "X36n0659_017:0590a24": "尊顛倒之法因疑心生者實如佛教何以故我有疑",
    "X36n0659_017:0590b01": "心以疑心故則生顛倒於非世尊生世尊想我今見",
    "X36n0659_017:0590b02": "佛疑網即除疑網除故顛倒亦盡顛倒盡故無有慳",
    "X36n0659_017:0590b03": "心乃至妒心佛言汝言無有慳妒心者汝今已得阿",
    "X36n0659_017:0590b04": "那含耶阿那含者無有貪心若無貪心云何為命來",
    "X36n0659_017:0590b05": "至我所如阿那含實不求命世尊有顛倒者則有求",
    "X36n0659_017:0590b06": "命無顛倒者則不求命然我今者實不求命所欲求",
    "X36n0659_017:0590b07": "者唯佛法身及佛智慧憍尸迦求佛法身及佛慧者",
    "X36n0659_017:0590b08": "將來之世必當得之爾時帝釋聞佛說已五衰沒相",
    "X36n0659_017:0590b09": "即時消滅便起作禮繞佛三帀恭敬合掌而白佛言",
    "X36n0659_017:0590b10": "世尊我今即死即生失命得命從佛聞記當得阿耨",
    "X36n0659_017:0590b11": "多羅三藐三菩提是為更生為更得命世尊一切人",
    "X36n0659_017:0590b12": "天云何增益復以何緣而致損減憍尸迦鬪諍因緣",
    "X36n0659_017:0590b13": "人天損減善修和敬則得增益世尊若以鬬諍而損",
    "X36n0659_017:0590b14": "減者我從今日更不復與阿脩羅戰佛言善哉善哉",
    "X36n0659_017:0590b15": "憍尸迦諸佛世尊說忍辱法是阿耨多羅三藐三菩",
    "X36n0659_017:0590b16": "提因爾時釋提桓因即前禮佛於是還去大王如來",
    "X36n0659_017:0590b17": "以能除諸惡相是故稱佛不可思議王若往者所有",
    "X36n0659_017:0590b18": "重罪必當得除大王且聽有婆羅門子字曰不害以",
    "X36n0659_017:0590b19": "殺無量諸眾生故名鴦崛魔復欲害母惡心起時身",
    "X36n0659_017:0590b20": "亦隨動身心動者即五逆因五逆因故必墮地獄後",
    "X36n0659_017:0590b21": "見佛時身心俱動復欲生害身心動者即五逆因五",
    "X36n0659_017:0590b22": "逆因故當入地獄是人得遇如來大師即時得滅地",
    "X36n0659_017:0590b23": "獄因緣發阿耨多羅三藐三菩提心是故稱佛為無",
    "X36n0659_017:0590b24": "上醫非六師也大王復有須毗羅王子其父瞋之截",
    "X36n0659_017:0590c01": "其手足推之深井其母矜憫使人牽出將至佛所即",
    "X36n0659_017:0590c02": "見佛時手足還具便發阿耨多羅三藐三菩提心大",
    "X36n0659_017:0590c03": "王以見佛故得現果報是故稱佛為無上醫非六師",
    "X36n0659_017:0590c04": "也大王如恒河邊有諸餓鬼其數五百於無量歲初",
    "X36n0659_017:0590c05": "不見水雖至河上純見流火饑渴所逼發聲號哭爾",
    "X36n0659_017:0590c06": "時如來在於河側鬱曇鉢林坐一樹下時諸餓鬼來",
    "X36n0659_017:0590c07": "至佛所白言世尊我等饑渴命將不久佛言恒河流",
    "X36n0659_017:0590c08": "水何故不飲諸鬼答言如來見水我則見火佛言恒",
    "X36n0659_017:0590c09": "河清流實非火也汝惡業故心自顛倒謂為是火我",
    "X36n0659_017:0590c10": "當為汝除滅顛倒令汝見水爾時世尊廣為諸鬼說",
    "X36n0659_017:0590c11": "慳貪過諸鬼復言我今渴乏雖聞法言都不入心佛",
    "X36n0659_017:0590c12": "言汝若渴乏先可入河恣意飲之是諸鬼等以佛力",
    "X36n0659_017:0590c13": "故即得飲水既飲水已如來復為種種說法既聞法",
    "X36n0659_017:0590c14": "已悉發阿耨多羅三藐三菩提心捨餓鬼形而得天",
    "X36n0659_017:0590c15": "身大王是故稱佛為無上醫非六師也大王舍婆提",
    "X36n0659_017:0590c16": "國羣賊五百波斯匿王挑出其目無有前導不能得",
    "X36n0659_017:0590c17": "往至於佛所佛憐憫故即到其前慰喻之言善男子",
    "X36n0659_017:0590c18": "善護身口勿更造惡諸賊爾時聞如來音微妙清徹",
    "X36n0659_017:0590c19": "尋還得眼即於佛前合掌禮佛而白佛言世尊我今",
    "X36n0659_017:0590c20": "知佛慈心普覆一切眾生非獨人天爾時如來即為",
    "X36n0659_017:0590c21": "說法既聞法已悉發阿耨多羅三藐三菩提心是故",
    "X36n0659_017:0590c22": "如來真是世間無上良醫非六師也大王舍婆提國",
    "X36n0659_017:0590c23": "有旃陀羅名曰氣噓殺無量人見佛弟子大目楗連",
    "X36n0659_017:0590c24": "即時得破地獄因緣而得上生三十三天以有如是",
    "X36n0659_017:0591a01": "聖弟子故稱佛如來為無上醫非六師也大王波羅",
    "X36n0659_017:0591a02": "奈城有長者子名阿逸多通其母故而殺其父母更",
    "X36n0659_017:0591a03": "外通尋復害之有阿羅漢是其知識於此知識生於",
    "X36n0659_017:0591a04": "愧恥即便殺之殺已即到祇洹精舍求欲出家時諸",
    "X36n0659_017:0591a05": "比丘具知此人有三逆罪無敢聽者以不聽故倍生",
    "X36n0659_017:0591a06": "瞋恚即於其夜大放猛火焚燒僧坊多殺無辜然後",
    "X36n0659_017:0591a07": "復往王舍城中至如來所求哀出家如來即聽與說",
    "X36n0659_017:0591a08": "法要令其重罪漸漸輕微發阿耨多羅三藐三菩提",
    "X36n0659_017:0591a09": "心是故稱佛為世良醫非六師也大王本性暴惡信",
    "X36n0659_017:0591a10": "受惡人提婆達多放大醉象欲令踐佛象既見佛即",
    "X36n0659_017:0591a11": "時醒悟佛便伸手摩其頂上復為說法悉令得發阿",
    "X36n0659_017:0591a12": "耨多羅三藐三菩提心大王畜生見佛猶得破壞畜",
    "X36n0659_017:0591a13": "生業果況復人耶大王當知若見佛者所有重罪必",
    "X36n0659_017:0591a14": "當得滅大王世尊未得阿耨多羅三藐三菩提時魔",
    "X36n0659_017:0591a15": "與無量無邊眷屬至菩薩所菩薩爾時以忍辱力壞",
    "X36n0659_017:0591a16": "魔惡心令魔受法尋發阿耨多羅三藐三菩提心佛",
    "X36n0659_017:0591a17": "有如是大功德力大王有曠野鬼多害眾生如來爾",
    "X36n0659_017:0591a18": "時為善賢長者至曠野村為其說法時曠野鬼聞法",
    "X36n0659_017:0591a19": "歡喜即以長者授於如來然後便發阿耨多羅三藐",
    "X36n0659_017:0591a20": "三菩提心大王波羅奈國有屠兒名曰廣額於日日",
    "X36n0659_017:0591a21": "中殺無量羊見舍利弗即受八戒經一日夜以是因",
    "X36n0659_017:0591a22": "緣命終得為北方天王毗沙門子如來弟子尚有如",
    "X36n0659_017:0591a23": "是大功德果況復佛耶大王北天竺有城名曰細石",
    "X36n0659_017:0591a24": "其城有王名曰龍印貪國重位而殺其父殺其父已",
    "X36n0659_017:0591b01": "心生悔恨即捨國政來至佛所求哀出家佛言善來",
    "X36n0659_017:0591b02": "即成比丘重罪消滅發阿耨多羅三藐三菩提心大",
    "X36n0659_017:0591b03": "王當知佛有如是無量大功德果大王如來有弟提",
    "X36n0659_017:0591b04": "婆達多破壞眾僧出佛身血害蓮華比丘尼作三逆",
    "X36n0659_017:0591b05": "罪如來為說種種法要令其重罪尋得微薄是故如",
    "X36n0659_017:0591b06": "來為大良醫非六師也。",
    "X36n0659_017:0591b07": "次大王若能下總結證意。",
    "X36n0659_017:0591b08": "大王若能信臣語者唯願速往至如來所若不見信",
    "X36n0659_017:0591b09": "願善思之。",
    "X36n0659_017:0591b10": "次大王諸佛世尊下第二明佛心平等不隔也。",
    "X36n0659_017:0591b11": "大王諸佛世尊大悲普覆不限一人正法弘廣無所",
    "X36n0659_017:0591b12": "不包怨親平等心無憎愛終不偏為一人令得阿耨",
    "X36n0659_017:0591b13": "多羅三藐三菩提餘人不得如來非獨四部之師普",
    "X36n0659_017:0591b14": "是一切天人龍鬼地獄畜生餓鬼等師一切眾生亦",
    "X36n0659_017:0591b15": "當視佛如父母想大王當知如來不但獨為豪貴跋",
    "X36n0659_017:0591b16": "提迦王而演說法亦為下賤優波離等不獨偏受須",
    "X36n0659_017:0591b17": "達多阿那邠坁所奉供養亦受貧人須達多食不但",
    "X36n0659_017:0591b18": "獨為舍利弗等利根說法亦為鈍根周利槃特不但",
    "X36n0659_017:0591b19": "獨聽大迦葉等無貪之性出家求道亦聽大貪難陀",
    "X36n0659_017:0591b20": "出家不但獨聽煩惱薄者優樓頻螺迦葉等出家求",
    "X36n0659_017:0591b21": "道亦聽煩惱深厚造重罪者波斯匿王弟修陀耶出",
    "X36n0659_017:0591b22": "家求道不以莎草恭敬供養拔其瞋根鴦崛魔羅惡",
    "X36n0659_017:0591b23": "心欲害捨而不救不但獨為有智男子而演說法亦",
    "X36n0659_017:0591b24": "為極愚判合婚者女人說法不但獨令出家之人得",
    "X36n0659_017:0591c01": "四道果亦令在家得三道果不但獨為富多羅等捨",
    "X36n0659_017:0591c02": "諸怱務閑寂思惟而說法要亦為頻婆娑羅王等統",
    "X36n0659_017:0591c03": "領國事理王務者而說法要不但獨為斷酒之人亦",
    "X36n0659_017:0591c04": "為耽酒郁伽長者荒醉者說不但獨為入禪定者離",
    "X36n0659_017:0591c05": "婆多等亦為喪子亂心婆羅門女婆斯吒說不但獨",
    "X36n0659_017:0591c06": "為己之弟子亦為外道尼犍子說不但獨為盛壯之",
    "X36n0659_017:0591c07": "秊二十五者亦為衰老八十者說不但獨為根熟之",
    "X36n0659_017:0591c08": "人亦為善根未熟者說不但獨為末利夫人亦為淫",
    "X36n0659_017:0591c09": "女蓮華女說不但獨受波斯匿王上饌甘味亦受長",
    "X36n0659_017:0591c10": "者尸利毱多雜毒之食大王當知尸利毱多往昔亦",
    "X36n0659_017:0591c11": "作逆罪之因以遇佛聞法即發阿耨多羅三藐三菩",
    "X36n0659_017:0591c12": "提心。",
    "X36n0659_017:0591c13": "三大王假使下第三格量福勝。",
    "X36n0659_017:0591c14": "大王假使一月常以衣食供養恭敬一切眾生不如",
    "X36n0659_017:0591c15": "有人一念念佛所得功德十六分一大王假使鍛金",
    "X36n0659_017:0591c16": "為人車馬載寶其數各百以用布施不如有人發心",
    "X36n0659_017:0591c17": "向佛舉足一步大王假使復以象車百乘載大秦國",
    "X36n0659_017:0591c18": "種種珍寶及其女人身佩瓔珞數亦滿百持用布施",
    "X36n0659_017:0591c19": "猶故不如發心向佛舉足一步復置是事若以四事",
    "X36n0659_017:0591c20": "供養三千大千世界所有眾生猶亦不知發心向佛",
    "X36n0659_017:0591c21": "舉足一步復置是事若使大王供養恭敬恒河沙等",
    "X36n0659_017:0591c22": "無量眾生不如一往娑羅雙樹到如來所誠心聽法。",
    "X36n0659_017:0591c23": "爾時大王答下是第四鄙恥未肯信從。",
    "X36n0659_017:0591c24": "爾時大王答耆婆言如來世尊性已調柔故得調柔",
    "X36n0659_017:0592a01": "以為眷屬如栴檀林純以栴檀而為圍繞如來清淨",
    "X36n0659_017:0592a02": "所有眷屬亦復清淨猶如大龍純以諸龍而為眷屬",
    "X36n0659_017:0592a03": "如來寂靜所有眷屬亦復寂靜如來無貪所有眷屬",
    "X36n0659_017:0592a04": "亦復無貪佛無煩惱所有眷屬亦無煩惱吾今既是",
    "X36n0659_017:0592a05": "極惡之人惡業纏裹其身臭穢繫屬地獄云何當得",
    "X36n0659_017:0592a06": "至如來所吾設往者必不顧念接緒言說卿雖勸吾",
    "X36n0659_017:0592a07": "令往佛所然吾今日深自鄙悼都無去心。",
    "X36n0659_017:0592a08": "爾時空中下第二父王為緣文為四一空中出聲",
    "X36n0659_017:0592a09": "二王反問三父王說實四世王悲毀初文為三一",
    "X36n0659_017:0592a10": "佛法將滅故勸。",
    "X36n0659_017:0592a11": "爾時空中尋出聲言無上佛法將欲衰殄甚深法河",
    "X36n0659_017:0592a12": "於今欲涸大法明燈將滅不久法山欲頺法船欲沒",
    "X36n0659_017:0592a13": "法橋欲壞法殿欲崩法幢欲倒法樹欲折善友欲去",
    "X36n0659_017:0592a14": "大怖將至法餓眾生將至不久煩惱疫病將欲流行",
    "X36n0659_017:0592a15": "大闇時至渴法時到魔王欣慶解釋甲冑佛日將沒",
    "X36n0659_017:0592a16": "大涅槃山大王佛若去世王之重惡更無治者。",
    "X36n0659_017:0592a17": "大王汝今下二明罪重必招地獄故勸。",
    "X36n0659_017:0592a18": "大王汝今已造阿鼻地獄極重之惡以是業緣必受",
    "X36n0659_017:0592a19": "不疑大王阿者言無鼻者名間間無暫樂故名無間",
    "X36n0659_017:0592a20": "大王假使一人獨墮是獄其身長大八萬由旬徧滿",
    "X36n0659_017:0592a21": "其中間無空處其身周帀受種種苦設有多人身亦",
    "X36n0659_017:0592a22": "徧滿不相妨閡大王寒地獄中暫遇熱風以之為樂",
    "X36n0659_017:0592a23": "熱地獄中暫遇寒風亦以為樂有地獄中設命終已",
    "X36n0659_017:0592a24": "若聞活聲即便還活阿鼻地獄都無此事大王阿鼻",
    "X36n0659_017:0592b01": "地獄四面有門一一門外各有猛火東西南北交過",
    "X36n0659_017:0592b02": "通徹八萬由旬周帀鐵牆鐵網彌覆其地亦鐵上火",
    "X36n0659_017:0592b03": "徹下下火徹上大王若魚在鏊脂膏焦然是中罪人",
    "X36n0659_017:0592b04": "亦復如是大王作一逆者則便具受如是一罪若造",
    "X36n0659_017:0592b05": "二逆罪則二倍五逆具者罪亦五倍。",
    "X36n0659_017:0592b06": "大王我定知下三雙結兩事勸令急往。",
    "X36n0659_017:0592b07": "大王我今定知王之惡業必不得免唯願大王速往",
    "X36n0659_017:0592b08": "佛所除佛世尊餘無能救我今憫汝故相勸導。",
    "X36n0659_017:0592b09": "二王反問。",
    "X36n0659_017:0592b10": "爾時大王聞是語已心懷怖懼舉身戰慄五體掉動",
    "X36n0659_017:0592b11": "如芭蕉樹仰而問曰天為是誰不現色像而但有聲。",
    "X36n0659_017:0592b12": "三父王實答。",
    "X36n0659_017:0592b13": "大王吾是汝父頻婆娑羅汝今當隨耆婆所說莫隨",
    "X36n0659_017:0592b14": "邪見六臣之言。",
    "X36n0659_017:0592b15": "四世王悲毀。",
    "X36n0659_017:0592b16": "時王聞已悶絕躃地身瘡增劇臭穢倍前雖以冷藥",
    "X36n0659_017:0592b17": "塗治將療瘡烝毒熱但增無損。",
    "X36n0659_017:0592b18": "皆如文問父王已死何由出聲答為二一云父王",
    "X36n0659_017:0592b19": "得道雖殺不死是故能勸二云非是本父乃是諸",
    "X36n0659_017:0592b20": "聖託為父言。",
    "X36n0659_017:0592b21": "大般涅槃經卷第十七",
    "X36n0659_017:0592b22": "日東　天台沙門本純　分會",
    "X36n0659_017:0592b24": "南本大般涅槃經會疏卷第十七"
}