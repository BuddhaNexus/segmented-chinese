{
    "T50n2061_010:0766a08": "宋高僧傳卷第十",
    "T50n2061_010:0766a10": "宋左街天壽寺通慧大師",
    "T50n2061_010:0766a11": "賜紫沙門贊寧等奉　勅撰",
    "T50n2061_010:0766a12": "習禪篇第三之三(正傳十六人附見八人)",
    "T50n2061_010:0766a13": "唐洪州開元寺道一傳(智藏)",
    "T50n2061_010:0766a14": "釋道一。姓馬氏。漢州人也華以喻性不植於",
    "T50n2061_010:0766a15": "高原。浪以辯識發明於溟海。生而凝重虎視",
    "T50n2061_010:0766a16": "牛行。舌過鼻準足文大字。根塵雖同於法",
    "T50n2061_010:0766a17": "體。相表特異於幻形。既云在凡之境。亦應",
    "T50n2061_010:0766a18": "隨機之教。年方稚孺厭視塵躅脫落愛取。",
    "T50n2061_010:0766a19": "遊步恬曠。削髮於資州唐和尚。受具於渝州",
    "T50n2061_010:0766a20": "圓律師示威儀之旨曉開制之端。浣衣鍛",
    "T50n2061_010:0766a21": "金觀門都錯。大龍香象羈絆則難。權變無方",
    "T50n2061_010:0766a22": "機緣有待　聞衡嶽有讓禪師即曹溪六祖",
    "T50n2061_010:0766a23": "之前後也。於是出岷峨玉壘之深阻。詣靈",
    "T50n2061_010:0766a24": "桂貞篁之幽寂。一見讓公。泯然無際頓門不",
    "T50n2061_010:0766a25": "俟於三請。作者是齊於七人。以為法離文",
    "T50n2061_010:0766a26": "字猶傳蠧露。聖無方所亦寄清源。遂於臨",
    "T50n2061_010:0766a27": "川棲南康龔公二山。所遊無滯隨攝而化。",
    "T50n2061_010:0766a28": "先是此峯岫間魑魅叢居。人莫敢近。犯之",
    "T50n2061_010:0766a29": "者炎釁立生。當一宴息于是。有神衣紫玄冠",
    "T50n2061_010:0766b01": "致禮言。捨此地為清淨梵場。語終不見。自",
    "T50n2061_010:0766b02": "爾猛鷙毒螫變心馴擾。沓貪背僧即事廉",
    "T50n2061_010:0766b03": "讓。郡守河東裴公家奉正信躬勤諮稟。降",
    "T50n2061_010:0766b04": "英明簡貴之重窮智術慧解之能。每至海",
    "T50n2061_010:0766b05": "霞歛空山月凝照。心與境寂道隨悟深。自",
    "T50n2061_010:0766b06": "明者在乎周物。博施者期乎濟眾。居無何。",
    "T50n2061_010:0766b07": "裴公移典廬江壽春二牧。於其進修惟勤率",
    "T50n2061_010:0766b08": "化不墜。大曆中聖恩溥洽。隷名於開元精",
    "T50n2061_010:0766b09": "舍。其時連率路公耹風景慕。以鍾陵之壤巨",
    "T50n2061_010:0766b10": "鎮奧區。政有易柱之絃。人同湊轂。禪宗戾",
    "T50n2061_010:0766b11": "止降祥則多順而無違。居僅十祀。日臨扶",
    "T50n2061_010:0766b12": "桑高山先照。雲起膚寸大雨均霑。建中中",
    "T50n2061_010:0766b13": "有詔僧如所隸將歸舊壤。元戎鮑公密留",
    "T50n2061_010:0766b14": "不遣。至戊辰歲舉措如常。而請沐浴訖。儼",
    "T50n2061_010:0766b15": "然加趺歸寂。享年八十。僧臘五十。先於建昌",
    "T50n2061_010:0766b16": "鄙山名石門。環以絕巘呀為洞壑。平坦在",
    "T50n2061_010:0766b17": "中幽偏自久。是謀薪火塵劫之會。非議岡",
    "T50n2061_010:0766b18": "阜地靈之吉。亞相觀察使隴西李公。藩寄嚴",
    "T50n2061_010:0766b19": "厲素所欽承。于以率徒。依歸緬懷助理。爰",
    "T50n2061_010:0766b20": "用營福道在觀化情存飾終。輟諸侯之旌",
    "T50n2061_010:0766b21": "旗。資釋子之幢蓋。其時日變明悔人萃遐",
    "T50n2061_010:0766b22": "邇。檝覆水而為陸。炬通宵而成晝。山門子",
    "T50n2061_010:0766b23": "來財施如積。邑里僧供飯香普熏。自昔華嚴",
    "T50n2061_010:0766b24": "歸真於嵩陽善導瘞塔於秦嶺。禮視齋斬",
    "T50n2061_010:0766b25": "人傾國城。哀送之盛今則三之。初於林中",
    "T50n2061_010:0766b26": "經行座下開示。平等垂法不標於四科。安",
    "T50n2061_010:0766b27": "恬告盡刻期於二月。此明一終之先兆也。",
    "T50n2061_010:0766b28": "示疾云逝俾葬遠山。凡百攀援願留近郭。",
    "T50n2061_010:0766b29": "終遂窮僻式遵理命。此又明一晦跡之素",
    "T50n2061_010:0766c01": "誠也。將歸靈龕。爰泝淺瀨。人力未濟舟行",
    "T50n2061_010:0766c02": "為遲。膏雨驟下於遠空。窮溪遄變於深涉。",
    "T50n2061_010:0766c03": "此又明一通神之應感也。惟一知真在空無",
    "T50n2061_010:0766c04": "我於有。是二俱離。假一為乘示生死者人",
    "T50n2061_010:0766c05": "能作佛。辨邪正者魔亦似聖。現身不留於",
    "T50n2061_010:0766c06": "大士。負手俄萎於哲人。弟子智藏鎬英崇泰",
    "T50n2061_010:0766c07": "等奉其喪紀。憲宗追諡曰大寂禪師。丹陽公",
    "T50n2061_010:0766c08": "包佶為碑紀述。權德輿為塔銘。今海昏縣影",
    "T50n2061_010:0766c09": "堂存焉。又唐虔州西堂釋智藏。姓廖氏。虔化",
    "T50n2061_010:0766c10": "人也。生有奇表。親黨異其偉器。八歲從師。",
    "T50n2061_010:0766c11": "道趣高邈隨大寂移居龔公山後。謁徑山",
    "T50n2061_010:0766c12": "國一禪師。與其談論周旋。人皆改觀。屬元",
    "T50n2061_010:0766c13": "戎路嗣恭請大寂居府。藏乃迴郡。得大寂",
    "T50n2061_010:0766c14": "付授納袈裟。時亞相李公兼國相齊公映中",
    "T50n2061_010:0766c15": "郎裴公通皆傾心順教。元和九年四月八日",
    "T50n2061_010:0766c16": "終。春秋八十。夏臘五十五。即遷于塔。諫議",
    "T50n2061_010:0766c17": "大夫韋綬。追問藏言行編入圖經。太守李渤",
    "T50n2061_010:0766c18": "請旌表。至長慶元年諡大覺禪師云。",
    "T50n2061_010:0766c19": "唐宣州靈湯泉蘭若志滿傳",
    "T50n2061_010:0766c20": "釋志滿。姓康氏。洛陽人也。幼少之年屬其",
    "T50n2061_010:0766c21": "家命沙門陳佛會。滿意樂不捨。遂投頴川",
    "T50n2061_010:0766c22": "龍興寺出家。聞洛下神會禪師法席繁盛。得",
    "T50n2061_010:0766c23": "了心要。南遊到黃山靈湯泉所。結茅茨。而",
    "T50n2061_010:0766c24": "止。後采黃連鄉人見滿喜躍。滿問。此何處",
    "T50n2061_010:0766c25": "耶。鄉人曰。黃連山屬宣城也。願師鎮此。柰",
    "T50n2061_010:0766c26": "何虎豹多害。滿曰。虎亦有佛性。乃焚香祝",
    "T50n2061_010:0766c27": "厭之。由茲弭息遂成大禪院。後示寂。春秋",
    "T50n2061_010:0766c28": "九十一。永貞元年入塔焉。",
    "T50n2061_010:0766c29": "唐沂州寶真院光瑤傳(道堅)",
    "T50n2061_010:0767a01": "釋光瑤。姓周氏。北京人也。幼鍾荼蓼都不",
    "T50n2061_010:0767a02": "勝情。誓志出家。捨講肆入禪林。凡嚮宗",
    "T50n2061_010:0767a03": "師悉從求益。末遭會禪師。金[鏍-糸+廾]抉瞙明",
    "T50n2061_010:0767a04": "視十方。後到沂水蒙山結草成庵。怡然宴",
    "T50n2061_010:0767a05": "坐。鄶費之人翕然從化。時慎邑大夫知重首",
    "T50n2061_010:0767a06": "創禪宮。次兗州節使王僚尚書躬請入州行",
    "T50n2061_010:0767a07": "化。奏著額號寶真。學侶憧憧多霑大利。元",
    "T50n2061_010:0767a08": "和二年示滅。享年九十二云。又唐襄州慈恩",
    "T50n2061_010:0767a09": "寺釋道堅。姓王氏。丹陽人也。初發心於牛頭",
    "T50n2061_010:0767a10": "山慧忠禪祖。大曆元年栖隱池州南泉山。後",
    "T50n2061_010:0767a11": "詣襄漢泊慈恩寺。元和初載相國燕公鎮",
    "T50n2061_010:0767a12": "于漢南。深相欽重。問道周勤。施供繁沓。遂",
    "T50n2061_010:0767a13": "於鳳林關外造寺請居。二年示滅。春秋七",
    "T50n2061_010:0767a14": "十三云。",
    "T50n2061_010:0767a15": "唐揚州華林寺靈坦傳",
    "T50n2061_010:0767a16": "釋靈坦。姓武氏。太原文水人也。則天太后姪",
    "T50n2061_010:0767a17": "孫。父諱宣。洛陽縣令。母夏侯氏。初妊坦也",
    "T50n2061_010:0767a18": "夢神僧授與寶鑑表裏瑩然。且曰。吾以此",
    "T50n2061_010:0767a19": "寄汝善保護之。及誕親無所苦。年甫七歲",
    "T50n2061_010:0767a20": "誦習畢通應童子舉。十三從宦旋升太子通",
    "T50n2061_010:0767a21": "事舍人。如是悅學不休。三教之書彌增洞",
    "T50n2061_010:0767a22": "達。然而恒嗟朽宅誓入空門。已備大乘之",
    "T50n2061_010:0767a23": "資糧。終到涅槃之境域。于時洛都盛化荷",
    "T50n2061_010:0767a24": "澤寺神會禪師也。方遮普寂之光漸沒秀師",
    "T50n2061_010:0767a25": "之道。坦往參焉。會施善誘頓見其心。默而",
    "T50n2061_010:0767a26": "許之。容其執侍。父母不能迴其意飛颺莫",
    "T50n2061_010:0767a27": "繫始末研磨得破疑滯。天寶初載召坦曰。",
    "T50n2061_010:0767a28": "吾有一句是祖祖相傳至曹溪。曹溪付吾。",
    "T50n2061_010:0767a29": "汝諦受之。吾當有留難。遂辭遊方焉。未幾",
    "T50n2061_010:0767b01": "果勅移會于弋陽。坦遂向廬州浮槎寺覽",
    "T50n2061_010:0767b02": "大藏經。後聞忠國師自南陽詔入。於大曆",
    "T50n2061_010:0767b03": "五年禮覲之。八年欲出關。忠奏曰。此人是",
    "T50n2061_010:0767b04": "貧道同門。俱神會弟子勅賜號曰大悲。兼",
    "T50n2061_010:0767b05": "齎墨勅。行化至梁園。時相國田公神功供養",
    "T50n2061_010:0767b06": "邐迤。適維揚六合方嘆大法凌夷。忽聞空中",
    "T50n2061_010:0767b07": "聲云。開心地即見菩薩如文殊像曰。與",
    "T50n2061_010:0767b08": "汝印驗。令舉項以掌按之尋。觀有四指赤",
    "T50n2061_010:0767b09": "痕。其印跡恒現。又止潤州江中金山。今澤",
    "T50n2061_010:0767b10": "心也。其山北面有一龍穴。常吐毒氣如",
    "T50n2061_010:0767b11": "雲。有近者多病或斃。坦居之毒雲滅迹。又",
    "T50n2061_010:0767b12": "於江陰定山結庵。俄聞有讚歎之聲。視之",
    "T50n2061_010:0767b13": "則白龜二。坦為受歸戒。又見二大白蛇身",
    "T50n2061_010:0767b14": "長數丈。亦為受戒懺悔。如是却往吳興林",
    "T50n2061_010:0767b15": "山造一蘭若。有三丈夫衣金紫。趨步徐正",
    "T50n2061_010:0767b16": "稱嘆。道場唯善。村落之民多棄罟網。元和五",
    "T50n2061_010:0767b17": "年相國李公鄘之理廣陵也。以峻法操下",
    "T50n2061_010:0767b18": "剛決少恩。一見坦鄭重加禮。召居華林寺。",
    "T50n2061_010:0767b19": "寺內有大將軍張遼墓。寺僧多為鬼物惑",
    "T50n2061_010:0767b20": "亂。坦居愀然無眹矣。又揚州人多患山妖木",
    "T50n2061_010:0767b21": "怪之所熒惑。坦皆遏禦焉。人爭歸信。至十",
    "T50n2061_010:0767b22": "年忽見二胡人。稱自龜茲國來彼無至教。",
    "T50n2061_010:0767b23": "遠請和尚敷演。十一年五月十三日。於荷",
    "T50n2061_010:0767b24": "澤忌齋告眾。吾赴遠請。七月示疾。九月將",
    "T50n2061_010:0767b25": "滅。斯預告也。至季秋八日果寂爾而終。遷",
    "T50n2061_010:0767b26": "塔于揚州西馴翟坊之南岡。越州掾鄭詹建",
    "T50n2061_010:0767b27": "塔。報齡一百八歲。僧臘八十四焉。坦即曹溪",
    "T50n2061_010:0767b28": "之孫。荷澤之子也。",
    "T50n2061_010:0767b29": "唐唐州紫玉山道通傳",
    "T50n2061_010:0767c01": "釋道通。姓何氏。廬江人。其為童也持重寡",
    "T50n2061_010:0767c02": "辭。見佛形像必對禮嘆咏不捨。因父宦于",
    "T50n2061_010:0767c03": "泉州南安。便求捨丱披緇誦經。合格勅度",
    "T50n2061_010:0767c04": "之。當天寶初載也。時道一禪師肇化建陽",
    "T50n2061_010:0767c05": "佛跡巖聚徒。通往焉。一師於臨川南康龔",
    "T50n2061_010:0767c06": "公山。亦影隨而去。然誓遊方吳越之間。台明",
    "T50n2061_010:0767c07": "山谷靡不登陟。迨乎迴錫江西泐潭山門。",
    "T50n2061_010:0767c08": "勵心僧務不憚勤苦。貞元二年往南嶽見",
    "T50n2061_010:0767c09": "石頭禪師。猶采縷加朱藍之色也。四年大寂",
    "T50n2061_010:0767c10": "禪師垂欲歸化。昌言曰。夫玉石潤山秀利",
    "T50n2061_010:0767c11": "益汝道業。遇可居之。通聞此言。且同隱讖。",
    "T50n2061_010:0767c12": "殊不詳練。其年秋與伏牛山自在禪師同",
    "T50n2061_010:0767c13": "遊京洛。迴至唐州西。有山峯孤林密四絕",
    "T50n2061_010:0767c14": "人煙實有塵外之趣。乃問鄉人。云此山是紫",
    "T50n2061_010:0767c15": "玉山。通方憶大寂之懸記。我合居是峯也。",
    "T50n2061_010:0767c16": "乃陟崔嵬見山脊有石方正其色紫玉瑩",
    "T50n2061_010:0767c17": "然。嘆曰號紫玉者合其稱也。先師之言非",
    "T50n2061_010:0767c18": "虛記也。挂錫解囊。參學之徒霧集。始則誅",
    "T50n2061_010:0767c19": "茅構舍。刺史李道古作意為建禪宮焉。元",
    "T50n2061_010:0767c20": "和八年弟子金藏出參禮百丈山海禪師。迴",
    "T50n2061_010:0767c21": "見通。通愀然作色。汝其來矣。此山有主也。",
    "T50n2061_010:0767c22": "曳杖徑去襄州。道俗皆迎至七月十五日",
    "T50n2061_010:0767c23": "無疾而終。春秋八十三。一云故相國于頔最",
    "T50n2061_010:0767c24": "所歸心尚書李翱禮重焉。",
    "T50n2061_010:0767c25": "唐雍京章敬寺懷暉傳",
    "T50n2061_010:0767c26": "釋懷暉。姓謝氏。泉州人也。宿植根深出塵",
    "T50n2061_010:0767c27": "志遠。迨乎進具乃尚雲遊。貞元初禮洪州",
    "T50n2061_010:0767c28": "大寂禪師。頓明心要時彭城劉濟頗德暉互",
    "T50n2061_010:0767c29": "相推證。後潛岨崍山。次寓齊州靈巖寺。又",
    "T50n2061_010:0768a01": "移卜百家巖。泉石幽奇。苦於禪子請問繁",
    "T50n2061_010:0768a02": "雜。上中條山行禪法。為法者躡跡而往。蒲",
    "T50n2061_010:0768a03": "津人皆化之。元和三年憲宗詔入於章敬寺",
    "T50n2061_010:0768a04": "毘盧遮那院安置。則大曆中勅應天下名僧",
    "T50n2061_010:0768a05": "大德三學通贍者。並叢萃其中。屬誕辰多",
    "T50n2061_010:0768a06": "於此修齋度僧焉。暉既居上院為人說禪",
    "T50n2061_010:0768a07": "要。朝寮名士日來參問。復詔入麟德殿賜",
    "T50n2061_010:0768a08": "齋推居上座。元和十年乙未冬示疾。十二",
    "T50n2061_010:0768a09": "月十一日滅度。春秋六十二。越明年二月。門",
    "T50n2061_010:0768a10": "人智朗志操等。奉全身葬于灞橋北原。勅",
    "T50n2061_010:0768a11": "諡大宣教禪師。立碑于寺門。嶽陽司倉賈島",
    "T50n2061_010:0768a12": "為文述德焉。",
    "T50n2061_010:0768a13": "唐京兆興善寺惟寬傳(寶修)",
    "T50n2061_010:0768a14": "釋惟寬。姓祝氏。衢州信安人也。祖曰安。考",
    "T50n2061_010:0768a15": "曰皎。生十三歲。見殺生者衋然不忍食。退",
    "T50n2061_010:0768a16": "而出家求翦髮於僧曇。受尸羅於僧崇。學",
    "T50n2061_010:0768a17": "毘尼於僧如。證大乘法於止觀。成最上乘於",
    "T50n2061_010:0768a18": "大寂道一。貞元六年始行化於閩越間。歲餘",
    "T50n2061_010:0768a19": "而迴心改服者百數。七年伏猛虎於會稽。",
    "T50n2061_010:0768a20": "作滕家道場。八年與山神受歸戒於鄱陽。",
    "T50n2061_010:0768a21": "作迴向道場。十三年感非人於少林寺。二十",
    "T50n2061_010:0768a22": "一年作有為功德於衛國寺。明年施無為功",
    "T50n2061_010:0768a23": "德於天宮寺。元和四年憲宗章武皇帝。詔於",
    "T50n2061_010:0768a24": "安國寺。五年問道於麟德殿。其年復靈泉於",
    "T50n2061_010:0768a25": "不空三藏池。十二年二月晦。大說於傳法堂",
    "T50n2061_010:0768a26": "訖奄然而化。報齡六十三。僧夏三十九。歸葬",
    "T50n2061_010:0768a27": "于[灞-雨+襾]陵西原。詔諡曰大徹禪師。塔號元和正",
    "T50n2061_010:0768a28": "真。初寬說心要法三十年。度黑白眾殆及",
    "T50n2061_010:0768a29": "百千萬。應病授藥安可既乎。白樂天為宮",
    "T50n2061_010:0768b01": "贊時。遇寬四詣法堂。每來垂一問。寬答如",
    "T50n2061_010:0768b02": "流。白君以師事之。門弟子殆千餘。得法者",
    "T50n2061_010:0768b03": "三十九。入室受遺寄者曰義崇圓照焉唐羅",
    "T50n2061_010:0768b04": "浮山釋寶修。俗姓周。資州人也。從師於純德",
    "T50n2061_010:0768b05": "寺志求玄理。於蘄州忍大師法裔決了重",
    "T50n2061_010:0768b06": "疑。後愛羅浮山石室安止。檀越為造梵宇",
    "T50n2061_010:0768b07": "蔚成大寺。一日告門人曰。因緣相偪。愀然",
    "T50n2061_010:0768b08": "不樂眾咸莫測。順宗皇帝。深重佛宗。知",
    "T50n2061_010:0768b09": "修之名。詔入京與三藏擊問。并答翻譯之",
    "T50n2061_010:0768b10": "意。朗暢如流。乃留居輦下三年。終于京寺",
    "T50n2061_010:0768b11": "云。",
    "T50n2061_010:0768b12": "唐天台山佛窟巖遺則傳",
    "T50n2061_010:0768b13": "釋遺則。俗氏長孫。京兆長安人也。祖冽鄂州",
    "T50n2061_010:0768b14": "司馬。考利涉隱居金陵。則弱不雜俗。恬恬",
    "T50n2061_010:0768b15": "終日而無所營。始從張懷瓘學草書。獨",
    "T50n2061_010:0768b16": "盡筆妙。雅耽經史尤樂佛書。以為得吾",
    "T50n2061_010:0768b17": "心。一朝捐家業從牛頭山慧忠。忠所謂牛",
    "T50n2061_010:0768b18": "頭六祖也。始天竺達磨以釋氏心要至。傳",
    "T50n2061_010:0768b19": "其道者有曹溪能嵩山秀。學能者謂之南",
    "T50n2061_010:0768b20": "宗學。學秀者謂之北宗學。而信祖又以其",
    "T50n2061_010:0768b21": "道傳慧融。融得之居牛頭山。弟子以傳授。",
    "T50n2061_010:0768b22": "由是達磨心法有牛頭學。則既傳忠之道。",
    "T50n2061_010:0768b23": "精觀久之。以為天地無物也。我無物也。雖",
    "T50n2061_010:0768b24": "無物未嘗無物也。此則聖人如影百姓如",
    "T50n2061_010:0768b25": "夢孰為死生哉。至人以是能獨照。能為",
    "T50n2061_010:0768b26": "萬物主。吾知之矣。遂南遊天台至佛窟巖",
    "T50n2061_010:0768b27": "蓋薜荔薦落葉而尸居。飲山流飯木實",
    "T50n2061_010:0768b28": "而充虛。虎豹以為賓。麋鹿以為徒。兀然如",
    "T50n2061_010:0768b29": "枯。其後剫木者見之轉相告。有慕其道",
    "T50n2061_010:0768c01": "者曰。道者未有弟子。相率為築室。圖佛安",
    "T50n2061_010:0768c02": "僧。蔚為精舍焉。故元和已來傳則道者。又",
    "T50n2061_010:0768c03": "自以為佛窟學。佛窟之號自則始也。一坐",
    "T50n2061_010:0768c04": "四十年。大官名侯齎書問訊檀捨。則未嘗",
    "T50n2061_010:0768c05": "有報謝。禮拜者未嘗而作起。時歲在庚戌。",
    "T50n2061_010:0768c06": "季夏十有三日。召弟子曰。汝其勉之。至十",
    "T50n2061_010:0768c07": "五日夜遂坐歿。是夜山下人聞若山崩。旦",
    "T50n2061_010:0768c08": "望之則綵雲翔泊於巖上。父老皆泣曰。師死",
    "T50n2061_010:0768c09": "矣。已而視之果然。凡則二十歲為僧臘。五",
    "T50n2061_010:0768c10": "十有八而終。善屬文。始授道於鍾山。序集",
    "T50n2061_010:0768c11": "融祖師文三卷。為寶誌釋題二十四章。南遊",
    "T50n2061_010:0768c12": "傅大士遺風序。又無生等義。凡所著述辭理",
    "T50n2061_010:0768c13": "粲然。其他歌詩數十篇皆行於世。則元居瀑",
    "T50n2061_010:0768c14": "布泉西佛窟本院建龕塔。會昌中例毀之。",
    "T50n2061_010:0768c15": "其院為道門所有。後開元寺僧正法光。於",
    "T50n2061_010:0768c16": "咸通乙酉歲。遂徙碑于今所。河南尹韓又",
    "T50n2061_010:0768c17": "偽碑文。",
    "T50n2061_010:0768c18": "唐婺州五洩山靈默傳(志閑)",
    "T50n2061_010:0768c19": "釋靈默。俗姓宣。毘陵人也。本成立之歲悅學",
    "T50n2061_010:0768c20": "忘疲。約以射策。登第以榮親里。承豫章馬",
    "T50n2061_010:0768c21": "大師聚眾敷演造禪關。馬師振容而示相。",
    "T50n2061_010:0768c22": "默密契玄機。便求披剃。若熟癰之待刺耳。",
    "T50n2061_010:0768c23": "受具之後苦練行門確乎不拔。貞元初入",
    "T50n2061_010:0768c24": "天台山中。有隋智者蘭若一十二所。懸記",
    "T50n2061_010:0768c25": "之曰。此地嚴妙非雜器所棲。若能居此與",
    "T50n2061_010:0768c26": "吾無異。默因住白砂道場經于二載。猛虎",
    "T50n2061_010:0768c27": "來馴近林產子意有所依。又住東道場。地",
    "T50n2061_010:0768c28": "僻人稀。山神一夜震雷暴雨懸崖委墜。投明",
    "T50n2061_010:0768c29": "大樹倒欹庵側樹枝交絡。茅苫略無少損。",
    "T50n2061_010:0769a01": "遐邇聞旃皆來觀嘆。後遊東白山。俄然中",
    "T50n2061_010:0769a02": "毒。而不求醫。閉關宴坐。未幾毒化流汗",
    "T50n2061_010:0769a03": "而滴乃復常矣。行次浦陽盛化。有陽靈戍",
    "T50n2061_010:0769a04": "將李望。請默居五洩焉。元和初亢陽田畯",
    "T50n2061_010:0769a05": "惶惶。默沿澗見青蛇夭矯瞪目如視行人",
    "T50n2061_010:0769a06": "不動。咄之曰。百姓溪竭苗死。汝胡不施雨",
    "T50n2061_010:0769a07": "救民邪。至夜果大雨合境云足。民荷其賜",
    "T50n2061_010:0769a08": "屬平昌孟簡中丞廉問浙東廢管內蘭若。",
    "T50n2061_010:0769a09": "學徒散逸。時暨陽令李胄狀舉靈山許重",
    "T50n2061_010:0769a10": "造院。十三年三月二十三日。澡沐焚香端",
    "T50n2061_010:0769a11": "坐繩床。囑累時眾溘然而絕。壽齡七十二。",
    "T50n2061_010:0769a12": "法臘四十一。高僧志閑道行峭拔文辭婉麗。",
    "T50n2061_010:0769a13": "亦江左之英達。為默行錄焉。",
    "T50n2061_010:0769a14": "唐荊州天皇寺道悟傳(崇信)",
    "T50n2061_010:0769a15": "釋道悟。姓張氏。婺州東陽人也。受天粹氣",
    "T50n2061_010:0769a16": "為王子。生而神俊長而謹愿。年十四金翅",
    "T50n2061_010:0769a17": "始毛麒麟方角。啟白尊老將求出家。慈愛",
    "T50n2061_010:0769a18": "之旨不見聽許。輒損薄常膳日唯一食。雖",
    "T50n2061_010:0769a19": "體腹羸餒彌年益堅。父母不獲已而許之。",
    "T50n2061_010:0769a20": "遂往明州大德剃落。年二十五依杭州竹林",
    "T50n2061_010:0769a21": "寺大德具戒。以勇猛力扶牢強心。於六度",
    "T50n2061_010:0769a22": "門修諸梵行。常以為療膏肓者資上妙藥。",
    "T50n2061_010:0769a23": "開暗冥者求善知識。不假舟檝其濟渡乎。",
    "T50n2061_010:0769a24": "遂蹶然振策投徑山國一禪師。悟禮足始畢",
    "T50n2061_010:0769a25": "密受宗要。於語言處識衣中珠。身心豁然",
    "T50n2061_010:0769a26": "真妄皆遣。斷諸疑滯無畏自在。直見佛性",
    "T50n2061_010:0769a27": "中無緇磷。服勤五載隨亦印可。俾其法雨",
    "T50n2061_010:0769a28": "潤諸叢林。悟蓄力向晦罙入深阻。實冀一",
    "T50n2061_010:0769a29": "飛摩霄。乃轉遁於餘姚大梅山。是時大曆十",
    "T50n2061_010:0769b01": "一年也。層崖絕壑天籟蕭瑟敻無隣落。七日",
    "T50n2061_010:0769b02": "不食。至誠則通物感迺靈。猱[狂-王+廷]豰玃更饋橡",
    "T50n2061_010:0769b03": "栗。異日野夫操斧言伐其楚。偶所遭覩。駭",
    "T50n2061_010:0769b04": "動悚息馳諭朋曹。謂為神奇。曾不旬朔詣",
    "T50n2061_010:0769b05": "者成市。憑嵌倚峭且構危棟。貲糧供具環",
    "T50n2061_010:0769b06": "遶方丈。猛虎耽耽侶出族遊。一來座側",
    "T50n2061_010:0769b07": "歛折肢體。其類馴擾可知也。夫語法者無",
    "T50n2061_010:0769b08": "階漸。涉功者有淺深。木踰鑽而見火。鑑勤",
    "T50n2061_010:0769b09": "磨而照膽。理必然矣。是以掃塵累遯巖藪。",
    "T50n2061_010:0769b10": "服形體遺晝夜。精嚴不息趣無上道。其有",
    "T50n2061_010:0769b11": "旨哉。如是者三四年矣。將翔雲表慮羽毛",
    "T50n2061_010:0769b12": "之頹鎩。欲歸寶所疑道塗之乖錯。故重有",
    "T50n2061_010:0769b13": "諮訪會其真宗。建中初詣鍾陵馬大師。二年",
    "T50n2061_010:0769b14": "秋謁石頭上士。於戲自徑山抵衡嶽。凡三",
    "T50n2061_010:0769b15": "遇哲匠矣。至此即造父習御郢人運斤。兩",
    "T50n2061_010:0769b16": "虛其心相與吻合。白月映太陽齊照。洪河",
    "T50n2061_010:0769b17": "注大海一味。仲尼謂顏子亞聖。然燈與釋",
    "T50n2061_010:0769b18": "迦授記。根果成熟名稱普聞。如須彌山特立",
    "T50n2061_010:0769b19": "大海。繇是近佛恢張勝因。凡諸國土緣會",
    "T50n2061_010:0769b20": "則答。始卜於澧陽。次居于澋口。終棲于當",
    "T50n2061_010:0769b21": "陽柴紫山。即五百羅漢翱翔地也。檉松蓊欝",
    "T50n2061_010:0769b22": "以含風。崕巘巉巖而造天。駕瀲灩之紫霞。",
    "T50n2061_010:0769b23": "枕清冷之玉泉。鸞鳳不集於蓬藋。至人必",
    "T50n2061_010:0769b24": "宅於勢勝。誠如是也。洪鐘待叩童蒙求我。",
    "T50n2061_010:0769b25": "川流星聚。虛往實歸。或接武於林樾。或駢",
    "T50n2061_010:0769b26": "肩於廬舍。戶外之屨爛其室盈矣。荊州雄藩",
    "T50n2061_010:0769b27": "也。都人士女動億萬計。莫不擎跪稽首嚮",
    "T50n2061_010:0769b28": "風作焉。崇業上首以狀于連帥而邀之。不",
    "T50n2061_010:0769b29": "違願力聿來赴請。屩及於虛落。錫及於都",
    "T50n2061_010:0769c01": "城。白黑為之步驟。幡幢為之轇轕。生難遭",
    "T50n2061_010:0769c02": "想得未曾有。彼優波鞠多者。夫何足云。有",
    "T50n2061_010:0769c03": "天皇寺者。據郡之左。標異他剎。號為名藍。",
    "T50n2061_010:0769c04": "困於人火蕩為煨燼。僧坊主靈鑒族而謀",
    "T50n2061_010:0769c05": "之。以為滿人攸居必能福我。夫荷擔大事",
    "T50n2061_010:0769c06": "蔑棄小瑕。乃中宵默往肩輿而至二寺夕",
    "T50n2061_010:0769c07": "有所失朝有所得。諍論鋒起達于尊官。重",
    "T50n2061_010:0769c08": "於返復畢安其處。江陵尹右僕射裴公縉",
    "T50n2061_010:0769c09": "紳清重。擁旄統眾。風望眄睞當時準程。驅",
    "T50n2061_010:0769c10": "車盛禮問法勤至。悟神氣灑落安詳自處。徐",
    "T50n2061_010:0769c11": "以軟語為之獻酬。必中精微洞過肯綮。又",
    "T50n2061_010:0769c12": "常秉貞操不修逢迎。一無卑貴坐而揖對。",
    "T50n2061_010:0769c13": "裴公訝其峻拔徵其善趣。謂抗俗之志當",
    "T50n2061_010:0769c14": "徑挺如是邪。悟以為是法平等不見主客。",
    "T50n2061_010:0769c15": "豈効世諦與人居而局狹邪。裴公理冥意會",
    "T50n2061_010:0769c16": "投誠歸命既見仁者我心則降。如熱得濯",
    "T50n2061_010:0769c17": "躁憒氷散。自是禪宗之盛無如此者。元和丁",
    "T50n2061_010:0769c18": "亥歲有背痛疾。命弟子先期告終。以夏四",
    "T50n2061_010:0769c19": "月晦奄然入滅。春秋六十。僧臘三十五。以",
    "T50n2061_010:0769c20": "其年八月五日。葬之郡東隅。靈龕建塔從",
    "T50n2061_010:0769c21": "僧禮也。悟身長七尺。神韻孤傑手文魚躍頂",
    "T50n2061_010:0769c22": "骨犀起行在於瓔珞志在於華嚴。度人說",
    "T50n2061_010:0769c23": "法雄健猛利。其一旨云。垢淨共住水波同體。",
    "T50n2061_010:0769c24": "觸境迷著浩然忘歸三世平等本來清淨。一",
    "T50n2061_010:0769c25": "念不起即見佛心。其悟解超頓為若此也",
    "T50n2061_010:0769c26": "先是煙焰之末殿宇不立。顧緇褐且虧瞻",
    "T50n2061_010:0769c27": "禮密。念結構罔知權輿。禪宴之際若值",
    "T50n2061_010:0769c28": "神物。自道祠舍濱江水焉。凡我疆畛富於",
    "T50n2061_010:0769c29": "松梓。悉願傾倒施僧伽藍。命工覘之宛若",
    "T50n2061_010:0770a01": "符契。於是斬巨棟幹修楹。撑崖拄壑雲屯",
    "T50n2061_010:0770a02": "井構。時維秋杪水用都涸。徒眾斂手塊然無",
    "T50n2061_010:0770a03": "謀。會一夕雨至萬株並進。晨發江滸暮抵",
    "T50n2061_010:0770a04": "寺門。剞劂之際動無乏者。其餘廊廡床案。靡",
    "T50n2061_010:0770a05": "非幽贊。事隣語怪闕而不書其感攝靈祇",
    "T50n2061_010:0770a06": "皆此類也。比丘慧真文賁等禪子幽閑。皆入",
    "T50n2061_010:0770a07": "室得悟之者。或繼坐道場。或分枝化導。時太",
    "T50n2061_010:0770a08": "常協律符載著文頌德焉。世號天皇門風",
    "T50n2061_010:0770a09": "也。又唐澧州龍潭禪院釋崇信。未詳氏族。",
    "T50n2061_010:0770a10": "信在俗為渚宮胡餅師之子。弱齡宛異神府",
    "T50n2061_010:0770a11": "寬然。昔天皇寺悟禪師。隱耀藏光人莫我",
    "T50n2061_010:0770a12": "測。信家居寺巷。恒曰提餅笥饋悟公齋",
    "T50n2061_010:0770a13": "食。食畢且留一餅曰。吾惠汝以蔭子孫。信",
    "T50n2061_010:0770a14": "一日自念曰。餅是我持去。何以返遺我邪。",
    "T50n2061_010:0770a15": "莫別有旨乎。遂拱手問焉。悟公曰。是汝持",
    "T50n2061_010:0770a16": "來復汝何咎。信聞似有驚怪。因勸出家便",
    "T50n2061_010:0770a17": "求攝受。曰爾昔崇福善今信吾言。故名之",
    "T50n2061_010:0770a18": "也。由是躬于井臼供億服勤。乃問悟云。",
    "T50n2061_010:0770a19": "未蒙指示心要。悟公云。時時相示。信飡稟",
    "T50n2061_010:0770a20": "斯言如遊子之還家。若貧人之得寶。直從",
    "T50n2061_010:0770a21": "荊渚乃詣澧陽龍潭棲止。因李翱尚書激",
    "T50n2061_010:0770a22": "揚。時乃出世。後德山鑑師出其門。宗風大盛",
    "T50n2061_010:0770a23": "矣。",
    "T50n2061_010:0770a24": "唐鄴都圓寂傳(掘多)",
    "T50n2061_010:0770a25": "釋圓寂。不知何許人也。恒以禪觀為務勤",
    "T50n2061_010:0770a26": "修匪懈。就嵩山老安禪師請決心疑。一皆",
    "T50n2061_010:0770a27": "明煥寂化行相部依附者多。久居天平等山。",
    "T50n2061_010:0770a28": "稠禪師往跡無不遍尋。時大司空嚴綬傾心",
    "T50n2061_010:0770a29": "信重。享壽一百五十五歲。咸亨二年己巳歲",
    "T50n2061_010:0770b01": "生按咸亨二年辛未。合云總章二年己巳",
    "T50n2061_010:0770b02": "也。",
    "T50n2061_010:0770b03": "世號無生和尚是歟。寂之高岸恒不欲人",
    "T50n2061_010:0770b04": "致禮邀請。必有不可犯之色。時或非之。然",
    "T50n2061_010:0770b05": "則志意修則驕富貴。道義重則輕王公。非",
    "T50n2061_010:0770b06": "其傲誕勢使然也。釋掘多者。印度人也。從",
    "T50n2061_010:0770b07": "踰沙磧向慕神州。不問狄鞮旋。通華語",
    "T50n2061_010:0770b08": "而尚禪定。徑謁曹溪能師。機教相接猶弱",
    "T50n2061_010:0770b09": "喪還家焉。多遊五臺路由定襄。歷村見一",
    "T50n2061_010:0770b10": "禪者結庵獨坐。問之曰。子在此奚為。曰吾",
    "T50n2061_010:0770b11": "觀靜。多曰。觀者何人。靜者何物。得非勞子",
    "T50n2061_010:0770b12": "之形役子之慮乎。其僧茫昧拱默而已。作",
    "T50n2061_010:0770b13": "禮數四請垂啟發。多曰子出誰門邪。曰神",
    "T50n2061_010:0770b14": "秀大師。多曰。我西域異道。寔繁有徒。最下",
    "T50n2061_010:0770b15": "劣者不墮此見。兀然空坐蓐爛身疲。初無",
    "T50n2061_010:0770b16": "深益。子莫起如是見立如是論。早往韶",
    "T50n2061_010:0770b17": "陽請決所疑。能曰。子何不自觀自靜邪。不",
    "T50n2061_010:0770b18": "觀相不觀如子遊歷日用自然安樂也。一",
    "T50n2061_010:0770b19": "如多所言。略無少異。伊僧抉開羅網。多後",
    "T50n2061_010:0770b20": "莫知攸往。",
    "T50n2061_010:0770b21": "唐袁州陽岐山甄叔傳",
    "T50n2061_010:0770b22": "釋甄叔不知何許人也。幼而聰敏倜儻不",
    "T50n2061_010:0770b23": "羈。心目融明具大人相。觀生死輪上見九",
    "T50n2061_010:0770b24": "地群迷。猶如蟭螟處在蚊睫。受勝妙欲似",
    "T50n2061_010:0770b25": "嚼蠟無味。遂投簪削頂。具佛幖幟求正",
    "T50n2061_010:0770b26": "覺了義。扣大寂禪師。一造玄機萬慮都寂。",
    "T50n2061_010:0770b27": "乃曰。群靈本源假名為佛。體竭形消而不",
    "T50n2061_010:0770b28": "滅。金流朴散而常存。性海無風驚波自湧。",
    "T50n2061_010:0770b29": "心虛絕兆萬象齊照。體斯理者不言而遍",
    "T50n2061_010:0770c01": "歷沙界。不用而功益玄化。如何背覺反合",
    "T50n2061_010:0770c02": "塵勞。於陰界中。妄自囚繫。於是形同水月",
    "T50n2061_010:0770c03": "流浪人天哉。叔見宜春陽岐山群峯四合。",
    "T50n2061_010:0770c04": "歎曰。坤元作鎮造我法城。纔發一言千巖",
    "T50n2061_010:0770c05": "響答。松開月殿星布雲廊。青嵐域中化出",
    "T50n2061_010:0770c06": "金界。始從宴坐四十餘年。滿室金光晝夜常",
    "T50n2061_010:0770c07": "照。於是化緣已畢機感難留。元和庚子歲正",
    "T50n2061_010:0770c08": "月十三日。忽棄塵區還歸大定。門弟子如",
    "T50n2061_010:0770c09": "坦良寶等。心沒悲海哀聲動山。如月隱天",
    "T50n2061_010:0770c10": "群星失耀。大集眾木[卄/積]為香樓。用作茶",
    "T50n2061_010:0770c11": "毘。獲舍利七百粒。於東峯下建窣堵波。上",
    "T50n2061_010:0770c12": "足任運者命志閑。為碑紀述矣。",
    "T50n2061_010:0770c13": "唐新吳百丈山懷海傳",
    "T50n2061_010:0770c14": "釋懷海。閩人也。少離朽宅長遊頓門。稟自",
    "T50n2061_010:0770c15": "天然不由激勸。聞大寂始化南康。操心依",
    "T50n2061_010:0770c16": "附。虛往實歸果成宗匠。後檀信請居新吳",
    "T50n2061_010:0770c17": "界。有山峻極可千尺許。號百丈歟。海既居",
    "T50n2061_010:0770c18": "之禪客無遠不至。堂室隘矣。且曰。吾行大",
    "T50n2061_010:0770c19": "乘法。豈宜以諸部阿笈摩教為隨行邪。或",
    "T50n2061_010:0770c20": "曰。瑜伽論瓔珞經是大乘戒律。胡不依隨",
    "T50n2061_010:0770c21": "乎。海曰。吾於大小乘中。博約折中設規務",
    "T50n2061_010:0770c22": "歸於善焉。乃創意不循律制。別立禪居。",
    "T50n2061_010:0770c23": "初自達磨傳法至六祖已來。得道眼者",
    "T50n2061_010:0770c24": "號長老。同西域道高臘長者呼須菩提也。",
    "T50n2061_010:0770c25": "然多居律寺中。唯別院異耳。又令不論高",
    "T50n2061_010:0770c26": "下盡入僧堂。堂中設長連床。施椸架挂搭",
    "T50n2061_010:0770c27": "道具。臥必斜枕床脣。謂之帶刀睡。為其坐",
    "T50n2061_010:0770c28": "禪既久。略偃亞而已。朝參夕聚飲食隨宜。",
    "T50n2061_010:0770c29": "示節儉也。行普請法示上下均力也。長老",
    "T50n2061_010:0771a01": "居方丈。同維摩之一室也。不立佛殿唯",
    "T50n2061_010:0771a02": "樹法堂。表法超言象也。其諸制度與毘尼",
    "T50n2061_010:0771a03": "師一倍相翻。天下禪宗如風偃草。禪門獨",
    "T50n2061_010:0771a04": "行由海之始也。以元和九年甲午歲正月十",
    "T50n2061_010:0771a05": "七日歸寂。享年九十五矣。穆宗長慶元年。勅",
    "T50n2061_010:0771a06": "諡大智禪師。塔曰大寶勝輪焉。",
    "T50n2061_010:0771a07": "系曰。自漢傳法居處不分禪律。是以通禪",
    "T50n2061_010:0771a08": "達法者皆居一寺中。院有別耳。至乎百丈",
    "T50n2061_010:0771a09": "立制出意用方便。亦頭陀之流也。矯枉從",
    "T50n2061_010:0771a10": "端乃簡易之業也。所言自我作古。古故也。",
    "T50n2061_010:0771a11": "故事也。如立事克成則云自此始也。不成",
    "T50n2061_010:0771a12": "則云無自立辟。今海公作古。天下隨之者",
    "T50n2061_010:0771a13": "益多而損少之故也諡海公為大智不其",
    "T50n2061_010:0771a14": "然乎。語曰。利不百不變格。將知變斯格",
    "T50n2061_010:0771a15": "厥利多矣。彌沙塞律有諸。雖非佛制諸方",
    "T50n2061_010:0771a16": "為清淨者不得不行也。",
    "T50n2061_010:0771a17": "唐潭州翠微院恒月傳(真亮)",
    "T50n2061_010:0771a18": "釋恒月。姓韓氏。上黨人也。厥父為土監商。",
    "T50n2061_010:0771a19": "西江往還俄遇剽略溺死。月雖幼弱念父",
    "T50n2061_010:0771a20": "葬于魚腹。母又再行。乃決志出家求報恩",
    "T50n2061_010:0771a21": "育。受教於聖善寺慧初。得度已造嵩山禪會。",
    "T50n2061_010:0771a22": "便啟發心要。後訪道尋師靡憚夷險。抵望",
    "T50n2061_010:0771a23": "湖山翠微嚴下古院挂錫。四方學者如蜂得",
    "T50n2061_010:0771a24": "王。翕然盛化。建中元年示疾而終。春秋七",
    "T50n2061_010:0771a25": "十九。其年三月十二日遷塔焉。洛京廣愛寺",
    "T50n2061_010:0771a26": "釋真亮。姓侯氏。景城人也。家訓儒雅辭彩粲",
    "T50n2061_010:0771a27": "然潔素持操與群少年有異。忽以樊籠為",
    "T50n2061_010:0771a28": "厭。且曰。去情除饉是所願也。遂於本州開",
    "T50n2061_010:0771a29": "元寺智休師下披染服。然其刈薪汲水率",
    "T50n2061_010:0771b01": "先於人。習行頭陀行。受具已遊嵩少。遇普",
    "T50n2061_010:0771b02": "寂獎訓頓開蒙昧。入龍門山居而禪默。問",
    "T50n2061_010:0771b03": "津者交集聲望日隆。屬留守尚書王公鐸保",
    "T50n2061_010:0771b04": "釐。聞而欽奉。召入廣愛寺別住居焉。示人",
    "T50n2061_010:0771b05": "禪觀匪倦教詔。得道者亦多矣。以貞元四",
    "T50n2061_010:0771b06": "年十一月三日。忽告門人。以桑榆末照誠",
    "T50n2061_010:0771b07": "難久留。囑累而終。年八十八焉。",
    "T50n2061_010:0771b08": "唐襄州夾石山思公傳(曇真)",
    "T50n2061_010:0771b09": "釋思公。姓李氏。恒陽人也。早出家于本府龍",
    "T50n2061_010:0771b10": "興寺。得度後遊伊洛間。見普寂禪師開暢",
    "T50n2061_010:0771b11": "禪法。寂始見提誘尋徹鉤深。至南雍隱夾",
    "T50n2061_010:0771b12": "石山。翛然自處。屬牛公觀政漢南聞其聲",
    "T50n2061_010:0771b13": "績。請入城。謝病不應其命。牛帥亦不奪",
    "T50n2061_010:0771b14": "其志。檀施相望學眾侁侁。若栴檀之圍遶",
    "T50n2061_010:0771b15": "焉。以興元初年示疾歸滅。春秋八十四焉。",
    "T50n2061_010:0771b16": "亳州安國院釋曇真。姓陳。維青人也。少小隨",
    "T50n2061_010:0771b17": "父往彭城鬻棗於逆旅而亡所怙。真嘆",
    "T50n2061_010:0771b18": "恨無依。乃投徐大雲寺為僧。其土是嵩法",
    "T50n2061_010:0771b19": "師之後經論藪澤。真翫習該通。後遊勝境",
    "T50n2061_010:0771b20": "入嵩山學禪觀已至任城。邂逅李中丞諷",
    "T50n2061_010:0771b21": "赴職譙郡。接真談道抵掌盱衡如披雲霧。",
    "T50n2061_010:0771b22": "李恨相識之晚。請以同行。時聚風亭月。觀談",
    "T50n2061_010:0771b23": "道達旦。李後入為京尹。因從容稱奏真道",
    "T50n2061_010:0771b24": "成德至。德皇下詔徵。而不奉詔。貞元七年",
    "T50n2061_010:0771b25": "四月示滅。門人建塔云。",
    "T50n2061_010:0771b26": "唐定州大像山定真院石藏傳",
    "T50n2061_010:0771b27": "釋石藏。姓呂。漢東人也。年隣小學露成人",
    "T50n2061_010:0771b28": "之度。跪告堂親願為佛子。遂志入開元",
    "T50n2061_010:0771b29": "寺削染受戒。剋願禮嵩山寂禪師豁悟禪",
    "T50n2061_010:0771c01": "法。至中山大像峯間石室。孤坐冥寂數夏安",
    "T50n2061_010:0771c02": "然。同好者望風而至。蔚成叢眾。陶化博陵",
    "T50n2061_010:0771c03": "人咸欣戴。會州帥李公卓。翹仰之切。命入城",
    "T50n2061_010:0771c04": "住貴親玄論。謝云。野性難拘。不閑禮法。恐",
    "T50n2061_010:0771c05": "玷威陵。卓躬登山訪問。欵密交談深開昏",
    "T50n2061_010:0771c06": "昧。遂奏院題額曰定真焉。藏預白眾訣",
    "T50n2061_010:0771c07": "別。明日坐亡。春秋八十三。貞元十六年正",
    "T50n2061_010:0771c08": "月入塔。立碑頌德云。",
    "T50n2061_010:0771c09": "宋高僧傳卷第十"
}