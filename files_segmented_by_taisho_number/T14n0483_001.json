{
    "T14n0483_001:0666c03": "三曼陀跋陀羅菩薩經",
    "T14n0483_001:0666c05": "西晉居士聶道真譯",
    "T14n0483_001:0666c06": "五蓋品第一",
    "T14n0483_001:0666c07": "聞如是：一時，佛在摩竭提國清淨法處，自然",
    "T14n0483_001:0666c08": "金剛座，光影甚明，無所不遍照，與眾摩訶薩",
    "T14n0483_001:0666c09": "等無央數菩薩共會坐，三曼陀跋陀羅菩薩、",
    "T14n0483_001:0666c10": "文殊師利菩薩最第一。文殊師利菩薩問三",
    "T14n0483_001:0666c11": "曼陀跋陀羅菩薩言：「若有人求菩薩道者，善",
    "T14n0483_001:0666c12": "男子、善女人欲得無蓋清淨者，當施行何等",
    "T14n0483_001:0666c13": "法自致得之乎？」三曼陀跋陀羅報文殊師利",
    "T14n0483_001:0666c14": "菩薩：「若有善男子、善女人，欲求菩薩道者，當",
    "T14n0483_001:0666c15": "整衣服，晝夜各三，稽首十方諸佛，作禮、悔過，",
    "T14n0483_001:0666c16": "悔諸所作惡，諸所當忍者忍之，諸所當禮者",
    "T14n0483_001:0666c17": "禮之，諸所當願樂者願樂之，諸所當勸請者",
    "T14n0483_001:0666c18": "勸請之，如是一切諸罪蓋、諸垢蓋、諸法蓋悉",
    "T14n0483_001:0666c19": "除也；一切功德，悉得具足。「般若波羅蜜、兜沙",
    "T14n0483_001:0666c20": "陀比羅經，一切三昧，一切諸陀隣尼，一切漚",
    "T14n0483_001:0666c21": "惒拘舍羅，是為諸經中尊將，如是者為已得",
    "T14n0483_001:0666c22": "禮一切諸佛，其意至心也。」",
    "T14n0483_001:0666c23": "悔過品第二",
    "T14n0483_001:0666c24": "三曼陀跋陀羅菩薩言：「一切人身所行，口所",
    "T14n0483_001:0666c25": "犯，心所念惡，一切諸佛剎其中塵等起意念，",
    "T14n0483_001:0666c26": "一切諸惡，某皆為其悔過：『某從本所作為，有",
    "T14n0483_001:0666c27": "惡於諸佛、諸菩薩、諸迦羅蜜、父母、阿羅漢、辟",
    "T14n0483_001:0666c28": "支佛、怛沙竭護、怛沙竭寺神、怛沙竭法中，",
    "T14n0483_001:0666c29": "諸所犯過惡。須呵摩提，阿彌陀佛剎土，一切",
    "T14n0483_001:0667a01": "諸佛、一切諸佛剎、一切諸佛法，若有狐疑，起",
    "T14n0483_001:0667a02": "意不信者，某為其悔一切罪過。其有於一切",
    "T14n0483_001:0667a03": "諸佛、諸菩薩、諸迦羅蜜、諸父母、諸阿羅漢、諸辟",
    "T14n0483_001:0667a04": "支佛、一切諸人所可誹謗者，若恣隨欲、恣隨",
    "T14n0483_001:0667a05": "癡、恣隨自用，若有頑佷，不與人語；若為貪",
    "T14n0483_001:0667a06": "婬所牽、為慳嫉所牽、為貪飻所牽、為諛諂所",
    "T14n0483_001:0667a07": "牽，七百五十諸欲所牽，其心亂時不能自專，",
    "T14n0483_001:0667a08": "為一切所蓋、為一切所畏，所起意有過失。今",
    "T14n0483_001:0667a09": "某皆為悔一切罪過。",
    "T14n0483_001:0667a10": "「『某從阿僧祇劫，起惡意於佛、若鬪亂比丘僧、",
    "T14n0483_001:0667a11": "若害阿羅漢、若害父母、若見正法言非法、若",
    "T14n0483_001:0667a12": "見非法言是法、若[言*刑]笑一切人、所思念常與",
    "T14n0483_001:0667a13": "非法之事；若他所犯過、若欲犯、若已犯；其",
    "T14n0483_001:0667a14": "多沙竭所教誡若犯之，今世若前世不知佛",
    "T14n0483_001:0667a15": "法比丘僧時，諸所犯過惡。今某皆為悔一切",
    "T14n0483_001:0667a16": "罪過。",
    "T14n0483_001:0667a17": "「『某諸所作邪嫉之意，若有佛，斷止人不得令",
    "T14n0483_001:0667a18": "見；若有明經說法者，斷止人不得令聞；若有",
    "T14n0483_001:0667a19": "迦羅蜜，斷止人不得令住會；若有人施與鉢",
    "T14n0483_001:0667a20": "震越、飯食、床、臥具、病瘦醫藥所作功德，呵止",
    "T14n0483_001:0667a21": "人不得令與；作無央數不止，展轉相教起",
    "T14n0483_001:0667a22": "罪。今某皆為悔一切罪過。",
    "T14n0483_001:0667a23": "「『某諸所作罪，見人犯者，於邊勸助，用是故，為",
    "T14n0483_001:0667a24": "罪所牽，生於末世。若生於貧家；若離迦羅蜜；",
    "T14n0483_001:0667a25": "若有佛，不能得見；若有菩薩迦羅蜜，不能得",
    "T14n0483_001:0667a26": "與共會，而不能得聞經法；以諸所作惡故，不",
    "T14n0483_001:0667a27": "能及值是聖賢身。今某皆為悔一切罪過。「『某",
    "T14n0483_001:0667a28": "諸所作罪，不能及逮聞法；或聞法，其心不能",
    "T14n0483_001:0667a29": "受法；若已受而復忘失，不能堅持法、不能諦",
    "T14n0483_001:0667b01": "持法，而怯劣無膽；其形色不能致得端政；",
    "T14n0483_001:0667b02": "所生常少財寶，不能得陀隣尼行，不能得三",
    "T14n0483_001:0667b03": "昧行，不能得般若波羅蜜行，不能得無念慧",
    "T14n0483_001:0667b04": "行，不能得漚惒拘舍羅所入慧，不能得兜沙",
    "T14n0483_001:0667b05": "陀比羅無所罣礙所入慧。其一切諸所作罪，",
    "T14n0483_001:0667b06": "不能及逮是也。今某皆為悔一切罪過。",
    "T14n0483_001:0667b07": "「『某諸所作罪，不能得一切法行所入慧功德，",
    "T14n0483_001:0667b08": "不能得一切人意所行慧功德，不能得一切",
    "T14n0483_001:0667b09": "人因五根所入慧功德，不能得一切人慧律",
    "T14n0483_001:0667b10": "所入功德，不能得一切法慧所入功德，不能",
    "T14n0483_001:0667b11": "得一切人泥洹慧功德。其一切諸所作罪，不",
    "T14n0483_001:0667b12": "能及逮是也。今某皆為悔一切罪過。「『某諸",
    "T14n0483_001:0667b13": "所作罪，不能得洞視徹聽，不能得神足飛行，",
    "T14n0483_001:0667b14": "不能得自知宿命，不能得知去來之事，不能",
    "T14n0483_001:0667b15": "得梵天音聲，不能得身口意功德，不能得清",
    "T14n0483_001:0667b16": "淨高行，而不能得具足於功德。其一切諸所",
    "T14n0483_001:0667b17": "作罪，不能及逮是也。今某皆為悔一切罪過。",
    "T14n0483_001:0667b18": "「『若他人起惡意向某，若有眾兵，若某起慈心",
    "T14n0483_001:0667b19": "向他人；若有眾兵，若致一切諸蓋所畏。某合",
    "T14n0483_001:0667b20": "會於諸佛前，諸眼諦，慧遍諦，所言即受諦。某",
    "T14n0483_001:0667b21": "於是諦前自歸悔，復自發舉，自發竟自悔",
    "T14n0483_001:0667b22": "責，不敢覆藏，從今已後不敢復犯。』」",
    "T14n0483_001:0667b23": "願樂品第三",
    "T14n0483_001:0667b24": "三曼陀跋陀羅菩薩言：「善男子、善女人，求菩",
    "T14n0483_001:0667b25": "薩道者，當作是願樂：『今某自歸曉一切，於諸",
    "T14n0483_001:0667b26": "佛諸菩薩、迦羅蜜及父母、諸阿羅漢、辟支佛",
    "T14n0483_001:0667b27": "及一切人，至心求哀，不可曉者，今皆曉之，如",
    "T14n0483_001:0667b28": "諸佛所知。如是者所可自歸，為已自歸也。「『復",
    "T14n0483_001:0667b29": "次，今某禮一切諸佛、一切諸菩薩、諸迦羅蜜、父",
    "T14n0483_001:0667c01": "母及阿羅漢、辟支佛，皆為作禮，最中、最上、無",
    "T14n0483_001:0667c02": "上、明中明、無有雙亦無比，如諸佛所知。如是",
    "T14n0483_001:0667c03": "者所當作禮，為已作禮也。",
    "T14n0483_001:0667c04": "「『復次，今某願禮諸佛功德，一切諸菩薩、諸迦羅",
    "T14n0483_001:0667c05": "蜜功德、諸阿羅漢、諸辟支佛功德及十方一切",
    "T14n0483_001:0667c06": "人所作功德，如諸佛所知。如是者，所當禮諸",
    "T14n0483_001:0667c07": "功德，為悉禮也。",
    "T14n0483_001:0667c08": "「『是則菩薩慧。若善男子、善女人，有是功德者，",
    "T14n0483_001:0667c09": "願樂助其歡喜。若有逮佛慧者，所當願樂，某",
    "T14n0483_001:0667c10": "已願樂也。其未作功德者，今作功德，某皆",
    "T14n0483_001:0667c11": "願樂。其有尊，復尊所作功德，某亦願樂。持某",
    "T14n0483_001:0667c12": "所作願樂功德，令十方一切皆悉得也。』」",
    "T14n0483_001:0667c13": "請勸品第四",
    "T14n0483_001:0667c14": "三曼陀跋陀羅菩薩言：「善男子、善女人，求菩",
    "T14n0483_001:0667c15": "薩道者，當作是請勸：『某至心請勸一切諸",
    "T14n0483_001:0667c16": "佛，今現在佛、阿耨多羅三耶三菩及至阿",
    "T14n0483_001:0667c17": "惟三佛，其已成悉等知、未轉法輪者，某請",
    "T14n0483_001:0667c18": "勸諸佛，轉於法輪。今諸佛所轉法輪者，以用",
    "T14n0483_001:0667c19": "請勸故，所說經法，令一切人各得其所，悉",
    "T14n0483_001:0667c20": "令安隱。及諸天、龍、鬼神、乾陀羅、阿須倫、迦留",
    "T14n0483_001:0667c21": "羅、甄陀羅、摩休勒、人非人，其在泥黎、薜荔、禽",
    "T14n0483_001:0667c22": "獸諸勤苦中者，皆令得解脫。其無所曉者，皆",
    "T14n0483_001:0667c23": "令捨癡意，悉得正意，入於佛道。",
    "T14n0483_001:0667c24": "「『復次，其諸佛所欲般泥洹者，某請勸且莫般",
    "T14n0483_001:0667c25": "泥洹，用一切人故，且自住無央數劫，以法身",
    "T14n0483_001:0667c26": "住為無所住。所說經法，令一切人各得其所。",
    "T14n0483_001:0667c27": "皆令勇猛，具足三曼陀跋陀羅菩薩法行。令",
    "T14n0483_001:0667c28": "一切人，悉以是為本，各得安隱。及諸天、龍、鬼",
    "T14n0483_001:0667c29": "神、乾陀羅、阿須倫、迦留羅、甄陀羅、摩休勒、人非",
    "T14n0483_001:0668a01": "人、泥黎、薜荔、禽獸，諸勤苦者，早得解脫。其",
    "T14n0483_001:0668a02": "無所曉者，令捨癡意，悉得正意，入於佛道。其",
    "T14n0483_001:0668a03": "作邪者，皆捨邪道，入於正道，悉住於本無",
    "T14n0483_001:0668a04": "法。』」◎",
    "T14n0483_001:0668a05": "◎三曼陀跋陀羅菩薩言：「善男子、善女人，求",
    "T14n0483_001:0668a06": "菩薩道者，當作施與。『某所可悔功德，所可忍、",
    "T14n0483_001:0668a07": "所可禮、所可願樂、所可請勸諸功德；若欲作、",
    "T14n0483_001:0668a08": "若方作、若已作，諸所作功德，皆一切合會成",
    "T14n0483_001:0668a09": "就，為一福味。如諸佛法，如佛所知，是功德，便",
    "T14n0483_001:0668a10": "可所生致諸佛相，能得自恣法。諸所施與，已",
    "T14n0483_001:0668a11": "受施與而有施與，是施與為正施與，無所著",
    "T14n0483_001:0668a12": "斷。某持是法施與功德，令一切人，皆逮得與",
    "T14n0483_001:0668a13": "法，皆令起意。如薩芸若施與等者，今某施",
    "T14n0483_001:0668a14": "與，令如三曼陀跋陀羅菩薩所行，持是功德",
    "T14n0483_001:0668a15": "令一切與。某莫墮泥黎中、薜荔、禽獸勤苦八",
    "T14n0483_001:0668a16": "惡道中生；皆令生有佛處、有菩薩處，皆令生",
    "T14n0483_001:0668a17": "須呵摩提阿彌陀佛剎。某持是功德，因某好",
    "T14n0483_001:0668a18": "心，具足遍發阿耨多羅三耶三菩心。",
    "T14n0483_001:0668a19": "「『某持是法施與之功德，為一切人，作舍作護。",
    "T14n0483_001:0668a20": "受其自歸為作度，於冥中作明、明中最明，於",
    "T14n0483_001:0668a21": "持中作持、持中尊持；一切人未度者，我當度",
    "T14n0483_001:0668a22": "之，未脫者，我當脫；未般泥洹者，我當令般泥",
    "T14n0483_001:0668a23": "洹。造作一切人，皆令發阿耨多羅三耶三菩",
    "T14n0483_001:0668a24": "心。",
    "T14n0483_001:0668a25": "「『某持是法施與之功德，令一切人與某身等，",
    "T14n0483_001:0668a26": "諸所生處，所可起意，常供養諸佛，供養諸菩",
    "T14n0483_001:0668a27": "薩，持前所作供養諸佛菩薩，令一切人與某",
    "T14n0483_001:0668a28": "身，不離菩薩法，不離迦羅蜜、文殊師利及惟",
    "T14n0483_001:0668a29": "摩竭與三曼陀跋陀羅菩薩等。是諸菩薩所",
    "T14n0483_001:0668b01": "行，皆具足陀隣尼清淨三昧，一心不動搖，",
    "T14n0483_001:0668b02": "皆以成就般若波羅蜜所行，悉以曉了漚惒",
    "T14n0483_001:0668b03": "拘舍羅，所入一切於諸法有差特，令一切人",
    "T14n0483_001:0668b04": "與某逮得，是諸菩薩慧行而具足。",
    "T14n0483_001:0668b05": "「『某持是法施與功德，在其泥黎、薜荔、禽獸，拘",
    "T14n0483_001:0668b06": "繫縛束中人，皆令得解脫。其無眼者得眼，聾",
    "T14n0483_001:0668b07": "者得聽，其在勤苦中者皆得安隱；若在是佛",
    "T14n0483_001:0668b08": "剎及彼方佛剎，下至阿鼻泥黎，上至無極，",
    "T14n0483_001:0668b09": "其中間蠕動之類，有足無足者，若未來、若軟",
    "T14n0483_001:0668b10": "生、若化生、若色無色、若思想無思想，及一",
    "T14n0483_001:0668b11": "切人、非人，轉相猗著者，以時能持佛眼，見",
    "T14n0483_001:0668b12": "知悉覺，令一切皆得人形，入於佛道，聞法",
    "T14n0483_001:0668b13": "悉曉了受，皆得阿耨多羅三耶三菩提心。",
    "T14n0483_001:0668b14": "「『某持是法施與功德，令一切人與。某持是功",
    "T14n0483_001:0668b15": "德，悉逮諸佛等行，諸菩薩等行、諸迦羅蜜行，",
    "T14n0483_001:0668b16": "令一切人，皆至供養、起願，得諸佛剎，能令清",
    "T14n0483_001:0668b17": "淨於三世法，曉了能悉。譬如金剛，無所不穿。",
    "T14n0483_001:0668b18": "令一切人與，某皆令得佛智慧，而具足諸所",
    "T14n0483_001:0668b19": "感動能悉等。於諸深慧皆逮得，於諸法而無",
    "T14n0483_001:0668b20": "疑。持是功德令某具足願，如三曼陀跋陀羅",
    "T14n0483_001:0668b21": "菩薩法行，十種力地皆悉逮。以是為證。持是",
    "T14n0483_001:0668b22": "功德，願令一切人及某皆令得福。』」",
    "T14n0483_001:0668b23": "譬福品第五",
    "T14n0483_001:0668b24": "文殊師利菩薩問三曼陀跋陀羅菩薩言：「若",
    "T14n0483_001:0668b25": "有善男子、善女人，欲求菩薩道者，晝夜各三",
    "T14n0483_001:0668b26": "悔過、勸樂法行如上說，其福者云何？」三曼陀",
    "T14n0483_001:0668b27": "跋陀羅菩薩報文殊師利菩薩言：「若有善男",
    "T14n0483_001:0668b28": "子、善女人，奉行菩薩道者，持七寶滿閻浮提",
    "T14n0483_001:0668b29": "地內，供養怛沙竭阿羅呵三耶三佛，不如",
    "T14n0483_001:0668c01": "是善男子、善女人，晝夜各三勸樂法行，所當",
    "T14n0483_001:0668c02": "悔者悔之，所當忍者忍之，所當禮者禮之，所",
    "T14n0483_001:0668c03": "當願樂者願樂之，所當請勸者請勸之，所當",
    "T14n0483_001:0668c04": "施與者施與之，晝夜奉行，如上教。其福出於",
    "T14n0483_001:0668c05": "供養怛沙竭滿閻浮提七寶，百倍、千倍、萬倍、",
    "T14n0483_001:0668c06": "億倍、巨億萬倍，終不可比、不可計、亦不可譬。」",
    "T14n0483_001:0668c07": "說是法時，無央數諸天，於虛空中住，持天花",
    "T14n0483_001:0668c08": "香及伎樂供養，散佛及諸菩薩上。文殊師利",
    "T14n0483_001:0668c09": "菩薩、三曼陀跋陀羅菩薩說是經已，諸天、龍、",
    "T14n0483_001:0668c10": "鬼神、阿須倫、人、非人，聞經大歡喜，前為佛作",
    "T14n0483_001:0668c11": "禮而去。",
    "T14n0483_001:0668c12": "三曼陀跋陀羅菩薩經"
}