{
    "T02n0148_001:0873a03": "No. 148 [Nos. 125(52.9), 146-147]",
    "T02n0148_001:0873a04": "國王不梨先泥十夢經",
    "T02n0148_001:0873a06": "東晉西域沙門竺曇無蘭譯",
    "T02n0148_001:0873a07": "聞如是：一時，佛在舍衛國祇樹給孤獨園。時，",
    "T02n0148_001:0873a08": "國王不梨先泥，夜臥夢見十事。何等十事？",
    "T02n0148_001:0873a09": "一者夢見三瓶併，兩邊瓶滿氣出相交往來，",
    "T02n0148_001:0873a10": "不入中央空瓶中。二者夢見馬口食，尻亦食。",
    "T02n0148_001:0873a11": "三者夢見小樹生華。四者夢見小樹生果。五",
    "T02n0148_001:0873a12": "者夢見一人索繩，人後有羊，羊主食繩。六者",
    "T02n0148_001:0873a13": "夢見狐坐於金床上，於金器中食。七者夢見",
    "T02n0148_001:0873a14": "大牛還從犢子飲乳。八者夢見四牛從四面",
    "T02n0148_001:0873a15": "鳴來相趍欲鬪，當合未合不知牛處。九者夢",
    "T02n0148_001:0873a16": "見大陂水，中央濁四邊清。十者夢見大谿水",
    "T02n0148_001:0873a17": "流正赤。王夢見是事已即寤，大恐亡其國及",
    "T02n0148_001:0873a18": "身妻子。王明日即召公卿大臣及諸道人曉",
    "T02n0148_001:0873a19": "解夢者，問言：「昨夜臥夢，見十事如是，夢即寤，",
    "T02n0148_001:0873a20": "恐怖意中不樂，誰能解夢者？」諸道人中有一",
    "T02n0148_001:0873a21": "婆羅門言：「我能為王解之，恐王聞者愁憂不",
    "T02n0148_001:0873a22": "樂。」王言：「如卿所覩便說之，勿有所諱。」婆羅門",
    "T02n0148_001:0873a23": "言：「王夢者皆各惡非吉事，當取所重愛夫人、",
    "T02n0148_001:0873a24": "太子及身邊親近侍人奴婢，皆殺以祠天，",
    "T02n0148_001:0873a25": "王可得無他；王有臥具及著身珍寶好物，皆",
    "T02n0148_001:0873a26": "當燒以祠天，如是者王身可得無他。」",
    "T02n0148_001:0873a27": "王聞婆羅門解夢如是，王即大愁憂不樂，却",
    "T02n0148_001:0873a28": "入齋房思念是事。王有正夫人名摩尼，到王",
    "T02n0148_001:0873a29": "所問王言：「何為入齋房愁憂不樂，我身將有",
    "T02n0148_001:0873b01": "過失於王耶？」王言：「汝無過於我，自愁憂耳。」夫",
    "T02n0148_001:0873b02": "人復問：「王用何等故愁憂？」王言：「汝莫問我，聞",
    "T02n0148_001:0873b03": "者令汝不樂。」夫人復言：「我是王身半，設有善",
    "T02n0148_001:0873b04": "惡王當語我，云何不相語耶？」王便為夫人說：",
    "T02n0148_001:0873b05": "「我昨夜夢見十事，夢已即寤，我大愁憂恐怖，",
    "T02n0148_001:0873b06": "恐亡我國及身妻子。我召群臣公卿諸道人，",
    "T02n0148_001:0873b07": "為說所夢十事，有婆羅門為我解夢言：『當取",
    "T02n0148_001:0873b08": "所愛重夫人、太子及邊親近侍從人奴婢及白",
    "T02n0148_001:0873b09": "象名馬，皆殺以祠天，及所臥具著身珍寶皆",
    "T02n0148_001:0873b10": "燒祠天，王身乃可得無他。』我用是故愁憂不",
    "T02n0148_001:0873b11": "樂耳。」夫人言：「王莫愁憂！如人買金磨石好醜",
    "T02n0148_001:0873b12": "善惡其色自見於石上，今佛近在精舍去國",
    "T02n0148_001:0873b13": "不遠，何以不往問夢意？如佛所解當隨之。」",
    "T02n0148_001:0873b14": "王即勅左右群臣，嚴駕而出，到佛所徐步徑，",
    "T02n0148_001:0873b15": "王下車前到佛所，以頭面著佛足，却坐白佛",
    "T02n0148_001:0873b16": "言：「我昨夜夢見十事：一者夢見三瓶併，兩邊",
    "T02n0148_001:0873b17": "瓶滿氣相交往來，不入中央空瓶中。二者夢",
    "T02n0148_001:0873b18": "見馬口食，尻亦食。三者夢見小樹生華。四者",
    "T02n0148_001:0873b19": "夢見小樹生果。五者夢見一人索繩，人後有",
    "T02n0148_001:0873b20": "羊，羊主食繩。六者夢見狐坐於金床上，於金",
    "T02n0148_001:0873b21": "器中食。七者夢見大牛還從犢子乳。八者夢",
    "T02n0148_001:0873b22": "見四牛從四面鳴來相趍欲鬪，當合不合不",
    "T02n0148_001:0873b23": "知牛處。九者夢見大陂水，中央濁四邊清。十",
    "T02n0148_001:0873b24": "者夢見谿水流正赤。我所夢如是，寤即恐怖，",
    "T02n0148_001:0873b25": "恐亡我國及身妻子，唯佛為解所夢十事，願",
    "T02n0148_001:0873b26": "聞教誡。」佛言：「王莫愁！王夢者皆無他，王所",
    "T02n0148_001:0873b27": "夢迺為後世當來之事，非今世。」佛言：「後世人",
    "T02n0148_001:0873b28": "當不畏法禁，婬妷貪利嫉姤不知厭足，少",
    "T02n0148_001:0873b29": "義理無慈心，喜怒不知慚愧。」",
    "T02n0148_001:0873c01": "佛言：「第一、夢見三瓶併，兩邊瓶滿氣出相交",
    "T02n0148_001:0873c02": "往來，不入中央空瓶中者，後世人豪貴者，自",
    "T02n0148_001:0873c03": "相追隨不視貧者，王夢見三瓶併，正謂是耳。",
    "T02n0148_001:0873c04": "王莫恐莫恐！於王國於太子於夫人皆無他。」",
    "T02n0148_001:0873c05": "佛言：「第二、王夢見馬口食，尻亦食者，後世人",
    "T02n0148_001:0873c06": "作帝王及大臣，廩食縣官俸祿復採萬民，不",
    "T02n0148_001:0873c07": "知厭足，王夢見馬口食尻亦食，正謂是耳。王",
    "T02n0148_001:0873c08": "莫恐莫恐！於王國於太子於夫人皆無他。」",
    "T02n0148_001:0873c09": "佛言：「第三、夢見小樹生花者，後世人年未滿",
    "T02n0148_001:0873c10": "三十而頭生白髮，貪婬多欲年少強老，王夢",
    "T02n0148_001:0873c11": "見小樹生花者，正謂是耳。王莫恐莫恐！於王",
    "T02n0148_001:0873c12": "國於太子於夫人皆無他也。」",
    "T02n0148_001:0873c13": "佛言：「第四、王夢見小樹生菓者，後世女人年",
    "T02n0148_001:0873c14": "未滿十五，便行嫁抱兒而歸，不知慚愧，王夢",
    "T02n0148_001:0873c15": "見小樹生果，正謂是耳。王莫恐！於王國於",
    "T02n0148_001:0873c16": "太子於夫人皆無他。」",
    "T02n0148_001:0873c17": "佛言：「第五、夢見一人索繩，人後有羊，羊主食",
    "T02n0148_001:0873c18": "繩者，後世人夫壻出行賈作，置婦於後，便",
    "T02n0148_001:0873c19": "與他家男子交通，食其財物，王夢見一人索",
    "T02n0148_001:0873c20": "繩者，正謂是耳。王莫恐！於王國於太子於夫",
    "T02n0148_001:0873c21": "人皆無他。」",
    "T02n0148_001:0873c22": "佛言：「第六、王夢見狐坐金床上，於金器中食",
    "T02n0148_001:0873c23": "者，後世人下賤更尊貴有財產，眾人敬畏",
    "T02n0148_001:0873c24": "之，公侯子孫更貧賤，處於下坐飲食在後，王",
    "T02n0148_001:0873c25": "夢見狐坐金床上於金器中食，正謂是耳。王",
    "T02n0148_001:0873c26": "莫恐！於王國於太子於夫人皆無他。」",
    "T02n0148_001:0873c27": "佛言：「第七、王夢見大牛還從犢子乳者，後世",
    "T02n0148_001:0873c28": "人無有禮義，母反為女作媒，誘恤他家男子",
    "T02n0148_001:0873c29": "與女交通，賣女求財物以自供給，不知慚",
    "T02n0148_001:0874a01": "愧，王夢見大牛還從犢子乳者，正謂是耳。王",
    "T02n0148_001:0874a02": "莫恐！於王國於太子於夫人皆無他。」",
    "T02n0148_001:0874a03": "佛言：「第八、夢見四牛從四面鳴來相趍欲",
    "T02n0148_001:0874a04": "鬪，當合未合不知牛處者，後世帝王長吏及",
    "T02n0148_001:0874a05": "人民，皆無至誠之心，更欺詐愚癡瞋恚不敬",
    "T02n0148_001:0874a06": "天地，用是故雨澤不時，長吏人民請禱求雨，",
    "T02n0148_001:0874a07": "天當四面起雲雷電有聲，長吏人民咸言當",
    "T02n0148_001:0874a08": "雨，須臾之間雲散雨去為不墮。所以者何？",
    "T02n0148_001:0874a09": "帝王長吏人民，無有忠正慈仁故。王夢見四",
    "T02n0148_001:0874a10": "牛鳴來相趍，當合未合不知牛處者，正謂此",
    "T02n0148_001:0874a11": "耳。王莫恐！於王國於太子於夫人皆無他。」",
    "T02n0148_001:0874a12": "佛言：「第九、王夢見大陂水，中央濁四邊清者，",
    "T02n0148_001:0874a13": "後世中國當擾亂治行不平，人民不孝父母",
    "T02n0148_001:0874a14": "不敬長老，邊國面當平清，人民和睦孝順二",
    "T02n0148_001:0874a15": "親，王夢見大陂水中央濁四邊清者，正謂是",
    "T02n0148_001:0874a16": "耳。王莫恐！於王國於太子於夫人皆無他。」",
    "T02n0148_001:0874a17": "佛言：「第十、王夢見大谿水流正赤者，後世諸",
    "T02n0148_001:0874a18": "國當忿爭，興軍聚眾更相攻伐，當作車兵",
    "T02n0148_001:0874a19": "步兵騎兵共鬪，相殺傷不可稱數，死者於路",
    "T02n0148_001:0874a20": "血流正赤，王夢見大谿水流正赤，正謂是耳。",
    "T02n0148_001:0874a21": "王莫恐！於王國於太子於夫人皆無他。」",
    "T02n0148_001:0874a22": "佛言：「王夢見者，皆為後世當來之事，非今世",
    "T02n0148_001:0874a23": "事，王莫恐愁憂也。」王即長跪言：「得佛教，心即",
    "T02n0148_001:0874a24": "歡喜，譬如人持小器盛膏，膏多器小，更求大",
    "T02n0148_001:0874a25": "器盛之，安隱不復恐，今我受佛恩得安隱。」王",
    "T02n0148_001:0874a26": "即為佛作禮，還歸宮中重賜正夫人，皆奪諸",
    "T02n0148_001:0874a27": "大臣俸祿。王言：「我從今以後不信諸異道人",
    "T02n0148_001:0874a28": "及婆羅門所語。」",
    "T02n0148_001:0874a29": "國王不梨先泥十夢經"
}