{
    "X88n1646_053:0286b04": "居士傳五十三",
    "X88n1646_053:0286b06": "溫月峰崔應魁蔣虎臣李生傳",
    "X88n1646_053:0286b07": "溫月峰者逸其名。亦不詳其里居。隱於江西宜黃扶",
    "X88n1646_053:0286b08": "笋峰。不婚娶亦不去髭髮。幅巾野服。翛然而已。平居",
    "X88n1646_053:0286b09": "愛逃禪。暇則勤種植。給衣食稍贏。輙與人共之。一日",
    "X88n1646_053:0286b10": "行圃間。方有竊者遽却走。偶行他所。見一傭力作甚",
    "X88n1646_053:0286b11": "苦。詢之曰無以家也。乃携歸。試以事輙辦。月峰喜。為",
    "X88n1646_053:0286b12": "盡舉。扶笋聽之。已而傭頗驕欲。遂據扶笋月峰覺之",
    "X88n1646_053:0286b13": "為好語謝曰。扶笋子有也。予無事焉。挈斗米鐮鋤瓦",
    "X88n1646_053:0286b14": "釜各一具擔而去。去峰五里許。度阻峻處。穴而居。垂",
    "X88n1646_053:0286b15": "松葉自蔽。出種植如故。山中多虎。月峰豕畜之。或以",
    "X88n1646_053:0286b16": "為規。微笑曰。是身其吾有哉。藝圃次。有虎薄而睨之。",
    "X88n1646_053:0286b17": "月峰拱語曰。子欲之乎。今飼汝。即解衣就虎。虎伏不",
    "X88n1646_053:0286b18": "動。則又曰。若念我無侶乎。為我點頭三。我與若為友。",
    "X88n1646_053:0286b19": "虎點頭者三。自是月峰出入常與虎偕。其寢也以茅",
    "X88n1646_053:0286b20": "偃地席其上。或發視之。有蟒盤焉。亦無害也。崇禎初",
    "X88n1646_053:0286b21": "卒。年八十餘。甞著書論性學甚具。既沒而其書不傳",
    "X88n1646_053:0286b22": "(懸榻編)。",
    "X88n1646_053:0286b23": "崔應魁北京永平人。少為醫。人以疾請者。不論直皆",
    "X88n1646_053:0286b24": "為之盡。晚歲學佛法。下上盤山。十八年參諸老宿有",
    "X88n1646_053:0286c01": "省。康熈二十七年秋示微疾。徧告常所往來者為期",
    "X88n1646_053:0286c02": "訣別。至期。眾至。環坐談笑如平日。久之乃曰。萬事無",
    "X88n1646_053:0286c03": "常。百年有限。依我行之。決不相誤。索筆書偈而逝。其",
    "X88n1646_053:0286c04": "偈曰。來去赤條條。不挂一絲毫。本來無一物。縱橫任",
    "X88n1646_053:0286c05": "逍遙(盤山志)。",
    "X88n1646_053:0286c06": "蔣虎臣名超。金壇人。順治四年進士。官翰林院修撰。",
    "X88n1646_053:0286c07": "以文章自名。性寬厚好施。常以德報怨。督順天學政。",
    "X88n1646_053:0286c08": "持守清慎。每舉債以賑貧士。疏請復古學。禁天下有",
    "X88n1646_053:0286c09": "司刑責諸生。士林頌之。虎臣少時屢夢身為比邱。年",
    "X88n1646_053:0286c10": "十五。有二道人坐其門言。虎臣有師在峨眉。慎毋忘",
    "X88n1646_053:0286c11": "宿因。他日當相見也。居常斷葷肉。喜方外交。居京師",
    "X88n1646_053:0286c12": "時參大博和尚。一日入朝聞喝道聲。豁然有省。詣大",
    "X88n1646_053:0286c13": "博呈解。大博徵詰再三。乃可之。及督學任滿。乃告歸。",
    "X88n1646_053:0286c14": "過百泉謁孫鍾元。語數日。去之匡廬。遊鹿門。遂直達",
    "X88n1646_053:0286c15": "峨眉。居伏虎寺。久之有司請修峨眉志。乃一至成都。",
    "X88n1646_053:0286c16": "已而得疾。遺書別當事。沐浴端坐吟詩而逝。翼日有",
    "X88n1646_053:0286c17": "胡生者。遇諸山椒頻呼蔣先生不應。及入寺。知虎臣",
    "X88n1646_053:0286c18": "已死。乃大驚(磐山志．施愚山集)。",
    "X88n1646_053:0286c19": "李生江西人。不知其名字。往來江漢間三十年。常如",
    "X88n1646_053:0286c20": "五十許人。以一瓢自隨。遊行肆上。乞牛肉彘膏。啖之",
    "X88n1646_053:0286c21": "有餘納諸敗襖中。方暑色味不變。遇紙筆即書。不盡",
    "X88n1646_053:0286c22": "可曉。或襍一二字如符篆。人與之言不答。有府丞者",
    "X88n1646_053:0286c23": "異其人。邀至官舍。留數日辭去。府丞與以葛衣文舄",
    "X88n1646_053:0286c24": "為插花滿頭。徜徉過市。市兒競奪之。輒抱頭不與。已",
    "X88n1646_053:0287a01": "而葛敝縷縷。風雪中自若也。康熙中遂安毛際可遊",
    "X88n1646_053:0287a02": "漢上。與生遇於旅館。生為書扇頭詩數首。皆可讀。際",
    "X88n1646_053:0287a03": "可錄而傳之。詩曰。雲有深山鶴有林。不離當處了禪",
    "X88n1646_053:0287a04": "心。夜來月照長廊下。一句彌陀劫外音。又曰。明暗全",
    "X88n1646_053:0287a05": "捐正眼開。一枝秀出一如來。凡夫到此皆成聖。拍手",
    "X88n1646_053:0287a06": "相逢一笑回。又曰。漫去千峯與萬峯。重重無盡又重",
    "X88n1646_053:0287a07": "重。何如高臥家山裏。前有幽篁後有松。又曰。山色溪",
    "X88n1646_053:0287a08": "光明祖意。鳥啼花笑悟機緣。有時獨坐臺盤上。午夜",
    "X88n1646_053:0287a09": "無雲月一天。又曰。道有道無俱漫語。是淨是禪總強",
    "X88n1646_053:0287a10": "名。昧却本來咬枯骨。溺沈苦海不知春。又曰。道行孤",
    "X88n1646_053:0287a11": "高化有緣。降龍伏虎自安然。於今喜得真三昧。月落",
    "X88n1646_053:0287a12": "風廻綠樹邊。又曰。趙州布衫重七斤。失處分明得處",
    "X88n1646_053:0287a13": "真。山河大地都盖却。誰是當機截斷人。又曰。千崖雨",
    "X88n1646_053:0287a14": "濕松添老。一味秋聲菊轉新。莫謂山中無甲子。數珠",
    "X88n1646_053:0287a15": "粒粒紀時辰。時又有洞庭生者。乞食洞庭山中。狀類",
    "X88n1646_053:0287a16": "狂者。夜則臥寺廡下。寺僧驅之。已而復來。甞題詩壁",
    "X88n1646_053:0287a17": "上云。不信乾坤大。超然世莫羣。口吞三峽水。脚踏萬",
    "X88n1646_053:0287a18": "方雲。又云。有形總是假。無象孰為真。悟到無生地。梅",
    "X88n1646_053:0287a19": "花滿四隣。又除夕詩云。燈火輝煌慶此宵。夜深兒女",
    "X88n1646_053:0287a20": "不相招。破蒲團上三更夜。那管明朝是歲朝。長洲汪",
    "X88n1646_053:0287a21": "琬錄傳之。二生者其後皆不知所終(安序堂集．池北偶談)。",
    "X88n1646_053:0287a22": "知歸子曰。觀溫李諸君子行履。類古所稱沉冥者。味",
    "X88n1646_053:0287a23": "其言。殆寒山拾得之亞。與蔣先生之趣遠矣。宰官耶。",
    "X88n1646_053:0287a24": "比邱耶。予烏乎測之。"
}