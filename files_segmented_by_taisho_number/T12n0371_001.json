{
    "T12n0371_001:0353b06": "觀世音菩薩授記經",
    "T12n0371_001:0353b08": "宋黃龍國沙門曇無竭譯",
    "T12n0371_001:0353b09": "如是我聞：一時，佛在波羅奈仙人鹿苑中，與",
    "T12n0371_001:0353b10": "大比丘眾二萬人俱，菩薩萬二千，其名曰：師",
    "T12n0371_001:0353b11": "子菩薩、師子意菩薩、安意菩薩、無喻意菩薩、",
    "T12n0371_001:0353b12": "持地菩薩、般羅達菩薩、神天菩薩、實事菩",
    "T12n0371_001:0353b13": "薩、伽睺多菩薩、賢力菩薩、明天菩薩、愛喜菩",
    "T12n0371_001:0353b14": "薩、文殊師利菩薩、智行菩薩、專行菩薩、現無",
    "T12n0371_001:0353b15": "礙菩薩、彌勒菩薩，如是等上首，菩薩摩訶",
    "T12n0371_001:0353b16": "薩萬二千人俱。復有二萬天子，善界天子、善",
    "T12n0371_001:0353b17": "住天子等，以為上首，皆住大乘。爾時，世尊與",
    "T12n0371_001:0353b18": "無量百千眷屬圍遶而為說法。爾時，會中有",
    "T12n0371_001:0353b19": "一菩薩，名華德藏，即從坐起，偏袒右肩，右膝",
    "T12n0371_001:0353b20": "著地，合掌向佛，而作是言：「惟願世尊，賜我",
    "T12n0371_001:0353b21": "中間，欲有所問。」佛告華德藏菩薩：「恣汝所問，",
    "T12n0371_001:0353b22": "諸有疑者，吾已知之，當為解說，令汝歡喜。」爾",
    "T12n0371_001:0353b23": "時，華德藏白佛言：「世尊！菩薩摩訶薩，云何不",
    "T12n0371_001:0353b24": "退轉於阿耨多羅三藐三菩提，及五神通，得",
    "T12n0371_001:0353b25": "如幻三昧，以善方便能化其身，隨眾形類所",
    "T12n0371_001:0353b26": "成善根，而為說法，令得阿耨多羅三藐三菩",
    "T12n0371_001:0353b27": "提？」",
    "T12n0371_001:0353b28": "佛告華德藏菩薩摩訶薩：「善哉！善哉！能於如",
    "T12n0371_001:0353b29": "來等正覺前，問如是義。汝華德藏，已於過去",
    "T12n0371_001:0353c01": "諸佛，殖諸善根，供養無數百千萬億諸佛世",
    "T12n0371_001:0353c02": "尊，於諸眾生興大悲心。善哉！華德藏！諦聽！諦",
    "T12n0371_001:0353c03": "聽！善思念之！當為汝說。」對曰：「唯然！願樂欲聞。」",
    "T12n0371_001:0353c04": "佛告華德藏菩薩摩訶薩：「成就一法，得如幻",
    "T12n0371_001:0353c05": "三昧。得是三昧，以善方便能化其身，隨眾形",
    "T12n0371_001:0353c06": "類所成善根，而為說法，令得阿耨多羅三藐",
    "T12n0371_001:0353c07": "三菩提。何等一法？謂無依止。不依三界，亦不",
    "T12n0371_001:0353c08": "依內，又不依外，於無所依得正觀察。正觀察",
    "T12n0371_001:0353c09": "已，便得正盡，而於覺知無所損減。以無減心",
    "T12n0371_001:0353c10": "悉度正慧，謂一切法從緣而起，虛假而有。一",
    "T12n0371_001:0353c11": "切諸法因緣而生，若無因緣，無有生法。雖一",
    "T12n0371_001:0353c12": "切法，從因緣生，而無所生。如是通達無生法",
    "T12n0371_001:0353c13": "者，得入菩薩真實之道，亦名得入大慈悲心，",
    "T12n0371_001:0353c14": "憐愍度脫一切眾生。善能深解如是義已，則",
    "T12n0371_001:0353c15": "知一切諸法如幻，但以憶想語言造化法耳。",
    "T12n0371_001:0353c16": "然此憶想語言造化諸法，究竟悉空。善能通",
    "T12n0371_001:0353c17": "達諸法空已，是名逮得如幻三昧。得三昧已，",
    "T12n0371_001:0353c18": "以善方便能化其身，隨眾形類而成善根，而",
    "T12n0371_001:0353c19": "為說法，令得阿耨多羅三藐三菩提。」",
    "T12n0371_001:0353c20": "爾時，華德藏菩薩摩訶薩白佛言：「世尊！於此",
    "T12n0371_001:0353c21": "眾中，頗有菩薩得是三昧乎？」佛言：「有！今是會",
    "T12n0371_001:0353c22": "中，彌勒菩薩、文殊師利等六十正士，不可思議",
    "T12n0371_001:0353c23": "大誓莊嚴，得是三昧。」又白佛言：「世尊！唯此世",
    "T12n0371_001:0353c24": "界菩薩得是三昧，他方世界復有菩薩，成就",
    "T12n0371_001:0353c25": "如是如幻三昧？」佛告華德藏：「西方過此億百",
    "T12n0371_001:0353c26": "千剎，有世界名安樂，其國有佛，號阿彌陀如",
    "T12n0371_001:0353c27": "來、應供、正遍知，今現在說法。彼有菩薩，一名",
    "T12n0371_001:0353c28": "觀世音，二名得大勢，得是三昧。復次，華德藏！",
    "T12n0371_001:0353c29": "若有菩薩，從彼正士，七日七夜聽受是法，便",
    "T12n0371_001:0354a01": "逮得如幻三昧。」華德藏菩薩白佛言：「世尊！彼",
    "T12n0371_001:0354a02": "國應有無量菩薩得是三昧。何以故？其餘菩",
    "T12n0371_001:0354a03": "薩生彼國者，皆當往至彼正士所，聽受是法。」",
    "T12n0371_001:0354a04": "佛言：「如是！如是！如汝所言。有無量阿僧祇菩",
    "T12n0371_001:0354a05": "薩摩訶薩，從彼正士得是三昧。」華德藏菩薩",
    "T12n0371_001:0354a06": "白佛言：「善哉！世尊、如來、應供、正遍知！願以神",
    "T12n0371_001:0354a07": "力，令彼正士至此世界，又令彼此兩得相見。",
    "T12n0371_001:0354a08": "何以故？以彼正士至此剎故，善男子、善女人，",
    "T12n0371_001:0354a09": "成善根者，聞其說法得是三昧；又願見彼安",
    "T12n0371_001:0354a10": "樂世界阿彌陀佛，令此善男子、善女人，發阿",
    "T12n0371_001:0354a11": "耨多羅三藐三菩提心，願生彼國。生彼國已，",
    "T12n0371_001:0354a12": "絕不退轉阿耨多羅三藐三菩提。」爾時，世尊",
    "T12n0371_001:0354a13": "受彼請已，即放眉間白毫相光，遍照三千",
    "T12n0371_001:0354a14": "大千國土，於此世界草木土石，須彌山、王目",
    "T12n0371_001:0354a15": "真隣陀山、大目真隣陀山、斫迦羅山、大斫",
    "T12n0371_001:0354a16": "迦羅山，乃至世界中間幽冥之處，普皆金色，",
    "T12n0371_001:0354a17": "莫不大明。日月暉曜及大力威光，悉不復現。",
    "T12n0371_001:0354a18": "遍照西方億百千剎乃至安樂世界，悉皆金",
    "T12n0371_001:0354a19": "色。大光右遶彼佛七匝，於如來前廓然不現。",
    "T12n0371_001:0354a20": "彼國眾生、菩薩、聲聞，悉見此土及釋迦文與",
    "T12n0371_001:0354a21": "諸大眾圍遶說法，猶如掌中觀阿摩勒果，皆",
    "T12n0371_001:0354a22": "生愛樂歡喜之心，唱如是言：「南無釋迦如來、",
    "T12n0371_001:0354a23": "應供、正遍知。」於此眾會，比丘、比丘尼、優婆塞、優",
    "T12n0371_001:0354a24": "婆夷，天龍、夜叉、乾闥婆、阿修羅、迦樓羅、緊那",
    "T12n0371_001:0354a25": "羅、摩睺羅伽、人非人等，釋梵四天王，菩薩、聲",
    "T12n0371_001:0354a26": "聞，皆見安樂世界阿彌陀佛，菩薩、聲聞眷屬",
    "T12n0371_001:0354a27": "圍遶，晃若寶山高顯殊特，威光赫奕普照諸",
    "T12n0371_001:0354a28": "剎，如淨目人於一尋內覩人面貌明了無礙。",
    "T12n0371_001:0354a29": "既見是已，歡喜踊躍，唱如是言：「南無阿彌陀",
    "T12n0371_001:0354b01": "如來、應供、正遍知。」時，此眾中八萬四千眾生，",
    "T12n0371_001:0354b02": "皆發阿耨多羅三藐三菩提心，及種善根，願",
    "T12n0371_001:0354b03": "生彼國。爾時，安樂世界菩薩、聲聞，見此剎已，",
    "T12n0371_001:0354b04": "怪未曾有，歡喜合掌，禮釋迦牟尼如來、應供、",
    "T12n0371_001:0354b05": "正遍知，作如是言：「南無釋迦牟尼佛，能為菩",
    "T12n0371_001:0354b06": "薩、聲聞說如是法！」爾時，安樂世界六種震動，",
    "T12n0371_001:0354b07": "動、遍動、等遍動，搖、遍搖、等遍搖，震、遍震、等遍",
    "T12n0371_001:0354b08": "震。",
    "T12n0371_001:0354b09": "爾時，觀世音及得大勢菩薩摩訶薩白彼佛",
    "T12n0371_001:0354b10": "言：「甚奇，世尊！釋迦如來現希有事。何以故？",
    "T12n0371_001:0354b11": "彼釋迦牟尼如來、應供、正遍知，少現名號，令",
    "T12n0371_001:0354b12": "無想大地六種震動。」爾時，阿彌陀佛告彼菩",
    "T12n0371_001:0354b13": "薩：「釋迦牟尼不但此土現其名號，其餘無量",
    "T12n0371_001:0354b14": "諸佛世界悉現名號。大光普照六種震動，亦",
    "T12n0371_001:0354b15": "復如是。彼諸世界無量阿僧祇眾生，聞釋迦",
    "T12n0371_001:0354b16": "牟尼稱譽名號，善根成就，皆得不退轉於阿",
    "T12n0371_001:0354b17": "耨多羅三藐三菩提。」時，彼眾中四十億菩薩，",
    "T12n0371_001:0354b18": "聞釋迦牟尼如來、應供、等正覺名號，同聲發",
    "T12n0371_001:0354b19": "願，善根迴向阿耨多羅三藐三菩提。佛即授",
    "T12n0371_001:0354b20": "記，當得阿耨多羅三藐三菩提。",
    "T12n0371_001:0354b21": "爾時，觀世音及得大勢菩薩摩訶薩，詣彼佛",
    "T12n0371_001:0354b22": "所，頭面禮足，恭敬合掌，於一面住，白佛言：「世",
    "T12n0371_001:0354b23": "尊！釋迦牟尼放此光明，何因何緣？」爾時，彼佛",
    "T12n0371_001:0354b24": "告觀世音：「如來、應供、等正覺，放斯光明，非無",
    "T12n0371_001:0354b25": "因緣。何以故？今日釋迦牟尼如來、應供、正遍",
    "T12n0371_001:0354b26": "知，將欲演說菩薩珍寶處三昧經，故先現瑞。」",
    "T12n0371_001:0354b27": "爾時，觀世音及得大勢菩薩摩訶薩白佛言：",
    "T12n0371_001:0354b28": "「世尊！我等欲詣娑婆世界，禮拜供養釋迦牟",
    "T12n0371_001:0354b29": "尼佛，聽其說法。」佛言：「善男子！宜知是時。」時，",
    "T12n0371_001:0354c01": "二菩薩即相謂言：「我等今日，定聞彼佛所說",
    "T12n0371_001:0354c02": "妙法。」時，二菩薩受佛教已，告彼四十億菩薩",
    "T12n0371_001:0354c03": "眷屬：「善男子！當共往詣娑婆世界，禮拜供養",
    "T12n0371_001:0354c04": "釋迦牟尼佛，聽受正法。何以故？釋迦牟尼如",
    "T12n0371_001:0354c05": "來、應供、等正覺，能為難事，捨淨妙國，以本願",
    "T12n0371_001:0354c06": "力，興大悲心，於薄德少福，增貪恚癡，濁惡世",
    "T12n0371_001:0354c07": "中，成阿耨多羅三藐三菩提，而為說法。」說是",
    "T12n0371_001:0354c08": "語時，菩薩、聲聞同聲歎言：「彼土眾生，得聞釋",
    "T12n0371_001:0354c09": "迦牟尼如來、應供、正遍知名號，快得善利，何",
    "T12n0371_001:0354c10": "況得見發歡喜心！世尊！我等當共詣彼世界，",
    "T12n0371_001:0354c11": "禮拜供養釋迦牟尼佛。」佛言：「善男子！宜",
    "T12n0371_001:0354c12": "知是時。」爾時，觀世音及得大勢菩薩摩訶薩，",
    "T12n0371_001:0354c13": "與四十億菩薩，前後圍遶，於彼世界，以神通",
    "T12n0371_001:0354c14": "力各為眷屬化作四十億莊嚴寶臺。是諸寶",
    "T12n0371_001:0354c15": "臺縱廣十二由旬，端嚴微妙。其寶臺上，有",
    "T12n0371_001:0354c16": "處黃金，有處白銀，有處琉璃，有處頗梨，有處",
    "T12n0371_001:0354c17": "赤珠，有處車璩，有處馬瑙，有處二寶黃金、",
    "T12n0371_001:0354c18": "白銀，有處三寶金、銀、琉璃，有處四寶黃金、白",
    "T12n0371_001:0354c19": "銀、琉璃、頗梨，有處五寶金、銀、琉璃、頗梨、赤珠，",
    "T12n0371_001:0354c20": "有處六寶黃金、白銀、琉璃、頗梨、車璩、赤珠，有",
    "T12n0371_001:0354c21": "處七寶，乃至馬瑙。又以赤珠、栴檀、優鉢羅、",
    "T12n0371_001:0354c22": "鉢曇摩、拘物頭、分陀利而莊嚴之。又雨須曼",
    "T12n0371_001:0354c23": "那華、瞻蔔花、波羅羅花、阿提目多花、羅尼",
    "T12n0371_001:0354c24": "花、瞿羅尼花、曼陀羅花、摩訶曼陀羅花、波樓",
    "T12n0371_001:0354c25": "沙花、摩訶波樓沙花、曼殊沙花、摩訶曼殊沙",
    "T12n0371_001:0354c26": "花、盧遮那花、摩訶盧遮那花、遮迦花、摩訶遮",
    "T12n0371_001:0354c27": "迦花、蘇樓至遮迦花、栴那花、摩訶栴那花、蘇",
    "T12n0371_001:0354c28": "樓至栴檀那花、栴奴多羅花、他邏花、摩訶",
    "T12n0371_001:0354c29": "他邏花，其寶臺上種種雜色，斑爛煒曄清",
    "T12n0371_001:0355a01": "淨照耀。諸寶臺上，有化玉女八萬四千，或",
    "T12n0371_001:0355a02": "執箜篌、琴瑟、箏笛、琵琶、鼓貝，如是無量眾",
    "T12n0371_001:0355a03": "寶樂器，奏微妙音，儼然而住。或有玉女，執赤",
    "T12n0371_001:0355a04": "栴檀香、沈水栴檀香，或執黑沈水栴檀",
    "T12n0371_001:0355a05": "香，儼然而住。或有玉女，執優波羅、波頭",
    "T12n0371_001:0355a06": "摩、拘物頭、分陀利華，儼然而住。或有玉",
    "T12n0371_001:0355a07": "女，執曼陀羅花、摩訶曼陀羅花、波樓沙花、摩",
    "T12n0371_001:0355a08": "訶波樓沙花、盧遮那花、摩訶盧遮那花、栴",
    "T12n0371_001:0355a09": "那花、摩訶栴那花、蘇樓至栴那花、遮迦花、摩",
    "T12n0371_001:0355a10": "訶遮迦花、蘇樓至遮迦花、陀羅花、摩訶陀",
    "T12n0371_001:0355a11": "羅花、蘇樓至陀羅花，莊嚴而住。或有玉",
    "T12n0371_001:0355a12": "女，執一切花果，儼然而住。諸寶臺上，眾寶",
    "T12n0371_001:0355a13": "莊嚴師子之座，座上皆有化佛，三十二相、八",
    "T12n0371_001:0355a14": "十種好而自嚴身。臺上各懸八萬四千青黃",
    "T12n0371_001:0355a15": "赤白雜真珠，貫諸寶臺上。各有八萬四千眾",
    "T12n0371_001:0355a16": "妙寶瓶，盛滿末香，列置其上。諸寶臺上，各有",
    "T12n0371_001:0355a17": "八萬四千眾寶妙蓋，彌覆其上。諸寶臺上，各",
    "T12n0371_001:0355a18": "有八萬四千眾寶樹殖其上。諸寶臺上，各",
    "T12n0371_001:0355a19": "有八萬四千寶鈴，羅覆其上。諸寶樹間有七",
    "T12n0371_001:0355a20": "寶池，八功德水盈滿其中。青黃赤白雜寶蓮",
    "T12n0371_001:0355a21": "花，光色鮮映。微風吹動，眾寶行樹出微妙音，",
    "T12n0371_001:0355a22": "其音和雅踰於天樂。諸寶臺上，各有八萬四",
    "T12n0371_001:0355a23": "千眾妙寶繩，連綿樹間。一一寶臺，光明照耀",
    "T12n0371_001:0355a24": "八萬四千由旬，莫不大明。爾時，觀世音及得",
    "T12n0371_001:0355a25": "大勢菩薩摩訶薩，與其眷屬八千億眾諸菩",
    "T12n0371_001:0355a26": "薩俱，莊嚴寶臺悉皆同等，譬如力士屈伸臂",
    "T12n0371_001:0355a27": "頃，從彼國沒，至此世界。時，彼菩薩以神通力，",
    "T12n0371_001:0355a28": "令此世界地平如水，與八十億菩薩前後圍",
    "T12n0371_001:0355a29": "遶，以大功德莊嚴成就，端嚴殊特無可為喻，",
    "T12n0371_001:0355b01": "光明遍照娑婆世界。是諸菩薩詣釋迦牟尼",
    "T12n0371_001:0355b02": "佛所，頭面禮足，右遶七匝，却住一面，白佛",
    "T12n0371_001:0355b03": "言：「世尊！阿彌陀佛，問訊世尊，少病少惱，起",
    "T12n0371_001:0355b04": "居輕利，安樂行不？」又現彼土莊嚴妙事時，此",
    "T12n0371_001:0355b05": "菩薩及聲聞眾，見此寶臺眾妙莊嚴，歎未曾",
    "T12n0371_001:0355b06": "有，各作是念：「此諸寶臺莊嚴微妙，從安樂國",
    "T12n0371_001:0355b07": "至此世界，為是佛力？菩薩力耶？」爾時，華德藏",
    "T12n0371_001:0355b08": "菩薩承佛神力，白佛言：「甚奇！世尊！未曾有也！",
    "T12n0371_001:0355b09": "今此娑婆世界，眾妙寶臺莊嚴如是，是誰威",
    "T12n0371_001:0355b10": "力？」佛言：「是觀世音及得大勢神通之力，於",
    "T12n0371_001:0355b11": "此世界現大莊嚴。」「甚奇！世尊！不可思議！彼善",
    "T12n0371_001:0355b12": "男子，願行清淨，能以神力莊嚴寶臺，現此世",
    "T12n0371_001:0355b13": "界。」佛言：「如是！如是！如汝所說，彼善男子，已",
    "T12n0371_001:0355b14": "於無數億那由他百千劫中，淨諸善根，得如",
    "T12n0371_001:0355b15": "幻三昧。住是三昧，能以神通變化現如是事。",
    "T12n0371_001:0355b16": "又華德藏！汝今且觀東方世界，為何所見？」時，",
    "T12n0371_001:0355b17": "華德藏即以菩薩種種天眼，觀于東方恒河",
    "T12n0371_001:0355b18": "沙等諸佛世界，見彼佛前，皆有觀世音及得",
    "T12n0371_001:0355b19": "大勢，莊嚴如前，恭敬供養，皆稱：「阿彌陀佛，問",
    "T12n0371_001:0355b20": "訊世尊，少病少惱，起居輕利，安樂行不？」南",
    "T12n0371_001:0355b21": "西北方四維上下，亦復如是。爾時，華德藏菩",
    "T12n0371_001:0355b22": "薩見是事已，歡喜踊躍，得未曾有，而白佛言：",
    "T12n0371_001:0355b23": "「甚奇！世尊！今此大士，乃能成就如是三昧。何",
    "T12n0371_001:0355b24": "以故？今此正士，能現莊嚴是諸佛剎。」爾時，世",
    "T12n0371_001:0355b25": "尊即以神力，令此眾會見是事已，三萬二千",
    "T12n0371_001:0355b26": "人，發阿耨多羅三藐三菩提心。華德藏菩薩",
    "T12n0371_001:0355b27": "白佛言：「世尊！是二正士，久如發阿耨多羅三",
    "T12n0371_001:0355b28": "藐三菩提心，於何佛所？唯願說之，令諸菩薩，",
    "T12n0371_001:0355b29": "修此願行具足成就。」佛言：「諦聽！善思念之，當",
    "T12n0371_001:0355c01": "為汝說。」「善哉！世尊！願樂欲聞。」佛言：「乃往過去",
    "T12n0371_001:0355c02": "廣遠無量不可思議阿僧祇劫，我於爾時為",
    "T12n0371_001:0355c03": "百千王。時，初大王劫欲盡時，有世界名無量",
    "T12n0371_001:0355c04": "德聚安樂示現，其國有佛，號金光師子遊戲",
    "T12n0371_001:0355c05": "如來、應供、正遍知、明行足、善逝、世間解、無上士、",
    "T12n0371_001:0355c06": "調御丈夫、天人師、佛、世尊，是佛剎土，所有清",
    "T12n0371_001:0355c07": "淨嚴飾之事，今為汝說。於意云何？安樂世界",
    "T12n0371_001:0355c08": "阿彌陀佛國土所有嚴淨之事，寧為多不？」答",
    "T12n0371_001:0355c09": "曰：「甚多！不可思議，難可具說。」佛告華德藏：",
    "T12n0371_001:0355c10": "「假使有人，分析一毛以為百毛，以一分毛",
    "T12n0371_001:0355c11": "渧大海水，於意云何？一毛端水於大海水，",
    "T12n0371_001:0355c12": "何者為多？」答曰：「海水甚多，不可為譬。」「如是，",
    "T12n0371_001:0355c13": "華德藏！應作是知，阿彌陀國莊嚴之事，如毛",
    "T12n0371_001:0355c14": "端水。金光師子遊戲佛國，如大海水。聲聞、菩",
    "T12n0371_001:0355c15": "薩，差降亦爾。彼金光師子遊戲如來，亦為眾",
    "T12n0371_001:0355c16": "生說三乘法。我於恒沙等劫，說此佛國功德",
    "T12n0371_001:0355c17": "莊嚴，菩薩、聲聞快樂之事，猶不能盡。爾時，金",
    "T12n0371_001:0355c18": "光師子遊戲如來法中有王，名曰威德王。千",
    "T12n0371_001:0355c19": "世界正法治化，號為法王。其威德王多諸子",
    "T12n0371_001:0355c20": "息，具二十八大人之相。是諸王子，皆悉住於",
    "T12n0371_001:0355c21": "無上之道。王有七萬六千園觀，其王諸子遊",
    "T12n0371_001:0355c22": "戲其中。」華德藏白佛言：「世尊！彼佛剎土有女",
    "T12n0371_001:0355c23": "人耶？」佛言：「善男子！彼佛國土尚無女名，何況",
    "T12n0371_001:0355c24": "有實？其國眾生淨修梵行，純一化生，禪悅為",
    "T12n0371_001:0355c25": "食。彼威德王於八萬四千億歲，奉事如來不",
    "T12n0371_001:0355c26": "習餘法。佛知至心，即為演說無量法印。何等",
    "T12n0371_001:0355c27": "為無量法印？華德藏菩薩！凡所修行，應當發",
    "T12n0371_001:0355c28": "於無量誓願。何以故？菩薩摩訶薩，布施無量、",
    "T12n0371_001:0355c29": "持戒無量、忍辱無量、精進無量、禪定無量、智",
    "T12n0371_001:0356a01": "慧無量、所行六度攝生死無量、慈愍眾生無",
    "T12n0371_001:0356a02": "量、莊嚴淨土無量、音聲無量、辯才無量。華",
    "T12n0371_001:0356a03": "德藏！乃至一念善相應迴向無量。云何迴向",
    "T12n0371_001:0356a04": "無量？如迴向一切眾生，令一切眾生得無生",
    "T12n0371_001:0356a05": "證，以佛涅槃而般涅槃，是名迴向無量。無",
    "T12n0371_001:0356a06": "邊空無量、無相無量、無願無量，無行如",
    "T12n0371_001:0356a07": "是，無欲實際，法性無生，無著解脫，涅槃無",
    "T12n0371_001:0356a08": "量。善男子！我但略說諸法無量。何以故？以一",
    "T12n0371_001:0356a09": "切法無有限量。「復次，華德藏！彼威德王，於",
    "T12n0371_001:0356a10": "其園觀，入于三昧。其王左右有二蓮花，從",
    "T12n0371_001:0356a11": "地踊出，雜色莊嚴，其香芬馥，如天栴檀。有",
    "T12n0371_001:0356a12": "二童子化生其中，加趺而坐。一名寶意，二",
    "T12n0371_001:0356a13": "名寶上。時威德王從禪定起，見二童子坐蓮",
    "T12n0371_001:0356a14": "華藏，以偈問曰：",
    "T12n0371_001:0356a15": "「『汝為天龍王，　　夜叉鳩槃荼，",
    "T12n0371_001:0356a16": "　　為人為非人？　　願說其名號。』",
    "T12n0371_001:0356a17": "「時，王右面童子以偈答曰：",
    "T12n0371_001:0356a18": "「『一切諸法空，　　云何問名號？",
    "T12n0371_001:0356a19": "　　過去法已滅，　　當來法未生，",
    "T12n0371_001:0356a20": "　　現在法不住，　　仁者問誰名？",
    "T12n0371_001:0356a21": "　　空法亦非人，　　非龍非羅剎，",
    "T12n0371_001:0356a22": "　　人與非人等，　　一切不可得。』",
    "T12n0371_001:0356a23": "「左面童子而說偈言：",
    "T12n0371_001:0356a24": "「『名名者悉空，　　名名不可得，",
    "T12n0371_001:0356a25": "　　一切法無名，　　而欲問名字，",
    "T12n0371_001:0356a26": "　　欲求真實名，　　未曾所見聞，",
    "T12n0371_001:0356a27": "　　夫生法即滅，　　云何而問名？",
    "T12n0371_001:0356a28": "　　說名字語言，　　皆是假施設，",
    "T12n0371_001:0356a29": "　　我名為寶意，　　彼名為寶上。』",
    "T12n0371_001:0356b01": "「華德藏！是二童子說是偈已，與威德王俱詣",
    "T12n0371_001:0356b02": "佛所，頭面禮足，右遶七匝，合掌恭敬於一面",
    "T12n0371_001:0356b03": "住。「時，二童子即共同聲，以偈問佛：",
    "T12n0371_001:0356b04": "「『云何為供養？　　無上兩足尊！",
    "T12n0371_001:0356b05": "　　願說其義趣，　　聞者當奉行。",
    "T12n0371_001:0356b06": "　　花香眾伎樂，　　衣食藥臥具，",
    "T12n0371_001:0356b07": "　　如是等供養，　　云何為最勝？』",
    "T12n0371_001:0356b08": "「爾時，彼佛即為童子而說偈言：",
    "T12n0371_001:0356b09": "「『當發菩提心，　　廣濟諸群生，",
    "T12n0371_001:0356b10": "　　是則供正覺，　　三十二明相。",
    "T12n0371_001:0356b11": "　　設滿恒沙剎，　　珍妙莊嚴具，",
    "T12n0371_001:0356b12": "　　奉獻諸如來，　　及歡喜頂戴，",
    "T12n0371_001:0356b13": "　　不如以慈心，　　迴向於菩提，",
    "T12n0371_001:0356b14": "　　是福為最勝，　　無量無有邊。",
    "T12n0371_001:0356b15": "　　餘供無過者，　　超踰不可計，",
    "T12n0371_001:0356b16": "　　如是菩提心，　　必成等正覺。』",
    "T12n0371_001:0356b17": "「時，二童子復說偈言：",
    "T12n0371_001:0356b18": "「『諸天龍鬼神，　　聽我師子吼，",
    "T12n0371_001:0356b19": "　　今於如來前，　　弘誓發菩提。",
    "T12n0371_001:0356b20": "　　生死無量劫，　　本際不可知，",
    "T12n0371_001:0356b21": "　　為一眾生故，　　爾數劫行道。",
    "T12n0371_001:0356b22": "　　況此諸劫中，　　度脫無量眾，",
    "T12n0371_001:0356b23": "　　修行菩提道，　　而生疲惓心。",
    "T12n0371_001:0356b24": "　　我若從今始，　　起於貪欲心，",
    "T12n0371_001:0356b25": "　　是則為欺誑，　　十方一切佛。",
    "T12n0371_001:0356b26": "　　瞋恚愚癡垢，　　慳嫉亦復然，",
    "T12n0371_001:0356b27": "　　今我說實語，　　遠離於虛妄。",
    "T12n0371_001:0356b28": "　　我若於今始，　　起於聲聞心，",
    "T12n0371_001:0356b29": "　　不樂修菩提，　　是則欺世尊。",
    "T12n0371_001:0356c01": "　　亦不求緣覺，　　自濟利己身，",
    "T12n0371_001:0356c02": "　　當於萬億劫，　　大悲度眾生。",
    "T12n0371_001:0356c03": "　　如今日佛土，　　清淨妙莊嚴，",
    "T12n0371_001:0356c04": "　　令我得道時，　　超踰億百千。",
    "T12n0371_001:0356c05": "　　國無聲聞眾，　　亦無緣覺乘，",
    "T12n0371_001:0356c06": "　　純有諸菩薩，　　其數無限量。",
    "T12n0371_001:0356c07": "　　眾生淨無垢，　　悉具上妙樂，",
    "T12n0371_001:0356c08": "　　出生於正覺，　　總持諸法藏。",
    "T12n0371_001:0356c09": "　　此誓若誠實，　　當動大千界。』",
    "T12n0371_001:0356c10": "　　說如是偈已，　　應時普震動，",
    "T12n0371_001:0356c11": "　　百千眾伎樂，　　演發和雅音，",
    "T12n0371_001:0356c12": "　　光耀微妙服，　　旋轉而來降，",
    "T12n0371_001:0356c13": "　　諸天於空中，　　雨散眾末香，",
    "T12n0371_001:0356c14": "　　其香普流熏，　　悅可眾生心。」",
    "T12n0371_001:0356c15": "佛告華德藏：「於汝意云何？爾時威德王者豈",
    "T12n0371_001:0356c16": "異人乎？我身是也。時二童子，今觀世音及得",
    "T12n0371_001:0356c17": "大勢菩薩摩訶薩是也。善男子！是二菩薩於",
    "T12n0371_001:0356c18": "彼佛所，初發阿耨多羅三藐三菩提心。」爾時，",
    "T12n0371_001:0356c19": "華德藏白佛言：「甚奇！世尊！是善男子，未曾發",
    "T12n0371_001:0356c20": "心，成就如是甚深智慧，了達名字悉不可得。",
    "T12n0371_001:0356c21": "世尊！是二正士於彼先佛已曾供養，作諸功",
    "T12n0371_001:0356c22": "德？」「善男子！此恒河沙悉可知數，而此大士先",
    "T12n0371_001:0356c23": "供養佛，種諸善根不可稱計。雖未發於菩提",
    "T12n0371_001:0356c24": "之心，而以不可思議而自莊嚴，於諸眾生為",
    "T12n0371_001:0356c25": "最勇猛。」爾時，華德藏菩薩白佛言：「世尊！其無",
    "T12n0371_001:0356c26": "量德聚安樂示現國土，為在何方？」佛言：「善男",
    "T12n0371_001:0356c27": "子！今此西方安樂世界，當於爾時，號無量德",
    "T12n0371_001:0356c28": "聚安樂示現。」華德藏菩薩白佛言：「世尊！願為",
    "T12n0371_001:0356c29": "解說，令無量眾生得大利益。是觀世音於何",
    "T12n0371_001:0357a01": "國土成等正覺？世界莊嚴光明名號，聲聞、菩",
    "T12n0371_001:0357a02": "薩壽命所有，乃至成佛，其事云何？若世尊說",
    "T12n0371_001:0357a03": "是菩薩先所行願，其餘菩薩聞是願已，必當",
    "T12n0371_001:0357a04": "修行而得滿足。」佛言：「善哉！諦聽！當為汝說。」對",
    "T12n0371_001:0357a05": "曰：「唯然！願樂欲聞。」佛言：「善男子！阿彌陀佛壽",
    "T12n0371_001:0357a06": "命無量百千億劫，當有終極。善男子！當來",
    "T12n0371_001:0357a07": "廣遠不可計劫，阿彌陀佛當般涅槃。般涅槃",
    "T12n0371_001:0357a08": "後，正法住世等佛壽命。在世滅後，所度眾生",
    "T12n0371_001:0357a09": "悉皆同等。佛涅槃後，或有眾生不見佛者，有",
    "T12n0371_001:0357a10": "諸菩薩，得念佛三昧，常見阿彌陀佛。復次，善",
    "T12n0371_001:0357a11": "男子！彼佛滅後，一切寶物浴池蓮花眾寶行",
    "T12n0371_001:0357a12": "樹，常演法音與佛無異。善男子！阿彌陀佛正",
    "T12n0371_001:0357a13": "法滅後，過中夜分明相出時，觀世音菩薩，於",
    "T12n0371_001:0357a14": "七寶菩提樹下，結加趺坐，成等正覺，號普光",
    "T12n0371_001:0357a15": "功德山王如來、應供、正遍知、明行足、善逝、世間",
    "T12n0371_001:0357a16": "解、無上士、調御丈夫、天人師、佛、世尊。其佛國",
    "T12n0371_001:0357a17": "土自然七寶，眾妙合成莊嚴之事。諸佛世尊，",
    "T12n0371_001:0357a18": "於恒沙劫說不能盡。善男子！我於今者為汝",
    "T12n0371_001:0357a19": "說譬，彼金光師子遊戲如來國土莊嚴之事，",
    "T12n0371_001:0357a20": "方於普光功德山王如來國土，百萬千倍億",
    "T12n0371_001:0357a21": "倍，億兆載倍，乃至算數所不能及。其佛國土",
    "T12n0371_001:0357a22": "無有聲聞、緣覺之名，純諸菩薩，充滿其國。」華",
    "T12n0371_001:0357a23": "德藏菩薩白佛言：「世尊！彼佛國土名安樂耶？」",
    "T12n0371_001:0357a24": "佛言：「善男子！其佛國土號曰眾寶普集莊",
    "T12n0371_001:0357a25": "嚴。善男子！普光功德山王如來，隨其壽命。得",
    "T12n0371_001:0357a26": "大勢菩薩，親覲供養，至于涅槃。般涅槃後，",
    "T12n0371_001:0357a27": "奉持正法，乃至滅盡。法滅盡已，即於其國，成",
    "T12n0371_001:0357a28": "阿耨多羅三藐三菩提，號曰善住功德寶王",
    "T12n0371_001:0357a29": "如來、應供、正遍知、明行足、善逝、世間解、無上士、",
    "T12n0371_001:0357b01": "調御丈夫、天人師、佛、世尊。如普光功德山王",
    "T12n0371_001:0357b02": "如來國土，光明壽命菩薩眾，乃至法住等無",
    "T12n0371_001:0357b03": "有異。若善男子、善女人，聞善住功德寶王如",
    "T12n0371_001:0357b04": "來名者，皆得不退於阿耨多羅三藐三菩提。",
    "T12n0371_001:0357b05": "又善男子！若有女人，得聞過去金光師子遊",
    "T12n0371_001:0357b06": "戲如來、善住功德寶王如來名者，皆轉女",
    "T12n0371_001:0357b07": "身，却四十億劫生死之罪，皆不退轉於阿",
    "T12n0371_001:0357b08": "耨多羅三藐三菩提，常得見佛，聞受正法，供",
    "T12n0371_001:0357b09": "養眾僧；捨此身已，出家成無礙辯，速得總",
    "T12n0371_001:0357b10": "持。」",
    "T12n0371_001:0357b11": "爾時，會中六十億眾同聲歎言：「南無十方般",
    "T12n0371_001:0357b12": "涅槃佛。」同心共議，發阿耨多羅三藐三菩",
    "T12n0371_001:0357b13": "提。佛即受記當成阿耨多羅三藐三菩提。",
    "T12n0371_001:0357b14": "復有八萬四千那由他眾生，遠塵離垢，於諸",
    "T12n0371_001:0357b15": "法中得法眼淨。七千比丘漏盡意解。爾時，觀",
    "T12n0371_001:0357b16": "世音及得大勢菩薩，即以神力，令此眾會悉",
    "T12n0371_001:0357b17": "見十方無數諸佛世尊，皆為授其阿耨多羅",
    "T12n0371_001:0357b18": "三藐三菩提記。見已歎言：「甚奇！世尊！是諸如",
    "T12n0371_001:0357b19": "來為此大士授如是記！」爾時，華德藏菩薩白",
    "T12n0371_001:0357b20": "佛言：「世尊！若善男子、善女人，於此如來甚深",
    "T12n0371_001:0357b21": "經典，受持讀誦，解說書寫，廣宣流布，得幾",
    "T12n0371_001:0357b22": "所福？唯願如來分別解說。何以故？當來惡世",
    "T12n0371_001:0357b23": "薄德眾生，於此如來甚深經典，而不信受，",
    "T12n0371_001:0357b24": "以是因緣，長夜受苦難得解脫。世尊！唯願說",
    "T12n0371_001:0357b25": "之，憐愍利益諸眾生故。世尊！今此會中，多有",
    "T12n0371_001:0357b26": "利根善男子、善女人，於當來世而作大明。」佛",
    "T12n0371_001:0357b27": "言：「華德藏！善哉諦聽！當為汝說。」對曰：「受教！",
    "T12n0371_001:0357b28": "願樂欲聞。」佛言：「若善男子，以三千大千世界",
    "T12n0371_001:0357b29": "一切眾生置兩肩上，盡其形壽，隨所須欲，衣",
    "T12n0371_001:0357c01": "食臥具，床褥湯藥，而供養之，所得功德，寧為",
    "T12n0371_001:0357c02": "多不？」「甚多！世尊！若以慈心，供一眾生隨其所",
    "T12n0371_001:0357c03": "須，功德無量，何況一切。」佛言：「若善男子、善女",
    "T12n0371_001:0357c04": "人，於此經典，受持讀誦，解說書寫，種種供",
    "T12n0371_001:0357c05": "養廣宣流布，發菩提心，所得功德，百千萬倍",
    "T12n0371_001:0357c06": "不可為譬。」華德藏菩薩白佛言：「世尊！我從今",
    "T12n0371_001:0357c07": "日，於此如來所說經典，及過去當來三佛名",
    "T12n0371_001:0357c08": "號，常當受持讀誦，解說書寫，廣宣流布，遠離",
    "T12n0371_001:0357c09": "貪恚癡心，發阿耨多羅三藐三菩提，終不虛",
    "T12n0371_001:0357c10": "妄。世尊！我成佛者，若有女人聞如是法，現",
    "T12n0371_001:0357c11": "轉女身；轉女身已，當為授記，得阿耨多羅",
    "T12n0371_001:0357c12": "三藐三菩提，號曰離垢多陀阿伽度阿羅呵",
    "T12n0371_001:0357c13": "三藐三佛陀。」說是經已，華德藏菩薩摩訶薩，",
    "T12n0371_001:0357c14": "及諸比丘、比丘尼、菩薩、聲聞、天龍、夜叉、乾闥",
    "T12n0371_001:0357c15": "婆、阿修羅、迦樓羅、緊那羅、摩睺羅伽、人非人",
    "T12n0371_001:0357c16": "等，聞佛所說，皆大歡喜。",
    "T12n0371_001:0357c17": "觀世音菩薩授記經"
}