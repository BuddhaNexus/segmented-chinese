{
    "T13n0410_002:0686a05": "大方廣十輪經卷第二",
    "T13n0410_002:0686a07": "失譯人名今附北涼錄",
    "T13n0410_002:0686a08": "2 諸天女問四大品諸天女問四大品第二",
    "T13n0410_002:0686a09": "爾時，地藏菩薩廣說如是大記莂經時，佉",
    "T13n0410_002:0686a10": "羅堤耶山六種震動，一切音樂不鼓自鳴，",
    "T13n0410_002:0686a11": "雨眾寶華，一切大眾皆悉戰慄生希有想。",
    "T13n0410_002:0686a12": "爾時，功德天女、功德樂天女、妙音聲天女、堅",
    "T13n0410_002:0686a13": "固地神天、未曾有天、大光明天，如是等天以",
    "T13n0410_002:0686a14": "為上首，與一萬八千及餘大自在鬼神，從",
    "T13n0410_002:0686a15": "坐而起，合掌向佛，白佛言：「希有，世尊！希有，",
    "T13n0410_002:0686a16": "善逝！我等雖於四大得自在力，而不能",
    "T13n0410_002:0686a17": "知四大根本初、中、後相起滅因緣，不識怨",
    "T13n0410_002:0686a18": "憎，不知是善、不善乃至親友。若善男子，得",
    "T13n0410_002:0686a19": "是甚深般若波羅蜜，能善分別如是四大初、",
    "T13n0410_002:0686a20": "中、後相，知諸生滅。」",
    "T13n0410_002:0686a21": "佛言：「如是，如是！天女！此善男子，得甚深般",
    "T13n0410_002:0686a22": "若波羅蜜，善知四大初、中、後者。譬如善神",
    "T13n0410_002:0686a23": "有如意珠，能雨種種無量寶雨有大利益。",
    "T13n0410_002:0686a24": "如是，善女天！此善男子復能雨於種種覺",
    "T13n0410_002:0686a25": "意無量諸寶，皆悉遍施一切眾生。",
    "T13n0410_002:0686a26": "「譬如寶渚能出無量若干種寶；是善男子滿",
    "T13n0410_002:0686a27": "足種種覺意等寶亦復如是。譬如波利質多",
    "T13n0410_002:0686a28": "羅樹，華初開時光色妙好；如是善男子以無",
    "T13n0410_002:0686a29": "量佛法而自莊嚴亦復如是。如師子王於",
    "T13n0410_002:0686b01": "一切眾生中無能驚者；如是善男子於諸",
    "T13n0410_002:0686b02": "眾中亦復如是得無所畏。",
    "T13n0410_002:0686b03": "「譬如日出滅一切闇；如是善男子能除眾",
    "T13n0410_002:0686b04": "生一切諂曲、結、使之闇亦復如是。譬如明月",
    "T13n0410_002:0686b05": "照四天下，能令迷者還得正道；如是善男",
    "T13n0410_002:0686b06": "子能令未入三乘迷於生死曠野道者，皆",
    "T13n0410_002:0686b07": "使迴向得其正道安住三乘。",
    "T13n0410_002:0686b08": "「譬如大地百穀種子及諸藥木，一切眾生悉",
    "T13n0410_002:0686b09": "依增長；如是善男子，一切助道諸餘善法皆",
    "T13n0410_002:0686b10": "得增長。",
    "T13n0410_002:0686b11": "「譬如須彌山王能善堅固，安住一切令無",
    "T13n0410_002:0686b12": "增減；如是善男子，安住佛法而不捨於",
    "T13n0410_002:0686b13": "一切眾生，善根堅固無有缺減不令漏失。",
    "T13n0410_002:0686b14": "「譬如虛空，一切眾生行住出入依止而住；如",
    "T13n0410_002:0686b15": "是善男子，一切眾生亦皆依止，增長一切無",
    "T13n0410_002:0686b16": "量功德。」",
    "T13n0410_002:0686b17": "爾時，一切大眾聞是地藏菩薩名號，生希有",
    "T13n0410_002:0686b18": "心得未曾有，恭敬尊重皆大歡喜，皆悉諦觀",
    "T13n0410_002:0686b19": "地藏菩薩目不暫捨。爾時，世尊欲重宣此",
    "T13n0410_002:0686b20": "義，而說偈言：",
    "T13n0410_002:0686b21": "「頭陀功德盡和合，　　諸聲聞眾無異相，",
    "T13n0410_002:0686b22": "地藏菩薩真大士，　　為禮世尊而來此。",
    "T13n0410_002:0686b23": "度三惡趣諸苦惱，　　為禮世尊而來此，",
    "T13n0410_002:0686b24": "諸天普雨無量種，　　皆為供養世尊故。",
    "T13n0410_002:0686b25": "而諦觀察於四方，　　離垢照明天帝釋；",
    "T13n0410_002:0686b26": "合掌一心向於佛，　　皆欲勸請於世尊。",
    "T13n0410_002:0686b27": "我今欲見此大眾，　　摩尼寶珠出光明；",
    "T13n0410_002:0686b28": "一切福田最廣大，　　悉見光明而普照。",
    "T13n0410_002:0686b29": "世尊神通光明照，　　今為誰故而顯現？",
    "T13n0410_002:0686c01": "諸來大眾最勇猛？　　地藏至此真佛子。",
    "T13n0410_002:0686c02": "伏藏七寶滿足施，　　佛藏珍寶是無畏；",
    "T13n0410_002:0686c03": "種子即是大菩薩，　　一切眾生之商主。",
    "T13n0410_002:0686c04": "此主能生佛法寶，　　大功德海而精進；",
    "T13n0410_002:0686c05": "大悲體性甚聰哲，　　能救一切眾生苦。",
    "T13n0410_002:0686c06": "亦能救度諸怖畏。　　譬如明月示正道，",
    "T13n0410_002:0686c07": "能生善根如大地，　　亦如金剛摧諸結，",
    "T13n0410_002:0686c08": "為大施主解脫寶，　　漂諸煩惱如大水；",
    "T13n0410_002:0686c09": "如蓋普覆煩惱熱，　　亦如良醫除眾病，",
    "T13n0410_002:0686c10": "於一食頃讚地藏，　　過諸菩薩百億劫。",
    "T13n0410_002:0686c11": "如諸智者無量德，　　是故地藏大名稱，",
    "T13n0410_002:0686c12": "煩惱繫縛諸眾生，　　皆令遠離得解脫；",
    "T13n0410_002:0686c13": "得首楞嚴大三昧，　　能度諸禪至彼岸。",
    "T13n0410_002:0686c14": "十二因緣悉清淨，　　其智廣大如虛空；",
    "T13n0410_002:0686c15": "無量佛國諸眾生，　　皆悉能滅黑闇聚。",
    "T13n0410_002:0686c16": "而於一切四禪中，　　遍觀佛國修諸行；",
    "T13n0410_002:0686c17": "能令眾生入三昧，　　皆悉得離煩惱熱。",
    "T13n0410_002:0686c18": "眾生過去惡業故，　　常處刀、兵、疾疫劫；",
    "T13n0410_002:0686c19": "於此世間受苦惱，　　彼善男子能救脫。",
    "T13n0410_002:0686c20": "一切六道諸眾生，　　常為苦惱之所逼；",
    "T13n0410_002:0686c21": "當悉歸命於地藏，　　當令苦惱悉消滅。",
    "T13n0410_002:0686c22": "眾生輪轉沒諸苦，　　互相殘賊起鬪諍；",
    "T13n0410_002:0686c23": "若能歸命地藏者，　　令彼鬪諍皆悉忍。",
    "T13n0410_002:0686c24": "趣於三惡甚可畏，　　所求不得常苦惱；",
    "T13n0410_002:0686c25": "亦當歸命於地藏，　　一切皆得除怖畏。",
    "T13n0410_002:0686c26": "若修持戒及念定，　　欲得多聞智慧者；",
    "T13n0410_002:0686c27": "皆當歸命於地藏，　　隨心所願悉滿足。",
    "T13n0410_002:0686c28": "欲得如是諸功德，　　及以工巧善種子；",
    "T13n0410_002:0686c29": "皆當歸命於地藏，　　令彼所願悉滿足。",
    "T13n0410_002:0687a01": "一切藥、穀諸福田，　　乃至欲求男、女等；",
    "T13n0410_002:0687a02": "皆當歸命於地藏，　　令彼所願悉滿足。",
    "T13n0410_002:0687a03": "若欲修行諸功德，　　一切所有依大地；",
    "T13n0410_002:0687a04": "藥、穀滋茂而潤澤，　　亦因地藏得增長。",
    "T13n0410_002:0687a05": "結業煩惱所覆障，　　造作十惡諸不善；",
    "T13n0410_002:0687a06": "皆當歸命於地藏，　　悉除結使重惡罪。",
    "T13n0410_002:0687a07": "能以正法示眾生，　　作種種形隨應說；",
    "T13n0410_002:0687a08": "具修布施諸功德，　　欲救眾生起大悲。",
    "T13n0410_002:0687a09": "假使滿足於百劫，　　不可分別其功德；",
    "T13n0410_002:0687a10": "是名功德之大藏，　　一切皆當供養之。」",
    "T13n0410_002:0687a11": "3 發問本業斷結品佛說大方廣十輪經發問本業斷結品第三",
    "T13n0410_002:0687a12": "爾時，地藏菩薩摩訶薩，從座而起整其衣服，",
    "T13n0410_002:0687a13": "長跪叉手右膝著地，合掌向佛白言：「世尊！",
    "T13n0410_002:0687a14": "如我今者欲發少問，唯願聽許，時為解說。」",
    "T13n0410_002:0687a15": "佛言：「汝是真善丈夫，為欲顯示一切眾生",
    "T13n0410_002:0687a16": "無礙智慧，亦令他人作大丈夫；若有所問",
    "T13n0410_002:0687a17": "隨汝意答，勿生疑難。如來今日當為解說，",
    "T13n0410_002:0687a18": "令汝歡喜。」爾時，地藏菩薩以偈問曰：",
    "T13n0410_002:0687a19": "「曾於十三劫，　　修行佛福田；",
    "T13n0410_002:0687a20": "飢饉與疾疫，　　悉為眾生滅。",
    "T13n0410_002:0687a21": "為億諸佛等，　　造不思議供；",
    "T13n0410_002:0687a22": "今見大會集，　　清淨眾俱來。",
    "T13n0410_002:0687a23": "聰哲勤精進，　　皆來至此會；",
    "T13n0410_002:0687a24": "一時而雲集，　　無有諸濁惡。",
    "T13n0410_002:0687a25": "濁世多譏嫌，　　作惡損淨行；",
    "T13n0410_002:0687a26": "云何不善識，　　擾亂毀威儀，",
    "T13n0410_002:0687a27": "皆與惡逆俱，　　誹謗於正法；",
    "T13n0410_002:0687a28": "毀訾諸賢聖，　　妄著於斷常。",
    "T13n0410_002:0687a29": "造作十惡業，　　不畏後世苦；",
    "T13n0410_002:0687b01": "破壞三乘法，　　諂曲趣惡道。",
    "T13n0410_002:0687b02": "無明蔽其目，　　貪嫉多姦偽；",
    "T13n0410_002:0687b03": "云何轉法輪，　　解脫諸諂曲？",
    "T13n0410_002:0687b04": "煩惱金剛俱，　　云何得斷離？",
    "T13n0410_002:0687b05": "云何為總持？　　忍辱能柔和。",
    "T13n0410_002:0687b06": "此集未曾有，　　令我值世將；",
    "T13n0410_002:0687b07": "諸處未曾見，　　如是之大眾。",
    "T13n0410_002:0687b08": "具足頭陀行，　　久修菩提道；",
    "T13n0410_002:0687b09": "云何於此處，　　成佛轉法輪？」",
    "T13n0410_002:0687b10": "爾時，佛告地藏菩薩：「善哉，善哉！善男子！汝",
    "T13n0410_002:0687b11": "於過去恒河沙佛所已問此義。如是之法",
    "T13n0410_002:0687b12": "汝亦曾聞，具智慧行功德滿足，以方便力",
    "T13n0410_002:0687b13": "渡於彼岸。汝為成就諸餘眾生安樂利",
    "T13n0410_002:0687b14": "益故，亦欲令一切菩薩摩訶薩眾滿足一",
    "T13n0410_002:0687b15": "切方便伏藏，為具六波羅蜜，欲滿一切智",
    "T13n0410_002:0687b16": "海；為迴諸帝王使不墮惡道，欲令十方",
    "T13n0410_002:0687b17": "世界三寶熾盛正法久住，以是義故問於",
    "T13n0410_002:0687b18": "如來。善男子！汝今諦聽，諦聽！當為汝說。」地",
    "T13n0410_002:0687b19": "藏菩薩白佛言：「唯然，世尊！願樂欲聞。」佛言：",
    "T13n0410_002:0687b20": "「此是如來過去本誓願力成就十輪，如此國",
    "T13n0410_002:0687b21": "土有五濁惡世，一切淨法皆悉損減。離聖七",
    "T13n0410_002:0687b22": "財遠諸智人，為斷常網之所覆障。載惡道",
    "T13n0410_002:0687b23": "車不畏後世，常處無明黑闇之中。具行",
    "T13n0410_002:0687b24": "十惡能造五逆，誹謗正法毀訾賢聖，遠",
    "T13n0410_002:0687b25": "離一切諸善功德成就惡法。能於如是多",
    "T13n0410_002:0687b26": "惡世界，悉令安隱得無所畏，成就先聖最",
    "T13n0410_002:0687b27": "勝之法，能轉法輪制諸怨敵，皆悉降伏摧",
    "T13n0410_002:0687b28": "滅煩惱猶如金剛，令諸眾生安住三乘阿",
    "T13n0410_002:0687b29": "鞞跋致地。",
    "T13n0410_002:0687c01": "「善男子！譬如有人遠離功德，世界國土或自",
    "T13n0410_002:0687c02": "境內，而有軍起；或為隣國外來強兵之所",
    "T13n0410_002:0687c03": "踐害；憂愁惱亂種種鬪諍，及諸諂偽欺誑",
    "T13n0410_002:0687c04": "妄語有種種病；愚闇所蔽目視不了，為童",
    "T13n0410_002:0687c05": "子鬼魍魅所持；阿鉢摩羅之所惑著，身體",
    "T13n0410_002:0687c06": "乾枯狂亂失心；諸根醜陋手足不具，常乏財",
    "T13n0410_002:0687c07": "產無有福祿，不為一切之所憙樂；多歸",
    "T13n0410_002:0687c08": "異道起諸邪見，心意顛倒趣三惡道。如是",
    "T13n0410_002:0687c09": "國土多諸耆舊，以為輔相臣佐吏民，爵祿",
    "T13n0410_002:0687c10": "有序而與同好不相侵害。如是建國，則有",
    "T13n0410_002:0687c11": "無量種種明制調伏人民，施、戒、慈、忍威儀具",
    "T13n0410_002:0687c12": "足，難行苦行一切備滿；以如是福德因緣，",
    "T13n0410_002:0687c13": "眾生諸根皆悉具足，身體長大威德熾盛相",
    "T13n0410_002:0687c14": "好端嚴，常為一切尊重恭敬，皆共親友仁性",
    "T13n0410_002:0687c15": "寬慈聰敏多智。若有尊重及諸王子備此",
    "T13n0410_002:0687c16": "德者，以諸香湯，調和冷暖以用洗浴，",
    "T13n0410_002:0687c17": "著鮮淨衣其光如寶。頂上復有如是寶珠",
    "T13n0410_002:0687c18": "真金華鬘，手繫素繒種種華鬘、金、銀、真珠以",
    "T13n0410_002:0687c19": "為璫環，雜寶珠網而作臂指，種種環玔如",
    "T13n0410_002:0687c20": "是等寶莊嚴其身。先所奉事天及諸仙一",
    "T13n0410_002:0687c21": "切帝釋，悉皆聽許敷置高座；如前父王登",
    "T13n0410_002:0687c22": "尊位時。昇如是座紹王位已，一切龍王、",
    "T13n0410_002:0687c23": "天帝、阿修羅帝、鳩槃茶帝，是前父王所有鍾",
    "T13n0410_002:0687c24": "鼓，今受位時亦擊此鼓。如是音聲遍滿城",
    "T13n0410_002:0687c25": "邑，一切剎利、婆羅門、毘舍、首陀，澡浴身體",
    "T13n0410_002:0687c26": "著鮮淨衣，種種諸寶，繒蓋、幢幡、金、銀、摩尼",
    "T13n0410_002:0687c27": "真珠、珊瑚、琉璃、珂貝，一切珍寶，以新王",
    "T13n0410_002:0687c28": "立，見有如是吉祥等相故種種獻奉。「爾時，",
    "T13n0410_002:0687c29": "新王紹灌頂位，先王所置宿舊先臣，隨其",
    "T13n0410_002:0688a01": "所能各為職司。若己國內自有軍興，及以",
    "T13n0410_002:0688a02": "隣國起諸兵眾，隨有怨敵悉皆殄滅，守護",
    "T13n0410_002:0688a03": "己國無諸毀損，善增眷屬更相親友。",
    "T13n0410_002:0688a04": "「善男子！若能如是，名為初輪灌頂王位。於其",
    "T13n0410_002:0688a05": "國土得安樂住初伏怨敵，壽命長遠守護",
    "T13n0410_002:0688a06": "身命。如是，如是！善男子！若人處於五濁諸",
    "T13n0410_002:0688a07": "惡世界，遠離於佛，是故此中一切眾生，心",
    "T13n0410_002:0688a08": "多瞋恚更相侵逼，一切人民皆悉愁惱。愚闇",
    "T13n0410_002:0688a09": "癡冥起於斷、常，種種鬪訟、貪嫉、諂偽，作諸欺",
    "T13n0410_002:0688a10": "誑悉具十惡，取著眾生惱亂人民，種種煩",
    "T13n0410_002:0688a11": "惱及諸過患，是故遠離甚深法眼，為瞋恚",
    "T13n0410_002:0688a12": "病之所擾害。心常遠離棄捨真實一切法",
    "T13n0410_002:0688a13": "味，意想散亂譏訶善法樂所愛味，常為煩",
    "T13n0410_002:0688a14": "惱及諸邪見惑網所覆。歸依六師傷敗聖",
    "T13n0410_002:0688a15": "道趣向三惡。有諸菩薩摩訶薩，已曾親近、",
    "T13n0410_002:0688a16": "供養過去無量諸佛，能度一切智慧大海，",
    "T13n0410_002:0688a17": "安住諸佛所行之道，皆悉集會到於我所。",
    "T13n0410_002:0688a18": "汝以修集種種布施，善能調伏成就苦行",
    "T13n0410_002:0688a19": "遠離諸惡，久修諸佛難行苦行。常念智慧、",
    "T13n0410_002:0688a20": "方便、福德、大慈、大悲莊嚴瓔珞廣大伏藏，一",
    "T13n0410_002:0688a21": "切禪定、總持、忍辱，諸地大海皆已具足，不生",
    "T13n0410_002:0688a22": "諂誑幻偽之心。身相柔和滿足忍辱，而常善",
    "T13n0410_002:0688a23": "順以自莊嚴，皆悉近於一切智海。其色盛妙",
    "T13n0410_002:0688a24": "光明具足，能為一切聲聞、辟支佛作大導",
    "T13n0410_002:0688a25": "師；亦與一切生死怖畏眾生為作安慰。即",
    "T13n0410_002:0688a26": "是拘樓孫佛、拘那含牟尼佛、迦葉佛如是等",
    "T13n0410_002:0688a27": "如來之子，於賢劫中最為上首。以禪定智",
    "T13n0410_002:0688a28": "水而自洗浴，著慚愧衣，是最勝大仙所行",
    "T13n0410_002:0688a29": "之處；亦是解脫功德華鬘；亦名一切種智無",
    "T13n0410_002:0688b01": "生真實而自莊嚴；是三善行能為三界作密",
    "T13n0410_002:0688b02": "雲蓋已，於過去一切佛土善得安住，處",
    "T13n0410_002:0688b03": "於金剛三昧之座。亦於過去聲聞、辟支佛所，",
    "T13n0410_002:0688b04": "安置尊座四念處座；亦是先佛所安置座。",
    "T13n0410_002:0688b05": "於一切智渚住於菩提，能轉法輪紹三",
    "T13n0410_002:0688b06": "寶種令使不絕，擊於法鼓出大音聲遍滿",
    "T13n0410_002:0688b07": "三界。以此法輪聲使諸天人、阿修羅、迦",
    "T13n0410_002:0688b08": "樓羅、緊那羅、摩睺羅伽、人非人等，鳩槃茶、",
    "T13n0410_002:0688b09": "富單那、迦吒富單那、餓鬼、毘舍闍，皆以四聖",
    "T13n0410_002:0688b10": "諦寂滅之相而自莊嚴。三轉十二行法輪，昔",
    "T13n0410_002:0688b11": "所未轉如今轉之，一切沙門婆羅門，若天、",
    "T13n0410_002:0688b12": "若魔、若梵皆不能轉，為欲利益安樂一",
    "T13n0410_002:0688b13": "切諸天人故。",
    "T13n0410_002:0688b14": "「善男子！是名轉於初輪。若今世、後世是處、",
    "T13n0410_002:0688b15": "非處如實而知，到於安隱無畏之處，一切怨",
    "T13n0410_002:0688b16": "敵自然降伏。如實而知能轉梵輪，處處現於",
    "T13n0410_002:0688b17": "五濁惡世。諸弟子等正師子吼，若作五逆罪",
    "T13n0410_002:0688b18": "業眾生成就十惡，如是人等碎諸煩惱猶",
    "T13n0410_002:0688b19": "如金剛，斷諸有漏令得解脫，隨其所欲",
    "T13n0410_002:0688b20": "安置三乘住不退地。",
    "T13n0410_002:0688b21": "「善男子！譬如有人初登王位，受灌頂已，觀",
    "T13n0410_002:0688b22": "察去、來三世若干等種無量王事；而以智慧",
    "T13n0410_002:0688b23": "觀察業因一切果報，隨其性相而置爵位。",
    "T13n0410_002:0688b24": "以此三業故，令其國土增長安樂，隣國怨",
    "T13n0410_002:0688b25": "敵悉皆摧伏。何等為三？如灌頂王剎利，為",
    "T13n0410_002:0688b26": "護命故防備怨敵與他戰鬪，經營王宮及",
    "T13n0410_002:0688b27": "諸國土一切奉祿人民產業；是名灌頂大王",
    "T13n0410_002:0688b28": "成就第二輪。隣國怨敵不能侵害，守護身",
    "T13n0410_002:0688b29": "命長壽安樂。如是，善男子！如來始成佛道",
    "T13n0410_002:0688c01": "得無上智，過去、未來、現在一切法眼，亦如三",
    "T13n0410_002:0688c02": "世諸佛所得法眼。故修行正法，為欲觀",
    "T13n0410_002:0688c03": "察一切業報差別之相，具深法眼分別業",
    "T13n0410_002:0688c04": "因，能令善根一切熾盛長夜安隱；悉使眾生",
    "T13n0410_002:0688c05": "成就種種無量之樂；能使一切外道怨敵自",
    "T13n0410_002:0688c06": "然降伏。",
    "T13n0410_002:0688c07": "「何等為三業？坐禪、誦經、營理僧事。云何為",
    "T13n0410_002:0688c08": "禪？禪有十種。何等為十？第一知身；知身",
    "T13n0410_002:0688c09": "六入；知我、我所；知業因為因自在受生；",
    "T13n0410_002:0688c10": "知種種愛無明黑闇；知所親愛無有真",
    "T13n0410_002:0688c11": "實，屬眾因緣欲苦相續流注不絕，為滅此",
    "T13n0410_002:0688c12": "等令悉除斷。",
    "T13n0410_002:0688c13": "「云何為業流？觀察一切三種業行，是名業",
    "T13n0410_002:0688c14": "流。生死無際愛因緣有，是名煩惱流。煩惱因",
    "T13n0410_002:0688c15": "緣故，無明和合能生名色；名色和合因緣",
    "T13n0410_002:0688c16": "故能生六入；六入因緣故能生觸；觸因緣故",
    "T13n0410_002:0688c17": "能生受；受因緣故能生後有；後有因緣故能",
    "T13n0410_002:0688c18": "生生；生因緣故能生老、病、死、苦；是名苦",
    "T13n0410_002:0688c19": "流。如是三流皆從愛生。何以故？因無明業，",
    "T13n0410_002:0688c20": "愛為水潤，為欲枯涸此三流故，樂觀無常",
    "T13n0410_002:0688c21": "名無常忍。能觀無常、苦、空、無我，信一切法",
    "T13n0410_002:0688c22": "愚癡無智；如幻、如炎、如水中月、如夢，空、無",
    "T13n0410_002:0688c23": "相、無願；寂滅無生、空無諸相；常觀五陰空、",
    "T13n0410_002:0688c24": "無相、無願；隨順忍樂觀察出息、入息，繫念",
    "T13n0410_002:0688c25": "安般增數、減數；觀住、觀滅、并觀住滅；還數",
    "T13n0410_002:0688c26": "有二種：意與覺觀俱滅；於覺觀取出息、",
    "T13n0410_002:0688c27": "入息相；減數有二：依止有出能除覺觀，出",
    "T13n0410_002:0688c28": "息、入息取其相貌。觀住有二種：觀出、",
    "T13n0410_002:0688c29": "入息，見其滅想心能住定。滅有二種：盡",
    "T13n0410_002:0689a01": "除諸結深淨於見，修出入息觀察五陰。何",
    "T13n0410_002:0689a02": "以故？此出入息名色盛陰；亦名受、想、行、識等",
    "T13n0410_002:0689a03": "盛陰；是名五盛陰種種不相應相。",
    "T13n0410_002:0689a04": "「復有五種：非新、非故、非有、非聚、非言，如",
    "T13n0410_002:0689a05": "是五種。以此五陰觀三種業，以此三業",
    "T13n0410_002:0689a06": "觀究竟盡。復觀六處，有我、我所，有業，無明",
    "T13n0410_002:0689a07": "為田，愛為濕潤，究竟滅盡。以是觀察，具四",
    "T13n0410_002:0689a08": "念處，修集滿足，四念處、四正勤、四如意",
    "T13n0410_002:0689a09": "足、五根、五力、七覺分、八聖道分，乃至能滿",
    "T13n0410_002:0689a10": "十八不共法，得無生忍及一切智，具足首楞",
    "T13n0410_002:0689a11": "嚴三昧。修出、入息安般三昧，滿足一切正法",
    "T13n0410_002:0689a12": "住處。若能如是修諸禪定，則是供養過去、",
    "T13n0410_002:0689a13": "未來一切諸佛，是名佛子，從佛口生、從正",
    "T13n0410_002:0689a14": "法生。有能如此善修禪者，或是大士諸",
    "T13n0410_002:0689a15": "菩薩等；或是漏盡辟支、羅漢如所修集；是",
    "T13n0410_002:0689a16": "名菩薩摩訶薩，則能滿足十八不共法具",
    "T13n0410_002:0689a17": "一切智。",
    "T13n0410_002:0689a18": "「善男子！是人不久當得阿耨多羅三藐三",
    "T13n0410_002:0689a19": "菩提，亦是三世如來世尊甚深法眼。滿足業",
    "T13n0410_002:0689a20": "行觀察果報，安住眾生於十種禪定。如是，",
    "T13n0410_002:0689a21": "善男子！則能轉於如來所轉禪定法輪。彼",
    "T13n0410_002:0689a22": "善男子，云何修於如來誦習？若有比丘、比",
    "T13n0410_002:0689a23": "丘尼、優婆塞、優婆夷，善男子！有少信心微",
    "T13n0410_002:0689a24": "薄善根，於世諦中善根未熟，令彼眾生",
    "T13n0410_002:0689a25": "於初、中、後夜，以時誦習修禪喜悅求無",
    "T13n0410_002:0689a26": "上智。我於爾時安置大乘修習禪定，讀",
    "T13n0410_002:0689a27": "誦、受持、種種供養，自誦、教人誦，自說、教人",
    "T13n0410_002:0689a28": "說，自供養、教人供養，自住大乘亦教人",
    "T13n0410_002:0689a29": "住大乘，互相教化滅諸煩惱；皆為得於",
    "T13n0410_002:0689b01": "無上道利，亦欲滅諸眾生無量等苦，亦為",
    "T13n0410_002:0689b02": "得入無所畏處涅槃之城。若有眾生樂",
    "T13n0410_002:0689b03": "求辟支佛者，為說十二因緣法。樂求聲聞",
    "T13n0410_002:0689b04": "者，為說百千四種阿含，及與無量阿毘曇等",
    "T13n0410_002:0689b05": "教，令誦習如說修行。善男子！是名如來修",
    "T13n0410_002:0689b06": "誦習輪。善男子！若有鈍根眾生，為欲發起",
    "T13n0410_002:0689b07": "善根因緣，懈怠、少智、忘失正念，貪著住處、",
    "T13n0410_002:0689b08": "衣服、飲食、四事供養，遠離一切諸善知識；",
    "T13n0410_002:0689b09": "如此眾生，教令勸化料理僧事及與佛",
    "T13n0410_002:0689b10": "法和上阿闍梨故，是善男子！則為安置如",
    "T13n0410_002:0689b11": "來勸化營事福處。如是善男子，如實知於",
    "T13n0410_002:0689b12": "修習業法。善男子！是名第二佛輪，具足三業",
    "T13n0410_002:0689b13": "成熟眾生輪，到於安隱無畏之處，能師子吼",
    "T13n0410_002:0689b14": "轉梵法輪，令諸外敵皆悉降伏，如實能知",
    "T13n0410_002:0689b15": "眾生因緣。",
    "T13n0410_002:0689b16": "「善男子！譬如灌頂剎利王，沙門、婆羅門、毘",
    "T13n0410_002:0689b17": "舍、首陀，諦善觀察誰有勇健，種種伎能，多",
    "T13n0410_002:0689b18": "聞、持戒；善知分別有功德者，方便、智慧，能勤",
    "T13n0410_002:0689b19": "精進堅固不退，種種福德而自莊嚴。於是眾",
    "T13n0410_002:0689b20": "中作灌頂剎利王，隨其相貌，金、銀、珍寶、倉",
    "T13n0410_002:0689b21": "庫、󰝿帛，及諸田宅、奴婢、僕使，皆悉給與此國。",
    "T13n0410_002:0689b22": "若有於眾生中能持戒者，如此眾生亦給",
    "T13n0410_002:0689b23": "短乏。若有眾生不持戒者，少於精進、懈",
    "T13n0410_002:0689b24": "怠、懶惰、忘失正念，無慈愍心亦無返復，不",
    "T13n0410_002:0689b25": "畏後世在欲淤泥。如是灌頂剎利大王，隨",
    "T13n0410_002:0689b26": "其事相謫罰安慰，或以教令謫罰、或以繫",
    "T13n0410_002:0689b27": "閉謫罰、或以財物謫罰、或復有奪種種產",
    "T13n0410_002:0689b28": "業、或有罰其鞭杖、或有截其支節、或有",
    "T13n0410_002:0689b29": "斬其身首，有如是等無量教授；是名灌",
    "T13n0410_002:0689c01": "頂剎利大王第三輪也。能令增益己之國",
    "T13n0410_002:0689c02": "土，降伏一切諸惡外敵，守護身命令得",
    "T13n0410_002:0689c03": "長壽。「如是，如是！",
    "T13n0410_002:0689c04": "善男子！若我聲聞弟子，離於智慧、方便、福德",
    "T13n0410_002:0689c05": "及諸調伏，忘失正念亂心放逸，歸依於我，",
    "T13n0410_002:0689c06": "我知體性隨其相貌而調伏之。若有貢高",
    "T13n0410_002:0689c07": "難可調伏，心不恭敬不堅持戒，為法久住",
    "T13n0410_002:0689c08": "而調伏之。若起心念，教令心悔，又須言",
    "T13n0410_002:0689c09": "語而謫罰者，驅令下意終不與語。亦於僧",
    "T13n0410_002:0689c10": "中謫罰令其禮拜，呵詰嫌責不同僧利。",
    "T13n0410_002:0689c11": "或在僧前四體投地自歸伏罪，或時驅出",
    "T13n0410_002:0689c12": "不得共住。我知眾生種種體性，心所趣",
    "T13n0410_002:0689c13": "向，能生信解。為利彼故，除其黑闇、乾竭",
    "T13n0410_002:0689c14": "駛流，得涅槃樂，為欲調伏破戒眾生，廣",
    "T13n0410_002:0689c15": "說諸經地獄等苦。若有眾生能起信敬淨",
    "T13n0410_002:0689c16": "意方便，隨彼體相說諸善根，為具善故乃",
    "T13n0410_002:0689c17": "至令得到無畏城。善男子！是名第三輪也。",
    "T13n0410_002:0689c18": "以如是輪，隨彼眾生得種種解，修行諸",
    "T13n0410_002:0689c19": "業悉具善本，使得安隱到無畏處，如彼",
    "T13n0410_002:0689c20": "賢聖轉佛法輪，外道怨敵自然降伏，能師",
    "T13n0410_002:0689c21": "子吼。",
    "T13n0410_002:0689c22": "「善男子！譬如灌頂剎利大王，於國人民有",
    "T13n0410_002:0689c23": "若干種邪歸、邪見、邪解、邪出家，或於吉相",
    "T13n0410_002:0689c24": "專修如此，無量苦惱傷害眾生。灌頂大王",
    "T13n0410_002:0689c25": "以先王舊法，為彼眾生令專修學斷除倒",
    "T13n0410_002:0689c26": "見，先王舊善治國之法亦使修行。灌頂剎",
    "T13n0410_002:0689c27": "利大王制法，令諸眾生悉同一意俱共調伏，",
    "T13n0410_002:0689c28": "同一悕望同所樂欲，同共歸趣皆令和合。",
    "T13n0410_002:0689c29": "隨順先王舊國之法聽受詔命，皆共隨伏",
    "T13n0410_002:0690a01": "同奉國法。爾時，灌頂剎利大王，常與國人",
    "T13n0410_002:0690a02": "同其飲食而共戲樂，不相疑猜心相體信共",
    "T13n0410_002:0690a03": "行王法，是名灌頂大王第四輪也。",
    "T13n0410_002:0690a04": "「以如是輪能令己國悉得增長，并制怨敵",
    "T13n0410_002:0690a05": "皆悉降伏，能保國土守護壽命。善男子！如",
    "T13n0410_002:0690a06": "來世尊，見諸眾生有若干種邪歸、邪見、悕",
    "T13n0410_002:0690a07": "樂邪業。觀諸眾生，以是因緣，己於過去諸",
    "T13n0410_002:0690a08": "佛如來在大眾前，數數開示佛法因果，",
    "T13n0410_002:0690a09": "說六波羅蜜修行正道，說佛、法、僧三寶聖",
    "T13n0410_002:0690a10": "種，數數顯現一切業報，示教利喜而將導",
    "T13n0410_002:0690a11": "之，令諸邪見悉得解脫，及與四眾亦皆解",
    "T13n0410_002:0690a12": "脫。具修善行柔和調順，遊戲四念處，於",
    "T13n0410_002:0690a13": "諸解脫知見正道，悉得快樂令法久住。使",
    "T13n0410_002:0690a14": "三寶種終不斷絕，乃至四正勤、四如意足、",
    "T13n0410_002:0690a15": "五根、五力、七覺分、八聖道分，一切禪定解脫",
    "T13n0410_002:0690a16": "知見，悉得自在遊戲無礙。如是，善男子！是",
    "T13n0410_002:0690a17": "名如來第四輪也。",
    "T13n0410_002:0690a18": "「如來成就如是輪故，令諸眾生一切歸依，",
    "T13n0410_002:0690a19": "皆修善業同其知見，安隱快樂悉令住於",
    "T13n0410_002:0690a20": "無畏之地。高勝大仙所證之處轉佛法輪，",
    "T13n0410_002:0690a21": "一切沙門、婆羅門、諸梵魔天所不能轉。摧",
    "T13n0410_002:0690a22": "伏天魔一切外道，於四眾中能師子吼。",
    "T13n0410_002:0690a23": "「善男子！譬如灌頂大王，能令己國及他人",
    "T13n0410_002:0690a24": "民，若自妻色心無厭足。於他產業并諸妻",
    "T13n0410_002:0690a25": "色皆生貪著，守護城郭禁諸雜物，國土村",
    "T13n0410_002:0690a26": "邑及以王宮，乃至戍邏皆悉遮制緻密堅固。",
    "T13n0410_002:0690a27": "善男子！是名第五灌頂大王禁制輪也。",
    "T13n0410_002:0690a28": "「時灌頂王，如是成就輪已，能令外諸怨敵",
    "T13n0410_002:0690a29": "皆悉降伏，亦使己國常得增長救護身",
    "T13n0410_002:0690b01": "命。",
    "T13n0410_002:0690b02": "「善男子！如來多陀阿伽度，能令魔王波旬，九",
    "T13n0410_002:0690b03": "十五種眾邪外道，及諸無量一切眾生，於己",
    "T13n0410_002:0690b04": "產業心無厭足，乃至欲害我故，以火坑",
    "T13n0410_002:0690b05": "毒飯，推山欲壓，放其醉象，或拔利劍，",
    "T13n0410_002:0690b06": "以如是等而逐於我，或以塵穢而坌於",
    "T13n0410_002:0690b07": "佛，或以婬慾而謗如來，或言非人亦非",
    "T13n0410_002:0690b08": "丈夫，如是種種誹謗毀呰，而口惡罵於",
    "T13n0410_002:0690b09": "佛、法、僧，為諸利養眾因緣故，而生嫉妬",
    "T13n0410_002:0690b10": "誹謗聲聞。如來世尊善守六根住四梵處，",
    "T13n0410_002:0690b11": "教諸聲聞，或以四念處，以四辯才，為說",
    "T13n0410_002:0690b12": "聲聞三解脫門。如是，如來有若干種，或以",
    "T13n0410_002:0690b13": "世間法及出世間法，能令一切如實而知。",
    "T13n0410_002:0690b14": "善男子！是名如來第五輪也。",
    "T13n0410_002:0690b15": "「如來修如是輪，以出世間智，令他眾生",
    "T13n0410_002:0690b16": "種種歸依，皆同產業共其知見，安隱快樂",
    "T13n0410_002:0690b17": "住無所畏。是諸高勝大仙居處轉佛法輪，",
    "T13n0410_002:0690b18": "沙門、婆羅門、諸梵魔天所不能轉，悉能摧",
    "T13n0410_002:0690b19": "伏一切天魔及諸外道，於四眾中能師子",
    "T13n0410_002:0690b20": "吼。",
    "T13n0410_002:0690b21": "大方廣十輪經卷第二"
}