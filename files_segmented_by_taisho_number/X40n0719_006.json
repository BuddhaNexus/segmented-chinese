{
    "X40n0719_006:0389b18": "重治毗尼事義集要卷第六",
    "X40n0719_006:0389b20": "古吳蕅益沙門　智旭　彚釋",
    "X40n0719_006:0389b21": "○二十三非親織衣戒。大乘為眾不同學。",
    "X40n0719_006:0389b22": "若比丘。自乞縷線。使非親里織師織作三衣者。尼薩",
    "X40n0719_006:0389b23": "耆波逸提。",
    "X40n0719_006:0389b24": "緣　跋難陀欲縫僧伽梨。入舍衛城。至居士家。處",
    "X40n0719_006:0389c01": "處求線。乞得線多。遂使織師織作三衣。自作繀。自",
    "X40n0719_006:0389c02": "看織。居士見而譏嫌。故制。",
    "X40n0719_006:0389c03": "相　若看織。若自纏。若自作繀。盡突吉羅。比丘尼",
    "X40n0719_006:0389c04": "捨墮。餘三眾突吉羅。不犯者。織師是親里。與線者",
    "X40n0719_006:0389c05": "是親里。自織作鉢囊等小用物。僧祇律云。自行",
    "X40n0719_006:0389c06": "乞縷。越毗尼心悔。得者。越毗尼罪。織成者。捨墮。",
    "X40n0719_006:0389c07": "十誦律云。使非親里織師織者。捨墮。從非親里乞",
    "X40n0719_006:0389c08": "縷。突吉羅。若自織。令五眾織。突吉羅。根本律云。",
    "X40n0719_006:0389c09": "若酬價織者。無犯。薩婆多論云。若少衣。正應乞",
    "X40n0719_006:0389c10": "衣。不應乞縷作衣。須縷縫衣作帶。無罪。",
    "X40n0719_006:0389c11": "○二十四求織好衣戒。大乘同制。是惡求多求故。",
    "X40n0719_006:0389c12": "若比丘。居士。居士婦。使織師為比丘織作衣。彼比丘。",
    "X40n0719_006:0389c13": "先不受自恣請。便往織師所。語言。此衣為我作。與我",
    "X40n0719_006:0389c14": "極好織。令廣大堅緻。我當少多與汝價。是比丘與價。",
    "X40n0719_006:0389c15": "乃至一食直。若得衣。尼薩耆波逸提。",
    "X40n0719_006:0389c16": "緣　舍衛城有一居士。出好線令織師為跋難陀",
    "X40n0719_006:0389c17": "織衣。織師語跋難陀。彼即遣織廣大堅緻者。織師",
    "X40n0719_006:0389c18": "言線少。跋難陀至居士家更乞線。居士婦出線箱。",
    "X40n0719_006:0389c19": "即恣意擇取好者。持與織師。織師言價少。即更許",
    "X40n0719_006:0389c20": "與價。居士從他處還。見非先所勅織。問知其故。便",
    "X40n0719_006:0389c21": "生譏嫌。故制。是後比丘。疑不敢。答自恣請。亦不敢",
    "X40n0719_006:0389c22": "索不如者。佛言。先受自恣請者不犯。",
    "X40n0719_006:0389c23": "相　求得衣。捨墮。不得。突吉羅。比丘尼捨墮。餘三",
    "X40n0719_006:0389c24": "眾突吉羅。不犯者。或為他。他為己。不乞而得。僧",
    "X40n0719_006:0390a01": "祇律云。若但往勸。不許價得衣者。越毗尼罪。十",
    "X40n0719_006:0390a02": "誦律云。不犯者。自有物。令織師織。",
    "X40n0719_006:0390a03": "○二十五與衣瞋奪戒。大乘同學。",
    "X40n0719_006:0390a04": "若比丘。先與比丘衣。後瞋恚。若自奪。若教人奪取。還",
    "X40n0719_006:0390a05": "我衣來不與汝。若比丘還衣。彼取衣。尼薩耆波逸提。",
    "X40n0719_006:0390a06": "緣　難陀弟子善勸化。跋難陀。語言。與我共行人",
    "X40n0719_006:0390a07": "間。當與汝衣。餘比丘。語言。汝以何事共跋難陀行。",
    "X40n0719_006:0390a08": "彼癡人。不知誦戒說戒布薩羯磨。後彼比丘即不",
    "X40n0719_006:0390a09": "隨行。跋難陀乃索前衣。比丘不還。即瞋恚強奪。比",
    "X40n0719_006:0390a10": "丘高聲言莫爾。比房聞之。集聚問故。白佛結戒。",
    "X40n0719_006:0390a11": "相　奪而藏舉。取離本處。捨墮。不藏舉。不離處。突",
    "X40n0719_006:0390a12": "吉羅。比丘尼捨墮。餘三眾突吉羅。不犯者。不瞋恚。",
    "X40n0719_006:0390a13": "彼人即還衣。或餘人勸令還衣。若借衣者無道理",
    "X40n0719_006:0390a14": "故奪。若恐失衣。若恐壞。若彼破戒破見破威儀。若",
    "X40n0719_006:0390a15": "被舉。若滅擯。若應滅擯。若為此事命難梵行難。如",
    "X40n0719_006:0390a16": "是一切奪取不藏舉。僧祇律云。或合與別奪。或",
    "X40n0719_006:0390a17": "別與合奪。或合與合奪。或別與別奪。合奪者得一",
    "X40n0719_006:0390a18": "波逸提。別奪者得多波逸提。若與衣時作是言。住",
    "X40n0719_006:0390a19": "我邊者與。不住者奪。或言。汝適我意者與。不適意",
    "X40n0719_006:0390a20": "還奪。或為受經故與。不受經還奪。一切無罪。或賣",
    "X40n0719_006:0390a21": "衣未取直。直未畢仍取衣。無罪。或弟子不可教誡。",
    "X40n0719_006:0390a22": "為折伏故奪。後折伏已還與。無罪。十誦律云。奪",
    "X40n0719_006:0390a23": "得。捨墮。不得。突吉羅。薩婆多論云。奪五眾。及與",
    "X40n0719_006:0390a24": "學。行別住摩那埵。盲瞎聾瘂。被舉人衣。盡捨墮。奪",
    "X40n0719_006:0390b01": "狂亂病壞心犯四重五逆人五法人衣。盡突吉羅。",
    "X40n0719_006:0390b02": "比丘尼奪比丘衣。突吉羅。奪尼等衣。盡捨墮。若先",
    "X40n0719_006:0390b03": "根本與他衣。後為惱故。暫還奪取。捨墮。衣捨還他。",
    "X40n0719_006:0390b04": "波逸提懺。若先根本與他衣。後根本奪。應計錢成",
    "X40n0719_006:0390b05": "罪(直五錢犯重也)。若先暫與他衣。後便奪取。以忿恚欲令",
    "X40n0719_006:0390b06": "彼惱。突吉羅。若為折伏。令離惡法。暫奪無罪。",
    "X40n0719_006:0390b07": "辯　問。四分奪破戒破見等者不犯。薩婆多論奪",
    "X40n0719_006:0390b08": "與學乃至被舉人衣盡捨墮。此復何從。答。若先與",
    "X40n0719_006:0390b09": "衣。後因破戒等故奪。則是折伏之心。所以不犯。若",
    "X40n0719_006:0390b10": "本是與學等人。先以愛與。後以瞋奪。則是恣任凡",
    "X40n0719_006:0390b11": "情。所以結過也。",
    "X40n0719_006:0390b12": "○二十六過七日藥戒。此是遮罪。大乘比丘同學。",
    "X40n0719_006:0390b13": "若比丘。有病殘藥酥油生酥蜜石蜜。齊七日得服。若",
    "X40n0719_006:0390b14": "過七日服者。尼薩耆波逸提。",
    "X40n0719_006:0390b15": "緣　諸比丘秋月風病。形體枯燥。又生惡瘡。佛聽",
    "X40n0719_006:0390b16": "服時非時五種藥。畢陵伽婆蹉在羅閱城。多有所",
    "X40n0719_006:0390b17": "識。亦多徒眾。大得酥油生酥蜜石蜜。諸弟子積聚",
    "X40n0719_006:0390b18": "藏舉。處處流漫。房舍臭穢。諸長者見而譏嫌。故制。",
    "X40n0719_006:0390b19": "相　若犯捨墮藥不捨。更貿餘藥。一捨墮一突吉",
    "X40n0719_006:0390b20": "羅。比丘尼捨墮。不犯者。過七日酥油。塗戶響。若蜜",
    "X40n0719_006:0390b21": "石蜜。與守園人。若至七日。即與比丘食之。根本",
    "X40n0719_006:0390b22": "律云。應在午前。當淨洗手。受取其藥。一同梵行邊",
    "X40n0719_006:0390b23": "作如是說。具壽存念。我苾芻某甲。有此病緣清淨",
    "X40n0719_006:0390b24": "醫藥。我今守持。於七日內自服。及同梵行者。如是",
    "X40n0719_006:0390c01": "三說。若已服一日。即告同梵行者云。此病藥。已服",
    "X40n0719_006:0390c02": "一日。餘有六日在。我當服之。乃至七日。皆應告知。",
    "X40n0719_006:0390c03": "過七日已。尚有餘藥。應捨與淨人。或與求寂。律",
    "X40n0719_006:0390c04": "攝云。為好容儀。或著滋味。或求肥盛。或詐偽心。服",
    "X40n0719_006:0390c05": "食諸藥。皆惡作罪。十誦律云。若重病不犯。食是",
    "X40n0719_006:0390c06": "四含消時。應作是念。我以治病故含。不為美味。",
    "X40n0719_006:0390c07": "五分律云。應捨與僧。僧捨與白衣沙彌。若用然燈",
    "X40n0719_006:0390c08": "塗足。捨藥比丘不得用。一切比丘皆不得噉。",
    "X40n0719_006:0390c09": "○二十七雨衣求用非時戒。大乘同學。",
    "X40n0719_006:0390c10": "若比丘。春殘一月在。當求雨浴衣。半月應用浴。若比",
    "X40n0719_006:0390c11": "丘。過一月前求雨浴衣。過半月前用浴。尼薩耆波逸",
    "X40n0719_006:0390c12": "提。",
    "X40n0719_006:0390c13": "緣　佛在祇園。毗舍佉母請佛及僧。時天大雨。佛",
    "X40n0719_006:0390c14": "勅比丘雨中浴。婢來白時到。遙見比丘裸形浴。疑",
    "X40n0719_006:0390c15": "是外道。還白主母。佛既受供。母請八願。願與客比",
    "X40n0719_006:0390c16": "丘食。遠行比丘食。病比丘食。病比丘藥。瞻病人食。",
    "X40n0719_006:0390c17": "食粥。比丘雨浴衣。比丘尼浴衣。佛皆聽之。時六羣",
    "X40n0719_006:0390c18": "即一切時求雨浴衣。不捨雨衣。便持餘用。故制。",
    "X40n0719_006:0390c19": "相　三月十六日應求。四月一日應用。過前求。過",
    "X40n0719_006:0390c20": "前用。皆捨墮。僧祇律云。此衣不得受當三衣。不",
    "X40n0719_006:0390c21": "得淨施。不得著入河中池中浴。不得小小雨時著",
    "X40n0719_006:0390c22": "浴。當大雨時被浴。若雨卒止。垢液。著入餘水中浴。",
    "X40n0719_006:0390c23": "無罪。餘時亦不得裸身浴。當著舍勒。或餘故衣。不",
    "X40n0719_006:0390c24": "得著雨衣種種作事。若食時欲以油塗身。若病時。",
    "X40n0719_006:0391a01": "若多人行處。得繫兩頭作障。至八月十五日。當捨。",
    "X40n0719_006:0391a02": "一比丘僧中唱。大德僧聽。今日僧捨雨浴衣。如是",
    "X40n0719_006:0391a03": "三說。若至十六日捨者。越毗尼罪。捨已。得用作三",
    "X40n0719_006:0391a04": "衣。亦得說淨。亦得入餘水浴。種種著作。無罪。薩",
    "X40n0719_006:0391a05": "婆多論云。尼得畜浴衣。不得畜雨浴衣。比丘畜雨",
    "X40n0719_006:0391a06": "浴衣凡有二事。一雨時障四邊。於中浴。天熱時。亦",
    "X40n0719_006:0391a07": "以自障。於中浴。二以夏月多雨。常裹三衣擔持行",
    "X40n0719_006:0391a08": "來。若閏三月。不應前三月求。比丘不畜雨浴衣。無",
    "X40n0719_006:0391a09": "罪。",
    "X40n0719_006:0391a10": "○二十八過時畜急施衣戒。大乘為眾生故得畜。",
    "X40n0719_006:0391a11": "然須如法淨施如前說。",
    "X40n0719_006:0391a12": "若比丘。十日未竟夏三月。諸比丘得急施衣。比丘知",
    "X40n0719_006:0391a13": "是急施衣。當受。受已。乃至衣時。應畜。若過畜者。尼薩",
    "X40n0719_006:0391a14": "耆波逸提。",
    "X40n0719_006:0391a15": "緣　佛在毗蘭若夏安居竟。婆羅門設供施衣。佛",
    "X40n0719_006:0391a16": "聽比丘受夏衣。六羣即一切時常乞衣。安居未竟",
    "X40n0719_006:0391a17": "亦乞衣。亦受衣。又跋難陀在一處安居竟。聞異處",
    "X40n0719_006:0391a18": "大得衣。乃處處分得衣分。持入祇桓。少欲比丘白",
    "X40n0719_006:0391a19": "佛訶責。時舍衛國梨師達多富那羅二大臣。受王",
    "X40n0719_006:0391a20": "命征反叛。自念未知得生還否。欲為僧設食施衣。",
    "X40n0719_006:0391a21": "諸比丘以安居未竟。不敢受衣。白佛。佛聽受。乃結",
    "X40n0719_006:0391a22": "戒。",
    "X40n0719_006:0391a23": "釋　急施衣者。受便得。不受便失。衣時者。自恣竟。",
    "X40n0719_006:0391a24": "不受迦絺那衣。一月。受迦絺那衣五月。自恣十日",
    "X40n0719_006:0391b01": "在得急施衣。應受。應畜至衣時。若九日在得急施",
    "X40n0719_006:0391b02": "衣應受。應畜至衣時更增一日。乃至一日在得急",
    "X40n0719_006:0391b03": "施衣應受。應畜至衣時更增九日。",
    "X40n0719_006:0391b04": "相　過前過後。俱捨墮。比丘尼捨墮。不犯者。奪衣",
    "X40n0719_006:0391b05": "失衣等故過前。奪失等想故過後。根本律云。若",
    "X40n0719_006:0391b06": "在夏中。或施主欲自手行施。取亦無犯。若差得藏",
    "X40n0719_006:0391b07": "衣苾芻。或施主作是語。我行還自手當施。雖過時",
    "X40n0719_006:0391b08": "分。畜亦無犯。薩婆多論云。除十日急施衣。一切",
    "X40n0719_006:0391b09": "安居衣必待自恣時分。若安居中分。突吉羅。",
    "X40n0719_006:0391b10": "○二十九後月離衣過六夜戒。大乘比丘同學。僧",
    "X40n0719_006:0391b11": "祇云。夏三月未滿。五分云。安居三月。未滿八月。",
    "X40n0719_006:0391b12": "十誦云。三月過。未至八月。未滿歲。根本云。在阿",
    "X40n0719_006:0391b13": "蘭若處作後安居。按迦提。翻功德。又翻昴星。昴",
    "X40n0719_006:0391b14": "星直此月故。謂七月十六。至八月十五。名迦提",
    "X40n0719_006:0391b15": "月也。滿字。准餘四部。應須讀聯下句。謂受後安",
    "X40n0719_006:0391b16": "居者。雖隨前安居眾。七月十五自恣。仍須滿此",
    "X40n0719_006:0391b17": "一月住阿蘭若。以終後安居局。故不許離衣也。",
    "X40n0719_006:0391b18": "若比丘。夏三月竟。後迦提一月。滿在阿蘭若有疑恐",
    "X40n0719_006:0391b19": "懼處住。比丘在如是處住。三衣中欲留一一衣置舍",
    "X40n0719_006:0391b20": "內。諸比丘有因緣離衣宿。乃至六夜。若過者。尼薩耆",
    "X40n0719_006:0391b21": "波逸提。",
    "X40n0719_006:0391b22": "緣　佛在舍衛國。諸比丘安居竟。後迦提一月滿",
    "X40n0719_006:0391b23": "在阿蘭若處住。多有賊難。皆趣祇桓聚住。佛知其",
    "X40n0719_006:0391b24": "故。聽留一一衣置舍內。六羣即留衣舍內。囑親友",
    "X40n0719_006:0391c01": "比丘已出行。受囑者出衣曬之。諸比丘白佛制戒。",
    "X40n0719_006:0391c02": "釋　阿蘭若處者。去村五百弓。遮摩羅國弓長四",
    "X40n0719_006:0391c03": "肘。用中肘量。有疑處者。疑有盜賊。恐怖者。中有恐",
    "X40n0719_006:0391c04": "怖賊盜。舍內者。村聚也。五分律云。一一衣者。若",
    "X40n0719_006:0391c05": "僧伽梨。若優多羅僧。隨所重寄一衣。不得寄安陀",
    "X40n0719_006:0391c06": "會。以著身故。不得寄二。以禮拜入僧乞食。不得單",
    "X40n0719_006:0391c07": "著故。有因緣者。若有塔事。二師事。及以他事。",
    "X40n0719_006:0391c08": "相　第七夜明相未出前。不捨衣。不手捉衣。不至",
    "X40n0719_006:0391c09": "擲石所及處住。明相出。捨墮。不犯者。劫奪等想。船",
    "X40n0719_006:0391c10": "濟不通。及餘阻難。僧祇律云。除僧羯磨。得一月",
    "X40n0719_006:0391c11": "不失衣。五分律云。若一宿二宿。乃至五宿。事訖",
    "X40n0719_006:0391c12": "不還。突吉羅。律攝云。本心暫去。即擬還來。因事",
    "X40n0719_006:0391c13": "稽留。不至衣所。無離衣過。善見律云。若阿蘭若",
    "X40n0719_006:0391c14": "處眾僧多。房舍堅密。不須寄衣聚落。寄衣已。六夜",
    "X40n0719_006:0391c15": "一往看。見衣已。還阿蘭若處。",
    "X40n0719_006:0391c16": "○三十迴僧物入己戒。大乘同制。",
    "X40n0719_006:0391c17": "若比丘。知是僧物。自求入己者。尼薩耆波逸提。",
    "X40n0719_006:0391c18": "緣　舍衛國有一居士。恒好惠施。欲飯佛僧兼施",
    "X40n0719_006:0391c19": "好衣。跋難陀語言。施僧者多。汝今食可施僧。衣可",
    "X40n0719_006:0391c20": "施我。居士聽之。次日眾僧赴請。居士見威儀具足。",
    "X40n0719_006:0391c21": "發大聲悔不施衣。比丘問知其故。白佛結戒。時諸",
    "X40n0719_006:0391c22": "比丘。不知是僧物非僧物。為許僧不許僧。後乃知",
    "X40n0719_006:0391c23": "是僧物。已許僧。或作捨墮懺。或慚愧。佛言。不知無",
    "X40n0719_006:0391c24": "犯。",
    "X40n0719_006:0392a01": "釋　僧物者。為僧作。已與僧。已許僧。物者。衣鉢坐",
    "X40n0719_006:0392a02": "具針筒。下至飲水器。",
    "X40n0719_006:0392a03": "相　知是僧物。自求入己。捨墮。若僧物轉與塔。塔",
    "X40n0719_006:0392a04": "物轉與僧。及四方僧物。現前僧物。比丘僧物。比丘",
    "X40n0719_006:0392a05": "尼僧物。轉轉相與。盡突吉羅。比丘尼捨墮。餘三眾",
    "X40n0719_006:0392a06": "突吉羅。不犯者。已許。不許想。若許少。勸令多與。若",
    "X40n0719_006:0392a07": "許少人。勸與多人。許惡。勸與好者。根本律云。已",
    "X40n0719_006:0392a08": "許。許想。及疑。捨墮。未許。許想。及疑。突吉羅。已許。未",
    "X40n0719_006:0392a09": "許想。未許。未許想。無犯。僧祇律云。若有人欲布",
    "X40n0719_006:0392a10": "施。問比丘言。應施何處。答言。隨汝心所敬處。復問。",
    "X40n0719_006:0392a11": "何處果報多。答言。施僧果報多。復問。何等清淨持",
    "X40n0719_006:0392a12": "戒有功德僧。答言。僧無犯戒不清淨者。若人持物",
    "X40n0719_006:0392a13": "來施比丘。應語言。施僧得大果報。若言。我已曾施",
    "X40n0719_006:0392a14": "僧。今正欲施尊者。受之無罪。若知物向僧。迴令向",
    "X40n0719_006:0392a15": "己。捨墮。是物僧不應還。僧應受用。若迴與餘人。波",
    "X40n0719_006:0392a16": "逸提。知物向此僧。迴與餘僧等。皆越毗尼罪。知物",
    "X40n0719_006:0392a17": "向此畜生。迴與餘畜生。越毗尼心悔。五分律云。",
    "X40n0719_006:0392a18": "若施主自迴欲與僧物與已。不犯。薩婆多論云。",
    "X40n0719_006:0392a19": "若物向他。迴令向己應捨還之。若迴此塔物向彼",
    "X40n0719_006:0392a20": "塔。迴此僧祇物向彼僧祇。不須還取。但作突吉羅",
    "X40n0719_006:0392a21": "懺。若自恣臘。迴此眾僧向餘僧者。應取還。作突吉",
    "X40n0719_006:0392a22": "羅懺。不還者。計錢成罪。面門臘亦如是。",
    "X40n0719_006:0392a23": "○三結問。",
    "X40n0719_006:0392a24": "諸大德。我已說三十尼薩耆波逸提法。今問諸大德。",
    "X40n0719_006:0392b01": "是中清淨不(三說)。諸大德是中清淨。默然故。是事如是",
    "X40n0719_006:0392b02": "持。",
    "X40n0719_006:0392b03": "四。三十捨墮法竟。",
    "X40n0719_006:0392b04": "○五。九十波逸提法三。初總標。二別列。三結問。",
    "X40n0719_006:0392b05": "○初總標。僧祇律九十二。五分律九十一。",
    "X40n0719_006:0392b06": "諸大德。是九十波逸提法。半月半月說。戒經中來。",
    "X40n0719_006:0392b07": "釋　根本律云。波逸底迦者。是燒煑墮落義。謂犯",
    "X40n0719_006:0392b08": "罪者。墮在地獄傍生餓鬼惡道之中受燒煑苦。又",
    "X40n0719_006:0392b09": "此罪若不殷勤說除。便能障礙所有善法。",
    "X40n0719_006:0392b10": "○二別列九十。初妄語戒(至)九十等佛衣量戒。",
    "X40n0719_006:0392b11": "○初妄語戒。此是性罪。大乘同制。救眾生故得開。",
    "X40n0719_006:0392b12": "若比丘。知而妄語者。波逸提。",
    "X40n0719_006:0392b13": "釋　象力釋子。與外道梵志論議。若不如時。便違",
    "X40n0719_006:0392b14": "反前語。若僧中問時。即復違反前語。梵志譏嫌。故",
    "X40n0719_006:0392b15": "制。",
    "X40n0719_006:0392b16": "相　見聞觸知等八種妄語。說而了了。波逸提。不",
    "X40n0719_006:0392b17": "了了。突吉羅。說戒時。乃至三問。憶念有罪而不說。",
    "X40n0719_006:0392b18": "突吉羅。比丘尼波逸提。餘三眾突吉羅。根本律",
    "X40n0719_006:0392b19": "云。違心而說。皆得墮罪。若不違心而說者。皆無犯。",
    "X40n0719_006:0392b20": "附　律攝云。佛弟子言常說實。不應為盟自雪。表",
    "X40n0719_006:0392b21": "他不信故。設被誣謗。亦不應作誓。十誦律云。不",
    "X40n0719_006:0392b22": "得自呪呪他。不得以物自誓誓他。不得自投竄令",
    "X40n0719_006:0392b23": "他投竄。呪與投竄一種故(即今投狀訴神等事)。",
    "X40n0719_006:0392b24": "○二毀呰戒。此是性罪。大乘同制。若但毀呰。結輕。",
    "X40n0719_006:0392c01": "若合自讚。結重。若增上煩惱犯者。失菩薩戒。",
    "X40n0719_006:0392c02": "若比丘。種類毀呰語者。波逸提。",
    "X40n0719_006:0392c03": "緣　六羣斷諍事。種類罵比丘。比丘慚愧。忘失前",
    "X40n0719_006:0392c04": "後不得語。故制。",
    "X40n0719_006:0392c05": "釋　相。種類毀呰人者。卑姓。卑行業。卑伎術工",
    "X40n0719_006:0392c06": "巧。或言是犯過人。多結使人。禿瞎人。禿盲人。如是",
    "X40n0719_006:0392c07": "等。若面罵言。汝是旃陀羅家生。乃至眾患所如人",
    "X40n0719_006:0392c08": "等。若喻罵言。汝似旃陀羅家生等。若自比罵言。我",
    "X40n0719_006:0392c09": "非旃陀羅等。盡波逸提。不了了者。突吉羅。若以說",
    "X40n0719_006:0392c10": "善法而面罵喻罵自比罵者。了了不了了。盡突吉",
    "X40n0719_006:0392c11": "羅。說善法者。阿蘭若。乞食。補納衣。乃至坐禪人。面",
    "X40n0719_006:0392c12": "罵云。汝是阿蘭若等。喻罵云。汝似阿蘭若等。自比",
    "X40n0719_006:0392c13": "罵云。我非阿蘭若等。比丘尼波逸提。餘三眾突吉",
    "X40n0719_006:0392c14": "羅。不犯者。相利故說。為法為律為教授故說。為親",
    "X40n0719_006:0392c15": "厚故說。或戲笑說。失口說。獨說。夢說。誤說。五分",
    "X40n0719_006:0392c16": "律云。毀呰餘四眾。突吉羅。比丘尼毀呰比丘比丘",
    "X40n0719_006:0392c17": "尼。波逸提。毀呰餘三眾。突吉羅。",
    "X40n0719_006:0392c18": "○三兩舌戒。此是性罪。大乘同制。",
    "X40n0719_006:0392c19": "若比丘。兩舌語者。波逸提。",
    "X40n0719_006:0392c20": "緣　六群傳彼此屏語。遂至眾中未有鬬事而生",
    "X40n0719_006:0392c21": "鬬。已有鬬事而不滅。故制。",
    "X40n0719_006:0392c22": "相　了了不了了同上。比丘尼等同上。不犯者。破",
    "X40n0719_006:0392c23": "惡知識。惡伴黨。非法非律羯磨。無義無利數數語",
    "X40n0719_006:0392c24": "等。",
    "X40n0719_006:0393a01": "附　官處言人者。突吉羅。十誦律云。若白衣。於",
    "X40n0719_006:0393a02": "寺中欲作惡事。侵惱比丘。應苦切語令其折伏。若",
    "X40n0719_006:0393a03": "不折伏。不應直向王言。先語是惡人知識。次語王",
    "X40n0719_006:0393a04": "夫人及王子大臣等。若是人捨惡便止。莫令得事。",
    "X40n0719_006:0393a05": "○四與婦女同室宿戒。大乘同學。",
    "X40n0719_006:0393a06": "若比丘。與婦女同室宿者。波逸提。",
    "X40n0719_006:0393a07": "緣　阿那律從舍衛國。向薩拘羅國。路至無比丘",
    "X40n0719_006:0393a08": "住處村。聞一婬女家。常安止賓客。即往寄宿門下。",
    "X40n0719_006:0393a09": "時有諸長者亦來投宿。坐相逼近。婬女愍念尊者。",
    "X40n0719_006:0393a10": "令入舍內。尊者結加趺坐。繫念在前。婬女於初夜",
    "X40n0719_006:0393a11": "來求作夫。默然不答。亦不觀視。到後夜。婬女復脫",
    "X40n0719_006:0393a12": "衣來前捉之。尊者湧身空中。婬女慚愧。著衣合掌。",
    "X40n0719_006:0393a13": "懺悔至三。尊者下在本處。說微妙法。婬女得法眼",
    "X40n0719_006:0393a14": "淨。受三歸五戒。為優婆夷。次日尊者受其供養。說",
    "X40n0719_006:0393a15": "法而去。還僧伽藍向眾僧說。少欲者譏嫌。白佛結",
    "X40n0719_006:0393a16": "戒。",
    "X40n0719_006:0393a17": "釋　室者。有四周牆壁障。上有覆。或前厰而無壁。",
    "X40n0719_006:0393a18": "或雖有覆而不徧。或雖覆徧而有開處。",
    "X40n0719_006:0393a19": "相　比丘及婦女或先後到。或俱至。若欹臥。隨脇",
    "X40n0719_006:0393a20": "著地。波逸提。隨轉側波逸提。與鬼畜女。及黃門二",
    "X40n0719_006:0393a21": "根人同室宿。突吉羅。晝日婦女立。比丘臥。突吉羅。",
    "X40n0719_006:0393a22": "比丘尼波逸提。餘三眾突吉羅。不犯者。不知有婦",
    "X40n0719_006:0393a23": "女。屋缺覆障。若行。若坐。病臥。捉縛。五分律云。若",
    "X40n0719_006:0393a24": "同覆異隔。若大會說法。若母姊妹近親疾患。有有",
    "X40n0719_006:0393b01": "知男子自伴。不臥。皆不犯。律攝云。若天龍女可",
    "X40n0719_006:0393b02": "見形者。及傍生女同處宿。咸得惡作。小傍生女不",
    "X40n0719_006:0393b03": "堪行婬者。不犯。若有父母夫主等守護者。同宿無",
    "X40n0719_006:0393b04": "犯。",
    "X40n0719_006:0393b05": "○五同未受大戒人三宿戒。大乘比丘同學。",
    "X40n0719_006:0393b06": "若比丘。舉未受大戒人共宿。過二宿。至三宿。波逸提。",
    "X40n0719_006:0393b07": "緣　六群與諸長者共在講堂止宿。一比丘散心",
    "X40n0719_006:0393b08": "睡眠。轉側露形。有比丘以衣覆之。復更轉側露形。",
    "X40n0719_006:0393b09": "如是至三。長者譏嫌調弄。故制。後佛在拘睒毗國。",
    "X40n0719_006:0393b10": "諸比丘以羅云未受大戒。遣出。羅云往廁止宿。世",
    "X40n0719_006:0393b11": "尊知之。詣廁引入自房共止一宿。明日集比丘告",
    "X40n0719_006:0393b12": "言。汝等無慈心。乃驅出小兒。自今聽比丘與未受",
    "X40n0719_006:0393b13": "大戒人共二宿。若至三宿明相未出時。應起避去。",
    "X40n0719_006:0393b14": "若至第四宿。應自去。或使彼去。",
    "X40n0719_006:0393b15": "相　犯不犯同上。比丘尼波逸提。僧祇律云。若",
    "X40n0719_006:0393b16": "與未受具人同屋宿。當以縵障。若齊項。若齊掖。縵",
    "X40n0719_006:0393b17": "下至地。不得容猫子過。十誦律云。有病比丘。使",
    "X40n0719_006:0393b18": "沙彌供給。雖臥無犯。是中有不病比丘。不應臥。",
    "X40n0719_006:0393b19": "根本律云。若安居後。有惡比丘來入寺中。師主應",
    "X40n0719_006:0393b20": "與求寂同房宿至夏終。勿致疑惑。夏罷已。能驅者。",
    "X40n0719_006:0393b21": "可擯斥之。不可擯者。應將求寂別詣餘寺。如在行",
    "X40n0719_006:0393b22": "路。雖過二宿。通夜應眠。勿生疑惑。",
    "X40n0719_006:0393b23": "附　根本目得迦云。不合與俗人求寂授學人別",
    "X40n0719_006:0393b24": "在人等同坐。必有難緣。無犯。",
    "X40n0719_006:0393c01": "○六與未受戒人共誦戒。大乘比丘同學。",
    "X40n0719_006:0393c02": "若比丘。與未受戒人共誦者。波逸提。",
    "X40n0719_006:0393c03": "戒因緣經云。若比丘。向未受戒者說一句戒法。波",
    "X40n0719_006:0393c04": "逸提(按善見律。亦同此意。蓋以五篇之名。惟大僧法。沙彌等知。便成遮難故也)。",
    "X40n0719_006:0393c05": "緣　六群與諸長者。共在講堂誦佛經。語聲高大。",
    "X40n0719_006:0393c06": "如婆羅門誦書聲。亂諸坐禪者。故制。",
    "X40n0719_006:0393c07": "釋　未受戒人者。除比丘比丘尼。餘者是。僧祇",
    "X40n0719_006:0393c08": "律云。雖比丘尼受具戒。亦不得教。若授弟子經應",
    "X40n0719_006:0393c09": "教言。待我誦斷。汝當誦。若不受語者。不復得教。",
    "X40n0719_006:0393c10": "五分律云。並誦者。俱時誦。或授聲未絕。彼已誦。或",
    "X40n0719_006:0393c11": "彼誦未竟。此復授。",
    "X40n0719_006:0393c12": "相　師不教言我說竟汝可說者。突吉羅。比丘尼",
    "X40n0719_006:0393c13": "波逸提。不犯者。我說竟汝說。若二人同業同誦等。",
    "X40n0719_006:0393c14": "善見律云。佛涅槃後。迦葉為上座。五百阿羅漢",
    "X40n0719_006:0393c15": "所集三藏。若共未受具人同誦。波逸提。若法師所",
    "X40n0719_006:0393c16": "撰文字。共同誦者不犯。",
    "X40n0719_006:0393c17": "○七向外人說他粗罪戒。大乘同制。義疏云。說過",
    "X40n0719_006:0393c18": "者有兩。一陷沒心。欲令前人失名利等。二治罰",
    "X40n0719_006:0393c19": "心。欲令前人被繫縛等。此二心皆是業主。必犯",
    "X40n0719_006:0393c20": "重戒。若獎勸心說。及被差說罪。皆不犯。又犯七",
    "X40n0719_006:0393c21": "逆十重。前人失戒。失戒後說。但犯輕垢。",
    "X40n0719_006:0393c22": "若比丘。知他有粗惡罪。向未受大戒人說。除僧羯磨。",
    "X40n0719_006:0393c23": "波逸提。",
    "X40n0719_006:0393c24": "緣　佛在耆闍崛山。時有行波利婆沙摩那埵比",
    "X40n0719_006:0394a01": "丘在下行坐。六群語諸白衣。此等犯如是事。故罰",
    "X40n0719_006:0394a02": "在下行坐。有過比丘聞之慚愧。餘比丘亦慚愧。白",
    "X40n0719_006:0394a03": "佛結戒。後舍利弗為僧所差。在王眾人民眾中說",
    "X40n0719_006:0394a04": "調達過。生畏慎心。佛言。僧差無犯。",
    "X40n0719_006:0394a05": "釋　粗惡者。波羅夷。僧殘。僧者。一羯磨。一說戒。",
    "X40n0719_006:0394a06": "相　若說了了。波逸提。不了了。突吉羅。除粗罪。以",
    "X40n0719_006:0394a07": "餘罪向未受戒人說。突吉羅。自犯粗罪。向未受戒",
    "X40n0719_006:0394a08": "人說。突吉羅。除比丘比丘尼。以餘人粗罪向未受",
    "X40n0719_006:0394a09": "戒人說。突吉羅。比丘尼波逸提。餘三眾突吉羅。不",
    "X40n0719_006:0394a10": "犯者。白衣先已聞此粗罪等。僧祇律云。比丘尼",
    "X40n0719_006:0394a11": "雖受具戒。亦不得向說。根本律云。若於不知俗",
    "X40n0719_006:0394a12": "家。作不知想疑。向彼說。得墮罪。若於知俗家。作不",
    "X40n0719_006:0394a13": "知想疑。向彼說。得惡作。不犯者。於不知俗家。作先",
    "X40n0719_006:0394a14": "知想等。五分律云。教向甲說。而向乙說。教說此",
    "X40n0719_006:0394a15": "罪。而說彼罪。皆波逸提。十誦律云。若羯磨此比",
    "X40n0719_006:0394a16": "丘作說罪人。餘比丘說者。突吉羅。若令向此人說。",
    "X40n0719_006:0394a17": "此處說。向餘人餘處說者。突吉羅。若僧作隨意隨",
    "X40n0719_006:0394a18": "時隨處說罪羯磨者。說無犯。薩婆多論云。寧破",
    "X40n0719_006:0394a19": "塔壞像。不向未受具人說比丘過。若說過罪。則破",
    "X40n0719_006:0394a20": "法身故。若說二篇罪名。波逸提。說罪事。突吉羅。",
    "X40n0719_006:0394a21": "辯　問。五分教向甲說而向乙說等。皆波逸提。十",
    "X40n0719_006:0394a22": "誦向餘人餘處說。僅突吉羅。此復何從。答。既被僧",
    "X40n0719_006:0394a23": "差。則所向雖或失當。似宜從十誦結輕。然設以惡",
    "X40n0719_006:0394a24": "心欲令陷沒。故向乙說。復宜從五分結重也。",
    "X40n0719_006:0394b01": "○八向外人說證法戒。大乘同學。",
    "X40n0719_006:0394b02": "若比丘。向未受戒人說過人法言。我見是。我知是。實",
    "X40n0719_006:0394b03": "者。波逸提(戒因緣經。乃因向沙彌說。故制)。",
    "X40n0719_006:0394b04": "緣　起自婆裘園比丘故制。如初篇中廣說。",
    "X40n0719_006:0394b05": "相　了了。波逸提。不了了。突吉羅。向鬼畜說。突吉",
    "X40n0719_006:0394b06": "羅。向受大戒非同意者說。突吉羅。比丘尼波逸提。",
    "X40n0719_006:0394b07": "餘三眾突吉羅。不犯如初篇中說。五分律云。受",
    "X40n0719_006:0394b08": "大戒人不問而向說。語語突吉羅。不犯者。泥洹時",
    "X40n0719_006:0394b09": "說。十誦律云。實是阿羅漢乃至得阿那般那念。",
    "X40n0719_006:0394b10": "向他說。波逸提。實好持戒。向他說。突吉羅。天來等。",
    "X40n0719_006:0394b11": "波逸提。土鬼來。突吉羅。律攝云。對俗人現神通。",
    "X40n0719_006:0394b12": "得惡作罪。不犯者。為顯聖教。現希有事。或欲令彼",
    "X40n0719_006:0394b13": "所化有情心調伏故。雖說無罪。薩婆多論云。為",
    "X40n0719_006:0394b14": "名利故。言我清淨持戒。實誦三藏。隨所誦經。隨所",
    "X40n0719_006:0394b15": "解義。隨能問答。向人說者。盡突吉羅。摩得勒伽",
    "X40n0719_006:0394b16": "云。向狂人。散亂心人。重病人說。突吉羅。",
    "X40n0719_006:0394b17": "○九與女人過說法戒。此是遮罪。大乘同學。護譏",
    "X40n0719_006:0394b18": "嫌故。必若不起譏嫌。隨機廣略。無犯。",
    "X40n0719_006:0394b19": "若比丘。與女人說法過五六語。除有知男子。波逸提。",
    "X40n0719_006:0394b20": "緣　迦留陀夷乞食到長者家。在姑前與兒婦耳",
    "X40n0719_006:0394b21": "語說法。姑見生疑。故制。是後比丘不敢為女人說",
    "X40n0719_006:0394b22": "法。乃更結此戒文。",
    "X40n0719_006:0394b23": "釋　五語者。色無我乃至識無我。六語者。眼無常",
    "X40n0719_006:0394b24": "乃至意無常。有知男子者。解粗惡不粗惡事。律",
    "X40n0719_006:0394c01": "攝云。五六相應所有言語。名五六語。",
    "X40n0719_006:0394c02": "相　比丘尼波逸提。餘三眾突吉羅。不犯者。有知",
    "X40n0719_006:0394c03": "男子前過五六語說。若無有知男子前授五戒。說",
    "X40n0719_006:0394c04": "五戒法。授八關齋。說八關齋法。說八聖道。十不善",
    "X40n0719_006:0394c05": "法。十善法。及女人問義。應答。若不解。應廣說。五",
    "X40n0719_006:0394c06": "分律云。為女人說五六語竟。語言。法正齊此。從坐",
    "X40n0719_006:0394c07": "起去。更有因緣。還復來坐。為說不犯。若說五六語",
    "X40n0719_006:0394c08": "竟。更有女人來。為後女人說。如是相續。為無量女",
    "X40n0719_006:0394c09": "人說。皆不犯。若自誦經。女人來聽。若女人問義。要",
    "X40n0719_006:0394c10": "使得解。過五六語。皆不犯。薩婆多論云。女。謂能",
    "X40n0719_006:0394c11": "受婬欲者。若未堪任作婬欲者。突吉羅。",
    "X40n0719_006:0394c12": "○十掘地戒。此是遮罪。大乘比丘同學。",
    "X40n0719_006:0394c13": "若比丘。自手掘地。若教人掘者。波逸提。",
    "X40n0719_006:0394c14": "緣　六群為佛修治講堂。周匝自掘地。長者譏嫌",
    "X40n0719_006:0394c15": "斷他命根。故制。乃更教人掘。長者復譏嫌。佛更結",
    "X40n0719_006:0394c16": "戒。",
    "X40n0719_006:0394c17": "釋　地者。已掘地。未掘地。若已掘地經四月。被雨",
    "X40n0719_006:0394c18": "漬。還如本。十誦律云。地有二種。生地。不生地。多",
    "X40n0719_006:0394c19": "雨國土。八月地生(驚蟄後。立冬前)。少雨國土。四月地生(夏四",
    "X40n0719_006:0394c20": "月也)。除是名不生地。律攝云。生地者。謂未曾掘。若",
    "X40n0719_006:0394c21": "曾經掘。被天雨濕。或餘水霑。時經三月。是名生地。",
    "X40n0719_006:0394c22": "若無雨濕及水霑潤。時經六月。亦名生地。異此非",
    "X40n0719_006:0394c23": "生。",
    "X40n0719_006:0394c24": "相　若用鋤。或以钁斵。或以椎打。或以鎌刀刺刀。",
    "X40n0719_006:0395a01": "乃至指爪掐傷地。打橛入地。地上然火。一切波逸",
    "X40n0719_006:0395a02": "提。若不教言知是看是。突吉羅。比丘尼波逸提。不",
    "X40n0719_006:0395a03": "犯者。若語言知是看是(此是淨語也。令彼淨人自知自看所應掘所應置處。",
    "X40n0719_006:0395a04": "比丘不應直言掘是置是也)。若曳材木。曳竹。若籬倒地扶正。若",
    "X40n0719_006:0395a05": "反塼石取牛屎。取崩岸土。若取鼠壤土。若除經行",
    "X40n0719_006:0395a06": "處土。若除屋內土。若往來經行。若掃地。若杖築地。",
    "X40n0719_006:0395a07": "若不故掘。僧祇律云。若河邊坎上。以脚蹋墮。蹋",
    "X40n0719_006:0395a08": "蹋波逸提。坎岸邊行。土崩無罪。若營事比丘。多有",
    "X40n0719_006:0395a09": "塔物僧物。欲藏地中。若在露處生地。不得自掘。當",
    "X40n0719_006:0395a10": "使淨人知。若在覆處死地。得自掘藏。釘栓(古橛字)拔",
    "X40n0719_006:0395a11": "[檎-离+土]亦爾。若死土被雨已。不得自取。使淨人取盡雨",
    "X40n0719_006:0395a12": "所洽際。然後自取。無罪。掘地。波逸提。半沙。越毗尼",
    "X40n0719_006:0395a13": "罪。純沙。無罪。石薑石糞灰。亦如是。十誦律云。掘",
    "X40n0719_006:0395a14": "不生地。一一掘突吉羅。掘生地。一一掘波逸提。手",
    "X40n0719_006:0395a15": "畫地乃至沒芥子。一一畫突吉羅。若比丘作師匠。",
    "X40n0719_006:0395a16": "欲新起佛圖僧坊。畫地作模。不犯。餘比丘畫者犯",
    "X40n0719_006:0395a17": "罪。若生金銀等鑛處。若雌黃赭土白墡處。生石處。",
    "X40n0719_006:0395a18": "黑石處。沙處。鹽處。掘者不犯。根本律云。掘生地。",
    "X40n0719_006:0395a19": "波逸底迦。非生地。惡作罪。釘橛。波逸底迦。拔橛。惡",
    "X40n0719_006:0395a20": "作罪。若營作苾芻欲定基時。得好星候吉辰。無有",
    "X40n0719_006:0395a21": "淨人。應自以橛釘地記疆界。深四指者無犯。五",
    "X40n0719_006:0395a22": "分律云。餘三眾無事掘地。突吉羅。若取燥土。不犯。",
    "X40n0719_006:0395a23": "○十一壞鬼神村戒。此是遮罪。大乘比丘同學。",
    "X40n0719_006:0395a24": "若比丘。壞鬼神村。波逸提。",
    "X40n0719_006:0395b01": "緣　有一曠野比丘修治屋舍。自斫樹木。故制。",
    "X40n0719_006:0395b02": "釋　鬼者。非人是。村者。一切草木是。",
    "X40n0719_006:0395b03": "相　若自斷。自炒。自煑。教他斷炒煑。盡波逸提。打",
    "X40n0719_006:0395b04": "橛著樹上。以火著生草木上。斷多分生草木。盡波",
    "X40n0719_006:0395b05": "逸提。斷半乾半生草木。突吉羅。比丘尼波逸提。不",
    "X40n0719_006:0395b06": "犯者。言知是看是。斷枯乾草木。及一切誤斷。五",
    "X40n0719_006:0395b07": "分律云。若比丘一一所須。語淨人言汝知是。若不",
    "X40n0719_006:0395b08": "解。復語言汝看是。若不解。復語言與我是。若自伐",
    "X40n0719_006:0395b09": "鬼村。若使人言伐是。波逸提。生草。生草想。疑。皆波",
    "X40n0719_006:0395b10": "逸提。乾草。生草想。疑。皆突吉羅。乾草。乾草想。生草。",
    "X40n0719_006:0395b11": "乾草想。不犯。餘三眾無故殺生草木。突吉羅。若為",
    "X40n0719_006:0395b12": "火燒。若折。若斫。知必不生。不犯。諸比丘住處庭",
    "X40n0719_006:0395b13": "中生草。聽使淨人知。薩婆多論云。有三戒大利",
    "X40n0719_006:0395b14": "益佛法。不得擔。不殺草木。不掘地。若不制三戒。國",
    "X40n0719_006:0395b15": "王當使比丘作役。三眾是淨人。故不犯。不得上",
    "X40n0719_006:0395b16": "樹取果。搖樹取果。摩得勒伽云。以灰土沙覆生",
    "X40n0719_006:0395b17": "草。突吉羅。語餘人言取是果。我欲食。突吉羅。生果",
    "X40n0719_006:0395b18": "未淨全咽。突吉羅。取木耳。突吉羅。打熟果落。突吉",
    "X40n0719_006:0395b19": "羅。打生果落。波逸提。善見律云。木倒笮比丘而",
    "X40n0719_006:0395b20": "不死。雖手中有刀斧等。寧守死不斫木掘土以脫",
    "X40n0719_006:0395b21": "命。何以故。掘土斫木。得墮罪。智慧人寧守戒而死。",
    "X40n0719_006:0395b22": "不犯戒而生。若人放火來燒寺。為護住處。得剗草",
    "X40n0719_006:0395b23": "掘土以斷火。不犯。樹有二種。一水生。二陸生。蓮華",
    "X40n0719_006:0395b24": "浮萍。水生。若水中翻覆。突吉羅。若離水。波逸提。若",
    "X40n0719_006:0395c01": "須華果。得攀樹枝下。使淨人取。不犯。不得令枝折。",
    "X40n0719_006:0395c02": "若樹高。淨人不及。比丘得抱淨人取。不犯。若樹押",
    "X40n0719_006:0395c03": "人。比丘得斫樹掘地以救其命。不犯(上云不得。是自救故。此云",
    "X40n0719_006:0395c04": "不犯。為教他故。全同大乘教意)。僧祇律云。有國土作穀聚。畏非",
    "X40n0719_006:0395c05": "人偷。以灰火燒上作識。即此為淨。如摩摩帝有倉",
    "X40n0719_006:0395c06": "穀未淨。畏年少比丘不知法。使淨人火淨。至倉穀",
    "X40n0719_006:0395c07": "盡。比丘恒得語言舂去。不犯。根本律云。凡授事",
    "X40n0719_006:0395c08": "人。為營作故。將伐樹時。於七八日前。在彼樹下。設",
    "X40n0719_006:0395c09": "諸祭食。誦經呪願。說十善道。讚歎善業。復應告言。",
    "X40n0719_006:0395c10": "若於此樹舊住天神。應別求居止。此樹今為三寶",
    "X40n0719_006:0395c11": "有所營作。過七八日已。當斬伐之。若伐樹時。有異",
    "X40n0719_006:0395c12": "相現者。應為讚歎施捨功德。說慳貪過。若仍現異",
    "X40n0719_006:0395c13": "相即不應伐。若無別相。應可伐之(謂使淨人知。非謂比丘可自伐",
    "X40n0719_006:0395c14": "也)。",
    "X40n0719_006:0395c15": "證　根本雜事云。得叉尸羅國。有醫羅鉢龍王。化",
    "X40n0719_006:0395c16": "身為摩納婆形。持滿篋金。徧遊諸處。說偈問言。何",
    "X40n0719_006:0395c17": "處王為上。於染而染著。無染而有染。何者是愚夫。",
    "X40n0719_006:0395c18": "何處愚者憂。何處智者喜。誰和合別離。說名為安",
    "X40n0719_006:0395c19": "樂。若有解者。即以金篋供養。然無有人能解釋者。",
    "X40n0719_006:0395c20": "漸行至婆羅尼斯國。復如是唱。有人報言。有上智",
    "X40n0719_006:0395c21": "人。住阿蘭若。名那剌陀。當解斯義。未幾。那剌陀至。",
    "X40n0719_006:0395c22": "龍以偈問。彼聞記憶。告言。十二年後。當為汝釋。龍",
    "X40n0719_006:0395c23": "言時太長久。漸求減至七日。時那剌陀。即往告五",
    "X40n0719_006:0395c24": "苾芻。苾芻答言。汝可問佛。即詣鹿林。禮足而坐。佛",
    "X40n0719_006:0396a01": "為說法。證預流果。願求出家。佛言。先為摩納婆解",
    "X40n0719_006:0396a02": "釋頌義。然後出家。應如是答。第六王為上。染處即",
    "X40n0719_006:0396a03": "生著。無染而起染。說此是愚夫。愚者於此憂。智人",
    "X40n0719_006:0396a04": "於此喜。愛處能別離。此則名安樂。彼若不解。更為",
    "X40n0719_006:0396a05": "說頌。若人聞妙語。解已修勝定。若聞不了義。彼人",
    "X40n0719_006:0396a06": "由放逸。彼若更疑。汝可對彼以爪截葉。若問世尊",
    "X40n0719_006:0396a07": "出世。報言已出。若問何處。報言在施鹿林。時那剌",
    "X40n0719_006:0396a08": "陀受佛教已。至彼龍所。具答如上。彼龍化作轉輪",
    "X40n0719_006:0396a09": "聖王。往世尊所。佛言。汝愚癡人。於迦攝波佛時。受",
    "X40n0719_006:0396a10": "佛禁戒。不能護持。感此下劣長壽龍身。今者何故",
    "X40n0719_006:0396a11": "還起詐心。汝今可復本形。龍言。世尊。我是龍身。多",
    "X40n0719_006:0396a12": "諸怨惡。恐有眾生共相損害。佛勅金剛手為之守",
    "X40n0719_006:0396a13": "護。龍王別至一處。遂復本形。身有七頭。頭尾相去",
    "X40n0719_006:0396a14": "有二百驛。一一頭上。各生一醫羅大樹。被風搖動",
    "X40n0719_006:0396a15": "膿血皆流。霑污形骸。臭穢可惡。當有繩蛆諸蟲。徧",
    "X40n0719_006:0396a16": "其身上。晝夜唼食。是時龍王。即以本身詣世尊所。",
    "X40n0719_006:0396a17": "禮足却住。白言。唯願世尊為我授記。當於何日捨",
    "X40n0719_006:0396a18": "此龍身。佛言。當來人壽八萬歲時。有佛出世。號曰",
    "X40n0719_006:0396a19": "慈氏。為汝授記。當免龍身。龍王悲哭。諸頭眼中一",
    "X40n0719_006:0396a20": "時淚出。成十四河。駛流驚注。佛令裁止。勿致損國。",
    "X40n0719_006:0396a21": "頂禮佛足。忽然不現。大眾問其往因。佛言。迦攝佛",
    "X40n0719_006:0396a22": "時。此龍於佛法中出家修行。善閑三藏。具習定門。",
    "X40n0719_006:0396a23": "經行醫羅樹下以自策勵。樹葉打額。即便忍受。後",
    "X40n0719_006:0396a24": "時繫心疲倦。從定而起。策念經行。葉還打頭。極痛。",
    "X40n0719_006:0396b01": "發瞋怒心。即以兩手折其樹葉投地。作如是語。迦",
    "X40n0719_006:0396b02": "攝波佛。無情物上見何過咎。而制學處。令受斯苦。",
    "X40n0719_006:0396b03": "由彼猛毒瞋心毀戒。命終墮此龍中。",
    "X40n0719_006:0396b04": "附　五分律云。不得為鬼神及外道師作塔。已作",
    "X40n0719_006:0396b05": "者不聽壞。根本尼陀那云。於天神處。不應供養。",
    "X40n0719_006:0396b06": "亦勿欺凌。",
    "X40n0719_006:0396b07": "○十二異語惱他戒。此是性罪。大乘同學。",
    "X40n0719_006:0396b08": "若比丘。故作異語惱他者。波逸提。",
    "X40n0719_006:0396b09": "緣　闡陀犯罪。諸比丘問之。即以餘事報言。汝向",
    "X40n0719_006:0396b10": "誰語。為說何事。為論何理。為語我。為語誰耶。是誰",
    "X40n0719_006:0396b11": "犯罪。罪由何生。我不見罪。云何言我有罪。諸比丘",
    "X40n0719_006:0396b12": "譏嫌白佛。佛令僧為作餘語白。乃結戒云。若比丘",
    "X40n0719_006:0396b13": "餘語者。波逸提。闡陀因不作餘語。便觸惱眾僧。喚",
    "X40n0719_006:0396b14": "來不來。不喚來便來。應起不起。不應起便起。應語",
    "X40n0719_006:0396b15": "不語。不應語便語。佛更令僧作觸惱白。而結此戒。",
    "X40n0719_006:0396b16": "相　僧未作餘語白而餘語。突吉羅。若作白已而",
    "X40n0719_006:0396b17": "餘語。波逸提。僧未作觸惱白而喚來不來等。盡突",
    "X40n0719_006:0396b18": "吉羅。若作白已而觸惱。盡波逸提。若上座喚來不",
    "X40n0719_006:0396b19": "來。突吉羅。比丘尼波逸提。餘三眾突吉羅。不犯者。",
    "X40n0719_006:0396b20": "重聽不解。或前語有參差。故似餘語。前人作非法",
    "X40n0719_006:0396b21": "事。或一坐食。有病難等。故似觸惱。根本律云。若",
    "X40n0719_006:0396b22": "苾芻。見獵人逐麞鹿等入寺內。彼問。頗見有鹿從",
    "X40n0719_006:0396b23": "此過不。不應答言見。若是寒時。報言。可入溫室向",
    "X40n0719_006:0396b24": "火。若是熱時。報言。可入涼室飲水。若彼云。我不疲",
    "X40n0719_006:0396c01": "倦。我問走鹿。應先自觀指甲。報言。我見指甲。若更",
    "X40n0719_006:0396c02": "問者。應觀太虗。報言。我見太虗。若彼云。我不問指",
    "X40n0719_006:0396c03": "甲及太虗。然問可殺有情於此過不。即應徧觀四",
    "X40n0719_006:0396c04": "方。作如是念。於勝義諦。一切諸行。本無有情。報言。",
    "X40n0719_006:0396c05": "我不見有情。此皆無犯。若餘問時不如實答。皆得",
    "X40n0719_006:0396c06": "墮罪。",
    "X40n0719_006:0396c07": "附　不恭敬戒。餘部皆有此戒。大意與前戒同也。",
    "X40n0719_006:0396c08": "十誦律云。若比丘。不恭敬者。波逸提。闡那於上座",
    "X40n0719_006:0396c09": "說法律時。作異語答難。故制。僧當為記不恭敬事。",
    "X40n0719_006:0396c10": "白四羯磨。若未記前。語令莫作。答言不作。而實作。",
    "X40n0719_006:0396c11": "或答言當作。而實作。皆突吉羅。若僧記不恭敬後。",
    "X40n0719_006:0396c12": "語令莫作。答言不作。而實作。或答言當作。而實作。",
    "X40n0719_006:0396c13": "皆波逸提。五分律云。輕三師及戒。一一波逸提。",
    "X40n0719_006:0396c14": "輕餘比丘。突吉羅。乃至師令掃地而不掃。教順掃",
    "X40n0719_006:0396c15": "而逆掃。皆突吉羅。比丘尼亦如是。餘三眾突吉羅。",
    "X40n0719_006:0396c16": "律攝云。不敬僧伽。得墮罪。不敬別人。得惡作罪。",
    "X40n0719_006:0396c17": "五種教勅。不得虧違。一國王。二如來大師。三眾中",
    "X40n0719_006:0396c18": "上座。四阿遮利耶(即阿闍梨)。五鄔波駄耶(即和尚)。",
    "X40n0719_006:0396c19": "辯　國王教勅。謂國家常法也。比丘不得干國憲",
    "X40n0719_006:0396c20": "故。若非理勅令朝拜作役等。所不應從。藏中有集",
    "X40n0719_006:0396c21": "沙門不應拜俗等事六卷。比丘不可不看也。又除",
    "X40n0719_006:0396c22": "如來大師。若二師上座有非法教。亦不應從。四",
    "X40n0719_006:0396c23": "分律云。不應在和尚。和尚等(多己十夏)。阿闍梨。阿闍梨",
    "X40n0719_006:0396c24": "等(多己五夏)前。通肩披衣。著革屣有所取與。除在白衣",
    "X40n0719_006:0397a01": "舍不犯。又道行及日入時。得著革屣。又見二師上",
    "X40n0719_006:0397a02": "座。應起迎。除一坐食。或作餘食法不食。或病。應作",
    "X40n0719_006:0397a03": "是語。大德忍我。有如是因緣不起。",
    "X40n0719_006:0397a05": "重治毗尼事義集要卷第六",
    "X40n0719_006:0397a07": "音義",
    "X40n0719_006:0397a08": "繀蘇對切。箸絲於筟車。",
    "X40n0719_006:0397a09": "五法人受調達破僧五法著。",
    "X40n0719_006:0397a10": "舍勒內衣短裙也。",
    "X40n0719_006:0397a11": "阿那律或云阿[少/兔]樓馱。阿那律陀。阿泥盧豆。阿",
    "X40n0719_006:0397a12": "泥律陀。此翻無滅。亦翻如意。亦翻無貧。過去饑世。",
    "X40n0719_006:0397a13": "曾以稗飯施辟支佛。九十一劫。於天人中受如意",
    "X40n0719_006:0397a14": "樂。無所貧乏。至今果報猶不滅也。佛之堂弟。天眼",
    "X40n0719_006:0397a15": "第一。",
    "X40n0719_006:0397a16": "钁丘縛切。大鉏也。",
    "X40n0719_006:0397a17": "斵音捉。",
    "X40n0719_006:0397a18": "鎌音廉。鉤刀。亦名鍥子。",
    "X40n0719_006:0397a19": "爪側絞切。",
    "X40n0719_006:0397a20": "掐苦洽切。",
    "X40n0719_006:0397a21": "赭音者。赤土。",
    "X40n0719_006:0397a22": "墡上演切。白土。",
    "X40n0719_006:0397a23": "笮音責。壓也。",
    "X40n0719_006:0397a24": "押音鴨。按也。亦壓也。",
    "X40n0719_006:0397b01": "得叉尸羅未見翻譯。",
    "X40n0719_006:0397b02": "醫羅鉢亦云伊羅跋羅。伊羅。樹名。此翻臭氣。跋",
    "X40n0719_006:0397b03": "羅。此翻極。由此龍王往昔損此樹葉。故致頭上生",
    "X40n0719_006:0397b04": "此臭樹。",
    "X40n0719_006:0397b05": "摩納婆此翻儒童。",
    "X40n0719_006:0397b06": "婆羅尼斯舊云波羅柰。河名也。去河不遠。造立",
    "X40n0719_006:0397b07": "王城。或翻為江遶城。",
    "X40n0719_006:0397b08": "那剌陀未見翻譯。",
    "X40n0719_006:0397b09": "駛音使。又去聲。馬行疾也。"
}