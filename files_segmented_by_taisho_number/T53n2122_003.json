{
    "T53n2122_003:0285c20": "法苑珠林卷第三",
    "T53n2122_003:0285c22": "西明寺沙門釋道世撰",
    "T53n2122_003:0285c23": "三界篇第二(諸天之餘)",
    "T53n2122_003:0285c24": "◎身量部第六",
    "T53n2122_003:0285c25": "依雜心論云。七極微塵成一阿耨池上塵。彼",
    "T53n2122_003:0285c26": "是最細。色天眼能見。及菩薩輪王得見。七阿",
    "T53n2122_003:0285c27": "耨塵為銅上塵。七銅上塵為水上塵。七水上",
    "T53n2122_003:0285c28": "塵為兔毫上塵。七兔毫上塵為一羊毛上",
    "T53n2122_003:0285c29": "塵。七羊毛上塵為一牛毛上塵。七牛毛上塵",
    "T53n2122_003:0286a01": "成一嚮游塵。七嚮游塵成一蟣。七蟣成一虱。",
    "T53n2122_003:0286a02": "七虱成一穬麥。七穬麥成一指。二十四指為",
    "T53n2122_003:0286a03": "一肘。四肘為一弓。去村五百弓為一拘屢",
    "T53n2122_003:0286a04": "舍。八拘屢舍。名一由旬故說偈言。",
    "T53n2122_003:0286a05": "　七塵成阿耨　　七耨成銅塵",
    "T53n2122_003:0286a06": "　水兔牛毛塵　　皆從於七起",
    "T53n2122_003:0286a07": "故論中即以此拘屢舍用量天身。從四天王",
    "T53n2122_003:0286a08": "身乃至阿迦尼吒身。故婆沙論云。四天王身",
    "T53n2122_003:0286a09": "長一拘留舍四分之一。若依正法念經說。四",
    "T53n2122_003:0286a10": "天諸身其量脩短一同王身(毘曇亦同)如三十三天",
    "T53n2122_003:0286a11": "身長半拘留舍。帝釋身長一拘留舍。焰摩",
    "T53n2122_003:0286a12": "天身長一拘留舍四分之二(若言帝釋之身何以長焰摩天者如",
    "T53n2122_003:0286a13": "經說以其過去偏修恭敬業故得偏長也)兜率天身長一拘留舍。與帝",
    "T53n2122_003:0286a14": "釋等。化樂天身長一拘留及拘留舍四分",
    "T53n2122_003:0286a15": "之一。他化自在天身長一拘留舍半(欲界諸天身量如是)。",
    "T53n2122_003:0286a16": "第二色界身量者。依毘曇論說。梵眾天身長",
    "T53n2122_003:0286a17": "半由延。梵福樓天長一由延。大梵天長一由",
    "T53n2122_003:0286a18": "延半。光天長二由延。無量光天長四由延。光",
    "T53n2122_003:0286a19": "音天長八由延。少淨天長十六由延。無量淨",
    "T53n2122_003:0286a20": "天長三十二由延。遍淨天長六十四由延。福",
    "T53n2122_003:0286a21": "慶天長百二十五由延。福生天長二百五十",
    "T53n2122_003:0286a22": "由延。廣果天長五百由延。無想天亦爾。無悕",
    "T53n2122_003:0286a23": "望天長千由延。無熱天長二千由延。善見天",
    "T53n2122_003:0286a24": "長四千由延。善現天長八千由延。色究竟天",
    "T53n2122_003:0286a25": "長萬六千由延。",
    "T53n2122_003:0286a26": "第三無色界無形不可說(據大乘亦有細色。但經論略而不說)。",
    "T53n2122_003:0286a27": "衣量部七",
    "T53n2122_003:0286a28": "問曰。諸天衣服云何。答曰。如經說。六欲界",
    "T53n2122_003:0286a29": "六天中皆服天衣飛行自在。看之似衣光色",
    "T53n2122_003:0286b01": "具足。不可以世間繒綵比之。色界諸天衣服。",
    "T53n2122_003:0286b02": "雖號天衣其猶光明。轉勝轉妙不可名也。如",
    "T53n2122_003:0286b03": "起世經云。四天王天長半由旬。衣長一由",
    "T53n2122_003:0286b04": "旬。闊半由旬。重半兩。三十三天身一由旬。",
    "T53n2122_003:0286b05": "衣長二由旬。闊一由旬。重半兩。夜摩天身長",
    "T53n2122_003:0286b06": "二由旬。衣長四由旬。重半兩四分之一。兜",
    "T53n2122_003:0286b07": "率陀天身長四由旬。衣長八由旬。闊四由旬。",
    "T53n2122_003:0286b08": "重半兩八分之一。化樂天身長八由旬。衣長",
    "T53n2122_003:0286b09": "十六由旬。闊八由旬。重半兩十六分之一。他",
    "T53n2122_003:0286b10": "化自在天身長十六由旬。衣長三十二由旬。",
    "T53n2122_003:0286b11": "闊十六由旬。重半兩三十二分之一。魔身諸",
    "T53n2122_003:0286b12": "天身長三十二由旬。衣長六十四由旬。闊三",
    "T53n2122_003:0286b13": "十二由旬。重半兩六。十四分之一。自此已",
    "T53n2122_003:0286b14": "上諸天。身量長短與衣正等無差。起世經云。",
    "T53n2122_003:0286b15": "欲界諸天衣服種種莊嚴不可具述。然化樂",
    "T53n2122_003:0286b16": "他化二天。所著衣服隨心大小。輕重亦爾。色",
    "T53n2122_003:0286b17": "界諸天不著衣服如著不異。頭雖無髻如似",
    "T53n2122_003:0286b18": "天冠。無男女相形唯一種長阿含經云。忉利",
    "T53n2122_003:0286b19": "天衣重六銖。焰摩天衣重三銖。兜率陀天衣",
    "T53n2122_003:0286b20": "重一銖半。化樂天衣重一銖。他化自在天衣",
    "T53n2122_003:0286b21": "重半銖。順正理論云。色界天眾於初生時。身",
    "T53n2122_003:0286b22": "量周圓具如衣服。",
    "T53n2122_003:0286b23": "壽量部第八",
    "T53n2122_003:0286b24": "依阿毘曇論云。天壽量者。如人間五十歲。為",
    "T53n2122_003:0286b25": "四天王天一日一夜。即用此日月歲數。四天",
    "T53n2122_003:0286b26": "王天壽命五百歲。計人間日月九百萬歲。即",
    "T53n2122_003:0286b27": "是等活地獄一日一夜。如是日月歲數。等活",
    "T53n2122_003:0286b28": "地獄壽五百歲。計人間百歲為三十三天一",
    "T53n2122_003:0286b29": "日一夜。如是日月歲數。三十三天壽千歲。計",
    "T53n2122_003:0286c01": "人間三億六百萬歲。即是黑繩大地獄一日",
    "T53n2122_003:0286c02": "一夜。如是日月歲數黑繩地獄壽千歲。計人",
    "T53n2122_003:0286c03": "間二百歲。為焰摩天一日一夜。如是日月歲",
    "T53n2122_003:0286c04": "數焰摩天壽二千歲。計人間十四億四百萬",
    "T53n2122_003:0286c05": "歲。即是眾合大地獄一日一夜。如是日月歲",
    "T53n2122_003:0286c06": "數。眾合大地獄壽二千歲。計人間四百歲。為",
    "T53n2122_003:0286c07": "兜率陀天一日一夜。如是日月歲數。兜率陀",
    "T53n2122_003:0286c08": "天壽四千歲。計人間五十七億六百萬歲。即",
    "T53n2122_003:0286c09": "是呼地獄一日一夜。如是日月歲數呼地獄",
    "T53n2122_003:0286c10": "壽四千歲。計人間八百歲。為化樂天一日",
    "T53n2122_003:0286c11": "一夜。如是日月歲數。化樂天壽八千歲。計人",
    "T53n2122_003:0286c12": "間二百三十億歲。即是大呼地獄一日一夜。",
    "T53n2122_003:0286c13": "如是日月歲數大呼地獄壽八千歲。計人間",
    "T53n2122_003:0286c14": "一千六百歲。他化自在天一日一夜。如是",
    "T53n2122_003:0286c15": "日月歲數他化自在天壽一萬六千歲。計人",
    "T53n2122_003:0286c16": "間九百二十一億六百萬歲。即是熱大地獄",
    "T53n2122_003:0286c17": "一日一夜。如是日月歲數熱大地獄壽一萬",
    "T53n2122_003:0286c18": "六千歲。計眾熱大地獄壽其半劫。無擇大地",
    "T53n2122_003:0286c19": "獄壽一劫。畜生趣極長壽亦一劫。如地持",
    "T53n2122_003:0286c20": "論。龍餓鬼等極長壽五百歲。",
    "T53n2122_003:0286c21": "第二計色界壽命者。即用劫為量。初梵眾天",
    "T53n2122_003:0286c22": "壽命半劫。梵福樓天壽一劫。大梵天壽一劫",
    "T53n2122_003:0286c23": "半。少光天四劫。光音天八劫。少淨天十六劫。",
    "T53n2122_003:0286c24": "無量淨天三十二劫。遍淨天六十四劫。福愛",
    "T53n2122_003:0286c25": "天一百二十五劫。福光天二百五十劫。廣果",
    "T53n2122_003:0286c26": "天五百劫。無想天亦爾。無悕望天千劫。無熱",
    "T53n2122_003:0286c27": "天二千劫。善見天四千劫。善現天八千劫。色",
    "T53n2122_003:0286c28": "究竟天一萬六千劫。",
    "T53n2122_003:0286c29": "第三計無色界天壽命者。空處天二萬劫。識",
    "T53n2122_003:0287a01": "處天四萬劫。無所有處天六萬劫。非想非非",
    "T53n2122_003:0287a02": "想處天八萬劫。三界皆有中夭。唯欝單越。",
    "T53n2122_003:0287a03": "及兜率天最後身菩薩。及無想天。皆定壽命",
    "T53n2122_003:0287a04": "不說中夭。餘有中夭也。順正理論。此亦同。",
    "T53n2122_003:0287a05": "然北俱盧人於人趣福力最強。鈍根薄塵多",
    "T53n2122_003:0287a06": "諸快樂無攝受過。死必上生餘同前說。",
    "T53n2122_003:0287a07": "問曰。此火劫起時上至初禪悉皆燒盡。何故",
    "T53n2122_003:0287a08": "論云。大梵天王得壽一劫半耶。答曰。此言一",
    "T53n2122_003:0287a09": "劫半者據積六十小劫為一劫半。不據大劫。",
    "T53n2122_003:0287a10": "若據水火風大劫說者。猶是一劫合成八十",
    "T53n2122_003:0287a11": "小劫。小中尚少二十小劫。與彼一劫半壽義",
    "T53n2122_003:0287a12": "不相違也。云何知然。如舊俱舍論名為別劫。",
    "T53n2122_003:0287a13": "立世阿毘曇論名為小劫。新俱舍論新婆沙",
    "T53n2122_003:0287a14": "論名為中劫。此三名別體唯是一。時量共等。",
    "T53n2122_003:0287a15": "如阿含經說。謂從人壽八萬四千歲。百年減",
    "T53n2122_003:0287a16": "一。乃至十歲。還從十歲復增至八萬四千",
    "T53n2122_003:0287a17": "歲。一上一下。爾許時分名一中劫量(別小亦同)若",
    "T53n2122_003:0287a18": "依俱舍論說。謂天地。始終三災一運盡時始",
    "T53n2122_003:0287a19": "名大劫。隨一水火風災。要經八十中劫。如以",
    "T53n2122_003:0287a20": "一中劫壞一中劫成。十九中劫眾生次第住。",
    "T53n2122_003:0287a21": "二十中劫正住。十九中劫次第壞空。此則一",
    "T53n2122_003:0287a22": "中劫。隨逢一火水風壞器世界。十九中劫。隨",
    "T53n2122_003:0287a23": "逢飢病刀壞眾生世界。以如斯義。是故毘曇",
    "T53n2122_003:0287a24": "說如是言。是處最後住。是處最初空。眾生最",
    "T53n2122_003:0287a25": "後住者。謂是最下阿鼻地獄也。是處最後空。",
    "T53n2122_003:0287a26": "眾生最初住者。其則不定。若據火劫即是初",
    "T53n2122_003:0287a27": "禪。若約水劫是其二禪。若約風劫是其三禪。",
    "T53n2122_003:0287a28": "以此而論。是故一大劫中具彼六十中劫并",
    "T53n2122_003:0287a29": "空劫中二十別劫。合有八十小劫。始為一大",
    "T53n2122_003:0287b01": "劫。辯劫如是。次顯無違。今言初禪第一梵",
    "T53n2122_003:0287b02": "眾天壽命半劫者。當知據彼一別劫中半劫",
    "T53n2122_003:0287b03": "二十中劫為言。第二梵輔天壽命一劫者。所",
    "T53n2122_003:0287b04": "謂據彼一別劫四十中劫為語。第三大梵天",
    "T53n2122_003:0287b05": "壽命一劫半者。當知據彼一別劫半六十中",
    "T53n2122_003:0287b06": "劫而說。以如斯義故。不相違也。初禪如是。二",
    "T53n2122_003:0287b07": "禪已上當知皆據三災大劫以明壽量。不據",
    "T53n2122_003:0287b08": "中別劫也。二禪之中。第一少光天壽命二劫。",
    "T53n2122_003:0287b09": "第二無量光天壽命四劫。第三光音天壽命",
    "T53n2122_003:0287b10": "八劫。若言水災既至二禪。光音諸天何以得",
    "T53n2122_003:0287b11": "壽八大劫者。應知於彼七火災後。方有一水",
    "T53n2122_003:0287b12": "災起上及二禪。是光音得壽八大劫也。三",
    "T53n2122_003:0287b13": "禪之中第一少淨天壽命十六劫。第二無量",
    "T53n2122_003:0287b14": "淨天壽命三十二劫。第三遍淨天壽命六十",
    "T53n2122_003:0287b15": "四劫。若言風災既至三禪。何以遍淨諸天得",
    "T53n2122_003:0287b16": "壽六十四大劫者。此亦應知。彼六十三運水",
    "T53n2122_003:0287b17": "火災後。方有一風災起。是故遍淨得壽六十",
    "T53n2122_003:0287b18": "四劫。云何知然。此如毘曇中說。於七火劫次",
    "T53n2122_003:0287b19": "第起後。然有一水災起。如是七七四十九火",
    "T53n2122_003:0287b20": "起時。是則有其一七水災合說即有五十六",
    "T53n2122_003:0287b21": "劫。更復於此五十六劫之後。復有七火劫起。",
    "T53n2122_003:0287b22": "於此七火之後方有一風災起壞及三禪。并",
    "T53n2122_003:0287b23": "前即為六十四劫。以如斯義。是故遍淨得壽",
    "T53n2122_003:0287b24": "六十四劫。故彼毘曇說是偈言。",
    "T53n2122_003:0287b25": "　七火次第過　　然後一水災",
    "T53n2122_003:0287b26": "　七七火七水　　復七火後風",
    "T53n2122_003:0287b27": "問曰。此四天識處壽命既倍空處。未知後之",
    "T53n2122_003:0287b28": "二天何故不倍前耶。答曰。如婆沙論中說。有",
    "T53n2122_003:0287b29": "三論師俱釋此義。第一說者。謂彼空識二處。",
    "T53n2122_003:0287c01": "各有無量行及餘皆捨一切入等行故壽命相",
    "T53n2122_003:0287c02": "倍。空處以有無量行故。得一萬劫壽。餘行",
    "T53n2122_003:0287c03": "復得一萬劫壽是故合得二萬劫壽。識處以",
    "T53n2122_003:0287c04": "有無量行故得二萬劫壽。餘行復得二萬劫",
    "T53n2122_003:0287c05": "壽。以此倍前故得四萬劫壽。上地更無無量",
    "T53n2122_003:0287c06": "行。故壽不倍。一說如是。第二師說者。謂彼空",
    "T53n2122_003:0287c07": "識二處各有定慧二種行故。壽命相倍。定得",
    "T53n2122_003:0287c08": "一萬劫壽。慧行復得一萬劫壽。是故合得二",
    "T53n2122_003:0287c09": "萬劫壽。識處定行得二萬劫壽。慧行復得二",
    "T53n2122_003:0287c10": "萬劫壽。以此倍前故得四萬劫壽。上之二地。",
    "T53n2122_003:0287c11": "但有定行而無慧行。是故壽命不復相倍。二",
    "T53n2122_003:0287c12": "說如是。第三師說者。謂彼四無色處定壽報",
    "T53n2122_003:0287c13": "分。各唯有其二萬劫壽。由有離欲不離欲不",
    "T53n2122_003:0287c14": "離欲故。是故壽命有倍不倍。空處地中以其",
    "T53n2122_003:0287c15": "未離自地欲故。是欲但有二萬劫壽。識處地",
    "T53n2122_003:0287c16": "中二萬劫者。是其定壽。由離空處欲故。復得",
    "T53n2122_003:0287c17": "二萬劫。以此倍前故得四萬劫壽。無所有處",
    "T53n2122_003:0287c18": "二萬劫者。是其定壽。由離空識二處欲故。復",
    "T53n2122_003:0287c19": "四萬劫壽。非想地中二萬者。是其定壽由離",
    "T53n2122_003:0287c20": "下之三地欲故。復得六萬劫壽。以如斯義是",
    "T53n2122_003:0287c21": "故非想地中得其八萬劫壽。三說如是。義顯",
    "T53n2122_003:0287c22": "於斯也。",
    "T53n2122_003:0287c23": "住處部第九",
    "T53n2122_003:0287c24": "問曰。諸天住處。其義云何。答曰。如婆沙論",
    "T53n2122_003:0287c25": "說。天雖有三十二。住處但有二十八重。以彼",
    "T53n2122_003:0287c26": "四空絕離形報。故無別處。遍在欲色二界之",
    "T53n2122_003:0287c27": "中。但隨欲色二界眾生成就四空無色業者。",
    "T53n2122_003:0287c28": "隨命終處即便受彼無色界報故。無別處不",
    "T53n2122_003:0287c29": "同．大乘說有色也。其二十八重者。謂須彌山。",
    "T53n2122_003:0288a01": "根從地上昇去地四千由旬。繞山縱廣一萬",
    "T53n2122_003:0288a02": "由旬。是干手天於中止住。復上昇一倍。繞",
    "T53n2122_003:0288a03": "山八千由旬。是彼持花鬘天於中止住。復上",
    "T53n2122_003:0288a04": "一倍遶山四千由旬。是彼常放逸天於中止",
    "T53n2122_003:0288a05": "住。復上一倍遶山四千由旬。是彼日月星宿",
    "T53n2122_003:0288a06": "天於中止住。復上一倍遶山四千由旬。是彼",
    "T53n2122_003:0288a07": "四天王天於中止住(其中由有七種金山是四天王城邑聚落悉在其中也)。",
    "T53n2122_003:0288a08": "復上昇四萬由旬至須彌山頂縱廣四萬由",
    "T53n2122_003:0288a09": "旬。其中有善見城。縱廣一萬由旬。面別有",
    "T53n2122_003:0288a10": "其千門。三十三天於中止住。即從此山昇虛",
    "T53n2122_003:0288a11": "空四萬由旬。有處如雲七寶所成。其猶大地。",
    "T53n2122_003:0288a12": "是焰摩天於中止住。復上一倍有地如雲。七",
    "T53n2122_003:0288a13": "寶所成。是兜率陀天。復上一倍有地如雲。七",
    "T53n2122_003:0288a14": "寶所成。是化樂天。復上一倍有地如雲。七",
    "T53n2122_003:0288a15": "寶所成。是化自在天。如是乃至色界究竟天。",
    "T53n2122_003:0288a16": "皆悉有地如雲。七寶所成。相去皆倍不煩具",
    "T53n2122_003:0288a17": "說。依順正理論云。三十三天迷盧山頂。其頂",
    "T53n2122_003:0288a18": "四面各二十千。若據周圍數成八萬。有餘師",
    "T53n2122_003:0288a19": "說。面各八十千。與下際四邊其量無別。山頂",
    "T53n2122_003:0288a20": "四角各有一峯。其高廣量各有五百。有藥叉",
    "T53n2122_003:0288a21": "神名金剛手。於中止住守護諸天。於山頂中",
    "T53n2122_003:0288a22": "有宮名善見。面二千半。周萬踰繕那。金城量",
    "T53n2122_003:0288a23": "高一踰繕那半。其地平坦。亦真金所成。俱用",
    "T53n2122_003:0288a24": "百一雜寶嚴飾。地觸柔軟如妬羅綿。於踐躡",
    "T53n2122_003:0288a25": "時隨足高下。是天帝釋所都大城。城有千門",
    "T53n2122_003:0288a26": "嚴飾壯麗門有五百青衣藥叉。勇健端嚴長",
    "T53n2122_003:0288a27": "一踰繕那量。各嚴鎧仗防守城門。於其城中",
    "T53n2122_003:0288a28": "有殊勝殿。種種妙寶具足莊嚴蔽天宮。故",
    "T53n2122_003:0288a29": "名殊勝。面二百五十。周千踰繕那。是謂城",
    "T53n2122_003:0288b01": "中諸可愛事。城外四面四苑莊嚴。是彼諸天",
    "T53n2122_003:0288b02": "共游戲處。一眾車苑謂此苑中隨天福力種",
    "T53n2122_003:0288b03": "種車現。二麁惡苑。天欲戰時隨其所須甲仗",
    "T53n2122_003:0288b04": "等現。三雜林苑。諸天入中所玩皆同俱生勝",
    "T53n2122_003:0288b05": "喜。四喜林苑。極妙欲塵雜類俱臻歷觀無厭。",
    "T53n2122_003:0288b06": "如是四苑形皆異方。一一周千踰繕那量。居",
    "T53n2122_003:0288b07": "各有一如意池面各五十踰繕那量。八功德",
    "T53n2122_003:0288b08": "水彌滿其中。隨欲四苑花鳥香林莊飾。業果",
    "T53n2122_003:0288b09": "差別難可思議天福。城外西南角有大善法",
    "T53n2122_003:0288b10": "堂。三十三天時集諦。辯制伏阿素洛等如法",
    "T53n2122_003:0288b11": "不如法事。",
    "T53n2122_003:0288b12": "起世經云。佛告比丘。以何因緣。諸天會處名",
    "T53n2122_003:0288b13": "善法堂。三十三天集會坐時。於中唯論微細",
    "T53n2122_003:0288b14": "善語深義稱量觀察。皆是世間諸勝要法真",
    "T53n2122_003:0288b15": "實正理。是以諸天稱為善法堂。又何因緣名",
    "T53n2122_003:0288b16": "波婁沙迦苑(隋言麁澁)三十三天王入已。坐於賢",
    "T53n2122_003:0288b17": "及善賢二石之上。唯論世間麁惡不善戲謔",
    "T53n2122_003:0288b18": "之語。是故稱波婁沙迦。又何因緣名雜色車",
    "T53n2122_003:0288b19": "苑。三十三天王入已。坐於雜色善雜色二石",
    "T53n2122_003:0288b20": "之上。唯論世間種種雜色相語言。是故稱為",
    "T53n2122_003:0288b21": "雜色車苑。又何因緣名雜亂苑。三十三天常",
    "T53n2122_003:0288b22": "以月八日十四日十五日。於其宮內一切",
    "T53n2122_003:0288b23": "婇女入此園中。令與三十三天眾合雜嬉戲。",
    "T53n2122_003:0288b24": "不生障隔恣其歡娛。受天五欲具足功德游",
    "T53n2122_003:0288b25": "行受樂。是故諸天共稱此園為雜亂苑。又何",
    "T53n2122_003:0288b26": "因緣彼天有園名為歡喜。三十三天王入其",
    "T53n2122_003:0288b27": "中已。坐於歡喜善歡喜二石之上。心受歡喜",
    "T53n2122_003:0288b28": "復受極樂。是故諸天共稱彼園以為歡喜。又",
    "T53n2122_003:0288b29": "何因緣名波利夜怛邏拘毘陀羅樹。彼樹下",
    "T53n2122_003:0288c01": "有天子住。名曰末多。日夜常以彼天種種五",
    "T53n2122_003:0288c02": "欲功德具足和合游戲受樂。是故諸天遂稱",
    "T53n2122_003:0288c03": "彼樹。以為波利夜怛邏拘毘陀羅樹。",
    "T53n2122_003:0288c04": "廣狹部第十",
    "T53n2122_003:0288c05": "問曰。天量廣狹云何。答曰。如婆沙論說。須彌",
    "T53n2122_003:0288c06": "山頂面別縱廣八萬四千由旬。其中平可居",
    "T53n2122_003:0288c07": "處。但有四萬由旬。炎摩天倍前四萬。其地縱",
    "T53n2122_003:0288c08": "廣八萬由旬。如是乃至他化自在天處次第",
    "T53n2122_003:0288c09": "倍前。其地縱廣六十四萬由旬。四禪之地廣",
    "T53n2122_003:0288c10": "狹不定。有其兩說。第一說者。初禪廣如一",
    "T53n2122_003:0288c11": "四天下。二禪如小千世界。三禪如中千世界。",
    "T53n2122_003:0288c12": "四禪廣如大千世界。第二說者。初禪如小",
    "T53n2122_003:0288c13": "千世界。二禪廣如中千世界。三禪廣如大",
    "T53n2122_003:0288c14": "千世界。第四禪地寬廣無邊不可說其分齊",
    "T53n2122_003:0288c15": "(諸師評之第二說是)問曰。初禪廣如小千世界。乃至第四",
    "T53n2122_003:0288c16": "禪地廣無邊者。未知於他大千之上。為當共",
    "T53n2122_003:0288c17": "有初禪梵天。乃至共有色究竟天。為當於彼",
    "T53n2122_003:0288c18": "一一四天下上。各各別有初禪梵天。乃至別",
    "T53n2122_003:0288c19": "有色究竟天耶。答曰。如樓炭經說。一一四",
    "T53n2122_003:0288c20": "天下上各各別有皆悉不同。故彼說云。三千",
    "T53n2122_003:0288c21": "世界之中有百億四天下須彌大海鐵圍四天",
    "T53n2122_003:0288c22": "王天。乃至各說百億色究竟天。此文斯顯無",
    "T53n2122_003:0288c23": "勞致惑。又如順正理論云。小者是卑下義。以",
    "T53n2122_003:0288c24": "除上故。如截角牛積小成餘亦非攝彼。問曰。",
    "T53n2122_003:0288c25": "既彼一一四天下上乃至各有色究竟天者。是",
    "T53n2122_003:0288c26": "則處別可不相障礙耶。答曰。雖各有億同居",
    "T53n2122_003:0288c27": "一處而不妨礙。其猶光明迭相涉入相遍到",
    "T53n2122_003:0288c28": "亦無障礙。彼亦如是。以彼色細妙故。故經中",
    "T53n2122_003:0288c29": "說。色界諸天下來聽法。六十諸天共坐一鋒",
    "T53n2122_003:0289a01": "之端。而不迫窄都不相礙以斯文驗。何所致",
    "T53n2122_003:0289a02": "疑矣◎(故義譬云。初禪如鄉二禪如縣三禪如州四禪如國)。",
    "T53n2122_003:0289a03": "◎莊飾部第十一",
    "T53n2122_003:0289a04": "如智度論云。須彌山高三百三十六萬里。四",
    "T53n2122_003:0289a05": "寶所成。東面黃金。西面白銀。南面琉璃。北面",
    "T53n2122_003:0289a06": "玻瓈。四邊遶山半有游乾陀山。各高四",
    "T53n2122_003:0289a07": "萬二千由旬。四天王各居一山。長阿含經云。",
    "T53n2122_003:0289a08": "北面天金所成。光照北方。西面水精所成。",
    "T53n2122_003:0289a09": "光照西方。東面天銀所成。光照東方。南面",
    "T53n2122_003:0289a10": "天琉璃所成。光照南方。智度論云。四天王各",
    "T53n2122_003:0289a11": "居其城東方城名上賢。南方城名善見。西方",
    "T53n2122_003:0289a12": "城名周羅。北方城有三。一名可畏。二名天敬。",
    "T53n2122_003:0289a13": "三名眾歸。又長阿含經云。般遮翼白世尊言。",
    "T53n2122_003:0289a14": "一時忉利諸天集善法堂有所講論。時四天",
    "T53n2122_003:0289a15": "王隨其方面各當位坐。提頭賴吒天王在東",
    "T53n2122_003:0289a16": "方坐。其面西向。帝釋在前。毘樓勒叉天王在",
    "T53n2122_003:0289a17": "南方坐。其面北向。帝釋在前。毘樓波叉天",
    "T53n2122_003:0289a18": "王在西方坐。其面東向。帝釋在前。毘沙門天",
    "T53n2122_003:0289a19": "王在北方坐。其面南向。帝釋在前。時四天",
    "T53n2122_003:0289a20": "王皆先坐已然後我坐。又立世阿毘曇論云。",
    "T53n2122_003:0289a21": "如忉利天善見大城。周圍四萬十千由旬。純",
    "T53n2122_003:0289a22": "金為城之所圍遶。高十由旬。城上埤堄高半",
    "T53n2122_003:0289a23": "由旬。門高二由旬。其外重門高一由旬半。十",
    "T53n2122_003:0289a24": "十由旬有一一門。城之四面為千門樓。是諸",
    "T53n2122_003:0289a25": "城門眾寶所成。種種摩尼之所嚴飾。於大城",
    "T53n2122_003:0289a26": "四分之一。中央金城帝釋住處。十二由旬有",
    "T53n2122_003:0289a27": "二門。四面四百九十九門。復有一小門凡五",
    "T53n2122_003:0289a28": "百門。是城形相翼衛四兵。柵塹樹池雜林",
    "T53n2122_003:0289a29": "宮殿。作倡伎樂及諸外戲。種種寶莊不可具",
    "T53n2122_003:0289b01": "說。是城中央寶樓重閣。名皮禪延多樓。長",
    "T53n2122_003:0289b02": "五百由旬。廣二百五十由旬。周迴一千五百",
    "T53n2122_003:0289b03": "由旬。其閣四邊却敵寶樓。東邊二十六所。三",
    "T53n2122_003:0289b04": "面各二十五所。凡一百一所。一一却敵方二",
    "T53n2122_003:0289b05": "由旬。周迴八由旬。其却敵上復有寶樓。高半",
    "T53n2122_003:0289b06": "由旬以為觀望。一一却敵有七女天。一一女",
    "T53n2122_003:0289b07": "天有七婇女。樓閣之內有萬七百房室。一一",
    "T53n2122_003:0289b08": "房內有七天女。一一天女婇女亦七。其天",
    "T53n2122_003:0289b09": "女者。並是帝釋正妃。其外却敵及內諸房凡",
    "T53n2122_003:0289b10": "四億九萬四千九百正妃。三十四億六萬四",
    "T53n2122_003:0289b11": "千三百婇女。妃及婇女合有三十九億五",
    "T53n2122_003:0289b12": "萬九千二百。皮禪延多重閣最上當中央圓",
    "T53n2122_003:0289b13": "室。廣三十由旬。周迴九十由旬。高四十五由",
    "T53n2122_003:0289b14": "旬。是帝釋所住之處。並是琉璃所成眾寶廁",
    "T53n2122_003:0289b15": "填。又雜阿含經云。帝釋宮中。有毘闍延堂。有",
    "T53n2122_003:0289b16": "百樓觀。有七重重。有七房房。有七天后。后各",
    "T53n2122_003:0289b17": "七侍女。尊者大目揵連游歷小千界。無有",
    "T53n2122_003:0289b18": "如是堂觀端嚴。如毘闍延堂者。依起世經云。",
    "T53n2122_003:0289b19": "其天宮城內雕飾受欲歡樂不可具說如是說",
    "T53n2122_003:0289b20": "如是處者。釋提桓因與阿脩羅女舍脂共住。",
    "T53n2122_003:0289b21": "帝釋化身與諸妃共住。一切諸妃作是思惟。帝",
    "T53n2122_003:0289b22": "釋與我共住。真身與舍脂共住。是其城內四",
    "T53n2122_003:0289b23": "邊住處。衢巷市[門@(厂@(田/坴))]並皆調直。是諸天城隨其",
    "T53n2122_003:0289b24": "福德。屋舍多少眾寶所成平正端直。是天城",
    "T53n2122_003:0289b25": "路數有五百。四陌相通行列分明。皆如基道",
    "T53n2122_003:0289b26": "四門通達東西相見。巷巷市[門@(厂@(田/坴))]寶貨盈滿。其",
    "T53n2122_003:0289b27": "中天上有其七市。第一穀米市第二衣服市。",
    "T53n2122_003:0289b28": "第三眾香市。第四飲食市。第五華鬘市。第",
    "T53n2122_003:0289b29": "六工巧市。第七婬女市。處處並有市官。是諸",
    "T53n2122_003:0289c01": "市中天子天女往來貿易。商量貴賤。求索增",
    "T53n2122_003:0289c02": "減。稱量斷數。具市&#;法。雖作是事以為戲",
    "T53n2122_003:0289c03": "樂。無取無與無我所心。脫欲所須便可提去。",
    "T53n2122_003:0289c04": "若樂相應隨意而取。若不相應便作是言。此",
    "T53n2122_003:0289c05": "物奇貴非我所須。市中間路軟滑可愛。眾寶",
    "T53n2122_003:0289c06": "莊嚴。懸諸天衣。竪立幢幡。音樂等聲恒無斷",
    "T53n2122_003:0289c07": "絕。又有聲言。善來善來。願食欲飲我今",
    "T53n2122_003:0289c08": "供養。是善見大城帝釋住處。復有天州天",
    "T53n2122_003:0289c09": "郡天縣天村周匝遍布(自外諸天處寶莊飾香樂隨處盈滿受報快樂不可",
    "T53n2122_003:0289c10": "錄盡矣)善見大城北門之外。經二十由旬有大",
    "T53n2122_003:0289c11": "園林。名曰歡喜。周迴一千由旬。此中有池亦",
    "T53n2122_003:0289c12": "名歡喜。方百由旬。深亦如是。天水盈滿四。寶",
    "T53n2122_003:0289c13": "為塼壘其底岸。城東門外有園。名曰眾車。有",
    "T53n2122_003:0289c14": "池名質多羅。城南門外有園。名之惡口。池亦",
    "T53n2122_003:0289c15": "同名。城西門外有園名雜園。池亦同名。園池",
    "T53n2122_003:0289c16": "大小並同前說。華菓鳥林種種翔鳴。綺飾莊",
    "T53n2122_003:0289c17": "嚴不可述盡。",
    "T53n2122_003:0289c18": "奏請部第十二",
    "T53n2122_003:0289c19": "如立世阿毘曇論云。時帝釋將諸天眾。欲園",
    "T53n2122_003:0289c20": "遊戲至善法堂。諸天圍遶恭敬入園。善法堂",
    "T53n2122_003:0289c21": "內最中柱邊有師子座。帝釋升坐。左右二邊",
    "T53n2122_003:0289c22": "各十六天王行列而坐。其餘諸天隨其高下",
    "T53n2122_003:0289c23": "依次而坐。時天帝釋有二太子。一名栴檀。二",
    "T53n2122_003:0289c24": "名脩毘羅。是忉利天二大將軍。在三十三天",
    "T53n2122_003:0289c25": "左右而坐。時提頭賴吒天王依東門坐。共諸",
    "T53n2122_003:0289c26": "大臣及與軍眾。恭敬諸天得入中坐。時毘留",
    "T53n2122_003:0289c27": "勒叉天王依南門坐。共諸大臣及軍眾。恭敬",
    "T53n2122_003:0289c28": "諸天得入中坐。時毘留博叉天王依西門坐。",
    "T53n2122_003:0289c29": "時毘沙門天王依北門坐(並如前也得入中坐)。是四天王",
    "T53n2122_003:0290a01": "於善法堂。世間善惡奏聞帝釋及忉利天。時",
    "T53n2122_003:0290a02": "佛世尊說如是事。是月八日四天王大臣遍",
    "T53n2122_003:0290a03": "行世間次第觀察。當於今日若多若少。受持",
    "T53n2122_003:0290a04": "八戒。若多若少皆行布施。若多若少修福德",
    "T53n2122_003:0290a05": "行。若多若少恭敬父母沙門婆羅門家內尊",
    "T53n2122_003:0290a06": "長。月十四日十五日亦如是。若無多人受持",
    "T53n2122_003:0290a07": "八戒布施恭敬。爾時四王往法堂。所諮問",
    "T53n2122_003:0290a08": "帝釋說如是事。是時諸天帝釋聞此事已。生",
    "T53n2122_003:0290a09": "憂惱心。說如是言。是事非善。非法家中諸天",
    "T53n2122_003:0290a10": "尊長諸天眷屬。方應減損。脩羅伴侶日向增",
    "T53n2122_003:0290a11": "多。若受持八戒布施修福。恭敬沙門尊長等。",
    "T53n2122_003:0290a12": "四王諮問。諸天帝釋心生歡喜。說如是言。是",
    "T53n2122_003:0290a13": "事甚善。如法諸天眷屬日向滋多。脩羅伴侶",
    "T53n2122_003:0290a14": "稍就減少。故引佛說祇夜偈言。",
    "T53n2122_003:0290a15": "　是四王大臣　　八日巡天下",
    "T53n2122_003:0290a16": "　四天王太子　　十四觀世間",
    "T53n2122_003:0290a17": "　十五時最勝　　四王好名聞",
    "T53n2122_003:0290a18": "　故自行世間　　觀察諸善惡",
    "T53n2122_003:0290a19": "　是世間人意　　與道法相應",
    "T53n2122_003:0290a20": "　善尊有多人　　行施受菩薩",
    "T53n2122_003:0290a21": "　伏瞋能修道　　男女福增益",
    "T53n2122_003:0290a22": "　是時忉利天　　得信甚歡喜",
    "T53n2122_003:0290a23": "　數數生隨喜　　四大王善說",
    "T53n2122_003:0290a24": "　諸天樂眷屬　　轉轉得增多",
    "T53n2122_003:0290a25": "　願修羅伴侶　　日日就損減",
    "T53n2122_003:0290a26": "　隨意念正覺　　法正說聖眾",
    "T53n2122_003:0290a27": "　諸天安樂住　　心常生歡喜",
    "T53n2122_003:0290a28": "　世果出世果　　人道所能得",
    "T53n2122_003:0290a29": "　善於佛法僧　　住於三寶境",
    "T53n2122_003:0290b01": "　我今為汝等　　說三賢善道",
    "T53n2122_003:0290b02": "　若人求真實　　捨惡修行善",
    "T53n2122_003:0290b03": "　有如是寶貨　　由少能獲多",
    "T53n2122_003:0290b04": "　如諸忉利天　　行小善生天",
    "T53n2122_003:0290b05": "　帝釋等諸天　　大福德名聞",
    "T53n2122_003:0290b06": "　聚集善法堂　　及諸餘住處",
    "T53n2122_003:0290b07": "　男女善行者　　四王所奏聞",
    "T53n2122_003:0290b08": "　清淨天所愛　　熏習遍諸天",
    "T53n2122_003:0290b09": "通力部第十三",
    "T53n2122_003:0290b10": "依樓炭經云。在欲色二界中間別有魔宮。其",
    "T53n2122_003:0290b11": "魔懷嫉譬如石磨。磨壞功德也。縱廣六千由",
    "T53n2122_003:0290b12": "旬。宮牆七重一切莊嚴猶如下天。上來七天",
    "T53n2122_003:0290b13": "具有十法。一飛來無限數。二飛去無限數。三",
    "T53n2122_003:0290b14": "去無礙。四來無礙。五天身無有皮膚體筋脈",
    "T53n2122_003:0290b15": "血肉。六身無不淨大小便利。七身無疲極。八",
    "T53n2122_003:0290b16": "天女不產。九天目不瞬。十身隨意。好青則青。",
    "T53n2122_003:0290b17": "好黃則黃。好餘色亦爾。又有十事。一飛行",
    "T53n2122_003:0290b18": "無極。二往還無極。三天無盜賊。四不相說身",
    "T53n2122_003:0290b19": "善惡。五無有相侵。六諸天齒等而通。七髮紺",
    "T53n2122_003:0290b20": "青色澤長八尺。八天人青色髮亦青色。九欲",
    "T53n2122_003:0290b21": "得白者身即白色。十欲得黑色身即黑色。起",
    "T53n2122_003:0290b22": "世經亦云。一切諸天有十別法。何等為十。一",
    "T53n2122_003:0290b23": "諸天行時來去無邊。二諸天行時來去無礙。",
    "T53n2122_003:0290b24": "三諸天行時無有遲疾。四諸天行時足無蹤",
    "T53n2122_003:0290b25": "跡。五諸天身力無患疲勞。六諸天之身有形",
    "T53n2122_003:0290b26": "無影。七一切諸天無大小便。八一切諸天無",
    "T53n2122_003:0290b27": "洟唾。九諸天之身清淨微妙。無皮肉筋脈脂",
    "T53n2122_003:0290b28": "血髓骨。十諸天之身欲現長短青黃赤白大",
    "T53n2122_003:0290b29": "小麁細。隨意悉能。並皆美妙端嚴殊絕。令人",
    "T53n2122_003:0290c01": "愛樂。一切諸天有此十種不可思議。又諸天",
    "T53n2122_003:0290c02": "身充實洪滿。齒白方密。髮青齊整。柔軟潤澤。",
    "T53n2122_003:0290c03": "身有光明。及有神力。騰虛飛游眼視無瞬。",
    "T53n2122_003:0290c04": "瓔珞自然衣無垢膩。如順正理論云。四天王",
    "T53n2122_003:0290c05": "眾升見三十三天非三十三天。升見夜摩天",
    "T53n2122_003:0290c06": "等然。彼若得定所發通。一切皆能升見於上。",
    "T53n2122_003:0290c07": "或依他力升見上天。謂得神通及上天眾引",
    "T53n2122_003:0290c08": "接。往彼隨其所應。或上天來亦能見。若上界",
    "T53n2122_003:0290c09": "地來向下時。非下化身下眼不見。非其境界",
    "T53n2122_003:0290c10": "故。如不覺彼觸故。上果地來向下時。必化",
    "T53n2122_003:0290c11": "下身為令下見地居天。立世阿毘曇論云。剡",
    "T53n2122_003:0290c12": "浮提人若離通力及因他功力。不能見障外",
    "T53n2122_003:0290c13": "等色。餘三州人若離他功力。則不能見障外",
    "T53n2122_003:0290c14": "等色。六欲諸天若神通及他功力。於自處所",
    "T53n2122_003:0290c15": "不能通見障外之色。若遠觀時唯見鐵圍山",
    "T53n2122_003:0290c16": "內。不能見於山外之色。大梵天王於自宮",
    "T53n2122_003:0290c17": "殿。若離神通及他功力。不能得見障外等色。",
    "T53n2122_003:0290c18": "若遠觀時唯見一千世界之內。",
    "T53n2122_003:0290c19": "身光部第十四",
    "T53n2122_003:0290c20": "依智度論云。諸天業報生身光者。欲界諸天",
    "T53n2122_003:0290c21": "身常光明。以燈燭明珠等施及持戒禪定等",
    "T53n2122_003:0290c22": "清淨故。身常光明不須日月所照。色界諸天",
    "T53n2122_003:0290c23": "行禪離欲。修習火三昧故。身常出妙光明勝",
    "T53n2122_003:0290c24": "於日月及欲界果報光明離欲天。取要言之。",
    "T53n2122_003:0290c25": "是諸光明皆由心清淨故。得若論釋。佛常光",
    "T53n2122_003:0290c26": "面各一丈。諸天光明大者雖無量由旬。於丈",
    "T53n2122_003:0290c27": "光邊蔽而不現。",
    "T53n2122_003:0290c28": "又優婆夷淨行經云。佛告毘舍佉。如來有六",
    "T53n2122_003:0290c29": "種光明。何謂為六。一青光。二黃光。三赤光。",
    "T53n2122_003:0291a01": "四白光五紅光。六紫光。光色照明。是名如來",
    "T53n2122_003:0291a02": "六種光明。",
    "T53n2122_003:0291a03": "又長阿含經云。佛告諸比丘。螢火之明不如",
    "T53n2122_003:0291a04": "燈燭之明。燈燭之明不如炬火。炬火之明不",
    "T53n2122_003:0291a05": "如積火。積火之明不如四天王。四王宮殿。",
    "T53n2122_003:0291a06": "衣服身光不如三十三天。乃至展轉色究竟",
    "T53n2122_003:0291a07": "天光明。不如自在天光明。自在天光明不如",
    "T53n2122_003:0291a08": "佛光明。從螢光明至佛光。合集爾所光明不",
    "T53n2122_003:0291a09": "如苦諦集諦滅諦道諦光明。是故諸比丘欲",
    "T53n2122_003:0291a10": "求光明者。當求苦集滅道光明。又人有七色。",
    "T53n2122_003:0291a11": "云何為七。有人金色。有人火色。有人青色。有",
    "T53n2122_003:0291a12": "人黃色。有人赤色。有人黑色。有諸天阿須",
    "T53n2122_003:0291a13": "倫。有七色亦復如是。",
    "T53n2122_003:0291a14": "又立世阿毘曇論云。剡浮提眾生色身種種",
    "T53n2122_003:0291a15": "不同。東弗婆提。西瞿耶尼人。唯除黑色餘色",
    "T53n2122_003:0291a16": "同剡浮提人。北欝單越一切人民。悉皆白",
    "T53n2122_003:0291a17": "淨。四天王有四種色。有紺有赤有黃有白。一",
    "T53n2122_003:0291a18": "切欲界諸天色皆亦如是。云何諸天色有四",
    "T53n2122_003:0291a19": "種。如初受生時。若見紺華則紺色。餘皆如",
    "T53n2122_003:0291a20": "是。",
    "T53n2122_003:0291a21": "市易部第十五",
    "T53n2122_003:0291a22": "依起世經云。閻浮提人所有市易。或以錢寶。",
    "T53n2122_003:0291a23": "或以穀帛。或以眾生。瞿陀尼人所有市易。",
    "T53n2122_003:0291a24": "或以牛羊。或摩尼寶。弗婆提人所有市易。或",
    "T53n2122_003:0291a25": "以財帛。或以五穀。或摩尼寶。欝單越人無",
    "T53n2122_003:0291a26": "復市易。所欲自然。如起世經云。欲界諸天如",
    "T53n2122_003:0291a27": "四天王天。三十三天。皆有市易遊觀悅神。其",
    "T53n2122_003:0291a28": "實不同世人。如前所述。",
    "T53n2122_003:0291a29": "婚禮部第十六",
    "T53n2122_003:0291b01": "如起世經云。餘三天下悉有男女婚嫁之法。",
    "T53n2122_003:0291b02": "欝單越人無我我所。樹枝若垂男女便合無",
    "T53n2122_003:0291b03": "復婚嫁。諸龍金翅鳥阿脩羅等。皆有婚嫁男",
    "T53n2122_003:0291b04": "女法式。略如人間。六欲諸天及以魔天。皆有",
    "T53n2122_003:0291b05": "嫁娶。略說如前。從此已上所有諸天不復婚",
    "T53n2122_003:0291b06": "嫁。以無男女異故。四天下人若行欲時。二根",
    "T53n2122_003:0291b07": "相到流出不淨。一切諸龍金翅鳥等。若行欲",
    "T53n2122_003:0291b08": "時。二根相到。但出風氣即得暢適。無有不",
    "T53n2122_003:0291b09": "淨。三十三天行欲之時。根到暢適亦出風氣。",
    "T53n2122_003:0291b10": "如前龍鳥無異。夜摩天執手成慾。兜率陀天",
    "T53n2122_003:0291b11": "憶念成慾。化樂天熟視成慾。他化自在天",
    "T53n2122_003:0291b12": "共語成慾。魔身諸天相看成慾。並得暢適",
    "T53n2122_003:0291b13": "成其慾事。又立世論云。四天王天若索天",
    "T53n2122_003:0291b14": "女。女家許已乃得迎接。或貨或買。欲界諸天",
    "T53n2122_003:0291b15": "亦復如是。剡浮提人及餘三洲四天王天忉",
    "T53n2122_003:0291b16": "利天等要須和合成慾。夜摩天相抱為慾。",
    "T53n2122_003:0291b17": "兜率天執手為慾。化樂天共笑為慾。他化",
    "T53n2122_003:0291b18": "天相視為慾。西瞿耶尼人受諸欲樂。兩倍勝",
    "T53n2122_003:0291b19": "於剡浮提人。如是展轉乃至他化自在天受",
    "T53n2122_003:0291b20": "欲兩倍勝於化樂天。餘四洲人並有惡食者",
    "T53n2122_003:0291b21": "有胎長者。四天王處諸女天等。無有惡食無",
    "T53n2122_003:0291b22": "有胎長者。亦不生兒。亦不抱兒。男女生時。或",
    "T53n2122_003:0291b23": "於膝上。或於眠處。皆得生兒。若於女處者。天",
    "T53n2122_003:0291b24": "女作意。此是我兒男天亦言。此是我兒。則",
    "T53n2122_003:0291b25": "唯一父一母若於父膝眠處生者。唯有一父。",
    "T53n2122_003:0291b26": "而諸妻妾皆得為母。亦有修行至死無欲。四",
    "T53n2122_003:0291b27": "天王天生欲事無量無數。亦有修行至死無",
    "T53n2122_003:0291b28": "欲。一切欲界諸天亦爾。凡一切女人以觸為",
    "T53n2122_003:0291b29": "樂。一切男子不淨出時以此為樂。欲界諸天",
    "T53n2122_003:0291c01": "泄氣為樂。又新婆沙論云。引契經說。劫初時",
    "T53n2122_003:0291c02": "人無男女根。形相不異。後食地味男女根生。",
    "T53n2122_003:0291c03": "由此便有男女相異。色界離段食故無此二",
    "T53n2122_003:0291c04": "根。有說。男女二根欲界有用。非於色界。是故",
    "T53n2122_003:0291c05": "彼無鼻舌二根欲界有用非於色界。是故彼",
    "T53n2122_003:0291c06": "問。色界天眾為女為男。答應作是說。彼皆是",
    "T53n2122_003:0291c07": "男。雖無男根而有餘丈夫相。又能離染故說",
    "T53n2122_003:0291c08": "男。",
    "T53n2122_003:0291c09": "飲食部第十七",
    "T53n2122_003:0291c10": "如起世經云。一切眾生有四種食。以資諸大",
    "T53n2122_003:0291c11": "得自住持。何等為四。一麁段及微細食。二觸",
    "T53n2122_003:0291c12": "食。三意思食。四識食。何等眾生應食麁段",
    "T53n2122_003:0291c13": "及微細食。如閻浮提人等。飯麨豆肉等名為",
    "T53n2122_003:0291c14": "麁段食。按摩澡浴拭膏等名為微細食。自外",
    "T53n2122_003:0291c15": "三洲下人及六欲諸天等。並以麁段微細為",
    "T53n2122_003:0291c16": "食。自此已上色界無色天。並以禪悅法喜為",
    "T53n2122_003:0291c17": "食。無復麁段微細食也。問曰。何等眾生以觸",
    "T53n2122_003:0291c18": "為食。答曰。一切卵生得身故以觸為食。何等",
    "T53n2122_003:0291c19": "眾生以思為食。若有眾生意思資潤。諸根增",
    "T53n2122_003:0291c20": "長。如魚鼈蛇蝦蟆伽羅瞿陀等。及餘眾生以",
    "T53n2122_003:0291c21": "意思潤益諸根壽命者。此等皆用思為食。何",
    "T53n2122_003:0291c22": "等眾生以識為食。所謂地獄眾生及無邊識",
    "T53n2122_003:0291c23": "處天等。皆用識持以為其食。四天王天並食",
    "T53n2122_003:0291c24": "須陀味。朝食一撮暮食一撮。食入體已轉成",
    "T53n2122_003:0291c25": "身。是須陀味園林池苑並自然生。是須陀味",
    "T53n2122_003:0291c26": "亦能化作佉陀尼等八種飲食。一切欲界諸",
    "T53n2122_003:0291c27": "天食亦皆如是。色界諸天從初禪乃至遍淨",
    "T53n2122_003:0291c28": "以喜為食。無色界已上諸天以意業為食。問",
    "T53n2122_003:0291c29": "曰。諸天飲食云何。答曰。如經說云。欲界諸天",
    "T53n2122_003:0292a01": "隨其貴賤好惡不同。其福厚者。隨其所思無",
    "T53n2122_003:0292a02": "不具足。飲則甘露盈杯。食則百味俱至。其福",
    "T53n2122_003:0292a03": "薄者。雖有飲食恒不稱心。以不足故猶下食",
    "T53n2122_003:0292a04": "來。故經云。譬如諸天共寶器食。隨其福德飯",
    "T53n2122_003:0292a05": "色有異。上者見白。中者見黃。下者見赤。色界",
    "T53n2122_003:0292a06": "諸天以禪悅為味。若以四食言之。唯有觸食",
    "T53n2122_003:0292a07": "法也。",
    "T53n2122_003:0292a08": "僕乘部第十八",
    "T53n2122_003:0292a09": "問曰。諸天僕乘云何。答曰。如經說云。如欲",
    "T53n2122_003:0292a10": "界六天有僕乘。僕謂僕從。乘謂騎乘。以六欲",
    "T53n2122_003:0292a11": "天皆有君臣妻妾尊卑上下。卑必從尊。下必",
    "T53n2122_003:0292a12": "隨上。乘者以六欲天皆有雜類畜生。諸天欲",
    "T53n2122_003:0292a13": "游隨意乘之。或乘象馬。或乘孔雀。或乘諸龍。",
    "T53n2122_003:0292a14": "若依婆沙論說。忉利天已下具有象馬鳧雁",
    "T53n2122_003:0292a15": "鴛鴦孔雀龍等。自焰摩天已上悉無象馬四",
    "T53n2122_003:0292a16": "足眾生。唯有教放逸鳥實語鳥赤水鳥等。訶",
    "T53n2122_003:0292a17": "責諸天誡不放逸。問曰。若無象馬四足眾",
    "T53n2122_003:0292a18": "生。彼天欲游何所乘耶。答曰。即如論說。還",
    "T53n2122_003:0292a19": "自釋言。雖無象馬諸天欲出。以福力故。即有",
    "T53n2122_003:0292a20": "象馬。隨心化起。任意所乘乘竟化滅。此教放",
    "T53n2122_003:0292a21": "逸鳥等遍在六天皆悉有之。常與諸天為師",
    "T53n2122_003:0292a22": "訶責放逸。不唯焰摩已上偏獨有也。問曰。",
    "T53n2122_003:0292a23": "此鳥既是畜生。何得與天為師。如正法念經",
    "T53n2122_003:0292a24": "說。此鳥本為人時於三天下教化之師。諸天",
    "T53n2122_003:0292a25": "本是所化眾生。由信受化故。布施持戒今得",
    "T53n2122_003:0292a26": "生天。其鳥本為師時。為名利破戒。其心不",
    "T53n2122_003:0292a27": "實。今作天鳥。然由教化微善力。故今得生天。",
    "T53n2122_003:0292a28": "由本化師故。與諸天為師。若見諸天放逸即",
    "T53n2122_003:0292a29": "來訶責。諸天見聞各生慚愧改不放逸。",
    "T53n2122_003:0292b01": "眷屬部第十九",
    "T53n2122_003:0292b02": "問曰。諸天眷屬多少云何。答曰。如論云。色界",
    "T53n2122_003:0292b03": "諸天不可說甚多。謂彼諸天非男非女無相",
    "T53n2122_003:0292b04": "匹配。生則化起。死還化滅。依正兩報宮殿自",
    "T53n2122_003:0292b05": "隨。以禪定為樂。不可說其眷屬多少也。欲界",
    "T53n2122_003:0292b06": "諸天則有男女相匹配。故大吉義呪經云。護",
    "T53n2122_003:0292b07": "世四王典領四方。提頭賴吒天王領乾闥婆",
    "T53n2122_003:0292b08": "眾。毘留博叉天王領究槃茶眾。毘留勒叉天",
    "T53n2122_003:0292b09": "王領諸龍眾。毘沙門天王領夜叉眾。此之四",
    "T53n2122_003:0292b10": "王各有九十一子。姿貌端正有大威力。皆名",
    "T53n2122_003:0292b11": "曰帝。此天王合有三百六十四子。能護十方。",
    "T53n2122_003:0292b12": "有釋提桓因典領四維。大梵天王典領上方。",
    "T53n2122_003:0292b13": "又智度論云。一切山河樹木土地城郭。一切",
    "T53n2122_003:0292b14": "鬼神皆屬四天王來。故皆隨從共來。是諸",
    "T53n2122_003:0292b15": "鬼神中有不得般若經卷者。是故來至般若",
    "T53n2122_003:0292b16": "波羅蜜處。供養禮拜亦為利益。其忉利天已",
    "T53n2122_003:0292b17": "上眷屬轉多。不可具說數也。如忉利天已下",
    "T53n2122_003:0292b18": "眷屬多者。如帝釋具有九十億那由他天女。",
    "T53n2122_003:0292b19": "并有千子。及有諸臣無量。共為眷屬。故經偈",
    "T53n2122_003:0292b20": "言。",
    "T53n2122_003:0292b21": "　帝釋普應諸天女　　九十二億那由他",
    "T53n2122_003:0292b22": "　天女各各自謂言　　天王獨與我娛樂",
    "T53n2122_003:0292b23": "乃至少者。猶有一萬天女。以為眷屬。更不減",
    "T53n2122_003:0292b24": "此也。",
    "T53n2122_003:0292b25": "貴賤部第二十",
    "T53n2122_003:0292b26": "問曰。諸天貴賤云何。答初欲界六天皆有貴",
    "T53n2122_003:0292b27": "賤。以有君臣民庶妻妾別故。如帝釋天中。帝",
    "T53n2122_003:0292b28": "釋為君。三十二天為臣。自餘天眾是民。女中",
    "T53n2122_003:0292b29": "悅意夫。人是后。諸餘天女是妾。自餘五天類",
    "T53n2122_003:0292c01": "皆如此。色界之中唯局初禪三天有貴有賤。",
    "T53n2122_003:0292c02": "大梵是君。梵輔是臣。梵眾是民。自此已上",
    "T53n2122_003:0292c03": "諸天受報同等。更無貴賤也。",
    "T53n2122_003:0292c04": "貧富部第二十一",
    "T53n2122_003:0292c05": "問曰。諸天貧富云何。答曰。如正法念經說。",
    "T53n2122_003:0292c06": "如焰摩天已上乃盡色界諸天貧富皆等。忉",
    "T53n2122_003:0292c07": "利天已下報有厚薄貧富之別。其福厚者。一",
    "T53n2122_003:0292c08": "切具足果報有餘。其薄福者。雖有衣服七寶",
    "T53n2122_003:0292c09": "宮殿食常不足。故彼經說。曾有薄福諸天。以",
    "T53n2122_003:0292c10": "患飢故。下來至此剡浮人中。摘酸棗而食。人",
    "T53n2122_003:0292c11": "見形殊遂怪問之。彼則答言。我非是人。我薄",
    "T53n2122_003:0292c12": "福諸天雖有宮殿上妙衣服。食常不足故。故",
    "T53n2122_003:0292c13": "來於此摘棗食之。汝不須怪。廣如經說(由前修戒忍等",
    "T53n2122_003:0292c14": "然不行施)。",
    "T53n2122_003:0292c15": "送終部第二十二",
    "T53n2122_003:0292c16": "如四天王天乃至阿迦尼吒天。若眷屬死不",
    "T53n2122_003:0292c17": "送不燒不棄不埋。如光焰沒無有屍骸。以化",
    "T53n2122_003:0292c18": "生故。四天王天自殺令他殺死不食肉。忉利",
    "T53n2122_003:0292c19": "諸天亦然。夜摩天上至阿迦尼吒天不自殺",
    "T53n2122_003:0292c20": "生。亦不令他殺。死不食肉。以化生故。死無遺",
    "T53n2122_003:0292c21": "質也頌曰。",
    "T53n2122_003:0292c22": "　三界擾擾　　六道茫茫　　往還不已",
    "T53n2122_003:0292c23": "　受苦未央　　報纏敦逼　　楚痛分張",
    "T53n2122_003:0292c24": "　寔由惡業　　感此危亡　　焉知溺水",
    "T53n2122_003:0292c25": "　詎識舟航　　基累重檐　　未翥翱翔",
    "T53n2122_003:0292c26": "　願出穢土　　游息淨方　　一念歸正",
    "T53n2122_003:0292c27": "　萬壽無疆◎",
    "T53n2122_003:0292c28": "法苑珠林卷第三"
}