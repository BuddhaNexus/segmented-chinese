{
    "T31n1596_006:0294c05": "攝大乘論釋論卷第六",
    "T31n1596_006:0294c07": "世親菩薩造",
    "T31n1596_006:0294c08": "隋天竺三藏笈多共行矩等譯",
    "T31n1596_006:0294c09": "3 入應知勝相勝語入應知勝相勝語第三",
    "T31n1596_006:0294c10": "論曰：如此已說應知相，入應知相云何可見？",
    "T31n1596_006:0294c11": "多聞所熏習依止，非阿梨耶所攝，如阿梨耶",
    "T31n1596_006:0294c12": "成種子。正思惟所攝，似法似義所生似所取",
    "T31n1596_006:0294c13": "物有見意言。釋曰：如此等應知相如應得",
    "T31n1596_006:0294c14": "入，顯示此故入應知相。多聞熏習為依止者，",
    "T31n1596_006:0294c15": "謂大乘法所熏身故。非阿梨耶所攝者，謂對",
    "T31n1596_006:0294c16": "治阿梨耶識故。如阿梨耶識成種子者，如阿",
    "T31n1596_006:0294c17": "梨耶識為染法因，此為淨法因亦爾故。正思",
    "T31n1596_006:0294c18": "惟所攝者，謂正思惟自性故。似法似義所生",
    "T31n1596_006:0294c19": "者，謂為法義相而生故。似所取物者，謂如色",
    "T31n1596_006:0294c20": "等體故，有見者亦似見體故，即是成立相及",
    "T31n1596_006:0294c21": "見二識。",
    "T31n1596_006:0294c22": "論曰：於中何人能入應知相？大乘多聞熏習",
    "T31n1596_006:0294c23": "相續已故，得親近無量出世諸佛故，一向信",
    "T31n1596_006:0294c24": "解善集善根故，善滿足福智資糧諸菩薩。",
    "T31n1596_006:0294c25": "釋曰：何人能入應知相者，如此相類中若",
    "T31n1596_006:0294c26": "入所有方便，今當顯示。大乘多聞所熏者，為",
    "T31n1596_006:0294c27": "離聲聞乘等多聞故。得親近無量出世諸佛",
    "T31n1596_006:0294c28": "者，過數量諸佛出世，皆得現前親近故。一向",
    "T31n1596_006:0294c29": "信解者，於大乘中決定信解，不為惡知識之",
    "T31n1596_006:0295a01": "所動壞故。即此次前所說三因緣中善集善",
    "T31n1596_006:0295a02": "根故，名為善集福智資糧菩薩。復次福智資",
    "T31n1596_006:0295a03": "糧云何得次第滿足？由因力、善友力、思惟力、",
    "T31n1596_006:0295a04": "依持力故。於中前二句為二力，如其數應知。",
    "T31n1596_006:0295a05": "彼正思惟力即是一向信解，此以大乘熏習",
    "T31n1596_006:0295a06": "為因，此一向信解即是修行正行，由修行正",
    "T31n1596_006:0295a07": "行故則得聚集善根，由此正思惟力故得善",
    "T31n1596_006:0295a08": "具足福智資糧。有此次第，由此善具足福智",
    "T31n1596_006:0295a09": "資糧故得入菩薩初地，此是依持力。",
    "T31n1596_006:0295a10": "論曰：於何處入？即於彼有見似法及義意言，",
    "T31n1596_006:0295a11": "大乘法相所生中故。釋曰：入如是相，此入",
    "T31n1596_006:0295a12": "行相今當顯示。意地分別名意言，此意言種",
    "T31n1596_006:0295a13": "類以大乘法為因生故。大乘法相所生者，攀",
    "T31n1596_006:0295a14": "緣所說法故。",
    "T31n1596_006:0295a15": "論曰：信解行地中、見道中、修道中、究竟道",
    "T31n1596_006:0295a16": "中，一切法唯識，隨聞信解故、如理通達故、對",
    "T31n1596_006:0295a17": "治一切障故、無障礙故。釋曰：何處得入？於",
    "T31n1596_006:0295a18": "信解地中得入，由但聞一切法唯有識，即起",
    "T31n1596_006:0295a19": "增上信解，名為得入故。於見道中得入，今當",
    "T31n1596_006:0295a20": "顯示。如理通達者，於意言分別中如理通達",
    "T31n1596_006:0295a21": "故。云何如理通達？非法非義無能取無所取，",
    "T31n1596_006:0295a22": "若如此名通達意言分別故。於修道中得入，",
    "T31n1596_006:0295a23": "今當顯示。對治一切障故者，觀此意言非法",
    "T31n1596_006:0295a24": "非義無能取無所取時，能對治一切障，此",
    "T31n1596_006:0295a25": "名修道中得入。究竟道中得入，今當顯示。無",
    "T31n1596_006:0295a26": "障礙故者，住最清淨智處故，最微細障滅",
    "T31n1596_006:0295a27": "故，名究竟道中得入故。",
    "T31n1596_006:0295a28": "論曰：何緣得入？善根力持故、三種練治心故、",
    "T31n1596_006:0295a29": "滅除四處故、法義為所緣故、奢摩他毘鉢舍",
    "T31n1596_006:0295b01": "那常修正修無放逸等故。無量世界中無量",
    "T31n1596_006:0295b02": "人道眾生，剎那剎那正覺阿耨多羅三藐三",
    "T31n1596_006:0295b03": "菩提，是為第一練治心。釋曰：何緣得入？如",
    "T31n1596_006:0295b04": "所說善根力持等有八處相應。於中若常修",
    "T31n1596_006:0295b05": "者，一切時作故。善修者，恭敬作故。若作如此",
    "T31n1596_006:0295b06": "相類即是不放逸，於中對治三種退屈心故。",
    "T31n1596_006:0295b07": "有三種練治心，菩薩聞阿耨多羅三藐三菩",
    "T31n1596_006:0295b08": "提第一甚深寬大難可證得，心則退屈。為對",
    "T31n1596_006:0295b09": "治此故，有第一練治心云云。又云云故，有第",
    "T31n1596_006:0295b10": "二練治心。",
    "T31n1596_006:0295b11": "論曰：由專心故，能行施等諸波羅蜜。我已得",
    "T31n1596_006:0295b12": "此專心，由此故我修諸波羅蜜當得圓滿，不",
    "T31n1596_006:0295b13": "足為難。是為第二練治心。釋曰：由此意故",
    "T31n1596_006:0295b14": "施等波羅蜜即得現行者，於中意者謂信及",
    "T31n1596_006:0295b15": "欲。菩薩於波羅蜜中信知實有故、功德",
    "T31n1596_006:0295b16": "故、可得故。此是菩薩信，由信故喜樂修行名",
    "T31n1596_006:0295b17": "欲，菩薩得此信欲意故修行六波羅蜜，進趣",
    "T31n1596_006:0295b18": "圓滿不以為難。",
    "T31n1596_006:0295b19": "論曰：雖彼有礙善者，善法具足已，即於死時",
    "T31n1596_006:0295b20": "隨所念欲，一切具足身彼時得生；況我此最",
    "T31n1596_006:0295b21": "勝善無礙善，於彼時一切具足何為不得！是",
    "T31n1596_006:0295b22": "名第三練治心。此中有偈：",
    "T31n1596_006:0295b23": "在於人道中，　　無量諸眾生，",
    "T31n1596_006:0295b24": "念念得菩提，　　故除退屈心。",
    "T31n1596_006:0295b25": "善心人專意，　　能行布施等，",
    "T31n1596_006:0295b26": "勝人得此意，　　亦能行施等。",
    "T31n1596_006:0295b27": "善人於死時，　　隨心得果報，",
    "T31n1596_006:0295b28": "既有滅位善，　　果報云何無！",
    "T31n1596_006:0295b29": "釋曰：復次菩薩於諸佛甚深寬大言教中起",
    "T31n1596_006:0295c01": "推尋時作思念：阿耨多羅三藐三菩提難可",
    "T31n1596_006:0295c02": "證得，一剎那心斷已乃得。即生退屈。為對",
    "T31n1596_006:0295c03": "治此故，修第三練治心。況我此最勝善者，況",
    "T31n1596_006:0295c04": "我於一切十地中善具足福智資糧故。無障",
    "T31n1596_006:0295c05": "礙善者，謂心煩惱微細難破如金剛，三摩提",
    "T31n1596_006:0295c06": "能破此障，此三摩提後出離一切障礙，依止",
    "T31n1596_006:0295c07": "轉已，於此云何不得？此顯出離障礙，與死無",
    "T31n1596_006:0295c08": "異故。一切具足者，謂得一切種智故、善根",
    "T31n1596_006:0295c09": "力持故。三種練治心者，善根不薄少故，菩",
    "T31n1596_006:0295c10": "薩由有此力，則能三種練治心令不退屈。於",
    "T31n1596_006:0295c11": "中第二練治心，如所練治今當顯示。由此念",
    "T31n1596_006:0295c12": "故離諸障礙，慳等波羅蜜障無故，滿足波羅",
    "T31n1596_006:0295c13": "蜜不以為難，由此滿足故得成菩提。第三練",
    "T31n1596_006:0295c14": "治心今當顯示。於中有礙善者，謂世間善",
    "T31n1596_006:0295c15": "故，名為有礙善。我此無礙善，此善不得成",
    "T31n1596_006:0295c16": "佛無有是處，此義以偈顯示。偈言故除退屈",
    "T31n1596_006:0295c17": "心者，謂不令下劣心得住，云我不能得阿耨",
    "T31n1596_006:0295c18": "多羅三藐三菩提。善心者，謂非惡無記心故。",
    "T31n1596_006:0295c19": "由有無記施故，如有人散漫心行施，外道等",
    "T31n1596_006:0295c20": "以不善心行施。又復求阿耨多羅三藐三菩",
    "T31n1596_006:0295c21": "提者，此善最勝，勝人得此意。亦能行施等",
    "T31n1596_006:0295c22": "者，於中得專心時有如是相，能修施等六波",
    "T31n1596_006:0295c23": "羅蜜，謂得滅慳等障礙心。勝人者，最上故，謂",
    "T31n1596_006:0295c24": "諸菩薩。施等者，謂攝取戒及智波羅蜜等。",
    "T31n1596_006:0295c25": "隨心得果報者，乃至得非想非非想處果報",
    "T31n1596_006:0295c26": "故。滅善者，滅障礙故。果報云何無者，謂得佛",
    "T31n1596_006:0295c27": "身故。",
    "T31n1596_006:0295c28": "論曰：遠離聲聞辟支佛思惟故，思惟則滅；於",
    "T31n1596_006:0295c29": "大乘中一切疑無疑故，邪意及疑則滅；於聞",
    "T31n1596_006:0296a01": "思法中離我我所執故，法執則滅。現前住",
    "T31n1596_006:0296a02": "安立一切相，思惟不分別故，則滅分別。此中",
    "T31n1596_006:0296a03": "有偈：",
    "T31n1596_006:0296a04": "安立及自住，　　所有現前相，",
    "T31n1596_006:0296a05": "一切不分別，　　智人得勝覺。",
    "T31n1596_006:0296a06": "釋曰：此中論本為顯四處滅故。於中滅思惟",
    "T31n1596_006:0296a07": "者，謂滅聲聞等思惟故。邪意及疑滅者，謂於",
    "T31n1596_006:0296a08": "大乘甚深寬大法中，邪意及疑應滅除故。邪",
    "T31n1596_006:0296a09": "意者，誹嫌意及心動搖。惑者，疑心故。一切疑",
    "T31n1596_006:0296a10": "無疑故者，於此大乘中為安立法相故說有",
    "T31n1596_006:0296a11": "三性，所謂一切法無性、無生無滅、本來靜",
    "T31n1596_006:0296a12": "寂、自性涅槃。如是等一切法無所有門，此就",
    "T31n1596_006:0296a13": "分別性故。若說幻、焰、夢、光、影、像、響、水月、變化，",
    "T31n1596_006:0296a14": "此就依他性故。若說真如、實際、無相、第一義、",
    "T31n1596_006:0296a15": "法界、空等門，此依成就性故。於此諸法中，一",
    "T31n1596_006:0296a16": "切邪意及惑不生故。於聞思法離我我所執",
    "T31n1596_006:0296a17": "故者，此中為顯除滅法執故。滅除法執者，謂",
    "T31n1596_006:0296a18": "於法中若聞若思，乃至不令我我所得入故。",
    "T31n1596_006:0296a19": "現前住安立一切相思惟不分別故者，謂行",
    "T31n1596_006:0296a20": "者修無分別智時，在正思惟位，滅此等一切",
    "T31n1596_006:0296a21": "寂靜心分別也。於現前住色等及靜心所有",
    "T31n1596_006:0296a22": "安立骨鎖等，於此一切所緣相中不念不分",
    "T31n1596_006:0296a23": "別時，名入無分別方便，若分別則不得入。此",
    "T31n1596_006:0296a24": "現前安立偈者，為顯最後滅義故。",
    "T31n1596_006:0296a25": "論曰：因何入？云何入？聞熏習所生、正思惟所",
    "T31n1596_006:0296a26": "攝故，似法及義顯現有見意言。釋曰：此中",
    "T31n1596_006:0296a27": "顯示以此入、如此入故。於中聞熏習所生者，",
    "T31n1596_006:0296a28": "聞熏習為因故，即此入道理。如前所，說即是",
    "T31n1596_006:0296a29": "大乘聞熏習所生，應知成就性所攝故。",
    "T31n1596_006:0296b01": "論曰：有四種求，謂名、義、自性、差別，假說相求。",
    "T31n1596_006:0296b02": "釋曰：此中為顯示如此入故。四種求者，如",
    "T31n1596_006:0296b03": "論本說，謂名、義、自性、差別等所說。",
    "T31n1596_006:0296b04": "論曰：復有四種如實知，謂名、事、自性、差別假",
    "T31n1596_006:0296b05": "相說中如實知，彼自性差別不可得故。菩薩",
    "T31n1596_006:0296b06": "如是如實為入意言唯識故修行。於彼似字",
    "T31n1596_006:0296b07": "義意言中，知彼名字唯是意言，知彼名所依",
    "T31n1596_006:0296b08": "義亦唯意言，即知彼名自性及差別唯是假",
    "T31n1596_006:0296b09": "相說，是時證得唯有意言，則於名及義、自性、",
    "T31n1596_006:0296b10": "差別假相說中不見有性差別義相。故由四",
    "T31n1596_006:0296b11": "種求及四種如實知，於彼似名及義意言中",
    "T31n1596_006:0296b12": "得入唯識。釋曰：四如實知者，如論說名、事、",
    "T31n1596_006:0296b13": "自性、差別假說中如實知。其自性及差別故",
    "T31n1596_006:0296b14": "者，謂各有自性、差別，作如是假說故，名自",
    "T31n1596_006:0296b15": "性、差別假說者，義不可得故，即是知彼名、自",
    "T31n1596_006:0296b16": "性及差別唯是假說者。以彼名字無有自性",
    "T31n1596_006:0296b17": "及差別故，即能於彼名字、自性及差別唯是",
    "T31n1596_006:0296b18": "假說中忍受故。若如是知是謂求，若知不",
    "T31n1596_006:0296b19": "可得名為如實知。",
    "T31n1596_006:0296b20": "論曰：此唯識觀，入何法？似何法入？謂入唯量",
    "T31n1596_006:0296b21": "故，相及見為二故，種種相故。名、義、自性、差別",
    "T31n1596_006:0296b22": "但假立，自性差別六種事無事故。為能取及",
    "T31n1596_006:0296b23": "所取體而住故，一時似種種相事生故。如闇",
    "T31n1596_006:0296b24": "中繩似蛇，譬如繩中蛇是妄，以不有故。若",
    "T31n1596_006:0296b25": "見實義則無有妄，蛇智則滅唯繩智在。若細",
    "T31n1596_006:0296b26": "分析繩亦不實，以色香味觸相故，於中依止",
    "T31n1596_006:0296b27": "色等智故，繩智亦得除滅。如是如是，彼似",
    "T31n1596_006:0296b28": "字及義六種相意言如蛇智，以知彼六種相",
    "T31n1596_006:0296b29": "無實義，此唯識智亦須除滅，由成就性智故。",
    "T31n1596_006:0296c01": "釋曰：此中問所入法及入譬。唯量者，唯識",
    "T31n1596_006:0296c02": "量故。有相及見為二者，此顯相及見二識故，",
    "T31n1596_006:0296c03": "此似相顯現為因、為住處、為相、為影顯現故，",
    "T31n1596_006:0296c04": "唯是一識種種相生，非速疾故次第而生，如",
    "T31n1596_006:0296c05": "此三種得入唯識。一時似種種相義生故者，",
    "T31n1596_006:0296c06": "謂似名句味身種種相義生故，彼亦似依名",
    "T31n1596_006:0296c07": "所目義種種相生故。於中入三性觀，以繩譬",
    "T31n1596_006:0296c08": "顯示。六種義中自在者，謂於名等六種義中",
    "T31n1596_006:0296c09": "自在，言自在者謂除滅故。",
    "T31n1596_006:0296c10": "論曰：此菩薩如是入似義相意言故，得入分",
    "T31n1596_006:0296c11": "別性。入唯識故，得入依他性。云何入成就性？",
    "T31n1596_006:0296c12": "若滅離唯識想。彼聞法熏習所生意言，是時",
    "T31n1596_006:0296c13": "菩薩滅離義想，似一切義無有生處故，是故",
    "T31n1596_006:0296c14": "似唯識顯現亦不得生，即住不分別一切義名",
    "T31n1596_006:0296c15": "中正證法界相應而住。是時菩薩於能緣所",
    "T31n1596_006:0296c16": "緣平等平等無分別智生，即是菩薩入成就",
    "T31n1596_006:0296c17": "性。釋曰：入似義相意言故者，謂所有義唯",
    "T31n1596_006:0296c18": "是分別故，如是即入分別性。入唯識故者，此",
    "T31n1596_006:0296c19": "之意言唯識所攝，得入依他性。似一切義無",
    "T31n1596_006:0296c20": "有生處者，謂無有似義生種類故，唯識種類",
    "T31n1596_006:0296c21": "亦不得生。何以故？若起唯識分別時則成義",
    "T31n1596_006:0296c22": "故。次後得證真如，此如不可言說，唯內自知",
    "T31n1596_006:0296c23": "故，是時菩薩能取所取平等。平等無分別",
    "T31n1596_006:0296c24": "智生者，謂能緣智、所緣真如二法，其體平等",
    "T31n1596_006:0296c25": "猶如虛空，謂無有能取所取體而住，以不",
    "T31n1596_006:0296c26": "分別能取所取故名無分別，即是得入成就",
    "T31n1596_006:0296c27": "性。所言住無分別一切義名中者，謂有何名？",
    "T31n1596_006:0296c28": "有幾種此名差別？以偈中顯示。",
    "T31n1596_006:0296c29": "論曰：此中有偈：",
    "T31n1596_006:0297a01": "法人及法義，　　若廣若略性，",
    "T31n1596_006:0297a02": "不淨淨究竟，　　是名境差別。",
    "T31n1596_006:0297a03": "釋曰：於中法名者，謂色受及眼如是等。人名",
    "T31n1596_006:0297a04": "者，謂佛法愛及信行、法行如是等。復有法",
    "T31n1596_006:0297a05": "名者，謂修多羅等。義名者，謂依法所顯義。總",
    "T31n1596_006:0297a06": "名者，如言眾生。別名者，即彼眾生各各有",
    "T31n1596_006:0297a07": "名。性名者，謂字本。不淨名者，謂凡夫等。淨名",
    "T31n1596_006:0297a08": "者，謂學人。至究竟名者，謂所緣通相法。又略",
    "T31n1596_006:0297a09": "說十種名字，是菩薩攀緣，所謂法名者眼等，",
    "T31n1596_006:0297a10": "人名者我等。復法名者，十二部言教。義名者，",
    "T31n1596_006:0297a11": "即彼十二部言教義。總名者，一切法有為無",
    "T31n1596_006:0297a12": "為等。別名者，色受等及虛空等。性名者，阿字",
    "T31n1596_006:0297a13": "為初、訶為最後。不淨名者，凡夫等。淨名者，見",
    "T31n1596_006:0297a14": "諦等。至究竟名者，通相法為境。二智所緣，謂",
    "T31n1596_006:0297a15": "出世智及彼後得智，緣一切法真如故、一切",
    "T31n1596_006:0297a16": "法種種相故，如於十地中一切義通相緣智",
    "T31n1596_006:0297a17": "所緣故。如是等諸名，是諸菩薩境界故。",
    "T31n1596_006:0297a18": "論曰：此菩薩如是入唯識故，得入應知相。由",
    "T31n1596_006:0297a19": "入應知相故，即得入歡喜地，善通達法界，得",
    "T31n1596_006:0297a20": "生如來家，得一切眾生平等心，得一切菩薩",
    "T31n1596_006:0297a21": "平等心，得一切佛平等心。此即是菩薩得見",
    "T31n1596_006:0297a22": "道。釋曰：得生如來家者，由佛種不斷故。得",
    "T31n1596_006:0297a23": "一切眾生平等心者，如自身欲入涅槃，於一",
    "T31n1596_006:0297a24": "切眾生亦爾，由此心故名一切眾生平等心。",
    "T31n1596_006:0297a25": "得一切菩薩平等心者，由同得深淨心故。得",
    "T31n1596_006:0297a26": "一切佛平等心者，由住此位時得諸佛法身，",
    "T31n1596_006:0297a27": "得法身故即得一切佛平等心。復次一切眾",
    "T31n1596_006:0297a28": "生平等心者，得自他平等故，如自身欲盡諸",
    "T31n1596_006:0297a29": "苦，於彼亦爾。一切菩薩平等心者，謂同諸菩",
    "T31n1596_006:0297b01": "薩得深淨心，作利益眾生事。得一切佛平等",
    "T31n1596_006:0297b02": "心者，見諸佛法界與己無差別故。",
    "T31n1596_006:0297b03": "論曰：復次何故入唯識觀？為緣通相法故、出",
    "T31n1596_006:0297b04": "世奢摩他毘鉢舍那智故、彼後得種種相識",
    "T31n1596_006:0297b05": "智故。滅有因相阿梨耶識一切因相種子故、",
    "T31n1596_006:0297b06": "增長得觸法身種子故、轉依止故、出生一切",
    "T31n1596_006:0297b07": "佛法故、為得一切智智故，入唯識觀。釋曰：",
    "T31n1596_006:0297b08": "奢摩他毘鉢舍那智者，即奢摩他毘鉢舍那",
    "T31n1596_006:0297b09": "名為智故。於中有因相阿梨耶識一切因相",
    "T31n1596_006:0297b10": "種子滅者，於中有相者即是因緣，謂阿梨耶",
    "T31n1596_006:0297b11": "識中所有一切染法種子。復言相者，為顯示",
    "T31n1596_006:0297b12": "即此種子，為所緣相故。如是說已，即得顯示",
    "T31n1596_006:0297b13": "此諸種子因果俱滅。",
    "T31n1596_006:0297b14": "論曰：復次彼後得智，於阿梨耶識所生一",
    "T31n1596_006:0297b15": "切識性相中，由見如幻等故，自然不復顛倒。",
    "T31n1596_006:0297b16": "是故猶如幻師於幻事中，菩薩於諸相中設",
    "T31n1596_006:0297b17": "說因果，一切時亦得無倒。釋曰：若無分別",
    "T31n1596_006:0297b18": "智滅障礙出生佛法者，此後得智復何所用？",
    "T31n1596_006:0297b19": "無分別智不能說彼因果法。何以故？無分別",
    "T31n1596_006:0297b20": "故。是故須後得智，說彼因果法，一切時不顛",
    "T31n1596_006:0297b21": "倒，如幻師於所幻事。阿梨耶識一切所生者，",
    "T31n1596_006:0297b22": "此等皆以阿梨耶識為因。一切識性相中者，",
    "T31n1596_006:0297b23": "謂以識性為因故。如所幻事，後得智於中不",
    "T31n1596_006:0297b24": "顛倒說亦不倒。",
    "T31n1596_006:0297b25": "論曰：於此入唯識觀中，有四種三摩提，為",
    "T31n1596_006:0297b26": "四種通達分依止。云何可見？由四種求義故。",
    "T31n1596_006:0297b27": "下品無塵忍得明三摩提，為暖行通達分所",
    "T31n1596_006:0297b28": "依止。若增上忍增明三摩提，為頂行通達分",
    "T31n1596_006:0297b29": "所依止。由四種如實知故，得入唯識決定塵",
    "T31n1596_006:0297c01": "無所有。此入真實義一分三摩提，是順諦忍",
    "T31n1596_006:0297c02": "所依止。此三摩提最後唯識想除，是無間三",
    "T31n1596_006:0297c03": "摩提，世第一法所依止，應如是見。此諸三摩",
    "T31n1596_006:0297c04": "提是正位邊應知。釋曰：一切處入真實時",
    "T31n1596_006:0297c05": "得通達分。今此中亦顯示通達分善根依止",
    "T31n1596_006:0297c06": "者，是通達分因，故言依止。下品無塵忍得明",
    "T31n1596_006:0297c07": "三摩提者，謂於無塵中薄少樂欲，顯示無塵",
    "T31n1596_006:0297c08": "智名明。得明三摩提者，顯示無塵智所依止",
    "T31n1596_006:0297c09": "三摩提故。增上無塵忍者，此中忍還是彼欲",
    "T31n1596_006:0297c10": "故。明增三摩提者，顯示增上無塵智名明。言",
    "T31n1596_006:0297c11": "三摩提者，顯示是無塵智所依止故。順諦忍",
    "T31n1596_006:0297c12": "所依止者，法無我名諦，於彼無我隨順忍故。",
    "T31n1596_006:0297c13": "此順諦忍云何成？以決定無別外物故，能取",
    "T31n1596_006:0297c14": "亦不有。應知住疾利隨順忍時得此樂欲。正",
    "T31n1596_006:0297c15": "位邊者，謂正位時。",
    "T31n1596_006:0297c16": "論曰：如是入地菩薩入唯識故得見道。云",
    "T31n1596_006:0297c17": "何發起修道？隨所成立說十地，一切修多羅",
    "T31n1596_006:0297c18": "攝取現住事通相法為緣，出世間及後得奢",
    "T31n1596_006:0297c19": "摩他毘鉢舍那智，無量百千俱胝那由他劫",
    "T31n1596_006:0297c20": "數習故，為轉依止得三種佛身故修行。釋",
    "T31n1596_006:0297c21": "曰：隨所成立說者，謂若為成立故說十地",
    "T31n1596_006:0297c22": "經中諸地故。通相法為緣者，謂一相緣，非句",
    "T31n1596_006:0297c23": "別緣故。出世者，無分別智故。彼後得者，謂成",
    "T31n1596_006:0297c24": "立智。此亦不可說為世間。何以故？非世間",
    "T31n1596_006:0297c25": "積習故。亦非一向出世間，以隨順世間行故，",
    "T31n1596_006:0297c26": "是不可定說一相故。為轉依止者，由此通相",
    "T31n1596_006:0297c27": "攀緣智故得轉依故。為得三種佛身者，謂令",
    "T31n1596_006:0297c28": "我當得三種佛身故修行。",
    "T31n1596_006:0297c29": "論曰：聲聞入正位、菩薩入正位，此二有何差",
    "T31n1596_006:0298a01": "別？聲聞正位有十種差別，與菩薩正位異應",
    "T31n1596_006:0298a02": "知。一所緣差別，大乘法為緣故。二住持差",
    "T31n1596_006:0298a03": "別，大福智資糧住持故。三通達差別，通達人",
    "T31n1596_006:0298a04": "法無我故。四涅槃差別，攝取無住著涅槃故。",
    "T31n1596_006:0298a05": "五地差別，依十地出離故。六清淨差別，煩",
    "T31n1596_006:0298a06": "惱斷及佛淨剎故。七得一切眾生與自身平",
    "T31n1596_006:0298a07": "等心差別，起成熟眾生行不休息故。八生差",
    "T31n1596_006:0298a08": "別，生如來家故。九化現差別，佛集輪中一",
    "T31n1596_006:0298a09": "切時化現所攝故。十果差別，十力無畏不共",
    "T31n1596_006:0298a10": "佛法等無量功德果成就故。釋曰：涅槃差",
    "T31n1596_006:0298a11": "別者，由菩薩攝取無住著涅槃故，聲聞不",
    "T31n1596_006:0298a12": "爾。清淨差別者，由菩薩滅煩惱及習并淨佛",
    "T31n1596_006:0298a13": "土故，聲聞不爾。",
    "T31n1596_006:0298a14": "論曰：此中有偈：",
    "T31n1596_006:0298a15": "推尋名及義，　　各各互為客，",
    "T31n1596_006:0298a16": "推尋二唯量，　　二施設亦然。",
    "T31n1596_006:0298a17": "從此生實知，　　三分別無義，",
    "T31n1596_006:0298a18": "若見彼非有，　　即入三無性。",
    "T31n1596_006:0298a19": "釋曰：如真實入，此中說偈。推尋名及義各各",
    "T31n1596_006:0298a20": "互為客者，名於義為客，義於名亦為客，各別",
    "T31n1596_006:0298a21": "相故。推尋者，謂應於靜心中見故。推尋二",
    "T31n1596_006:0298a22": "唯量二施設亦然者，義無有自性及差別故，",
    "T31n1596_006:0298a23": "即應知自性唯是施設、差別唯是施設故。從",
    "T31n1596_006:0298a24": "此生實知者，謂於此中如實知故。由四種尋",
    "T31n1596_006:0298a25": "思為因故，得四種如實知。三分別無義中",
    "T31n1596_006:0298a26": "見者，於三種分別無有義中見故，謂名分別、",
    "T31n1596_006:0298a27": "自性分別、差別分別故。彼非有即入三無性",
    "T31n1596_006:0298a28": "者，義無所有，故分別亦無。何以故？若所分",
    "T31n1596_006:0298a29": "別義是有，分別可得緣彼而生；由彼義不有",
    "T31n1596_006:0298b01": "故，分別亦不得有，應知此義故。入三者，謂入",
    "T31n1596_006:0298b02": "三性。於中由見名義互為客故，得入名義各",
    "T31n1596_006:0298b03": "異分別性。若見名自性施設、差別施設，唯見",
    "T31n1596_006:0298b04": "分別，即得入依他性。即此能分別識亦不見，",
    "T31n1596_006:0298b05": "即得入成就性。此名三種入。",
    "T31n1596_006:0298b06": "論曰：復有教授偈，如《觀行差別論》說：",
    "T31n1596_006:0298b07": "菩薩靜心中，　　得見其心影，",
    "T31n1596_006:0298b08": "滅除於義想，　　但觀於自想。",
    "T31n1596_006:0298b09": "如是心住內，　　知所取非有，",
    "T31n1596_006:0298b10": "即無能取者，　　故證無所有。",
    "T31n1596_006:0298b11": "釋曰：為令得入觀故，復說此教授偈。菩薩見",
    "T31n1596_006:0298b12": "心影者，見彼似法義影唯是自心。何人見？謂",
    "T31n1596_006:0298b13": "菩薩。何處見？謂靜心中。滅除於義想但觀於",
    "T31n1596_006:0298b14": "自想者，謂於靜心中義想不起，知唯是自心",
    "T31n1596_006:0298b15": "為法義相顯現。如是心住內者，若心如是得",
    "T31n1596_006:0298b16": "住於義無所有中，即是心住於心中。知所取",
    "T31n1596_006:0298b17": "非有者，謂解知所取義無所有故。即無能取",
    "T31n1596_006:0298b18": "者，由所取義不有故，則能取心為能取者亦",
    "T31n1596_006:0298b19": "不可得故。證無所得者，既無能取所取已，",
    "T31n1596_006:0298b20": "即說名為證真如，以真如不可得故。",
    "T31n1596_006:0298b21": "論曰：復有入正位別偈，如《大乘經莊嚴論》中",
    "T31n1596_006:0298b22": "所說：",
    "T31n1596_006:0298b23": "菩薩具滿無邊際，　　福德智惠之資糧，",
    "T31n1596_006:0298b24": "法中思量善決已，　　則了義類意言生。",
    "T31n1596_006:0298b25": "彼知諸義唯意言，　　即住似義唯心中，",
    "T31n1596_006:0298b26": "如是正證法界已，　　是故遠離二種相。",
    "T31n1596_006:0298b27": "以知心外無有他，　　故得知心亦非有，",
    "T31n1596_006:0298b28": "智者了知二俱無，　　即住無二法界中。",
    "T31n1596_006:0298b29": "智者無分別智力，　　平等順行常普遍，",
    "T31n1596_006:0298c01": "所依稠密罪惡聚，　　如大伽陀拔眾毒。",
    "T31n1596_006:0298c02": "牟尼善說諸正法，　　安心有根法界中，",
    "T31n1596_006:0298c03": "已知念行唯分別，　　智者疾至德海岸。",
    "T31n1596_006:0298c04": "釋曰：復有入正位偈，如《線莊嚴論》中說。若有",
    "T31n1596_006:0298c05": "最極難知者，彼中顯示。於中無邊際者，謂極",
    "T31n1596_006:0298c06": "難度彼岸故。如言無邊言，說非無有邊，但以",
    "T31n1596_006:0298c07": "多故得名無邊，此亦如是。何者為資糧？謂福",
    "T31n1596_006:0298c08": "德智慧。於中施等三波羅蜜是福德資糧，般",
    "T31n1596_006:0298c09": "若波羅蜜名智慧資糧，精進波羅蜜，若為智",
    "T31n1596_006:0298c10": "慧精進是智慧資糧，若為福精進是福資糧。",
    "T31n1596_006:0298c11": "如是禪波羅蜜亦二種，於中若緣四無量禪",
    "T31n1596_006:0298c12": "名福資糧，餘名智資糧。誰有此資糧？謂菩",
    "T31n1596_006:0298c13": "薩。法中思量善決故者，由依三摩提後力故，",
    "T31n1596_006:0298c14": "思量諸法得善決定非餘。則了義類意言生",
    "T31n1596_006:0298c15": "者，謂了知諸義皆以意言為因故。即住似義",
    "T31n1596_006:0298c16": "唯心中者，由知彼諸義唯意言故，即此自心",
    "T31n1596_006:0298c17": "似義而現故。如是正證法界已是故遠離二",
    "T31n1596_006:0298c18": "種相者，知自心似義而現已，即於離能取所",
    "T31n1596_006:0298c19": "取真如中得證。又復如所入證，今當顯示。以",
    "T31n1596_006:0298c20": "知心外無有他故得知心亦非有者，謂離心",
    "T31n1596_006:0298c21": "外無有所攀緣義，彼不有故，能緣之心則亦",
    "T31n1596_006:0298c22": "不有。菩薩知彼二不有故，即住無二法界，謂",
    "T31n1596_006:0298c23": "離心及義故。無分別智力者，離分別智力故。",
    "T31n1596_006:0298c24": "平等順行者，於平等中順行故，見修多羅等",
    "T31n1596_006:0298c25": "一切諸法平等，猶如虛空故。普遍者，於若內",
    "T31n1596_006:0298c26": "若外諸法中如是見故。常者，一切時故。所",
    "T31n1596_006:0298c27": "依稠密罪惡聚者，此諸染法因名稠密，以難",
    "T31n1596_006:0298c28": "可觀解故。罪惡聚者，即是染法熏習自性",
    "T31n1596_006:0298c29": "為體故。牟尼善說諸正法安心有根法界中",
    "T31n1596_006:0299a01": "者，謂以意安住有根心中。若攀緣彼心真如，",
    "T31n1596_006:0299a02": "此是有根心，謂緣如來正說，具足無闕總為",
    "T31n1596_006:0299a03": "一相，應知此即是無分別智。已知念行唯分",
    "T31n1596_006:0299a04": "別者，住此有根心已，為欲正說故，於彼後",
    "T31n1596_006:0299a05": "得智中所憶念義，亦知此憶念行唯是分別",
    "T31n1596_006:0299a06": "故。由此無分別智及後得二種智故，諸菩薩",
    "T31n1596_006:0299a07": "疾至佛果彼岸。此等諸偈總集義者，初偈明",
    "T31n1596_006:0299a08": "資糧道，第二偈義明方便道，第三偈義明後",
    "T31n1596_006:0299a09": "見道，第四偈義明修道，第五偈義明究竟道。",
    "T31n1596_006:0299a10": "此釋入應知相竟。",
    "T31n1596_006:0299a11": "攝大乘論釋論卷第六"
}