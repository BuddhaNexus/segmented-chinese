{
    "X31n0608_006:0448c03": "妙法蓮華經知音卷第六",
    "X31n0608_006:0448c05": "姚秦三藏法師　鳩摩羅什　譯",
    "X31n0608_006:0448c06": "明護國金剛寺住持　如愚　著",
    "X31n0608_006:0448c07": "妙法蓮華經隨喜功德品第十八",
    "X31n0608_006:0448c08": "隨喜者。准華嚴行願品。為十八願中之第五願。謂",
    "X31n0608_006:0448c09": "凡見聖凡小大所作功德乃至一塵。皆往詣其處。",
    "X31n0608_006:0448c10": "而隨分歡喜也。以見聞隨喜往古來今之事。始能",
    "X31n0608_006:0448c11": "生如實智。為眾生如實而說。不錯謬故。況隨喜此",
    "X31n0608_006:0448c12": "經功德甚大。故與校量。法師品佛滅度後。一念隨",
    "X31n0608_006:0448c13": "喜者得記義也。上品佛子住此地。是則佛受用。常",
    "X31n0608_006:0448c14": "在於其中。經行及坐臥。前二句。法師功德品明也。",
    "X31n0608_006:0448c15": "以六根清淨功德。是同佛之受用故。後二句。此品",
    "X31n0608_006:0448c16": "明之。以往詣僧坊。勸人坐聽。行則感上妙象馬車",
    "X31n0608_006:0448c17": "乘。坐則感帝釋梵王等座。是常在於中經行及坐",
    "X31n0608_006:0448c18": "臥故。又從地涌出品。上行等菩薩會言我等隨喜。",
    "X31n0608_006:0448c19": "今校其功德。使彼不唯隨喜。且發心佛滅後。受持",
    "X31n0608_006:0448c20": "得囑累也。",
    "X31n0608_006:0448c21": "爾時彌勒菩薩摩訶薩(至)得幾所福而說偈言。",
    "X31n0608_006:0448c22": "世尊滅度後其有聞是經若能隨喜者為得幾所福。",
    "X31n0608_006:0448c23": "爾時下。躡上品而不毀訾。起隨喜心為問。以上品",
    "X31n0608_006:0448c24": "但校何況讀誦書寫廣持者之功德。尚未校不毀",
    "X31n0608_006:0449a01": "隨喜略持者之功德。故彌勒今申問之所許也。謂",
    "X31n0608_006:0449a02": "隨喜之人。得幾許福也。",
    "X31n0608_006:0449a03": "爾時佛告彌勒菩薩(至)阿僧祇不可得比。",
    "X31n0608_006:0449a04": "爾時下。隨喜之人。有僧俗長幼。從法下。隨喜之地。",
    "X31n0608_006:0449a05": "有僧俗村市。如其下。隨喜之機。有僧俗親識。皆約",
    "X31n0608_006:0449a06": "最初一人而言。是諸下。即隨喜之機。次第二三敘",
    "X31n0608_006:0449a07": "至第五十。起校量案故曰阿逸多其第五十善男",
    "X31n0608_006:0449a08": "子等。若四百下。眾生無量。有人求福下。財施無邊。",
    "X31n0608_006:0449a09": "是大施主下。法施無盡。財施即檀度。法施。具戒忍",
    "X31n0608_006:0449a10": "進禪四度。於汝意下。問當機以明其福多。佛告彌",
    "X31n0608_006:0449a11": "勒下。牒前多福。校第五十人隨喜此經一偈者。多",
    "X31n0608_006:0449a12": "福為少。至不以譬喻知也。阿逸多如是下。以最後",
    "X31n0608_006:0449a13": "校最初。其福不可得比也。故曰何況最初等。良由",
    "X31n0608_006:0449a14": "彼權乘小果。此究竟大因。必以自初沿至第五十",
    "X31n0608_006:0449a15": "人為校者。字經三寫。烏焉成馬。法久訛傳。不無差",
    "X31n0608_006:0449a16": "謬。而功德尤勝者。顯最初一念隨喜之人。固當授",
    "X31n0608_006:0449a17": "成佛之記。而不誤也。大集經云。眾生之業。性是顛",
    "X31n0608_006:0449a18": "倒。二乘之業。有邊際故。菩薩之業。無邊無量。是故",
    "X31n0608_006:0449a19": "菩薩勝於一切聲聞緣覺。此財法并施之施主功",
    "X31n0608_006:0449a20": "德。不可與一念隨喜之菩薩業相校量。見矣。",
    "X31n0608_006:0449a21": "又阿逸多若人為是經故(至)為人分別如說修行。",
    "X31n0608_006:0449a22": "上節正隨喜者功德。此節旁贊者功德。又阿逸多",
    "X31n0608_006:0449a23": "下。現生植四威儀功德之因。緣是下。來世報其往",
    "X31n0608_006:0449a24": "詣得安行之果。若復有人下。現生植分座之因。是",
    "X31n0608_006:0449b01": "人功德下。來世得坐天王人王寶位之果。已上明",
    "X31n0608_006:0449b02": "一人所感依報之功德也。阿逸多下。自他現生植",
    "X31n0608_006:0449b03": "正報之因。是人功德下。來世依正得與總持菩薩",
    "X31n0608_006:0449b04": "共生一處之果。後品藥王勇施等。皆與持經者之",
    "X31n0608_006:0449b05": "陀羅尼呪故。共生一處。勸與勸者。身根往請之所",
    "X31n0608_006:0449b06": "感。利根智慧。意根等受教之所感。且約一生言。百",
    "X31n0608_006:0449b07": "千下。約千萬生得六根功德言。有音不清曰瘖。一",
    "X31n0608_006:0449b08": "向絕音曰瘂。瘖瘂之人。口氣多臭。皆由前世謗法。",
    "X31n0608_006:0449b09": "及阻人聽經所致。今勸人往聽故。聲不瘖瘂。又聽",
    "X31n0608_006:0449b10": "法華故。口氣不臭。此約聲臭論功德也。舌常下。約",
    "X31n0608_006:0449b11": "色相論。齒不下。口內之相無病。垢黑黃疎缺落。皆",
    "X31n0608_006:0449b12": "齒病也。差。向外之暴齒。曲。向內之鈀齒。唇不下。口",
    "X31n0608_006:0449b13": "外之相無病。下垂則長。褰縮則短。麤澀則苦。瘡胗",
    "X31n0608_006:0449b14": "則穢。缺壞則露。咼斜則歪。厚大則蠢。黧黑則滯。勸",
    "X31n0608_006:0449b15": "人聽經者。皆無此口舌之嫌。故曰無諸可惡。惡嫌",
    "X31n0608_006:0449b16": "也。匾[匚@虎]踏鼻也。曲戾歪鼻也。陿長窄面也。窊曲凹",
    "X31n0608_006:0449b17": "面也。勸人往聽。元屬身口。身口既往。喜生於心。而",
    "X31n0608_006:0449b18": "喜形於面。故鼻面皆無此不可喜之相也。唇舌下。",
    "X31n0608_006:0449b19": "謂勸聽法者。不唯無病惡。且有相好也。相好有七。",
    "X31n0608_006:0449b20": "一唇嚴好。則不垂縮麤胗缺斜厚黑。二舌好無病。",
    "X31n0608_006:0449b21": "三牙齒嚴好。則不垢黑黃疎缺落差曲。四鼻修美。",
    "X31n0608_006:0449b22": "則不曲戾。高直則不匾[匚@虎]。五面圓則不陿長。貌滿",
    "X31n0608_006:0449b23": "則不窊曲。六眉高長。七額平廣。則無諸可惡。此三",
    "X31n0608_006:0449b24": "十二相少分之好。校佛則未足。比之天人。則其足",
    "X31n0608_006:0449c01": "矣。世世下。謂一世勸人往聽。感多世見佛聞法之",
    "X31n0608_006:0449c02": "信受教誨也。則一大事因緣果報。何盛哉。阿逸多",
    "X31n0608_006:0449c03": "汝且下。繳其旁替者之功德。校量正持說者。則功",
    "X31n0608_006:0449c04": "德益難思議矣。故曰何況一心聽說等。此句伏下",
    "X31n0608_006:0449c05": "品談法師功德之案。",
    "X31n0608_006:0449c06": "爾時世尊欲重宣此義而說偈言。",
    "X31n0608_006:0449c07": "若人於法會得聞是經典(至)其福不可限。",
    "X31n0608_006:0449c08": "若人於法會下九行。頌初節。若有勸一人下九行。",
    "X31n0608_006:0449c09": "頌次節。長行前者。頌文後之。",
    "X31n0608_006:0449c10": "妙法蓮華經法師功德品第十九",
    "X31n0608_006:0449c11": "上品一念隨喜。不名法師者。非本意顓業故。此品",
    "X31n0608_006:0449c12": "既恒心顗業。故眼等六根。受持讀誦解說書寫為",
    "X31n0608_006:0449c13": "功。而獲見聞三千大千世界色等六麤。分別不錯",
    "X31n0608_006:0449c14": "不壞為德。以法師保人天。範維凡聖。其功德等佛。",
    "X31n0608_006:0449c15": "故曰法師功德品。問法師品六種法師。一念隨喜",
    "X31n0608_006:0449c16": "一種。既已鳴德。供養一種。胡不言之。答實論功德。",
    "X31n0608_006:0449c17": "須受持讀誦解說書寫。自他皆得開悟本有佛之",
    "X31n0608_006:0449c18": "知見。若夫供養禮拜。唯獲福田。故不校也。或有受",
    "X31n0608_006:0449c19": "持讀誦等。為法供養。亦攝盡也。故藥王本事品。有",
    "X31n0608_006:0449c20": "法供養之校量。",
    "X31n0608_006:0449c21": "爾時佛告常精進(至)因緣果報生處悉見悉知。",
    "X31n0608_006:0449c22": "爾時世尊欲重宣此義而說偈言。",
    "X31n0608_006:0449c23": "若於大眾中以無所畏心(至)肉眼得如是。",
    "X31n0608_006:0449c24": "爾時下。總標持經者。得六根功德千二百八百。當",
    "X31n0608_006:0450a01": "如首楞嚴優劣。必常精進菩薩當機者見。功德由",
    "X31n0608_006:0450a02": "精進致也。是善男子下。別敘眼根功德。必曰父母",
    "X31n0608_006:0450a03": "所生肉眼者。見經功德殊勝持者。不待修得天眼",
    "X31n0608_006:0450a04": "通。即凡眼便為佛知見矣。下五根同此。見於下。依",
    "X31n0608_006:0450a05": "報橫竪世界相續。亦見下。正報善惡眾生相續。及",
    "X31n0608_006:0450a06": "業下。業果相續。偈五行。初行頌總標。次四行頌別",
    "X31n0608_006:0450a07": "敘。彌樓云光明。七金山也。問持經者多。功德未驗。",
    "X31n0608_006:0450a08": "何也。答不常精進故。即常精進文字者尚少。況如",
    "X31n0608_006:0450a09": "說修行乎。苟如說而行。勺水同江海。撮土等大地。",
    "X31n0608_006:0450a10": "舉目無非妙法矣。",
    "X31n0608_006:0450a11": "復次常精進(至)如是分別種種音聲而不壞耳根。",
    "X31n0608_006:0450a12": "復次下。標功。得千下。具德。以是下。總敘。象聲下。別",
    "X31n0608_006:0450a13": "敘三種車聲。啼哭愁歎象馬牛曳車之悲苦聲。螺",
    "X31n0608_006:0450a14": "聲下。四種樂聲。笑語人聞樂之歡樂聲。男聲下。人",
    "X31n0608_006:0450a15": "間凡聖是非悲歡六對聲。天聲下。天上八部聲。火",
    "X31n0608_006:0450a16": "聲下。人天共有四大聲。地獄下。天人共有三途聲。",
    "X31n0608_006:0450a17": "已上世間六凡聲。比丘下。出世間四聖聲。以要下。",
    "X31n0608_006:0450a18": "總結持經者之功德。",
    "X31n0608_006:0450a19": "爾時世尊欲重宣此義而說偈言。",
    "X31n0608_006:0450a20": "父母所生耳清淨無濁穢(至)功德已如是。",
    "X31n0608_006:0450a21": "初四句頌總標。次五十六句頌別敘。後十二句頌",
    "X31n0608_006:0450a22": "總結。橫遍十方。竪窮三界。六凡四聖之聲。無遠邇",
    "X31n0608_006:0450a23": "小大。持經者不移於此。而遍聞於彼。雜而不壞。一",
    "X31n0608_006:0450a24": "而能別者。良由圓通本根。合乎法身功德。固當如",
    "X31n0608_006:0450b01": "是。迦陵頻伽云好聲鳥。其鳥在[穀-禾+卵]。聲已壓於眾羽。",
    "X31n0608_006:0450b02": "命命即共命。一身二頭。神識互別。報命相同。故曰",
    "X31n0608_006:0450b03": "命命。勝天王經云生生。光音二禪天。徧淨三禪天。",
    "X31n0608_006:0450b04": "有頂四禪色究竟天。",
    "X31n0608_006:0450b05": "復次常精進(至)若欲分別為他人說憶念不謬。",
    "X31n0608_006:0450b06": "復次下。標功。成就下。具德。受持讀誦解說書寫。屬",
    "X31n0608_006:0450b07": "眼舌身意四根。耳鼻似無干也。亦敘功德者。以初",
    "X31n0608_006:0450b08": "受時。耳得音聲之先。鼻出入息。便於讀誦故。以是",
    "X31n0608_006:0450b09": "清淨下。聞人間無情香也。須曼那。解見五卷末。闇",
    "X31n0608_006:0450b10": "提云金錢華。末利云鬘。其華可作鬘故。波羅羅云",
    "X31n0608_006:0450b11": "重生。多摩羅跋云性無垢。多伽羅云根。又復別知",
    "X31n0608_006:0450b12": "下。聞人間有情香也。持是經者下。聞天上無情香",
    "X31n0608_006:0450b13": "也。波利質多羅云員生樹。其根莖枝葉。能逆風香",
    "X31n0608_006:0450b14": "五十由旬。拘鞞陀羅云大遊戲地樹。又聞諸天下。",
    "X31n0608_006:0450b15": "聞天上有情香也。勝殿娛樂。淫欲香。法堂說法。智",
    "X31n0608_006:0450b16": "慧香。諸園遊戲。散亂香。梵世有頂。禪定香。已上並",
    "X31n0608_006:0450b17": "六凡之香也。及聲聞下。四聖之香。雖聞下。結成持",
    "X31n0608_006:0450b18": "經者。鼻根功德殊勝。雖香有人間天上世出世別。",
    "X31n0608_006:0450b19": "曾不因不合聞。而壞根錯境。忘其所在。而謬其說",
    "X31n0608_006:0450b20": "者。佛知見所具也。",
    "X31n0608_006:0450b21": "爾時世尊欲重宣此義而說偈言。",
    "X31n0608_006:0450b22": "是人鼻清淨於此世界中(至)先得此鼻相。",
    "X31n0608_006:0450b23": "初四句頌總標。長文唯香。頌亦聞臭。須曼那下六",
    "X31n0608_006:0450b24": "十四句。頌人間情無情香。諸天若行坐一行。應譯",
    "X31n0608_006:0450c01": "置天女所著衣後。天上諸華下二十八句。頌天上",
    "X31n0608_006:0450c02": "情無情香。諸比丘眾下二十句。頌四聖香。末四句。",
    "X31n0608_006:0450c03": "頌總結也。六凡四聖。人物貴賤。山林市朝。隱顯樂",
    "X31n0608_006:0450c04": "苦。持經者一聞香氣。皆悉能知者。一則經之功德",
    "X31n0608_006:0450c05": "殊勝。一則持經者非巡行數墨。乃神契乎法身根。",
    "X31n0608_006:0450c06": "符乎佛知見也。談耳鼻二根聲香之法。文字如江",
    "X31n0608_006:0450c07": "海潮波。一層壓一層。繁而有趣。問六根奚於聲香",
    "X31n0608_006:0450c08": "而廣衍也。答聲是此方教體。香為聖凡同樂。故侈",
    "X31n0608_006:0450c09": "言之。",
    "X31n0608_006:0450c10": "復次常精進(至)又能出於深妙法音。",
    "X31n0608_006:0450c11": "復次下。標功。得千下。具德。舌根功德。不出嘗味說",
    "X31n0608_006:0450c12": "法二種。若好下。釋嘗味之德。好醜約飲食之質言。",
    "X31n0608_006:0450c13": "美惡約飲食之味言。苦澀物乃質與味醜惡不美",
    "X31n0608_006:0450c14": "之極者。在其舌根下。此經一相一味。故持經者遇",
    "X31n0608_006:0450c15": "諸醜惡極不美之下物。皆變成極美之上味。如天",
    "X31n0608_006:0450c16": "之甘露也。若以舌根下。釋說法之德。此經深妙。眾",
    "X31n0608_006:0450c17": "經中寶。故說者出深妙聲。能入眾心。令眾喜樂也。",
    "X31n0608_006:0450c18": "又諸天子下。申釋於大眾中之眾。有天男天女欲",
    "X31n0608_006:0450c19": "色界之分。聞是深妙下。申釋入心令喜。謂由說者",
    "X31n0608_006:0450c20": "言論次第。分章折句。合佛意。而不紊亂。故能致天",
    "X31n0608_006:0450c21": "之男女來聽也。及諸龍下。列餘七部男女。亦如天",
    "X31n0608_006:0450c22": "部也。天部但曰來聽。餘七部則曰親近敬養。互言",
    "X31n0608_006:0450c23": "之。以上天龍外護也。及比丘下。人間內外護。有四",
    "X31n0608_006:0450c24": "等。一僧俗四眾。二國王王子眾。三羣臣眾。四小大",
    "X31n0608_006:0451a01": "輪王眾。乃一時雲集眾也。故曰乘其宮殿等。以是",
    "X31n0608_006:0451a02": "菩薩下。長隨影響眾也。故曰盡其形壽等。又諸下。",
    "X31n0608_006:0451a03": "謂不惟但得六凡眾。且得四聖眾加護也。是人下。",
    "X31n0608_006:0451a04": "謂不唯但得四聖護念。且得十方諸佛偏向說法。",
    "X31n0608_006:0451a05": "致能受持傳講也。",
    "X31n0608_006:0451a06": "爾時世尊欲重宣此義而說偈言。",
    "X31n0608_006:0451a07": "是人舌根淨終不受惡味(至)或時為現身。",
    "X31n0608_006:0451a08": "初行頌嘗味德。餘七行半頌說法德。是說法之人",
    "X31n0608_006:0451a09": "一行。長行無文。頌增廣之。",
    "X31n0608_006:0451a10": "復次常精進(至)皆於身中現其色像。",
    "X31n0608_006:0451a11": "復次下。標功。得八下。序德。身之功德。不出清淨現",
    "X31n0608_006:0451a12": "相二者。得清下。得清淨德。喻如瑠璃。見者歡喜。其",
    "X31n0608_006:0451a13": "身下。得現相德。有通有別。三千下。通序依正升沉",
    "X31n0608_006:0451a14": "之廣多。生時下。通序依正果報之差別。悉於中現",
    "X31n0608_006:0451a15": "者。持經者色身。合乎法身也。及鐵下。別以鐵圍彌",
    "X31n0608_006:0451a16": "樓山之小大。申明上下好醜善惡之依正。以銕圍",
    "X31n0608_006:0451a17": "在下。為醜惡處。彌樓等在上。為善好處。故約欲界",
    "X31n0608_006:0451a18": "一界言。下至下。別敘阿鼻有頂。申明三界上下好",
    "X31n0608_006:0451a19": "醜善惡之依正。以阿鼻云無間。在地獄最下。為惡",
    "X31n0608_006:0451a20": "醜處。有頂乃色究竟天。與空無邊處鄰。為最上善",
    "X31n0608_006:0451a21": "好處故。悉於中現者。持經者法身。不外乎色身也。",
    "X31n0608_006:0451a22": "若聲聞不。謂不唯一身現六凡色相。雖四聖人說",
    "X31n0608_006:0451a23": "法音聲相。亦於身中現也。是十法界。無往而不成",
    "X31n0608_006:0451a24": "實相妙法矣。",
    "X31n0608_006:0451b01": "爾時世尊欲重宣此義而說偈言。",
    "X31n0608_006:0451b02": "若持法華者其身甚清淨(至)一切於中現。",
    "X31n0608_006:0451b03": "若持下。頌清淨德。又如下。頌現相德。長行但譬瑠",
    "X31n0608_006:0451b04": "離。頌中復喻明鏡。唯獨下。謂法師身。雖現十法界",
    "X31n0608_006:0451b05": "依正之相。人所不知。而己則獨知之也。昔彌勒。下",
    "X31n0608_006:0451b06": "兜率天。為無著說瑜伽論。唯無著見。餘皆不見。華",
    "X31n0608_006:0451b07": "嚴五十三參。多於身中。流出十法界像。三千下。頌",
    "X31n0608_006:0451b08": "通敘。諸天下。頌別申。長文無水。頌補現大海。以上",
    "X31n0608_006:0451b09": "頌六凡。諸佛下。頌現四聖。雖未下。結顯經之功德",
    "X31n0608_006:0451b10": "殊勝。謂法師雖未證佛無漏清淨法性身。而父母",
    "X31n0608_006:0451b11": "所生尋常色身。有類乎果覺現相也。問蕞爾眇躬。",
    "X31n0608_006:0451b12": "胡能若是。答彈丸之鏡。能持萬仞之山。頃刻之夢",
    "X31n0608_006:0451b13": "能現百年之境。然皆有為法生滅心也。今經詮佛",
    "X31n0608_006:0451b14": "與眾生平等共有之佛知見。持經者能常精進。自",
    "X31n0608_006:0451b15": "然反常合道何疑。為得其信。論四種鏡者。諳此。",
    "X31n0608_006:0451b16": "復次常精進(至)亦是先佛經中所說。",
    "X31n0608_006:0451b17": "復次下。標功。得千下。敘德。意以通達為德。以是下",
    "X31n0608_006:0451b18": "通達一為無量自利利他德。意根云聞者。一則意",
    "X31n0608_006:0451b19": "待耳先聞。而後通達。一則前五根具同時意根故",
    "X31n0608_006:0451b20": "也。諸所下。通達無量為一。即俗即真德。以諸所說",
    "X31n0608_006:0451b21": "佛法及治世資生業。皆從俗諦。無量實相正法。皆",
    "X31n0608_006:0451b22": "屬真諦。唯一法故。三千下。凡心通也。雖未下。見經",
    "X31n0608_006:0451b23": "之功德勝也。是人下。聖性通也。聖凡心性。既皆得",
    "X31n0608_006:0451b24": "通。故思惟籌量。皆合先佛典誥。",
    "X31n0608_006:0451c01": "爾時世尊欲重宣此義而說偈言。",
    "X31n0608_006:0451c02": "是人意清淨明利無濁穢(至)持法華經故。",
    "X31n0608_006:0451c03": "是人下。頌通達一為無量等文。是世界下。頌通達",
    "X31n0608_006:0451c04": "凡心之文。十方下。頌通達聖性之文。悉知下。頌通",
    "X31n0608_006:0451c05": "達無量為一之文。持法華下。頌見經。功德殊勝之",
    "X31n0608_006:0451c06": "文。良由此經。詮顯生佛等有虗寂之佛知見。持誦",
    "X31n0608_006:0451c07": "者朝夕清淨熏習。六根中無一法不靈且妙也。此",
    "X31n0608_006:0451c08": "品影起下品常不輕迹。以便現神力囑累。於上行",
    "X31n0608_006:0451c09": "等菩薩。佛滅後在此娑婆世界。廣其持說也。",
    "X31n0608_006:0451c10": "妙法蓮華經常不輕菩薩品第二十",
    "X31n0608_006:0451c11": "常不輕者。釋迦往劫。常以六根。禮拜四眾。云我不",
    "X31n0608_006:0451c12": "敢輕慢汝等。汝等皆當作佛。致其罵辱。恒不變志。",
    "X31n0608_006:0451c13": "由是增上慢輩。無如之何。遂以常不輕名之。後得",
    "X31n0608_006:0451c14": "威音王佛先所說經受持。感六根清淨。為大法師。",
    "X31n0608_006:0451c15": "故曰常不輕也。上品既言其法。此以人證。使知靈",
    "X31n0608_006:0451c16": "山一會許大果報。皆由持經為因行而得。又照壽",
    "X31n0608_006:0451c17": "量品諸佛威猛大勢之力一句。故以得大勢菩薩",
    "X31n0608_006:0451c18": "為當機。而點明之。意不持經者。以增上慢為勢。持",
    "X31n0608_006:0451c19": "經者。當以不輕增上慢人。為大勢也。",
    "X31n0608_006:0451c20": "爾時佛告得大勢菩薩(至)有二萬億佛皆同一號。",
    "X31n0608_006:0451c21": "爾時下。將欲舉人證法。而結盡已前諸品也。以獲",
    "X31n0608_006:0451c22": "大罪報。如前所說。是如譬品偈文所說。為下增慢",
    "X31n0608_006:0451c23": "四眾獲罪之案。其所得功德。如向所說。是如法師",
    "X31n0608_006:0451c24": "功德品所說。為下常不輕獲益之案。得大勢乃往",
    "X31n0608_006:0452a01": "下。常不輕所師之佛具十號也。威以形言。音以聲",
    "X31n0608_006:0452a02": "言。王者自在。義兼形聲。而王於威音那畔也。故有",
    "X31n0608_006:0452a03": "威得。劫名離衰。有音得。國名大成也。其威下。彼佛",
    "X31n0608_006:0452a04": "說法。義該五乘。一人二天三聲聞四辟佛五菩薩",
    "X31n0608_006:0452a05": "乘。故敘為天人阿修羅等。為說法之總敘。為求聲",
    "X31n0608_006:0452a06": "聞乘等。為說法之別。小乘究竟云涅槃。約斷德言。",
    "X31n0608_006:0452a07": "大乘究竟云佛慧。約果覺言。為菩薩云因阿耨等",
    "X31n0608_006:0452a08": "者。以凡為菩薩者。必先發阿耨菩提心為因。修六",
    "X31n0608_006:0452a09": "波羅蜜為緣故。得大勢是威下。敘彼佛之壽命長",
    "X31n0608_006:0452a10": "遠。及正像法之永久也。其佛饒益下。敘二萬億佛",
    "X31n0608_006:0452a11": "初佛之終。於此國土下。敘二萬億佛第二佛之始。",
    "X31n0608_006:0452a12": "如是下。即初二兩佛。敘滿二萬億佛名號皆同。俾",
    "X31n0608_006:0452a13": "見我釋迦。親近佛多。盡行道廣。其授受有所自也。",
    "X31n0608_006:0452a14": "此完譬品為身子述成我昔曾於二萬億佛等之",
    "X31n0608_006:0452a15": "之案。",
    "X31n0608_006:0452a16": "最初威音王如來既已滅度(至)號之為常不輕。",
    "X31n0608_006:0452a17": "最初下。謂二萬億之最初佛。正像法滅後。法末而",
    "X31n0608_006:0452a18": "人惡也。增上慢意惡。有大勢力身口惡。以意惡有",
    "X31n0608_006:0452a19": "未得謂得之慢。身惡有打擲之勢。口惡有罵詈之",
    "X31n0608_006:0452a20": "力。故曰有大勢力。爾時下。謂不輕當彼時。欲眾生",
    "X31n0608_006:0452a21": "作佛。人惡而己特善也。以何下。徵其得善之名。是",
    "X31n0608_006:0452a22": "比丘下。釋成其善之實。禮拜讚歎。身口二業善。不",
    "X31n0608_006:0452a23": "敢輕慢。意業善。而是下。謂不輕因三業善人作佛。",
    "X31n0608_006:0452a24": "既不持經之實。故不以文言為正務也。乃至遠見。",
    "X31n0608_006:0452b01": "對上凡有所見為近相知言。故凡近相知。雖見不",
    "X31n0608_006:0452b02": "輕禮讚。尚不加罵詈。此四眾既遠。不相知故。一見",
    "X31n0608_006:0452b03": "授記作佛。即加罵詈也。言是無智下。述其罵辭。如",
    "X31n0608_006:0452b04": "此下。上遠見。約地遐邇。此多年。則經時久。故不唯",
    "X31n0608_006:0452b05": "罵詈。則加杖石打擲。乃人情厭煩。不信則侮。世常",
    "X31n0608_006:0452b06": "態也。問此雖好心。帶累不信者墮苦。豈不為多事",
    "X31n0608_006:0452b07": "乎。答誠然。第不如是。諸增上慢人。總無成佛之期。",
    "X31n0608_006:0452b08": "此釋迦知其為累。亦是暇顧前誠。身子無智人中",
    "X31n0608_006:0452b09": "莫說此事。政為此耳。避走下。謂不輕雖避遠其害",
    "X31n0608_006:0452b10": "詬辱。而退息其善行。所謂得持經之實也。以其下。",
    "X31n0608_006:0452b11": "結答以何因緣等之徵辭。因其實而成其名。謂□",
    "X31n0608_006:0452b12": "上慢輩。見罵辱不止。末如之何。遂即以不輕口中",
    "X31n0608_006:0452b13": "之言。增一常字。詺其名也。",
    "X31n0608_006:0452b14": "是比丘臨欲終時於虗空中(至)功德成就當得作佛。",
    "X31n0608_006:0452b15": "上節敘由實得名。此節敘由因得果。是比丘下。不",
    "X31n0608_006:0452b16": "輕地遠時長。受罵辱而不退息者。得諸法空為座",
    "X31n0608_006:0452b17": "也。故將命終。而於空中。聞威音王佛在時所說之",
    "X31n0608_006:0452b18": "全部經也。悉能受持。六根之功。即得下。六根之德。",
    "X31n0608_006:0452b19": "如上。謂如上法師功德品所說。此所謂改麤身為",
    "X31n0608_006:0452b20": "妙質也。更增下。謂易短壽而成長年也。於時下。先",
    "X31n0608_006:0452b21": "倨之人。見其下。復恭於法。此又見不輕。以妙法為",
    "X31n0608_006:0452b22": "大勢力。故以三力言。大神通力者。即改形易壽之",
    "X31n0608_006:0452b23": "謂也。樂說辨力者。即廣為人說也。大善寂力者。即",
    "X31n0608_006:0452b24": "前直受詬辱。而不懷于念。不報于言也。是菩薩復",
    "X31n0608_006:0452c01": "化下。謂毀僧謗法者。尚植成佛之因。而上值下化",
    "X31n0608_006:0452c02": "者。固當得成佛之果也。故有三番值佛之敘(命終下。初",
    "X31n0608_006:0452c03": "值佛數名也。以是下。次值佛數名也。得大勢是常下。未值佛數。而不置名)。",
    "X31n0608_006:0452c04": "得大勢於意云何(至)常應受持讀誦解說書寫是經。",
    "X31n0608_006:0452c05": "得大下。昔因今果。一人也。若我下。因深果速。皆屬",
    "X31n0608_006:0452c06": "此經也。此完首節獲益之案。得大勢彼時下。昔之",
    "X31n0608_006:0452c07": "惡因也。二百下。昔之惡果也。此完首節獲罪之案。",
    "X31n0608_006:0452c08": "畢是下。昔有善因也。完上節皆信伏隨從之案。爾",
    "X31n0608_006:0452c09": "時四眾下。今有善果也。完上節復化千萬億眾令",
    "X31n0608_006:0452c10": "住阿耨菩提之案。此承上節。校明彼此今昔功過。",
    "X31n0608_006:0452c11": "而結證法師功德。以勸持也。得大勢當知下。總結",
    "X31n0608_006:0452c12": "法會之始。至此品之終。而起下八品之流通分也。",
    "X31n0608_006:0452c13": "然此數句義最重。為流通源故。",
    "X31n0608_006:0452c14": "爾時世尊欲重宣此義而說偈言。",
    "X31n0608_006:0452c15": "過去有佛號威音王(至)天人龍神所共供養。",
    "X31n0608_006:0452c16": "此頌初節。過去下。該盡二萬億佛始末。神智無量。",
    "X31n0608_006:0452c17": "法身也。威也。將導一切。般若也音也。天人下。解脫",
    "X31n0608_006:0452c18": "也。王也。即名以頌其實。",
    "X31n0608_006:0452c19": "是佛滅後法欲盡時(至)不輕菩薩能忍受之。",
    "X31n0608_006:0452c20": "此頌第二節。是佛下。最初一佛末法時也。有一下。",
    "X31n0608_006:0452c21": "持經師也。時諸下。慢法眾也。計著於法。謂執著我",
    "X31n0608_006:0452c22": "法也。不輕下。頌所以具不輕之實也。諸人下。頌所",
    "X31n0608_006:0452c23": "以得不輕之名也。",
    "X31n0608_006:0452c24": "其罪畢已臨命終時(至)漸具功德疾成佛道。",
    "X31n0608_006:0453a01": "此頌第三節。金剛經云。是人先世罪業。應墮惡道。",
    "X31n0608_006:0453a02": "以今世人輕賤故。先世罪業。即為消滅。當得阿耨",
    "X31n0608_006:0453a03": "多羅三藐三菩提。今於不輕云其罪畢已者。可見",
    "X31n0608_006:0453a04": "佛在因地。亦嘗造罪。故受人辱。但以持經。重作而",
    "X31n0608_006:0453a05": "輕報也。臨命下。以經自覺自利也。復為下。以經覺",
    "X31n0608_006:0453a06": "他利他也。不輕命終下。正與金剛先世罪業即為",
    "X31n0608_006:0453a07": "消滅。當得阿耨菩提之義同也。功德云漸具者。因",
    "X31n0608_006:0453a08": "行要積莊嚴劫國等。始得圓也。佛道云疾成者。果",
    "X31n0608_006:0453a09": "海滿在初心見地。略無一毫鈍滯也。",
    "X31n0608_006:0453a10": "彼時不輕則我身是(至)世世值佛疾成佛道。",
    "X31n0608_006:0453a11": "此頌第四節。彼時下。頌昔因今果之師。見傳法之",
    "X31n0608_006:0453a12": "功德不虗也。時四下。頌昔因今果之眾。見今佛前",
    "X31n0608_006:0453a13": "聽法非無故也。我於下。見佛前世由勸人聽經為",
    "X31n0608_006:0453a14": "因。故得今日復開示教人令住涅槃為果也。世世",
    "X31n0608_006:0453a15": "下。謂佛豈止於威音王佛一世為然。乃於二千億",
    "X31n0608_006:0453a16": "日月燈明佛。及二千億雲自在王佛等諸佛法中。",
    "X31n0608_006:0453a17": "世世皆受持如是經典也。此應長行若我於宿世",
    "X31n0608_006:0453a18": "不受持讀誦此經等文。初億億下。謂佛於此經。雖",
    "X31n0608_006:0453a19": "云前世勸人。世世自持。其言似容易。而不知說一",
    "X31n0608_006:0453a20": "前世。則經過億億萬劫。至不可思議之許多世。始",
    "X31n0608_006:0453a21": "一遇其時。得開此經也。次億億下。謂說一世世。又",
    "X31n0608_006:0453a22": "不知經過億億萬劫。至不可思議之許多世。始一",
    "X31n0608_006:0453a23": "遇其佛。而說此經也。是故行者下。謂以是佛。於此",
    "X31n0608_006:0453a24": "經。若聞若說。經劫之多。易而難之故。凡在佛前諸",
    "X31n0608_006:0453b01": "修行者。於佛滅後。得聞此經。即與佛久遠劫海前。",
    "X31n0608_006:0453b02": "所聞同也。勿生疑惑。云汝聞異於佛開也。以佛知",
    "X31n0608_006:0453b03": "見一開。佛聞眾生聞。同一法身。雖多劫直一念也。",
    "X31n0608_006:0453b04": "應當下。謂既知己聞同於佛聞。多劫元直一念。則",
    "X31n0608_006:0453b05": "佛滅後諸修行者。應當一心學佛。忍於增上慢輩。",
    "X31n0608_006:0453b06": "於難說之經。而廣說之。即為報佛之恩也。如是則",
    "X31n0608_006:0453b07": "聞者即同佛。世世值佛。雖遠劫即近劫也。說者亦",
    "X31n0608_006:0453b08": "同佛。疾成佛道。雖漸修即頓證也。經文讀之似平",
    "X31n0608_006:0453b09": "易。而照前應後一句。有無量義在中。其涵畜之妙。",
    "X31n0608_006:0453b10": "非具眼者莫知。正宗分止。此下八品。為流通分。流",
    "X31n0608_006:0453b11": "通其序正也。然流通有二。一本分流通。神力囑累",
    "X31n0608_006:0453b12": "兩品。是也。以是三分中之本分故。二支別流通。藥",
    "X31n0608_006:0453b13": "王本事以去六品。是也。宣師所謂支品別偈。不無",
    "X31n0608_006:0453b14": "其流故。",
    "X31n0608_006:0453b15": "妙法蓮華經如來神力品第二十一",
    "X31n0608_006:0453b16": "如來神力者。初勸新得記者。發願廣持。說提婆品。",
    "X31n0608_006:0453b17": "是教大會學佛求法。為弟子之道。上將囑累其經。",
    "X31n0608_006:0453b18": "於舊所化眾。說常不輕品。是教大會學佛說法。為",
    "X31n0608_006:0453b19": "師保之道。總照法師品。為弟子者。應視師如佛。以",
    "X31n0608_006:0453b20": "如來供養而供養之。為師保者。弟子於禮有所未",
    "X31n0608_006:0453b21": "盡。應以大慈悲為室。柔和忍辱為衣等。此教菩薩",
    "X31n0608_006:0453b22": "法。因緣本末究竟。可謂至矣。故此本即現神力囑",
    "X31n0608_006:0453b23": "累。完塔中佛欲以此妙法華經付囑有在之案。故",
    "X31n0608_006:0453b24": "曰如來神力品。照壽量品。諸佛師子奮迅之力一",
    "X31n0608_006:0453c01": "句。以所現神力。以師子奮迅狀故。然如來二字。該",
    "X31n0608_006:0453c02": "盡釋迦與分身諸佛。以俱現神力故。神力照經。則",
    "X31n0608_006:0453c03": "有十種。一廣長舌。上至梵世。二一切毛孔。放無數",
    "X31n0608_006:0453c04": "光。三一時攝百千歲。四謦欬彈指聲。遍三變淨土",
    "X31n0608_006:0453c05": "外之十方。五十方地震。六他方眾生。遙見此方依",
    "X31n0608_006:0453c06": "正生喜。七他方諸天。虗空中唱此方三寶依正之",
    "X31n0608_006:0453c07": "名。勸隨喜致禮。八他方眾生。遵其天命。稱禮興供。",
    "X31n0608_006:0453c08": "九供養之物。變成寶帳。覆諸佛上。十他方此方。通",
    "X31n0608_006:0453c09": "為一土。凡此皆諸佛之神力也。",
    "X31n0608_006:0453c10": "爾時千世界微塵等菩薩(至)解說書寫而供養之。",
    "X31n0608_006:0453c11": "爾時千世下。此諸菩薩。初雖精進。然不好在眾。住",
    "X31n0608_006:0453c12": "於下界。是心有所躭其靜趣者。及聞佛音聲。從地",
    "X31n0608_006:0453c13": "涌出。修敬後。但曰我等隨喜。未嘗發願廣持。及佛",
    "X31n0608_006:0453c14": "談久遠壽命。屬此經。分別大會功德。屬此經。一念",
    "X31n0608_006:0453c15": "隨喜。六根清淨。引常不輕之人。而證法師之功德。",
    "X31n0608_006:0453c16": "皆屬此經。末後佛復痛加勸勉。故始肯捨己所躭。",
    "X31n0608_006:0453c17": "從佛所囑。而發願廣說也。故曰我等於佛滅後等。",
    "X31n0608_006:0453c18": "究其願辭。處之廣狹。心之緩急。有兩不同於持品",
    "X31n0608_006:0453c19": "諸發願者。何則。藥王等雖各發願此方他方周旋",
    "X31n0608_006:0453c20": "往返十方持經。然奉佛命。不得佛心。故佛皆不放",
    "X31n0608_006:0453c21": "心瞑目而付囑也。惟此千世界塵眾發願。舉其處。",
    "X31n0608_006:0453c22": "則曰於佛滅後世尊分身所在國土滅度之處。是",
    "X31n0608_006:0453c23": "持經之處無量。擴乎其不止於周旋往返一佛滅",
    "X31n0608_006:0453c24": "度。後之十方世界也。以佛分身無量。世界亦無量",
    "X31n0608_006:0454a01": "故。舉其心。則曰我等亦自欲得是真淨大法。是持",
    "X31n0608_006:0454a02": "經之心。充乎其不同於八十萬億那由他諸菩薩",
    "X31n0608_006:0454a03": "言。我等敬信佛。悉忍是諸惡。惟願世尊。在於他方",
    "X31n0608_006:0454a04": "遙見守護。以畏惡求護。終是賴佛行事少。不得意",
    "X31n0608_006:0454a05": "多。見其抑損。或生其退屈也。惟此大眾。自欲得是",
    "X31n0608_006:0454a06": "真淨大法。則上不恃佛。下不畏眾。即佛不見護。亦",
    "X31n0608_006:0454a07": "自無怨。以自欲得是真淨大法故。故得其佛命。而",
    "X31n0608_006:0454a08": "愜其佛心。即現神力而囑累也。恐法難會。請以喻",
    "X31n0608_006:0454a09": "明。譬世人之有諸子。將受父之家業。各陳其志。於",
    "X31n0608_006:0454a10": "父有願但在家中管事。而不費家中之物者。此藥",
    "X31n0608_006:0454a11": "王等發願本土持經者。是也。有畏家緣瑣屑。人情",
    "X31n0608_006:0454a12": "難浹。願往外面經營者。此諸新得記發願他方持",
    "X31n0608_006:0454a13": "經者。是也。有知家中外面。悉是父事。願內外總攝。",
    "X31n0608_006:0454a14": "不畏嫌疑。此八十萬億那由他眾。發願周旋往返",
    "X31n0608_006:0454a15": "十方世界持經者。是也。然尤不得其父放心瞑目。",
    "X31n0608_006:0454a16": "以交付囑累者。以此等雖不畏難往返十方。可謂",
    "X31n0608_006:0454a17": "具足勤忍矣。但尚推是父事。於己則莫過代父行",
    "X31n0608_006:0454a18": "事耳。如是則費有所不惜。而利有所不增也。若夫",
    "X31n0608_006:0454a19": "一子知父之家業悉是己有。乃我為子者。所當自",
    "X31n0608_006:0454a20": "欲得者。有無倚賴。全不恃父。不問內外小大。皆願",
    "X31n0608_006:0454a21": "管到。則父必知此子。既云家業。是自己欲得。必內",
    "X31n0608_006:0454a22": "不費本。外增其息。即有所出。必有所入。其父辛勤",
    "X31n0608_006:0454a23": "所得之產。得其人。有所交閣。身雖歿。而目始瞑矣。",
    "X31n0608_006:0454a24": "此千世界從地涌出之眾。發願欲自得真淨大法。",
    "X31n0608_006:0454b01": "受持讀誦此經者。是也。前云六萬恒河沙等菩薩。",
    "X31n0608_006:0454b02": "一一各領六萬五萬恒河等眷屬。今云千世界微",
    "X31n0608_006:0454b03": "塵等菩薩者。以彼師資沙數垓數單數。會其塵數。",
    "X31n0608_006:0454b04": "則有一小千世界之微塵多也。故前後敘異。",
    "X31n0608_006:0454b05": "爾時世尊於文殊師利等(至)通達無礙如一佛土。",
    "X31n0608_006:0454b06": "此節經家敘置。佛以十種神力囑累也。爾時下。謂",
    "X31n0608_006:0454b07": "佛欲以此經付囑本土之眾。故於文殊等舊住本",
    "X31n0608_006:0454b08": "土眾前。現大神力也。云舊住者。顯上行等從地涌",
    "X31n0608_006:0454b09": "出六萬恒沙等眾。皆是新住此界者。何則。如文殊",
    "X31n0608_006:0454b10": "在過去二萬日月燈明佛。最初一佛法中。為妙光",
    "X31n0608_006:0454b11": "法師。教化八王子。其第八子。名然燈佛。釋迦於然",
    "X31n0608_006:0454b12": "燈佛。始發大心。如是則知妙光之時。釋迦尚未知",
    "X31n0608_006:0454b13": "名姓。故稱文殊等。為舊住娑婆世界之者宿也。出",
    "X31n0608_006:0454b14": "廣下。大神力現於舌相。舌在佛口。不過尺寸。出之",
    "X31n0608_006:0454b15": "則廣長。至於梵世。豈止覆面哉。凡人不妄語。則感",
    "X31n0608_006:0454b16": "舌長舐鼻。今佛出此。見說此經。授記聲聞成佛。若",
    "X31n0608_006:0454b17": "因緣譬喻果報等言。皆是真寶也。一切毛孔下。神",
    "X31n0608_006:0454b18": "力現於身相。身有無量毛孔。孔有無量光。光有無",
    "X31n0608_006:0454b19": "量色。皆徧照十方世界也。舌相約竪言。故云上至",
    "X31n0608_006:0454b20": "等。身相約橫言。故云遍照等。其寶互現也。以三變",
    "X31n0608_006:0454b21": "淨土廣大之世界。舊住新集無邊之聖眾。無前後",
    "X31n0608_006:0454b22": "左右。佛一舌一身。無不悉見。其神力寧不大乎。此",
    "X31n0608_006:0454b23": "所謂佛身充滿於法界。普現一切羣生前也。以上",
    "X31n0608_006:0454b24": "敘釋迦一佛之神力也。眾寶下。敘釋迦分身諸佛",
    "X31n0608_006:0454c01": "之神力也。此為諸佛師子奮迅之力者。師子獸中",
    "X31n0608_006:0454c02": "王。性喜繡逑。雌雄戲舞之時。長出其舌。舉身毛色",
    "X31n0608_006:0454c03": "皆現金光。觀者無前後左右。一時俱見首在己前。",
    "X31n0608_006:0454c04": "此師子之奮迅狀也。諸佛法中王。性喜妙法。今因",
    "X31n0608_006:0454c05": "付囑此經。現其舌相身相奮迅之狀如之。故取喻",
    "X31n0608_006:0454c06": "言。而結證法師品我爾時為現清淨光明身之案。",
    "X31n0608_006:0454c07": "釋迦牟尼佛下。牒佛與分身諸佛。正現二種神力",
    "X31n0608_006:0454c08": "時。不唯橫竪界廣。亦經歲久時長也。故云滿百千",
    "X31n0608_006:0454c09": "歲。問佛壽止得八十。如何一時云滿百千歲。答黃",
    "X31n0608_006:0454c10": "梁一夢。生平事業悉完。況佛神力。攝長為短。延促",
    "X31n0608_006:0454c11": "一際。可思議乎。然後下。敘佛與分身諸分。現身相",
    "X31n0608_006:0454c12": "神力也。攝收也。對上出廣長之出字言。聲欬收舌",
    "X31n0608_006:0454c13": "相。入口之聲。俱共下。佛與分身諸佛。初舌相出時。",
    "X31n0608_006:0454c14": "手各結印。故今收舌。則印解。而左右手各彈指出",
    "X31n0608_006:0454c15": "聲也。是二下。謂聲相神力。亦互徧十方界也。以是",
    "X31n0608_006:0454c16": "觀之。則三變淨土外。尚有十方諸佛世界在。蠢爾",
    "X31n0608_006:0454c17": "眾生。執一己所有。欲大於人。何其隘哉。故造字者。",
    "X31n0608_006:0454c18": "以自大為臭也。地皆下。地震有二緣。一見無情器",
    "X31n0608_006:0454c19": "界妄結。今欲發真歸源。故震。一欲三變土外眾生。",
    "X31n0608_006:0454c20": "見我娑婆主伴依正。通為一界。俾發願往他方世",
    "X31n0608_006:0454c21": "界持經者沒處去也。故震。其中眾生下。謂彼十方",
    "X31n0608_006:0454c22": "有情。初被我法二障所障。雖同佛與分身諸佛一",
    "X31n0608_006:0454c23": "處。有眼不見。今得佛神力震開聾瞽。見佛願力所",
    "X31n0608_006:0454c24": "成十方諸佛主伴之多身。及見佛慧力所成三世",
    "X31n0608_006:0455a01": "諸佛過現之一身也。此所謂隨緣赴感靡不周。而",
    "X31n0608_006:0455a02": "恒處此菩提座。以上敘彼見此一體三寶中。依正",
    "X31n0608_006:0455a03": "分明之佛寶也。以見下。見一體三寶中。不離佛左",
    "X31n0608_006:0455a04": "右之僧寶也。既見下。應知彼十方佛土之眾。皆是",
    "X31n0608_006:0455a05": "前變土時。所移置之天人。及許說時。五千退席之",
    "X31n0608_006:0455a06": "慢眾。初因懷增上慢。被障所障。不得見此法會妙",
    "X31n0608_006:0455a07": "境。壽量品所謂以諸神通力。令顛倒眾生。雖近而",
    "X31n0608_006:0455a08": "不見也。至上品。既敘佛因中。為常不輕菩薩時。尚",
    "X31n0608_006:0455a09": "不宿嫌於增上慢人。況今成佛果上。反有退席移",
    "X31n0608_006:0455a10": "置者。終不令見耶。故以神力加被令見也。壽量品",
    "X31n0608_006:0455a11": "所謂令其生渴仰。因其心變慕。時我及眾僧。俱出",
    "X31n0608_006:0455a12": "靈鷲山也。是退席移置者。無心希寶。自然而至矣。",
    "X31n0608_006:0455a13": "故曰皆大歡喜等。即時諸天下。敘彼十方佛土之",
    "X31n0608_006:0455a14": "眾。又承諸天力。得聞此土一體三寶中依正之名。",
    "X31n0608_006:0455a15": "及法寶名也。過此下。教知此土依報之名。是中下。",
    "X31n0608_006:0455a16": "教知此土正報法主之名。今為下。教知此土法主",
    "X31n0608_006:0455a17": "為法臣所說之經名。此與譬喻品身子授記時為",
    "X31n0608_006:0455a18": "諸聲聞說大乘經等五句。相照應。汝等下。教隨喜",
    "X31n0608_006:0455a19": "其法。亦當下。教供養其佛。皆諸天教者。結證法師",
    "X31n0608_006:0455a20": "品我時廣遣天龍等為其集聽法眾之案。彌勒所",
    "X31n0608_006:0455a21": "謂佛名聞十方廣饒益眾生。是也。彼諸下。敘彼土",
    "X31n0608_006:0455a22": "眾生遵天命而禮念佛也。以種種下。遵天命而興",
    "X31n0608_006:0455a23": "供養。以表深心信解也。彌勒所謂一切具善根。以",
    "X31n0608_006:0455a24": "助無上心。是也。所散諸物下。心通法變。乃佛與分",
    "X31n0608_006:0455b01": "身諸佛等。大慈悲心為室。柔和忍辱為衣之所感。",
    "X31n0608_006:0455b02": "故散物皆合成寶帳。覆葢佛上也。于時十方下。初",
    "X31n0608_006:0455b03": "佛三變淨土。猶多移置人天。今既容退席移置者。",
    "X31n0608_006:0455b04": "見聞禮敬。則退者進。而移置者元不曾動。故十方",
    "X31n0608_006:0455b05": "世界通達無礙。如一佛土。吾佛多寶佛分身佛願",
    "X31n0608_006:0455b06": "心滿。而法報化三身。宛然一體也。凡聖土方便土",
    "X31n0608_006:0455b07": "實報土。同一寂光。無彼此色相可見也。華嚴經云。",
    "X31n0608_006:0455b08": "若有欲識佛境界。當淨其意如虗空。遠離妄想及",
    "X31n0608_006:0455b09": "諸取。令心所向皆無礙。杜順偈云。若人欲會真空",
    "X31n0608_006:0455b10": "理。身內真如還徧外。情與無情共一體。處處皆同",
    "X31n0608_006:0455b11": "真法界。皆此義也。妙法談至此佛神力現至此。無",
    "X31n0608_006:0455b12": "鍼鋒處不是佛法身充滿。無微塵孔不是佛淨土",
    "X31n0608_006:0455b13": "完全。知此見此。謂之開示悟入佛之知見也。一大",
    "X31n0608_006:0455b14": "時教。何有奇特如此。吾信法華經。真為諸經中之",
    "X31n0608_006:0455b15": "王矣。",
    "X31n0608_006:0455b16": "爾時佛告上行等菩薩大眾(至)諸佛於此而般涅槃。",
    "X31n0608_006:0455b17": "爾時等者。上節神力云。於文殊等者。以文殊師利",
    "X31n0608_006:0455b18": "等八萬大士。往劫各有本所事之佛。各受過本佛",
    "X31n0608_006:0455b19": "之囑累。如文殊為日月燈明佛弟子。藥王為日月",
    "X31n0608_006:0455b20": "淨明德佛弟子。皆有囑累之文。皆非釋尊所化弟",
    "X31n0608_006:0455b21": "子。乃舊住此界之耆宿。故現神力。非耆舊不足以",
    "X31n0608_006:0455b22": "證。此節以智力囑累。而告上行菩薩等者。上行等",
    "X31n0608_006:0455b23": "是釋尊所親化適嗣故。經非親法嗣。不足以累也。",
    "X31n0608_006:0455b24": "諸佛神力下。牒上節神力之大也。若我以是下。謂",
    "X31n0608_006:0455c01": "此經功德智慧之力深也。以要下。謂上所現廣大",
    "X31n0608_006:0455c02": "神力。既不能盡此經之囑累。當攝廣大。以從要略",
    "X31n0608_006:0455c03": "明之也。如來一切所有之法者。指如是相性體力",
    "X31n0608_006:0455c04": "作因緣果報本末究竟等一大事因緣佛知見之",
    "X31n0608_006:0455c05": "心法言也。如來一切自在神力者。指眉間光照東",
    "X31n0608_006:0455c06": "方。現塔變土。出多寶。集分身。接眾住空。涌眾於地。",
    "X31n0608_006:0455c07": "六十小劫如半日。乃至上品聲色二相。使彼見此。",
    "X31n0608_006:0455c08": "合界為一。一大事因緣佛知見之心力。是也。如來",
    "X31n0608_006:0455c09": "一切秘要之藏者。指為二乘授顯記說。昔所得小",
    "X31n0608_006:0455c10": "果非真。又說一切聲聞內秘外現。提婆為師。龍女",
    "X31n0608_006:0455c11": "成佛。如來久已成道。壽量無邊。皆一大事因緣佛",
    "X31n0608_006:0455c12": "知見之心要也。如來一切甚深之事者。指大通佛",
    "X31n0608_006:0455c13": "時。為十六王子。威音王佛時。作常不輕比丘。皆一",
    "X31n0608_006:0455c14": "大事因緣佛知見之心事也。皆於下。謂以上所詮。",
    "X31n0608_006:0455c15": "皆載此七卷能詮文中。宣示顯說。無毫忽隱覆也。",
    "X31n0608_006:0455c16": "是故汝等下。勸當機為六種法師。如法修之於心",
    "X31n0608_006:0455c17": "也。所在國土下。勸當機為六種法師。敬持法之人。",
    "X31n0608_006:0455c18": "敬有法之地。皆應起塔而表顯也。經卷住處。七項",
    "X31n0608_006:0455c19": "分別。一園。二林。三樹。四僧坊。五俗舍。六殿堂。七山",
    "X31n0608_006:0455c20": "谷曠野。所以下。徵釋。人及處皆起塔供養者。以其",
    "X31n0608_006:0455c21": "處即菩提場。其人即佛。在菩提場成佛。轉法輪。般",
    "X31n0608_006:0455c22": "涅槃。為大事也。",
    "X31n0608_006:0455c23": "爾時世尊欲重宣此義而說偈言。",
    "X31n0608_006:0455c24": "諸佛救世者住於大神通(至)不可得邊際。",
    "X31n0608_006:0456a01": "長文三節。此頌初二兩節。諸佛下。謂諸佛因救世",
    "X31n0608_006:0456a02": "而住。神通因悅生而現神力也。舌相下。正明神力",
    "X31n0608_006:0456a03": "無量之相。為求下。正明悅生。謂因悅求佛道之眾",
    "X31n0608_006:0456a04": "生。而尺寸之舌。上至梵世丈六之身。放無數光。皆",
    "X31n0608_006:0456a05": "世間希有事也。以上頌色相之神力。諸佛聲欬下。",
    "X31n0608_006:0456a06": "頌聲相神力。謂口指之聲。聞于十方無量之地。六",
    "X31n0608_006:0456a07": "種震動者。是諸佛歡喜。上行等菩薩。諸佛滅後。能",
    "X31n0608_006:0456a08": "持此經。現此聲相無量之神力也。囑累下。謂諸佛",
    "X31n0608_006:0456a09": "所以現無量神力者。一則為囑累其經。一則為讚",
    "X31n0608_006:0456a10": "美持經之人。雖無量劫以神力讚美持者功德。皆",
    "X31n0608_006:0456a11": "不能盡也。是人下。申明所以許大神力。多劫讚美",
    "X31n0608_006:0456a12": "不盡者。以持經者功德。無邊涯無窮盡。如十方之",
    "X31n0608_006:0456a13": "虗空也。",
    "X31n0608_006:0456a14": "能持是經者則為已見我(至)決定無有疑。",
    "X31n0608_006:0456a15": "此頌第三節也。初能持下六句。謂持經者見經。即",
    "X31n0608_006:0456a16": "見三世十方諸佛。及佛所教化諸菩薩也。次能持",
    "X31n0608_006:0456a17": "下八句。謂持經者。不唯見佛菩薩而已。即令十方",
    "X31n0608_006:0456a18": "三世諸佛生歡喜。又於十方三世佛前。即見即供",
    "X31n0608_006:0456a19": "養已。諸佛坐下十句。謂持經者不唯見佛供佛。令",
    "X31n0608_006:0456a20": "佛歡喜而已。即諸佛於菩薩場中。所得秘要之法",
    "X31n0608_006:0456a21": "自己亦不久而證得。以成自覺也。又於諸佛所說。",
    "X31n0608_006:0456a22": "諸法與義。名字言辭。歡喜樂說。以成四無礙辨。成",
    "X31n0608_006:0456a23": "覺他無窮之益。如風在空中。無敢障礙也。於如來",
    "X31n0608_006:0456a24": "下十句。謂持經者因得四辨。如風無礙。故於滅後。",
    "X31n0608_006:0456b01": "凡佛所說諸經因緣之來端。次第之章句。無不隨",
    "X31n0608_006:0456b02": "義而說。皆如實相也。又如日月之光明。能滅眾生",
    "X31n0608_006:0456b03": "長夜之暗。一動一靜。皆教無量菩薩。究竟住於一",
    "X31n0608_006:0456b04": "乘。為自覺覺他覺行圓滿也。是故有智下。總上義",
    "X31n0608_006:0456b05": "以勸持。此完寶塔品諸偈文案。",
    "X31n0608_006:0456b06": "妙法蓮華經囑累品第二十二",
    "X31n0608_006:0456b07": "古註。以言叮嚀曰囑。以事付託曰累。",
    "X31n0608_006:0456b08": "爾時釋迦牟尼佛從法座起(至)則為已報諸佛之恩。",
    "X31n0608_006:0456b09": "爾時等者。上品為進五千退席。及三變淨土移置",
    "X31n0608_006:0456b10": "之眾故。坐現神力。此品為囑累其經。重其授受故。",
    "X31n0608_006:0456b11": "從法座起。身出塔外而立。現神力也。神力云大者。",
    "X31n0608_006:0456b12": "良以三變淨土。涌出多眾。佛值以一手一時。不遺",
    "X31n0608_006:0456b13": "一人。而徧摩其頂。信乎佛力之為大矣。喻品為我",
    "X31n0608_006:0456b14": "身手有力。是也。以上經家敘置。結證法師品則為",
    "X31n0608_006:0456b15": "如來手摩其頭之案。而作下。佛語叮嚀。成智力囑",
    "X31n0608_006:0456b16": "累。結證法師品則為如來所遣行如來事之案。謂",
    "X31n0608_006:0456b17": "佛經劫之多。修行之苦。得法之難。今容易而付囑",
    "X31n0608_006:0456b18": "汝等者。直欲汝等一心廣布。增其法利。不使末世",
    "X31n0608_006:0456b19": "眾生。虗過時劫。於阿耨菩提大事因緣。妄自作難",
    "X31n0608_006:0456b20": "耳。故曰汝等應當一心流布等。如是三摩下。初令",
    "X31n0608_006:0456b21": "流布增益。義重利他。第二第三囑累。義重自利。兼",
    "X31n0608_006:0456b22": "利他也。所以下。徵明。謂所以佛以多劫苦修。極難",
    "X31n0608_006:0456b23": "得之法。反不惜。而令汝等廣布者。何也。以佛有大",
    "X31n0608_006:0456b24": "慈悲。無少慳恡。亦不畏世人同己之易成佛也。能",
    "X31n0608_006:0456c01": "與下。正明佛有慈無恡。不畏人同于己故。能與眾",
    "X31n0608_006:0456c02": "生三種成佛之智慧。佛之智慧者。佛者覺也。但覺",
    "X31n0608_006:0456c03": "自心是佛。此自覺也。空觀慧也。如來智慧者。如。謂",
    "X31n0608_006:0456c04": "本覺真如也。來。謂從本覺真如。來度生也。此覺他",
    "X31n0608_006:0456c05": "也。假觀慧也。自然智慧者。自謂自在。然謂天然。此",
    "X31n0608_006:0456c06": "恐眾生不知本來是佛自在天然。定執必從空涉",
    "X31n0608_006:0456c07": "假。起愛見大悲。而成我等四相。故空假後。明佛與",
    "X31n0608_006:0456c08": "眾生。總是一心。不假修習。雖涉三觀。元自在天然",
    "X31n0608_006:0456c09": "也。此覺行圓滿。中道觀慧也。如來是一切下。結成。",
    "X31n0608_006:0456c10": "佛有慈無恡。能與三慧。為九法界眾生之大施主",
    "X31n0608_006:0456c11": "也。汝等亦應下。囑諸菩薩。既為佛子。應學佛有慈",
    "X31n0608_006:0456c12": "無恡也。於未來世下。教學佛與眾生。假觀慧也。為",
    "X31n0608_006:0456c13": "令其人下。教學佛與眾生空觀慧。而自然智中觀",
    "X31n0608_006:0456c14": "慧。在其中也。已上教遇大機。說一乘之法也。若有",
    "X31n0608_006:0456c15": "眾生下。教遇小機。當學佛於一乘。作三乘說也。汝",
    "X31n0608_006:0456c16": "等下。謂上行等菩薩。但遵佛教。即為報佛之恩。更",
    "X31n0608_006:0456c17": "不必他圖也。寶塔中付囑有在之案。完於此。",
    "X31n0608_006:0456c18": "時諸菩薩摩訶薩(至)唯然世尊願不有慮。",
    "X31n0608_006:0456c19": "時諸下。上品諸菩薩發願。直欲自得真淨大法。是",
    "X31n0608_006:0456c20": "自利之心多也。故佛於此品。加其神力。摩其頂門。",
    "X31n0608_006:0456c21": "然後叮嚀一心流布。廣令增益。是欲利他之心重",
    "X31n0608_006:0456c22": "也。諸大士既聞自他俱利兩足尊成。歡喜徧滿於",
    "X31n0608_006:0456c23": "身。恭敬益加於心。而復命孝順之辭。再四出於于",
    "X31n0608_006:0456c24": "口矣。故曰如世尊勅等。此結完拒他方過八恒河",
    "X31n0608_006:0457a01": "沙數菩薩諸願此方持經之案。",
    "X31n0608_006:0457a02": "爾時釋迦牟尼佛(至)聞佛所說皆大歡喜。",
    "X31n0608_006:0457a03": "爾時下。謂諸佛出世一大事因緣。既交付已果。前",
    "X31n0608_006:0457a04": "所集之分身佛。應各還本土也。多寶下。謂乃舊封",
    "X31n0608_006:0457a05": "其塔戶也。問何不亦命歸于下方。答尚欲留證宿",
    "X31n0608_006:0457a06": "王華之請藥王本事。教妙音來見文殊。受觀音之",
    "X31n0608_006:0457a07": "分瓔珞。成無盡意之福田故。本分流通訖。支別流",
    "X31n0608_006:0457a08": "通有六品。首置藥王本事者。藥王持此經。為一切",
    "X31n0608_006:0457a09": "眾生所喜見。不惜燒身然臂。見法師品之所因。及",
    "X31n0608_006:0457a10": "持品之發願也。藥王持經。於此方之行則苦矣。於",
    "X31n0608_006:0457a11": "他方之音則未妙。故受之以妙音來往品。見八十",
    "X31n0608_006:0457a12": "萬億那由他眾。周旋往返之軌範矣。周旋於世界。",
    "X31n0608_006:0457a13": "為人雖妙。往返於自身。為己則不。自在故受之以",
    "X31n0608_006:0457a14": "觀音普門品。見上行等六萬恒沙之眾。自欲得真",
    "X31n0608_006:0457a15": "淨大法。無非普門自在之業矣。流通至普門自在。",
    "X31n0608_006:0457a16": "則可謂總一切法。持無量義。故受之以陀羅尼品。",
    "X31n0608_006:0457a17": "以陀羅尼云總持故。流通至總持。則上合十方諸",
    "X31n0608_006:0457a18": "佛本妙覺心。下合六道眾生同體悲仰。莊嚴妙覺",
    "X31n0608_006:0457a19": "王剎之行。至矣盡矣。而無以加矣。故受之以妙莊",
    "X31n0608_006:0457a20": "嚴王本事品。妙莊嚴王。成佛之果。普賢勸發。成佛",
    "X31n0608_006:0457a21": "之因。欲明此經因該果海。果徹因源。則無越乎內",
    "X31n0608_006:0457a22": "樹四德。外全萬行。不捨寶威德上王佛國。而來遊",
    "X31n0608_006:0457a23": "戲于娑婆世界。故受之以普賢勸發品。而告終焉。",
    "X31n0608_006:0457a24": "此支別流通六品次第。密顯此經為度生出苦之",
    "X31n0608_006:0457b01": "藥王。而申明其法師品至囑累品。無非為佛所護",
    "X31n0608_006:0457b02": "念之教菩薩法也。然此六品。於本經。各為一支。別",
    "X31n0608_006:0457b03": "明一行。故名支別流通分。",
    "X31n0608_006:0457b04": "妙法蓮華經藥王菩薩本事品第二十三",
    "X31n0608_006:0457b05": "藥王等者。娑婆世界眾生。病多且重。菩薩得此經",
    "X31n0608_006:0457b06": "之藥王。為世良醫。能令寒者得火。躶者得衣。商人",
    "X31n0608_006:0457b07": "得主。孩子得母。渡得船。闇得燈。貧得寶。民得王。故",
    "X31n0608_006:0457b08": "曰藥王。然要能堪忍眾生之病。與同憂患。而不退",
    "X31n0608_006:0457b09": "息。為本事。故曰本事。准楞嚴經。自陳圓通是因。無",
    "X31n0608_006:0457b10": "始劫為世良醫。乃至分別味因。佛印記名為藥王。",
    "X31n0608_006:0457b11": "准本經。原名一切眾生喜見。因於日月淨明德佛",
    "X31n0608_006:0457b12": "法中。精進修習此經。得普現色身三昧之藥。故名",
    "X31n0608_006:0457b13": "藥王也。又本事者。謂自得三昧後。燒身身生。然臂",
    "X31n0608_006:0457b14": "臂復。是其本有之事故。應知。楞嚴但說得救世出",
    "X31n0608_006:0457b15": "世間治病之藥。法華所說。乃世間出世間出世間",
    "X31n0608_006:0457b16": "上上藥中之大藥也。二經各述一事。",
    "X31n0608_006:0457b17": "爾時宿王華菩薩白佛言(至)歌歎於佛以為供養。",
    "X31n0608_006:0457b18": "爾時下。當機謂。娑婆為五濁惡世。人所畏憚。而藥",
    "X31n0608_006:0457b19": "王菩薩。於持品獨發願遊於此土者。有云何本事",
    "X31n0608_006:0457b20": "也。世尊是藥王下。謂藥王今日所以能遊娑婆者。",
    "X31n0608_006:0457b21": "必多劫能受習難行苦行故。願於多分中。解說其",
    "X31n0608_006:0457b22": "少分。俾天龍等部眾。聞而生喜。倣風而行。以持經",
    "X31n0608_006:0457b23": "也。爾時佛告下。先敘藥王本所事之佛名與十號。",
    "X31n0608_006:0457b24": "其佛下。敘大小乘法眷之多。佛壽下。謂佛與眾。位",
    "X31n0608_006:0457c01": "有尊卑。壽相齊也。彼國下。謂國土純淨。莊嚴盛也。",
    "X31n0608_006:0457c02": "一樹下。謂大小乘眾坐處樹。離其喜。盡一箭力之",
    "X31n0608_006:0457c03": "遠也。應知彼佛菩薩。壽命既長。其身亦巨。此一箭",
    "X31n0608_006:0457c04": "之道。亦不如今之百步八十步之近數也。名義引",
    "X31n0608_006:0457c05": "嘉祥云。一箭道二里。或云。取射垛一百五十步。或",
    "X31n0608_006:0457c06": "百三十步。百二十步等。諸寶臺上等者。謂臺上不",
    "X31n0608_006:0457c07": "但大小乘眾坐。更有百億諸天作天樂歌舞。為供",
    "X31n0608_006:0457c08": "養也。",
    "X31n0608_006:0457c09": "爾時彼佛為一切眾生喜見(至)即為其父而說偈言。",
    "X31n0608_006:0457c10": "大王今當知我今行彼處(至)捨所愛之身。",
    "X31n0608_006:0457c11": "說是偈已而白父言(至)合十指爪以偈讚佛。",
    "X31n0608_006:0457c12": "容顏甚奇妙光明照十方我適曾供養今復還親覲。",
    "X31n0608_006:0457c13": "爾時一切眾生喜見菩薩(至)世尊猶故在世。",
    "X31n0608_006:0457c14": "爾時日月淨明德佛(至)一切人天得未曾有。",
    "X31n0608_006:0457c15": "通節敘喜見菩薩往劫。得此經之藥王。故有燒身",
    "X31n0608_006:0457c16": "身生。然臂臂復之本事也。事係一案。不可斷截。故",
    "X31n0608_006:0457c17": "作一節訓。爾時下。敘淨明佛為喜見及眾說妙法。",
    "X31n0608_006:0457c18": "是一切下。敘喜見獨如說而行。習其苦行。經時久。",
    "X31n0608_006:0457c19": "而證得法身也。以現一切色身三昧即法身故。法",
    "X31n0608_006:0457c20": "身為能現。一切色身是法身中影像。為所現故。然",
    "X31n0608_006:0457c21": "法身即色身。色身即法身似一而多。雖多而一。法",
    "X31n0608_006:0457c22": "華定力為然。故曰三昧。得此下。喜因得遂於果也。",
    "X31n0608_006:0457c23": "即作下。念既得果。應報其恩也即時下。三昧中。能",
    "X31n0608_006:0457c24": "現一切色也。以華香皆屬色法故。此香下。謂香少",
    "X31n0608_006:0458a01": "而價重也。名義云。千二百黍。重十二銖。然則六銖。",
    "X31n0608_006:0458a02": "是六百粒黍數也。從三昧下。念三昧所現。屬於神",
    "X31n0608_006:0458a03": "力。凡得法身大士。皆能己獨欲燒身成法供養也。",
    "X31n0608_006:0458a04": "即服下。欲化穢質。成香體也。旃檀。謂牛頭旃檀。義",
    "X31n0608_006:0458a05": "翻藥與。薰陸乳香。兜樓婆草香。畢力迦丁香。沉水。",
    "X31n0608_006:0458a06": "名義云。阿伽嚧。此云沉水香。出阿那婆達多池邊。",
    "X31n0608_006:0458a07": "名蓮華藏。然如麻子大丸。普熏閻浮提界。膠香即",
    "X31n0608_006:0458a08": "松香類。又飲下。謂既以香為食。復以油為飲。俾火",
    "X31n0608_006:0458a09": "易著也。滿千下。謂飲食香油。欲經時久。俾純香無",
    "X31n0608_006:0458a10": "穢。光明得長遠也。香油塗身下。使通體成一蠟炬",
    "X31n0608_006:0458a11": "狀也。以神通下。謂然身供佛。一是神通力。一是願",
    "X31n0608_006:0458a12": "力。故得光明大且普也。其中諸佛下。諸上神力供",
    "X31n0608_006:0458a13": "養。不如以身供養之言。明身供養。是真精進。所以",
    "X31n0608_006:0458a14": "名真法供養也。若以下。校神力供養。其餘財施。皆",
    "X31n0608_006:0458a15": "不及也。善男子是名下。申歎法施尊上。所以勝財",
    "X31n0608_006:0458a16": "施也。准華嚴行願品。法供養有七種。一如說而行。",
    "X31n0608_006:0458a17": "二利益眾生。三攝受眾生。四代眾生受苦。五勤修",
    "X31n0608_006:0458a18": "善根。六十捨菩薩業。七不離菩提心。今喜見菩薩。",
    "X31n0608_006:0458a19": "一舉而七行皆具矣。其身火然下。謂所然之身。隨",
    "X31n0608_006:0458a20": "所服香油之力盡而盡也。一切眾生下。三昧中。能",
    "X31n0608_006:0458a21": "現一切身也。故命盡復生。於淨德下。晉譯先云忽",
    "X31n0608_006:0458a22": "然化生。後云結跏趺坐。為順化生。照前彼國無有",
    "X31n0608_006:0458a23": "女人案。即為下。以偈述往事。見一切眾生喜見菩",
    "X31n0608_006:0458a24": "薩。元是王子也說是下。以往者所行。歸功德于佛",
    "X31n0608_006:0458b01": "法也。晉譯。偈後有父王讚善欲同詣佛之文。有此。",
    "X31n0608_006:0458b02": "義更足也。得解下。一切眾生。謂十二類生。其語言",
    "X31n0608_006:0458b03": "實難盡解。而喜見解之。然語者心之聲。得十二類",
    "X31n0608_006:0458b04": "生之心。則得其總持也。復聞下。謂得陀羅尼後。復",
    "X31n0608_006:0458b05": "聞此經。有如是數偈也。名義云。那由他云溝。葢准",
    "X31n0608_006:0458b06": "算經數法十等。億兆京秭垓攘溝澗正載。則溝為",
    "X31n0608_006:0458b07": "十中第七數。風俗通云。千生萬。萬生億。億生兆。兆",
    "X31n0608_006:0458b08": "生京。京生秭。秭生垓。垓生攘。攘生溝。溝生澗。澗生",
    "X31n0608_006:0458b09": "正。正生載。又億有四。一以十萬為億。二以百萬為",
    "X31n0608_006:0458b10": "億。三以千萬為億。四以萬萬為億。今於八百千萬",
    "X31n0608_006:0458b11": "億後。復云那由他。明具四等億。故名義於億後。註",
    "X31n0608_006:0458b12": "那由他為溝也。甄迦羅等。在俱舍論六十大數中。",
    "X31n0608_006:0458b13": "為第十六第十八第二十數也。大王我今下。謂彼",
    "X31n0608_006:0458b14": "佛既現在。彼法又多得。不可不申其供養。以重報",
    "X31n0608_006:0458b15": "其恩也。白已下。敘請佛之儀。異乎凡常水陸跋涉",
    "X31n0608_006:0458b16": "也。往到下。敘見佛之禮。讚佛之言。順乎法報也。容",
    "X31n0608_006:0458b17": "顏甚奇妙。讚佛報身。光明照十方。讚佛法身。我適",
    "X31n0608_006:0458b18": "曾供養。言有昔因。今復還親覲。言當報本。喜見偈",
    "X31n0608_006:0458b19": "讚訖。問佛猶故在世者。謂己則再世。而慶佛常住",
    "X31n0608_006:0458b20": "也。爾時日月下。謂佛法身固常住。而應緣則有盡",
    "X31n0608_006:0458b21": "也。故命備涅槃之具。以候滅度之時也。又勅下。總",
    "X31n0608_006:0458b22": "付佛法家業。不出人與法也。亦以下。別付佛法家",
    "X31n0608_006:0458b23": "業。不出依報國土正報伇使也。所有下。託後事也。",
    "X31n0608_006:0458b24": "如是下。完前滅盡時至之案。此足見藥王雖於持",
    "X31n0608_006:0458c01": "品發願持經。而佛囑累無與者。以藥王元是淨明",
    "X31n0608_006:0458c02": "德佛弟子。曾受過彼佛之囑累故。但可證其法與",
    "X31n0608_006:0458c03": "神力。而不得交付家業也。爾時下。示同世孝。不能",
    "X31n0608_006:0458c04": "忘情。故動悲感也。即以下。遵付囑。焚身起塔。廣令",
    "X31n0608_006:0458c05": "眾生造福也。旃檀云海此岸者。以此校彼價重故。",
    "X31n0608_006:0458c06": "[卄/積]音自。謂以旃檀置地也。復自念下。謂上所為不",
    "X31n0608_006:0458c07": "足願。復欲然臂成法供養也。便語下。先安眾也。當",
    "X31n0608_006:0458c08": "一心念。謂多眾合為一心。不可各為其念。良由人",
    "X31n0608_006:0458c09": "心如水。念如波。心念合一。如波澄水靜。見然臂而",
    "X31n0608_006:0458c10": "不驚懼。乃後得三昧之先基也。作是語已下。謂然",
    "X31n0608_006:0458c11": "臂時久。令人得益也。得益有二。令無數下。一令求",
    "X31n0608_006:0458c12": "小乘及尋常人。並發大心也。皆使下。二令由前一",
    "X31n0608_006:0458c13": "其心念。今皆得其三昧也。爾時諸菩薩下。大眾示",
    "X31n0608_006:0458c14": "同憂患。以啟喜見之立誓也。于時一切下。喜見誓",
    "X31n0608_006:0458c15": "未已。而復全其臂者。謂色身不能拒法身。見此經",
    "X31n0608_006:0458c16": "為藥王之有效也。故曰令我兩臂等。由斯下。謂燒",
    "X31n0608_006:0458c17": "身身生。然臂臂復。皆出於志誠。非弄奇好怪。顯異",
    "X31n0608_006:0458c18": "惑眾也。故感天動地雨華為瑞應也。此雖敘藥王",
    "X31n0608_006:0458c19": "本有之事。實欲佛滅後諸持經者取法之然。自佛",
    "X31n0608_006:0458c20": "滅度後。誰行此精進哉。唯二祖可禪師立雪斷臂。",
    "X31n0608_006:0458c21": "堪彷彿也。",
    "X31n0608_006:0458c22": "佛告宿王華菩薩(至)乃至一四句偈其福最多。",
    "X31n0608_006:0458c23": "佛告下。會昔通今。俾見喜見藥王。前後異名。元是",
    "X31n0608_006:0458c24": "一人也。其所捨身下。以已說者。例未說者尚多也。",
    "X31n0608_006:0459a01": "宿王華若有下。謂佛滅後。若有人。發心求阿耨菩",
    "X31n0608_006:0459a02": "提廣大法身。雖不如喜見燒全身。捨兩臂。但能於",
    "X31n0608_006:0459a03": "色身中。然手足一指之少分。供養佛塔。而此人即",
    "X31n0608_006:0459a04": "勝過捨國城等外財之福也。以其為未見之法身",
    "X31n0608_006:0459a05": "而捨現前難捨之色身故。若復有人下。謂設另有",
    "X31n0608_006:0459a06": "人。元不求阿耨菩提。但求人天福報。復不能燒身",
    "X31n0608_006:0459a07": "然臂。及手足指。但以寶滿大千。供養四聖。所得福",
    "X31n0608_006:0459a08": "德。又不如但受持此經一四句偈者為多也。何則。",
    "X31n0608_006:0459a09": "以經詮法身。能持者則聞佛知見。彼求人天福報。",
    "X31n0608_006:0459a10": "然身損財。乃以苦欲捨苦。於法身色身皆無益。不",
    "X31n0608_006:0459a11": "得與藥王菩薩同日而語。妄自損傷父母之遺體。",
    "X31n0608_006:0459a12": "誠可愍也。",
    "X31n0608_006:0459a13": "宿王華譬如一切川流江河(至)所得功德亦復無量。",
    "X31n0608_006:0459a14": "通節申明上節往劫喜見。今所以名藥王者。以得",
    "X31n0608_006:0459a15": "此藥王之經也。故前以十喻。喻此經之為王。後以",
    "X31n0608_006:0459a16": "十二喻。喻此經之為藥。宿王華譬如下。承上文言",
    "X31n0608_006:0459a17": "謂所以燒身臂指。寶滿大千。供養四聖。皆不如授",
    "X31n0608_006:0459a18": "持經之一四句偈。得福為多者。以此經在諸佛所",
    "X31n0608_006:0459a19": "說諸深大經中。校量諸經。譬如川流江河之深大。",
    "X31n0608_006:0459a20": "此經則譬如其海。為第一之最深大也。良由諸經",
    "X31n0608_006:0459a21": "所說。有聲聞乘。有辟支佛乘。有菩薩乘。三乘中。聲",
    "X31n0608_006:0459a22": "聞辟支佛乘為淺小。菩薩乘為深大。是對待之深",
    "X31n0608_006:0459a23": "大。此經為第一之最深大者。此經以不說有三。唯",
    "X31n0608_006:0459a24": "說一乘之為深大也。不說有三者。不是削去其三",
    "X31n0608_006:0459b01": "乘也。以三乘無是一乘所分出也。唯說有一乘者。",
    "X31n0608_006:0459b02": "非三乘外另有一乘也。乃即會前所說三乘。成今",
    "X31n0608_006:0459b03": "之一乘也。如川流江河。無是海之所分。及至終竟",
    "X31n0608_006:0459b04": "還歸於海。是以喻此經。在諸深大經中。為最第一",
    "X31n0608_006:0459b05": "之深大也。又諸經深大者。諸經豈不云一切眾生",
    "X31n0608_006:0459b06": "本來成佛乎。豈不云一切眾生皆有佛性乎。雖如",
    "X31n0608_006:0459b07": "是說。然二乘人。實不知本來成佛。成何等之佛。皆",
    "X31n0608_006:0459b08": "有佛性。佛性在於何處。今經授身子等萬二千人",
    "X31n0608_006:0459b09": "成佛之顯記。則佛有其名。居有劫國莊嚴。法眷壽",
    "X31n0608_006:0459b10": "命。及正像法住世久近。而轉記何人。如是則諸",
    "X31n0608_006:0459b11": "經向所說一切眾生本來成佛義。至此經。始親知",
    "X31n0608_006:0459b12": "親見。而寶授矣。豈不如川流江河之歸于海乎。延",
    "X31n0608_006:0459b13": "至談法師功德品。皆曰父母所生常眼耳等。但持",
    "X31n0608_006:0459b14": "此經。則皆清淨。又知諸經向所說。一切眾生皆有",
    "X31n0608_006:0459b15": "佛性。不在別處。直在吾人父母所生尋常眼耳等",
    "X31n0608_006:0459b16": "之六根中也。如是六根。涌寶塔。變淨土。集分身。出",
    "X31n0608_006:0459b17": "沙眾。接眾處空。多劫半日。又親知親見。而必真矣。",
    "X31n0608_006:0459b18": "豈不川流江河之深大。一到海則為第一之最深",
    "X31n0608_006:0459b19": "大乎。此授持一四句偈者。雖曰少分。如飲大海中",
    "X31n0608_006:0459b20": "一勺水之多。而四天下川流江河之味。全飲盡而",
    "X31n0608_006:0459b21": "無餘渧矣。故以海之第一深大。而王百川。喻此經",
    "X31n0608_006:0459b22": "之第一深大。而王於諸經也。以上初以深大喻。又",
    "X31n0608_006:0459b23": "如土山下。第二以高上喻。土山。即尋常土石諸山。",
    "X31n0608_006:0459b24": "黑山。俱舍論謂。有三重黑山。繞四部洲。小鐵圍山",
    "X31n0608_006:0459c01": "繞小千世界。大鐵圍山繞中千大千世界。十寶山。",
    "X31n0608_006:0459c02": "華嚴經云。一雪山。二香山。三柯利羅山。四僊聖山。",
    "X31n0608_006:0459c03": "五由乾他山(此云雙持)。六馬耳山(梵語溫縛拏山)。七尼民他山",
    "X31n0608_006:0459c04": "(此云持邊護持。七金山邊)。八斫迦羅山(應法師云輪圍山也)。九宿慧山。十",
    "X31n0608_006:0459c05": "須彌山(眾山各有高上。須彌為第一之高喻諸經此經高上。可知)。以上用海之",
    "X31n0608_006:0459c06": "與山。在地成形者。為喻也。又如眾星下。第三第四",
    "X31n0608_006:0459c07": "用在天成象者為喻。喻光明各有第一也。以月能",
    "X31n0608_006:0459c08": "照夜。明踰眾星。此經照無明長夜。踰於眾經。日能",
    "X31n0608_006:0459c09": "照晝。明破諸闇。此經破一切不善之闇。比眾經不",
    "X31n0608_006:0459c10": "同。以眾經破闇。乃費修證。此經不持修證。但知舉",
    "X31n0608_006:0459c11": "手低頭。皆已成佛。則一切惡業黑闇。舉著皆化成",
    "X31n0608_006:0459c12": "佛知見矣。又如小王下。第五第六第七。用天地人",
    "X31n0608_006:0459c13": "三才中最尊者為喻。喻此經其尊其王其父。皆第",
    "X31n0608_006:0459c14": "一也。以上七種。以世間六凡為喻。喻此經無上義。",
    "X31n0608_006:0459c15": "以諸喻各重在無上義故。又如一切凡夫下。第八",
    "X31n0608_006:0459c16": "第九第十。用出世間四聖喻。喻此經正等義。以諸",
    "X31n0608_006:0459c17": "喻各重在正等義故。然第八喻。不唯喻經。兼喻持",
    "X31n0608_006:0459c18": "經者亦為第一也。宿王華此經下。十二喻。喻此經",
    "X31n0608_006:0459c19": "正覺義。以諸喻各重在正覺義故。能救等者。謂經",
    "X31n0608_006:0459c20": "具大悲義。故能救人。令拔其苦惱。佛知見一開。雖",
    "X31n0608_006:0459c21": "有五逆三途之苦惱。皆消滅故。能大饒益等者。謂",
    "X31n0608_006:0459c22": "經具大慈義。以充滿其願。是與樂義。佛知見一開。",
    "X31n0608_006:0459c23": "隨居何類。作何行業。皆有其本領。得如願故。以上",
    "X31n0608_006:0459c24": "是法。如清涼下十二句。用喻發揮充滿其願。具能",
    "X31n0608_006:0460a01": "救人離苦惱義。如渴寒躶商人子渡病闇貧民賈",
    "X31n0608_006:0460a02": "容等。通明病義苦惱義。皆有願欲義。如池火衣商",
    "X31n0608_006:0460a03": "主母船醫燈寶王海炬。通明藥義。具能救義。皆須",
    "X31n0608_006:0460a04": "充滿也。此法華經亦復下。是以法合喻之辭。若人",
    "X31n0608_006:0460a05": "得聞下。照六種法師十種供養。以勸修行也。多以",
    "X31n0608_006:0460a06": "燈言者。破無明黑闇之對症藥故。薝蔔云金色華。",
    "X31n0608_006:0460a07": "又云黃華。須曼云善攝意華。波羅羅云重生華。婆",
    "X31n0608_006:0460a08": "利師迦云雨華。雨時生故。又云夏生華。夏時多雨",
    "X31n0608_006:0460a09": "故。那婆云雜華。摩利云奈華。又云鬘。其華可作鬘",
    "X31n0608_006:0460a10": "故。以華薰麻。取油點燈。非徒能明。亦多香氣也。",
    "X31n0608_006:0460a11": "宿王華若有人聞(至)智慧禪定無有與汝等者。",
    "X31n0608_006:0460a12": "上節明一部經之為藥王。校受持者之功德無量。",
    "X31n0608_006:0460a13": "此節明但持藥王一品者。與受持一部者之功德",
    "X31n0608_006:0460a14": "無異。宿王華下。一品也。若男若女。以佛現在而言",
    "X31n0608_006:0460a15": "也。若有女人下。男子但聞即得功德。女人須受持。",
    "X31n0608_006:0460a16": "始得後世不受女身。可見男身貴於女也。若如來",
    "X31n0608_006:0460a17": "滅後下。但以佛滅後之女人。如說而行全部者言",
    "X31n0608_006:0460a18": "也。所以然者。除三惡道。則女人為最苦故。益顯非",
    "X31n0608_006:0460a19": "女人者。功德尤盛也。以生淨土校者。此經是生淨",
    "X31n0608_006:0460a20": "土之因也。梵語阿彌陀。此云無量壽。是得此經之",
    "X31n0608_006:0460a21": "果土也。不復下。無三毒大小隨眠之穢也。得菩薩",
    "X31n0608_006:0460a22": "下。有六根之淨也。必以七百萬等。明所見之佛數",
    "X31n0608_006:0460a23": "者。佛知見不限乎六根六塵之量也。是時諸佛下。",
    "X31n0608_006:0460a24": "讚因行。汝今已能下。讚果覺。因果皆大。故為多佛",
    "X31n0608_006:0460b01": "神力守護。而一切三乘人。定慧不如也。",
    "X31n0608_006:0460b02": "宿王華此菩薩成就如是(至)利益無量一切眾生。",
    "X31n0608_006:0460b03": "宿王華下。謂上節以持一品者。與持一部者相校",
    "X31n0608_006:0460b04": "其功德者。以此藥王菩薩功德智慧之力大也。故",
    "X31n0608_006:0460b05": "人但聞藥王本事品。稱讚一言之善者。其人現世",
    "X31n0608_006:0460b06": "身口。皆出香得功德。又與持一品者相等也。是故",
    "X31n0608_006:0460b07": "宿王華下。前以十九品。囑累舊住娑婆世界。上行",
    "X31n0608_006:0460b08": "等菩薩。故以此一品囑累當機也。惡魔上。還該置",
    "X31n0608_006:0460b09": "無令二字始順。不然。應削去斷絕二字亦順。所以",
    "X31n0608_006:0460b10": "下。徵明。此經之為法藥之有效也。知音訓此經為",
    "X31n0608_006:0460b11": "藥王准此。宿王華汝若下。結明。受持者得法藥。即",
    "X31n0608_006:0460b12": "為法王之不遠也。故勉求佛道者。應恭敬其持經",
    "X31n0608_006:0460b13": "之人。則可得其法藥也。說是下。結證。現前聞一說",
    "X31n0608_006:0460b14": "品者。即得法藥。其藥名解一切眾生語言之總持",
    "X31n0608_006:0460b15": "也。多寶如來下。結讚。當機者以得其請。知佛不以",
    "X31n0608_006:0460b16": "此經付囑藥王等之義。其功德大也。",
    "X31n0608_006:0460b18": "妙法蓮華經知音卷第六"
}