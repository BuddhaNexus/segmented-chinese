{
    "T16n0665_003:0413c09": "金光明最勝王經卷第三",
    "T16n0665_003:0413c11": "大唐三藏沙門義淨奉　制譯",
    "T16n0665_003:0413c12": "5 滅業障品(三)滅業障品第五",
    "T16n0665_003:0413c13": "爾時，世尊住正分別，入於甚深微妙靜慮，",
    "T16n0665_003:0413c14": "從身毛孔放大光明，無量百千種種諸色，",
    "T16n0665_003:0413c15": "諸佛剎土悉現光中，十方恒河沙校量譬喻",
    "T16n0665_003:0413c16": "所不能及。五濁惡世為光所照，是諸眾",
    "T16n0665_003:0413c17": "生，作十惡業、五無間罪、誹謗三寶、不孝尊",
    "T16n0665_003:0413c18": "親、輕慢師長婆羅門眾，應墮地獄、餓鬼、傍",
    "T16n0665_003:0413c19": "生，彼各蒙光至所住處，是諸有情見斯光",
    "T16n0665_003:0413c20": "已，因光力故，皆得安樂，端正姝妙，色相具",
    "T16n0665_003:0413c21": "足，福智莊嚴，得見諸佛。是時帝釋一切天",
    "T16n0665_003:0413c22": "眾，及恒河女神并諸大眾，蒙光希有，皆至",
    "T16n0665_003:0413c23": "佛所，右遶三匝，退坐一面。",
    "T16n0665_003:0413c24": "爾時，天帝釋承佛威力，即從座起，偏袒右",
    "T16n0665_003:0413c25": "肩，右膝著地，合掌向佛。而白佛言：「世尊！云",
    "T16n0665_003:0413c26": "何善男子、善女人願求阿耨多羅三藐三菩",
    "T16n0665_003:0413c27": "提，修行大乘，攝受一切邪倒有情，曾所造",
    "T16n0665_003:0413c28": "作業障罪者，云何懺悔，當得除滅？」",
    "T16n0665_003:0413c29": "佛告天帝釋：「善哉！善哉！善男子！汝今修行，",
    "T16n0665_003:0414a01": "欲為無量無邊眾生，令得清淨解脫安樂，",
    "T16n0665_003:0414a02": "哀愍世間，福利一切。若有眾生由業障",
    "T16n0665_003:0414a03": "故，造諸罪者，應當策勵，晝夜六時，偏袒右",
    "T16n0665_003:0414a04": "肩，右膝著地，合掌恭敬，一心專念，口自說",
    "T16n0665_003:0414a05": "言：『歸命頂禮現在十方一切諸佛，已得阿",
    "T16n0665_003:0414a06": "耨多羅三藐三菩提者，轉妙法輪，持照法",
    "T16n0665_003:0414a07": "輪，雨大法雨，擊大法鼓，吹大法螺，建大法",
    "T16n0665_003:0414a08": "幢，秉大法炬。為欲利益安樂諸眾生故，",
    "T16n0665_003:0414a09": "常行法施，誘進群迷，令得大果，證常樂",
    "T16n0665_003:0414a10": "故。如是等諸佛世尊，以身、語、意稽首歸",
    "T16n0665_003:0414a11": "誠，至心禮敬。彼諸世尊以真實慧，以真實",
    "T16n0665_003:0414a12": "眼，真實證明，真實平等，悉知悉見一切眾",
    "T16n0665_003:0414a13": "生善惡之業。我從無始生死以來，隨惡流",
    "T16n0665_003:0414a14": "轉，共諸眾生造業障罪，為貪、瞋、癡之所纏",
    "T16n0665_003:0414a15": "縛。未識佛時，未識法時，未識僧時，未識",
    "T16n0665_003:0414a16": "善惡，由身、語、意造無間罪，惡心出佛身血，",
    "T16n0665_003:0414a17": "誹謗正法，破和合僧，殺阿羅漢，殺害父母。",
    "T16n0665_003:0414a18": "身三、語四、意三種行，造十惡業，自作、教他、",
    "T16n0665_003:0414a19": "見作隨喜。於諸善人，橫生毀謗，斗秤欺",
    "T16n0665_003:0414a20": "誑，以偽為真，不淨飲食施與一切，於六道",
    "T16n0665_003:0414a21": "中所有父母更相惱害。或盜窣堵波物、四",
    "T16n0665_003:0414a22": "方僧物、現前僧物自在而用，世尊法律不樂",
    "T16n0665_003:0414a23": "奉行，師長教示不相隨順。見行聲聞、獨覺、",
    "T16n0665_003:0414a24": "大乘行者，喜生罵辱，令諸行人心生悔惱。",
    "T16n0665_003:0414a25": "見有勝己，便懷嫉妬，法施、財施常生慳惜，",
    "T16n0665_003:0414a26": "無明所覆，邪見惑心，不修善因，令惡增長，",
    "T16n0665_003:0414a27": "於諸佛所而起誹謗，法說非法，非法說法。",
    "T16n0665_003:0414a28": "如是眾罪，佛以真實慧，真實眼，真實證明，",
    "T16n0665_003:0414a29": "真實平等，悉知悉見。我今歸命，對諸佛前，",
    "T16n0665_003:0414b01": "皆悉發露，不敢覆藏，未作之罪更不復作，",
    "T16n0665_003:0414b02": "已作之罪今皆懺悔。所作業障，應墮惡道、",
    "T16n0665_003:0414b03": "地獄、傍生、餓鬼之中、阿蘇羅眾及八難處，願",
    "T16n0665_003:0414b04": "我此生所有業障皆得消滅，所有惡報未來",
    "T16n0665_003:0414b05": "不受。亦如過去諸大菩薩修菩提行，所有",
    "T16n0665_003:0414b06": "業障悉已懺悔，我之業障今亦懺悔，皆悉",
    "T16n0665_003:0414b07": "發露，不敢覆藏，已作之罪願得除滅，未來之",
    "T16n0665_003:0414b08": "惡更不敢造。亦如未來諸大菩薩修菩提",
    "T16n0665_003:0414b09": "行，所有業障悉皆懺悔，我之業障今亦懺悔，",
    "T16n0665_003:0414b10": "皆悉發露，不敢覆藏，已作之罪願得除滅，",
    "T16n0665_003:0414b11": "未來之惡更不敢造。亦如現在十方世界諸",
    "T16n0665_003:0414b12": "大菩薩修菩提行，所有業障悉已懺悔，我",
    "T16n0665_003:0414b13": "之業障今亦懺悔，皆悉發露，不敢覆藏，已",
    "T16n0665_003:0414b14": "作之罪願得除滅，未來之惡更不敢造。』",
    "T16n0665_003:0414b15": "「善男子！以是因緣，若有造罪，一剎那中，不",
    "T16n0665_003:0414b16": "得覆藏，何況一日一夜，乃至多時。若有犯",
    "T16n0665_003:0414b17": "罪欲求清淨，心懷愧恥，信於未來必有",
    "T16n0665_003:0414b18": "惡報，生大恐怖，應如是懺。如人被火燒",
    "T16n0665_003:0414b19": "頭燒衣，救令速滅，火若未滅，心不得安；若",
    "T16n0665_003:0414b20": "人犯罪亦復如是，即應懺悔，令速除滅。若",
    "T16n0665_003:0414b21": "有願生富樂之家，多饒財寶，復欲發意修",
    "T16n0665_003:0414b22": "習大乘，亦應懺悔，滅除業障。欲生豪貴婆",
    "T16n0665_003:0414b23": "羅門種、剎帝利家，及轉輪王七寶具足，亦應",
    "T16n0665_003:0414b24": "懺悔，滅除業障。",
    "T16n0665_003:0414b25": "「善男子！若有欲生四天王眾天、三十三",
    "T16n0665_003:0414b26": "天、夜摩天、覩史多天、樂變化天、他化自在",
    "T16n0665_003:0414b27": "天，亦應懺悔，滅除業障。若欲生梵眾、梵輔、",
    "T16n0665_003:0414b28": "大梵天、少光、無量光、極光淨天、少淨、無量淨、",
    "T16n0665_003:0414b29": "遍淨天、無雲、福生、廣果天、無煩、無熱、善現、",
    "T16n0665_003:0414c01": "善見、色究竟天，亦應懺悔，滅除業障。若欲",
    "T16n0665_003:0414c02": "求預流果、一來果、不還果、阿羅漢果，亦應",
    "T16n0665_003:0414c03": "懺悔，滅除業障。若欲願求三明六通、聲聞、獨",
    "T16n0665_003:0414c04": "覺自在菩提，至究竟地，求一切智智、淨智、",
    "T16n0665_003:0414c05": "不思議智、不動智、三藐三菩提正遍智者，",
    "T16n0665_003:0414c06": "亦應懺悔，滅除業障。何以故？善男子！一切",
    "T16n0665_003:0414c07": "諸法從因緣生，如來所說，異相生，異相滅，",
    "T16n0665_003:0414c08": "因緣異故。如是過去諸法皆已滅盡，所有業",
    "T16n0665_003:0414c09": "障無復遺餘，是諸行法未得現生而今得",
    "T16n0665_003:0414c10": "生，未來業障更不復起。何以故？善男子！一",
    "T16n0665_003:0414c11": "切法空，如來所說無有我、人、眾生、壽者，亦",
    "T16n0665_003:0414c12": "無生滅，亦無行法。善男子！一切諸法皆依",
    "T16n0665_003:0414c13": "於本，亦不可說。何以故？過一切相故。若",
    "T16n0665_003:0414c14": "有善男子、善女人，如是入於微妙真理，生",
    "T16n0665_003:0414c15": "信敬心，是名無眾生而有於本，以是義",
    "T16n0665_003:0414c16": "故，說於懺悔，滅除業障。",
    "T16n0665_003:0414c17": "「善男子！若人成就四法，能除業障，永得清",
    "T16n0665_003:0414c18": "淨。云何為四？一者、不起邪心，正念成就，二",
    "T16n0665_003:0414c19": "者、於甚深理不生誹謗，三者、於初行菩",
    "T16n0665_003:0414c20": "薩起一切智心，四者、於諸眾生起慈無量，",
    "T16n0665_003:0414c21": "是謂為四。」爾時世尊而說頌言：",
    "T16n0665_003:0414c22": "「專心護三業，　　不誹謗深法；",
    "T16n0665_003:0414c23": "作一切智想，　　慈心淨業障。",
    "T16n0665_003:0414c24": "「善男子！有四業障難可滅除。云何為四？一",
    "T16n0665_003:0414c25": "者、於菩薩律儀犯極重惡，二者、於大乘經",
    "T16n0665_003:0414c26": "心生誹謗，三者、於自善根不能增長，四",
    "T16n0665_003:0414c27": "者、貪著三有，無出離心。復有四種對治業",
    "T16n0665_003:0414c28": "障。云何為四？一者、於十方世界一切如來，",
    "T16n0665_003:0414c29": "至心親近，說一切罪；二者、為一切眾生勸",
    "T16n0665_003:0415a01": "請諸佛說深妙法；三者、隨喜一切眾生所有",
    "T16n0665_003:0415a02": "功德；四者、所有一切功德善根，悉皆迴向阿",
    "T16n0665_003:0415a03": "耨多羅三藐三菩提。」爾時，天帝釋白佛言：",
    "T16n0665_003:0415a04": "「世尊！世間所有男子女人，於大乘行有能",
    "T16n0665_003:0415a05": "行者，有不行者，云何能得隨喜一切眾生",
    "T16n0665_003:0415a06": "功德善根？」佛言：「善男子！若有眾生雖於大",
    "T16n0665_003:0415a07": "乘未能修習，然於晝夜六時，偏袒右肩，右",
    "T16n0665_003:0415a08": "膝著地，合掌恭敬，一心專念，作隨喜時，得",
    "T16n0665_003:0415a09": "福無量。應作是言：『十方世界一切眾生，現",
    "T16n0665_003:0415a10": "在修行施、戒、心、慧，我今皆悉深生隨喜。』由",
    "T16n0665_003:0415a11": "作如是隨喜福故，必當獲得尊重殊勝無",
    "T16n0665_003:0415a12": "上無等最妙之果。如是過去、未來一切眾生，",
    "T16n0665_003:0415a13": "所有善根皆悉隨喜。又於現在初行菩薩發",
    "T16n0665_003:0415a14": "菩提心所有功德，過百大劫行菩薩行，有",
    "T16n0665_003:0415a15": "大功德獲無生忍，至不退轉、一生補處，如是",
    "T16n0665_003:0415a16": "一切功德之蘊，皆悉至心隨喜讚歎。過去、未",
    "T16n0665_003:0415a17": "來一切菩薩，所有功德隨喜讚歎亦復如是。",
    "T16n0665_003:0415a18": "復於現在十方世界一切諸佛、應、正遍知證",
    "T16n0665_003:0415a19": "妙菩提，為度無邊諸眾生故，轉無上法輪，",
    "T16n0665_003:0415a20": "行無礙法施，擊法鼓，吹法螺，建法幢，雨",
    "T16n0665_003:0415a21": "法雨，哀愍勸化一切眾生，咸令信受，皆蒙",
    "T16n0665_003:0415a22": "法施，悉得充足無盡安樂。又復所有菩薩、聲",
    "T16n0665_003:0415a23": "聞、獨覺功德積集善根，若有眾生未具如",
    "T16n0665_003:0415a24": "是諸功德者，悉令具足，我皆隨喜。如是過",
    "T16n0665_003:0415a25": "去、未來諸佛、菩薩、聲聞、獨覺所有功德，亦皆",
    "T16n0665_003:0415a26": "至心隨喜讚歎。善男子！如是隨喜，當得",
    "T16n0665_003:0415a27": "無量功德之聚，如恒河沙三千大千世界所",
    "T16n0665_003:0415a28": "有眾生，皆斷煩惱，成阿羅漢。若有善男子、",
    "T16n0665_003:0415a29": "善女人盡其形壽，常以上妙衣服、飲食、臥具、",
    "T16n0665_003:0415b01": "醫藥而為供養，如是功德，不及如前隨",
    "T16n0665_003:0415b02": "喜功德千分之一。何以故？供養功德有數有",
    "T16n0665_003:0415b03": "量，不攝一切諸功德故，隨喜功德無量無",
    "T16n0665_003:0415b04": "數，能攝三世一切功德。是故若人欲求增",
    "T16n0665_003:0415b05": "長勝善根者，應修如是隨喜功德。若有女",
    "T16n0665_003:0415b06": "人，願轉女身為男子者，亦應修習隨喜",
    "T16n0665_003:0415b07": "功德，必得隨心現成男子。」爾時，天帝釋白",
    "T16n0665_003:0415b08": "佛言：「世尊！已知隨喜功德，勸請功德惟願",
    "T16n0665_003:0415b09": "為說，欲令未來一切菩薩當轉法輪，現",
    "T16n0665_003:0415b10": "在菩薩正修行故。」佛告帝釋：「若有善男子、",
    "T16n0665_003:0415b11": "善女人願求阿耨多羅三藐三菩提者，應當",
    "T16n0665_003:0415b12": "修行聲聞、獨覺、大乘之道。是人當於晝夜六",
    "T16n0665_003:0415b13": "時，如前威儀，一心專念，作如是言：『我今歸",
    "T16n0665_003:0415b14": "依十方一切諸佛世尊，已得阿耨多羅三藐",
    "T16n0665_003:0415b15": "三菩提，未轉無上法輪，欲捨報身入涅",
    "T16n0665_003:0415b16": "槃者，我皆至誠頂禮勸請轉大法輪，雨大",
    "T16n0665_003:0415b17": "法雨，然大法燈，照明理趣，施無礙法，莫般",
    "T16n0665_003:0415b18": "涅槃，久住於世，度脫安樂一切眾生，如",
    "T16n0665_003:0415b19": "前所說乃至無盡安樂。我今以此勸請功德，",
    "T16n0665_003:0415b20": "迴向阿耨多羅三藐三菩提，如過去、未來、現",
    "T16n0665_003:0415b21": "在諸大菩薩勸請功德迴向菩提，我亦如是",
    "T16n0665_003:0415b22": "勸請功德迴向無上正等菩提。』善男子！假使",
    "T16n0665_003:0415b23": "有人以三千大千世界滿中七寶供養如",
    "T16n0665_003:0415b24": "來，若復有人勸請如來轉大法輪所得功",
    "T16n0665_003:0415b25": "德，其福勝彼。何以故？彼是財施，此是法",
    "T16n0665_003:0415b26": "施。善男子！且置三千大千世界七寶布施，",
    "T16n0665_003:0415b27": "若人以滿恒河沙數大千世界七寶，供養",
    "T16n0665_003:0415b28": "一切諸佛，勸請功德亦勝於彼，由其法",
    "T16n0665_003:0415b29": "施有五勝利。云何為五？一者、法施兼利",
    "T16n0665_003:0415c01": "自他，財施不爾；二者、法施能令眾生出於",
    "T16n0665_003:0415c02": "三界，財施之福不出欲界；三者、法施能淨",
    "T16n0665_003:0415c03": "法身，財施但唯增長於色；四者、法施無",
    "T16n0665_003:0415c04": "窮，財施有盡；五者、法施能斷無明，財施唯",
    "T16n0665_003:0415c05": "伏貪愛。是故，善男子！勸請功德無量無",
    "T16n0665_003:0415c06": "邊，難可譬喻。如我昔行菩薩道時，勸請諸",
    "T16n0665_003:0415c07": "佛轉大法輪，由彼善根，是故今日一切帝",
    "T16n0665_003:0415c08": "釋、諸梵王等，勸請於我轉大法輪。善男子！",
    "T16n0665_003:0415c09": "請轉法輪，為欲度脫安樂諸眾生故。我",
    "T16n0665_003:0415c10": "於往昔為菩提行，勸請如來久住於世，莫",
    "T16n0665_003:0415c11": "般涅槃；依此善根，我得十力、四無所畏、四",
    "T16n0665_003:0415c12": "無礙辯、大慈大悲，證得無數不共之法，我當",
    "T16n0665_003:0415c13": "入於無餘涅槃，我之正法久住於世。我法",
    "T16n0665_003:0415c14": "身者清淨無比，種種妙相，無量智慧，無",
    "T16n0665_003:0415c15": "量自在，無量功德，難可思議，一切眾生皆",
    "T16n0665_003:0415c16": "蒙利益，百千萬劫說不能盡。法身攝藏一",
    "T16n0665_003:0415c17": "切諸法，一切諸法不攝法身。法身常住，不",
    "T16n0665_003:0415c18": "墮常見，雖復斷滅，亦非斷見。能破眾生種",
    "T16n0665_003:0415c19": "種異見，能生眾生種種真見，能解一切眾",
    "T16n0665_003:0415c20": "生之縛，無縛可解，能植眾生諸善根本，未",
    "T16n0665_003:0415c21": "成熟者令成熟，已成熟者令解脫。無作無",
    "T16n0665_003:0415c22": "動，遠離闠閙，寂靜無為，自在安樂，過於三",
    "T16n0665_003:0415c23": "世，能現三世；出於聲聞、獨覺之境，諸大菩",
    "T16n0665_003:0415c24": "薩之所修行，一切如來體無有異，此等皆",
    "T16n0665_003:0415c25": "由勸請功德善根力故，如是法身我今已",
    "T16n0665_003:0415c26": "得。是故若有欲得阿耨多羅三藐三菩提",
    "T16n0665_003:0415c27": "者，於諸經中一句一頌為人解說，功德善",
    "T16n0665_003:0415c28": "根尚無限量，何況勸請如來轉大法輪，",
    "T16n0665_003:0415c29": "久住於世，莫般涅槃。」時天帝釋，復白佛言：",
    "T16n0665_003:0416a01": "「世尊！若善男子、善女人為求阿耨多羅三藐",
    "T16n0665_003:0416a02": "三菩提故，修三乘道所有善根，云何迴向",
    "T16n0665_003:0416a03": "一切智智？」佛告天帝：「善男子！若有眾生欲",
    "T16n0665_003:0416a04": "求菩提，修三乘道，所有善根願迴向者，當",
    "T16n0665_003:0416a05": "於晝夜六時，慇重至心作如是說：『我從無",
    "T16n0665_003:0416a06": "始生死以來，於三寶所，修行成就所有善",
    "T16n0665_003:0416a07": "根，乃至施與傍生一摶之食，或以善言和",
    "T16n0665_003:0416a08": "解諍訟，或受三歸及諸學處，或復懺悔、勸請、",
    "T16n0665_003:0416a09": "隨喜所有善根，我今作意悉皆攝取，迴施",
    "T16n0665_003:0416a10": "一切眾生，無悔悋心。是解脫分善根所攝，",
    "T16n0665_003:0416a11": "如佛世尊之所知見，不可稱量無礙清淨，",
    "T16n0665_003:0416a12": "如是所有功德善根，悉以迴施一切眾生，不",
    "T16n0665_003:0416a13": "住相心，不捨相心。我亦如是功德善根，悉以",
    "T16n0665_003:0416a14": "迴施一切眾生，願皆獲得如意之手，撝空",
    "T16n0665_003:0416a15": "出寶，滿眾生願，富樂無盡，智慧無窮，妙法",
    "T16n0665_003:0416a16": "辯才，悉皆無滯，共諸眾生同證阿耨多羅三",
    "T16n0665_003:0416a17": "藐三菩提，得一切智。因此善根更復出生",
    "T16n0665_003:0416a18": "無量善法，亦皆迴向無上菩提。又如過去",
    "T16n0665_003:0416a19": "諸大菩薩，修行之時功德善根，悉皆迴向一",
    "T16n0665_003:0416a20": "切種智，現在、未來亦復如是。然我所有功",
    "T16n0665_003:0416a21": "德善根，亦皆迴向阿耨多羅三藐三菩提，是",
    "T16n0665_003:0416a22": "諸善根，願共一切眾生俱成正覺。如餘諸",
    "T16n0665_003:0416a23": "佛，坐於道場菩提樹下，不可思議無礙清",
    "T16n0665_003:0416a24": "淨，住於無盡法藏陀羅尼首楞嚴定，破魔波",
    "T16n0665_003:0416a25": "旬無量兵眾，應見覺知，應可通達，如是",
    "T16n0665_003:0416a26": "一切，一剎那中悉皆照了，於後夜中獲甘",
    "T16n0665_003:0416a27": "露法，證甘露義，我及眾生願皆同證如是",
    "T16n0665_003:0416a28": "妙覺。猶如",
    "T16n0665_003:0416a29": "無量壽佛、勝光佛、妙光佛、阿閦佛、功德善光",
    "T16n0665_003:0416b01": "佛、師子光明佛、百光明佛、網光明佛、寶相",
    "T16n0665_003:0416b02": "佛、寶焰佛、焰明佛、焰盛光明佛、吉祥上王",
    "T16n0665_003:0416b03": "佛、微妙聲佛、妙莊嚴佛、法幢佛、上勝身佛、",
    "T16n0665_003:0416b04": "可愛色身佛、光明遍照佛、梵淨王佛、上性佛，",
    "T16n0665_003:0416b05": "如是等如來、應、正遍知，過去、未來及以現在",
    "T16n0665_003:0416b06": "示現應化、得阿耨多羅三藐三菩提，轉無上",
    "T16n0665_003:0416b07": "法輪為度眾生，我亦如是。』廣說如上。",
    "T16n0665_003:0416b08": "「善男子！若有淨信男子、女人，於此《金光明最",
    "T16n0665_003:0416b09": "勝王經．滅業障品》，受持讀誦，憶念不忘，為",
    "T16n0665_003:0416b10": "他廣說，得無量無邊大功德聚。譬如三千",
    "T16n0665_003:0416b11": "大千世界所有眾生，一時皆得成就人身，",
    "T16n0665_003:0416b12": "得人身已，成獨覺道。若有善男子、善女",
    "T16n0665_003:0416b13": "人，盡其形壽恭敬尊重，四事供養一一獨",
    "T16n0665_003:0416b14": "覺，各施七寶如須彌山，此諸獨覺入涅槃",
    "T16n0665_003:0416b15": "後，皆以珍寶起塔供養，其塔高廣十二瑜",
    "T16n0665_003:0416b16": "繕那，以諸花香寶幢幡蓋常為供養。善",
    "T16n0665_003:0416b17": "男子！於意云何？是人所獲功德寧為多不？」",
    "T16n0665_003:0416b18": "天帝釋言：「甚多。世尊！」「善男子！若復有人",
    "T16n0665_003:0416b19": "於此《金光明》微妙經典，眾經之王〈滅業障品〉，",
    "T16n0665_003:0416b20": "受持讀誦，憶念不忘，為他廣說，所獲功",
    "T16n0665_003:0416b21": "德於前所說供養功德，百分不及一，百千",
    "T16n0665_003:0416b22": "萬億分，乃至校量譬喻所不能及。何以故？",
    "T16n0665_003:0416b23": "是善男子、善女人住正行中，勸請十方一切",
    "T16n0665_003:0416b24": "諸佛轉無上法輪，皆為諸佛歡喜讚歎。善",
    "T16n0665_003:0416b25": "男子！如我所說，一切施中，法施為勝。是故，",
    "T16n0665_003:0416b26": "善男子！於三寶所，設諸供養，不可為",
    "T16n0665_003:0416b27": "比。勸受三歸，持一切戒，無有毀犯，三業",
    "T16n0665_003:0416b28": "不空，不可為比。一切世界一切眾生，隨力",
    "T16n0665_003:0416b29": "隨能，隨所願樂，於三乘中勸發菩提心，",
    "T16n0665_003:0416c01": "不可為比。於三世中一切世界，所有眾生",
    "T16n0665_003:0416c02": "皆得無礙，速令成就無量功德，不可為",
    "T16n0665_003:0416c03": "比。三世剎土一切眾生，令無障礙，得三",
    "T16n0665_003:0416c04": "菩提，不可為比。三世剎土一切眾生，勸令",
    "T16n0665_003:0416c05": "速出四惡道苦，不可為比。三世剎土一切",
    "T16n0665_003:0416c06": "眾生，勸令除滅極重惡業，不可為比。一切",
    "T16n0665_003:0416c07": "苦惱勸令解脫，不可為比。一切怖畏苦惱",
    "T16n0665_003:0416c08": "逼切，皆令得脫，不可為比。三世佛前，一",
    "T16n0665_003:0416c09": "切眾生所有功德，勸令隨喜，發菩提願，不",
    "T16n0665_003:0416c10": "可為比。勸除惡行罵辱之業，一切功德",
    "T16n0665_003:0416c11": "皆願成就，所在生中，勸請供養尊重讚歎",
    "T16n0665_003:0416c12": "一切三寶，勸請眾生淨修福行，成滿菩提，",
    "T16n0665_003:0416c13": "不可為比。是故當知，勸請一切世界三世",
    "T16n0665_003:0416c14": "三寶，勸請滿足六波羅蜜，勸請轉於無上",
    "T16n0665_003:0416c15": "法輪，勸請住世經無量劫，演說無量甚深",
    "T16n0665_003:0416c16": "妙法，功德甚深，無能比者。」",
    "T16n0665_003:0416c17": "爾時，天帝釋及恒河女神、無量梵王、四大天",
    "T16n0665_003:0416c18": "眾從座而起，偏袒右肩，右膝著地，合掌頂",
    "T16n0665_003:0416c19": "禮。白佛言：「世尊！我等皆得聞是《金光明最",
    "T16n0665_003:0416c20": "勝王經》，今悉受持讀誦通利，為他廣說，",
    "T16n0665_003:0416c21": "依此法住。何以故？世尊！我等欲求阿耨多",
    "T16n0665_003:0416c22": "羅三藐三菩提，隨順此義種種勝相，如法行",
    "T16n0665_003:0416c23": "故。」爾時梵王及天帝釋等，於說法處皆以",
    "T16n0665_003:0416c24": "種種曼陀羅花而散佛上，三千大千世界地",
    "T16n0665_003:0416c25": "皆大動，一切天鼓及諸音樂不鼓自鳴，",
    "T16n0665_003:0416c26": "放金色光，遍滿世界，出妙音聲。時天帝釋",
    "T16n0665_003:0416c27": "白佛言：「世尊！此等皆是《金光明經》威神之力，",
    "T16n0665_003:0416c28": "慈悲普救種種利益，種種增長菩薩善根，",
    "T16n0665_003:0416c29": "滅諸業障。」佛言：「如是！如是！如汝所說。何",
    "T16n0665_003:0417a01": "以故？善男子！我念往昔過無量百千阿僧",
    "T16n0665_003:0417a02": "祇劫，有佛名寶王大光照如來、應、正遍知，",
    "T16n0665_003:0417a03": "出現於世，住世六百八十億劫。爾時寶王大",
    "T16n0665_003:0417a04": "光照如來，為欲度脫人天、釋梵、沙門、婆羅門",
    "T16n0665_003:0417a05": "一切眾生，令安樂故，當出現時，初會說法",
    "T16n0665_003:0417a06": "度百千億億萬眾，皆得阿羅漢果，諸漏已",
    "T16n0665_003:0417a07": "盡，三明六通自在無礙。於第二會，復度九",
    "T16n0665_003:0417a08": "十千億億萬眾，皆得阿羅漢果，諸漏已盡，三",
    "T16n0665_003:0417a09": "明六通自在無礙。於第三會，復度九十八",
    "T16n0665_003:0417a10": "千億億萬眾，皆得阿羅漢果，圓滿如上。",
    "T16n0665_003:0417a11": "「善男子！我於爾時作女人身，名福寶光明，",
    "T16n0665_003:0417a12": "於第三會親近世尊，受持讀誦是《金光明",
    "T16n0665_003:0417a13": "經》，為他廣說，求阿耨多羅三藐三菩提故。",
    "T16n0665_003:0417a14": "時彼世尊為我授記：『此福寶光明女，於未來",
    "T16n0665_003:0417a15": "世當得作佛，號釋迦牟尼如來、應供、正遍",
    "T16n0665_003:0417a16": "知、明行足、善逝、世間解、無上士、調御丈夫、天人",
    "T16n0665_003:0417a17": "師、佛、世尊。』捨女身後，從是以來，越四惡道，",
    "T16n0665_003:0417a18": "生人天中，受上妙樂，八十四百千生作轉",
    "T16n0665_003:0417a19": "輪王，至于今日得成正覺，名稱普聞，遍滿",
    "T16n0665_003:0417a20": "世界。」時會大眾忽然皆見寶王大光照如來，",
    "T16n0665_003:0417a21": "轉無上法輪，說微妙法。「善男子！去此索訶",
    "T16n0665_003:0417a22": "世界，東方過百千恒河沙數佛土，有世界",
    "T16n0665_003:0417a23": "名寶莊嚴，其寶王大光照如來，今現在彼，",
    "T16n0665_003:0417a24": "未般涅槃，說微妙法，廣化群生，汝等見者，",
    "T16n0665_003:0417a25": "即是彼佛。",
    "T16n0665_003:0417a26": "「善男子！若有善男子、善女人，聞是寶王大光",
    "T16n0665_003:0417a27": "照如來名號者，於菩薩地得不退轉，至大",
    "T16n0665_003:0417a28": "涅槃。若有女人聞是佛名者，臨命終時，得",
    "T16n0665_003:0417a29": "見彼佛來至其所，既見佛已，究竟不復更",
    "T16n0665_003:0417b01": "受女身。「善男子！是《金光明》微妙經典種種利",
    "T16n0665_003:0417b02": "益，種種增長菩薩善根，滅諸業障。善男子！",
    "T16n0665_003:0417b03": "若有苾芻、苾芻尼、鄔波索迦、鄔波斯迦，隨在",
    "T16n0665_003:0417b04": "何處，為人講說是《金光明》微妙經典，於其",
    "T16n0665_003:0417b05": "國土皆獲四種福利善根。云何為四？一者、",
    "T16n0665_003:0417b06": "國王無病，離諸災厄；二者、壽命長遠，無有",
    "T16n0665_003:0417b07": "障礙；三者、無諸怨敵，兵眾勇健；四者、安隱",
    "T16n0665_003:0417b08": "豐樂，正法流通。何以故？如是人王，常為釋梵",
    "T16n0665_003:0417b09": "四王、藥叉之眾共守護故。」",
    "T16n0665_003:0417b10": "爾時，世尊告天眾曰：「善男子！是事實不？」是",
    "T16n0665_003:0417b11": "時無量釋梵四王及藥叉眾，俱時同聲答世",
    "T16n0665_003:0417b12": "尊言：「如是！如是！若有國土講宣讀誦此",
    "T16n0665_003:0417b13": "妙經王，是諸國主，我等四王常來擁護，",
    "T16n0665_003:0417b14": "行住共俱，其王若有一切災障及諸怨敵，",
    "T16n0665_003:0417b15": "我等四王皆使消殄，憂愁疾疫亦令除差，",
    "T16n0665_003:0417b16": "增益壽命，感應禎祥，所願遂心，恒生歡喜，",
    "T16n0665_003:0417b17": "我等亦能令其國中所有軍兵悉皆勇健。」佛",
    "T16n0665_003:0417b18": "言：「善哉！善哉！善男子！如汝所說，汝當修",
    "T16n0665_003:0417b19": "行。何以故？是諸國主，如法行時，一切人民隨",
    "T16n0665_003:0417b20": "王修習如法行者，汝等皆蒙色力勝利，宮",
    "T16n0665_003:0417b21": "殿光明，眷屬強盛。」時釋梵等白佛言：「如是，",
    "T16n0665_003:0417b22": "世尊！」佛言：「若有講讀此妙經典流通之",
    "T16n0665_003:0417b23": "處，於其國中大臣輔相，有四種益。云何為",
    "T16n0665_003:0417b24": "四？一者、更相親穆，尊重愛念；二者、常",
    "T16n0665_003:0417b25": "為人王心所愛重，亦為沙門、婆羅門、大國",
    "T16n0665_003:0417b26": "小國之所遵敬；三者、輕財重法，不求世",
    "T16n0665_003:0417b27": "利，嘉名普暨，眾所欽仰；四者、壽命延長，安",
    "T16n0665_003:0417b28": "隱快樂；是名四種利益。若有國土宣說是",
    "T16n0665_003:0417b29": "經，沙門、婆羅門得四種勝利。云何為四？",
    "T16n0665_003:0417c01": "一者、衣服、飲食、臥具、醫藥無所乏少；二者、",
    "T16n0665_003:0417c02": "皆得安心，思惟讀誦；三者、依於山林，得安",
    "T16n0665_003:0417c03": "樂住；四者、隨心所願，皆得滿足；是名四種",
    "T16n0665_003:0417c04": "勝利。若有國土，宣說是經，一切人民皆得",
    "T16n0665_003:0417c05": "豐樂，無諸疾疫，商估往還，多獲寶貨，具足",
    "T16n0665_003:0417c06": "勝福，是名種種功德利益。」",
    "T16n0665_003:0417c07": "爾時，梵釋四天王及諸大眾白佛言：「世尊！如",
    "T16n0665_003:0417c08": "是經典甚深之義，若現在者，當知如來三",
    "T16n0665_003:0417c09": "十七種助菩提法住世未滅，若是經典滅",
    "T16n0665_003:0417c10": "盡之時，正法亦滅。」佛言：「如是！如是！善男子！",
    "T16n0665_003:0417c11": "是故汝等於此《金光明經》，一句、一頌、一品、一",
    "T16n0665_003:0417c12": "部，皆當一心正讀誦、正聞持、正思惟、正修",
    "T16n0665_003:0417c13": "習，為諸眾生廣宣流布，長夜安樂，福利無",
    "T16n0665_003:0417c14": "邊。」時諸大眾，聞佛說已，咸蒙勝益，歡喜受",
    "T16n0665_003:0417c15": "持。",
    "T16n0665_003:0417c16": "金光明最勝王經卷第三"
}