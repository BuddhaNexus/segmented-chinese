{
    "X14n0289_009:0414c04": "大佛頂如來密因修證了義諸菩薩萬行首楞嚴經",
    "X14n0289_009:0414c05": "合轍卷第九",
    "X14n0289_009:0414c06": "明　二楞庵釋　通潤　述",
    "X14n0289_009:0414c07": "阿難世間一切所修心人不假禪那無有智慧但能",
    "X14n0289_009:0414c08": "執身不行婬欲若行若坐想念俱無愛染不生無留",
    "X14n0289_009:0414c09": "欲界是人應念身為梵侶如是一類名梵眾天。",
    "X14n0289_009:0414c10": "此明色界四禪十八天也溫陵曰前明六天雖出",
    "X14n0289_009:0414c11": "塵擾而未能絕欲故通名欲界自此已下明十八",
    "X14n0289_009:0414c12": "天雖離欲染尚有色質故通名色界又通名梵世",
    "X14n0289_009:0414c13": "為已離欲染也通號四禪為已離散動也欲天但",
    "X14n0289_009:0414c14": "十善感生此天兼禪定感生然持有漏禪觀六事",
    "X14n0289_009:0414c15": "行耳六行者厭欲界是苦是麤是障欣色界是淨",
    "X14n0289_009:0414c16": "是玅是離此則凡夫伏惑超欲界道也問若凖天",
    "X14n0289_009:0414c17": "台說六欲天業皆以十善為本若兼護法心是四",
    "X14n0289_009:0414c18": "天王業若兼慈善人是忉利天業若兼不惱眾生",
    "X14n0289_009:0414c19": "善巧純熟是燄摩天業若兼修禪定是兜率陀天",
    "X14n0289_009:0414c20": "業欲界定是變化天業未到定是他化天業是則",
    "X14n0289_009:0414c21": "前天亦間有禪定而此界方名禪者何故答以前",
    "X14n0289_009:0414c22": "結云形雖出動心跡尚交故自此以上絕無女人",
    "X14n0289_009:0414c23": "心跡俱離無所交接兼無食眠三欲俱忘稍覺饑",
    "X14n0289_009:0414c24": "倦即入禪定出定則飽滿精明是但以禪悅為食",
    "X14n0289_009:0415a01": "為息也阿難下先明初禪第一天也言世間一切",
    "X14n0289_009:0415a02": "所修心者謂三界天人雖非實得真修心法而亦",
    "X14n0289_009:0415a03": "各各自謂已得修心故曰世間修心顯非出世間",
    "X14n0289_009:0415a04": "之修心也不假禪那者無首楞嚴定也無有智慧",
    "X14n0289_009:0415a05": "者無金剛慧也身不行婬者謂以有漏靜慮為因",
    "X14n0289_009:0415a06": "心制彼婬習於一切時想念俱無由彼身心俱潔",
    "X14n0289_009:0415a07": "下無卜居故臨終時應念而生梵世為梵民是知",
    "X14n0289_009:0415a08": "形雖出動心跡尚交者不可謂梵至於想念俱無",
    "X14n0289_009:0415a09": "方是梵天伴侶言梵者較之欲界穢濁此則清淨",
    "X14n0289_009:0415a10": "無染耳然非具足清白梵行之相也。",
    "X14n0289_009:0415a11": "欲習既除離欲心現於諸律儀愛樂隨順是人應時",
    "X14n0289_009:0415a12": "能行梵德如是一類名梵輔天。",
    "X14n0289_009:0415a13": "此初禪第二天也初二句結前於諸下正明本天",
    "X14n0289_009:0415a14": "謂欲習既除定心明露而此天於定共戒無不愛",
    "X14n0289_009:0415a15": "樂無不隨順故臨終時宿習不忘應念而行梵德",
    "X14n0289_009:0415a16": "匡弼梵主名梵輔天。",
    "X14n0289_009:0415a17": "身心玅圓威儀不缺清淨禁戒加以明悟是人應時",
    "X14n0289_009:0415a18": "能統梵眾為大梵天如是一類名大梵天。",
    "X14n0289_009:0415a19": "此初禪第三天也初二句結前清淨下正明此天",
    "X14n0289_009:0415a20": "由前定心顯露故身心圓玅復具梵德故威儀不",
    "X14n0289_009:0415a21": "缺此天從定戒中發生智慧然非慧性圓明瑩十",
    "X14n0289_009:0415a22": "方界之比由其慧勝前天堪為梵主故臨終時應",
    "X14n0289_009:0415a23": "念而生大梵統攝梵眾俱舍說威德光明獨一而",
    "X14n0289_009:0415a24": "住無尋有伺定力所感下二天具有尋伺又劫末",
    "X14n0289_009:0415b01": "後去劫成先來外道不測便執為常又因起念見",
    "X14n0289_009:0415b02": "有天生便執能生世間為一因生。",
    "X14n0289_009:0415b03": "阿難此三勝流一切苦惱所不能逼雖非正修真三",
    "X14n0289_009:0415b04": "摩地清淨心中諸漏不動名為初禪。",
    "X14n0289_009:0415b05": "此結示三天名初禪也言勝流者謂非初果之入",
    "X14n0289_009:0415b06": "流為勝但背下界之欲流故曰勝也此天以尋伺",
    "X14n0289_009:0415b07": "覺觀不淨慈悲治欲界欲恚害障故能離五欲斷",
    "X14n0289_009:0415b08": "十惡除五葢盡苦受欲界苦惱所不能逼名離生",
    "X14n0289_009:0415b09": "喜樂地以離欲惡故生喜身心輕安故生樂也雖",
    "X14n0289_009:0415b10": "非正修真三摩地者簡非首楞嚴大定也但彼戒",
    "X14n0289_009:0415b11": "心清淨漏心已伏不為欲習所動離諸欲惡不善",
    "X14n0289_009:0415b12": "法有覺有觀離生喜樂初得禪定無有剎那雜念",
    "X14n0289_009:0415b13": "間入故名初禪此天雖離欲火內有覺觀擾亂初",
    "X14n0289_009:0415b14": "心在緣名為覺行細心分別名為觀行謂依未到",
    "X14n0289_009:0415b15": "地發初禪色界清淨色法觸欲界身根心大驚悟",
    "X14n0289_009:0415b16": "爾時即生身觸覺此色觸未曾有功德利益故名",
    "X14n0289_009:0415b17": "覺支既證初禪功德即以細心分別此禪定中色",
    "X14n0289_009:0415b18": "法諸妙功德境界分明無諸盖覆如是功德欲界",
    "X14n0289_009:0415b19": "之所未有故名觀支即尋伺也初之二天尋伺皆",
    "X14n0289_009:0415b20": "有至第三天無尋有伺由內有尋伺故外感火災",
    "X14n0289_009:0415b21": "而火災壞初禪也此三天若據阿毗曇婆沙論竪",
    "X14n0289_009:0415b22": "分當有三層相去倍遠若天民天臣天王各居一",
    "X14n0289_009:0415b23": "層何成一統且臣民可許眾多而天王滿天獨居",
    "X14n0289_009:0415b24": "一層彼此皆王何所使令或是以德之優劣相較",
    "X14n0289_009:0415c01": "堪為民為輔為王耳故列為三非一天盡臣民而",
    "X14n0289_009:0415c02": "無王一天盡王而無臣民也據俱舍云梵天無別",
    "X14n0289_009:0415c03": "處所但於梵輔中有高樓閣是又云威德光明獨",
    "X14n0289_009:0415c04": "一而住此似梵天獨尊而梵民梵輔共居一天而",
    "X14n0289_009:0415c05": "供使令此則三天同在初禪秪一地耳仁王經說",
    "X14n0289_009:0415c06": "十八梵亦應有民主之異又云四禪中有大靜王",
    "X14n0289_009:0415c07": "瓔珞經云禪禪皆有梵王本經亦云四禪四位天",
    "X14n0289_009:0415c08": "王今詳初禪既以大梵為王而三經皆說四禪有",
    "X14n0289_009:0415c09": "王則知光音遍淨廣果皆王自餘皆一臣一民之",
    "X14n0289_009:0415c10": "義有處說色界諸天惟此天有君臣庶民已上都",
    "X14n0289_009:0415c11": "無或是梵王統王娑婆故獨稱尊耳故志槃師橫",
    "X14n0289_009:0415c12": "分四禪為四地初禪二禪三禪各三天為一地四",
    "X14n0289_009:0415c13": "禪九天為一地當依此為準。",
    "X14n0289_009:0415c14": "阿難其次梵天統攝梵人圓滿梵行澄心不動寂湛",
    "X14n0289_009:0415c15": "生光如是一類名少光天。",
    "X14n0289_009:0415c16": "此二禪初天也前三句躡梵天而昇進特加圓滿",
    "X14n0289_009:0415c17": "耳澄心不動寂湛生光者前有覺觀麤動發生三",
    "X14n0289_009:0415c18": "識今內淨一心已無覺觀惟緣內塵不同初禪有",
    "X14n0289_009:0415c19": "三識故心水澄清不動而生光耀然光明尚劣未",
    "X14n0289_009:0415c20": "極其量故曰少光所謂泰宇定而天光發然非周",
    "X14n0289_009:0415c21": "遍湛寂之比以我法二執纖毫未破故。",
    "X14n0289_009:0415c22": "光光相然照耀無盡映十方界徧成瑠璃如是一類",
    "X14n0289_009:0415c23": "名無量光天。",
    "X14n0289_009:0415c24": "此二禪第二天也從前少光更發多光故光光互",
    "X14n0289_009:0416a01": "明照耀無盡映十方界成瑠璃色此雖已極其量",
    "X14n0289_009:0416a02": "猶未成音故名無量光然非如淨瑠璃內含寶月",
    "X14n0289_009:0416a03": "之比。",
    "X14n0289_009:0416a04": "吸持圓光成就教體發化清淨應用無盡如是一類",
    "X14n0289_009:0416a05": "名光音天。",
    "X14n0289_009:0416a06": "此二禪第三天也吸圓光成教體者由此天已無",
    "X14n0289_009:0416a07": "尋伺故無語言惟以光明發清淨化以表言詮而",
    "X14n0289_009:0416a08": "隨機開示應用無盡故曰光音。",
    "X14n0289_009:0416a09": "阿難此三勝流一切憂懸所不能逼雖非正修真三",
    "X14n0289_009:0416a10": "摩地清淨心中麤漏已伏名為二禪。",
    "X14n0289_009:0416a11": "此結示三天名二禪也此三天總名定生喜樂地",
    "X14n0289_009:0416a12": "由覺觀心息故名定生若淨鑑止水故身心適悅",
    "X14n0289_009:0416a13": "亦名喜俱禪以定生時與喜俱發故以有定喜滅",
    "X14n0289_009:0416a14": "世間貪憂故憂懸不能逼也麤漏已伏者謂以定",
    "X14n0289_009:0416a15": "力伏前五識由二禪伏前五故無尋伺未伏第六",
    "X14n0289_009:0416a16": "故有喜樂內有喜水擾動故外感水災而水災壞",
    "X14n0289_009:0416a17": "二禪前三天以戒勝此三天以定勝。",
    "X14n0289_009:0416a18": "阿難如是天人圓光成音披音露玅發成精行通寂",
    "X14n0289_009:0416a19": "滅樂如是一類名少淨天。",
    "X14n0289_009:0416a20": "此三禪第一天也圓光二句躡前天而昇進也言",
    "X14n0289_009:0416a21": "前天雖有圓光為教體披光則玅理自露然有喜",
    "X14n0289_009:0416a22": "心分別亂動能障定樂此天轉寂故依理發成精",
    "X14n0289_009:0416a23": "行而通寂滅樂由定樂纔通淨空初顯故曰少淨",
    "X14n0289_009:0416a24": "此中用捨念正知三心所以伏六識現行離喜支",
    "X14n0289_009:0416b01": "是精行也瑜伽云由捨念正知數修習故令心踊",
    "X14n0289_009:0416b02": "躍俱行喜受便得除滅離喜寂靜與喜相違樂受",
    "X14n0289_009:0416b03": "生起彼於爾時色身意身領納受樂及輕安樂故",
    "X14n0289_009:0416b04": "說有身受樂此寂滅樂由伏第六識故相似二乘",
    "X14n0289_009:0416b05": "之寂滅非生滅既滅寂滅現前之比。",
    "X14n0289_009:0416b06": "淨空現前引發無際身心輕安成寂滅樂如是一類",
    "X14n0289_009:0416b07": "名無量淨天。",
    "X14n0289_009:0416b08": "此三禪第二天也以伏六識而似得人空故曰淨",
    "X14n0289_009:0416b09": "空現前此躡前升進也引發無際者謂擴而充之",
    "X14n0289_009:0416b10": "則喜心愈寂淨空愈廣故身受心受皆得輕安至",
    "X14n0289_009:0416b11": "此則滅樂已成淨空無量名無量淨。",
    "X14n0289_009:0416b12": "世界身心一切圓淨淨德成就勝托現前歸寂滅樂",
    "X14n0289_009:0416b13": "如是一類名徧淨天。",
    "X14n0289_009:0416b14": "此三禪第三天也言前天徹意地樂止在身心未",
    "X14n0289_009:0416b15": "名為徧今則根身器界觸處無非妙樂天中玅樂",
    "X14n0289_009:0416b16": "至此已極更無有加便認此為清淨極樂之鄉終",
    "X14n0289_009:0416b17": "身歸托之地故曰托曰歸由彼淨樂觸處皆得故",
    "X14n0289_009:0416b18": "曰徧淨顯揚論云謂離喜之樂之所滋潤徧滋潤",
    "X14n0289_009:0416b19": "徧適悅徧流布者是謂第三靜慮近分即此身中",
    "X14n0289_009:0416b20": "於一切處無有少分離喜之樂所不徧滿者是謂",
    "X14n0289_009:0416b21": "第三靜慮根本言近分者靜慮未滿故言根本者",
    "X14n0289_009:0416b22": "靜慮已滿故。",
    "X14n0289_009:0416b23": "阿難此三勝流具大隨順身心安隱得無量樂雖非",
    "X14n0289_009:0416b24": "正得真三摩地安隱心中歡喜畢具名為三禪。",
    "X14n0289_009:0416c01": "此結示三天名三禪也具大隨順者言此玅樂無",
    "X14n0289_009:0416c02": "不隨心順意故曰大也身心安隱者言前初二禪",
    "X14n0289_009:0416c03": "心有喜受故多散動不得身親受樂今則喜受既",
    "X14n0289_009:0416c04": "除身心皆親受無量玅樂故得安隱言歡喜畢具",
    "X14n0289_009:0416c05": "者是顯身心俱受樂也謂下地無如是樂及無間",
    "X14n0289_009:0416c06": "捨上地有捨而無樂故諸佛弟子說第三禪具有",
    "X14n0289_009:0416c07": "能捨及念正知而復受樂故諸樂中三禪獨勝地",
    "X14n0289_009:0416c08": "持目此為樂俱禪此定功德與徧身樂俱發故此",
    "X14n0289_009:0416c09": "天已伏意識無喜受有出入息擾亂故外感風災",
    "X14n0289_009:0416c10": "而風災壞三禪也。",
    "X14n0289_009:0416c11": "阿難復次天人不逼身心苦因已盡樂非常住久必",
    "X14n0289_009:0416c12": "壞生苦樂二心俱時頓捨麤重相滅淨福性生如是",
    "X14n0289_009:0416c13": "一類名福生天。",
    "X14n0289_009:0416c14": "此四禪第一天也復次下結三禪之德樂非下顯",
    "X14n0289_009:0416c15": "三禪之過苦樂下正示福生葢初禪離苦受有憂",
    "X14n0289_009:0416c16": "受二禪離憂受有喜受三禪離喜受有樂受此天",
    "X14n0289_009:0416c17": "則知樂受亦不常以樂久必壞壞即成苦故將苦",
    "X14n0289_009:0416c18": "樂二心一時頓捨樂既謝滅則不動之定與捨俱",
    "X14n0289_009:0416c19": "發故內心湛然不苦不樂名捨念清淨地瑜伽云",
    "X14n0289_009:0416c20": "一切下地災患已斷謂尋伺苦憂喜樂及出入息",
    "X14n0289_009:0416c21": "是故此中捨念清淨鮮白由是此禪心住無動由",
    "X14n0289_009:0416c22": "苦樂雙捨故得麤重相滅麤重者即六識分別種",
    "X14n0289_009:0416c23": "子也由不受妙樂故淨福發生名福生天地持亦",
    "X14n0289_009:0416c24": "目此地為捨俱禪。",
    "X14n0289_009:0417a01": "捨心圓融勝解清淨福無遮中得玅隨順窮未來際",
    "X14n0289_009:0417a02": "如是一類名福愛天。",
    "X14n0289_009:0417a03": "此四禪第二天也前捨心初生尚未至圓融至此",
    "X14n0289_009:0417a04": "則無一毫樂念不捨故曰捨心圓融於捨心中仍",
    "X14n0289_009:0417a05": "生勝解於此決定忍可印持不為異緣所轉故曰",
    "X14n0289_009:0417a06": "勝解清淨由捨心圓融故淨福亦無遮礙今在淨",
    "X14n0289_009:0417a07": "福無遮礙處有所願求無不如意故能得大自在",
    "X14n0289_009:0417a08": "窮於未來也言窮未來者即福資二路受報無窮",
    "X14n0289_009:0417a09": "之義非真得常住也言福愛者謂諸天之福惟此",
    "X14n0289_009:0417a10": "天為最可愛以三災不及故或此天積福別有愛",
    "X14n0289_009:0417a11": "求即希上二路也。",
    "X14n0289_009:0417a12": "阿難從是天中有二岐路若於先心無量淨光福德",
    "X14n0289_009:0417a13": "圓明修證而住如是一類名廣果天。",
    "X14n0289_009:0417a14": "此四禪第三天也是天指福愛有二岐路者一直",
    "X14n0289_009:0417a15": "往道趣廣果二迂僻道趣無想先心即指福愛圓",
    "X14n0289_009:0417a16": "融捨心也無量淨光即捨俱禪所發定光也福德",
    "X14n0289_009:0417a17": "圓明修證而住者以初禪戒勝二禪三禪定慧皆",
    "X14n0289_009:0417a18": "勝是淨德圓明至於四禪則全是福報是淨福圓",
    "X14n0289_009:0417a19": "明故從福愛天無量光中修四無量心滋長福德",
    "X14n0289_009:0417a20": "證廣大果名廣果天色界諸天所感福報至此為",
    "X14n0289_009:0417a21": "極以四禪報境惟此三天故第四無想是福愛之",
    "X14n0289_009:0417a22": "差支五不還天是三果聖人之別寓故問四禪既",
    "X14n0289_009:0417a23": "無三災擾亂何故不常答是剎那無常所壞故。",
    "X14n0289_009:0417a24": "若於捨心雙厭苦樂精研捨心相續不斷圓窮捨道",
    "X14n0289_009:0417b01": "身心俱滅心慮灰凝經五百劫是人既以生滅為因",
    "X14n0289_009:0417b02": "不能發生不生滅性初半劫滅後半劫生如是一類",
    "X14n0289_009:0417b03": "名無想天。",
    "X14n0289_009:0417b04": "此四禪之別支也先心亦指福愛但廣果厭苦樂",
    "X14n0289_009:0417b05": "而增修福慧此天則厭苦樂而精研捨心此兩天",
    "X14n0289_009:0417b06": "所以分岐也首二句躡前精研下三句顯此天用",
    "X14n0289_009:0417b07": "功處精研捨心者謂以定力深搜細索其捨心也",
    "X14n0289_009:0417b08": "相續不斷者功無間歇也圓窮捨道者必欲究竟",
    "X14n0289_009:0417b09": "盡其捨心也身心三句捨定成而尅獲無想異熟",
    "X14n0289_009:0417b10": "也言以捨定滅除捨心故令心慮灰凝暫爾不行",
    "X14n0289_009:0417b11": "如夾氷魚如壓石草不知微細生滅流注妄謂涅",
    "X14n0289_009:0417b12": "槃非真涅槃也經五百劫者大劫也言從初生以",
    "X14n0289_009:0417b13": "至壽終凡經五百大劫也是人下斷其錯修不得",
    "X14n0289_009:0417b14": "真果者以彼生滅為因不能感不生滅之果也初",
    "X14n0289_009:0417b15": "半劫滅者言初生此天習定半劫始得滅想後半",
    "X14n0289_009:0417b16": "劫生者此天報盡在四百九十九劫半後想心復",
    "X14n0289_009:0417b17": "生也問此無想定與滅盡定有何差別答滅盡定",
    "X14n0289_009:0417b18": "既滅第六識兼滅第七染分無想但滅六識分別",
    "X14n0289_009:0417b19": "見而諸邪見尚未能盡何況其他問身界俱空此",
    "X14n0289_009:0417b20": "與四空何異答出定則有故不同也此三界總有",
    "X14n0289_009:0417b21": "三十二天二惟凡位五惟聖位其餘皆是凡聖同",
    "X14n0289_009:0417b22": "居二惟凡位者謂大梵天不達業因惟說我能造",
    "X14n0289_009:0417b23": "一切天地人物恃此憍慢輕篾一切聖人故聖賢",
    "X14n0289_009:0417b24": "不居此無想天亦惟凡住惟是外道修無想定者",
    "X14n0289_009:0417c01": "生受五百劫無心之報外道不達妄為涅槃受報",
    "X14n0289_009:0417c02": "已畢必起邪見謗阿羅漢身遭後有復入地獄以",
    "X14n0289_009:0417c03": "是聖人亦不居也五惟聖位者即下五那含也。",
    "X14n0289_009:0417c04": "阿難此四勝流一切世間諸苦樂境所不能動雖非",
    "X14n0289_009:0417c05": "無為真不動地有所得心功用純熟名為四禪。",
    "X14n0289_009:0417c06": "此結示三天名四禪也由苦樂雙亡故心念不動",
    "X14n0289_009:0417c07": "聖位第八證真無為名不動地以滅六盡七故此",
    "X14n0289_009:0417c08": "之不動有所得故非真無為以彼但能伏六識故",
    "X14n0289_009:0417c09": "此聖凡之疆域判然不濫矣已上禪天初禪伏鼻",
    "X14n0289_009:0417c10": "舌二識無段食故二禪伏前五識三禪伏意識分",
    "X14n0289_009:0417c11": "別現行故得玅樂四禪伏意識分別種子故得捨",
    "X14n0289_009:0417c12": "心總是伏第六分別見惑耳然則孟子之四十不",
    "X14n0289_009:0417c13": "動莊生之死生不動較之禪天不動尚如天淵況",
    "X14n0289_009:0417c14": "如來真三摩地不動之體便欲竊而擬之哉。",
    "X14n0289_009:0417c15": "阿難此中復有五不還天於下界中九品習氣俱時",
    "X14n0289_009:0417c16": "滅盡苦樂雙亡下無卜居故於捨心眾同分中安立",
    "X14n0289_009:0417c17": "居處。",
    "X14n0289_009:0417c18": "此明五不還天是此天之別報也言不還者即第",
    "X14n0289_009:0417c19": "三果以斷盡欲界九品思惑不復欲界受生故言",
    "X14n0289_009:0417c20": "習氣者即思惑種子謂貪瞋癡慢任運而起微細",
    "X14n0289_009:0417c21": "之惑由彼難除故分八十一品斷之葢於三界分",
    "X14n0289_009:0417c22": "九地地各分九品今斷欲界一地九品故苦亡而",
    "X14n0289_009:0417c23": "欲界無卜居復斷上三地各九品故樂亡而色界",
    "X14n0289_009:0417c24": "三地無卜居惟四禪是其同分故獨於此卜居也。",
    "X14n0289_009:0418a01": "阿難苦樂兩亡闘心不交如是一類名無煩天。",
    "X14n0289_009:0418a02": "此名五不還天第一天也苦樂未亡時則欣厭二",
    "X14n0289_009:0418a03": "心交戰胸中故煩燥今既兩亡則心不交闘漸入",
    "X14n0289_009:0418a04": "冷淡故無煩煩燥動也此天似斷離生喜樂地九",
    "X14n0289_009:0418a05": "品思惑。",
    "X14n0289_009:0418a06": "機括獨行研交無地如是一類名無熱天。",
    "X14n0289_009:0418a07": "此不還第二天也機發動也括收斂也言心之或",
    "X14n0289_009:0418a08": "發或止毫無苦樂繫著常行於獨故曰機括獨行",
    "X14n0289_009:0418a09": "前雖闘心不交尚有交地今併其交地亦復研盡",
    "X14n0289_009:0418a10": "則心如氷壺清涼透徹何熱之有熱微煩也此天",
    "X14n0289_009:0418a11": "似斷定生喜樂地九品思惑。",
    "X14n0289_009:0418a12": "十方世界玅見圓澄更無塵象一切沉垢如是一類",
    "X14n0289_009:0418a13": "名善見天。",
    "X14n0289_009:0418a14": "此不還第三天也煩熱既除內心澄瑩發天眼通",
    "X14n0289_009:0418a15": "故見量徧十方界而所見之境觸處皆玅故曰玅",
    "X14n0289_009:0418a16": "見圓澄塵象是境沉垢是惑正顯心境兩忘故所",
    "X14n0289_009:0418a17": "見皆善也此天似斷離喜玅樂地九品思惑。",
    "X14n0289_009:0418a18": "精見現前陶鑄無礙如是一類名善現天。",
    "X14n0289_009:0418a19": "此不還第四天也範土曰陶鎔金曰鑄由天眼既",
    "X14n0289_009:0418a20": "淨一見則通故能鎔鍊自在若陶冶之鑄物隨心",
    "X14n0289_009:0418a21": "成就更無隔礙故名善現前由心闘而所見所現",
    "X14n0289_009:0418a22": "猶未盡善此由心不闘而所見所現皆盡善故曰",
    "X14n0289_009:0418a23": "善見善現此似斷捨念清淨地九品思惑也。",
    "X14n0289_009:0418a24": "究竟羣幾窮色性性入無邊際如是一類名色究竟",
    "X14n0289_009:0418b01": "天。",
    "X14n0289_009:0418b02": "此不還第五天也究竟研窮也幾微也言窮色而",
    "X14n0289_009:0418b03": "至於極微也抑且不但窮色至極微而已復能窮",
    "X14n0289_009:0418b04": "色性之性從何處起則知性色真空性空真色清",
    "X14n0289_009:0418b05": "淨本然周遍法界故曰入無邊際如是而究方知",
    "X14n0289_009:0418b06": "色之究竟名色究竟此天似斷四空四地三十六",
    "X14n0289_009:0418b07": "品思惑也以色究竟是盡色四空皆究竟離色故",
    "X14n0289_009:0418b08": "也。",
    "X14n0289_009:0418b09": "阿難此不還天彼諸四禪四位天王獨有欽聞不能",
    "X14n0289_009:0418b10": "知見如今世間曠野深山聖道場地皆阿羅漢所住",
    "X14n0289_009:0418b11": "持故世間麤人所不能見。",
    "X14n0289_009:0418b12": "此結示五天惟是聖居也凡生彼天要是進向那",
    "X14n0289_009:0418b13": "含身得四禪發無漏慧起熏禪業或起一品乃至",
    "X14n0289_009:0418b14": "九品方始得生凡夫無此熏禪業故不得生彼諸",
    "X14n0289_009:0418b15": "下顯此五天不獨天人不見即四位天王但欽其",
    "X14n0289_009:0418b16": "名不知其心亦不見其形以四天修有漏凡定五",
    "X14n0289_009:0418b17": "天修無漏聖定凡聖不相及故即四位天王亦如",
    "X14n0289_009:0418b18": "盲瞽況天人乎昔雲居膺結庵三峰經旬不赴堂",
    "X14n0289_009:0418b19": "洞山問曰子近曰何不赴堂曰每日有天人送供",
    "X14n0289_009:0418b20": "山曰我將謂汝是個人猶作這箇見解汝晚來膺",
    "X14n0289_009:0418b21": "晚至山召曰不思善不思惡是甚麼膺回庵寂然",
    "X14n0289_009:0418b22": "宴坐天人尋覔三日不見乃絕四王之不見五天",
    "X14n0289_009:0418b23": "亦猶天人之不見膺師也如今下以人間例明聖",
    "X14n0289_009:0418b24": "道場地若天台峨眉五臺等。",
    "X14n0289_009:0418c01": "阿難是十八天獨行無交未盡形累自此已還名為",
    "X14n0289_009:0418c02": "色界。",
    "X14n0289_009:0418c03": "此結屬色界也孤山曰獨行無交以無情欲故未",
    "X14n0289_009:0418c04": "盡形累者尚有色質故故自色究竟以至梵眾皆",
    "X14n0289_009:0418c05": "色界攝仲尼曰我未見好德如好色者也若以欲",
    "X14n0289_009:0418c06": "色分兩界則欲界人好欲心多而好色者絕無當",
    "X14n0289_009:0418c07": "云吾未見好德如好欲者也。",
    "X14n0289_009:0418c08": "復次阿難從是有頂色邊際中其間復有二種岐路",
    "X14n0289_009:0418c09": "若於捨心發明智慧慧光圓通便出塵界成阿羅漢",
    "X14n0289_009:0418c10": "入菩薩乘如是一類名為回心大阿羅漢。",
    "X14n0289_009:0418c11": "此標聖獨出也究竟居色頂故曰有頂與無色隣",
    "X14n0289_009:0418c12": "故曰色邊際由三果根有利鈍故於捨心復分二",
    "X14n0289_009:0418c13": "路其利根者研窮色性徹見真空發無漏慧慧光",
    "X14n0289_009:0418c14": "圓通橫出無色入菩薩乘名大羅漢若鈍根者亦",
    "X14n0289_009:0418c15": "由捨心窮盡色陰生無色界漸斷漸證竪出三界",
    "X14n0289_009:0418c16": "也。",
    "X14n0289_009:0418c17": "若在捨心捨厭成就覺身為礙銷礙入空如是一類",
    "X14n0289_009:0418c18": "名為空處。",
    "X14n0289_009:0418c19": "此無色界第一天也謂滅三種色緣空而入定者",
    "X14n0289_009:0418c20": "名空處定行者厭患色如牢獄心欲出離即修觀",
    "X14n0289_009:0418c21": "智破色入空名空處定首二句躡前天覺身下明",
    "X14n0289_009:0418c22": "本天覺身為礙者覺有身為質礙而不自在也銷",
    "X14n0289_009:0418c23": "礙入空者修空觀而滅身歸無也大經云謂超一",
    "X14n0289_009:0418c24": "切色想滅有對想不念種種想入無邊虗空住空",
    "X14n0289_009:0419a01": "無邊處釋曰超一切色想者超可見有對色也滅",
    "X14n0289_009:0419a02": "有對想者耳鼻舌身識和合想滅故此滅不可見",
    "X14n0289_009:0419a03": "有對色也不念種種想者不念意識和合想故意",
    "X14n0289_009:0419a04": "識分別一切法故說名種種此滅不可見無對即",
    "X14n0289_009:0419a05": "意識也入無邊虗空者謂三色想絕即入空理廓",
    "X14n0289_009:0419a06": "爾無邊由厭色依空名為空處此下四天皆是不",
    "X14n0289_009:0419a07": "悟性色真空而勤劬於銷礙豈知捨有而之無是",
    "X14n0289_009:0419a08": "逃峰而赴壑也長水曰捨心有二一者若於有頂",
    "X14n0289_009:0419a09": "用無漏道斷惑入空即樂定那含也二者若於廣",
    "X14n0289_009:0419a10": "果用有漏道伏惑入空即凡夫外道也。",
    "X14n0289_009:0419a11": "諸礙既銷無礙無滅其中惟留阿賴耶識全於末那",
    "X14n0289_009:0419a12": "半分徵細如是一類名為識處。",
    "X14n0289_009:0419a13": "此無色界第二天也謂捨空緣識而入定者名識",
    "X14n0289_009:0419a14": "處定行者厭患虗空無邊緣多則散能破於定即",
    "X14n0289_009:0419a15": "捨虗空轉心緣識心與識法相應名識處定溫陵",
    "X14n0289_009:0419a16": "曰諸礙既銷而無則不依於色無礙之無亦滅則",
    "X14n0289_009:0419a17": "不依於空惟留阿賴末那即厭空依識也賴耶即",
    "X14n0289_009:0419a18": "第八識末那即第七識也何以末那惟留半分微",
    "X14n0289_009:0419a19": "細以轉末那功在第六以第六分別已伏末那一",
    "X14n0289_009:0419a20": "分亦伏第六俱生現行末那一分亦現行故大經",
    "X14n0289_009:0419a21": "云超一切虗空無邊處入無邊識住識無邊處釋",
    "X14n0289_009:0419a22": "曰心緣內識作無邊行相故以為名初超空無邊",
    "X14n0289_009:0419a23": "處是離障彼何所障外念為麤故云何對治見彼",
    "X14n0289_009:0419a24": "外念麤分別過患故入無邊識是修行利益也問",
    "X14n0289_009:0419b01": "末那賴耶羅漢未了凡外那含何以知之答此自",
    "X14n0289_009:0419b02": "佛眼了見與之作名非許彼知也在彼固自以為",
    "X14n0289_009:0419b03": "離色離空即是性真而迷實同無想法華云眾生",
    "X14n0289_009:0419b04": "住於種種諸地惟有如來如實知之是也。",
    "X14n0289_009:0419b05": "空色既亡識心都滅十方寂然逈無攸往如是一類",
    "X14n0289_009:0419b06": "名無所有處。",
    "X14n0289_009:0419b07": "此無色第三天也若捨識處心依無所有法而入",
    "X14n0289_009:0419b08": "定者名無所有處定行者厭患於識三世之識無",
    "X14n0289_009:0419b09": "邊緣多則散故捨緣識轉心依無所有法名無所",
    "X14n0289_009:0419b10": "有處定首句躡前天識心即前半分末那而言都",
    "X14n0289_009:0419b11": "滅者憑深定力伏其現行不行例如無想之伏六",
    "X14n0289_009:0419b12": "現行非如羅漢種現俱斷之謂也逈無所有者滅",
    "X14n0289_009:0419b13": "識定中所證境界即厭識歸無也所謂杳杳冥冥",
    "X14n0289_009:0419b14": "之處昏昏默默之鄉外道執為冥諦老莊呼為混",
    "X14n0289_009:0419b15": "成皆在於此大經云起一切識無邊處入無所有",
    "X14n0289_009:0419b16": "處釋曰無所有處者內外皆無也超無邊識者是",
    "X14n0289_009:0419b17": "明離障何故須超事念麤故云何對治見麤念事",
    "X14n0289_009:0419b18": "分別過患故入無所有是明修行利益也前以捨",
    "X14n0289_009:0419b19": "外緣內故為麤念既無所取能取亦無故內外俱",
    "X14n0289_009:0419b20": "無斯為利益名無所有也。",
    "X14n0289_009:0419b21": "識性不動以滅窮研於無盡中發宣盡性如存不存",
    "X14n0289_009:0419b22": "若盡非盡如是一類名為非想非非想處。",
    "X14n0289_009:0419b23": "此無色第四天也謂捨二邊之想而入定名非有",
    "X14n0289_009:0419b24": "想非無想定行者厭患無所有處想如癡有想處",
    "X14n0289_009:0419c01": "如癰如瘡更有定名非有想非無想即捨無所有",
    "X14n0289_009:0419c02": "處緣念非有非無想之法是謂非有想非無想處",
    "X14n0289_009:0419c03": "定前以末那為識心此以第八為識性也以滅窮",
    "X14n0289_009:0419c04": "研者前天既以定力伏末那此天更加功用研窮",
    "X14n0289_009:0419c05": "識性而欲滅之殊不知無金剛慧斷不可滅此在",
    "X14n0289_009:0419c06": "不可滅盡處而自謂滅盡其實若存而非存似盡",
    "X14n0289_009:0419c07": "而非盡若以為存而未盡則識性不動以為不存",
    "X14n0289_009:0419c08": "而盡猶有滅窮研者在故大經云超一切無所有",
    "X14n0289_009:0419c09": "處住非有想非無想處釋曰超一切無所有處是",
    "X14n0289_009:0419c10": "所離障云何對治無彼無所有以見麤分過患故",
    "X14n0289_009:0419c11": "問能治既寂無所有云何名麤猶有無所有想故",
    "X14n0289_009:0419c12": "瑜伽云先入無所有處定超過一切有所有想今",
    "X14n0289_009:0419c13": "復超過無所有想故有云既曰非想又曰非非想",
    "X14n0289_009:0419c14": "者非如無想及滅盡定以一切諸想皆悉滅盡惟",
    "X14n0289_009:0419c15": "有微細想緣無想境轉故此中所以不出三界者",
    "X14n0289_009:0419c16": "由緣無想境即是細想外道不了謂為涅槃未能",
    "X14n0289_009:0419c17": "無緣豈離心境況計此為我復生愛味若知此患",
    "X14n0289_009:0419c18": "更求上進求上所緣竟無所得無所得故滅而不",
    "X14n0289_009:0419c19": "轉則得滅受想定也若未得此定厭想為先後想",
    "X14n0289_009:0419c20": "不行即入無想定矣此又聖凡一大關鍵處也。",
    "X14n0289_009:0419c21": "此等窮空不盡空理從不還天聖道窮者如是一類",
    "X14n0289_009:0419c22": "名不迴心鈍阿羅漢若從無想諸外道天窮空不歸",
    "X14n0289_009:0419c23": "迷漏無聞便入輪轉。",
    "X14n0289_009:0419c24": "此總明聖凡出墜之地也此等者總指前四天人",
    "X14n0289_009:0420a01": "也初天窮色而歸空次天窮空而歸識三天窮識",
    "X14n0289_009:0420a02": "心以歸無四天窮識性以歸盡如此窮空豈惟不",
    "X14n0289_009:0420a03": "達圓頓性色真空之旨即人法二空之理皆所不",
    "X14n0289_009:0420a04": "了而妄欲起心銷之空之滅之盡之豈知終不能",
    "X14n0289_009:0420a05": "銷空滅盡也故自五不還天窮空而入此天者其",
    "X14n0289_009:0420a06": "根本尚正俟其八萬劫滿斷盡思惑而出三界者",
    "X14n0289_009:0420a07": "名鈍根羅漢以對前有頂之迴心者故曰鈍也若",
    "X14n0289_009:0420a08": "從無想窮空而入此天者其根本原邪以彼迷有",
    "X14n0289_009:0420a09": "漏天作無為解故八萬劫受報已滿無所歸托便",
    "X14n0289_009:0420a10": "入淪墜矣問經謂無想臨終謗佛墮獄安能得入",
    "X14n0289_009:0420a11": "非想答偶或有之豈無想天人盡皆爾耶世尊舉",
    "X14n0289_009:0420a12": "一以警眾耳如佛在世時有一比丘得四禪生增",
    "X14n0289_009:0420a13": "上慢謂得阿羅漢不復求進命欲盡時見四禪中",
    "X14n0289_009:0420a14": "陰相便生邪見謂無涅槃佛為欺我惡邪生故失",
    "X14n0289_009:0420a15": "四禪中陰便見阿鼻中陰相命終即墮阿鼻獄中",
    "X14n0289_009:0420a16": "此等猶是坐禪持戒之人一念妄證遂沉苦海較",
    "X14n0289_009:0420a17": "今禪人得少為足蕩心狂想者其報又當何如聖",
    "X14n0289_009:0420a18": "有明謨寧不惕然自省哉。",
    "X14n0289_009:0420a19": "阿難是諸天上各各天人則是凡夫業果酬答答盡",
    "X14n0289_009:0420a20": "入輪彼之天王即是菩薩遊三摩地漸次增進迴向",
    "X14n0289_009:0420a21": "聖倫所修行路。",
    "X14n0289_009:0420a22": "此通結三界天人天主凡聖各別也天人即天之",
    "X14n0289_009:0420a23": "臣民是凡夫攝業果詶答等者謂因中修十善八",
    "X14n0289_009:0420a24": "定而以六欲四禪詶之故報盡入輪天王即是菩",
    "X14n0289_009:0420b01": "薩等者如華嚴說初地為閻浮王二地為輪王三",
    "X14n0289_009:0420b02": "地為忉利天王四地為夜摩天王乃至十地為摩",
    "X14n0289_009:0420b03": "醯首羅天王等此皆菩薩寄位進修不落輪迴者",
    "X14n0289_009:0420b04": "也此段當在下文無色界下。",
    "X14n0289_009:0420b05": "阿難是四空天身心滅盡定性現前無業果色從此",
    "X14n0289_009:0420b06": "逮終名無色界。",
    "X14n0289_009:0420b07": "此結屬無色也前二天色空俱無是身滅盡後二",
    "X14n0289_009:0420b08": "天伏識現行是心滅盡由身心俱滅故定性現前",
    "X14n0289_009:0420b09": "也無業果色者非若欲色二界業報所感根身器",
    "X14n0289_009:0420b10": "界以有勝定故隨化依正自在受用所謂定果色",
    "X14n0289_009:0420b11": "也此從非想以至空處統名無色。",
    "X14n0289_009:0420b12": "此皆不了玅覺明心積妄發生妄有三界中間妄隨",
    "X14n0289_009:0420b13": "七趣沉溺補特迦羅各從其類。",
    "X14n0289_009:0420b14": "此總結三界此字通該六欲以至非想皆由不能",
    "X14n0289_009:0420b15": "了達本有妙覺明心從迷積迷妄生三界故諸天",
    "X14n0289_009:0420b16": "人隨業報盡中間不免又隨七趣淪溺不得休息",
    "X14n0289_009:0420b17": "也補持伽羅此云數取趣即中有身也以能數數",
    "X14n0289_009:0420b18": "受生取諸趣故世尊曾以甲頭土問比丘曰甲頭",
    "X14n0289_009:0420b19": "土多地上土多諸比丘言地上土多不可為喻佛",
    "X14n0289_009:0420b20": "言天上命終還生人間者如甲頭土墮地獄者如",
    "X14n0289_009:0420b21": "地上土何以故以本發阿耨菩提心或於禪中集",
    "X14n0289_009:0420b22": "諸福德方得還生人中聞佛法故故知淨業純熟",
    "X14n0289_009:0420b23": "目覩天宮惡業將成心現地獄如福德之士執礫",
    "X14n0289_009:0420b24": "成金業貧之人變金成礫礫非金而金現金非礫",
    "X14n0289_009:0420c01": "而礫生金生但是心生礫現亦從心現轉變在我",
    "X14n0289_009:0420c02": "金礫何從抱疑之徒可曉此旨。",
    "X14n0289_009:0420c03": "復次阿難是三界中復有四種阿修羅類若於鬼道",
    "X14n0289_009:0420c04": "以護法力乘通入空此阿修羅從卵而生鬼趣所攝",
    "X14n0289_009:0420c05": "若於天中降德貶墜其所卜居隣於日月此阿修羅",
    "X14n0289_009:0420c06": "從胎而出人趣所攝有修羅王執持世界力洞無畏",
    "X14n0289_009:0420c07": "能與梵王及天帝釋四天爭權此阿修羅因變化有",
    "X14n0289_009:0420c08": "天趣所攝阿難別有一分下劣修羅生大海心沉水",
    "X14n0289_009:0420c09": "穴口旦遊虗空暮歸水宿此阿修羅因濕氣有畜生",
    "X14n0289_009:0420c10": "趣攝。",
    "X14n0289_009:0420c11": "此明四種修羅也梵語阿修羅此云非天謂其多",
    "X14n0289_009:0420c12": "瞋有天福而無天行故亦云無端正以夫醜而婦",
    "X14n0289_009:0420c13": "美故亦云無酒以瞋無和氣釀酒不成故言鬼道",
    "X14n0289_009:0420c14": "者顯其前因從鬼道發心也如護戒護定護經護",
    "X14n0289_009:0420c15": "呪等皆名護法謂從鬼道藉護法力而生此趣能",
    "X14n0289_009:0420c16": "乘神通而入居空界者約其現果是卵生以卵從",
    "X14n0289_009:0420c17": "想生故約其因或是三夜叉親住如來座下轉生",
    "X14n0289_009:0420c18": "者當是鬼趣攝也言天中者指其前因降德者謂",
    "X14n0289_009:0420c19": "在天中有損德而下謫也卜居隣日月者以不離",
    "X14n0289_009:0420c20": "人間固是胎生人趣所攝也執持世界者謂能驅",
    "X14n0289_009:0420c21": "役鬼神興災興福力洞無畏者言其力量廣大通",
    "X14n0289_009:0420c22": "貫人天故心無怖畏經稱化身十六萬八千由旬",
    "X14n0289_009:0420c23": "手撼須彌諸天震恐帝釋四天常與鬬戰今言梵",
    "X14n0289_009:0420c24": "王亦爭者或帝釋不勝則梵王以下俱助力也若",
    "X14n0289_009:0421a01": "力不能勝則藏身入藕絲孔中約可大可小知是",
    "X14n0289_009:0421a02": "化生力與天等是天趣攝也四種之中此為最勝",
    "X14n0289_009:0421a03": "故稱王以別即羅睺阿修羅王也生海心水口者",
    "X14n0289_009:0421a04": "經稱毗摩質多阿修羅王此云響高亦名穴居謂",
    "X14n0289_009:0421a05": "在大海水底出大音聲唱言我是毗摩質多住在",
    "X14n0289_009:0421a06": "海穴能波海水出聲疑即是類以居水底是濕生",
    "X14n0289_009:0421a07": "以下劣故是畜生攝正法念經云修羅衣食自然",
    "X14n0289_009:0421a08": "冠纓衣服純以七寶鮮潔同天所[(歹*又)/食]飲食隨念而",
    "X14n0289_009:0421a09": "生悉皆百味惟彼凡所食時末後一口變為青泥",
    "X14n0289_009:0421a10": "是故經說不如人也。",
    "X14n0289_009:0421a11": "阿難如是地獄餓鬼畜生人及神仙天洎脩羅精研",
    "X14n0289_009:0421a12": "七趣皆是昏沉諸有為相妄想受生妄想隨業於玅",
    "X14n0289_009:0421a13": "圓明無作本心皆如空華元無所著但一虗妄更無",
    "X14n0289_009:0421a14": "由緒。",
    "X14n0289_009:0421a15": "此總結虗妄也言精細研究七趣之由皆是發潤",
    "X14n0289_009:0421a16": "二種妄想為惑業因故隨妄想而受生亦因妄想",
    "X14n0289_009:0421a17": "而受報也若於圓明無作本心照此昏沉諸有為",
    "X14n0289_009:0421a18": "相直如空中之華無著落處惟是一槩虗妄而已",
    "X14n0289_009:0421a19": "更無根本由緒為生起也故宗鏡問云平等空門",
    "X14n0289_009:0421a20": "一心玅旨既善惡無際凡聖皆圓何乃潤受有差",
    "X14n0289_009:0421a21": "苦樂不等答萬事由人自造唯心一理無虧善惡",
    "X14n0289_009:0421a22": "但自念生果報豈從他得是以西施愛江嫫母嫌",
    "X14n0289_009:0421a23": "鏡實為癡也故知此心是凡聖之宅根境之源只",
    "X14n0289_009:0421a24": "為凡夫執作賴耶成生死苦惱之因聖者達為藏",
    "X14n0289_009:0421b01": "心受涅槃常樂之果若云賴耶則有名無體以情",
    "X14n0289_009:0421b02": "執為有不究竟故故當證時其名即捨若云藏心",
    "X14n0289_009:0421b03": "則有名有體以是本有非情執故盡未來際其名",
    "X14n0289_009:0421b04": "不斷若念念昧如來法界之性步步造眾生業果",
    "X14n0289_009:0421b05": "之因惡業日增苦緣無盡於安隱處生衰惱心向",
    "X14n0289_009:0421b06": "解脫中成繫縛果受燄口針咽之體經劫而飢火",
    "X14n0289_009:0421b07": "焚燒作披毛戴角之身觸目而網羅縈絆或墮無",
    "X14n0289_009:0421b08": "間獄抱劇苦而長處火輪或生修羅宮起鬬爭而",
    "X14n0289_009:0421b09": "恒雨刀劍或暫居人界剎那而八苦交煎或偶處",
    "X14n0289_009:0421b10": "天宮倐忽而五衰相現皆為不知如來藏心遺失",
    "X14n0289_009:0421b11": "惟識玅性背真慈父傭賃外方捨大智王依投他",
    "X14n0289_009:0421b12": "國是以諸佛驚入火宅祖師特地西來指真歸而",
    "X14n0289_009:0421b13": "不歸示正見而弗見都為藏識熏處無始堅牢執",
    "X14n0289_009:0421b14": "情厚而如萬疊氷崖疑根深而似千重闇室今者",
    "X14n0289_009:0421b15": "廣明深奧直示一心可謂會性天於此時更無異",
    "X14n0289_009:0421b16": "種定父子於今日惟一家風凡有知者自宜深究。",
    "X14n0289_009:0421b17": "阿難此等眾生不識本心受此輪迴經無量劫不得",
    "X14n0289_009:0421b18": "真淨皆由隨順殺盜婬故反此三種則又出生無殺",
    "X14n0289_009:0421b19": "盜婬有名鬼倫無名天趣有無相傾起輪迴性若得",
    "X14n0289_009:0421b20": "妙發三摩提者則妙常寂有無二無無二亦滅尚無",
    "X14n0289_009:0421b21": "不殺不偷不婬云何更隨殺盜婬事。",
    "X14n0289_009:0421b22": "此言迷時妄有悟後元無也本心者即玅圓明無",
    "X14n0289_009:0421b23": "作本心也言此等七趣眾生皆由不識本心受此",
    "X14n0289_009:0421b24": "輪轉雖經多劫不得真淨而常居妄染此由隨順",
    "X14n0289_009:0421c01": "殺盜婬故而成三惡既又反此殺盜婬故而成三",
    "X14n0289_009:0421c02": "善有三惡則下墜三塗無三惡則上昇天界由彼",
    "X14n0289_009:0421c03": "善惡有無互相傾奪故上昇下墜亦輪轉無窮既",
    "X14n0289_009:0421c04": "善惡皆屬輪迴必得發此無善無惡妙三摩心則",
    "X14n0289_009:0421c05": "即妙即常即寂矣若得入此三摩地中則善惡二",
    "X14n0289_009:0421c06": "塗昇沉二果當時滅盡得證人空超出三界故曰",
    "X14n0289_009:0421c07": "有無二無不但善惡二性當時銷滅即無二之性",
    "X14n0289_009:0421c08": "亦不可得故曰無二亦滅此則不但超生死更超",
    "X14n0289_009:0421c09": "小乘涅槃矣如是則尚無無二云何隨二故曰如",
    "X14n0289_009:0421c10": "是尚不見有不殺不盜不婬之事云何更隨殺盜",
    "X14n0289_009:0421c11": "淫事哉。",
    "X14n0289_009:0421c12": "阿難不斷三業各各有私因各各私眾私同分非無",
    "X14n0289_009:0421c13": "定處自妄發生生妄無因無可尋究汝勗修行欲得",
    "X14n0289_009:0421c14": "菩提要除三惑不盡三惑縱得神通皆是世間有為",
    "X14n0289_009:0421c15": "功用習氣不除落於魔道雖欲除妄倍加虗偽如來",
    "X14n0289_009:0421c16": "說為可憐憫者汝妄自造非菩提咎作是說者名為",
    "X14n0289_009:0421c17": "正說若他說者即魔王說。",
    "X14n0289_009:0421c18": "此結答問辭而戒勗真修也前問云為有定處為",
    "X14n0289_009:0421c19": "復自然彼彼發業各各私受故牒答云因不斷此",
    "X14n0289_009:0421c20": "三種善惡業故各各私造因各各私造故在眾私",
    "X14n0289_009:0421c21": "同分之中非無定處正言造業私而受報則有定",
    "X14n0289_009:0421c22": "處也然此定處從何所來元是自妄之所招感既",
    "X14n0289_009:0421c23": "所生是妄實無有因故不可究其起處也勗勉力",
    "X14n0289_009:0421c24": "也三惑即三惡三善之根本也三業根於惑起故",
    "X14n0289_009:0422a01": "直指其本而令斷也若不斷惑本縱得五通皆是",
    "X14n0289_009:0422a02": "有為非無漏道以但伏現行習氣不除不得漏盡",
    "X14n0289_009:0422a03": "必落魔道雖欲除妄是以火救火名之益多此如",
    "X14n0289_009:0422a04": "來之所大哀而深愍者由阿難初問佛體真實云",
    "X14n0289_009:0422a05": "何復有諸趣故答云汝妄自造非佛體有咎也菩",
    "X14n0289_009:0422a06": "提即佛體也故復警云若使末世勸人離此三種",
    "X14n0289_009:0422a07": "者此人即為佛說若末世讚此三種以為無礙者",
    "X14n0289_009:0422a08": "此人即是魔說也是則必斷三惑方能得入真三",
    "X14n0289_009:0422a09": "摩地也已上詳明七趣竟下詳辯魔境。",
    "X14n0289_009:0422a10": "即時如來將罷法座於師子座攬七寶几迴紫金山",
    "X14n0289_009:0422a11": "再來凭倚普告大眾及阿難言汝等有學緣覺聲聞",
    "X14n0289_009:0422a12": "今日迴心趣大菩提無上妙覺吾今已說真修行法",
    "X14n0289_009:0422a13": "汝猶未識修奢摩他毗婆舍那微細魔事魔境現前",
    "X14n0289_009:0422a14": "汝不能識洗心非正落於邪見或汝陰魔或復天魔",
    "X14n0289_009:0422a15": "或著鬼神或遭魑魅心中不明認賊為子又復於中",
    "X14n0289_009:0422a16": "得少為足如第四禪無聞比丘妄言證聖天報已畢",
    "X14n0289_009:0422a17": "衰相現前謗阿羅漢身遭後有墮阿鼻獄汝應諦聽",
    "X14n0289_009:0422a18": "吾今為汝子細分別阿難起立并其會中同有學者",
    "X14n0289_009:0422a19": "歡喜頂禮伏聽慈誨。",
    "X14n0289_009:0422a20": "先明世尊無問自說良以世尊一往直示真修行",
    "X14n0289_009:0422a21": "路而阿難等尚未親歷不知途中艱阻世尊是過",
    "X14n0289_009:0422a22": "來人險阻艱虞歷歷自試故將罷座而迴身復留",
    "X14n0289_009:0422a23": "一一指明途中所遇令其自識預備不虞此如愛",
    "X14n0289_009:0422a24": "子遠行慈母於臨行時付囑途中善為之語如來",
    "X14n0289_009:0422b01": "不盡之慈意亦如此汝等下叮嚀魔之當識也真",
    "X14n0289_009:0422b02": "修行法即指反聞一門也言我雖為汝等指出奢",
    "X14n0289_009:0422b03": "摩他中妙修行路汝猶未明路中所發魔事最為",
    "X14n0289_009:0422b04": "微細不知不覺忽爾現前皆能契合人心又不識",
    "X14n0289_009:0422b05": "其為邪為正若汝胸中有一毫邪心未曾洗淨彼",
    "X14n0289_009:0422b06": "則乘此一毫之隙便能勾汝入邪見矣言陰魔者",
    "X14n0289_009:0422b07": "即色陰中初心自現不自外來者也天魔鬼神魑",
    "X14n0289_009:0422b08": "魅皆受想二陰所現者也言正當魔現之時要曾",
    "X14n0289_009:0422b09": "辨得一副辯龍蛇眼不為彼惑若道眼不明為彼",
    "X14n0289_009:0422b10": "所轉遂認賊為子立使家寶劫盡矣心見二魔皆",
    "X14n0289_009:0422b11": "無外境以行陰識陰所現者皆是自心邪見得少",
    "X14n0289_009:0422b12": "為足之過也如第下舉一例諸言無聞者但修無",
    "X14n0289_009:0422b13": "想為極則事不樂聞法不知正修自謂成無上道",
    "X14n0289_009:0422b14": "及報將盡想心復生衰相亦現不知自己本非證",
    "X14n0289_009:0422b15": "聖反謗聖人身遭後有坐謗法故遂墮地獄其毒",
    "X14n0289_009:0422b16": "如此可不畏哉汝等回心趨大菩提豈可不知其",
    "X14n0289_009:0422b17": "利害耶故我為汝仔細分別非草草也若據下文",
    "X14n0289_009:0422b18": "無學破除四陰惟識陰未破耳。",
    "X14n0289_009:0422b19": "佛告阿難及諸大眾汝等當知有漏世界十二類生",
    "X14n0289_009:0422b20": "本覺妙明覺圓心體與十方佛無二無別由汝妄想",
    "X14n0289_009:0422b21": "迷理為咎癡愛發生生發徧迷故有空性化迷不息",
    "X14n0289_009:0422b22": "有世界生則此十方微塵國土非無漏者皆是迷頑",
    "X14n0289_009:0422b23": "妄想安立當知虗空生汝心內猶如片雲點太清裏",
    "X14n0289_009:0422b24": "況諸世界在虗空耶汝等一人發真歸元十方世界",
    "X14n0289_009:0422c01": "悉皆銷殞云何空中所有國土而不振裂。",
    "X14n0289_009:0422c02": "此言動魔之由葢謂本覺圓明生佛無二良由妄",
    "X14n0289_009:0422c03": "想一動遂迷此覺圓心體而成過咎於是發業潤",
    "X14n0289_009:0422c04": "生二種無明瞥爾發生既一生已則覺體徧迷遂",
    "X14n0289_009:0422c05": "成空性所謂晦昧為空也既一迷此於是化迷不",
    "X14n0289_009:0422c06": "息遂生世界所謂依空立世界也是則十方有漏",
    "X14n0289_009:0422c07": "微塵國土皆依妄想建立豈知空生大覺若雲點",
    "X14n0289_009:0422c08": "太清已是微眇況復依空所立世界其微眇益可",
    "X14n0289_009:0422c09": "知已且舉世之人盡皆發妄不息循聲逐色無發",
    "X14n0289_009:0422c10": "真者所以世界安立如故若使一人發真歸元則",
    "X14n0289_009:0422c11": "虗空粉粹大地平沉況依虗空所有國土而不振",
    "X14n0289_009:0422c12": "裂者耶問自古至今發真不少何故世界宛然如",
    "X14n0289_009:0422c13": "故答世界元是眾生共業所感一人發真一人之",
    "X14n0289_009:0422c14": "世界銷殞若舉世界人發真則舉世界悉銷殞矣",
    "X14n0289_009:0422c15": "葢世界既從妄想生而建立必由妄想盡而後銷",
    "X14n0289_009:0422c16": "殞也是以妄想盡者見銷殞妄想不盡者世界猶",
    "X14n0289_009:0422c17": "然建立也。",
    "X14n0289_009:0422c18": "汝輩修禪飾三摩地十方菩薩及諸有漏大阿羅漢",
    "X14n0289_009:0422c19": "心精通脗當處湛然一切魔王及與鬼神諸凡夫天",
    "X14n0289_009:0422c20": "見其宮殿無故崩裂大地振坼水陸飛騰無不驚慴",
    "X14n0289_009:0422c21": "凡夫昏暗不覺遷訛彼等咸得五種神通惟除漏盡",
    "X14n0289_009:0422c22": "戀此塵勞如何令汝摧裂其處是故鬼神及諸天魔",
    "X14n0289_009:0422c23": "魍魎妖精於三昧時僉來惱汝。",
    "X14n0289_009:0422c24": "此言動魔致亂也飾嚴防也言汝等修禪正當發",
    "X14n0289_009:0423a01": "真時與諸聖賢氣味相投心精通脗混合為一故",
    "X14n0289_009:0423a02": "當處湛然清淨不動不相惱亂魔王即天魔也鬼",
    "X14n0289_009:0423a03": "神即一切精靈也凡夫天即無想天也水居即河",
    "X14n0289_009:0423a04": "精海精之類陸居即山林土地川岳鬼神之類飛",
    "X14n0289_009:0423a05": "騰即空居如大力鬼王飛行夜叉之類言行人正",
    "X14n0289_009:0423a06": "當發真之時大地震驚宮殿崩裂而魔王之在水",
    "X14n0289_009:0423a07": "居陸居及空居飛騰者無不驚怖惟下界凡夫未",
    "X14n0289_009:0423a08": "得五通瞢然不覺訛言地震故無驚恐彼等魔王",
    "X14n0289_009:0423a09": "神鬼咸得五通未除習漏既戀塵勞決定不容崩",
    "X14n0289_009:0423a10": "裂宮殿各各恃其所能惟欲破壞禪定故僉來惱",
    "X14n0289_009:0423a11": "亂也。",
    "X14n0289_009:0423a12": "然彼諸魔雖有大怒彼塵勞內汝妙覺中如風吹光",
    "X14n0289_009:0423a13": "如刀斷水了不相觸汝如沸湯彼如堅氷煖氣漸隣",
    "X14n0289_009:0423a14": "不日銷殞徒恃神力但為其客成就破亂由汝心中",
    "X14n0289_009:0423a15": "五陰主人主人若迷客得其便當處禪那覺悟無惑",
    "X14n0289_009:0423a16": "則彼魔事無奈汝何陰銷入明則彼羣邪咸受幽氣",
    "X14n0289_009:0423a17": "明能破暗近自銷殞如何敢留擾亂禪定若不明悟",
    "X14n0289_009:0423a18": "被陰所迷則汝阿難必為魔子成就魔人如摩登伽",
    "X14n0289_009:0423a19": "殊為眇劣彼惟呪汝破佛律儀八萬行中秪毀一戒",
    "X14n0289_009:0423a20": "心清淨故尚未淪溺此乃隳汝寶覺全身如宰臣家",
    "X14n0289_009:0423a21": "忽逢籍沒宛轉零落無可哀救。",
    "X14n0289_009:0423a22": "此明悟則無咎迷則受邪也以彼是塵勞中物汝",
    "X14n0289_009:0423a23": "為妙覺中人故雖大怒不能加害正如風刀之吹",
    "X14n0289_009:0423a24": "光斷水終不能令光水之有動損也不但不能加",
    "X14n0289_009:0423b01": "害而汝反能化彼喻如沸湯之近堅氷暖氣逼而",
    "X14n0289_009:0423b02": "堅氷自銷矣彼雖恃其五種神通猶是外客客從",
    "X14n0289_009:0423b03": "外來尚易看待成就破亂不在於客悉由主人若",
    "X14n0289_009:0423b04": "使主人心中不明認賊為子客則乘間而入為亂",
    "X14n0289_009:0423b05": "為虐若使主人當處禪那惺惺了了不受顢頇縱",
    "X14n0289_009:0423b06": "彼魔力雖強無由動汝所以不能奈何汝者由汝",
    "X14n0289_009:0423b07": "陰氣已銷已得大光明藏彼則咸受幽氣住於昏",
    "X14n0289_009:0423b08": "沉冥漠之鄉彼若隣近光明幽氣自然銷殞正如",
    "X14n0289_009:0423b09": "梟之入晝羅剎之向陽尚不可見安敢久留擾亂",
    "X14n0289_009:0423b10": "汝之禪定耶若使五陰主人心不明悟見虗幻境",
    "X14n0289_009:0423b11": "或生恐怖或生愛著被陰所迷反墮彼類矣是則",
    "X14n0289_009:0423b12": "化家為國亦由汝喪身亡家亦由汝也即如摩登",
    "X14n0289_009:0423b13": "其人眇劣縱能呪汝秪破一戒其害尚小況汝心",
    "X14n0289_009:0423b14": "猶清淨未至淪溺若此等魔王又非眇劣之比寶",
    "X14n0289_009:0423b15": "覺全身又非一戒之比為害甚大喻如宰臣之家",
    "X14n0289_009:0423b16": "忽遭天王籍沒則不但失官罷職而身且不免於",
    "X14n0289_009:0423b17": "刑戮是則展轉日就零落縱有神力其可救乎。",
    "X14n0289_009:0423b18": "阿難當知汝坐道場銷落諸念其念若盡則諸離念",
    "X14n0289_009:0423b19": "一切精明動靜不移憶忘如一當住此處入三摩提",
    "X14n0289_009:0423b20": "如明目人處大幽暗精性妙淨心未發光此則名為",
    "X14n0289_009:0423b21": "色陰區宇若目明朗十方洞開無復幽黯名色陰盡",
    "X14n0289_009:0423b22": "是人則能超越劫濁觀其所由堅固妄想以為其本。",
    "X14n0289_009:0423b23": "此敘色陰始終之相也由未破已破境相不同故",
    "X14n0289_009:0423b24": "先明其始終坐道場有二坐八角壇等是事道場",
    "X14n0289_009:0423c01": "於一切反聞專注心不流逸是理道場銷落諸念",
    "X14n0289_009:0423c02": "等者謂專注反聞已久萬念自離圓覺所謂居一",
    "X14n0289_009:0423c03": "切時不起妄念也此離念相猶如虗空於一切時",
    "X14n0289_009:0423c04": "惺惺不昧了了常知故曰離念精明於是與動靜",
    "X14n0289_009:0423c05": "之境無干憶忘之識無預此正打成一片時也當",
    "X14n0289_009:0423c06": "住此離念精明之處便可入耳根圓照三昧矣然",
    "X14n0289_009:0423c07": "為色陰所覆心未發光故目前所見惟是黑暗此",
    "X14n0289_009:0423c08": "黑暗相即是色陰區局性真如屋宇然故名色陰",
    "X14n0289_009:0423c09": "區宇此即色陰未破之相也若使心光發洩障礙",
    "X14n0289_009:0423c10": "皆通即肉眼所見十方洞明而前之黑暗皆化成",
    "X14n0289_009:0423c11": "光明內徹五藏外徹山河天上人間悉如指掌即",
    "X14n0289_009:0423c12": "前十方國土皎然清淨時此即色陰已破之相也",
    "X14n0289_009:0423c13": "由此色陰元從空晦暗中結暗所成故一有此色",
    "X14n0289_009:0423c14": "便成劫濁此濁離彼色陰無體故色陰盡而劫濁",
    "X14n0289_009:0423c15": "超也至此始知色陰之由元從堅固妄想之所凝",
    "X14n0289_009:0423c16": "結由妄想故堅執外四大為我所又堅執內四大",
    "X14n0289_009:0423c17": "為我而成此色陰黑暗之體也。",
    "X14n0289_009:0423c18": "阿難當在此中精研玅明四大不織少選之間身能",
    "X14n0289_009:0423c19": "出礙此名精明流逸前境斯但功用暫得如是非為",
    "X14n0289_009:0423c20": "聖證不作聖心名善境界若作勝解即受羣邪。",
    "X14n0289_009:0423c21": "此下十種明色陰中間將破未破之相也先明外",
    "X14n0289_009:0423c22": "徹良以藏心統含四土不離當處不隔毫端秪因",
    "X14n0289_009:0423c23": "色陰所覆豈惟不見上三即同居一土現前朗然",
    "X14n0289_009:0423c24": "者不能也今入定者既捨一區之明全處無邊之",
    "X14n0289_009:0424a01": "暗當色陰未開之際在此離念精明之地正好著",
    "X14n0289_009:0424a02": "力精究研窮此玅明性由斯研究故得四大虗融",
    "X14n0289_009:0424a03": "如雲如影世界不相交織故少頃之間此身透牆",
    "X14n0289_009:0424a04": "過壁了無隔礙斯由定中加功用行逼拶之極偶",
    "X14n0289_009:0424a05": "令心光洩露暫得前境虗融隨得隨失不同證果",
    "X14n0289_009:0424a06": "聖人一得永得也若使行人得遇此境現前平平",
    "X14n0289_009:0424a07": "坦坦毫不介意動止尋常不生歡喜依然只是顧",
    "X14n0289_009:0424a08": "話頭亦足驗其功夫得力處誠為善境若行人自",
    "X14n0289_009:0424a09": "無識見又無涵養若暫遇此境妄言證聖則魔得",
    "X14n0289_009:0424a10": "其便可乘間而入向後漸成大害矣故先德云纔",
    "X14n0289_009:0424a11": "有所重即非沙門又云但盡凡情別無聖解。",
    "X14n0289_009:0424a12": "阿難復以此心精研玅明其身內徹是人忽然於其",
    "X14n0289_009:0424a13": "身內拾出蟯蛔身相宛然亦無傷毀此名精明流溢",
    "X14n0289_009:0424a14": "形體斯但精行暫得如是非為聖證不作聖心名善",
    "X14n0289_009:0424a15": "境界若作聖解即受羣邪。",
    "X14n0289_009:0424a16": "此明內徹也內徹者心光忽然透徹身內反觀五",
    "X14n0289_009:0424a17": "藏親見蟯蛔以手拈出而身無傷毀此是精光流",
    "X14n0289_009:0424a18": "溢形體暫得如是不可為常所謂路途之樂終未",
    "X14n0289_009:0424a19": "到家者也。",
    "X14n0289_009:0424a20": "又以此心內外精研其時魂魄意志精神除執受身",
    "X14n0289_009:0424a21": "餘皆涉入互為賓主忽於空中聞說法聲或聞十方",
    "X14n0289_009:0424a22": "同敷密義此名精魄遞相離合成就善種暫得如是",
    "X14n0289_009:0424a23": "非為聖證不作聖心名善境界若作聖解即受羣邪。",
    "X14n0289_009:0424a24": "此明內外俱徹也醫經云魂藏於肝魄藏於肺意",
    "X14n0289_009:0424b01": "藏於脾志藏於膽精藏於腎神藏於心除執受身",
    "X14n0289_009:0424b02": "餘皆涉入者謂除此第八執受之身安然不改其",
    "X14n0289_009:0424b03": "餘魂魄等皆失其故位而遞相涉入也互為賓主",
    "X14n0289_009:0424b04": "者一為主而餘五為賓也聞空中說法者聞一處",
    "X14n0289_009:0424b05": "說法也十方同敷者聞十方說法也遞相離合者",
    "X14n0289_009:0424b06": "岳師謂或精離本位而合於魂或魂離本位而合",
    "X14n0289_009:0424b07": "於精等葢離即失本位而合則就他位也此由初",
    "X14n0289_009:0424b08": "聞六根互用熏成善種故於定中偶一發露非若",
    "X14n0289_009:0424b09": "聖人證入圓通一得永得也環師云夙昔聞熏自",
    "X14n0289_009:0424b10": "能發揮而有所聞也今夫刻意凝神討論之極則",
    "X14n0289_009:0424b11": "奇文麗藻未甞經意往往煥然得於夢寐則精神",
    "X14n0289_009:0424b12": "激發神者偶現類可知也。",
    "X14n0289_009:0424b13": "又以此心澄露皎徹內光發明十方徧作閻浮檀色",
    "X14n0289_009:0424b14": "一切種類化為如來于時忽見毗盧遮那踞天光臺",
    "X14n0289_009:0424b15": "千佛圍繞百億國土及與蓮華俱時出現此名心魂",
    "X14n0289_009:0424b16": "靈悟所染心光研明照諸世界暫得如是非為聖證",
    "X14n0289_009:0424b17": "不作聖心名善境界若作聖解即受羣邪。",
    "X14n0289_009:0424b18": "此明現佛境也此由反聞功勝心體益明故澄露",
    "X14n0289_009:0424b19": "皎徹始覺之智融透而本覺之心發明故所見一",
    "X14n0289_009:0424b20": "切色是佛色一切形是佛形也梵語毗盧遮那此",
    "X14n0289_009:0424b21": "云光明徧照百億國土及蓮華等所謂一華百億",
    "X14n0289_009:0424b22": "國一國一釋迦是也此亦宿昔耳根曾聞梵網等",
    "X14n0289_009:0424b23": "經而心靈所染習氣今由研究故心光發明照諸",
    "X14n0289_009:0424b24": "世界偶一發露耳非一證永證也。",
    "X14n0289_009:0424c01": "又以此心精研玅明觀察不停抑按降伏制止超越",
    "X14n0289_009:0424c02": "於時忽然十方虗空成七寶色或百寶色同時遍滿",
    "X14n0289_009:0424c03": "不相留礙青黃赤白各各純現此名抑按功力逾分",
    "X14n0289_009:0424c04": "暫得如是非為聖證不作聖心名善境界若作聖解",
    "X14n0289_009:0424c05": "即受羣邪。",
    "X14n0289_009:0424c06": "此明空成寶色也始由晦昧為空結暗為色今反",
    "X14n0289_009:0424c07": "聞功切用心緜密毫無間斷於過去之念更加抑",
    "X14n0289_009:0424c08": "按現在之念更加降伏未來之念更加制止如是",
    "X14n0289_009:0424c09": "用功鞭逼太過忽見虗空成七寶色或百寶色或",
    "X14n0289_009:0424c10": "青黃赤白等色此由玅明逼極煥散而現故見如",
    "X14n0289_009:0424c11": "此種種異境非實證也。",
    "X14n0289_009:0424c12": "又以此心研究澄徹精光不亂忽於夜半在暗室內",
    "X14n0289_009:0424c13": "見種種物不殊白晝而暗室物亦不除滅此名心細",
    "X14n0289_009:0424c14": "密澄其見所視洞幽暫得如是非為聖證不作聖心",
    "X14n0289_009:0424c15": "名善境界若作聖解即受羣邪。",
    "X14n0289_009:0424c16": "此明暗中見物也精光不亂者心光凝定明暗不",
    "X14n0289_009:0424c17": "移也見種種物等者非室中元有之物是暗中所",
    "X14n0289_009:0424c18": "現如鬼神精魅及奇形怪狀之物而此暗室所有",
    "X14n0289_009:0424c19": "之物猶然如故葢鬼神精魅恒雜人居互不相見",
    "X14n0289_009:0424c20": "今由用心細密而見亦密澄故尋常所不見者今",
    "X14n0289_009:0424c21": "皆洞見也此亦研究澄徹之功暫時發露非真得",
    "X14n0289_009:0424c22": "常光古今如一也。",
    "X14n0289_009:0424c23": "又以此心圓入虗融四體忽然同於草木火燒刀割",
    "X14n0289_009:0424c24": "曾無所覺又則火光不能燒爇縱割其肉猶如削木",
    "X14n0289_009:0425a01": "此名塵併排四大性一向入純暫得如是非為聖證",
    "X14n0289_009:0425a02": "不作聖心名善境界若作聖解即受羣邪。",
    "X14n0289_009:0425a03": "此明身同草木也圓入虗融者謂反聞功切純覺",
    "X14n0289_009:0425a04": "遺身故四體同於草木燒亦不覺研亦不知由不",
    "X14n0289_009:0425a05": "覺不知故火不能燒刀不能傷也此名下出其不",
    "X14n0289_009:0425a06": "覺不傷之由環師所謂五塵併銷四大排遣純覺",
    "X14n0289_009:0425a07": "遺身故無傷觸也此亦暫時發露非真得性色真",
    "X14n0289_009:0425a08": "空也。",
    "X14n0289_009:0425a09": "又以此心成就清淨淨心功極忽見大地十方山河",
    "X14n0289_009:0425a10": "皆成國土具足七寶光明徧滿又見恒沙諸佛如來",
    "X14n0289_009:0425a11": "徧滿空界樓殿華麗下見地獄上觀天宮得無障礙",
    "X14n0289_009:0425a12": "此名欣厭凝想日深想久化成非為聖證不作聖心",
    "X14n0289_009:0425a13": "名善境界若作聖解即受羣邪。",
    "X14n0289_009:0425a14": "此明覩界覩佛也淨心功極者言心淨之功至此",
    "X14n0289_009:0425a15": "已極也忽見佛國者同居淨土也又見諸佛者見",
    "X14n0289_009:0425a16": "淨土現在如來也又見地獄天宮者同居穢土也",
    "X14n0289_009:0425a17": "由淨心功極故徹上徹下若淨若穢無不洞矚此",
    "X14n0289_009:0425a18": "由聞教中淨穢二土隨起欣淨厭染之念熏習成",
    "X14n0289_009:0425a19": "穢凝想久而化成偶一發露非真得寂光土也。",
    "X14n0289_009:0425a20": "又以此心研究深遠忽於中夜遙見遠方市井街巷",
    "X14n0289_009:0425a21": "親族眷屬或聞其語此名迫心逼極飛出故多隔見",
    "X14n0289_009:0425a22": "非為聖證不作聖心名善境界若作聖解即受羣邪。",
    "X14n0289_009:0425a23": "此明遙見遙聞也研究深遠者謂用心研究到極",
    "X14n0289_009:0425a24": "深最遠處遂令心光逼極飛出故障隔處皆能見",
    "X14n0289_009:0425b01": "聞也此亦暫時光景然非實證無邊剎海不隔毫",
    "X14n0289_009:0425b02": "端也。",
    "X14n0289_009:0425b03": "又以此心研究精極見善知識形體變移少選無端",
    "X14n0289_009:0425b04": "種種遷改此名邪心含受魑魅或遭天魔入其心腹",
    "X14n0289_009:0425b05": "無端說法通達玅義非為聖證不作聖心魔事銷歇",
    "X14n0289_009:0425b06": "若作聖解即受羣邪。",
    "X14n0289_009:0425b07": "此明見知識也研究精極者謂研究之功已到至",
    "X14n0289_009:0425b08": "精至極之地實與諸佛心精脗合而色陰將破之",
    "X14n0289_009:0425b09": "時故魔心震驚而魔擾亦於此兆端也見善知識",
    "X14n0289_009:0425b10": "種種變遷者是行人自見此所見知識元是行人",
    "X14n0289_009:0425b11": "曾有邪心含受邪種至此忽然發露非真見聖或",
    "X14n0289_009:0425b12": "是魔入行人身中持其心神故令行人無端說法",
    "X14n0289_009:0425b13": "又能通達玅義以漸發其狂慧非實證聖也行人",
    "X14n0289_009:0425b14": "至此雖不為色陰拘攣復為魔罥繫縛故用心者",
    "X14n0289_009:0425b15": "不可不密也。",
    "X14n0289_009:0425b16": "阿難如是十種禪那現境皆是色陰用心交互故現",
    "X14n0289_009:0425b17": "斯事眾生頑迷不自忖量逢此現前迷不自識謂言",
    "X14n0289_009:0425b18": "登聖大妄語成墮無間獄汝等當依如來滅後於末",
    "X14n0289_009:0425b19": "法中宣示斯義無令天魔得其方便保持覆護成無",
    "X14n0289_009:0425b20": "上道。",
    "X14n0289_009:0425b21": "此勉令覆護也言此禪那所現十境皆是行人自",
    "X14n0289_009:0425b22": "己禪觀與堅固妄想交攻互戰或勝或負現此十",
    "X14n0289_009:0425b23": "事如一善境現即是觀力勝妄想若暫現復隱是",
    "X14n0289_009:0425b24": "妄想勝觀力由互出互入不得互融此魔之所以",
    "X14n0289_009:0425c01": "乘間而入也眾生頑迷不自忖量己之見地與佛",
    "X14n0289_009:0425c02": "何似功用與佛何如逢此境現便為聖證是未得",
    "X14n0289_009:0425c03": "謂得未證謂證大妄語成墮無間獄所謂初證於",
    "X14n0289_009:0425c04": "天後入於地也汝當以此義傳示將來修禪觀者",
    "X14n0289_009:0425c05": "令彼曉了無令天魔得其方便言保持覆護者保",
    "X14n0289_009:0425c06": "謂保任持謂維持覆謂遮覆護謂衛護謂當以神",
    "X14n0289_009:0425c07": "力冥加不令至惑也色陰魔相已竟。",
    "X14n0289_009:0425c08": "阿難彼善男子修三摩地奢摩他中色陰盡者見諸",
    "X14n0289_009:0425c09": "佛心如明鏡中顯現其像若有所得而未能用猶如",
    "X14n0289_009:0425c10": "魘人手足宛然見聞不惑心觸客邪而不能動此則",
    "X14n0289_009:0425c11": "名為受陰區宇若魘咎歇其心離身返觀己面去住",
    "X14n0289_009:0425c12": "自由無復留礙名受陰盡是人則能超越見濁觀其",
    "X14n0289_009:0425c13": "所由虗明妄想以為其本。",
    "X14n0289_009:0425c14": "此明受陰未破已破之相也修三下六句躡前色",
    "X14n0289_009:0425c15": "陰已盡見諸佛心如鏡現像此正奢摩他已成之",
    "X14n0289_009:0425c16": "相也故圓覺云寂靜奢摩他如鏡照諸像此當初",
    "X14n0289_009:0425c17": "信位也若有所得而未能用者言雖親見本來已",
    "X14n0289_009:0425c18": "得其體未能稱體發自在用以有受陰未破故也",
    "X14n0289_009:0425c19": "手足二句喻若有所得心觸二句喻不得其用此",
    "X14n0289_009:0425c20": "則二句言有體而不能用便是受陰區局葢覆處",
    "X14n0289_009:0425c21": "心本不局身中無始迷執非局而局生局現陰死",
    "X14n0289_009:0425c22": "局中陰安有離身自由之分要皆受陰為結縛之",
    "X14n0289_009:0425c23": "本若受陰一破便能發用得意生身隨往無礙如",
    "X14n0289_009:0425c24": "先德生死去留視此身如賈胡傳舍者皆受陰已",
    "X14n0289_009:0426a01": "盡相也以此受陰為身見之本故受盡離身身見",
    "X14n0289_009:0426a02": "解脫得超見濁也至此方能親證本心不在身中",
    "X14n0289_009:0426a03": "但是受陰妄為領納虗以發明而已以虗故受以",
    "X14n0289_009:0426a04": "明故能受之而不謬受即苦樂憂喜捨也。",
    "X14n0289_009:0426a05": "阿難彼善男子當在此中得大光耀其心發明內抑",
    "X14n0289_009:0426a06": "過分忽於其處發無窮悲如是乃至觀見蚊蝱猶如",
    "X14n0289_009:0426a07": "赤子心生憐愍不覺流淚此名功用抑摧過越悟即",
    "X14n0289_009:0426a08": "無咎非為聖證覺了不迷久自銷歇若作聖解則有",
    "X14n0289_009:0426a09": "悲魔入其心腑見人則悲啼泣無限失於正受當從",
    "X14n0289_009:0426a10": "淪墜。",
    "X14n0289_009:0426a11": "此明受陰將破未破之相也先內抑生悲此中即",
    "X14n0289_009:0426a12": "色陰破而受陰未破之中得大光耀者即十方洞",
    "X14n0289_009:0426a13": "開無復幽黯也其心發明者見得一切眾生同具",
    "X14n0289_009:0426a14": "佛光枉受輪轉也內抑過分者是自責自咎不蚤",
    "X14n0289_009:0426a15": "悟而度生也定中發無窮悲故觀見蚊蝱猶如己",
    "X14n0289_009:0426a16": "子不覺流淚斯亦因是同體之悲但由抑摧太過",
    "X14n0289_009:0426a17": "而發於正受中不宜有此若當下謂行人若知非",
    "X14n0289_009:0426a18": "還顧本參不作聖證久自銷滅若謂已得諸佛菩",
    "X14n0289_009:0426a19": "薩同體大悲則有悲魔乘間而入見人則悲悲之",
    "X14n0289_009:0426a20": "不已遂失正受而下墜矣所謂如宰臣家忽逢籍",
    "X14n0289_009:0426a21": "沒也。",
    "X14n0289_009:0426a22": "阿難又彼定中諸善男子見色陰銷受陰明白勝相",
    "X14n0289_009:0426a23": "現前感激過分忽於其中生無限勇其心猛利志齊",
    "X14n0289_009:0426a24": "諸佛謂三僧祇一念能越此名功用陵率過越悟則",
    "X14n0289_009:0426b01": "無咎非為聖證覺了不迷久自銷歇若作聖解則有",
    "X14n0289_009:0426b02": "狂魔入其心腑見人則誇我慢無比其心乃至上不",
    "X14n0289_009:0426b03": "見佛下不見人失於正受當從淪墜。",
    "X14n0289_009:0426b04": "此明視己如佛也勝相現前者色陰盡而見諸佛",
    "X14n0289_009:0426b05": "心也感激過分者謂一向但聞即心是佛未曾親",
    "X14n0289_009:0426b06": "見今始得見本來佛性故激烈而奮發大勇自謂",
    "X14n0289_009:0426b07": "不歷僧祇立地成佛不知理雖頓悟事要漸除此",
    "X14n0289_009:0426b08": "由陵篾輕率越分自僭故作斯語若自反知非復",
    "X14n0289_009:0426b09": "歸無咎若迷而不反則有狂魔入心生大我慢上",
    "X14n0289_009:0426b10": "無諸佛下無眾生自謂天上天下唯我獨尊其失",
    "X14n0289_009:0426b11": "正受淪墜無疑問如南岳云不從諸聖求解脫青",
    "X14n0289_009:0426b12": "原云聖諦亦不為豈非陵率過越乎答斯由高推",
    "X14n0289_009:0426b13": "聖境畏難不進故以此語激之耳豈知溈山有信",
    "X14n0289_009:0426b14": "位人位之別長沙有因果涅槃之語哉吁破色陰",
    "X14n0289_009:0426b15": "之聖人謂三祇劫一念能超尚名陵率過越狂魔",
    "X14n0289_009:0426b16": "入心今之自謂得向上一著效顰呵佛罵祖者不",
    "X14n0289_009:0426b17": "知破幾陰得何位亦敢大言自誇我慢恣肆恬不",
    "X14n0289_009:0426b18": "知畏聖有明文當自警省。",
    "X14n0289_009:0426b19": "又彼定中諸善男子見色陰銷受陰明白前無新證",
    "X14n0289_009:0426b20": "退失故居智力衰微入中隳地逈無所見心中忽然",
    "X14n0289_009:0426b21": "生大枯渴於一切時沉憶不散將此以為勤精進相",
    "X14n0289_009:0426b22": "此名修心無慧自失悟則無咎非為聖證若作聖解",
    "X14n0289_009:0426b23": "則有憶魔入其心腑旦夕撮心懸在一處失於正受",
    "X14n0289_009:0426b24": "當從淪墜。",
    "X14n0289_009:0426c01": "此無慧沉憶也前無新證者受陰未破也退失故",
    "X14n0289_009:0426c02": "居者色陰已破也爾時當以慧力照破受陰本空",
    "X14n0289_009:0426c03": "自可證入若智力衰微則墮在兩楹無所依倚入",
    "X14n0289_009:0426c04": "中隳地則前後皆迷逈無所見矣由無慧水灌溉",
    "X14n0289_009:0426c05": "故忽生枯渴由前後雙脫進退無地故時時刻刻",
    "X14n0289_009:0426c06": "深思沉憶不敢走作復將沉憶不散以為勤精進",
    "X14n0289_009:0426c07": "相而欲破受陰不亦過乎此名無慧而自失也若",
    "X14n0289_009:0426c08": "知非速改即得無咎若以沉憶不散為聖證則憶",
    "X14n0289_009:0426c09": "魔乘間而入日夜撮心懸掛一處則失正受而從",
    "X14n0289_009:0426c10": "淪墜矣問先德云置心一處無事不辨何故此中",
    "X14n0289_009:0426c11": "撮心一處者反失正受答此為散亂多者作對治",
    "X14n0289_009:0426c12": "藥耳非若以懸心一處為精進也。",
    "X14n0289_009:0426c13": "又彼定中諸善男子見色陰銷受陰明白慧力過定",
    "X14n0289_009:0426c14": "失於猛利以諸勝性懷於心中自心已疑是盧舍那",
    "X14n0289_009:0426c15": "得少為足此名用心亡失恒審溺於知見悟則無咎",
    "X14n0289_009:0426c16": "非為聖證若作聖解則有下劣易知足魔入其心腑",
    "X14n0289_009:0426c17": "見人自言我得無上第一義諦失於正受當從淪墜。",
    "X14n0289_009:0426c18": "此慧偏發狂也失於猛利者過在慧之猛利也以",
    "X14n0289_009:0426c19": "諸勝性懷心中者謂佛性本來具足不假修成故",
    "X14n0289_009:0426c20": "自疑己身即是舍那更不求進得少為足此名用",
    "X14n0289_009:0426c21": "心之處亡失恒審由不恒常審察自己功用與佛",
    "X14n0289_009:0426c22": "何似唯是溺於己之知見以為即是佛知佛見故",
    "X14n0289_009:0426c23": "執性廢修也若速悔知非則無過咎若自任舍那",
    "X14n0289_009:0426c24": "廢修不進則有同類天魔乘間而入大發狂言必",
    "X14n0289_009:0427a01": "從淪墜矣問先德云心本是佛不假修成何也答",
    "X14n0289_009:0427a02": "此為執修成而孤負己靈者作對治藥耳然亦有",
    "X14n0289_009:0427a03": "令人大死一番竿頭進步極盡今時等語何甞廢",
    "X14n0289_009:0427a04": "修證哉。",
    "X14n0289_009:0427a05": "又彼定中諸善男子見色陰銷受陰明白新證未獲",
    "X14n0289_009:0427a06": "故心已亡歷覽二際自生艱險於心忽然生無盡憂",
    "X14n0289_009:0427a07": "如坐鐵牀如飲毒藥心不欲活常求於人令害其命",
    "X14n0289_009:0427a08": "蚤取解脫此名修行失於方便悟則無咎非為聖證",
    "X14n0289_009:0427a09": "若作聖解則有一分常憂愁魔入其心腑手執刀劒",
    "X14n0289_009:0427a10": "自割其肉欣其捨壽或常憂愁走入山林不耐見人",
    "X14n0289_009:0427a11": "失於正受當從淪墜。",
    "X14n0289_009:0427a12": "此覺險生憂也歷覽二際者即中隳地也自生艱",
    "X14n0289_009:0427a13": "險等者如立懸崖恐遭墮落故生憂也此憂元從",
    "X14n0289_009:0427a14": "戒慎恐懼中來但彼太甚無方便以自解遂至如",
    "X14n0289_009:0427a15": "此若使解得大道甚夷放下便是差足解憂若執",
    "X14n0289_009:0427a16": "憂心而不解則魔乘間而入矣。",
    "X14n0289_009:0427a17": "又彼定中諸善男子見色陰銷受陰明白處清淨中",
    "X14n0289_009:0427a18": "心安隱後忽然自有無限喜生心中歡喜不能自止",
    "X14n0289_009:0427a19": "此名輕安無慧自禁悟則無咎非為聖證若作聖解",
    "X14n0289_009:0427a20": "則有一分好喜樂魔入其心腑見人則笑於衢路傍",
    "X14n0289_009:0427a21": "自歌自舞自謂已得無礙解脫失於正受當從淪墜。",
    "X14n0289_009:0427a22": "此因定生喜也行人心得安隱而忽生大喜不知",
    "X14n0289_009:0427a23": "是路途之樂終未到家也此名無慧自禁而生若",
    "X14n0289_009:0427a24": "以慧眼觀察方得淺證何足深喜則喜風自息仍",
    "X14n0289_009:0427b01": "歸無咎若喜而不止則魔乘間而入自謂刀山火",
    "X14n0289_009:0427b02": "聚總是道場酒肆婬房無非解脫矣故知清淨心",
    "X14n0289_009:0427b03": "中纖毫不立若一念憂心生則有憂魔乘間而入",
    "X14n0289_009:0427b04": "一念喜心生則有喜魔乘間而入所謂有所愛患",
    "X14n0289_009:0427b05": "則不得其正有所好樂則不得其正也。",
    "X14n0289_009:0427b06": "又彼定中諸善男子見色陰銷受陰明白自謂已足",
    "X14n0289_009:0427b07": "忽有無端大我慢起如是乃至慢與過慢及慢過慢",
    "X14n0289_009:0427b08": "或增上慢或卑劣慢一時俱發心中尚輕十方如來",
    "X14n0289_009:0427b09": "何況下位聲聞緣覺此名見勝無慧自救悟則無咎",
    "X14n0289_009:0427b10": "非為聖證若作聖解則有一分大我慢魔入其心腑",
    "X14n0289_009:0427b11": "不禮塔廟摧毀經像謂檀越言此是金銅或是土木",
    "X14n0289_009:0427b12": "經是樹葉或是疊華肉身真常不自恭敬却崇土木",
    "X14n0289_009:0427b13": "實為顛倒其深信者從其毀碎埋棄地中疑誤眾生",
    "X14n0289_009:0427b14": "入無間獄失於正受當從淪墜。",
    "X14n0289_009:0427b15": "此見勝生慢也自謂已足者謂見色銷受現便生",
    "X14n0289_009:0427b16": "滿足自高自大故慢心起而眇視諸聖也言我慢",
    "X14n0289_009:0427b17": "者只是恃己而凌人傲物也此我慢雖為七慢之",
    "X14n0289_009:0427b18": "一亦諸慢之總也於劣計己勝於等計己等為單",
    "X14n0289_009:0427b19": "慢於勝計己勝於等計己勝為過慢於勝計己勝",
    "X14n0289_009:0427b20": "為慢過慢未得謂得計劣為多為增上慢自全無",
    "X14n0289_009:0427b21": "德謂己有德為邪慢對多勝者自甘劣下不敬不",
    "X14n0289_009:0427b22": "求為卑劣慢慢之所起皆由見得自己尊勝無慧",
    "X14n0289_009:0427b23": "以救其獘故忽生也若使見得是法平等無有高",
    "X14n0289_009:0427b24": "下尚不見有一眾生可慢況諸聖乎若執迷不改",
    "X14n0289_009:0427c01": "則有大我慢魔乘間而入矣近代此魔遍地皆是",
    "X14n0289_009:0427c02": "毀佛像為金銅土木指佛經為貝葉氎華計肉身",
    "X14n0289_009:0427c03": "為真常活佛守鄙語為無字真經信口自肆大言",
    "X14n0289_009:0427c04": "不慚欺己欺人昧天昧地質之於經當入阿鼻可",
    "X14n0289_009:0427c05": "不畏哉問臨濟之不禮祖塔丹霞之燒木佛德山",
    "X14n0289_009:0427c06": "說一大藏如拭涕唾帛巖頭說祖師言句是破草",
    "X14n0289_009:0427c07": "鞋非大我慢乎答此為執外求而不達自心執言",
    "X14n0289_009:0427c08": "教而不肯進修故作此峻厲語以激之此一片真",
    "X14n0289_009:0427c09": "慈也誰曰慢心若使祖師真有慢心則亦不免泥",
    "X14n0289_009:0427c10": "犁況其他乎。",
    "X14n0289_009:0427c11": "又彼定中諸善男子見色陰銷受險明白於精明中",
    "X14n0289_009:0427c12": "圓悟精理得大隨順其心忽生無量輕安已言成聖",
    "X14n0289_009:0427c13": "得大自在此名因慧獲諸輕清悟則無咎非為聖證",
    "X14n0289_009:0427c14": "若作聖解則有一分好輕清魔入其心腑自謂滿足",
    "X14n0289_009:0427c15": "更不求進此等多作無聞比丘疑誤後生墮阿鼻獄",
    "X14n0289_009:0427c16": "失於正受當從淪墜。",
    "X14n0289_009:0427c17": "此輕安自足也色陰已破故得精明受陰將盡故",
    "X14n0289_009:0427c18": "能圓悟精理獲意生身故能得大隨順所向如意",
    "X14n0289_009:0427c19": "而忽生輕安自謂登聖得大解脫不求前進此因",
    "X14n0289_009:0427c20": "發慧而暫得輕清殊不知縱有玅悟也須吐却若",
    "X14n0289_009:0427c21": "使坐定輕清窟中不肯拕泥帶水努力向前魔則",
    "X14n0289_009:0427c22": "乘間而入卒為無聞比丘而生疑生謗成大墮落",
    "X14n0289_009:0427c23": "矣。",
    "X14n0289_009:0427c24": "又彼定中諸善男子見色陰銷受陰明白於明悟中",
    "X14n0289_009:0428a01": "得虗明性其中忽然歸向永滅撥無因果一向入空",
    "X14n0289_009:0428a02": "空心現前乃至心生長斷滅解悟則無咎非為聖證",
    "X14n0289_009:0428a03": "若作聖解則有空魔入其心腑乃謗持戒名為小乘",
    "X14n0289_009:0428a04": "菩薩悟空有何持犯其人常於信心檀越飲酒啖肉",
    "X14n0289_009:0428a05": "廣行婬穢因魔力故攝其前人不生疑謗鬼心久入",
    "X14n0289_009:0428a06": "或食屎尿與酒食等一種俱空破佛律儀誤入人罪",
    "X14n0289_009:0428a07": "失於正受當從淪墜。",
    "X14n0289_009:0428a08": "此著空毀戒也得虗明性者謂受陰已破見得虗",
    "X14n0289_009:0428a09": "明之體本無一物故忽起斷滅撥無因果而入增",
    "X14n0289_009:0428a10": "上慢空豈知但空二陰尚有三陰未空也若悟此",
    "X14n0289_009:0428a11": "空是惡取空非究竟空則無過咎若守定不改空",
    "X14n0289_009:0428a12": "魔乘間而入自謂飲酒食肉一切皆空行盜行婬",
    "X14n0289_009:0428a13": "無非是道見持戒者為小乘為執著見破戒者為",
    "X14n0289_009:0428a14": "大乘為徹悟自誤誤人不可勝紀豈知皆是魔體",
    "X14n0289_009:0428a15": "所著魔口所說哉問如誌公羅什三車蜆子酒仙",
    "X14n0289_009:0428a16": "布袋等則又何如答此皆大菩薩應身借此以作",
    "X14n0289_009:0428a17": "佛事而為人解拈去縛者豈撥無因果之謂哉。",
    "X14n0289_009:0428a18": "又彼定中諸善男子見色陰銷受陰明白味其虗明",
    "X14n0289_009:0428a19": "深入心骨其心忽有無限愛生愛極發狂便為貪欲",
    "X14n0289_009:0428a20": "此名定境安順入心無慧自持誤入諸欲悟則無咎",
    "X14n0289_009:0428a21": "非為聖證若作聖解則有欲魔入其心腑一向說欲",
    "X14n0289_009:0428a22": "為菩提道化諸白衣平等行欲其行婬者名持法子",
    "X14n0289_009:0428a23": "神鬼力故於末世中攝其凡愚其數至百如是乃至",
    "X14n0289_009:0428a24": "一百二百或五六百多滿千萬魔心生厭離其身體",
    "X14n0289_009:0428b01": "威德既無陷於王難疑誤眾生入無間獄失於正受",
    "X14n0289_009:0428b02": "當從淪墜。",
    "X14n0289_009:0428b03": "此著有行婬也味其虗明等者由於虗明味著不",
    "X14n0289_009:0428b04": "捨遂起愛心葢禪定中自有玅觸輕安之境隨順",
    "X14n0289_009:0428b05": "人心若一躭味則轉成貪欲此名定境安順入心",
    "X14n0289_009:0428b06": "由無慧操持而誤入諸欲也若悟得不受諸受方",
    "X14n0289_009:0428b07": "名正受便不躭著復歸無咎若迷而不捨遂有欲",
    "X14n0289_009:0428b08": "魔乘間而入化為魔眷宛轉零落無可救矣。",
    "X14n0289_009:0428b09": "阿難如是十種禪那現境皆是受陰用心交互故現",
    "X14n0289_009:0428b10": "斯事眾生頑迷不自忖量逢此因緣迷不自識謂言",
    "X14n0289_009:0428b11": "登聖大妄語成墮無間獄汝等亦當將如來語於我",
    "X14n0289_009:0428b12": "滅後傳示末法徧令眾生開悟斯義無令天魔得其",
    "X14n0289_009:0428b13": "方便保持覆護成無上道。",
    "X14n0289_009:0428b14": "此勉令覆護也迷不自識謂言登聖者言不識是",
    "X14n0289_009:0428b15": "何因緣而生悲生喜等便誤為登聖也。",
    "X14n0289_009:0428b16": "阿難彼善男子修三摩提受陰盡者雖未漏盡心離",
    "X14n0289_009:0428b17": "其形如鳥出籠已能成就從是凡身上歷菩薩六十",
    "X14n0289_009:0428b18": "聖位得意生身隨往無礙譬如有人熟寐寱言是人",
    "X14n0289_009:0428b19": "雖則無別所知其言已成音韻倫次令不寐者咸悟",
    "X14n0289_009:0428b20": "其語此則名為想陰區宇若動念盡浮想銷除於覺",
    "X14n0289_009:0428b21": "明心如去塵垢一倫生死首尾圓照名想陰盡是人",
    "X14n0289_009:0428b22": "則能超煩惱濁觀其所由融通妄想以為其本。",
    "X14n0289_009:0428b23": "此明想陰未盡已盡之相也受陰盡則見惑已盡",
    "X14n0289_009:0428b24": "而分別我執亦盡然思惑未除俱生我執猶在故",
    "X14n0289_009:0428c01": "曰雖未漏盡直至七信位不受後有習漏方盡此",
    "X14n0289_009:0428c02": "當二三信中故未盡也然雖不得漏盡無四果之",
    "X14n0289_009:0428c03": "六通十八變而受陰已盡不執身相故能心離其",
    "X14n0289_009:0428c04": "形如鳥出籠所向自在也言六十聖位者孤山謂",
    "X14n0289_009:0428c05": "始於三漸終至妙覺問何故凡身便能歷位答此",
    "X14n0289_009:0428c06": "約圓頓最利之根不實取證即以凡身上歷諸位",
    "X14n0289_009:0428c07": "以顯圓融不礙行布如善財龍女之類非若別教",
    "X14n0289_009:0428c08": "皆實取證故歷三祇而後得果也問既受盡者得",
    "X14n0289_009:0428c09": "歷聖位何故下文說墮無間獄答別教經劫歷位",
    "X14n0289_009:0428c10": "尅定取證一證即無墮落圓頓不歷僧祇一超直",
    "X14n0289_009:0428c11": "入中間更不取證直以初住為第一峰頭方名不",
    "X14n0289_009:0428c12": "退今言從是凡夫足見不取聖果上歷聖位但是",
    "X14n0289_009:0428c13": "歷過而已豈一一取證哉故知識陰未破未入圓",
    "X14n0289_009:0428c14": "通已來不妨有墮也意生身者楞伽云譬如意生",
    "X14n0289_009:0428c15": "速疾無礙故曰意生而有三種一謂三昧樂意生",
    "X14n0289_009:0428c16": "身起浪識相不生安住心海故得三昧樂正受也",
    "X14n0289_009:0428c17": "即相似初信至七信入空位也二謂覺法自性意",
    "X14n0289_009:0428c18": "生身以通達自性法故能普入佛剎即相似八信",
    "X14n0289_009:0428c19": "出假位也三謂種類俱生無行作意生身以覺一",
    "X14n0289_009:0428c20": "切佛法故即九信十信修中位也然雖受盡得意",
    "X14n0289_009:0428c21": "生身而想陰未破正如魔咎雖歇而熟寐未醒猶",
    "X14n0289_009:0428c22": "作寱語此寱語人自己雖不知作何等語然所出",
    "X14n0289_009:0428c23": "寱言已成音韻有倫次而不紊亂令醒悟人咸悟",
    "X14n0289_009:0428c24": "其語喻如想陰未破之人自己雖不能圓照生死",
    "X14n0289_009:0429a01": "然於上歷六十聖位有次第而不亂諸佛皆知其",
    "X14n0289_009:0429a02": "必得親證此想陰未破之相也覺明如鏡浮想如",
    "X14n0289_009:0429a03": "塵塵淨而鏡體自明想除而覺明自淨則三界一",
    "X14n0289_009:0429a04": "類分段生死皆能知其生從何來死從何去故曰",
    "X14n0289_009:0429a05": "一倫生死首尾圓照此則想陰已盡之相也由此",
    "X14n0289_009:0429a06": "想陰實為煩惱根本故想陰盡而超煩惱濁想為",
    "X14n0289_009:0429a07": "融通者如心想酢梅口中水出是也。",
    "X14n0289_009:0429a08": "阿難彼善男子受陰虗妙不遭邪慮圓定發明三摩",
    "X14n0289_009:0429a09": "地中心愛圓明銳其精思貪求善巧爾時天魔候得",
    "X14n0289_009:0429a10": "其便飛精附人口說經法其人不覺是其魔著自言",
    "X14n0289_009:0429a11": "謂得無上涅槃來彼求巧善男子處敷座說法其形",
    "X14n0289_009:0429a12": "斯須或作比丘令彼人見或為帝釋或為婦女或比",
    "X14n0289_009:0429a13": "丘尼或寢暗室身有光明是人愚迷惑為菩薩信其",
    "X14n0289_009:0429a14": "教化搖蕩其心破佛律儀潛行貪欲口中好言災祥",
    "X14n0289_009:0429a15": "變異或言如來某處出世或言劫火或說刀兵恐怖",
    "X14n0289_009:0429a16": "於人令其家資無故耗散此名怪鬼年老成魔惱亂",
    "X14n0289_009:0429a17": "是人厭足心生去彼人體弟子與師俱陷王難汝當",
    "X14n0289_009:0429a18": "先覺不入輪迴迷惑不知墮無間獄。",
    "X14n0289_009:0429a19": "此貪求善巧也見惑是受陰根本故前十種皆言",
    "X14n0289_009:0429a20": "見色陰銷思惑是想陰根本故下十種皆由貪愛",
    "X14n0289_009:0429a21": "而起也受陰虗妙者謂能離身反觀作用自在也",
    "X14n0289_009:0429a22": "不遭邪慮者不為十境惑動也圓定發明由受陰",
    "X14n0289_009:0429a23": "一破見惑已銷於諸前塵不起分別成一精明故",
    "X14n0289_009:0429a24": "曰圓定也心愛圓明者以想陰未盡於覺明心猶",
    "X14n0289_009:0429b01": "有塵垢未得圓明今愛圓明者是心生愛樂欲令",
    "X14n0289_009:0429b02": "妄想盡而覺心圓明無不了知而善巧方便無不",
    "X14n0289_009:0429b03": "成就將欲度生以行教化故發憤銳思而貪求善",
    "X14n0289_009:0429b04": "巧只此一貪便是動魔之本矣梵語魔羅此云殺",
    "X14n0289_009:0429b05": "者以能破禪定殺慧命故魔之害定猶小人之害",
    "X14n0289_009:0429b06": "君子必伺其間隙而後入所謂高明者鬼瞰其門",
    "X14n0289_009:0429b07": "故君子之待小人不惡而嚴預防之也世間若有",
    "X14n0289_009:0429b08": "一人真得禪定則魔黨紛列左右以伺其間若使",
    "X14n0289_009:0429b09": "心如牆壁無纖毫滲漏縱魔眼雖多不能窺覰若",
    "X14n0289_009:0429b10": "有一毫滲漏則乘罅而入矣今此行人有一念貪",
    "X14n0289_009:0429b11": "善巧心則天魔乘此一念之隙即飛精附人說法",
    "X14n0289_009:0429b12": "以惑之言飛精者精如下文河精土精一切精魅",
    "X14n0289_009:0429b13": "之精飛者如飛票之飛猶言急遣之也附人者附",
    "X14n0289_009:0429b14": "素所邪惑之人也以受盡之人邪魔不能入其心",
    "X14n0289_009:0429b15": "腑故遣精靈附旁人以扇惑令其自壞定心耳此",
    "X14n0289_009:0429b16": "即魔之善巧也其人即魔所附之人也不覺者言",
    "X14n0289_009:0429b17": "即此人亦不知為魔著其身故口說經法亦自謂",
    "X14n0289_009:0429b18": "得證涅槃於是向求巧人前投其所好說法變形",
    "X14n0289_009:0429b19": "作諸善巧蠱惑其心是求巧人既已惑為菩薩復",
    "X14n0289_009:0429b20": "肯傾心受教於是將昔日之定心今已搖蕩昔日",
    "X14n0289_009:0429b21": "之律儀今已破壞而一一皆墮魔術中不能出矣",
    "X14n0289_009:0429b22": "此由一念貪巧所致也向使無求巧心即盡大地",
    "X14n0289_009:0429b23": "皆是天魔不能惑動況一小小妖魔哉搖蕩三句",
    "X14n0289_009:0429b24": "是魔之設計也若行人智眼明徹戒根堅固開口",
    "X14n0289_009:0429c01": "便見其膽反以此三語作照魔之鏡安能惑亂故",
    "X14n0289_009:0429c02": "前四根本戒中皆結云不如此說即魔王說也口",
    "X14n0289_009:0429c03": "中好言災祥等者是指魔附之人發言詭異總是",
    "X14n0289_009:0429c04": "惑亂人心之語耳佛出世祥也劫火刀兵皆災也",
    "X14n0289_009:0429c05": "此名下指名示害怪鬼者即是貪習遇物成形至",
    "X14n0289_009:0429c06": "老方為魔使此即天魔飛遣之精靈以惑人者故",
    "X14n0289_009:0429c07": "指其名令人辨識也厭足心生去彼人體者謂久",
    "X14n0289_009:0429c08": "之魔鬼生厭去彼所附人之體也弟子即求巧之",
    "X14n0289_009:0429c09": "人師即說法之師也先覺者謂凡有毀戒誘婬者",
    "X14n0289_009:0429c10": "便知是魔決不隨彼脚跟轉故不墮不識則隨彼",
    "X14n0289_009:0429c11": "轉必墮無疑矣。",
    "X14n0289_009:0429c12": "阿難又善男子受陰虗玅不遭邪慮圓定發明三摩",
    "X14n0289_009:0429c13": "提中心愛遊蕩飛其精思貪求經歷爾時天魔候得",
    "X14n0289_009:0429c14": "其便飛精附人口說經法其人亦不覺知魔著亦言",
    "X14n0289_009:0429c15": "自得無上菩提來彼求遊善男子處敷座說法自形",
    "X14n0289_009:0429c16": "無變其聽法者忽自見身坐寶蓮華全體化成紫金",
    "X14n0289_009:0429c17": "光聚一眾聽人各各如是得未曾有是人愚迷惑為",
    "X14n0289_009:0429c18": "菩薩婬逸其心破佛律儀潛行貪欲口中好言諸佛",
    "X14n0289_009:0429c19": "應世某處某人當是某佛化身來此某人即是某菩",
    "X14n0289_009:0429c20": "薩等來化人間其人見故心生傾渴邪見密興種智",
    "X14n0289_009:0429c21": "銷滅此名魃鬼年老成魔惱亂是人厭足心生去彼",
    "X14n0289_009:0429c22": "人體弟子與師俱陷王難汝當先覺不入輪迴迷惑",
    "X14n0289_009:0429c23": "不知墮無間獄。",
    "X14n0289_009:0429c24": "此貪求經歷也愛遊蕩貪經歷如南天台北五臺",
    "X14n0289_009:0430a01": "化人之國崑崙之墟乃至十方諸佛國土無不徧",
    "X14n0289_009:0430a02": "往豈知無邊剎海不隔毫端果熟因圓自然發現",
    "X14n0289_009:0430a03": "不必貪求也由此一念貪求故天魔即速遣精靈",
    "X14n0289_009:0430a04": "附人向前惑亂也不自變形而變他形現生成佛",
    "X14n0289_009:0430a05": "者由彼貪求經歷佛土故即現佛國以投其好也",
    "X14n0289_009:0430a06": "是人指行人也婬逸其心化定心而縱蕩不拘也",
    "X14n0289_009:0430a07": "魔口所出皆指目前是佛土者以彼好淫蕩故以",
    "X14n0289_009:0430a08": "此誘之也其人亦指行人也既見諸佛復聞其說",
    "X14n0289_009:0430a09": "故傾心渴仰捨己從他也魅鬼即是婬習遇風成",
    "X14n0289_009:0430a10": "形之鬼物今為魔使也。",
    "X14n0289_009:0430a11": "又善男子受陰虗玅不遭邪慮圓定發明三摩地中",
    "X14n0289_009:0430a12": "心愛緜[泳永+曶]澄其精思貪求契合爾時天魔候得其便",
    "X14n0289_009:0430a13": "飛精附人口說經法其人實不覺知魔著亦言自得",
    "X14n0289_009:0430a14": "無上涅槃來彼求合善男子處敷座說法其形及彼",
    "X14n0289_009:0430a15": "聽法之人外無遷變令其聽者未聞法前心自開悟",
    "X14n0289_009:0430a16": "念念移易或得宿命或有他心或見地獄或知人間",
    "X14n0289_009:0430a17": "好惡諸事或口說偈或自誦經各各歡娛得未曾有",
    "X14n0289_009:0430a18": "是人愚迷惑為菩薩綿愛其心破佛律儀潛行貪欲",
    "X14n0289_009:0430a19": "口中好言佛有大小某佛先佛某佛後佛其中亦有",
    "X14n0289_009:0430a20": "真佛假佛男佛女佛菩薩亦然其人見故洗滌本心",
    "X14n0289_009:0430a21": "易入邪悟此名魅鬼年老成魔惱亂是人厭足心生",
    "X14n0289_009:0430a22": "去彼人體弟子與師俱陷王難汝當先覺不入輪迴",
    "X14n0289_009:0430a23": "迷惑不知墮無間獄。",
    "X14n0289_009:0430a24": "此貪求契合也愛綿脗而貪求契合者緜密也脗",
    "X14n0289_009:0430b01": "合也謂以此心上契諸佛下合眾生也殊不知工",
    "X14n0289_009:0430b02": "夫若到寂滅現前時自然上同下合不必貪求也",
    "X14n0289_009:0430b03": "由行人有貪契之心故魔亦現默契之事念念移",
    "X14n0289_009:0430b04": "易者謂心開之人念念不同如下所云也或得宿",
    "X14n0289_009:0430b05": "命者是己尋常不知者今忽知也或得他心者是",
    "X14n0289_009:0430b06": "彼尋常所念者今亦知其所念也乃至說偈誦經",
    "X14n0289_009:0430b07": "皆是現密契之事以惑其心也緜愛其心者謂行",
    "X14n0289_009:0430b08": "人被惑亦密愛之亦欲遂其心之所求也而魔口",
    "X14n0289_009:0430b09": "復以妖言竦動行人既見目前有密契之人又聞",
    "X14n0289_009:0430b10": "魔口出妖異之語由是將昔日正定之心洗滌無",
    "X14n0289_009:0430b11": "餘而轉入邪知邪解矣魅鬼是誑習遇畜成形之",
    "X14n0289_009:0430b12": "物由行人好契合故此鬼現五通以魅之也。",
    "X14n0289_009:0430b13": "又善男子受陰虗玅不遭邪慮圓定發明三摩地中",
    "X14n0289_009:0430b14": "心愛根本窮覽物化性之終始精爽其心貪求辨析",
    "X14n0289_009:0430b15": "爾時天魔候得其便飛精附人口說經法其人先不",
    "X14n0289_009:0430b16": "覺知是其魔著亦言自得無上涅槃來彼求元善男",
    "X14n0289_009:0430b17": "子處敷座說法身有威神摧伏求者令其座下雖未",
    "X14n0289_009:0430b18": "聞法自然心伏是諸人等將佛涅槃菩提法身即是",
    "X14n0289_009:0430b19": "現前我肉身上父父子子遞代相生即是法身常住",
    "X14n0289_009:0430b20": "不絕都指現前即為佛國無別淨居及金色相其人",
    "X14n0289_009:0430b21": "信受忘失先心身命歸依得未曾有是等愚迷惑為",
    "X14n0289_009:0430b22": "菩薩推究其心破佛律儀潛行貪欲口中好言眼耳",
    "X14n0289_009:0430b23": "鼻舌皆為淨土男女二根即是菩提涅槃真處彼無",
    "X14n0289_009:0430b24": "知者信是穢言此名蠱毒魘勝惡鬼年老成魔惱亂",
    "X14n0289_009:0430c01": "是人厭足心生去彼人體弟子與師俱陷王難汝當",
    "X14n0289_009:0430c02": "先覺不入輪迴迷惑不知墮無間獄。",
    "X14n0289_009:0430c03": "此貪求辨析也愛根本者求萬物之本也窮覽物",
    "X14n0289_009:0430c04": "化性之終始如烏何因而黑鵠何因而白之類精",
    "X14n0289_009:0430c05": "爽其心欲使物化一一洞徹根柢毫無疑滯使精",
    "X14n0289_009:0430c06": "豁神爽故貪求辯析然此皆是如來盡性之事而",
    "X14n0289_009:0430c07": "初心妄冀是見卯而求時夜也由此一念即是招",
    "X14n0289_009:0430c08": "魔之端故魔乘間而惑也身有威神摧伏求者謂",
    "X14n0289_009:0430c09": "以魔力攝伏人心也諸人即是領魔法以遞相開",
    "X14n0289_009:0430c10": "化蠱惑人心者也由彼行人貪求化元故指目前",
    "X14n0289_009:0430c11": "斷滅者為常住本穢汙者為清淨根以投其欲行",
    "X14n0289_009:0430c12": "人既信受其言遂將辨析之心一併棄去即信目",
    "X14n0289_009:0430c13": "前父父子子遞代相生者為物化本於是日將魔",
    "X14n0289_009:0430c14": "心魔語推究以為至理遂入其黨永為魔眷彼魔",
    "X14n0289_009:0430c15": "精者既令魔黨宣穢言以扇惑己復出穢言以印",
    "X14n0289_009:0430c16": "證魔之惑人計亦甚巧安有不被惑者哉蠱鬼即",
    "X14n0289_009:0430c17": "恨習遇蟲成形者也由彼貪求辨析故蠱鬼現形",
    "X14n0289_009:0430c18": "以蠱惑之耳。",
    "X14n0289_009:0430c19": "又善男子受陰虗妙不遭邪慮圓定發明三摩地中",
    "X14n0289_009:0430c20": "心愛懸應周流精研貪求冥感爾時天魔候得其便",
    "X14n0289_009:0430c21": "飛精附人口說經法其人元不覺知魔著亦言自得",
    "X14n0289_009:0430c22": "無上涅槃來彼求應善男子處敷座說法能令聽眾",
    "X14n0289_009:0430c23": "暫見其身如百千歲心生愛染不能捨離身為奴僕",
    "X14n0289_009:0430c24": "四事供養不覺疲勞各各令其座下人心知是先師",
    "X14n0289_009:0431a01": "本善知識別生法愛黏如膠漆得未曾有是人愚迷",
    "X14n0289_009:0431a02": "惑為菩薩親近其心破佛律儀潛行貪欲口中好言",
    "X14n0289_009:0431a03": "我於前世於某生中先度某人當時是我妻妾兄弟",
    "X14n0289_009:0431a04": "今來相度與汝相隨歸某世界供養某佛或言別有",
    "X14n0289_009:0431a05": "大光明天佛於中住一切如來所休居地彼無知者",
    "X14n0289_009:0431a06": "信是虗誑遺失本心此名厲鬼年老成魔惱亂是人",
    "X14n0289_009:0431a07": "厭足心生去彼人體弟子與師俱陷王難汝當先覺",
    "X14n0289_009:0431a08": "不入輪迴迷惑不知墮無間獄。",
    "X14n0289_009:0431a09": "此貪求感應也愛懸應求冥感者謂欲以定心求",
    "X14n0289_009:0431a10": "諸佛之感應也且感應之道如水清月現山鳴谷",
    "X14n0289_009:0431a11": "響豈可以意求一有此心遂有邪魔乘間而應之",
    "X14n0289_009:0431a12": "矣暫見其身如百千歲者魔現老人之相也因見",
    "X14n0289_009:0431a13": "其年老令座中人知是先世之師前生知識故別",
    "X14n0289_009:0431a14": "生法愛如膠漆之固結而不能解此皆詐現冥感",
    "X14n0289_009:0431a15": "之事故行人為彼迷惑日日親近不知不覺遂將",
    "X14n0289_009:0431a16": "佛子轉為魔眷其魔既詐現冥感之事口中復詐",
    "X14n0289_009:0431a17": "陳冥感之語人安得不信哉厲鬼者即瞋習遇衰",
    "X14n0289_009:0431a18": "成形者也。",
    "X14n0289_009:0431a19": "又善男子受陰虗玅不遭邪慮圓定發明三摩地中",
    "X14n0289_009:0431a20": "心愛深入剋己辛勤樂處陰寂貪求靜謐爾時天魔",
    "X14n0289_009:0431a21": "候得其便飛精附人口說經法其人本不覺知魔著",
    "X14n0289_009:0431a22": "亦言自得無上涅槃來彼求陰善男子處敷座說法",
    "X14n0289_009:0431a23": "令其聽人各知本業或於其處語一人言汝今未死",
    "X14n0289_009:0431a24": "已作畜生勑使一人於後蹋尾頓令其人起不能得",
    "X14n0289_009:0431b01": "於是一眾傾心欽服有人起心已知其肇佛律儀外",
    "X14n0289_009:0431b02": "重加精苦誹謗比丘罵詈徒眾訐露人事不避譏嫌",
    "X14n0289_009:0431b03": "口中好言未然禍福及至其處毫髮無失此大力鬼",
    "X14n0289_009:0431b04": "年老成魔惱亂是人厭足心生去彼人體弟子與師",
    "X14n0289_009:0431b05": "多陷王難汝當先覺不入輪迴迷惑不知墮無間獄。",
    "X14n0289_009:0431b06": "此貪求宿命也心愛四句當與下章心愛三句換",
    "X14n0289_009:0431b07": "過則前後相應矣愛知見貪宿命者謂行人欲盡",
    "X14n0289_009:0431b08": "知三世之境欲盡見他人之心故心愛宿命不知",
    "X14n0289_009:0431b09": "知見立而邪魔入矣汝今未死已作畜生者由愛",
    "X14n0289_009:0431b10": "宿命通故詐現宿命通也有人起心已知其肇者",
    "X14n0289_009:0431b11": "由愛他心通故現他心通也佛律儀外重加精苦",
    "X14n0289_009:0431b12": "者是詐現精進以惑人心也如拔髮熏鼻臥杵臥",
    "X14n0289_009:0431b13": "棘之類誹謗二句是指正人為邪人也訐露二句",
    "X14n0289_009:0431b14": "攻發人之陰私而欲人信伏也口中四句詐現天",
    "X14n0289_009:0431b15": "眼天耳通也此上五通是空行大力鬼之所詐現",
    "X14n0289_009:0431b16": "者也。",
    "X14n0289_009:0431b17": "又善男子受陰虗玅不遭邪慮圓定發明三摩地中",
    "X14n0289_009:0431b18": "心愛知見勤苦研尋貪求宿命爾時天魔候得其便",
    "X14n0289_009:0431b19": "飛精附人口說經法其人殊不覺知魔著亦言自得",
    "X14n0289_009:0431b20": "無上涅槃來彼求知善男子處敷座說法是人無端",
    "X14n0289_009:0431b21": "於說法處得大寶珠其魔或時化為畜生口銜其珠",
    "X14n0289_009:0431b22": "及雜珍寶簡策符牘諸奇異物先授彼人後著其體",
    "X14n0289_009:0431b23": "或誘聽人藏於地下有明月珠照曜其處是諸聽者",
    "X14n0289_009:0431b24": "得未曾有多食藥草不飡嘉饌或時日[(歹*又)/食]一麻一麥",
    "X14n0289_009:0431c01": "其形肥充魔力持故誹謗比丘罵詈徒眾不避譏嫌",
    "X14n0289_009:0431c02": "口中好言他方寶藏十方聖賢潛匿之處隨其後者",
    "X14n0289_009:0431c03": "往往見有奇異之人此名山林土地城隍川嶽鬼神",
    "X14n0289_009:0431c04": "年老成魔或有宣婬破佛律儀與承事者潛行五欲",
    "X14n0289_009:0431c05": "或有精進純食草木無定行事惱亂是人厭足心生",
    "X14n0289_009:0431c06": "去彼人體弟子與師俱陷王難汝當先覺不入輪迴",
    "X14n0289_009:0431c07": "迷惑不知墮無間獄。",
    "X14n0289_009:0431c08": "此貪求靜謐也靜謐是禪定極境餘人不知惟佛",
    "X14n0289_009:0431c09": "能知餘人不入惟佛能入殊不知工夫不到不方",
    "X14n0289_009:0431c10": "圓即深入靜謐亦不可愛也一有愛心魔則乘愛",
    "X14n0289_009:0431c11": "現陰寂之事以惑之矣是人無端得大寶珠者即",
    "X14n0289_009:0431c12": "行人從說法處得珠也或先銜珠投人以附體或",
    "X14n0289_009:0431c13": "先藏珠地下以誘人或食藥草麻麥而充肥此皆",
    "X14n0289_009:0431c14": "詐現陰寂不可知之事以投其好也魔既現陰事",
    "X14n0289_009:0431c15": "以動人復說陰事以惑眾此皆居陸地之鬼神久",
    "X14n0289_009:0431c16": "之而成魔使者也或有下此又魔黨成羣結隊以",
    "X14n0289_009:0431c17": "攪亂行人也。",
    "X14n0289_009:0431c18": "又善男子受陰虗玅不遭邪慮圓定發明三摩地中",
    "X14n0289_009:0431c19": "心愛神通種種變化研究化元貪取神力爾時天魔",
    "X14n0289_009:0431c20": "候得其便飛精附人口說經法其人誠不覺知魔著",
    "X14n0289_009:0431c21": "亦言自得無上涅槃來彼求通善男子處敷座說法",
    "X14n0289_009:0431c22": "是人或復手執火光手撮其光分於所聽四眾頭上",
    "X14n0289_009:0431c23": "是諸聽人頂上火光皆長數尺亦無熱性曾不焚燒",
    "X14n0289_009:0431c24": "或水上行如履平地或於空中安坐不動或入瓶內",
    "X14n0289_009:0432a01": "或處囊中越牖透垣曾無障礙惟於刀兵不得自在",
    "X14n0289_009:0432a02": "自言是佛身著白衣受比丘禮誹謗禪律罵詈徒眾",
    "X14n0289_009:0432a03": "訐露人事不避譏嫌口中常說神通自在或復令人",
    "X14n0289_009:0432a04": "傍見佛土鬼力惑人非有真實讚歎行婬不毀麤行",
    "X14n0289_009:0432a05": "將諸猥媟以為傳法此名天地大力山精海精風精",
    "X14n0289_009:0432a06": "河精土精一切草木積劫精魅或復龍魅或壽終仙",
    "X14n0289_009:0432a07": "再活為魅或仙期終計年應死其形不化他怪所附",
    "X14n0289_009:0432a08": "年老成魔惱亂是人厭足心生去彼人體弟子與師",
    "X14n0289_009:0432a09": "俱陷王難汝當先覺不入輪迴迷惑不知墮無間獄。",
    "X14n0289_009:0432a10": "此貪求神力也神通神力但得六根互用自然具",
    "X14n0289_009:0432a11": "足豈可貪求一著貪求便招魔事所以古人只貴",
    "X14n0289_009:0432a12": "眼明不貴神通故仰山點羅漢云神通即不無若",
    "X14n0289_009:0432a13": "是佛法須是某甲始得是人下詐現十八神變以",
    "X14n0289_009:0432a14": "惑人也惟畏刀兵足知邪魅口中下說神通以亂",
    "X14n0289_009:0432a15": "人也讚婬而不毀麤行足徵魔說此皆水居陸居",
    "X14n0289_009:0432a16": "諸精靈類詐現神通也。",
    "X14n0289_009:0432a17": "又善男子受陰虗玅不遭邪慮圓定發明三摩地中",
    "X14n0289_009:0432a18": "心愛入滅研究化性貪求深空爾時天魔候得其便",
    "X14n0289_009:0432a19": "飛精附人口說經法其人終不覺知魔著亦言自得",
    "X14n0289_009:0432a20": "無上涅槃來彼求空善男子處敷座說法於大眾內",
    "X14n0289_009:0432a21": "其形忽空眾無所見還從虗空突然而出存沒自在",
    "X14n0289_009:0432a22": "或現其身洞如瑠璃或垂手足作栴檀氣或大小便",
    "X14n0289_009:0432a23": "如厚石蜜誹謗戒律輕賤出家口中常說無因無果",
    "X14n0289_009:0432a24": "一死永滅無復後身及諸凡聖雖得空寂潛行貪欲",
    "X14n0289_009:0432b01": "受其欲者亦得空心撥無因果此名日月薄蝕精氣",
    "X14n0289_009:0432b02": "金玉芝草麟鳳龜鶴經千萬年不死為靈出生國土",
    "X14n0289_009:0432b03": "年老成魔惱亂是人厭足心生去彼人體弟子與師",
    "X14n0289_009:0432b04": "俱陷王難汝當先覺不入輪迴迷惑不知墮無間獄。",
    "X14n0289_009:0432b05": "此貪求深空也妄想盡而真空顯生滅除而寂滅",
    "X14n0289_009:0432b06": "現深空寂滅非可貪之境也若一起貪心便有魔",
    "X14n0289_009:0432b07": "擾矣於大眾下因貪空而現空以投其欲也毀謗",
    "X14n0289_009:0432b08": "二句因空而謗法輕僧也口中下說斷滅空以撥",
    "X14n0289_009:0432b09": "無因果也雖得空寂潛行貪欲者謂能空其空而",
    "X14n0289_009:0432b10": "不能空其所不空故口談空而心著有也受其欲而",
    "X14n0289_009:0432b11": "得空心者魔力攝持與之俱化也此名下令人識名",
    "X14n0289_009:0432b12": "而嚴防也薄蝕者韋昭云氣往迫之為薄虧毀為蝕。",
    "X14n0289_009:0432b13": "又善男子受陰虗玅不遭邪慮圓定發明三摩地中",
    "X14n0289_009:0432b14": "心愛長壽辛苦研幾貪求永歲棄分段生頓希變易",
    "X14n0289_009:0432b15": "細相常住爾時天魔候得其便飛精附人口說經法",
    "X14n0289_009:0432b16": "其人竟不覺知魔著亦言自得無上涅槃來彼求生",
    "X14n0289_009:0432b17": "善男子處敷座說法好言他方往還無滯或經萬里",
    "X14n0289_009:0432b18": "瞬息再來皆於彼方取得其物或於一處在一宅中",
    "X14n0289_009:0432b19": "數步之間令其從東詣至西壁是人急行累年不到",
    "X14n0289_009:0432b20": "因此心信疑佛現前口中常說十方眾生皆是吾子",
    "X14n0289_009:0432b21": "我生諸佛我出世界我是元佛出世自然不因修得",
    "X14n0289_009:0432b22": "此名住世自在天魔使其眷屬如遮文茶及四天王",
    "X14n0289_009:0432b23": "毗舍童子未發心者利其虗明食彼精氣或不因師",
    "X14n0289_009:0432b24": "其修行人親自觀見稱執金剛與汝長命現美女身",
    "X14n0289_009:0432c01": "盛行貪欲未逾年歲肝腦枯竭口兼獨言聽若妖魅",
    "X14n0289_009:0432c02": "前人未詳多陷王難未及遇刑先已乾死惱亂彼人",
    "X14n0289_009:0432c03": "以至殂殞汝當先覺不入輪迴迷惑不知墮無間獄。",
    "X14n0289_009:0432c04": "此貪求永歲也此中所希是羅漢果在行破後自",
    "X14n0289_009:0432c05": "然得之今躁求速得故遭魔擾也分段生死三界",
    "X14n0289_009:0432c06": "惑盡方始得離二乘無學登地菩薩皆得變易今",
    "X14n0289_009:0432c07": "未離染頓欲於分段身上變麤作細易短為長故",
    "X14n0289_009:0432c08": "曰棄分段生頓希變易也瞬息而萬里再來急行",
    "X14n0289_009:0432c09": "而累月不到皆詐現時之可延可促以投其欲也",
    "X14n0289_009:0432c10": "疑佛現前者是認優孟為叔敖也口中下說長壽",
    "X14n0289_009:0432c11": "以竦聽也自在天即欲界魔王天在第六天攝使",
    "X14n0289_009:0432c12": "其眷屬者正顯魔王自不現身是飛精附人也遮",
    "X14n0289_009:0432c13": "文茶舊云嫉妬女又云奴神即役使鬼也毗舍遮",
    "X14n0289_009:0432c14": "此云啖精氣皆屬四天若已發心者則護人若未",
    "X14n0289_009:0432c15": "發心者則啖人由彼行人定力虗明故食其精氣",
    "X14n0289_009:0432c16": "以害之也或不因師者言魔身不必附人說法而",
    "X14n0289_009:0432c17": "親現身今行人自見也口稱金剛現美女身者此",
    "X14n0289_009:0432c18": "魔害人之巧計也口兼獨言者素問云譫語者氣",
    "X14n0289_009:0432c19": "虗獨言此美女口中獨言徐而聽之若妖若魅行",
    "X14n0289_009:0432c20": "人若不詳其意受其說而行猥媟者多陷王難雖",
    "X14n0289_009:0432c21": "未及行刑精神先枯竭而死矣此由魔力所惱故",
    "X14n0289_009:0432c22": "至喪身失命。",
    "X14n0289_009:0432c23": "阿難當知是十種魔於末世時在我法中出家修道",
    "X14n0289_009:0432c24": "或附人體或自現形皆言已成正徧知覺讚歎婬欲",
    "X14n0289_009:0433a01": "破佛律儀先惡魔師與魔弟子婬婬相傳如是邪精",
    "X14n0289_009:0433a02": "魅其心腑近則九生多踰百世令真修行總為魔眷",
    "X14n0289_009:0433a03": "命終之後必為魔民失正徧知墮無間獄汝今未須",
    "X14n0289_009:0433a04": "先取寂滅縱得無學留願入彼末法之中起大慈悲",
    "X14n0289_009:0433a05": "救度正心深信眾生令不著魔得正知見我今度汝",
    "X14n0289_009:0433a06": "已出生死汝遵佛語名報佛恩。",
    "X14n0289_009:0433a07": "此囑當機留願度生也前十種魔惟第十自現形",
    "X14n0289_009:0433a08": "餘皆附人昔佛住世諸魔壞法佛神力故皆不能",
    "X14n0289_009:0433a09": "壞魔作誓言如來滅後依教出家破壞佛法佛即",
    "X14n0289_009:0433a10": "墮淚曰無柰汝何譬如師子身中蟲自食師子肉",
    "X14n0289_009:0433a11": "是知末世壞法比丘皆魔侶也汝今下正勸當機",
    "X14n0289_009:0433a12": "阿難前發願云願今得果成寶王還度如是恒河",
    "X14n0289_009:0433a13": "眾此復叮嚀留願人間流通教法也前云將此深",
    "X14n0289_009:0433a14": "心奉塵剎是則名為報佛恩故又囑其遵佛語而",
    "X14n0289_009:0433a15": "傳法度生即是報恩也是知阿難入風奮迅三昧",
    "X14n0289_009:0433a16": "四派入滅亦是依佛語而留願在世冥救者歟。",
    "X14n0289_009:0433a17": "阿難如是十種禪那現境皆是想陰用心交互故現",
    "X14n0289_009:0433a18": "斯事眾生頑迷不自忖量逢此因緣迷不自識謂言",
    "X14n0289_009:0433a19": "登聖大妄語成墮無間獄汝等必須將如來語於我",
    "X14n0289_009:0433a20": "滅度傳示末法徧令眾生開悟斯義無令天魔得其",
    "X14n0289_009:0433a21": "方便保綏覆護成無上道。",
    "X14n0289_009:0433a22": "此勉令覆護也尊者所以結集諸經者受佛囑也",
    "X14n0289_009:0433a23": "即今教法流通孰非尊者愍世之心悲救之力耶",
    "X14n0289_009:0433a24": "想陰魔相已竟。"
}