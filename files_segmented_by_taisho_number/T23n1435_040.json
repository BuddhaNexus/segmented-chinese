{
    "T23n1435_040:0287c03": "3十誦律卷第四十第六誦之五",
    "T23n1435_040:0287c05": "後秦北印度三藏弗若多羅譯",
    "T23n1435_040:0287c06": "明雜法之五",
    "T23n1435_040:0287c07": "佛在舍衛國。有一婆羅門生女，面貌端正顏",
    "T23n1435_040:0287c08": "色清淨，顏色清淨故，名曰妙光。此女生時，相",
    "T23n1435_040:0287c09": "師占曰：「是女後當與五百男子共通。」諸人聞",
    "T23n1435_040:0287c10": "已，女年十二無有求者。時婆羅門有隣比估",
    "T23n1435_040:0287c11": "客，常入海採寶。是估客於樓上遙見是女，即",
    "T23n1435_040:0287c12": "生欲心，問餘人言：「是誰女？」答言：「是某甲婆羅",
    "T23n1435_040:0287c13": "門女。」「有娶者耶？」答曰：「無也。」「有求者耶？」答",
    "T23n1435_040:0287c14": "曰：「未也。」又問曰：「何故無人求耶？」答曰：「此女",
    "T23n1435_040:0287c15": "有一過。」「有何過？」答曰：「此女生時有相師",
    "T23n1435_040:0287c16": "占曰：『是女後當與五百男子共通。』諸人聞",
    "T23n1435_040:0287c17": "已，女年十二無有求者。」時估客作是念：「除沙",
    "T23n1435_040:0287c18": "門釋子，無能強入我舍者，沙門釋子亦無是",
    "T23n1435_040:0287c19": "過，我當娶之。」即往求娶女。到舍未久，諸估",
    "T23n1435_040:0287c20": "客結伴欲入海中。彼國入海法，要得曾入海",
    "T23n1435_040:0287c21": "者，若自不肯去，要強將去。時估客喚守門者",
    "T23n1435_040:0287c22": "作是言：「我欲入海，莫聽男子強入我舍，除沙",
    "T23n1435_040:0287c23": "門釋子。沙門釋子亦無此過。」答言：「爾。」作是",
    "T23n1435_040:0287c24": "語已便去。後沙門、婆羅門於其舍乞食，是女",
    "T23n1435_040:0287c25": "見已語言：「共我行欲。」諸比丘不知云何？是事",
    "T23n1435_040:0287c26": "白佛，佛言：「從今日如是舍，未曾往者不應往，",
    "T23n1435_040:0287c27": "若往者不應坐。何以故？此舍必有非梵行過",
    "T23n1435_040:0287c28": "故。」此女後得病，於夜命終，其家人以莊嚴具",
    "T23n1435_040:0287c29": "合棄死人處。時有五百賊，於此處行，見是死",
    "T23n1435_040:0288a01": "女，即生欲心便就行欲。行欲已五百人去。是",
    "T23n1435_040:0288a02": "女以先語沙門、婆羅門：「共我行欲。」因緣故，墮惡",
    "T23n1435_040:0288a03": "道，在彼國北方，生作婬龍，名毘達多。",
    "T23n1435_040:0288a04": "佛在王舍城。有比丘病癰，往語耆婆：「治我此",
    "T23n1435_040:0288a05": "病。」耆婆答言：「膒令熟。」比丘言：「佛未聽膒",
    "T23n1435_040:0288a06": "熟。」諸比丘是事白佛，佛言：「聽膒令熟。」耆婆",
    "T23n1435_040:0288a07": "又言：「應破。」答言：「佛未聽破癰。」是事白佛，佛",
    "T23n1435_040:0288a08": "言：「聽破。」耆婆又言：「應捺去膿。」比丘言：「佛未",
    "T23n1435_040:0288a09": "聽捺。」是事白佛，佛言：「聽捺。」耆婆又言：「應著",
    "T23n1435_040:0288a10": "食膿物。」比丘言：「佛未聽著。」是事白佛，佛言：",
    "T23n1435_040:0288a11": "「聽著種種治膿藥。」",
    "T23n1435_040:0288a12": "佛在王舍城。爾時王舍城，一月大祠耆梨龍。",
    "T23n1435_040:0288a13": "爾時諸人於王倉庫中出物，辦具種種飲食",
    "T23n1435_040:0288a14": "與一切人。時處處多有人來集，或有人胸",
    "T23n1435_040:0288a15": "凹、或有人胸凸、或有人脚似象脚、或有如",
    "T23n1435_040:0288a16": "馬脚，又似象耳馬耳、或耳如箕。如是似象馬",
    "T23n1435_040:0288a17": "人眾多男女大小，皆滿其中甚大歡樂。時客",
    "T23n1435_040:0288a18": "觀中多有四方諸估客來。王作祠時，不取稅",
    "T23n1435_040:0288a19": "故，亦無禁限，度者不稅行不須送。此祠有少",
    "T23n1435_040:0288a20": "日在，諸估客各作是念：「此王不一時稅我等",
    "T23n1435_040:0288a21": "耶？」祠未竟即去。於後祠竟，諸人各還本處，",
    "T23n1435_040:0288a22": "時凹胸、凸胸、象脚、馬脚、象耳、馬耳、如箕耳者悉",
    "T23n1435_040:0288a23": "住。後日往諸多人處、天祠處、沙門、婆羅門處",
    "T23n1435_040:0288a24": "遊行。爾時六群比丘弊惡故，好沙彌弟子不",
    "T23n1435_040:0288a25": "在邊住，以二事故：一者犯戒、二者畏令我等",
    "T23n1435_040:0288a26": "犯戒。時六群比丘見如是人已，作是念：「我等",
    "T23n1435_040:0288a27": "若度餘人，必捨我去；今當度此，無教去者。」六",
    "T23n1435_040:0288a28": "群比丘往語彼人：「汝等何不出家？」答言：「我等",
    "T23n1435_040:0288a29": "如是，誰當度我？有能度者我便出家。」時六群",
    "T23n1435_040:0288b01": "比丘言：「汝能為我守舍、與我迎食、能擔鉢者，",
    "T23n1435_040:0288b02": "我當度汝。」六群比丘即度此人，若有請佛及",
    "T23n1435_040:0288b03": "僧處，先遣持鉢去，以二事故：一者行遲、二者",
    "T23n1435_040:0288b04": "羞共行。諸外道見已呵諸檀越言：「汝等所供",
    "T23n1435_040:0288b05": "養者，是汝等塔者、汝等第一者、汝等先食者，",
    "T23n1435_040:0288b06": "汝等在前行者，汝等所供養者，正如是耶？」諸",
    "T23n1435_040:0288b07": "優婆塞聞已心不喜，以是事向佛廣說。佛以",
    "T23n1435_040:0288b08": "是事集比丘僧已，知而故問六群比丘：「汝實",
    "T23n1435_040:0288b09": "作是事不？」答言：「實作。世尊！」佛以種種因緣",
    "T23n1435_040:0288b10": "呵責六群比丘：「云何名比丘，度凹胸人凸胸",
    "T23n1435_040:0288b11": "人、象脚、馬脚、象耳、馬耳、箕耳人。」種種呵已語",
    "T23n1435_040:0288b12": "諸比丘：「從今不得度凹胸、凸胸人、象脚、馬",
    "T23n1435_040:0288b13": "脚、象耳、馬耳、如箕耳人。若度者，突吉羅。」",
    "T23n1435_040:0288b14": "佛在舍衛國。長老優波離有二沙彌：一名陀",
    "T23n1435_040:0288b15": "薩、二名波羅。當受戒時，沙彌陀薩語波羅言：",
    "T23n1435_040:0288b16": "「汝先受戒，我供汝所須。」波羅語陀薩言：「汝先",
    "T23n1435_040:0288b17": "受戒，我供汝所須。」時長老優波離問佛：「得二",
    "T23n1435_040:0288b18": "沙彌一時羯磨受具戒不？」佛言：「得。應如是作。",
    "T23n1435_040:0288b19": "一心和合僧，是中一比丘唱言：『大德僧聽！是",
    "T23n1435_040:0288b20": "陀薩、波羅，優波離與受具戒，從僧乞受具戒，",
    "T23n1435_040:0288b21": "長老優波離作和上。若僧時到僧忍聽，僧與",
    "T23n1435_040:0288b22": "陀薩、波羅受具戒，長老優波離作和上。如是",
    "T23n1435_040:0288b23": "白。』白四羯磨。『僧已與陀薩、波羅受具戒，長老",
    "T23n1435_040:0288b24": "優波離作和上竟，僧忍，默然故，是事如是",
    "T23n1435_040:0288b25": "持！』」",
    "T23n1435_040:0288b26": "佛在舍衛國。長老優波離問佛：「世尊！我等不",
    "T23n1435_040:0288b27": "知佛在何處說修多羅、毘尼、阿毘曇。我等不",
    "T23n1435_040:0288b28": "知云何？」佛言：「在六大城：瞻波國、舍衛國、毘",
    "T23n1435_040:0288b29": "舍離國、王舍城、波羅㮈、迦維羅衛城。何以",
    "T23n1435_040:0288c01": "故？我多在彼住，種種變化皆在是處。」",
    "T23n1435_040:0288c02": "佛在舍衛國。爾時長老耶舍與五百比丘，從",
    "T23n1435_040:0288c03": "憍薩羅來至舍衛國欲安居。時舊比丘客比",
    "T23n1435_040:0288c04": "丘共相問訊，代客比丘擔衣鉢。擔衣鉢時",
    "T23n1435_040:0288c05": "有大高聲、多人聲，佛聞是大聲、多人聲，知而",
    "T23n1435_040:0288c06": "故問阿難：「此僧坊內，何故有是大聲、多人聲？」",
    "T23n1435_040:0288c07": "白佛言：「世尊！是長老耶舍與五百比丘，從憍",
    "T23n1435_040:0288c08": "薩羅國來至舍衛國欲安居。時舊比丘客比",
    "T23n1435_040:0288c09": "丘共相問訊，代客比丘擔衣鉢，是故有是大",
    "T23n1435_040:0288c10": "聲、多人聲。」佛語阿難：「汝往語耶舍等五百人",
    "T23n1435_040:0288c11": "言：『汝等作大聲故，驅汝等，不得舍衛國安居。』」",
    "T23n1435_040:0288c12": "阿難受教，往語耶舍言：「汝等作大聲故，世尊",
    "T23n1435_040:0288c13": "驅汝等，不得舍衛國安居。」爾時耶舍等五百",
    "T23n1435_040:0288c14": "人，即往婆求摩河邊聚落中安居。爾時諸比",
    "T23n1435_040:0288c15": "丘作是念：「佛遣我等，以大聲故，我等默然者",
    "T23n1435_040:0288c16": "善。」是事白佛，佛言：「聽默然。」時諸比丘睡，睡",
    "T23n1435_040:0288c17": "已共相謂言：「佛聽我等獨房住者善。」是事白",
    "T23n1435_040:0288c18": "佛，佛言：「聽獨房中住，獨房中住亦睡。」復相",
    "T23n1435_040:0288c19": "謂言：「佛聽我等眾住者善。」是事白佛，佛言：「聽",
    "T23n1435_040:0288c20": "眾住，眾住亦睡。」復相謂言：「佛聽我等水洗頭",
    "T23n1435_040:0288c21": "者善。」是事白佛，佛言：「聽水洗頭。」時諸比丘以",
    "T23n1435_040:0288c22": "手取水洗時不便，佛言：「應作器。」器大水澆",
    "T23n1435_040:0288c23": "衣濕，即便小作，小作不得水。是事白佛，佛",
    "T23n1435_040:0288c24": "言：「不得大、不得小，受一鉢羅、若一鉢羅半。」時",
    "T23n1435_040:0288c25": "作器無柄，澆時墮他頭上，痛惱垂死。是事",
    "T23n1435_040:0288c26": "白佛，佛言：「應施柄。」有比丘坐睡，餘比丘以水",
    "T23n1435_040:0288c27": "澆，便言：「我不睡，何以水澆我？」是事白佛，佛",
    "T23n1435_040:0288c28": "言：「睡者不可信，澆者可信。有五法以水澆他：",
    "T23n1435_040:0288c29": "一者憐愍、二者不惱他、三者睡、四者頭倚",
    "T23n1435_040:0289a01": "壁、五者舒脚。」諸比丘故睡，共相謂言：「聽手",
    "T23n1435_040:0289a02": "敲者善。」是事白佛，佛言：「聽以手敲。」有比丘",
    "T23n1435_040:0289a03": "坐睡，餘比丘以手敲，便言：「我不睡，何以故",
    "T23n1435_040:0289a04": "推我？」諸比丘不知云何？是事白佛，佛言：「睡",
    "T23n1435_040:0289a05": "者不可信，敲者可信。有五法以手敲他：一",
    "T23n1435_040:0289a06": "者憐愍、二者不惱他、三者睡、四者頭倚壁、五",
    "T23n1435_040:0289a07": "者舒脚。」諸比丘故睡，共相謂言：「佛聽我等以",
    "T23n1435_040:0289a08": "毱擲者善。」是事白佛，佛言：「聽以毱擲，擲已後",
    "T23n1435_040:0289a09": "日還歸。」後日諸比丘不知與誰？佛言：「歸本擲",
    "T23n1435_040:0289a10": "主。若擲主不在，與然燈者。然燈者不在，與",
    "T23n1435_040:0289a11": "執作者。執作者不在，應著堂中央地覆上。」",
    "T23n1435_040:0289a12": "著堂中央地覆上已還坐，坐已見餘比丘睡",
    "T23n1435_040:0289a13": "者，取是毱擲，彼言：「不睡，何以擲我？」佛言：「睡",
    "T23n1435_040:0289a14": "者不可信，擲者可信。有五法以毱擲他：一者",
    "T23n1435_040:0289a15": "憐愍、二者不惱他、三者睡、四者頭倚壁、五者",
    "T23n1435_040:0289a16": "舒脚。」諸比丘故睡，共相謂言：「佛聽我用禪杖",
    "T23n1435_040:0289a17": "者善。」是事白佛，佛言：「聽用禪杖。」時禪杖頭",
    "T23n1435_040:0289a18": "尖，築時壞安陀會。共相謂言：「佛聽我等以",
    "T23n1435_040:0289a19": "物裹杖頭者善。」是事白佛，佛言：「應以物裹",
    "T23n1435_040:0289a20": "杖頭。」時禪杖著地作聲，佛言：「下頭亦應裹。」",
    "T23n1435_040:0289a21": "諸比丘不知云何取禪杖？是事白佛，佛言：「取",
    "T23n1435_040:0289a22": "禪杖時應生敬心。」諸比丘不知云何生敬心？",
    "T23n1435_040:0289a23": "是事白佛，佛言：「應以兩手捉杖戴頂上。」有比",
    "T23n1435_040:0289a24": "丘坐睡，一比丘捉禪杖築睡者，睡者驚起立",
    "T23n1435_040:0289a25": "看，諸比丘默然無聲，即時迷悶躄地。諸比丘",
    "T23n1435_040:0289a26": "不知云何？是事白佛，佛言：「若比丘坐睡應起，",
    "T23n1435_040:0289a27": "看餘睡者，應以禪杖築，築已還坐。若無睡者，",
    "T23n1435_040:0289a28": "應出戶仿佯來入更看。若見睡者，以禪杖",
    "T23n1435_040:0289a29": "築，築已還坐。若無睡者，還以杖著本處已",
    "T23n1435_040:0289b01": "坐。」有比丘坐睡，餘比丘以禪杖築，便言：「不睡，",
    "T23n1435_040:0289b02": "何以築我？」是事白佛，佛言：「睡者不可信，築者",
    "T23n1435_040:0289b03": "可信。有五法以禪杖築他：一者憐愍。二者不",
    "T23n1435_040:0289b04": "惱他。三者睡。四者頭倚壁。五者舒脚。」諸比丘",
    "T23n1435_040:0289b05": "故睡，共相謂言：「佛聽我著禪鎮者善。」是事白",
    "T23n1435_040:0289b06": "佛，佛言：「聽著禪鎮。」時禪鎮無孔，著時墮地。",
    "T23n1435_040:0289b07": "共相謂言：「佛聽我作孔者善。」是事白佛，佛",
    "T23n1435_040:0289b08": "言：「聽作孔。作孔已以繩貫孔中，繩頭施紐",
    "T23n1435_040:0289b09": "串，耳上去額前四指著禪鎮。」諸比丘以繩絡",
    "T23n1435_040:0289b10": "頭後著，是事白佛，佛言：「從今不得以繩絡頭",
    "T23n1435_040:0289b11": "後著禪鎮。絡者，突吉羅。」時禪鎮墮故睡，是事",
    "T23n1435_040:0289b12": "白佛，佛言：「禪鎮一墮聽一舒脚，二墮二舒",
    "T23n1435_040:0289b13": "脚，三墮者應起行。」行時來往故相亂，是事白",
    "T23n1435_040:0289b14": "佛，佛言：「應如鵝法次第行。」行時下坐觸上座",
    "T23n1435_040:0289b15": "肩，是事白佛，佛言：「下座行時不得觸上座肩。",
    "T23n1435_040:0289b16": "下座應在上座後行，不得近上座。」諸比丘故",
    "T23n1435_040:0289b17": "睡，共相謂言：「佛與我等作時節者善。」是事白",
    "T23n1435_040:0289b18": "佛，佛言：「聽作時節。」諸比丘共相謂言：「佛聽作",
    "T23n1435_040:0289b19": "兩時者善。」是事白佛，佛言：「聽作兩時。」復相謂",
    "T23n1435_040:0289b20": "言：「夜作時節者善。」是事白佛，佛言：「聽夜作",
    "T23n1435_040:0289b21": "時節。」復相謂言：「聽我晝日作時節者善。」是事",
    "T23n1435_040:0289b22": "白佛，佛言：「聽晝日作時節。」復相謂言：「佛聽我",
    "T23n1435_040:0289b23": "等七日坐者善。」是事白佛，佛言：「聽七日坐。」復",
    "T23n1435_040:0289b24": "相謂言：「佛聽我等常坐禪者善。」是事白佛，佛",
    "T23n1435_040:0289b25": "言：「聽常坐禪。」",
    "T23n1435_040:0289b26": "爾時聽作時節，兩時、夜時、晝時、七日時、常坐",
    "T23n1435_040:0289b27": "時，不嚼楊枝口中氣臭，共相謂言：「佛聽我等",
    "T23n1435_040:0289b28": "嚼楊枝者善。」是事白佛，佛言：「聽嚼楊枝有",
    "T23n1435_040:0289b29": "五利益：一者口不苦、二者口不臭、三者除風、",
    "T23n1435_040:0289c01": "四者除熱病、五者除痰癊。復有五利益：一",
    "T23n1435_040:0289c02": "者除風、二者除熱、三者口滋味、四者能食、",
    "T23n1435_040:0289c03": "五者眼明。」爾時便作時節，兩時、夜時、晝時、七",
    "T23n1435_040:0289c04": "日時、常坐禪時，不洗浴垢臭，諸比丘共相謂",
    "T23n1435_040:0289c05": "言：「佛聽洗者善。」是事白佛，佛言：「聽洗。」爾時",
    "T23n1435_040:0289c06": "渠水流駛入者為水所漂，是事白佛，佛言：「水",
    "T23n1435_040:0289c07": "中應施柱作障礙捉洗。」爾時聽作時節，兩時、",
    "T23n1435_040:0289c08": "夜時、晝時、七日時、常坐禪時，諸比丘得無量",
    "T23n1435_040:0289c09": "知見、證得須陀洹、斯陀含、阿那含、阿羅漢。佛",
    "T23n1435_040:0289c10": "知諸比丘已得證，以是因緣集僧，語諸比丘：",
    "T23n1435_040:0289c11": "「彼處有光明。」諸佛在世法，歲二時大會：春末",
    "T23n1435_040:0289c12": "月、夏末月。春末月者，諸方國土處處諸比丘",
    "T23n1435_040:0289c13": "來，作是念：「佛所說法，我等當安居時修習得",
    "T23n1435_040:0289c14": "安樂住。」是名初大會。夏末月者，諸比丘夏三",
    "T23n1435_040:0289c15": "月安居竟作衣畢，持衣鉢詣佛所，作是念：「我",
    "T23n1435_040:0289c16": "等久不見佛、久不見世尊。」是第二大會。是時",
    "T23n1435_040:0289c17": "婆求摩河邊諸比丘，夏安居三月過作衣竟，",
    "T23n1435_040:0289c18": "持衣鉢來到佛所。佛遙見婆求摩河比丘來",
    "T23n1435_040:0289c19": "已，佛入初禪，婆求摩河比丘亦入初禪。佛從",
    "T23n1435_040:0289c20": "初禪起，入第二禪、第三禪、第四禪、空無想無",
    "T23n1435_040:0289c21": "作。婆求摩比丘亦從初禪起，入第二禪、第三",
    "T23n1435_040:0289c22": "禪、第四禪、空無想無作。爾時長老阿難，遙見",
    "T23n1435_040:0289c23": "婆求摩比丘來，即合掌白佛言：「世尊！願世尊",
    "T23n1435_040:0289c24": "共婆求摩比丘語，令婆求摩比丘長夜安樂。」",
    "T23n1435_040:0289c25": "佛語阿難：「莫作是語。阿難！如我所知，汝能知",
    "T23n1435_040:0289c26": "耶？阿難！我遙見婆求摩比丘來時，我入初禪，",
    "T23n1435_040:0289c27": "婆求摩比丘亦入初禪。我起初禪，入第二、第",
    "T23n1435_040:0289c28": "三、第四禪、空無想無作，婆求摩比丘亦起初",
    "T23n1435_040:0289c29": "禪，入第二、第三、第四禪、空無想無作。」",
    "T23n1435_040:0290a01": "佛在舍衛國。爾時黑山土地有比丘，名馬宿、",
    "T23n1435_040:0290a02": "滿宿。在此處住污他家，皆見皆聞皆知，是",
    "T23n1435_040:0290a03": "比丘共女人一床坐、共一盤食、共器飲酒、",
    "T23n1435_040:0290a04": "中後食、共食宿、噉殘宿食、不受而食、不受殘",
    "T23n1435_040:0290a05": "食法食、彈琴鼓簧、捻脣作音樂聲、齚齒作伎",
    "T23n1435_040:0290a06": "樂、彈銅杅、彈多羅樹葉、作餘種種伎樂歌",
    "T23n1435_040:0290a07": "舞、著鬘瓔珞、以香塗身、著香熏衣、以水相",
    "T23n1435_040:0290a08": "灑、自手採華亦使人採、自貫華鬘亦使人貫、",
    "T23n1435_040:0290a09": "頭上著華亦使人著、自著耳環亦使人著、自",
    "T23n1435_040:0290a10": "將他婦女去、若使人將去；若令象鬪、車鬪、步",
    "T23n1435_040:0290a11": "鬪、羊鬪、水牛鬪、狗鬪、雞鬪、男女鬪、大男鬪、大",
    "T23n1435_040:0290a12": "女鬪、小男鬪、小女鬪，亦自共鬪；拍手蹈節、",
    "T23n1435_040:0290a13": "四向馳走變異服、飾馳行跳躑、水中浮沒、斫",
    "T23n1435_040:0290a14": "截樹木、振臂拍髀啼哭大喚、作嘯謬語諸",
    "T23n1435_040:0290a15": "異國語、躑絕返行如魚婉轉、擲物空中還",
    "T23n1435_040:0290a16": "自接取、與女人共船上載令作伎樂、或騎象",
    "T23n1435_040:0290a17": "馬、乘車輦輿、與多人眾吹唄導道入園林中，",
    "T23n1435_040:0290a18": "作如是等種種惡不淨事。爾時長老阿難，從",
    "T23n1435_040:0290a19": "伽尸國來向舍衛城，到黑山邑宿，晨朝時到",
    "T23n1435_040:0290a20": "著衣持鉢入城乞食。阿難持空鉢入城，還空",
    "T23n1435_040:0290a21": "鉢出城。出城不遠多人眾集，阿難到彼問眾",
    "T23n1435_040:0290a22": "人言：「汝此土地豐樂、多諸人眾。今我乞食，持",
    "T23n1435_040:0290a23": "空鉢入，還持空鉢出。無有沙門釋子在此多",
    "T23n1435_040:0290a24": "少作惡事耶？」爾時有賢者名憂樓伽，在彼",
    "T23n1435_040:0290a25": "眾中，從坐起偏袒右肩、合掌語阿難言：「大德",
    "T23n1435_040:0290a26": "知不？此有馬宿、滿宿比丘，作諸惡行，如上",
    "T23n1435_040:0290a27": "廣說。大德阿難！是二比丘作此諸惡，悉污諸",
    "T23n1435_040:0290a28": "家，皆見聞知。」時憂樓伽賢者即請阿難將入",
    "T23n1435_040:0290a29": "自舍，敷座令坐，自手與水，多美飲食自恣飽",
    "T23n1435_040:0290b01": "滿。飽滿已洗手攝鉢，賢者取小床座，欲聽法",
    "T23n1435_040:0290b02": "故。阿難以種種因緣說法示教利喜已，從坐",
    "T23n1435_040:0290b03": "起去向自房舍，隨所受臥具還付舊比丘，持",
    "T23n1435_040:0290b04": "衣鉢遊行向舍衛國。漸到佛所，頭面禮足在",
    "T23n1435_040:0290b05": "一面立。諸佛常法，有客比丘來，以如是語",
    "T23n1435_040:0290b06": "勞問：「忍不？足不？安樂住不？乞食不乏、道路不",
    "T23n1435_040:0290b07": "疲耶？」佛以如是語勞問：「阿難！忍不？足不？安",
    "T23n1435_040:0290b08": "樂住不？乞食不難、道路不疲耶？」阿難答言：「世",
    "T23n1435_040:0290b09": "尊！忍足安樂住、乞食不乏、道路不疲。」以是因",
    "T23n1435_040:0290b10": "緣向佛廣說。佛以是事集比丘僧，種種因緣",
    "T23n1435_040:0290b11": "呵責馬宿、滿宿：「云何名比丘，共女人一床坐",
    "T23n1435_040:0290b12": "乃至謬語？」種種因緣呵已，語諸比丘：「從今不",
    "T23n1435_040:0290b13": "得共女人一床坐。共坐者，突吉羅。不得與女",
    "T23n1435_040:0290b14": "人共食。共食者，突吉羅。不共女人一器飲",
    "T23n1435_040:0290b15": "酒。飲者，突吉羅。不得非時食。食者，波逸提。",
    "T23n1435_040:0290b16": "不得噉殘宿食。食者，波逸提。不得惡捉食。食",
    "T23n1435_040:0290b17": "者，突吉羅。不得不受食。食者，波逸提。不受",
    "T23n1435_040:0290b18": "殘食法食者，波逸提。內宿食噉者，突吉羅。不",
    "T23n1435_040:0290b19": "得彈琴鼓簧、不得齚齒作節、不得吹物作",
    "T23n1435_040:0290b20": "節、不得彈銅杅作節、不得擊多羅樹葉作",
    "T23n1435_040:0290b21": "節、不得歌、不得拍節、不得舞。犯者，皆突吉",
    "T23n1435_040:0290b22": "羅。不得著華瓔珞、不得著香瓔珞、不得香油",
    "T23n1435_040:0290b23": "塗身、不得著香熏衣。犯者，皆突吉羅。不得以",
    "T23n1435_040:0290b24": "水相灑。犯者，隨得罪。不得自採華及使人",
    "T23n1435_040:0290b25": "採。若自取、若教他者，波逸提。不得貫華鬘及",
    "T23n1435_040:0290b26": "使人貫華瓔。若自貫、使人貫者，突吉羅。不得",
    "T23n1435_040:0290b27": "自作華鬘、不得教他作。若自作教他作者，突",
    "T23n1435_040:0290b28": "吉羅。不得自貫雜華、不得教他貫。若自貫、使",
    "T23n1435_040:0290b29": "他人貫者，突吉羅。不得自作使到童男童",
    "T23n1435_040:0290c01": "女家、不得教他作使到童男童女家。若自到、",
    "T23n1435_040:0290c02": "教他到者，隨得突吉羅。不得鬪象、鬪馬、鬪車。",
    "T23n1435_040:0290c03": "不得合人戲、不得鬪羊、不得鬪水牛、不得鬪",
    "T23n1435_040:0290c04": "雞、不得鬪狗、不得鬪女人、不得鬪男子、不得",
    "T23n1435_040:0290c05": "鬪小男小女、不得自鬪、不得教他鬪。犯者，",
    "T23n1435_040:0290c06": "突吉羅。不得振臂、不得蹈節、不得空中擲",
    "T23n1435_040:0290c07": "物、不得莊面、不得走、不得跳。犯者，皆突吉",
    "T23n1435_040:0290c08": "羅。不得斬伐草木。犯者，波逸提。不得作倀",
    "T23n1435_040:0290c09": "行。犯者，突吉羅。不得哭、不得大喚、不得嘯。",
    "T23n1435_040:0290c10": "犯者，皆突吉羅。不得倒立、不得擲絕、不得如",
    "T23n1435_040:0290c11": "魚婉轉。犯者，皆突吉羅。不得弄鈴。犯者，隨",
    "T23n1435_040:0290c12": "得罪。不得共女人船上歌作樂。犯者，皆突吉",
    "T23n1435_040:0290c13": "羅。不得乘象馬車、不得乘人、不得作鹵薄",
    "T23n1435_040:0290c14": "入園觀中。犯者，皆突吉羅。不得祠火、不得謬",
    "T23n1435_040:0290c15": "語。犯者，隨得罪。」",
    "T23n1435_040:0290c16": "佛在舍衛國。迦羅梨比丘，往看鬪象、鬪馬、鬪",
    "T23n1435_040:0290c17": "車、相撲、鬪羊、鬪水牛、鬪雞、鬪狗、鬪男女、鬪小",
    "T23n1435_040:0290c18": "男小女，自往觀看。諸比丘以是事白佛，佛言：",
    "T23n1435_040:0290c19": "「從今不得往看鬪象馬乃至小男小女。犯者",
    "T23n1435_040:0290c20": "皆突吉羅。」（中二十法竟）",
    "T23n1435_040:0290c21": "次明比丘尼法。",
    "T23n1435_040:0290c22": "佛在舍衛國。爾時長老優波離問佛言：「世尊！",
    "T23n1435_040:0290c23": "摩訶波闍波提瞿曇彌，受八重法故，即是出",
    "T23n1435_040:0290c24": "家受具足戒，成比丘尼法；餘比丘尼當云何？」",
    "T23n1435_040:0291a01": "佛言：「應現前白四羯磨。」",
    "T23n1435_040:0291a02": "佛在王舍城。爾時諸比丘與比丘尼作羯",
    "T23n1435_040:0291a03": "磨，諸比丘尼心不喜。是事白佛，佛言：「從今諸",
    "T23n1435_040:0291a04": "比丘，不應與比丘尼作羯磨。比丘尼還比丘",
    "T23n1435_040:0291a05": "尼作羯磨，除受具足戒羯磨、摩那埵羯磨、出",
    "T23n1435_040:0291a06": "罪羯磨。」佛在舍衛國。爾時諸比丘尼與比丘",
    "T23n1435_040:0291a07": "作羯磨，諸比丘心不喜。是事白佛，佛言：「諸比",
    "T23n1435_040:0291a08": "丘尼不應與比丘作羯磨，比丘還與比丘作",
    "T23n1435_040:0291a09": "羯磨，除不禮拜、不共語、不供養羯磨。」",
    "T23n1435_040:0291a10": "佛在王舍城。爾時諸婦人為夫舅姑所苦惱",
    "T23n1435_040:0291a11": "故，出家作比丘尼。爾時為和上尼、阿闍梨尼，",
    "T23n1435_040:0291a12": "共住比丘尼所苦惱故，還作白衣。諸居士呵",
    "T23n1435_040:0291a13": "責言：「是諸不吉弊女輩，我等先是其主，中間",
    "T23n1435_040:0291a14": "作比丘尼受我尊重，今我等還受其尊重，無",
    "T23n1435_040:0291a15": "有決定。」是事白佛，佛言：「若比丘尼一反戒，不",
    "T23n1435_040:0291a16": "復聽出家受具戒。」",
    "T23n1435_040:0291a17": "佛在王舍城。爾時長老摩訶迦葉，中前著衣",
    "T23n1435_040:0291a18": "持鉢，從耆闍崛山出入王舍城乞食。爾時偷",
    "T23n1435_040:0291a19": "蘭難陀比丘尼，在大迦葉前趨行。大迦葉言：",
    "T23n1435_040:0291a20": "「妹！汝若疾行、若避我道。」即罵言：「汝本是外道，",
    "T23n1435_040:0291a21": "有何急事而不徐徐行？」大迦葉言：「惡女！我不",
    "T23n1435_040:0291a22": "責汝，我責阿難。」是事白佛，佛言：「從今不聽比",
    "T23n1435_040:0291a23": "丘尼在比丘前行，若在前行，突吉羅。」",
    "T23n1435_040:0291a24": "佛在舍衛國。爾時偷蘭難陀比丘尼，中前著",
    "T23n1435_040:0291a25": "衣持鉢行乞食。食後以尼師檀著左肩上，入",
    "T23n1435_040:0291a26": "安陀林中大坐一樹下，時有蛇來入女根中。",
    "T23n1435_040:0291a27": "是事白佛，佛言：「從今不聽比丘尼大坐。若大",
    "T23n1435_040:0291a28": "坐，突吉羅。若展一脚坐，不犯。」",
    "T23n1435_040:0291a29": "佛在舍衛國。爾時優波離問佛言：「世尊不聽",
    "T23n1435_040:0291b01": "比丘尼出比丘見聞疑罪；頗有因緣比丘尼",
    "T23n1435_040:0291b02": "出比丘見聞疑罪，不犯罪耶？」佛言：「無也！除語：",
    "T23n1435_040:0291b03": "『莫近惡知識、惡伴黨。』」",
    "T23n1435_040:0291b04": "佛在舍衛國。爾時有比丘教一比丘反戒，隨",
    "T23n1435_040:0291b05": "得罪；若教比丘尼、式叉摩尼、沙彌、沙彌尼令",
    "T23n1435_040:0291b06": "反戒，突吉羅。若比丘尼教比丘尼反戒，突",
    "T23n1435_040:0291b07": "吉羅；若比丘尼教式叉摩尼、沙彌、沙彌尼、比",
    "T23n1435_040:0291b08": "丘反戒，突吉羅。若式叉摩尼教式叉摩尼反",
    "T23n1435_040:0291b09": "戒，突吉羅；若教沙彌、沙彌尼、比丘、比丘尼反",
    "T23n1435_040:0291b10": "戒，突吉羅。若沙彌教沙彌反戒，突吉羅；若",
    "T23n1435_040:0291b11": "教沙彌尼、比丘、比丘尼、式叉摩尼反戒，突吉",
    "T23n1435_040:0291b12": "羅。若沙彌尼教沙彌尼反戒，突吉羅；若教",
    "T23n1435_040:0291b13": "比丘、比丘尼、式叉摩尼、沙彌反戒，突吉羅。若",
    "T23n1435_040:0291b14": "比丘，以種種物誘餘比丘，得罪；若誘比丘",
    "T23n1435_040:0291b15": "尼、式叉摩尼、沙彌、沙彌尼，突吉羅。若比丘尼",
    "T23n1435_040:0291b16": "以種種物誘比丘尼，犯罪；若誘式叉摩尼、沙",
    "T23n1435_040:0291b17": "彌、沙彌尼比丘，突吉羅。若式叉摩尼以種種",
    "T23n1435_040:0291b18": "物誘式叉摩尼，突吉羅；若誘沙彌、沙彌尼、比",
    "T23n1435_040:0291b19": "丘、比丘尼，突吉羅。若沙彌以種種物誘沙彌，",
    "T23n1435_040:0291b20": "突吉羅；若誘沙彌尼比丘、比丘尼、式叉摩尼，",
    "T23n1435_040:0291b21": "突吉羅。若沙彌尼以種種物誘沙彌尼，突吉",
    "T23n1435_040:0291b22": "羅；若誘比丘、比丘尼、式叉摩尼、沙彌，突吉羅。",
    "T23n1435_040:0291b23": "若比丘向餘比丘喑嗌，突吉羅；若向比丘尼、",
    "T23n1435_040:0291b24": "式叉摩尼、沙彌、沙彌尼喑嗌，突吉羅。若比丘",
    "T23n1435_040:0291b25": "尼向比丘尼喑嗌，突吉羅；若向式叉摩尼、沙",
    "T23n1435_040:0291b26": "彌、沙彌尼喑嗌，突吉羅；若比丘尼向比丘喑",
    "T23n1435_040:0291b27": "嗌，波逸提。若式叉摩尼向式叉摩尼喑嗌，突",
    "T23n1435_040:0291b28": "吉羅；若向比丘、比丘尼、沙彌、沙彌尼喑嗌，突",
    "T23n1435_040:0291b29": "吉羅。若沙彌向沙彌喑嗌，突吉羅；若向比",
    "T23n1435_040:0291c01": "丘、比丘尼、式叉摩尼、沙彌尼喑嗌，突吉羅。若",
    "T23n1435_040:0291c02": "沙彌尼向沙彌尼喑嗌，突吉羅；若向比丘、比",
    "T23n1435_040:0291c03": "丘尼、式叉摩尼、沙彌喑嗌，突吉羅。若比丘，輕",
    "T23n1435_040:0291c04": "比丘，突吉羅。若比丘，輕比丘尼、式叉摩尼、",
    "T23n1435_040:0291c05": "沙彌、沙彌尼，突吉羅。若比丘尼，輕比丘尼，突",
    "T23n1435_040:0291c06": "吉羅。若比丘尼，輕式叉摩尼、沙彌、沙彌尼，突",
    "T23n1435_040:0291c07": "吉羅。若式叉摩尼，輕式叉摩尼，突吉羅；若輕",
    "T23n1435_040:0291c08": "沙彌、沙彌尼、比丘、比丘尼，突吉羅。若沙彌，輕",
    "T23n1435_040:0291c09": "沙彌，突吉羅；若輕沙彌尼、比丘、比丘尼、式叉",
    "T23n1435_040:0291c10": "摩尼，皆突吉羅。若沙彌尼，輕沙彌尼，突吉羅；",
    "T23n1435_040:0291c11": "若輕比丘、比丘尼、式叉摩尼、沙彌，皆突吉羅。若",
    "T23n1435_040:0291c12": "比丘，惡語向餘比丘，犯罪；若惡語向比丘尼、",
    "T23n1435_040:0291c13": "式叉摩尼、沙彌、沙彌尼，突吉羅。若比丘尼，",
    "T23n1435_040:0291c14": "惡語向比丘尼，犯罪；若惡語向式叉摩尼、沙",
    "T23n1435_040:0291c15": "彌、沙彌尼、比丘，突吉羅。若式叉摩尼，惡語向",
    "T23n1435_040:0291c16": "式叉摩尼，突吉羅；若向沙彌、沙彌尼、比丘、比",
    "T23n1435_040:0291c17": "丘尼，皆突吉羅。若沙彌，惡語向沙彌，突吉羅；",
    "T23n1435_040:0291c18": "若向沙彌尼、比丘、比丘尼、式叉摩尼惡語，突吉",
    "T23n1435_040:0291c19": "羅。若沙彌尼，向沙彌尼，突吉羅；若向比丘、",
    "T23n1435_040:0291c20": "比丘尼、式叉摩尼、沙彌，突吉羅。",
    "T23n1435_040:0291c21": "佛在舍衛國。爾時諸比丘尼到祇洹聽法，",
    "T23n1435_040:0291c22": "諸比丘敷敷具竟，多有殘在。諸比丘尼求敷",
    "T23n1435_040:0291c23": "具故苦惱，語比丘言：「大德已敷敷具，餘者借",
    "T23n1435_040:0291c24": "我等坐。」諸比丘言：「佛未聽我等敷敷具竟，殘",
    "T23n1435_040:0291c25": "與比丘尼。」諸比丘不知云何？是事白佛，佛言：",
    "T23n1435_040:0291c26": "「從今聽諸比丘敷敷具竟，殘與比丘尼坐。」",
    "T23n1435_040:0291c27": "佛在王舍城。爾時長老大迦葉，中前著衣持",
    "T23n1435_040:0291c28": "鉢，從耆闍崛山入王舍城乞食。偷蘭難陀比",
    "T23n1435_040:0291c29": "丘尼隨後來至，以肘隱大迦葉背。大迦葉言：",
    "T23n1435_040:0292a01": "「惡女！我不責汝，我責阿難。」是事白佛，佛言：",
    "T23n1435_040:0292a02": "「從今不聽比丘尼隱比丘背。若隱者，突吉羅。」",
    "T23n1435_040:0292a03": "佛在舍衛國。爾時助提婆達多比丘尼，著雜",
    "T23n1435_040:0292a04": "綵裲襠，諸居士呵責言：「諸比丘尼自言：『善",
    "T23n1435_040:0292a05": "好有德。』著雜綵服，如王夫人、大臣婦。」是事白",
    "T23n1435_040:0292a06": "佛，佛言：「從今比丘尼不應著雜綵服。若著，",
    "T23n1435_040:0292a07": "突吉羅。」",
    "T23n1435_040:0292a08": "佛在王舍城。爾時諸比丘尼，以雜色繩、猪腸",
    "T23n1435_040:0292a09": "帶、雜綵綖繫身。是事白佛，佛言：「從今不聽比",
    "T23n1435_040:0292a10": "丘尼以雜色繩、猪腸帶、雜綵綖繫身。若繫者，",
    "T23n1435_040:0292a11": "突吉羅。」",
    "T23n1435_040:0292a12": "佛在王舍城。爾時助提婆達多比丘尼，著細",
    "T23n1435_040:0292a13": "襵衣、著毦衣、著生起衣、著細踈衣。是事白",
    "T23n1435_040:0292a14": "佛，佛言：「從今不聽比丘尼著四種衣。若著，",
    "T23n1435_040:0292a15": "突吉羅。」",
    "T23n1435_040:0292a16": "佛在舍衛國。爾時偷蘭難陀比丘尼故嚬",
    "T23n1435_040:0292a17": "呻，諸比丘尼問言：「汝作何等」？答言：「受觸樂。」",
    "T23n1435_040:0292a18": "是事白佛，佛言：「比丘尼不應嚬呻。若故",
    "T23n1435_040:0292a19": "嚬呻，突吉羅。」",
    "T23n1435_040:0292a20": "佛在舍衛國。有異比丘乞食，一時乞兩分：",
    "T23n1435_040:0292a21": "先乞者自食，後乞者還房與比丘尼。此比丘",
    "T23n1435_040:0292a22": "乞二分食，時天雨故，比丘尼不來，無人食此",
    "T23n1435_040:0292a23": "分，棄著僧坊內，眾鳥來集作大音聲。佛食後",
    "T23n1435_040:0292a24": "將阿難往至其所，佛見已知而故問阿難：「此",
    "T23n1435_040:0292a25": "中何以眾鳥來集作大音聲？」阿難白佛言：「世",
    "T23n1435_040:0292a26": "尊！有異比丘乞二分食：前乞者自食，後分與",
    "T23n1435_040:0292a27": "比丘尼。乞兩分食，時天雨故，比丘尼不來，無",
    "T23n1435_040:0292a28": "人食此分，棄著僧坊中。以是因緣故，眾鳥大",
    "T23n1435_040:0292a29": "集作大音聲。」佛知故問阿難：「諸比丘與非親",
    "T23n1435_040:0292b01": "里比丘尼食耶？」阿難答言：「世尊！與。」佛以是",
    "T23n1435_040:0292b02": "因緣集比丘僧，集僧已種種因緣呵責諸比",
    "T23n1435_040:0292b03": "丘：「云何名比丘，與非親里比丘尼食。」佛告諸",
    "T23n1435_040:0292b04": "比丘：「從今比丘不應與非親里比丘尼食。",
    "T23n1435_040:0292b05": "與者，突吉羅。」",
    "T23n1435_040:0292b06": "佛在舍衛國。時世飢儉乞食難得，諸比丘節",
    "T23n1435_040:0292b07": "日得食，多有餘殘。諸比丘尼求食不得生苦",
    "T23n1435_040:0292b08": "惱，語諸比丘言：「汝等與我殘食。」諸比丘言：「佛",
    "T23n1435_040:0292b09": "未聽我等與諸比丘尼殘食。」是事白佛，佛言：",
    "T23n1435_040:0292b10": "「如是飢儉時，聽與比丘尼殘食。」飢儉世過至",
    "T23n1435_040:0292b11": "豐樂時，諸比丘如飢餓時與比丘尼殘食，諸",
    "T23n1435_040:0292b12": "比丘尼不受，作是言：「汝等殘宿，於我亦殘",
    "T23n1435_040:0292b13": "宿。汝等不淨，於我亦不淨。」諸比丘不知云何？",
    "T23n1435_040:0292b14": "是事白佛，佛言：「從今比丘殘宿、比丘尼淨，比",
    "T23n1435_040:0292b15": "丘尼殘宿、比丘淨。」",
    "T23n1435_040:0292b16": "佛在舍衛國。諸比丘問比丘尼遮道法，諸比",
    "T23n1435_040:0292b17": "丘尼羞不喜。是事白佛，佛言：「從今不聽比丘",
    "T23n1435_040:0292b18": "問比丘尼遮道法，比丘尼應問比丘尼遮道",
    "T23n1435_040:0292b19": "法。」",
    "T23n1435_040:0292b20": "佛在舍衛國。爾時諸比丘尼，問比丘遮道",
    "T23n1435_040:0292b21": "法，比丘羞不喜。是事白佛，佛言：「從今不聽比",
    "T23n1435_040:0292b22": "丘尼問比丘遮道法，比丘應問比丘遮道法。」",
    "T23n1435_040:0292b23": "佛在舍衛國。爾時諸比丘尼，與不能正語式",
    "T23n1435_040:0292b24": "叉摩尼受具戒。是式叉摩尼白佛言：「度我。」語",
    "T23n1435_040:0292b25": "不正故，便言：「塗我。」諸年少比丘尼笑之，是式",
    "T23n1435_040:0292b26": "叉摩尼羞故起去。以是事故，遂不復受具戒。",
    "T23n1435_040:0292b27": "是事白佛，佛言：「從今有語不正式叉摩尼，餘",
    "T23n1435_040:0292b28": "比丘尼應代乞。代乞法者，一心和合比丘尼",
    "T23n1435_040:0292b29": "僧，代乞比丘尼應從坐起，偏袒右肩、胡跪合",
    "T23n1435_040:0292c01": "掌，作是言：『大德僧聽！是某甲式叉摩尼語不",
    "T23n1435_040:0292c02": "正，從僧乞受具戒，和上尼某甲。僧當濟度",
    "T23n1435_040:0292c03": "與某甲式叉摩尼受具足戒，憐愍故！』第二亦",
    "T23n1435_040:0292c04": "應言：『大德僧聽！是某甲式叉摩尼語不正，從",
    "T23n1435_040:0292c05": "僧乞受具足戒，和上尼某甲。僧當濟度與某",
    "T23n1435_040:0292c06": "甲式叉摩尼受具足戒，和上尼某甲，憐愍",
    "T23n1435_040:0292c07": "故！』第三亦應言：『大德僧聽！是某甲式叉摩尼",
    "T23n1435_040:0292c08": "語不正，從僧乞受具足戒，和上尼某甲。僧",
    "T23n1435_040:0292c09": "當濟度與某甲式叉摩尼受具足戒，憐愍故！』」",
    "T23n1435_040:0292c10": "佛在王舍城。爾時長老摩訶迦葉，雨時中前",
    "T23n1435_040:0292c11": "著衣持鉢，入王舍城乞食。偷蘭難陀比丘尼，",
    "T23n1435_040:0292c12": "隨後來至嗅大迦葉。大迦葉言：「妹！若在前行，",
    "T23n1435_040:0292c13": "莫嗅我。」比丘尼言：「大德先去。」復嗅不已。大",
    "T23n1435_040:0292c14": "迦葉言：「惡女！我不責汝，我責阿難。」是事白",
    "T23n1435_040:0292c15": "佛，佛言：「從今不聽比丘尼嗅比丘。若嗅，突吉",
    "T23n1435_040:0292c16": "羅。」",
    "T23n1435_040:0292c17": "佛在舍衛國。爾時城中有一估客婦，夫行不",
    "T23n1435_040:0292c18": "在，與他男子私通，腹漸漸大。是婦怖畏夫故，",
    "T23n1435_040:0292c19": "即自墮胎，作是念：「無同心人持死兒去者。」愁",
    "T23n1435_040:0292c20": "守是兒。有一比丘尼常出入是家，中前著衣",
    "T23n1435_040:0292c21": "持鉢到是家，見婦愁憂，問言：「何故？」答言：「我",
    "T23n1435_040:0292c22": "夫不在，與他私通有娠。畏夫瞋故，即自墮",
    "T23n1435_040:0292c23": "胎，無同心人與我棄者。汝能與我持去不？」答",
    "T23n1435_040:0292c24": "言：「我能。若我持去，誰有知者？」即以死兒著一",
    "T23n1435_040:0292c25": "瓫中，一瓫蓋上持去棄屏處。時有年少戲笑",
    "T23n1435_040:0292c26": "人，見比丘尼棄瓫，共相謂言：「是所棄瓫中有",
    "T23n1435_040:0292c27": "何物？」即便往看。見死小兒，作是言：「諸沙門釋",
    "T23n1435_040:0292c28": "子作婬欲，令比丘尼生兒殺棄。」一人語二",
    "T23n1435_040:0292c29": "人，二人語三人，如是展轉惡名流布，滿舍衛",
    "T23n1435_040:0293a01": "城。有諸比丘少欲知足行頭陀，聞是事心",
    "T23n1435_040:0293a02": "不喜，是事白佛，佛言：「從今比丘尼，不應為他",
    "T23n1435_040:0293a03": "棄死胎。若棄，犯罪。」",
    "T23n1435_040:0293a04": "佛在舍衛國。爾時崛多生男兒，作是念：「佛結",
    "T23n1435_040:0293a05": "戒，不聽觸男子。我生男兒，不知云何？」是事白",
    "T23n1435_040:0293a06": "佛，佛言：「從今聽母自觸小兒，乃至未能離母，",
    "T23n1435_040:0293a07": "餘比丘尼不應觸。若觸者犯罪。若能離母，母",
    "T23n1435_040:0293a08": "觸者突吉羅。」",
    "T23n1435_040:0293a09": "佛在舍衛國。爾時崛多生男兒，作是念：「佛結",
    "T23n1435_040:0293a10": "戒，乃至一夜不應共男子宿。我生此兒，今",
    "T23n1435_040:0293a11": "當云何？」是事白佛，佛言：「從今聽乃至未能離",
    "T23n1435_040:0293a12": "乳得共宿，若能離乳共宿者，母得突吉羅。餘",
    "T23n1435_040:0293a13": "比丘尼共宿，波逸提。」",
    "T23n1435_040:0293a14": "佛在舍衛國。爾時崛多生男兒，作是念：「佛說",
    "T23n1435_040:0293a15": "比丘尼不得獨房宿乃至一夜，須一比丘尼",
    "T23n1435_040:0293a16": "共房宿。我今云何？」是事白佛，佛以是事集僧，",
    "T23n1435_040:0293a17": "語諸比丘尼：「汝等與崛多比丘尼作獨房羯",
    "T23n1435_040:0293a18": "磨，若更有如是比丘尼者，亦應與作獨房羯",
    "T23n1435_040:0293a19": "磨。獨房羯磨法者，一心和合僧，崛多比丘尼",
    "T23n1435_040:0293a20": "從坐起，脫革屣、偏袒右肩、右膝著地，作是言：",
    "T23n1435_040:0293a21": "『大德比丘尼僧憶念！我崛多生男兒，從僧乞",
    "T23n1435_040:0293a22": "獨房羯磨。僧與我作獨房羯磨，憐愍故！』第二、",
    "T23n1435_040:0293a23": "第三亦如是乞。是中一比丘尼應僧中唱言：",
    "T23n1435_040:0293a24": "『大德僧聽！是崛多生男兒，從僧乞獨房羯磨。",
    "T23n1435_040:0293a25": "若僧時到僧忍聽，僧與崛多比丘尼作獨房",
    "T23n1435_040:0293a26": "羯磨。是名白。』白二羯磨。『僧與崛多比丘尼作",
    "T23n1435_040:0293a27": "獨房羯磨竟，僧忍，默然故，是事如是持。』」",
    "T23n1435_040:0293a28": "佛在舍衛國。爾時諸比丘，入出他家共作知",
    "T23n1435_040:0293a29": "識，諸居士婦語比丘言：「汝度我女令作優婆",
    "T23n1435_040:0293b01": "夷。」比丘答言：「我等手不觸女人。云何得度？」諸",
    "T23n1435_040:0293b02": "比丘不知云何？是事白佛，佛言：「慈愍心故，應",
    "T23n1435_040:0293b03": "度令作優婆夷。」",
    "T23n1435_040:0293b04": "佛在舍衛國。爾時諸比丘尼，出入他家共作",
    "T23n1435_040:0293b05": "知識，諸居士言：「度我兒作優婆塞。」比丘尼言：",
    "T23n1435_040:0293b06": "「我等手不觸男兒，云何得度？」是事白佛，佛言：",
    "T23n1435_040:0293b07": "「慈愍心故，應度為優婆塞。」",
    "T23n1435_040:0293b08": "佛在舍衛國。爾時諸比丘尼，入出他家共作",
    "T23n1435_040:0293b09": "知識，諸居士婦語比丘尼言：「汝等與我少許",
    "T23n1435_040:0293b10": "弊壞衣，守護小兒故。」比丘尼言：「汝等倒語，汝",
    "T23n1435_040:0293b11": "白衣應供養我等，云何反索？」諸比丘尼不知",
    "T23n1435_040:0293b12": "云何？是事白佛，佛言：「慈愍心故，應與。」",
    "T23n1435_040:0293b13": "佛在舍衛國。爾時多有諸貴釋種女，出家作",
    "T23n1435_040:0293b14": "比丘尼，露胸行乞食。諸居士呵責言：「諸比丘",
    "T23n1435_040:0293b15": "尼自言：『善好有德。』露胸行乞，如王夫人、大臣",
    "T23n1435_040:0293b16": "婦。」諸比丘尼不知云何？是事白佛，佛言：「從今",
    "T23n1435_040:0293b17": "聽諸比丘尼用覆脇衣覆胸行乞食。」",
    "T23n1435_040:0293b18": "佛在舍衛國。爾時有比丘尼，獨入樂善園中，",
    "T23n1435_040:0293b19": "值賊剝脫裸形。諸比丘尼不知云何？是事白",
    "T23n1435_040:0293b20": "佛，佛言：「從今不聽諸比丘尼入樂善園中，餘",
    "T23n1435_040:0293b21": "一切園中亦不得入。犯者，突吉羅。」",
    "T23n1435_040:0293b22": "佛在王舍城。助提婆達多比丘尼，男子前入",
    "T23n1435_040:0293b23": "池浴。諸居士呵責言：「諸比丘尼自言：『善好有",
    "T23n1435_040:0293b24": "德。』在男子前浴，如婬女無異。」有比丘尼，少欲",
    "T23n1435_040:0293b25": "知足行頭陀，聞是事心不喜，以是事白佛。佛",
    "T23n1435_040:0293b26": "以是事集僧，集僧已種種因緣呵責言：「云何",
    "T23n1435_040:0293b27": "名比丘尼，男子前浴？從今比丘尼，不應男子",
    "T23n1435_040:0293b28": "前浴。浴者，波逸提。」",
    "T23n1435_040:0293b29": "佛在舍衛國。爾時摩訶波闍波提瞿曇彌，深",
    "T23n1435_040:0293c01": "護佛法，以折伏語為諸比丘尼作羯磨：謂苦",
    "T23n1435_040:0293c02": "切羯磨、依止羯磨、驅出羯磨、下意羯磨。諸比",
    "T23n1435_040:0293c03": "丘尼輕慢言：「某是我和上尼、某是我阿闍",
    "T23n1435_040:0293c04": "梨尼，我從某僧中受具足戒。是老弊比丘尼，",
    "T23n1435_040:0293c05": "不知誰是其和上尼、阿闍梨尼？從何僧中受",
    "T23n1435_040:0293c06": "具戒？」瞿曇彌聞是事心不喜，是事白佛。佛以",
    "T23n1435_040:0293c07": "是事集僧，語比丘尼：「汝等莫惱摩訶波闍波",
    "T23n1435_040:0293c08": "提瞿曇彌！瞿曇彌隨受八重法時，即出家得",
    "T23n1435_040:0293c09": "具足戒，成比丘尼。」",
    "T23n1435_040:0293c10": "佛在舍衛國。爾時華色比丘尼，中前著衣持",
    "T23n1435_040:0293c11": "鉢入城乞食。食後以尼師檀著肩上，入安陀",
    "T23n1435_040:0293c12": "林中敷尼師檀，在一樹下半跏趺坐。爾時",
    "T23n1435_040:0293c13": "有婆羅門兒，於比丘尼生貪著心，到比丘尼",
    "T23n1435_040:0293c14": "所言：「共行不淨事來。」華色比丘尼念言：「我若",
    "T23n1435_040:0293c15": "逆者，或強捉我。」語言：「小住！」問言：「何故但當",
    "T23n1435_040:0293c16": "小住？」是比丘尼即以神力，變內身為外身，婆",
    "T23n1435_040:0293c17": "羅門兒瞋言：「為我厭惡。」即以拳打頭，兩目脫",
    "T23n1435_040:0293c18": "出。餘比丘尼即以水器承眼，往詣佛所。佛語",
    "T23n1435_040:0293c19": "諸比丘尼：「當作誠實語，華色比丘尼於佛法",
    "T23n1435_040:0293c20": "中深心信樂，於佛法僧無有淨物於佛法僧",
    "T23n1435_040:0293c21": "而不施者，以此實故，令其兩眼還復如故。」諸",
    "T23n1435_040:0293c22": "比丘尼作是實語已，眼復如故。佛語諸比丘：",
    "T23n1435_040:0293c23": "「從今比丘尼，不得住阿練兒處。若住，得突",
    "T23n1435_040:0293c24": "吉羅。」",
    "T23n1435_040:0293c25": "佛在舍衛國。爾時諸比丘尼，依放牧人住，以",
    "T23n1435_040:0293c26": "象聲、馬聲、男女聲、童男童女聲故，妨坐禪誦",
    "T23n1435_040:0293c27": "經。是諸比丘尼，早起著衣持鉢，到親里知識",
    "T23n1435_040:0293c28": "檀越家，諸居士問言：「汝安隱不？」答言：「不安",
    "T23n1435_040:0293c29": "隱！何以故？我等近放牧人住，象聲、馬聲、男女",
    "T23n1435_040:0294a01": "聲、童男童女聲故，妨我等坐禪誦經行道。」諸",
    "T23n1435_040:0294a02": "居士言：「我為汝等作房舍。」比丘尼言：「佛未聽",
    "T23n1435_040:0294a03": "我等住房舍。」是事白佛，佛言：「從今聽諸比丘",
    "T23n1435_040:0294a04": "尼起僧坊。」",
    "T23n1435_040:0294a05": "佛在王舍城。爾時助提婆達多比丘尼，共諸",
    "T23n1435_040:0294a06": "善比丘尼住，惱諸善比丘尼。諸善比丘尼，中",
    "T23n1435_040:0294a07": "前著衣持鉢，到親里知識檀越家，諸居士問",
    "T23n1435_040:0294a08": "言：「汝等安隱不？」答言：「不安隱！」「何以故？」答言：",
    "T23n1435_040:0294a09": "「與助提婆達多比丘尼共住，惱亂我等。」居士",
    "T23n1435_040:0294a10": "語言：「我為汝等別作房舍。」比丘尼言：「佛未聽",
    "T23n1435_040:0294a11": "我等別住房舍。」是事白佛，佛言：「從今聽諸比",
    "T23n1435_040:0294a12": "丘尼別作房舍。」",
    "T23n1435_040:0294a13": "佛在王舍城，爾時助提婆達多比丘尼，喜在",
    "T23n1435_040:0294a14": "門外高處立看，諸居士呵責言：「諸比丘尼自",
    "T23n1435_040:0294a15": "言：『善好有德。』門外高處立看，如婬女。」是事白",
    "T23n1435_040:0294a16": "佛，佛言：「從今不聽諸比丘尼門外高處立看。",
    "T23n1435_040:0294a17": "若立看，波夜提。」佛既不聽門外高處立看，故",
    "T23n1435_040:0294a18": "便於窓櫺中看。諸居士呵責言：「諸比丘尼自",
    "T23n1435_040:0294a19": "言：『善好有德。』在窓櫺中看，如王夫人、如大臣",
    "T23n1435_040:0294a20": "婦。」有比丘尼少欲知足，聞是事心不喜，是事",
    "T23n1435_040:0294a21": "白佛。佛種種因緣呵責：「云何名比丘尼，窓櫺中",
    "T23n1435_040:0294a22": "看？從今不得窓櫺中看。看者，突吉羅。」",
    "T23n1435_040:0294a23": "佛在舍衛國。爾時諸比丘尼，與式叉摩尼受",
    "T23n1435_040:0294a24": "具戒，問言：「汝是女耶？」答言：「我有二根。」諸比",
    "T23n1435_040:0294a25": "丘尼不知云何？是事白佛，佛言：「是二根人不",
    "T23n1435_040:0294a26": "能女，不能女故，不聽出家受具戒。若已出",
    "T23n1435_040:0294a27": "家受具戒者，當作滅擯。何以故？二根人不",
    "T23n1435_040:0294a28": "能女，於我法中，不生善比尼法故。」",
    "T23n1435_040:0294a29": "佛在舍衛國。爾時諸比丘尼，與式叉摩尼受",
    "T23n1435_040:0294b01": "具戒，問言：「汝是女人耶？」答言：「我小便時大便",
    "T23n1435_040:0294b02": "出、大便時小便出。」諸比丘尼不知云何？是事",
    "T23n1435_040:0294b03": "白佛。佛言：「二道合不能女，不應與出家受",
    "T23n1435_040:0294b04": "具戒。若已出家受具戒者，應作滅擯。何以",
    "T23n1435_040:0294b05": "故？二道合人不能女，於我法中，不生善法",
    "T23n1435_040:0294b06": "比尼故。」",
    "T23n1435_040:0294b07": "佛在舍衛國。爾時諸比丘尼，與式叉摩尼受",
    "T23n1435_040:0294b08": "具戒，問言：「汝有月忌不？」答言：「常有。」諸比丘",
    "T23n1435_040:0294b09": "尼不知云何？是事白佛，佛言：「常有月忌不能",
    "T23n1435_040:0294b10": "女，不應與出家受具戒。若已出家受具戒者，",
    "T23n1435_040:0294b11": "應作滅擯。何以故？常月忌不能女，於我法",
    "T23n1435_040:0294b12": "中，不生善法比尼故。」",
    "T23n1435_040:0294b13": "佛在舍衛國。爾時諸比丘尼，與式叉摩尼受",
    "T23n1435_040:0294b14": "具戒，問言：「汝有月忌止耶？」答言：「我常無月",
    "T23n1435_040:0294b15": "忌。」諸比丘尼不知云何？是事白佛。佛言：「常",
    "T23n1435_040:0294b16": "無月忌不能女，不聽出家受具戒。若已出家",
    "T23n1435_040:0294b17": "受具戒者，應作滅擯。何以故。常無月忌不能",
    "T23n1435_040:0294b18": "女，於我法中，不生善法比尼故。」",
    "T23n1435_040:0294b19": "佛在舍衛國。爾時諸比丘尼，與式叉摩尼受",
    "T23n1435_040:0294b20": "具戒，問言：「汝是女人耶？」答言：「我少有女相。」",
    "T23n1435_040:0294b21": "諸比丘尼不知云何？是事白佛。佛言：「少有女",
    "T23n1435_040:0294b22": "相不能女，不聽出家受具戒。若已出家受具",
    "T23n1435_040:0294b23": "戒者，應作滅擯。何以故。少有女相不能女，於",
    "T23n1435_040:0294b24": "我法中，不生善法比尼故。」",
    "T23n1435_040:0294b25": "佛在舍衛國。爾時有偷蘭難陀比丘尼，月忌",
    "T23n1435_040:0294b26": "未止而巷中行，血墮污地。諸居士呵責言：",
    "T23n1435_040:0294b27": "「不吉弊女。若有此月忌病，何以出巷中行？」",
    "T23n1435_040:0294b28": "諸比丘尼不知云何？是事白佛，佛言：「從今",
    "T23n1435_040:0294b29": "比丘尼，月忌未止出外行者，突吉羅。」有諸比",
    "T23n1435_040:0294c01": "丘尼貧窮，月忌未止，從他乞飯羹菜薪草燈",
    "T23n1435_040:0294c02": "燭，受諸苦惱。是事白佛，佛言：「應以衣裹出外",
    "T23n1435_040:0294c03": "行乞。」",
    "T23n1435_040:0294c04": "佛在王舍城。爾時長老大迦葉，中前著衣持",
    "T23n1435_040:0294c05": "鉢，從耆闍崛山向王舍城乞食。時偷蘭難陀",
    "T23n1435_040:0294c06": "比丘尼，早起城門中立，看出入男子誰好、誰",
    "T23n1435_040:0294c07": "醜？是大迦葉入，即唾言：「不吉！我早起見本外",
    "T23n1435_040:0294c08": "道。」大迦葉言：「惡女！我不責汝，我責阿難。」諸",
    "T23n1435_040:0294c09": "比丘尼以是事白佛，佛言：「諸比丘尼，不應唾",
    "T23n1435_040:0294c10": "比丘。若唾，突吉羅。」",
    "T23n1435_040:0294c11": "佛在舍衛國。爾時諸比丘尼，在比丘前懺悔，",
    "T23n1435_040:0294c12": "發露麁罪。諸比丘尼羞愧，不知云何？是事白",
    "T23n1435_040:0294c13": "佛，佛言：「從今比丘尼麁罪，不應比丘前發露，",
    "T23n1435_040:0294c14": "應向比丘尼前發露。」諸比丘尼發露時，不知",
    "T23n1435_040:0294c15": "是何罪？攝在何處？是事白佛，佛言：「應問比丘。",
    "T23n1435_040:0294c16": "作是言：『大德！作是事犯何罪？是罪何名？』比",
    "T23n1435_040:0294c17": "丘應答：『作是事者，得如是罪，攝在某處，是罪",
    "T23n1435_040:0294c18": "名某。』」",
    "T23n1435_040:0294c19": "佛在舍衛國。爾時比丘尼，月忌未止，至祇",
    "T23n1435_040:0294c20": "洹聽法，坐比丘敷具上，有血污之。陀驃力",
    "T23n1435_040:0294c21": "士子知眾僧敷具，餘日浣時嫌言：「諸比丘尼",
    "T23n1435_040:0294c22": "有如是病，何故坐僧敷具上？」是事白佛，佛",
    "T23n1435_040:0294c23": "言：「從今若比丘尼，月忌未止，不得坐僧敷具",
    "T23n1435_040:0294c24": "上。坐者，突吉羅。」",
    "T23n1435_040:0294c25": "佛在王舍城。爾時助提婆達多比丘尼，立沽",
    "T23n1435_040:0294c26": "酒店，索價時受諸苦惱。諸居士呵責言：「汝出",
    "T23n1435_040:0294c27": "家人何以立酒店？」諸比丘尼不知云何？是事",
    "T23n1435_040:0294c28": "白佛，佛言：「從今比丘尼，不應立酒店。若作，",
    "T23n1435_040:0294c29": "突吉羅。」",
    "T23n1435_040:0295a01": "佛在舍衛國。爾時偷蘭難陀比丘尼，畜婢為",
    "T23n1435_040:0295a02": "眷屬。諸居士呵責言：「諸比丘尼自言：『善好有",
    "T23n1435_040:0295a03": "德。』畜婢為眷屬，如王夫人、大臣婦。」諸比丘尼",
    "T23n1435_040:0295a04": "不知云何？是事白佛，佛言：「從今不聽畜婢為",
    "T23n1435_040:0295a05": "眷屬。若畜為眷屬者，突吉羅。」",
    "T23n1435_040:0295a06": "佛在舍衛國。偷蘭難陀比丘尼，度婬女為弟",
    "T23n1435_040:0295a07": "子。晨朝時到，著衣持鉢入舍衛城乞食，先共",
    "T23n1435_040:0295a08": "作不淨行諸居士，語諸居士：「我先共此比丘",
    "T23n1435_040:0295a09": "尼作不淨。」彼比丘尼愁惱。是事白佛，佛言：「從",
    "T23n1435_040:0295a10": "今不聽度婬女。若度者，突吉羅。」",
    "T23n1435_040:0295a11": "佛在舍衛國。爾時長老迦留陀夷，中前著衣",
    "T23n1435_040:0295a12": "持鉢入城乞食，偷蘭難陀比丘尼隨後來至，",
    "T23n1435_040:0295a13": "以手摩觸迦留陀夷，迦留陀夷即以手脚蹴",
    "T23n1435_040:0295a14": "打臥地，語言：「弊女！汝唾摩訶迦葉，謂我亦爾",
    "T23n1435_040:0295a15": "耶？」諸比丘尼不知云何？是事白佛，佛言：「從今",
    "T23n1435_040:0295a16": "比丘尼，不得摩觸比丘身。摩觸者犯罪。」",
    "T23n1435_040:0295a17": "佛在俱舍彌國。爾時迦留羅提舍比丘命過，",
    "T23n1435_040:0295a18": "是人有姊妹比丘尼七人：偷蘭難陀、周那難",
    "T23n1435_040:0295a19": "陀、提舍、優婆提舍、域多提舍、和梨提舍、",
    "T23n1435_040:0295a20": "勒叉多，有大力勢，祭祀被燒死屍。諸居士呵",
    "T23n1435_040:0295a21": "責言：「汝等出家入道，何以與死人飲食？」諸比",
    "T23n1435_040:0295a22": "丘尼不知云何？是事白佛，佛言：「從今諸比丘",
    "T23n1435_040:0295a23": "尼，不得祭祀死人。若祭祀者，突吉羅。」",
    "T23n1435_040:0295a24": "佛在舍衛國。爾時有比丘失男根成女根，",
    "T23n1435_040:0295a25": "諸比丘不知云何？是事白佛。佛言：「即以先出",
    "T23n1435_040:0295a26": "家受具戒歲數，遣入比丘尼眾中。」",
    "T23n1435_040:0295a27": "佛在舍衛國。爾時有比丘尼，失女根得男根。",
    "T23n1435_040:0295a28": "諸比丘尼不知云何？是事白佛。佛言：「即以先",
    "T23n1435_040:0295a29": "出家受具戒歲數，遣入比丘眾中。」",
    "T23n1435_040:0295b01": "十誦律卷第四十"
}