{
    "X65n1281_001:0191a04": "上諭。佛祖之道。指悟自心為本。是此說者。名為正知",
    "X65n1281_001:0191a05": "正見。用之以利人接物。令人直達心源。方得稱佛",
    "X65n1281_001:0191a06": "祖兒孫。所言外道魔道者。亦具有知見。因其妄認",
    "X65n1281_001:0191a07": "識神生死本。以為極則。誤認佛性。謗毀戒行。所以",
    "X65n1281_001:0191a08": "謂之外道魔道。朕覽密雲悟天隱修語錄。其言句",
    "X65n1281_001:0191a09": "機用。單提向上。直指人心。乃契西來的意。得曹溪",
    "X65n1281_001:0191a10": "正脈者。及見密雲悟錄內。示其徒法藏闢妄語。其",
    "X65n1281_001:0191a11": "中所據法藏之言。駭其全迷本性。無知妄說。不但",
    "X65n1281_001:0191a12": "不知佛法宗旨。即其本師悟處。亦全未窺見。肆其",
    "X65n1281_001:0191a13": "臆誕。誑世惑人。此真外魔知見。所以其師一闢再",
    "X65n1281_001:0191a14": "闢。而天隱修亦有釋疑普說以斥其謬。然當日魔",
    "X65n1281_001:0191a15": "心不歇。其所著述。不行即燬。如魔嗣弘忍。中其毒",
    "X65n1281_001:0191a16": "者。復有五宗救一書。一併流傳。冀魔說之不朽。造",
    "X65n1281_001:0191a17": "魔業於無窮。天下後世具眼者少。不知其害。即有",
    "X65n1281_001:0191a18": "知而闢之者。有德無位。一人之言。無徵不信。將使",
    "X65n1281_001:0191a19": "究竟禪宗者。懷疑而不知所歸。而傳染其說者。將",
    "X65n1281_001:0191a20": "謂禪宗在是。始而起邪信。繼而具邪見。起邪信。則",
    "X65n1281_001:0191a21": "正信斷。具邪見。則正見滅。必至處處有其魔種。人",
    "X65n1281_001:0191a22": "人承其魔說。自具之性宗不明。而言條之枝蔓肆",
    "X65n1281_001:0191a23": "出。今其魔子魔孫。至於不坐香。不結制。甚至於飲",
    "X65n1281_001:0191a24": "酒食肉。毀戒破律。唯以吟詩作文。媚悅士大夫。同",
    "X65n1281_001:0191b01": "於娼優伎倆。豈不污濁祖庭。若不剪除。則諸佛法",
    "X65n1281_001:0191b02": "眼。眾生慧命所關非細。朕為天下主。精一執中。以",
    "X65n1281_001:0191b03": "行修齊治平之事。身居局外。並非開堂說法之人。",
    "X65n1281_001:0191b04": "於悟修何有。又於藏忍何有。但既深悉禪宗之旨。",
    "X65n1281_001:0191b05": "洞知魔外之情。灼見現在魔業之大。預識將來魔",
    "X65n1281_001:0191b06": "患之深。實有不得不言。不忍不言者。夫禪宗者。教",
    "X65n1281_001:0191b07": "外別傳。可以無言。可以有言。古德云。窮諸元辨。若",
    "X65n1281_001:0191b08": "一毫置於太虗。竭世樞機。若一滴投於巨海。如是",
    "X65n1281_001:0191b09": "言者。言言從本性中自然流出。如三藏十二部。千",
    "X65n1281_001:0191b10": "七百則公案。何一非從本性中自然流出。從無一",
    "X65n1281_001:0191b11": "實法繫綴人天。今魔藏立一○相為千佛萬佛之",
    "X65n1281_001:0191b12": "祖。以袈裟縷縷為宗旨所繫。有四法。有雙頭。有小",
    "X65n1281_001:0191b13": "法大法。有大法之大法。稱為細宗密旨。有傳有授。",
    "X65n1281_001:0191b14": "而魔嗣弘忍。以僧伽難提遇童子持鑑直前。為從",
    "X65n1281_001:0191b15": "來有象可示。證其魔師一○之象為不悖。又以多",
    "X65n1281_001:0191b16": "子塔前袈裟圍繞一事。作袈裟為宗旨所繫之明",
    "X65n1281_001:0191b17": "證。又以臨濟打克苻普化。鑿為黃蘗三頓棒之彖",
    "X65n1281_001:0191b18": "象。種種作為實法。不勝枚舉。全從知解穿鑿。失却",
    "X65n1281_001:0191b19": "自心。黃蘗云。今時人只欲多知多解。翻成壅塞。唯",
    "X65n1281_001:0191b20": "知多與兒酥喫。消與不消。都總不知。三乘學道人。",
    "X65n1281_001:0191b21": "皆是此樣。盡名食不消者。所以知解不消。皆為毒",
    "X65n1281_001:0191b22": "藥。盡向生滅中取。真如之中。都無此事。夫食不消",
    "X65n1281_001:0191b23": "之人多。而魔藏父子。則是已經飽毒者也。佛法不",
    "X65n1281_001:0191b24": "二。豈可執定三四。而更有密傳三四之宗旨。廣引",
    "X65n1281_001:0191c01": "從上古德言句相似者。為之注脚。轉以較勘不立",
    "X65n1281_001:0191c02": "言說。單提向上之正宗。仰面唾雲。反污己面。趙州",
    "X65n1281_001:0191c03": "云。老僧此間。即以本分事接人。若教老僧隨伊根",
    "X65n1281_001:0191c04": "基接人。自有三藏十二部。接他了也。祇說無是非",
    "X65n1281_001:0191c05": "分別相。早不本分。何況宛出個是非分別相。世尊",
    "X65n1281_001:0191c06": "四十九年所說。古錐千七百則公案。總是語言文",
    "X65n1281_001:0191c07": "字。若不識得這個。縱使字字句句。依樣葫蘆。即為",
    "X65n1281_001:0191c08": "魔說。即為謗佛。縱能記得佛祖所說三藏十二部。",
    "X65n1281_001:0191c09": "千七百則公案。字字句句不差。正是光明海中。多",
    "X65n1281_001:0191c10": "著泥滓。況既落言詮。即同教相。即同教相。則三藏",
    "X65n1281_001:0191c11": "十二部現在。又何必立教外別傳之旨。任伊橫說",
    "X65n1281_001:0191c12": "竪說。能出三藏十二部之外乎。聖人多能。佛多神",
    "X65n1281_001:0191c13": "通。能非聖本。神通亦非佛宗。仲尼何嘗知西方之",
    "X65n1281_001:0191c14": "梵語。如來不能作震旦之唐言。能與神通。各有所",
    "X65n1281_001:0191c15": "窮。與這個有何交涉。何況文字一端。魔藏父子。輒",
    "X65n1281_001:0191c16": "以不識字譏密雲。意謂不如伊等學問。若要詮理",
    "X65n1281_001:0191c17": "論文。自有秀才們在。何用宗徒。識字不識字。與這",
    "X65n1281_001:0191c18": "個又有何交涉。博通經史。如剪綵以添樹上之生",
    "X65n1281_001:0191c19": "花。目不識丁。亦飯熟不借鄰家之水火。若魔藏父",
    "X65n1281_001:0191c20": "子。其大病根。正在識丁。而不識這個。今使蒙古人",
    "X65n1281_001:0191c21": "來。便接蒙古。俄羅斯人來。便接俄羅斯。暹羅蘇祿",
    "X65n1281_001:0191c22": "琉球日本人來。便接暹羅蘇祿琉球日本。若必待",
    "X65n1281_001:0191c23": "伊識得文字。然後接得。則佛法不能蓋天蓋地矣。",
    "X65n1281_001:0191c24": "魔藏邪外知見。自以為言言據古。字字稟經。豈知",
    "X65n1281_001:0192a01": "盡三藏十二部。乃至十三經二十一史諸子百家。",
    "X65n1281_001:0192a02": "盡世間四庫縹緗。所有文字。並與貫串配合。極其",
    "X65n1281_001:0192a03": "稜消縫泯。自道佛來也開口不得。正是佛出世也",
    "X65n1281_001:0192a04": "救不得也。阿難三十年為侍者。祇為多聞智慧。被",
    "X65n1281_001:0192a05": "佛呵云。汝千日學慧。不如一日學道。若不學道。滴",
    "X65n1281_001:0192a06": "水難消。況魔藏以邪外知見。唐突佛祖向上邊事。",
    "X65n1281_001:0192a07": "尚安得有呵斥分。祇瞞得有眼無珠之徒。明眼人",
    "X65n1281_001:0192a08": "前。魔形自露。趙州云。如今知識。枝蔓上生枝蔓。都",
    "X65n1281_001:0192a09": "大是去聖遙遠。一代不如一代。只如南泉尋常道。",
    "X65n1281_001:0192a10": "須向異類中行。且作麼生會。如今黃口小兒。向十",
    "X65n1281_001:0192a11": "字街道。說葛藤。博飯噇。覓禮拜。聚三五百眾。云我",
    "X65n1281_001:0192a12": "是善知識。爾是學人。可知法藏父子之魔形。從數",
    "X65n1281_001:0192a13": "百年前。趙州早為判定。更不必到眼始知也。悟修",
    "X65n1281_001:0192a14": "皆以臨濟一棒指人。魔藏斥曰。一橛頭禪。躲跟窠",
    "X65n1281_001:0192a15": "臼。若論個事。無論奇言妙句。俱用不著。雖一棒一",
    "X65n1281_001:0192a16": "喝。亦為剩法。古人不得已而用棒喝。原為勦絕情",
    "X65n1281_001:0192a17": "見。直指人心。魔藏若以情見解會。乖謬之甚。古不",
    "X65n1281_001:0192a18": "云乎。一棒喝不作一棒喝用。何嘗執此一喝一棒",
    "X65n1281_001:0192a19": "也。魔意但欲抵排棒喝。希將伊所妄立之一○相。",
    "X65n1281_001:0192a20": "雙頭四法之實法以邀奇取勝。殊不知其大乖教",
    "X65n1281_001:0192a21": "外別傳無法可傳之旨也。且悟修未嘗謂一棒為",
    "X65n1281_001:0192a22": "千佛萬佛之祖。而魔藏妄揑一○相為千佛萬佛",
    "X65n1281_001:0192a23": "之祖。獨非躲跟窠臼乎。若將一○相作棒喝用。猶",
    "X65n1281_001:0192a24": "是躲跟窠臼。若將一○相為千佛萬佛之祖。直是",
    "X65n1281_001:0192b01": "魔家窟宅矣。忠國師以九十七○相示躭源。躭源",
    "X65n1281_001:0192b02": "以示溈仰。魔藏杜撰。稱為然燈以前無文密印。當",
    "X65n1281_001:0192b03": "日躭源示仰山。仰山一見。即焚却。源後問仰。仰即",
    "X65n1281_001:0192b04": "重集一本呈源。更無遺失。又溈山舉○相。內作一",
    "X65n1281_001:0192b05": "日字。仰山就地畫一○相。內作一日字。以脚抹之。",
    "X65n1281_001:0192b06": "溈山大笑。魔藏但於仰山一見即能記憶處。詫為",
    "X65n1281_001:0192b07": "神奇。而不於溈山大笑處。仰山焚却及脚抹處薦",
    "X65n1281_001:0192b08": "取。所謂韓盧逐塊。若謂九十七○相奇特者。朕今",
    "X65n1281_001:0192b09": "即作八萬四千○相。歸於八千三百九十七○相。",
    "X65n1281_001:0192b10": "又歸於七百九十一○相。又歸於九十五○相。又",
    "X65n1281_001:0192b11": "歸於九○相。又歸於一○相。正如入海算沙。亦遊",
    "X65n1281_001:0192b12": "戲華藏之一具。有何奇特。至於三元三要。自臨濟",
    "X65n1281_001:0192b13": "唱出以來。古今宗師。無不拈提。而皆不能分明舉",
    "X65n1281_001:0192b14": "似。魔藏乃執黃蘗三頓棒以附會之。杜撰差排。是",
    "X65n1281_001:0192b15": "乃全不知三元三要。臨濟不云乎。大凡演唱宗乘。",
    "X65n1281_001:0192b16": "須一句語具三元門。一元中須具三要。首提演唱",
    "X65n1281_001:0192b17": "二字。演唱不能無言句。言句須識元要方成活句。",
    "X65n1281_001:0192b18": "然一元而三要即具。三元而九要全具。如此[○@(一/(三*二))][○@(二/(三*一))]",
    "X65n1281_001:0192b19": "[○@(三/(二*一))]。乃元以立要。要以貫元。非九要不能貫三元。得",
    "X65n1281_001:0192b20": "九要而三元始圓。不分而分。分而不分。所以元要",
    "X65n1281_001:0192b21": "之法。無法不該。如一棒喝不作一棒喝用。顯而易",
    "X65n1281_001:0192b22": "見者。又如四料揀之法。亦如春夏秋冬之四時。雖",
    "X65n1281_001:0192b23": "寒景變遷。總不出此一年。此一年即棒喝也。曹洞",
    "X65n1281_001:0192b24": "之五位。亦如五行之互具。不出此一氣。此一氣即",
    "X65n1281_001:0192c01": "棒喝也。若夫浮山九帶。朕謂一句中須具九帶。而",
    "X65n1281_001:0192c02": "九帶中。須具五十五束。又如汾陽十智同真。朕謂",
    "X65n1281_001:0192c03": "一句中須具十智同真。而一同真中。須具五十五",
    "X65n1281_001:0192c04": "實。如此。與元要之旨何別。堆而廣之。難以悉數。總",
    "X65n1281_001:0192c05": "之歷代祖師。雖更換面目接引世人。總不離世尊",
    "X65n1281_001:0192c06": "拈花。臨濟棒喝之旨。離此者。即為魔說。況此棒喝。",
    "X65n1281_001:0192c07": "能具萬法。能消萬法。此棒喝豈有定相。一棒喝何",
    "X65n1281_001:0192c08": "得作一棒喝用。魔藏不識。目為一橛禪。如果言禪。",
    "X65n1281_001:0192c09": "即一橛已屬多設。魔藏意猶未足。不知必待幾橛。",
    "X65n1281_001:0192c10": "方稱其魔意也。三頓棒與三日耳聾。豈更有別意。",
    "X65n1281_001:0192c11": "有何交涉乎。又魔藏作五宗錄序。以窣堵波為喻。",
    "X65n1281_001:0192c12": "以九級為五時教義。以結頂處為如來禪。以千丈",
    "X65n1281_001:0192c13": "旃檀從空破頂為祖師禪。以五光三昧為五家宗",
    "X65n1281_001:0192c14": "派。又自詡其言。為塔頂上加聚沙一掬。種種魔說。",
    "X65n1281_001:0192c15": "夫一切教相。皆屬筌蹄。墾土種瓜。瓜成非土。金從",
    "X65n1281_001:0192c16": "鑛出。鑛豈即金。乃謂教之級盡。其結頂處。即如來",
    "X65n1281_001:0192c17": "禪。直同夢囈。且西來大意。即是如來涅槃妙心。五",
    "X65n1281_001:0192c18": "家分派。的的歸宗。何可分佛分祖而又分五家。雖",
    "X65n1281_001:0192c19": "二乘之與大乘。尚如皮肉骨髓。層次歷歷。而分拆",
    "X65n1281_001:0192c20": "不開。何況單提向上邊事。五光五派。有何交涉。大",
    "X65n1281_001:0192c21": "似漢代迂儒。謂尚書二十八篇。應雲臺二十八將。",
    "X65n1281_001:0192c22": "魔意祇欲推五宗為超佛越祖。而掬沙加頂。已又",
    "X65n1281_001:0192c23": "度越五宗。如來所謂大妄語成者。又魔藏指曹溪",
    "X65n1281_001:0192c24": "本來無一物。為落空亡外道。而弘忍泥黃梅亦未",
    "X65n1281_001:0193a01": "見性一語。死在句下。夫祇就本來無一物句論。固",
    "X65n1281_001:0193a02": "似自了之見。而下既云何處惹塵埃。亦可謂超越",
    "X65n1281_001:0193a03": "功勳。直臻向上也。黃梅亦未見性一語。死在句下",
    "X65n1281_001:0193a04": "者。且不必論。若言掩人耳目者。亦非。黃梅豈肯疑",
    "X65n1281_001:0193a05": "誤眾生。而米白無篩之對。曹溪又豈世法謙讓。悟",
    "X65n1281_001:0193a06": "修所判。雖稍儱侗。而藏忍直斥為空亡外道。轉見",
    "X65n1281_001:0193a07": "不堪。可見其自了尚未能。一味有為實法。邪知邪",
    "X65n1281_001:0193a08": "見耳。弘忍又指斥密雲情與無情煥然頓現。為閨",
    "X65n1281_001:0193a09": "閤中物。引雲門直得大地無纖毫過患為轉句。不",
    "X65n1281_001:0193a10": "見一色為半提。須知更有全提底時節為證。殊不",
    "X65n1281_001:0193a11": "知密雲之一棒到底。正是處處全提。皆是情與無",
    "X65n1281_001:0193a12": "情煥然頓現之力。彼既未到密雲悟處。乃牽引雲",
    "X65n1281_001:0193a13": "門言句。附會蓋覆。狐憑於城。鼠依於社。使人不敢",
    "X65n1281_001:0193a14": "焚熏。究竟城社自是城社。狐鼠自是狐鼠。何能混",
    "X65n1281_001:0193a15": "狐鼠同於城社。弘忍又云。三峯師天童。師其源流。",
    "X65n1281_001:0193a16": "我輩師三峯。師其法乳。魔罪不問自承。豈非並未",
    "X65n1281_001:0193a17": "會實無一法可得。故曰源流。所得有憑有據。故妄",
    "X65n1281_001:0193a18": "云法乳耶。夫工夫了徹。識得自心。師資道合。針芥",
    "X65n1281_001:0193a19": "相投。啐啄同時。從上心印。亦惟言汝如是。吾亦如",
    "X65n1281_001:0193a20": "是耳。何曾有一法可傳。況亦實無一法可得。一言",
    "X65n1281_001:0193a21": "相授受者。如是方名法乳。若藏忍之邪知邪見。魔",
    "X65n1281_001:0193a22": "外師徒。以密傳口授為乳。是乃毒乳。何云法乳。朕",
    "X65n1281_001:0193a23": "謂魔藏原非全無知識。只因離師太早。煩惱妄想。",
    "X65n1281_001:0193a24": "貢高我慢。祇圖爭勝。欲於法門中獨出一頭。不顧",
    "X65n1281_001:0193b01": "己之脚跟全未著地。欲裝點智過於師伎倆。揑定",
    "X65n1281_001:0193b02": "一○四法雙頭等名相。擬為超師之作。每立一妄",
    "X65n1281_001:0193b03": "語。即捃摭文史。穿配古德言句。以證實之。正如永",
    "X65n1281_001:0193b04": "明云。以限量心。起分齊見。局太虗之濶狹。定法界",
    "X65n1281_001:0193b05": "之邊疆。遂令分別之情。不越眾塵之境。向真如境",
    "X65n1281_001:0193b06": "上。鼓動心機。於寂滅海中。奔騰識浪。於管中存見。",
    "X65n1281_001:0193b07": "向壁罅偷光。立能所之知。起勝劣之解。齊文定旨。",
    "X65n1281_001:0193b08": "逐語分宗。蟭螟豈健於鵬翼。螢照那齊於日曜。魔",
    "X65n1281_001:0193b09": "藏父子之語言著作。永明數語。可為判盡。當日魔",
    "X65n1281_001:0193b10": "藏取悅士大夫為之保護。使緇徒競相逐塊。遂引",
    "X65n1281_001:0193b11": "為種類。其徒至今散布人間不少。宗門衰壞。職此",
    "X65n1281_001:0193b12": "之由。朕今不加屏斥。魔法何時熄滅。著將藏內所",
    "X65n1281_001:0193b13": "有藏忍語錄。并五宗原。五宗救。等書。盡行毀板。僧",
    "X65n1281_001:0193b14": "徒不許私自收藏。有違旨隱匿者。發覺。以不敬律",
    "X65n1281_001:0193b15": "論。另將五宗救一書。逐條駁正。刻入藏內。使後世",
    "X65n1281_001:0193b16": "具正知見者。知其魔異。不起他疑。天童密雲悟派",
    "X65n1281_001:0193b17": "下法藏一支。所有徒眾。著直省督撫詳細查明。盡",
    "X65n1281_001:0193b18": "削去支派。永不許復入祖庭。果能於他方參學。得",
    "X65n1281_001:0193b19": "正知見。別嗣他宗。方許秉拂。諭到之日。天下祖庭",
    "X65n1281_001:0193b20": "係法藏子孫開堂者。即撤鐘板。不許說法。地方官",
    "X65n1281_001:0193b21": "即擇天童下別支承接方丈。凡祖庭。皆古來名剎。",
    "X65n1281_001:0193b22": "且常住本屬十方。朕但斥徐魔外。與常住原自無",
    "X65n1281_001:0193b23": "涉。與十方參學人更無涉。地方官勿誤會朕意。凡",
    "X65n1281_001:0193b24": "常住內一草一木。不得動搖。參學之徒。不得驚擾。",
    "X65n1281_001:0193c01": "奉行不善。即以違旨論。如伊門下僧徒固守魔說。",
    "X65n1281_001:0193c02": "自謂法乳不謬。正契別傳之旨。實得臨濟之宗。不",
    "X65n1281_001:0193c03": "肯心悅誠服。夢覺醉醒者。著來見朕。令其面陳。朕",
    "X65n1281_001:0193c04": "自以佛法與之較量。如果見過於朕。所論尤高。朕",
    "X65n1281_001:0193c05": "即收回原旨。仍立三峯宗派。如伎倆已窮。負固不",
    "X65n1281_001:0193c06": "服。以世法哀求者。則朕以世法從重治罪。莫貽後",
    "X65n1281_001:0193c07": "悔。從來邪說之作。易惑人心。然內道外道。是非邪",
    "X65n1281_001:0193c08": "正。亦不難辨。本乎自性而為修為說。即謂之內。不",
    "X65n1281_001:0193c09": "本乎自性而妄修妄說。即謂之外。釋宗每闢元門",
    "X65n1281_001:0193c10": "為外。如紫陽真人。於所著悟真篇後。另著外集。不",
    "X65n1281_001:0193c11": "雜元門一語。一一從性地演出禪宗。即從上宗門",
    "X65n1281_001:0193c12": "禪師。似此曉暢無礙。包括於數篇之中者。亦為罕",
    "X65n1281_001:0193c13": "見。而目之為外可乎。如真人者。是外之內也。如魔",
    "X65n1281_001:0193c14": "藏之徒。攘佛法而壞佛法。乃內之外也。曹溪清派。",
    "X65n1281_001:0193c15": "何可容此濁流。況此魔說。與魔子孫。流落人間。末",
    "X65n1281_001:0193c16": "學受其無窮之遺毒。法眼慧命之所關。朕豈忍不",
    "X65n1281_001:0193c17": "辨其是非。天下後世。必有蒙朕眉毛拖地之深恩",
    "X65n1281_001:0193c18": "者。須知此魔之不可不辨。因其為佛界之魔。此異",
    "X65n1281_001:0193c19": "之不可不揀。因其為同中之異。傳曰。息邪說。正人",
    "X65n1281_001:0193c20": "心。夫祛邪扶正。朕之所不得不然者也。粤稽三教",
    "X65n1281_001:0193c21": "之名。始於晉魏。後世拘泥崇儒之虗名。遂有意詆",
    "X65n1281_001:0193c22": "黜二氏。朕思老子與孔子同時。問禮之意。猶龍之",
    "X65n1281_001:0193c23": "襃。載在史冊。非與孔子有異教也。佛生西域。先孔",
    "X65n1281_001:0193c24": "子數十年。倘使釋迦孔子。接迹同方。自必交相敬",
    "X65n1281_001:0194a01": "禮。蓋五典九經三物六行。治天下之大綱小紀。固",
    "X65n1281_001:0194a02": "始自二帝三王。而集成於我至聖。然必解脫諸相。",
    "X65n1281_001:0194a03": "而後此心方能達萬事萬物之性理。此則其必然",
    "X65n1281_001:0194a04": "者。後世或以日月星比三教。謂某為日。謂某為月。",
    "X65n1281_001:0194a05": "謂某為星。朕意不必如此作拘礙之見。但於日月",
    "X65n1281_001:0194a06": "星之本同一光處。喻三教之異用而同體可也。觀",
    "X65n1281_001:0194a07": "紫陽真人之外集。自可無疑於仙佛一貫之旨。道",
    "X65n1281_001:0194a08": "既一貫。愈可以無疑於三教並行不悖之說。爰附",
    "X65n1281_001:0194a09": "及於此。使天下後世。真實究竟性理之人。屏去畛",
    "X65n1281_001:0194a10": "域。廣大識見。朕實有厚望焉。特諭。",
    "X65n1281_001:0194a11": "雍正十一年四月初八日",
    "X65n1281_001:0194a15": "御製揀魔辨異錄卷一",
    "X65n1281_001:0194a17": "魔忍曰。佛不云乎。吾有正法眼藏。涅槃妙心。實相無",
    "X65n1281_001:0194a18": "相。微妙法門。付囑摩訶大迦葉。夫涅槃妙心。即吾人",
    "X65n1281_001:0194a19": "本具之廣大心體也。正法眼藏。即雙明雙暗。同死同",
    "X65n1281_001:0194a20": "生之金剛眼也。心即眼。眼即心。實相而無相者也。如",
    "X65n1281_001:0194a21": "國之印璽然。無前際。無後際。無中際。一印而文理備",
    "X65n1281_001:0194a22": "焉。",
    "X65n1281_001:0194a23": "若欲徵心。則雖豎窮三際。橫亘十方。猶徵不盡。豈未",
    "X65n1281_001:0194a24": "讀楞嚴七處徵心耶。可惜世尊於百萬人天中。拈出",
    "X65n1281_001:0194a25": "一花。不在內。不在外。不在中間。直指人心。見性成佛。",
    "X65n1281_001:0194b01": "却被魔忍吾人本具之廣大心體一句鈍置煞了也。",
    "X65n1281_001:0194b02": "盡大地是一隻眼。乃以正法眼藏。為雙明雙暗。同死",
    "X65n1281_001:0194b03": "同生之金剛眼。豈止認奴作郎。明暗生死。如何又是",
    "X65n1281_001:0194b04": "金剛眼。金剛眼。如何又有明暗生死。說明金剛眼尚",
    "X65n1281_001:0194b05": "不得。何況暗金剛眼。說生金剛眼尚不得。何況死金",
    "X65n1281_001:0194b06": "剛眼。無論孟八郎恁麼去。大似韓盧逐塊。縱使說得",
    "X65n1281_001:0194b07": "毫釐無差。方成天地懸隔。正法眼藏。涅槃妙心。實相",
    "X65n1281_001:0194b08": "無相。微妙法門。若可詮註得破。何必迦葉方堪受囑。",
    "X65n1281_001:0194b09": "且三藏十二分。早已說得盛水不漏。又何為末後拈",
    "X65n1281_001:0194b10": "出一花。兩人相對揑怪。誑惑天下後世男女。又謂心",
    "X65n1281_001:0194b11": "即眼。眼即心。然則離眼便非心。離心便非眼耶。盡大",
    "X65n1281_001:0194b12": "地。指何物為不是心。盡大地。指何物為不是眼。將此",
    "X65n1281_001:0194b13": "心眼。自謂法王寶印。正同偽造印信。豈真璽印耶。又",
    "X65n1281_001:0194b14": "以一印而文理備。拈提三際。夫三際者。無際之實際。",
    "X65n1281_001:0194b15": "實際而無際。若譬之一印而文理備。則謂之無前際",
    "X65n1281_001:0194b16": "後際。猶依稀仿佛。如何是無中際。況未印即前際。既",
    "X65n1281_001:0194b17": "印即後際。又何所為無前後際耶。與三際之論。有何",
    "X65n1281_001:0194b18": "交涉。",
    "X65n1281_001:0194b19": "魔忍曰。及其弊也。知解橫生。故不得不變而為機鋒。",
    "X65n1281_001:0194b20": "為棒喝。又其弊也。不得不變而定宗旨。宗旨定。若三",
    "X65n1281_001:0194b21": "代之禮樂備焉。雖千聖繼出。不能易矣。夫言論之弊",
    "X65n1281_001:0194b22": "也。弊於心性。而棒喝之弊也。弊於亂統。故從棒喝悟",
    "X65n1281_001:0194b23": "者。知亂統之病。而建同喝四喝。料簡元要。函蓋截流",
    "X65n1281_001:0194b24": "等綱宗。臨濟雲門是也。從機語悟者。知心性之病。而",
    "X65n1281_001:0194b25": "建四禁五位。六相種種三昧門等綱宗。曹洞溈仰法",
    "X65n1281_001:0194b26": "眼是也。",
    "X65n1281_001:0194b27": "從上諸祖。終日言而未嘗言。然而何一言離却宗旨。",
    "X65n1281_001:0194c01": "離却宗旨。其言又何足道。乃謂一弊而為機鋒。為棒",
    "X65n1281_001:0194c02": "喝。再弊而為定宗旨。宗旨既定。若三代之禮樂備。雖",
    "X65n1281_001:0194c03": "千聖繼出不能易。勦襲莊子之遺漦。唐突佛祖向上",
    "X65n1281_001:0194c04": "邊事。可乎。如此。則所為機鋒棒喝宗旨者。乃是實法。",
    "X65n1281_001:0194c05": "乃是妄語。乃是揑怪。乃是拖泥帶水。自救不了。魔之",
    "X65n1281_001:0194c06": "所以為魔。如是如是。又謂臨濟雲門。建同喝等綱宗。",
    "X65n1281_001:0194c07": "曹溪溈仰法眼。建四禁等綱宗。硬作主張。妄生區別。",
    "X65n1281_001:0194c08": "鴟鼠嗜糞。牽引鳳凰。與共一坑同食。埋殺五宗矣。",
    "X65n1281_001:0194c09": "魔忍曰。正法眼藏。果易言哉。惟其不易言也。故先聖",
    "X65n1281_001:0194c10": "秘之而聽其悟。惟其不易悟也。故湮沒而至於不提。",
    "X65n1281_001:0194c11": "夫湮沒既久。必有乘願再來之大士。起而救之。然而",
    "X65n1281_001:0194c12": "救之之際。不無觸諱。故有疑之者。有毀之者。甚至投",
    "X65n1281_001:0194c13": "毒下獄。篆面鞭背。在古人猶所不免。況今日乎。語曰",
    "X65n1281_001:0194c14": "絃急則斷。亦勢之固然也。三峰老人。履固然之禍。而",
    "X65n1281_001:0194c15": "卒免矣。有所不能免者。其在我乎。",
    "X65n1281_001:0194c16": "夫此一大事。雖釋迦牟尼佛。亦秘不得。釋迦牟尼佛。",
    "X65n1281_001:0194c17": "亦提不得。說法四十九年。三藏十二部具在。如何秘",
    "X65n1281_001:0194c18": "得。且山河大地。十方虗空具在。如何能取而秘之。然",
    "X65n1281_001:0194c19": "說法四十九年。三藏十二部。不曾說著一箇字。如何",
    "X65n1281_001:0194c20": "提得。山河大地。十方虗空。塵說剎說熾然說。而悟者",
    "X65n1281_001:0194c21": "自悟。迷者自迷。又如何能取而提之。魔忍乃謂惟其",
    "X65n1281_001:0194c22": "不易言。故先聖秘之而聽其悟。惟其不易悟。故湮沒",
    "X65n1281_001:0194c23": "而至於不提。可為白日囈語。此中本自清淨。此土本",
    "X65n1281_001:0194c24": "自極樂。何嘗有造次顛沛。被髮纓冠景象。乃謂伊師",
    "X65n1281_001:0194c25": "魔藏。以此事湮沒不提。乃觸犯忌諱而提之。禍事不",
    "X65n1281_001:0195a01": "了。伊又明知不免。挺身承當而提之。可怜可怜。何苦",
    "X65n1281_001:0195a02": "何苦。",
    "X65n1281_001:0195a03": "魔忍曰。夫世之為書者。集點畫而後成字。集字而後",
    "X65n1281_001:0195a04": "成句。集句而後成章。章之成也。必有先後起止之迹。",
    "X65n1281_001:0195a05": "惟印則無之。學道亦爾。有小悟。有大悟。大悟若印。小",
    "X65n1281_001:0195a06": "悟若集書。當是時。不陞巨匠之堂。未有不於點畫字",
    "X65n1281_001:0195a07": "句。生滿足者。是故興化因大覺而見臨濟先師。洛浦",
    "X65n1281_001:0195a08": "由夾山以透牢關一句。黃龍啟廸於文悅。雲門溫研",
    "X65n1281_001:0195a09": "於雪峰。至若灌溪之造末山。妙喜之從佛果。是皆一",
    "X65n1281_001:0195a10": "悟再悟。至於大悟一十八遍。然而豈有他哉。務與從",
    "X65n1281_001:0195a11": "上印文相合而止耳。風穴曰。祖師心印。狀似鐵牛之",
    "X65n1281_001:0195a12": "機。去即印住。住即印破。乃至印泥印水印空。不留朕",
    "X65n1281_001:0195a13": "跡。予嘗深觀之。自拈花至馬祖臨濟。凡三十九傳。而",
    "X65n1281_001:0195a14": "此印再鑄。光鋩四射。睨之即喪其睛。所謂印水者也。",
    "X65n1281_001:0195a15": "自興化至圓悟大慧虎邱應菴。又十一傳。而諸老愈",
    "X65n1281_001:0195a16": "唱愈高。愈造愈不可測。若龍變虎踞。風馳電轉。所謂",
    "X65n1281_001:0195a17": "印空者也。至華藏而後。此印漸沒矣。嗟乎。三峰先師。",
    "X65n1281_001:0195a18": "穴重泉以出之。磨其光。刮其垢。還其舊觀。以用於今",
    "X65n1281_001:0195a19": "日。所謂印泥者也。何也。老人生臨濟七百年大法滅",
    "X65n1281_001:0195a20": "盡之後。一呼而不應。再呼之。再呼而不應。三呼之。聲",
    "X65n1281_001:0195a21": "為之咽。氣為之絕。四顧徬徨。而未有和之者。故不得",
    "X65n1281_001:0195a22": "不印諸泥上。以待天下後世。其為心亦苦矣。夫所謂",
    "X65n1281_001:0195a23": "印泥者何。謂印文之不能化也。非印文之不能化也。",
    "X65n1281_001:0195a24": "泥之不能化也。嗚呼。吾輩之終日元要。而不透元要",
    "X65n1281_001:0195a25": "之極者。與彼一棒到底。只不百步耳。可不戒哉。可不",
    "X65n1281_001:0195a26": "慎哉。戒之慎之。藏之護之。以俟其人焉。如臨濟者出。",
    "X65n1281_001:0195a27": "焚其符。剖其印。重於空中圖畫五彩。與正法眼藏。暗",
    "X65n1281_001:0195a28": "相脗合。是三峰之願也。亦從上列祖之願也。",
    "X65n1281_001:0195a29": "三印者。一印空。一印水。一印泥。古今提唱。或云。山河",
    "X65n1281_001:0195a30": "大地。悉皆消殞。前後際斷。則曰印空。見山還是山。見",
    "X65n1281_001:0195a31": "水還是水。則曰印水。末後牢關。脚踏實地。則曰印泥。",
    "X65n1281_001:0195a32": "或云。見空見有。尚有見在。則曰印泥。非空非有。猶落",
    "X65n1281_001:0195b01": "中邊。則曰印水。若到一亦不立地位。中邊俱捐。如來",
    "X65n1281_001:0195b02": "如來。如是如是。則曰印空。或云。三印非是三關。竝皆",
    "X65n1281_001:0195b03": "究竟極則。空來空如。則曰印空。有來有如。則曰印泥。",
    "X65n1281_001:0195b04": "非空非有來。非空非有如。則曰印水。三說雖若異同。",
    "X65n1281_001:0195b05": "總不離正知正見。非可情識知解卜度。魔忍乃謂拈",
    "X65n1281_001:0195b06": "花至臨濟而此印再鑄。所謂印水。興化至圓悟。愈唱",
    "X65n1281_001:0195b07": "愈高。愈不可測。所謂印空。至華嚴而失其印。至魔藏",
    "X65n1281_001:0195b08": "復得之重泉之中。磨光刮垢。頓還舊觀。而為印泥。蓋",
    "X65n1281_001:0195b09": "謂此印即同印綬之印。明得自己手中有箇如來佛",
    "X65n1281_001:0195b10": "傳國璽。伊是真正覺王嫡子而已。世法言之。當同叛",
    "X65n1281_001:0195b11": "賊。出世法言之。可謂狂癡矣。夫帝王統緒。亦在奉天",
    "X65n1281_001:0195b12": "承運。不在傳國璽之有無。況乎覺王正令。豈有璽印",
    "X65n1281_001:0195b13": "之可傳哉。如果有之。則是作為實法矣。伊之為外道",
    "X65n1281_001:0195b14": "邪魔。自供自認。",
    "X65n1281_001:0195b15": "魔忍曰。四七二三諸祖師。應機多標理致。而棒喝機",
    "X65n1281_001:0195b16": "鋒。始自馬祖。諸老宿不察三峰之用心。憎其異己。至",
    "X65n1281_001:0195b17": "欲抹殺從上相承之法印。自謂一棒到底。不立窠臼。",
    "X65n1281_001:0195b18": "獨不思棒喝之始自誰乎。若謂此棒直接馬祖之上。",
    "X65n1281_001:0195b19": "則馬祖已上。未嘗用棒喝也。若謂此棒仍承馬祖之",
    "X65n1281_001:0195b20": "下。則馬祖已下。未嘗無宗旨也。是二者何居。若謂自",
    "X65n1281_001:0195b21": "立門庭。不從人得。其如棒喝何。進退推求。實無本據。",
    "X65n1281_001:0195b22": "反欲闢人之扶救慧命者。為無師。為外道。為旁出。其",
    "X65n1281_001:0195b23": "誰曰信然。今三峰往矣。而闢書又一再至。則吾之辨",
    "X65n1281_001:0195b24": "亦安能已耶。非辨也。救也。",
    "X65n1281_001:0195b25": "救者。人有難而吾拯之也。人之乎死而吾生之也。若",
    "X65n1281_001:0195b26": "夫從上佛祖之宗旨。自威音以前無生。彌勒以後無",
    "X65n1281_001:0195b27": "滅。尚非出世閒法。而何有於世諦。何患何難。何得何",
    "X65n1281_001:0195c01": "失。而又何從而救之耶。眾生心無處不緣。惟不能緣",
    "X65n1281_001:0195c02": "於般若之上。今於青天白日。忽起狂華。妄生救心。妄",
    "X65n1281_001:0195c03": "立救相。妄出救言。妄成救境。無論不須救。實亦不受",
    "X65n1281_001:0195c04": "救。而此大妄語成。墮無閒獄。則雖欲自救而不得也。",
    "X65n1281_001:0195c05": "且宗旨之與棒喝。有二乎。無二乎。譬如三峰法藏。棒",
    "X65n1281_001:0195c06": "喝即三峰。宗旨即法藏。乃欲是法藏而非三峰。滅三",
    "X65n1281_001:0195c07": "峰以救法藏。氣急敗壞。被髮纓冠。不謂之狂人不可",
    "X65n1281_001:0195c08": "也。謂棒喝如自馬祖。豈知然燈以前未嘗無乎。且如",
    "X65n1281_001:0195c09": "世尊拈花。拈花非棒喝乎。迦葉微笑。微笑非棒喝乎。",
    "X65n1281_001:0195c10": "推而廣之。天有四時。春秋冬夏。風雨霜露。天之棒喝",
    "X65n1281_001:0195c11": "也。地載神氣。風霆流形。庶物露生。地之棒喝也。鳶飛",
    "X65n1281_001:0195c12": "戾天。魚躍于淵。物之棒喝也。爪生髮長。脉動氣旋。飯",
    "X65n1281_001:0195c13": "過其中。衣裹其外。身之棒喝也。何得云馬祖而後始",
    "X65n1281_001:0195c14": "有。且棒喝亦名相耳。譬如冠然。夏曰收。殷曰冔。周曰",
    "X65n1281_001:0195c15": "弁。秦漢以來曰冠。魏晉以後。始有帽之名。今則冠與",
    "X65n1281_001:0195c16": "帽竝稱。而所謂收冔弁者無稱焉。要而論之。不過是",
    "X65n1281_001:0195c17": "暖此頭。飾此頭之一器耳。何問名之異同。棒喝亦不",
    "X65n1281_001:0195c18": "過是建萬法。消萬法之一機。欲人自明宗旨耳。其落",
    "X65n1281_001:0195c19": "處不涉宗旨。其用處不離宗旨。豈得將棒喝與宗旨",
    "X65n1281_001:0195c20": "斤斤較量。何異將冠與頭斤斤較量。不謂之愚癡不",
    "X65n1281_001:0195c21": "可也。如此而一則曰宗旨。再則曰宗旨。是其所謂宗",
    "X65n1281_001:0195c22": "旨。乃魔說而非宗旨。以魔說為宗旨。安得不絕人慧",
    "X65n1281_001:0195c23": "命乎。",
    "X65n1281_001:0195c24": "魔忍曰。四十九年說法。皆隨機遮護。至拈花一著。始",
    "X65n1281_001:0195c25": "盡天上天下獨尊之旨。先師謂一花拈出。圓證吾人",
    "X65n1281_001:0196a01": "心法廣大。非臆談也。闢書以一棒為全提獨尊。謂此",
    "X65n1281_001:0196a02": "外別有。即同魔說。豈吾所謂全提獨尊之旨哉。吾所",
    "X65n1281_001:0196a03": "謂獨尊者。如天子為萬國之獨尊。吾所謂全提者。如",
    "X65n1281_001:0196a04": "萬國皆在天子王化之中。而一令而天下肅。發一言",
    "X65n1281_001:0196a05": "而天下應。除一官授一職。而天下被其澤。天下之教",
    "X65n1281_001:0196a06": "教化化皆歸之。故謂之獨尊。非天下之外。別有獨尊。",
    "X65n1281_001:0196a07": "而獨尊之外。別有天下也。心法亦然。洞宗有五位。以",
    "X65n1281_001:0196a08": "君位為尊。臨濟有四賓主。以主中主為貴。雲門有全",
    "X65n1281_001:0196a09": "提半提。以全提為究竟。教中有海印三昧。謂萬象森",
    "X65n1281_001:0196a10": "羅。皆在海光之中。無前際後際。而一時俱現。所謂全",
    "X65n1281_001:0196a11": "提獨尊者也。若夫闢書之一棒。謂之法外之心。謂之",
    "X65n1281_001:0196a12": "乾慧。特孤獨之獨耳。獨可也。尊則吾不知矣。",
    "X65n1281_001:0196a13": "世尊初生。一手指天。一手指地。周行七步。天上天下。",
    "X65n1281_001:0196a14": "唯我獨尊。雲門云。若使老僧看見。一棒打煞。與狗子",
    "X65n1281_001:0196a15": "喫。貴圖天下太平。雪竇云。雲門此語有兩負門。有一",
    "X65n1281_001:0196a16": "門不共戴天。有一門恩大難酬。古德提唱。究竟是何",
    "X65n1281_001:0196a17": "心行。且西天記此公案。又是何心行。若解不得。入地",
    "X65n1281_001:0196a18": "獄如箭射。若解得。亦入地獄如箭射。解得解不得。天",
    "X65n1281_001:0196a19": "下總然太平。何以故。天上天下。唯我獨尊故。密雲以",
    "X65n1281_001:0196a20": "一棒為全提獨尊。尚復依稀似曲。若魔忍之喻。真乃",
    "X65n1281_001:0196a21": "烏焉成馬。有甚了期。又復牽合五位君臣四賓主。謂",
    "X65n1281_001:0196a22": "五位以君位為尊。四賓主以主中主為貴。不特與獨",
    "X65n1281_001:0196a23": "尊之旨。毫無交涉。且五位中。又可有四卑而一尊。四",
    "X65n1281_001:0196a24": "賓主中。又可有三賤而一貴耶。五位猶一手五指。四",
    "X65n1281_001:0196a25": "賓主猶一室四隅。莫非東看為西。南觀成北。同中有",
    "X65n1281_001:0196a26": "異異中同。豈可實實作一二三四五會。若夫指斥密",
    "X65n1281_001:0196a27": "雲一棒為乾慧。為孤獨之獨。直是逆心熾然。妄呵肆",
    "X65n1281_001:0196b01": "罵其祖。更無可論矣　佛祖語言。竝是直心直行。只",
    "X65n1281_001:0196b02": "是向人直說。而會者自會。不會者自不會耳。何嘗隨",
    "X65n1281_001:0196b03": "機遮護。若隨機遮護。便是眾生相。并不到聖處。何為",
    "X65n1281_001:0196b04": "佛語。",
    "X65n1281_001:0196b05": "魔忍曰。凡先聖或示此○相。或示此●相之類。若虙",
    "X65n1281_001:0196b06": "羲之卦畫也。雖無文字。而天地萬物之理備焉。而七",
    "X65n1281_001:0196b07": "佛列祖傳法偈。若文王之繫辭也。所云雙頭獨結。無",
    "X65n1281_001:0196b08": "文密印等。其爻象乎。蓋以此○相統言詮。以言詮入",
    "X65n1281_001:0196b09": "此○相。不相害也。昔臨濟大師初住鎮州。即謂普化",
    "X65n1281_001:0196b10": "克符曰。我欲於此建立黃檗宗旨。汝二人成褫我。二",
    "X65n1281_001:0196b11": "人稟旨上問。濟於三段二打之後。以四料簡明之。於",
    "X65n1281_001:0196b12": "是便有元要賓主照用等宗旨立焉。夫黃檗接臨濟。",
    "X65n1281_001:0196b13": "不過三頓痛棒。而濟乃建立若是。豈非三頓之象彖",
    "X65n1281_001:0196b14": "乎。然卦無象彖。卦之理固自若也。使由卦以知象彖。",
    "X65n1281_001:0196b15": "由象彖以知卦。卦之理亦固自若也。今有人焉。執一",
    "X65n1281_001:0196b16": "晝以為乾。問其乾之所以乾。則嗔目大怒。至欲焚其",
    "X65n1281_001:0196b17": "書。絕其人。止存一書。以教天下後世。是果知乾乎。",
    "X65n1281_001:0196b18": "伏羲時無文字。所謂者。即是乾字。非伏羲畫此",
    "X65n1281_001:0196b19": "象。而文王以乾元亨利貞注釋之也。至於○。則是何",
    "X65n1281_001:0196b20": "文字乎。又可作文字邊會乎。易之為書。雖天地萬物",
    "X65n1281_001:0196b21": "之理備。然此是其餘事。若論其旨要。皆所以盡人倫。",
    "X65n1281_001:0196b22": "人倫之內。萬有不齊。一一隨時變易。以期適得其宜。",
    "X65n1281_001:0196b23": "必有道矣。聖人欲如善見毗婆沙律之一一分而列",
    "X65n1281_001:0196b24": "之。而不勝其賾也。於是多方設喻以該之。四聖各自",
    "X65n1281_001:0196b25": "作易。道則同而義不相襲也。與佛門相較。於律門最",
    "X65n1281_001:0196b26": "相似。於此不明。往往牽引易語。為似佛祖教外別傳",
    "X65n1281_001:0196b27": "者。此兩家門庭。皆未曾涉足者之說也。譬如藏內律",
    "X65n1281_001:0196b28": "文。何條有礙宗旨。擬指何條與宗旨相似。魔忍乃以",
    "X65n1281_001:0196c01": "○為卦畫。以七佛列祖傳法偈等為繫辭。而以其師",
    "X65n1281_001:0196c02": "所揑造之雙頭獨結。無文密印為爻象。真所為扣槃",
    "X65n1281_001:0196c03": "捫燭。無端衊聖污賢。至以臨濟打克符普化。以四料",
    "X65n1281_001:0196c04": "簡明之。於是便有元要賓主照用等宗旨立焉。為黃",
    "X65n1281_001:0196c05": "檗三頓棒之彖象等語。此邪魔外道之尤者。祖師機",
    "X65n1281_001:0196c06": "緣。如清凉風。如大火聚。捉不得。近不得。豈有今日棒",
    "X65n1281_001:0196c07": "喝。而明日揑幾句話頭以疏通證明之。知此祖師。雖",
    "X65n1281_001:0196c08": "令洗脚。亦不需也。宗旨二字。即同教外別傳。皆是不",
    "X65n1281_001:0196c09": "可名而強名。出於無奈。者箇原不受這等塗污埋沒。",
    "X65n1281_001:0196c10": "今乃以四料簡元要賓主照用為宗旨。豈但迷頭認",
    "X65n1281_001:0196c11": "影。且認脚影為頭矣。豈但元要等葛藤。即三藏十二",
    "X65n1281_001:0196c12": "分。亦豈瞿曇宗旨。若云瞿曇以此為宗旨。則為謗佛。",
    "X65n1281_001:0196c14": "魔藏頌世尊陞座。文殊白椎公案云。人人都向世尊",
    "X65n1281_001:0196c15": "未陞座前會取。早已錯了也。復頌云。雨過空山水碓",
    "X65n1281_001:0196c16": "聲。文殊何處著槌鳴。脚頭脚底無勞問。寶座從他下",
    "X65n1281_001:0196c17": "與陞。",
    "X65n1281_001:0196c18": "世尊陞座。文殊白椎云。諦觀法王法。法王法如是。世",
    "X65n1281_001:0196c19": "尊便下座。夫既陞座。則法王法。絕覆藏矣。文殊既白",
    "X65n1281_001:0196c20": "椎竟。四至分明訖。又復作多口阿婆。丁寧囑付。曰諦",
    "X65n1281_001:0196c21": "觀法王法。法王法如是。所為以慈悲之故。有落草之",
    "X65n1281_001:0196c22": "談也。魔藏既知空山水碓。即是文殊白椎。何以又不",
    "X65n1281_001:0196c23": "向世尊陞座處。張眼明明看取。却云脚頭脚底何勞",
    "X65n1281_001:0196c24": "問。寶座從他下與陞。豈不以外道伎倆。妄測世尊耶。",
    "X65n1281_001:0196c25": "如此。豈不仍是向世尊未陞座前會取耶。然則其所",
    "X65n1281_001:0197a01": "謂空山水碓者。却與文殊白椎。天地懸隔。空山在眼。",
    "X65n1281_001:0197a02": "何嘗覩無見之妙見。碓聲在耳。何嘗入不聞之圓聞",
    "X65n1281_001:0197a03": "哉。",
    "X65n1281_001:0197a04": "魔藏頌靈山拈花公案云。大地花開勝國春。碧池窺",
    "X65n1281_001:0197a05": "洞笑相親。自從惹得燕鶯語。話到於今轉失真。",
    "X65n1281_001:0197a06": "拈花公案。燕鶯恰恰道著。燕鶯即是花。語即是拈。無",
    "X65n1281_001:0197a07": "二無別。而三峰藏云。自從惹得燕鶯語。話到於今轉",
    "X65n1281_001:0197a08": "失真。連箇燕鶯之見。尚未得一如在。道甚真與不真。",
    "X65n1281_001:0197a09": "魔忍曰。六祖入黃梅之室。亦以袈裟遮圍。徵其前悟。",
    "X65n1281_001:0197a10": "至應無所住而生其心。言下大徹。乃曰。一切萬法。不",
    "X65n1281_001:0197a11": "離自性。何期自性本自清淨。何期自性本不生滅。何",
    "X65n1281_001:0197a12": "期自性本不動搖。何期自性能生萬法。黃梅知其徹",
    "X65n1281_001:0197a13": "悟。遂以衣鉢付之。先師謂袈裟縷縷。明示法數。非苟",
    "X65n1281_001:0197a14": "然也。蓋袈裟自一條至二十五條。每條各五。各各四",
    "X65n1281_001:0197a15": "長一短。顛倒參錯。開闔變化。默印吾人本具之廣大",
    "X65n1281_001:0197a16": "心體。圓融行布。不滯一偏。始盡此心此法之奧。非心",
    "X65n1281_001:0197a17": "外別有所謂密付者也。如六祖偈曰。菩提本無樹。明",
    "X65n1281_001:0197a18": "鏡亦非臺。本來無一物。何處惹塵埃。豈非滯在淨處。",
    "X65n1281_001:0197a19": "而於心法有所未圓者乎。請試言之。若此偈便為究",
    "X65n1281_001:0197a20": "竟。則三鼓入室。不應復有言下大徹等語。既有此語。",
    "X65n1281_001:0197a21": "則偈旨之偏。雖盧公再出。亦當首肯。今之人悟不及",
    "X65n1281_001:0197a22": "此。遂謂先師以宗旨定在衣上。不亦欺世之甚乎。且",
    "X65n1281_001:0197a23": "初祖亦曰。內傳法印以契證心。外付袈裟以定宗旨。",
    "X65n1281_001:0197a24": "若以衣表宗旨。而宗旨遂在衣上。則靈雲見桃花。水",
    "X65n1281_001:0197a25": "潦被馬師一踏。二公之悟。應在樹頭之上。鞋跟之下",
    "X65n1281_001:0197a26": "耶。蓋未肯深思爾。何則。請觀世尊拈花之際。普告大",
    "X65n1281_001:0197a27": "眾曰。吾有正法眼藏。涅槃妙心。付與摩訶迦葉。當是",
    "X65n1281_001:0197a28": "時。人天百萬。未有若秀公之徒起爭端者。世尊不即",
    "X65n1281_001:0197a29": "此時。付以金縷。却於多子塔前重增公案。何哉。則袈",
    "X65n1281_001:0197a30": "裟遮圍。分座令坐之事。有旨無旨。不待辯而較然黑",
    "X65n1281_001:0197a31": "白矣。噫。物之最大者天地是也。理之最幽者陰陽是",
    "X65n1281_001:0197a32": "也。而聖人迎日推策。畫八卦。考河圖。測以渾天之儀。",
    "X65n1281_001:0197a33": "載以曆象之書。然後天地之動靜。日月之行度。星辰",
    "X65n1281_001:0197b01": "之區分。陰陽寒暑之數。閏餘盈縮之變。鬼神幽冥之",
    "X65n1281_001:0197b02": "情狀。灼見而指諸掌。由是而觀。聖人之智慮過人遠",
    "X65n1281_001:0197b03": "矣。使匹夫匹婦從而論之。又烏得不增其昧昧哉。",
    "X65n1281_001:0197b04": "儒者即數以顯理。謂理數不相離也。然理是形。數是",
    "X65n1281_001:0197b05": "影。夫數實理虗。而謂理形數影者。何也。理得而數隨",
    "X65n1281_001:0197b06": "之。則是無定者乃一定。而一定者乃無定也。數無定。",
    "X65n1281_001:0197b07": "而隨理之有定者以為大小。故以形影喻也。此皆是",
    "X65n1281_001:0197b08": "儒門邊事。若夫禪門。先去理障。直標心宗。理尚不可",
    "X65n1281_001:0197b09": "說。何況於數。魔忍乃謂袈裟自一條至二十五條。每",
    "X65n1281_001:0197b10": "條各五。各各四長一短。顛倒參錯。開闔變化。默印吾",
    "X65n1281_001:0197b11": "人本具之廣大心體。圓融行布。不滯一偏。始盡此心",
    "X65n1281_001:0197b12": "此法之奧。非心外別有所謂密付者。真是魔說。伊不",
    "X65n1281_001:0197b13": "過略涉世典。見乾數二十有五。坤數三十。坤之三十。",
    "X65n1281_001:0197b14": "即是二十有五而再五之。坤統於乾。陽實陰虗。坤為",
    "X65n1281_001:0197b15": "虗數。惟乾之二十有五為實數。故乾數該萬有之數。",
    "X65n1281_001:0197b16": "乾。生生也。生生者。天地之心也。天地無心。人為天地",
    "X65n1281_001:0197b17": "之心。故生生之數二十有五。而心之數亦二十有五",
    "X65n1281_001:0197b18": "也。袈裟二十五條。偶然符合。遂謂以此表五人廣大",
    "X65n1281_001:0197b19": "之心體。無論與無生法忍。毫無交涉。即以易論。孔子",
    "X65n1281_001:0197b20": "所謂天數二十有五者。又何嘗預知後人之推測到",
    "X65n1281_001:0197b21": "此哉。不過理必與數符。自然恰合耳。有何奇特。至若",
    "X65n1281_001:0197b22": "所謂直標心宗者。豈是這箇心。不見楞嚴經云。此非",
    "X65n1281_001:0197b23": "汝心。且又與袈裟何涉。如曰即此是。不知才說是。即",
    "X65n1281_001:0197b24": "已不是。是亦不立。況伊固非謂即此是乎。以此誘惑",
    "X65n1281_001:0197b25": "士大夫之無學者。俾羣稱妙諦。為之外護。如此心行。",
    "X65n1281_001:0197c01": "真乃污濁祖庭。既謂袈裟二十五條。默印心體。又自",
    "X65n1281_001:0197c02": "覺其說之迂怪也。於是又謂不是將宗旨定在衣上。",
    "X65n1281_001:0197c03": "妄引靈雲桃花等公案為證。總無落處。至謂世尊拈",
    "X65n1281_001:0197c04": "花。迦葉微笑。未是授受。必待多子塔前。袈裟圍繞。而",
    "X65n1281_001:0197c05": "後密付宗旨。鬼窟裏作活計。塗污世尊。結成魔界。應",
    "X65n1281_001:0197c06": "隨無閒獄矣。狂吠不了。忽又轉入世諦。謂物之最大",
    "X65n1281_001:0197c07": "者天地。理之最幽者陰陽。又謂聖人迎日推策。畫卦",
    "X65n1281_001:0197c08": "考圖。而得其秘奧。聖人智慮過人。特地讚歎聖人一",
    "X65n1281_001:0197c09": "番。又謂使匹夫匹婦從而論之。烏得不增其昧昧等",
    "X65n1281_001:0197c10": "語。暗指伊師法藏為聖人。而密雲天隱為匹夫匹婦。",
    "X65n1281_001:0197c11": "暗用韓愈送浮屠文暢序意義。借此向迂儒俗士打",
    "X65n1281_001:0197c12": "箇關節。真所為脅肩諂笑。病於夏畦者。此種議論。宗",
    "X65n1281_001:0197c13": "門語中何處著落。本無足辨。但恐後世無識之徒。或",
    "X65n1281_001:0197c14": "謂伊於儒門義理。尚有可取。不得不亦為蛇足一上。",
    "X65n1281_001:0197c15": "夫天地曰兩大。尊稱之辭也。然雖蟭螟之細。其氣皆",
    "X65n1281_001:0197c16": "是天。其質皆是地。固亦可曰莫小於天地。豈得但曰",
    "X65n1281_001:0197c17": "物莫大於天地。至於理最幽於陰陽之說。即知伊連",
    "X65n1281_001:0197c18": "箇陰陽也不識。但可言莫顯於陰陽耳。夫陰陽以對",
    "X65n1281_001:0197c19": "待言。則男陽女陰。晝陽夜陰。推之萬物皆然。塵塵剎",
    "X65n1281_001:0197c20": "剎。具在目前。可曰齒乎。以互根言。則男陰女陽。晝陰",
    "X65n1281_001:0197c21": "夜陽。推之萬物。又莫不皆然。亦塵塵剎剎。具在目前。",
    "X65n1281_001:0197c22": "可曰幽乎。連箇幽之一字。尚在陰陽甲裏。必得與顯",
    "X65n1281_001:0197c23": "為對。然後可以論陰陽。如論其象。則顯而在外者陽",
    "X65n1281_001:0197c24": "也。幽而在內者陰也。如論其根。則顯而昭著於外。有",
    "X65n1281_001:0198a01": "形之可指者陰也。幽而主運於內。無迹之可尋者陽",
    "X65n1281_001:0198a02": "也。何得云理最幽於陰陽。況乎天地亦不是物。陰陽",
    "X65n1281_001:0198a03": "亦不是理。即此二語。其於世典。亦是邪魔外道。何論",
    "X65n1281_001:0198a04": "禪宗。聖人之所以為聖人者。以其明人倫耳。孟子曰。",
    "X65n1281_001:0198a05": "聖人。人倫之至也。大學曰。為人君。止於仁。為人臣。止",
    "X65n1281_001:0198a06": "於敬。為人子。止於孝。為人父。止於慈。惟能以三達德。",
    "X65n1281_001:0198a07": "行五達道。故曰聖人。若夫迎日推策。畫卦考圖。而知",
    "X65n1281_001:0198a08": "天地日月之行度等類。乃是聖人之多能。聖不聖。於",
    "X65n1281_001:0198a09": "此全無交涉。若於此等處。謂是聖人之所以為聖。則",
    "X65n1281_001:0198a10": "是西洋回回之能曆法者。皆是聖人矣。況周孔之曆",
    "X65n1281_001:0198a11": "在春秋。堯舜之曆在尚書。以算術考之。竝皆疎濶而",
    "X65n1281_001:0198a12": "舛訛。不及今之時憲曆處甚多。若以此為聖。則是昔",
    "X65n1281_001:0198a13": "之南懷仁。今之戴進賢。勝於堯舜周孔矣。豈不是盲",
    "X65n1281_001:0198a14": "人觀象。妄生議論　謂世尊多子塔前。袈裟圍繞。別",
    "X65n1281_001:0198a15": "無義味。慮行者三鼓入室。仍是何處惹塵埃見地。固",
    "X65n1281_001:0198a16": "是顢頇。若如魔忍所說。又屬外道。學者既具正知正",
    "X65n1281_001:0198a17": "見。切須於此著精彩。",
    "X65n1281_001:0198a18": "魔忍曰。金剛舍利。建塔立廟。乃人天植福之田耳。結",
    "X65n1281_001:0198a19": "集法眼者。使真金剛。真舍利。照天照地。而光明種子。",
    "X65n1281_001:0198a20": "世世不絕。真續佛慧命者事也。今乃抹殺臨濟正法",
    "X65n1281_001:0198a21": "眼藏。謂之學解。觀尊者此語。寧不惕然。",
    "X65n1281_001:0198a22": "金剛舍利。建塔立廟。亦不得但作人天植福會。會得。",
    "X65n1281_001:0198a23": "則所為正法眼藏。即金剛舍利。建塔立廟。會不得。則",
    "X65n1281_001:0198a24": "所為結集法眼。續佛慧命。豈止不及人天植福之因。",
    "X65n1281_001:0198a25": "即是滅慧命而續魔命。豈得不以善因而招惡果。夫",
    "X65n1281_001:0198b01": "金剛舍利。即是法眼。如將金剛舍利。建塔立廟。與法",
    "X65n1281_001:0198b02": "眼慧命。話成兩橛。即屬脚跟不點地漢。況法眼豈由",
    "X65n1281_001:0198b03": "結集而成。如使可以結集。則尚安得謂之真金剛。真",
    "X65n1281_001:0198b04": "舍利。只結集二字。非止學解。直是魔外耳。魔忍自立",
    "X65n1281_001:0198b05": "為臨濟嫡宗。與其祖師密雲為難。思壓倒密雲。驅出",
    "X65n1281_001:0198b06": "祖席。全是好勝心。瞋恚意。尚何慧命。尚何法眼。不如",
    "X65n1281_001:0198b07": "樸樸實實。拜塔禮廟。熏此善種。以待來生。尚不錯過。",
    "X65n1281_001:0198b08": "何必託語言文字。橫造無窮之業。",
    "X65n1281_001:0198b09": "魔忍曰。古今以聰明睿智僨事者實多。而神堯神禹",
    "X65n1281_001:0198b10": "不礙為聖君。周公孔子。不礙為聖人。七十子之徒。俱",
    "X65n1281_001:0198b11": "不礙為賢人。未聞田舍翁。致君堯舜而垂範百世者",
    "X65n1281_001:0198b12": "也。吾道亦然。故如來稱一切智人。而華嚴菩薩。於百",
    "X65n1281_001:0198b13": "工技藝。星相圖緯之學。莫不精究。第觀其用心何如",
    "X65n1281_001:0198b14": "耳。闢書於三峰所說之法不可測。遂貶為旁出。稱瑞",
    "X65n1281_001:0198b15": "光頂兄為類己。頃見瑞光之錄又不可測。而闢書旋",
    "X65n1281_001:0198b16": "至。甚至以瑞光為假[曰/月]不識字之名。嗟乎。不識字者。",
    "X65n1281_001:0198b17": "所謂飽食終日。無所用心。有何佳名而假[曰/月]之耶。但",
    "X65n1281_001:0198b18": "瑞光不幸而墮此數中。又幸而得在先師鑪錘之下。",
    "X65n1281_001:0198b19": "發其覆。淘其滯。開其宿慧。使至於今日。輒前是而後",
    "X65n1281_001:0198b20": "非。法眼何嘗定歟。且西天諸祖說法如雲湧河決。至",
    "X65n1281_001:0198b21": "於馬鳴迦毗摩羅龍樹等。各著論",
    "X65n1281_001:0198b22": "百餘卷。亦呼為聰明旁出。可乎哉。",
    "X65n1281_001:0198b23": "亘古亘今。未聞以聰明睿智而僨事者也。論出世間",
    "X65n1281_001:0198b24": "法。無明本性即佛性。聰明睿智。又豈得不是佛性。謂",
    "X65n1281_001:0198b25": "之無心道人。亦謂之無事之人。尚不得說箇事。說什",
    "X65n1281_001:0198b26": "麼僨事不僨事。論世間法。聽而聖曰聰。視而聖曰明。",
    "X65n1281_001:0198b27": "思而聖曰睿。合而言之曰智。聰明睿智。便是聖人。安",
    "X65n1281_001:0198b28": "得僨事。今曰古今以聰明睿智僨事者實多。則不知",
    "X65n1281_001:0198c01": "其說為何等魔說也。趙州出院。路逢一婆子。問和尚",
    "X65n1281_001:0198c02": "住什麼處。師云。趙州東院西。婆子無語。師歸院。問眾",
    "X65n1281_001:0198c03": "僧。合使那箇西字。或言東西字。或言棲泊字。師云。汝",
    "X65n1281_001:0198c04": "等總作得鹽鐵判官。僧曰。和尚為什麼恁麼道。師曰。",
    "X65n1281_001:0198c05": "為汝總識字。觀此則密雲斥瑞光假冒不識字之名。",
    "X65n1281_001:0198c06": "豈無落處。且不識字人。又如何定是飽食終日。無所",
    "X65n1281_001:0198c07": "用心者。販夫賈豎。一字不識。其心日夜營營。豈能休",
    "X65n1281_001:0198c08": "去歇去。以世諦言。亦屬不解。況孔子所謂飽食終日。",
    "X65n1281_001:0198c09": "無所用心。難矣哉者。葢策勵下學之辭。若向上事。不",
    "X65n1281_001:0198c10": "又曰。飯蔬食飲水。曲肱而枕之。樂亦在其中矣乎。如",
    "X65n1281_001:0198c11": "使尚有心可用。安得樂在其中。至於宗門。終日喫飯。",
    "X65n1281_001:0198c12": "不曾晈著一粒米。然後到得飽食終日無所用心地",
    "X65n1281_001:0198c13": "位。此正是絕學無為閑道人也。魔忍乃曰有何佳名",
    "X65n1281_001:0198c14": "而假冒之。不特不曾證此實際。并不會聞此佳名矣。",
    "X65n1281_001:0198c15": "又譏密雲以魔藏所說之法不可測。遂貶為旁出。稱",
    "X65n1281_001:0198c16": "瑞光為類己。頃見瑞光之錄又不可測。而闢書旋至。",
    "X65n1281_001:0198c17": "夫佛祖語言。所為如語真語實語。不妄語不誑語。木",
    "X65n1281_001:0198c18": "頭即是木頭。碌磚即是碌磚。明明道得七花八裂。而",
    "X65n1281_001:0198c19": "聽者不悟。則依圓囫圇。所以說者。不由心意識。而聽",
    "X65n1281_001:0198c20": "者亦不得向心意識邊摸索。有什麼可測與不可測。",
    "X65n1281_001:0198c21": "魔藏魔光之不可測。正是密雲之所痛心疾首。不忍",
    "X65n1281_001:0198c22": "不闢。不得不闢者也。魔忍乃復賣弄伊父兄之不可",
    "X65n1281_001:0198c23": "測。正莊周所云。鴟鼠嗜糞。鵷鶵過之。鴟鼠仰而曰嚇",
    "X65n1281_001:0198c24": "者矣。且伊等之語。亦何不可測之有。凡不可測者。惟",
    "X65n1281_001:0199a01": "此正法眼藏。涅槃妙心。則惟證乃知難可測。葢以纔",
    "X65n1281_001:0199a02": "用測時。便落心意識。既落心意識。便如用墨染絹而",
    "X65n1281_001:0199a03": "求其白。其染愈深。其白愈黑故也。若伊等之所謂四",
    "X65n1281_001:0199a04": "法交加。雙頭獨結。勒成無文密印者。不過穿鑿傳會",
    "X65n1281_001:0199a05": "四字盡之。何不可測之有。極其微妙。總歸一○耳。亦",
    "X65n1281_001:0199a06": "既○之。則亦既測之矣。充其伎倆。能舉陳年葛藤。配",
    "X65n1281_001:0199a07": "合得枝。枝相對。葉葉相當耳。夫此葛藤。所當付之一",
    "X65n1281_001:0199a08": "炬。如其付之一炬。則亦既測之矣。能將諸子百家。四",
    "X65n1281_001:0199a09": "庫萬卷。種種無明窠窟。資其譚鋒舌劒耳。夫此譚鋒",
    "X65n1281_001:0199a10": "舌劍。等於鵲噪鴉啼。如其等之於鵲噪鴉啼。則亦既",
    "X65n1281_001:0199a11": "測之矣。然則更有何不可測者。乃敢附會馬鳴迦毗",
    "X65n1281_001:0199a12": "摩羅龍樹諸大士耶。詩云。巧言如簧。顏之厚矣。",
    "X65n1281_001:0199a13": "魔忍曰。童子持鑑出遊。以表諸佛圓智。從來象示。不",
    "X65n1281_001:0199a14": "可誣矣。至如龍樹現自在身。而提婆謂眾曰。無相三",
    "X65n1281_001:0199a15": "昧。形如滿月。夫元黃未兆之際。聖凡罔立之先。果可",
    "X65n1281_001:0199a16": "以規規小見徵之耶。永嘉曰。大千沙界海中[冰水+區]。一切",
    "X65n1281_001:0199a17": "聖賢如電拂。般若曰。一切諸佛。及諸佛阿耨多羅三",
    "X65n1281_001:0199a18": "藐三菩提法。皆從此經出。然則先師謂無象一○相。",
    "X65n1281_001:0199a19": "為千佛萬佛之祖。其理固未嘗悖也。",
    "X65n1281_001:0199a20": "○。不在內。不在外。不在中間。○。前無始。後無終。現在",
    "X65n1281_001:0199a21": "無現在。○。不是心。不是佛。不是物。夫此○者。不過言",
    "X65n1281_001:0199a22": "思絕處。不得已而為之。然此言思絕處。不得已而為",
    "X65n1281_001:0199a23": "之之○。只合供仰山一脚抹去。古德云。達摩西來。只",
    "X65n1281_001:0199a24": "為欲覓箇不受惑的人。若見於○。即已非○。若契於",
    "X65n1281_001:0199a25": "○。○更何立。若立一○。即惑於○。若惑於○。即是謗",
    "X65n1281_001:0199a26": "○。今乃以○為千佛萬佛之祖。然則千佛萬佛。乃○",
    "X65n1281_001:0199b01": "之子孫耶。童子持鑑。鑑與童子。是同是異。諸佛圓智",
    "X65n1281_001:0199b02": "與鑑。又是同是異。如何可作象示人。若然。則心如明",
    "X65n1281_001:0199b03": "鏡臺之句。能大師何以不肯。且既謂此鑑為諸佛圓",
    "X65n1281_001:0199b04": "智之象矣。又曰。此無象一○。為千佛萬佛之祖。○則",
    "X65n1281_001:0199b05": "象存。又何言無象耶。",
    "X65n1281_001:0199b06": "魔忍曰。達摩初破六宗。其意銳甚。及東來震旦。六番",
    "X65n1281_001:0199b07": "受毒而不言。謗議沸騰而不辨。不契於梁。不聞於魏。",
    "X65n1281_001:0199b08": "不容於流支之徒。機亦危矣。稍有爭論。安能默坐九",
    "X65n1281_001:0199b09": "年。以俟二祖耶　又曰。天童當今第一名宿也。撥無",
    "X65n1281_001:0199b10": "宗旨者。孰不借口。予將使天下後世。知天童盛怒之",
    "X65n1281_001:0199b11": "日。已有犯顏死爭者如某。庶亂統之弊。其少懲乎。",
    "X65n1281_001:0199b12": "佛祖之開人迷雲。提示要旨。莫非慈悲之故。所為無",
    "X65n1281_001:0199b13": "門解脫之門。無意道人之意。豈其有爭論是非。必欲",
    "X65n1281_001:0199b14": "己之勝彼。如臧三耳之說耶。此等凡夫見。尚不可塗",
    "X65n1281_001:0199b15": "污聖賢。何況佛祖。乃謂達摩初破六宗。其意銳甚。達",
    "X65n1281_001:0199b16": "摩意作麼生。魔忍於何見之。意尚不可得。何況於銳。",
    "X65n1281_001:0199b17": "豈有舌戰勝人之香至哉。苦哉香至。受此大謗。況乎",
    "X65n1281_001:0199b18": "西天貝葉。大都譬喻。彼小乘禪觀。有此六種各封己",
    "X65n1281_001:0199b19": "解之流。達摩一一剖明化導。俾之舍小趣大。然此六",
    "X65n1281_001:0199b20": "宗之徒。即謂之莫須有。亦可也。又安得有初破六宗。",
    "X65n1281_001:0199b21": "意氣橫溢。若武夫斬將搴旗。秀才狀元及第時境象",
    "X65n1281_001:0199b22": "哉。擔屎潑佛。斯之謂矣　明哲保身。在儒門亦非趨",
    "X65n1281_001:0199b23": "利避害之謂。險莫險於嗜欲。而患難不與焉。醜莫醜",
    "X65n1281_001:0199b24": "於凶德。而六極不與焉。明哲者。明哲於見理。非明哲",
    "X65n1281_001:0199b25": "於趨避也。況乎宗門。善惡齊屏。吉凶齊致。有無齊等。",
    "X65n1281_001:0199b26": "生死齊際。身亦非身。何有於保。乃謂達摩履危機而",
    "X65n1281_001:0199c01": "默坐九年。何其謬也。唐時無名老宿有云。祖師九年",
    "X65n1281_001:0199c02": "面壁。為訪知音。若恁麼會。喫鐵棒有日在。魔忍乃謂",
    "X65n1281_001:0199c03": "面壁九年以俟二祖。魔外心腸。無名老宿於千百年",
    "X65n1281_001:0199c04": "前。早為覷破而抉示矣。夫亂統固是宗徒陋獘。然與",
    "X65n1281_001:0199c05": "作為實法。妄建宗旨者。彼為五十步。此為百步。蓋亂",
    "X65n1281_001:0199c06": "統之害。易分雪裏粉。妄建宗旨之害。難辨墨中煤故",
    "X65n1281_001:0199c07": "也。夫曰法喜。曰禪悅。曰樂土。曰淨因。曰閑道人。曰無",
    "X65n1281_001:0199c08": "事人。佛祖心行。如是如是。今乃曰。將使天下後世。知",
    "X65n1281_001:0199c09": "天童盛怒之日。已有犯顏死爭者如某。此是何等言",
    "X65n1281_001:0199c10": "語。何等心行耶。恐天下後世之不知有魔忍也。恐人",
    "X65n1281_001:0199c11": "謂見與師齊。減師半德。必欲冒見過於師之名也。恐",
    "X65n1281_001:0199c12": "天童之名在己上。思天下惟羿為愈己。於是殺羿也。",
    "X65n1281_001:0199c13": "恐天下後世之或是天童而非己也。恐天童之我先。",
    "X65n1281_001:0199c14": "而天下後世之不以我為善知識也。恐天下後世之",
    "X65n1281_001:0199c15": "知其然。終不以是歸己。以非歸天童。執祖孫之義以",
    "X65n1281_001:0199c16": "相誚。非託父有諍子之義。不是以壓倒天童。使天下",
    "X65n1281_001:0199c17": "後世。皆盜跖天童而龍逢我也。究竟何為而然。則曰",
    "X65n1281_001:0199c18": "為宋旨云爾。為是非不立。空有雙融。聖凡情盡。人我",
    "X65n1281_001:0199c19": "同根之宗旨云爾。能不捧腹絕倒耶。",
    "X65n1281_001:0199c20": "魔忍曰。無然不識。塗毒鼓聲也。雪竇以本語作頌。可",
    "X65n1281_001:0199c21": "謂白珪無玷矣。後人向左右顧視處。妄下註脚。而自",
    "X65n1281_001:0199c22": "謂不存知解。不亦難乎。東坡居士曰。本草謂芋為土",
    "X65n1281_001:0199c23": "芝。能充饑益氣。惠州富此物。人食之者不免瘴。非芋",
    "X65n1281_001:0199c24": "之罪也。芋當去皮。濕紙包。煨之火。過熱乃熟。噉之則",
    "X65n1281_001:0199c25": "鬆而膩。能益氣克饑。今惠人皆和皮水煮冷噉。堅頑",
    "X65n1281_001:0200a01": "少味。其發瘴固宜。夫直指人心。見性成佛之言猶竽。",
    "X65n1281_001:0200a02": "而綱宗則紙包火煨之法也。令諸窮子展轉求食者。",
    "X65n1281_001:0200a03": "如法噉之。不復饑餓。若夫抹殺宗旨。以揚眉瞬目見",
    "X65n1281_001:0200a04": "解。執悟中迷。發為狂打潑罵之瘴。非所謂水煮和皮",
    "X65n1281_001:0200a05": "者耶。",
    "X65n1281_001:0200a06": "休相憶。清風帀地有何極。顧視左右云。這裏有祖師",
    "X65n1281_001:0200a07": "麼。喚來與老僧洗脚。雪竇此語。與丹霞燒木佛。大相",
    "X65n1281_001:0200a08": "懸絕。既云清風帀地。則不喚洗脚者則已。如喚洗脚",
    "X65n1281_001:0200a09": "者。則欲求一不是祖師。與之洗脚。固不可得也。是以",
    "X65n1281_001:0200a10": "密雲示人。於左右顧視處著眼。正是雪竇所頌。而魔",
    "X65n1281_001:0200a11": "忍斥為妄下註脚。既不識密雲所謂。即不識雪竇所",
    "X65n1281_001:0200a12": "頌。不識雪竇所頌。即不識達摩所對矣。且廓然無聖",
    "X65n1281_001:0200a13": "及不識二語。正是如語。實語。真語。不妄語。不誑語。乃",
    "X65n1281_001:0200a14": "謂是塗毒鼓聲。然則以此二語為權語耶。又舉東坡",
    "X65n1281_001:0200a15": "煨芋說。而以直指人心。見性成佛為芋。以綱宗為紙",
    "X65n1281_001:0200a16": "包火煨之法。益屬謬論。夫惟者箇。不落圈[袖由+貴]。非修持",
    "X65n1281_001:0200a17": "之所可到。故曰直指人心見性成佛。古德提持。惟處",
    "X65n1281_001:0200a18": "處將此芋放人口邊。而人不能食。何甞有紙包火煨",
    "X65n1281_001:0200a19": "之實法可說耶。此芋天然異味。食之無欠無餘。不在",
    "X65n1281_001:0200a20": "春生夏長秋收冬藏之內。何須紙包火煨。盡大地作",
    "X65n1281_001:0200a21": "一張紙。亦包不得。徧虗空是一團火。亦煨不得。但要",
    "X65n1281_001:0200a22": "人喫得。便九轉大還。一超直入。有何烹炮調和。如法",
    "X65n1281_001:0200a23": "不如法耶。乃斥密雲為狂打潑罵之瘴。不如密雲一",
    "X65n1281_001:0200a24": "棒到底。正是剝好此芋。放伊口中。伊不解喫。轉目之",
    "X65n1281_001:0200a25": "為瘴氣。伊師雙頭獨結。無文密印之鳩毒。轉以為調",
    "X65n1281_001:0200a26": "和此芋之鹽梅。將見入口而慧命已絕。又豈止水煑",
    "X65n1281_001:0200b01": "和皮。能發瘴氣已哉。",
    "X65n1281_001:0200b02": "魔忍曰。永明壽禪師垂誡云。學道之門。別無奇特。只",
    "X65n1281_001:0200b03": "要洗滌根塵下無量劫來業識種子。汝等但能消除",
    "X65n1281_001:0200b04": "情念。斷絕妄緣。對世間一切愛欲境界。心如木石相",
    "X65n1281_001:0200b05": "似。直饒未明道眼。自然成就淨身。又云。深嗟末世。誰",
    "X65n1281_001:0200b06": "說一禪。只學虛頭。全無實解。步步行有。口口談空。自",
    "X65n1281_001:0200b07": "不責業力所牽。更教人撥無因果。便說飲酒食肉。不",
    "X65n1281_001:0200b08": "礙菩提。行盜行淫。無妨般若。生遭王法。死陷阿鼻。諸",
    "X65n1281_001:0200b09": "佛出來。也無救你處。若割心肝如木石相似。便可食",
    "X65n1281_001:0200b10": "肉。若喫酒如喫屎尿相似。便可飲酒。若見端正男女。",
    "X65n1281_001:0200b11": "如死屍相似。便可行淫。若見己財他財。如糞土相似。",
    "X65n1281_001:0200b12": "便可侵盜。饒你鍊得到此田地。亦未可順汝意在。直",
    "X65n1281_001:0200b13": "待證無量聖身。始可行世間逆順事。古聖施設。豈有",
    "X65n1281_001:0200b14": "他心。只為末世僧尼少持禁戒。恐賺他向善俗子多",
    "X65n1281_001:0200b15": "退道心。所以廣行遮護。千經所說。萬論所陳。若不去",
    "X65n1281_001:0200b16": "淫。斷一切清淨種。乃至若不去酒。斷一切智慧種。如",
    "X65n1281_001:0200b17": "何後學。略不聽從。自毀正因。反行魔說。夫永明。無量",
    "X65n1281_001:0200b18": "壽之應身。其埀誡與楞嚴三決定議。同一慨切。後代",
    "X65n1281_001:0200b19": "魔子。或借二祖調心之言為口實。如刻糞作檀。佛說",
    "X65n1281_001:0200b20": "名為可憐憫者。昔玉泉皓禪師製犢鼻裩。書歷代祖",
    "X65n1281_001:0200b21": "師名字。有狂僧效之。皓見而詬曰。汝具何道理。敢以",
    "X65n1281_001:0200b22": "為戲事耶。嘔血無及矣。僧尋於鹿門如所言而逝。夫",
    "X65n1281_001:0200b23": "酒仙蜆子。皆散聖中人。應時而出。以救一期之病。非",
    "X65n1281_001:0200b24": "傳佛心宗者所宜效顰也。至於末後一段光明。轉疑",
    "X65n1281_001:0200b25": "為信。今之大言不慚者。能如是乎。",
    "X65n1281_001:0200b26": "此篇舉永明之語。儆戒依託宗門。不持五戒之流。孔",
    "X65n1281_001:0200b27": "子所謂不以人廢言。緇流所宜猛省。雖然魔忍言此",
    "X65n1281_001:0200b28": "其造業更甚於飲酒食肉。盜財行淫。則又不可不為",
    "X65n1281_001:0200b29": "誅心之論。何則。密雲患風。漢月乃誘令以川牛膝浸",
    "X65n1281_001:0200b30": "酒飲。治有驗。密雲隨其計。漢月乃遍告諸方。斥密雲",
    "X65n1281_001:0200b31": "破戒。煽惑當時士大夫。以奪其外護。如是心行。父作",
    "X65n1281_001:0200b32": "之。子述之。又假永明之言。粉飾點綴。末乃微辭刺譏",
    "X65n1281_001:0200c01": "密雲。以奪其宗席。於戲。富貴利達之場。陷溺人心。愈",
    "X65n1281_001:0200c02": "巧愈深。愈變愈幻。失却自心。自食自肉。所賴一登菩",
    "X65n1281_001:0200c03": "提之門。更蟬蛻於濁穢。乃流俗日下。將得宗旨與不",
    "X65n1281_001:0200c04": "得宗旨。又如得富貴與不得富貴。害人以自利。辱人",
    "X65n1281_001:0200c05": "以自榮。變幻萬端。深巧百計。釋迦視之。真同出佛身",
    "X65n1281_001:0200c06": "血矣。莊子所謂竊金者誅。竊國者侯。聖人以仁義治",
    "X65n1281_001:0200c07": "國。乃并其仁義而竊之。其斯之謂歟。較之飲酒食肉。",
    "X65n1281_001:0200c08": "盜財行淫。種種諸業。猶一羽之較一鈞。輕重懸殊矣。",
    "X65n1281_001:0200c10": "御製揀魔辨異錄卷一"
}