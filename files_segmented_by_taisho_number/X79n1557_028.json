{
    "X79n1557_028:0243b01": "聯燈會要卷第二十八",
    "X79n1557_028:0243b02": "住泉州崇福禪寺嗣祖比丘　悟明　集",
    "X79n1557_028:0243b03": "青原下第十一世",
    "X79n1557_028:0243b04": "天台德韶禪師法嗣",
    "X79n1557_028:0243b05": "杭州永明延壽智覺禪師(凡四)初住雪竇。示眾云。雪",
    "X79n1557_028:0243b06": "竇這裏。迅瀑千尋。不停纖粟。奇巖萬仞。無立足處。汝",
    "X79n1557_028:0243b07": "等諸人。向甚麼處進步。",
    "X79n1557_028:0243b08": "師問僧。曾到此間麼。云曾到。又問一僧。僧云。不曾到。",
    "X79n1557_028:0243b09": "師云。一得一失。少頃侍者問。未審那箇得。那箇失。師",
    "X79n1557_028:0243b10": "云。儞曾識這僧麼。云不曾識。師云。同坑無異土。",
    "X79n1557_028:0243b11": "僧問。久在永明。為甚麼不會永明家風。師云。向不會",
    "X79n1557_028:0243b12": "處會取。云不會處。又如何會。師云。牛胎生象子。碧海",
    "X79n1557_028:0243b13": "起紅塵。問如何是大圓鏡。師云。砂盆。",
    "X79n1557_028:0243b14": "僧問。如何是永明旨。師云。更添香著。僧云。謝師指示。",
    "X79n1557_028:0243b15": "師云。且喜沒交涉。僧作禮。師云。聽取一偈。欲識永明",
    "X79n1557_028:0243b16": "旨。門前一池水。日照光明生。風來波浪起。",
    "X79n1557_028:0243b17": "溫州僊巖安禪師(凡二)師因破句。讀楞嚴經云。知見",
    "X79n1557_028:0243b18": "立。知即無明本。知見無。見斯即涅槃。於此悟入。即印",
    "X79n1557_028:0243b19": "心於韶國師。後畢生如是讀。或告之曰。和尚破句讀",
    "X79n1557_028:0243b20": "了也。師云。此是我悟處。",
    "X79n1557_028:0243b21": "姚夔通判問。鏡清問玄沙。學人乍入叢林。乞師指箇",
    "X79n1557_028:0243b22": "入路。沙云。還聞偃溪水聲麼。清云聞。沙云。從這裏入。",
    "X79n1557_028:0243b23": "忽若當時道箇不聞。又作麼生。師召云。學士。姚應諾。",
    "X79n1557_028:0243b24": "師云。從這裏入。姚亦有省。",
    "X79n1557_028:0243c01": "杭州五雲志逢禪師(凡二)示眾云。捨一知識。參一知",
    "X79n1557_028:0243c02": "識。盡學南游之式樣也。且問上座。只如善財禮拜文",
    "X79n1557_028:0243c03": "殊。擬登妙峰山。禮德雲比丘。及到彼所。德雲何得於",
    "X79n1557_028:0243c04": "別峰相見。教意祖意。同一方便。終無別理。彼若明得。",
    "X79n1557_028:0243c05": "此亦照然。諸上座。只今簇著老僧。是相見。是不相見。",
    "X79n1557_028:0243c06": "此處是別峰。不是別峰。脫或從此省去。可謂不辜負",
    "X79n1557_028:0243c07": "老僧。亦見德雲未甞剎那相捨。還信得及麼。",
    "X79n1557_028:0243c08": "示眾云。古德為法行脚。不憚勤勞。如雪峰和尚。三度",
    "X79n1557_028:0243c09": "到投子。九度上洞山。盤桓往返。尚求箇入處不得。看",
    "X79n1557_028:0243c10": "汝諸人。纔跨門來。便要老僧。接引指示。說禪說道。且",
    "X79n1557_028:0243c11": "汝欲造玄極之道。豈是等閑。而況此事。亦自有時節。",
    "X79n1557_028:0243c12": "躁求焉得。汝等要知悟時麼。各自下去。堂中靜坐。直",
    "X79n1557_028:0243c13": "待仰家峰點頭時。老僧為汝說破。時有僧出云。仰家",
    "X79n1557_028:0243c14": "峰點頭也。請和尚說。師召大眾云。且道。這僧會不會。",
    "X79n1557_028:0243c15": "僧作禮。師云。今日偶然失鑒。",
    "X79n1557_028:0243c16": "廣州光聖師護禪師(凡一)僧問。學人作入叢林。乞師",
    "X79n1557_028:0243c17": "指示。師云。汝未入眾時。我已指示汝了也。云如何領",
    "X79n1557_028:0243c18": "會。師云。不用領會。",
    "X79n1557_028:0243c19": "杭州龍華慧居禪師(凡一)示眾云。從上宗乘。到此如",
    "X79n1557_028:0243c20": "何舉唱。只如釋迦老子。說一代時教。如瓶注水。古德",
    "X79n1557_028:0243c21": "尚云。猶如夢事寐語一般。且道。古德據箇甚麼道理。",
    "X79n1557_028:0243c22": "便恁麼道。還會麼。大施門開。何曾壅塞。生凡育聖。不",
    "X79n1557_028:0243c23": "隔絲毫。言凡則全凡。舉聖則全聖。凡聖不相待。箇箇",
    "X79n1557_028:0243c24": "獨稱尊。所以道。山河大地。長時說法。長時放光。地水",
    "X79n1557_028:0244a01": "火風。一一如是。時有僧。出作禮。師云。好箇問頭。如法",
    "X79n1557_028:0244a02": "問著。僧方進前。師云。又沒交涉了也。",
    "X79n1557_028:0244a03": "溫州瑞鹿本先禪師(凡五)示眾云。吾初見天台。言下",
    "X79n1557_028:0244a04": "便薦。然千日之內。四威儀中。似物礙膺。如讎同處。一",
    "X79n1557_028:0244a05": "日忽然猛省。譬如洗面。模著鼻孔。",
    "X79n1557_028:0244a06": "示眾云。大凡參學。未必學問話。是參學。未必學揀話。",
    "X79n1557_028:0244a07": "是參學。未必學代語。是參學。未必學別語。是參學。未",
    "X79n1557_028:0244a08": "必學捻破經論中。奇特言語。是參學。未必學捻破諸",
    "X79n1557_028:0244a09": "祖師語言。是參學。若也如是參學。任儞七通八達。於",
    "X79n1557_028:0244a10": "佛法中。儻無真實見處。喚作乾慧之徒。豈不聞。古德",
    "X79n1557_028:0244a11": "道。聰明不敵生死。乾慧未免苦輪。諸人。若也參學。應",
    "X79n1557_028:0244a12": "須真實參學始得。真實參學者。行時行時參取。立時",
    "X79n1557_028:0244a13": "立時參取。坐時坐時參取。眠時眠時參取。語時語時",
    "X79n1557_028:0244a14": "參取。默時默時參取。一切作務時。作務時參取。既向",
    "X79n1557_028:0244a15": "如是等時參。且道。參箇甚麼人參。箇甚麼說。到這裏。",
    "X79n1557_028:0244a16": "自有箇明白處。始得。若無明白處。喚作造次參學。則",
    "X79n1557_028:0244a17": "無究了。",
    "X79n1557_028:0244a18": "示眾云。天台教中說。文殊觀音普賢三門。文殊門者。",
    "X79n1557_028:0244a19": "一切色。觀音門者。一切聲。普賢門者。不動步而到。我",
    "X79n1557_028:0244a20": "道。文殊門者。不是一切色。觀音門者。不是一切聲。普",
    "X79n1557_028:0244a21": "賢門者。是箇甚麼。莫道。別却天台教說話。無事。且退。",
    "X79n1557_028:0244a22": "示眾云。幽林鳥叫。碧澗魚跳。雲片展張。瀑聲嗚咽。儞",
    "X79n1557_028:0244a23": "等還知許多境象。示汝入處麼。若也知得。不妨參取",
    "X79n1557_028:0244a24": "好。",
    "X79n1557_028:0244b01": "師有頌云。曠大劫來只如是。如是同天亦同地。同地",
    "X79n1557_028:0244b02": "同天作麼形。作麼形兮無不是。",
    "X79n1557_028:0244b03": "溫州鴈蕩願齊禪師(凡一)僧問。夜月舒光。為甚麼碧",
    "X79n1557_028:0244b04": "潭無影。師云。作家弄影漢。僧從西過東立。師云。不惟",
    "X79n1557_028:0244b05": "弄影。無乃怖頭。",
    "X79n1557_028:0244b06": "杭州興教洪壽禪師(凡一)示眾云。撲落非他物。縱橫",
    "X79n1557_028:0244b07": "不是塵。山河及大地。全現王身。",
    "X79n1557_028:0244b08": "金陵清凉泰欽禪師法嗣",
    "X79n1557_028:0244b09": "洪州雲居齊禪師(凡四)師在法燈座下。充藏主。燈一",
    "X79n1557_028:0244b10": "日謂師云。今日有僧問。如何是祖師西來意。老僧對",
    "X79n1557_028:0244b11": "他道。不東不西。藏主作麼生。師云。不東不西。燈云。恁",
    "X79n1557_028:0244b12": "麼又爭得。師罔措。至晚。上方丈請益。燈去。他家自有",
    "X79n1557_028:0244b13": "兒孫在。師於言下。頓明厥旨。有頌云。接物利生絕妙。",
    "X79n1557_028:0244b14": "外生終是不肖。他家自有兒孫。將來用得恰好。",
    "X79n1557_028:0244b15": "師問僧。甚處來。云堂中來。師云。何得謾語。",
    "X79n1557_028:0244b16": "慈受深云。這僧是小謾語。雲居是大謾語。",
    "X79n1557_028:0244b17": "僧問。如何是佛。師云。汝是阿誰。",
    "X79n1557_028:0244b18": "師臨示寂時。示眾云。今日老僧。風火相逼。特與諸人",
    "X79n1557_028:0244b19": "相見。且向甚麼處相見。向四大五蘊處。見耶。向六入",
    "X79n1557_028:0244b20": "十二處。見耶。既是種種處。不可見。則如今相問者。是",
    "X79n1557_028:0244b21": "誰。若也見得。可謂後學有賴。",
    "X79n1557_028:0244b22": "洪州百丈恒禪師法嗣",
    "X79n1557_028:0244b23": "廬山栖賢澄諟禪師(凡二)示眾云。佛法無事。大家共",
    "X79n1557_028:0244b24": "行。大家共止。滿眼是色。滿耳是聲。諸佛妙義。於此明",
    "X79n1557_028:0244c01": "得千里萬里。",
    "X79n1557_028:0244c02": "僧問。如何是佛。師云。張三李四。",
    "X79n1557_028:0244c03": "洪州雲居清錫禪師法嗣",
    "X79n1557_028:0244c04": "天台山從進禪師(凡一)僧問。古澗寒泉時如何。師云。",
    "X79n1557_028:0244c05": "切忌飲著。云飲者如何。師云。喪却汝性命。",
    "X79n1557_028:0244c06": "廬山歸宗義柔禪師法嗣",
    "X79n1557_028:0244c07": "明州天童新禪師(凡一)僧問。如何是密用。師云。何曾",
    "X79n1557_028:0244c08": "得密。問心徑未通時如何。師云。甚麼物礙汝。問求之",
    "X79n1557_028:0244c09": "不得時如何。師云。用求作麼。云如何即是。師云。何曾",
    "X79n1557_028:0244c10": "失却。",
    "X79n1557_028:0244c11": "廬山長安延規禪師法嗣",
    "X79n1557_028:0244c12": "潭州雲蓋用清禪師(凡一)僧問。有一人。在萬丈井中。",
    "X79n1557_028:0244c13": "如何出得。師云。且喜相見。僧云。恁麼則穿雲透日去",
    "X79n1557_028:0244c14": "也。師云。三十三天事作麼生。僧無對。師云。脫空謾語",
    "X79n1557_028:0244c15": "漢。",
    "X79n1557_028:0244c16": "洪州泐潭澄禪師法嗣",
    "X79n1557_028:0244c17": "明州阿育王大覺懷璉禪師(凡二)示眾云。若論佛法",
    "X79n1557_028:0244c18": "兩字。是加增之辭。廉纖之說。諸人向這裏。承當得。盡",
    "X79n1557_028:0244c19": "是二頭三首。譬如金屑雖貴。眼裏著不得。若是本分",
    "X79n1557_028:0244c20": "衲僧。纔聞舉著。一擺擺斷。不受纖塵。獨脫自在。最為",
    "X79n1557_028:0244c21": "親的。然後便能在天同天。在人同人。在僧同僧。在俗",
    "X79n1557_028:0244c22": "同俗。在凡同凡。在聖同聖。一切處出沒自在。拘撿他",
    "X79n1557_028:0244c23": "不得。名邈他不得。何也。謂渠能建立一切法。要且不",
    "X79n1557_028:0244c24": "是渠。渠既無背面。第一不用妄與安排。但知十二時",
    "X79n1557_028:0245a01": "中。平常飲啄。快樂無憂。只此相期。更無別事。所以古",
    "X79n1557_028:0245a02": "人道。放曠長如癡元人。他家自有通人愛。",
    "X79n1557_028:0245a03": "師舉拳。示眾云。握拳則五嶽倒卓。展手則五指參差。",
    "X79n1557_028:0245a04": "有時把定佛祖關。有時托開千聖宅。今日這裏相呈。",
    "X79n1557_028:0245a05": "且道。作何使用。拍繩床云。向下文長。付在來日。",
    "X79n1557_028:0245a06": "婺州承天惟蘭禪師(凡一)示眾云。一刀兩段。埋沒宗",
    "X79n1557_028:0245a07": "風。師子飜身。拖泥帶水。直饒坐斷十方。不通凡聖。脚",
    "X79n1557_028:0245a08": "跟下好與三十。",
    "X79n1557_028:0245a09": "復州北塔思廣禪師法嗣",
    "X79n1557_028:0245a10": "荊門軍玉泉承浩禪師(凡四)示眾云。山僧在谷隱十",
    "X79n1557_028:0245a11": "年。不曾飲谷隱一滴水。不曾嚼谷隱一粒米。汝若不",
    "X79n1557_028:0245a12": "會來。大陽與儞說。拈拄杖。下座。",
    "X79n1557_028:0245a13": "示眾云。粥稀後坐。床窄先臥。耳瞶愛高聲。眼昏宜字",
    "X79n1557_028:0245a14": "大。珍重。",
    "X79n1557_028:0245a15": "師因僧入室。有狗在室中。師叱一聲。狗便出去。師云。",
    "X79n1557_028:0245a16": "狗却會。儞却不會。",
    "X79n1557_028:0245a17": "僧問。如何是佛。師云。截却脚跟。云如何是法。師云。掀",
    "X79n1557_028:0245a18": "却腦蓋。",
    "X79n1557_028:0245a19": "潭州北禪智賢禪師法嗣",
    "X79n1557_028:0245a20": "洪州法昌倚遇禪師(凡十五)北禪問師。近離甚處。師云。",
    "X79n1557_028:0245a21": "福嚴。賢云。思大鼻孔。長多少。師云。與和尚當時見底",
    "X79n1557_028:0245a22": "一般。賢云。汝道。我見時。長多少。師云。和尚大似不曾",
    "X79n1557_028:0245a23": "到福嚴。賢云。學語之流。又問。來時。馬大師。安樂否。師",
    "X79n1557_028:0245a24": "云安樂。賢云。向汝道甚麼。師云。教和尚莫亂統。賢云。",
    "X79n1557_028:0245b01": "念汝新到。不能打得儞。師云。某甲亦放和尚過。茶罷。",
    "X79n1557_028:0245b02": "賢問。鄉里甚處。師云。漳州。賢云。三平在彼作甚麼。師",
    "X79n1557_028:0245b03": "云。說禪說道。賢云。年多少。師云。與露柱齊年。賢云。有",
    "X79n1557_028:0245b04": "露柱即且從。無露柱年多少。師云。無露柱一年也不",
    "X79n1557_028:0245b05": "少。賢云。夜半放烏雞。",
    "X79n1557_028:0245b06": "示眾云。毗耶杜口。倣傚宗乘。鷲嶺拈花。飜成毒藥。九",
    "X79n1557_028:0245b07": "年面壁。鈍置先宗。半夜傳衣。欺他後學。馬祖即心是",
    "X79n1557_028:0245b08": "佛。大似待兔守株。盤山非心非佛。可謂和泥合水。如",
    "X79n1557_028:0245b09": "斯之見。盡是敗祖宗風。滅胡種族。承虗接響。罔聖欺",
    "X79n1557_028:0245b10": "賢。後學無辜。遭他指註。若論此事。諸佛不曾出世。亦",
    "X79n1557_028:0245b11": "無一法與人。達磨不西來。二祖不得髓。直得皇風蕩。",
    "X79n1557_028:0245b12": "蕩。野老謳謌。心無所恃。行無所依。聞禪與道。似見冤",
    "X79n1557_028:0245b13": "家。說色與心。如逢猛虎。法昌然後。與儞。挑野菜。舂黍",
    "X79n1557_028:0245b14": "米。作和羅飯。煑骨董羹。飢即食。困即眠。不由諸位自",
    "X79n1557_028:0245b15": "崇高。莫學三乘立功課。",
    "X79n1557_028:0245b16": "示眾云。聞聲悟道。何異緣木求魚。見色明心。大似迷",
    "X79n1557_028:0245b17": "頭認影。諸仁者。不用續鳧截鶴。移岳盈壑。南辰北斗。",
    "X79n1557_028:0245b18": "躔度分明。日晦月明。昇沈自異。但請休征罷戰。端拱",
    "X79n1557_028:0245b19": "無為。自然安貼邦家。差肩佛祖。更若言中辨的。句裏",
    "X79n1557_028:0245b20": "明機。清風月下守株人。涼兔漸遙春草綠。",
    "X79n1557_028:0245b21": "示眾云。祖師西來。特唱此事。只要時人知有。如貧子",
    "X79n1557_028:0245b22": "衣珠。不從人得。千世諸佛。只是弄珠底人。十地菩薩。",
    "X79n1557_028:0245b23": "只是求珠底人。汝等正是伶俜乞丐。懷寶迷邦。靈利",
    "X79n1557_028:0245b24": "漢。纔聞舉著。貶上眉毛。便知落處。若更踏步向前。不",
    "X79n1557_028:0245c01": "如策杖歸山去。長嘯一聲煙霧深。",
    "X79n1557_028:0245c02": "示眾云。汝若退身千尺。我便當處生芽。汝若覿面相",
    "X79n1557_028:0245c03": "呈。我便藏身露影。汝若春池拾礫。我便撒下明珠。直",
    "X79n1557_028:0245c04": "得水洒不著。風吹不入。如箇無孔鐵鎚相似。且道。法",
    "X79n1557_028:0245c05": "昌還有為人處也無。良久云。利刀割肉瘡猶合。惡語",
    "X79n1557_028:0245c06": "傷人恨不消。",
    "X79n1557_028:0245c07": "師垂語云。我要一箇不會禪底。作國師。",
    "X79n1557_028:0245c08": "妙喜云。且道。是醍醐句。是毒藥句。",
    "X79n1557_028:0245c09": "師與南禪師。舉程大卿看生緣話。師云。何不直下與",
    "X79n1557_028:0245c10": "伊勦絕却。南云。也曾為虵畫足來。是伊自不瞥地。師",
    "X79n1557_028:0245c11": "云。和尚如何為他。南云。咬盡生薑呷盡醋。師云。流俗",
    "X79n1557_028:0245c12": "阿師。又恁麼去。南云。和尚作麼生。師拈拂子便打。南",
    "X79n1557_028:0245c13": "云。這老漢。也是無人情。",
    "X79n1557_028:0245c14": "師與南禪師。舉昔曾問興化。知有底人。向甚麼處去。",
    "X79n1557_028:0245c15": "化云。善財拄杖子。我云。我不問善財拄杖子。知有底",
    "X79n1557_028:0245c16": "人。向甚麼處去。化云。或則登山。或則渡水。我云。和尚",
    "X79n1557_028:0245c17": "只解步步登高。不解從空放下。化云。老僧雖則年邁。",
    "X79n1557_028:0245c18": "要且不負來機。南云。和尚作麼生。師云。我當時錯怪",
    "X79n1557_028:0245c19": "興化。南云。如今知也。且道向甚麼處去。師云。儞問阿",
    "X79n1557_028:0245c20": "誰。南云。佯聾詐啞作甚麼。師云。雖然如是。要且不負",
    "X79n1557_028:0245c21": "來機。",
    "X79n1557_028:0245c22": "師在雙嶺受請。與英勝二首座相別。云三年。聚首。無",
    "X79n1557_028:0245c23": "事不知。檢點將來。不無滲漏。以拄杖。畫一畫云。這箇",
    "X79n1557_028:0245c24": "即且止。宗門事作麼生。英云。須彌安鼻孔。師云。恁麼",
    "X79n1557_028:0246a01": "則臨崖看滸眼。特地一場愁。英云。深沙努眼睛。師云。",
    "X79n1557_028:0246a02": "爭柰聖凡無異路。方便有多門。英云。錢虵鑽不入。師",
    "X79n1557_028:0246a03": "云。這般漢有甚共語處。英云。自緣根力淺。莫怨大陽",
    "X79n1557_028:0246a04": "春。却畫一畫云。宗門事且止。這箇事作麼生。師便掌。",
    "X79n1557_028:0246a05": "英云。這漳州子。莫無去就。師云。儞這般見解不打。更",
    "X79n1557_028:0246a06": "待何時。又打。英云。也是老僧招得。",
    "X79n1557_028:0246a07": "英勝二首座。到山相訪。英云。和尚尋常愛撿點諸方。",
    "X79n1557_028:0246a08": "今日因甚麼。却來古廟裏。作活計。師云。打草只要虵",
    "X79n1557_028:0246a09": "驚。英云。莫塗糊人好。師云。儞又刺頭入膠盆。作甚麼。",
    "X79n1557_028:0246a10": "英云。古人道。我見兩箇泥牛鬪入海。所以住此山。未",
    "X79n1557_028:0246a11": "審和尚。見箇甚麼。師云。儞他時異日。有把茆蓋頭。人",
    "X79n1557_028:0246a12": "或問儞。作麼生祇對。英云。山頭不如嶺尾。師云。儞且",
    "X79n1557_028:0246a13": "道。還當得住山事也無。英云。使钁不及拖犂。師云。還",
    "X79n1557_028:0246a14": "曾夢見古人麼。英云。和尚作麼生。師展兩手。英云。蝦",
    "X79n1557_028:0246a15": "跳不出斗。師云。休將三寸燭。擬比大陽暉。英云。爭柰",
    "X79n1557_028:0246a16": "公案現在。師云。亂統禪和。如麻似粟。",
    "X79n1557_028:0246a17": "師將起法堂。問英勝二首座云。我欲來這裏。起法堂。",
    "X79n1557_028:0246a18": "且道。作得箇甚麼向當。英云。賊是小人。師云。邵武子",
    "X79n1557_028:0246a19": "動著便作屎臭氣。英云。曾經霜雪苦。師云。明珠自有",
    "X79n1557_028:0246a20": "千金價。誰肯林間打雀兒。英云。大似持鉢不得。詐道",
    "X79n1557_028:0246a21": "不飢。師却指勝云。儞且道。作得箇甚麼向當。勝云。本",
    "X79n1557_028:0246a22": "來無位次。不用強安排。師云。儞這驢漢。向甚麼處著。",
    "X79n1557_028:0246a23": "勝云。一任鑽龜打瓦。師云。也只是箇杜撰巡官。英云。",
    "X79n1557_028:0246a24": "若是千金寶。何須打雀兒。師云。東家人死西家人助",
    "X79n1557_028:0246b01": "哀。英云。路見不平。",
    "X79n1557_028:0246b02": "冬夜。與感首座。喫果子。師拈起橘子云。這箇滋味。何",
    "X79n1557_028:0246b03": "似黃龍。感云。須待甞過始得。師云。驗人端的處。開口",
    "X79n1557_028:0246b04": "便知音。云末法禪師。多虗少實。師拈起槖子云。這箇",
    "X79n1557_028:0246b05": "又作麼生。云須是和尚始得。師云。一箇槖子。早是不",
    "X79n1557_028:0246b06": "柰何。感云。饒人不是弱漢。",
    "X79n1557_028:0246b07": "喆首座來。師問。山深路僻。何煩訪及。喆云。仁義道中。",
    "X79n1557_028:0246b08": "不為分外。師云。將得甚麼來。喆叉手近前。師云。只這",
    "X79n1557_028:0246b09": "箇。為當別有。喆展兩手。師云。前頭較些子。後頭打不",
    "X79n1557_028:0246b10": "著。喆云。且容某甲人事。人事罷。師復問。近離甚處。喆",
    "X79n1557_028:0246b11": "云。雲居。師云。峯頭事作麼生。喆云。多少人疑著。師卓",
    "X79n1557_028:0246b12": "拄杖云。弘覺鼻孔。何似這箇。喆云。草賊大敗。師云。這",
    "X79n1557_028:0246b13": "僧。話頭也不識。喆云。和尚問甚麼。師云。我問儞弘覺",
    "X79n1557_028:0246b14": "鼻孔。喆云。又道不識話頭。師云。不謬為翠巖弟子。",
    "X79n1557_028:0246b15": "師問僧。一切聲是佛聲。是否。云是。師云。為甚麼。鵶作",
    "X79n1557_028:0246b16": "鵶嗚。鵲作鵲噪。云和尚自生分別。師便打。",
    "X79n1557_028:0246b17": "又問一僧。一切聲是佛聲。是否。云不是。師云。為甚麼",
    "X79n1557_028:0246b18": "不是。云鵶作鵶鳴。鵲作鵲噪。師亦打。",
    "X79n1557_028:0246b19": "後有僧問。前頭一僧是。且從。後頭一僧。不是。因甚也",
    "X79n1557_028:0246b20": "打。師打云。且聽明眼人斷看。",
    "X79n1557_028:0246b21": "筠州洞山曉聰禪師法嗣",
    "X79n1557_028:0246b22": "南康軍雲居曉舜禪師(凡十)自洞山如武昌。行乞。首",
    "X79n1557_028:0246b23": "謁劉公居士家。居士高行。為時所敬。意所與奪。莫不",
    "X79n1557_028:0246b24": "從之。師時年少。不知其飽參。頗易之。居士云。老漢有",
    "X79n1557_028:0246c01": "一問。上人語相契。即開疏。如不契。即請却還。遂問。古",
    "X79n1557_028:0246c02": "鏡未磨時如何。師云。黑似漆。士云。磨後如何。師云。照",
    "X79n1557_028:0246c03": "天照地。居士長揖云。若恁麼。上人且請還洞山。拂袖",
    "X79n1557_028:0246c04": "入宅。師摩[怡台+羅]即還洞山。山問其故。師具言其事。山云。",
    "X79n1557_028:0246c05": "儞問來。我與儞道。師理前問。山云。此去漢陽不遠。師",
    "X79n1557_028:0246c06": "進後語。山云。黃鶴樓前鸚鵡洲。師於言下大悟。機鋒",
    "X79n1557_028:0246c07": "不可觸。",
    "X79n1557_028:0246c08": "師開堂日。示眾云。如來至理。實難剖露。心印玄機。那",
    "X79n1557_028:0246c09": "從意解。眾生無始時來。背心取法。執事迷流。遂有諸",
    "X79n1557_028:0246c10": "佛。出興於世。隨機設教。喚作方便門庭。若據衲僧門",
    "X79n1557_028:0246c11": "下。一言相契。迢迢十萬。眾中莫有通商量底麼。出來",
    "X79n1557_028:0246c12": "對眾。吐露談消息看。僧問。承和尚有言。不談玄不說",
    "X79n1557_028:0246c13": "妙。去此二途。如何指示。師云。蝦蟆趕鷂子。云全因此",
    "X79n1557_028:0246c14": "問也。師云。老鼠弄猢猻。師乃云。問話且止。古人道。多",
    "X79n1557_028:0246c15": "言復多語。由來返相悞。山僧今日。無端向諸人前。敗",
    "X79n1557_028:0246c16": "闕一場。若是明眼人見。笑破他口。何謂。彼自無瘡。勿",
    "X79n1557_028:0246c17": "傷之也。雖然如是。又須實到這箇田地。始得。",
    "X79n1557_028:0246c18": "示眾云。德山道。與儞脫却籠頭。卸却角馱。教儞作箇",
    "X79n1557_028:0246c19": "好人去。三界不收。六道不攝。儞諸方學得底。豈不是",
    "X79n1557_028:0246c20": "籠頭角馱。德山棒。臨濟喝。豈不是籠頭角馱。儞諸人。",
    "X79n1557_028:0246c21": "被諸方老骨檛。教壞了也。學得一堆骨董。蘊在胷襟。",
    "X79n1557_028:0246c22": "便道。我會禪。儞皮下。還有血麼。被他熱瞞了也。大愚",
    "X79n1557_028:0246c23": "今日。與麼道。也是為他閑事長無明。",
    "X79n1557_028:0246c24": "示眾云。古人道。不見一法即如來。方得名為觀自在。",
    "X79n1557_028:0247a01": "且問儞諸人。作麼生說箇不見一法底道理。莫是本",
    "X79n1557_028:0247a02": "來無一法麼。莫是本來清淨麼。若恁麼會。未曾夢見。",
    "X79n1557_028:0247a03": "在三家村裏老婆。亦不作如是見解。大愚會下。莫有",
    "X79n1557_028:0247a04": "說得道理底麼。試出來。對眾說看。大愚與儞證明。有",
    "X79n1557_028:0247a05": "麼。一言已出。駟馬難追。",
    "X79n1557_028:0247a06": "示眾云。聞說佛法兩字。早是汗我耳目。諸人未跨大",
    "X79n1557_028:0247a07": "愚門。脚跟下。好與三十棒。雖然如是。今日也是為眾",
    "X79n1557_028:0247a08": "竭力。",
    "X79n1557_028:0247a09": "示眾云。橫飛雪刃。寸草不存。大地黯然。乾坤失色。正",
    "X79n1557_028:0247a10": "當與麼時。佛祖出頭來。也須入地三尺。雖然如是。大",
    "X79n1557_028:0247a11": "愚今日。向諸人前。敗闕一場。且道。甚麼處敗闕。還有",
    "X79n1557_028:0247a12": "人撿點得出麼。若撿點得出。行脚事畢。若撿點不得。",
    "X79n1557_028:0247a13": "且作納飯阿師。",
    "X79n1557_028:0247a14": "示眾云。拈起要妙。露柱皺眉。出格之談。烏龜向火。平",
    "X79n1557_028:0247a15": "實無事。嚼飯小兒。褒貶古今。豈能自救。諸禪德。離此",
    "X79n1557_028:0247a16": "之外。作麼生商量。莫是三年逢一閏。九月是重陽麼。",
    "X79n1557_028:0247a17": "莫是大盡三十日。小盡二十九麼。莫是春來草自青",
    "X79n1557_028:0247a18": "麼。若作如斯見解。大愚門下。喚作驢前馬後漢。",
    "X79n1557_028:0247a19": "示眾。舉夾山道。閙市門頭。識取天子。百草頭上。薦取",
    "X79n1557_028:0247a20": "老僧。三峽即不然。婦搖機軋軋。兒弄口喎喎。",
    "X79n1557_028:0247a21": "示眾云。諸方便有弄虵頭。撥龜尾。跳大海。劒刃裏藏",
    "X79n1557_028:0247a22": "身。三峽這裏。寒天熱水洗脚。夜間脫襪打睡。早朝旋",
    "X79n1557_028:0247a23": "繫行纏。風吹籬倒。喚人夫。劈篾縛起。",
    "X79n1557_028:0247a24": "僧問。言無展事。語不投機。未是衲僧見處。學人上來。",
    "X79n1557_028:0247b01": "師意如何。師云。水長舡高。云如何是衲僧見處。師云。",
    "X79n1557_028:0247b02": "人無遠慮。必有近憂。問。如何是本來心。師云。拆東籬",
    "X79n1557_028:0247b03": "補西壁。",
    "X79n1557_028:0247b04": "廬山歸宗善暹禪師法嗣",
    "X79n1557_028:0247b05": "洪州雲居佛印元禪師(凡二)饒州浮梁林氏子。師謂",
    "X79n1557_028:0247b06": "眾曰。雲門說法。如雲如雨。絕不許人記錄其語。見則",
    "X79n1557_028:0247b07": "詬曰。汝口不用。返記吾語。他日異時。裨販我去在。今",
    "X79n1557_028:0247b08": "室中對機錄。皆香林以紙為衣。隨所聞即書之。後世",
    "X79n1557_028:0247b09": "漁獵語言。正如吹網欲滿。非愚即狂也。",
    "X79n1557_028:0247b10": "師一日。為學徒入室。適東坡居士。忽到面前。師遽云。",
    "X79n1557_028:0247b11": "此間無坐榻。居士來此。作甚麼。坡云。暫借弗印四大。",
    "X79n1557_028:0247b12": "為坐榻。師云。山僧有一問。居士若道得。即請坐。若道",
    "X79n1557_028:0247b13": "不得。即輸腰下玉帶子。坡欣然云。便請。師云。居士適",
    "X79n1557_028:0247b14": "來道。暫借山僧四大為坐榻。只如山僧。四大本空。五",
    "X79n1557_028:0247b15": "陰非有。居士向甚麼處坐。坡不能加答。遂留下玉帶。",
    "X79n1557_028:0247b16": "師却贈以衲衣。坡有偈云。百千燈作一燈光。盡是恒。",
    "X79n1557_028:0247b17": "沙妙法王。是故東坡不敢惜。借君四大作繩床。又曰。",
    "X79n1557_028:0247b18": "病骨難堪玉帶圍。鈍根猶落箭鋒機。會當乞食歌姬",
    "X79n1557_028:0247b19": "院。奪得雲山舊衲衣。又曰。此帶閱人如傳舍。流傳到",
    "X79n1557_028:0247b20": "我亦悠哉。錦袍錯落猶相襯。乞與佯狂老萬回。",
    "X79n1557_028:0247b21": "明州雪竇重顯禪師法嗣",
    "X79n1557_028:0247b22": "越州天衣義懷禪師(凡十二)溫州樂清陳氏子。示眾云。",
    "X79n1557_028:0247b23": "未離兜率。已降王宮。未出母胎。度人已畢。直饒恁麼。",
    "X79n1557_028:0247b24": "猶落建化門中。諸人者。若論此事。舉目則千山萬水。",
    "X79n1557_028:0247c01": "思量則天地懸殊。直得六根杜絕。一念相應。正是無",
    "X79n1557_028:0247c02": "孔鐵鎚。恁麼說話。埋沒宗風。耻他先作。初機後學。不",
    "X79n1557_028:0247c03": "可徒然。先聖幸有第二義門。留與後人。諸仁者。若論",
    "X79n1557_028:0247c04": "第二義門。足可話會。山僧今日不避譏嫌。分明說破。",
    "X79n1557_028:0247c05": "大道無偏。復誰迷悟。諸仁者。迷則迷於悟。悟則悟於",
    "X79n1557_028:0247c06": "迷。迷時力士失額上之珠。悟則貧子獲衣中之寶。誰",
    "X79n1557_028:0247c07": "人不有。故聖人云。如我觀身實相。觀佛亦然。前際不",
    "X79n1557_028:0247c08": "來。後際不去。今則無住。無住之本。流出萬端。森羅眩",
    "X79n1557_028:0247c09": "目。全彰古佛家風。音聲聒耳。盡是普賢境界。雖然如",
    "X79n1557_028:0247c10": "是。笑殺衲僧。以拄杖擊繩床。",
    "X79n1557_028:0247c11": "師受天衣請。辭眾。示眾云。今日一筵。便是祖送。將軍",
    "X79n1557_028:0247c12": "出塞。坐蓮華帳。勸上馬盃。乃橫按拄杖云。雖無七事",
    "X79n1557_028:0247c13": "隨身。且有折弓鈍劒。雖不能刜鍾截鐵。爭柰古格猶",
    "X79n1557_028:0247c14": "存。對諸作者面前。焉敢拈出。念是舊時光彩。乃目顧",
    "X79n1557_028:0247c15": "大眾云。七星璀璨。光透九霄。膝上磨礱。乾坤肅靜。若",
    "X79n1557_028:0247c16": "也交鋒兩刀。自取其傷。若也掃蕩煙塵。赤眉轉盛。直",
    "X79n1557_028:0247c17": "得心無異緣。口無異說。目無異顧。不施寸刃。建立太",
    "X79n1557_028:0247c18": "平。檢點將來。覊乎化跡。何也。將軍猶在。若是明眼衲",
    "X79n1557_028:0247c19": "僧。一任貶剝。",
    "X79n1557_028:0247c20": "示眾云。玄黃不真。黑白何咎。六祖大師道。葉落歸根。",
    "X79n1557_028:0247c21": "來時無口。若會此箇說話。直入維摩丈室。住金色光",
    "X79n1557_028:0247c22": "中。見十方世界。四聖六凡。如觀掌中庵摩勒果。又見",
    "X79n1557_028:0247c23": "一類眾生。寢生死長夜。惛惛睡眠。不覺不知。作金雞",
    "X79n1557_028:0247c24": "報曉一聲。令伊惺悟。豈不快哉。若能如是。方可將此",
    "X79n1557_028:0248a01": "深心奉塵剎。是則名為報佛恩。雖然如是。古人道。笑",
    "X79n1557_028:0248a02": "我者多。哂我者少。",
    "X79n1557_028:0248a03": "示眾云。山河無隔礙。光明處處透。作麼生是處處透",
    "X79n1557_028:0248a04": "底光。若也不會。山僧為儞註脚。透儞眼處。十方諸佛",
    "X79n1557_028:0248a05": "國土。只在香煙上。透儞耳處。觀音菩薩。在鍾聲裏禮",
    "X79n1557_028:0248a06": "拜。透儞鼻處。香積世界。熏天炙地。透儞舌處。醍醐上",
    "X79n1557_028:0248a07": "味。翻成毒藥。透儞身處。一棒一條痕。透儞意處。業識",
    "X79n1557_028:0248a08": "茫茫。顛倒妄想。如是會得。四大五蘊。瓦解氷消。作麼",
    "X79n1557_028:0248a09": "生是父母未生前面目。良久云。三十年後。鼻孔撩天。",
    "X79n1557_028:0248a10": "一任罵取。",
    "X79n1557_028:0248a11": "示眾云。鴈過長空。影沉寒水。鴈無遺蹤之意。水無沉",
    "X79n1557_028:0248a12": "影之心。若能如是。方解向異類中行。不用續鳧截鶴。",
    "X79n1557_028:0248a13": "夷嶽盈壑。放行也。百醜千拙。収來也。攣攣拳拳。用之",
    "X79n1557_028:0248a14": "則敢與君王鬬富。不用都來不直半分錢。參。",
    "X79n1557_028:0248a15": "示眾云。青蘿夤緣。直上寒松之頂。白雲淡泞。出沒太",
    "X79n1557_028:0248a16": "虗之中。何似南山起雲。北山下雨。若也會得。甜瓜徹",
    "X79n1557_028:0248a17": "蔕甜。苦瓠連根苦。",
    "X79n1557_028:0248a18": "示眾云。五蘊山頭一段空。同門出入不相逢。無量劫",
    "X79n1557_028:0248a19": "來賃屋住。到頭不識主人公。有老宿拈云。既不識。當",
    "X79n1557_028:0248a20": "初問甚麼人賃。師云。恁麼拈。也大遠在。何故。須知死",
    "X79n1557_028:0248a21": "人路上。有活人出身處。活人路上。死人無數。那箇是",
    "X79n1557_028:0248a22": "活人路上。死人無數。那箇是死人路上。活人出身處。",
    "X79n1557_028:0248a23": "若也檢點得分明。拈却炙脂帽子。脫却鶻臭布衫。",
    "X79n1557_028:0248a24": "示眾云。日月沉輝。乾坤黯黑。赤肉團上。壁立千仞。孫",
    "X79n1557_028:0248b01": "賓門下。徒話鑽龜。朕兆已萌。何勞擬議。向威音王佛",
    "X79n1557_028:0248b02": "已前道得。猶在金峯窠裏。若是具眼衲僧。到這裏。合",
    "X79n1557_028:0248b03": "作麼生道。",
    "X79n1557_028:0248b04": "示眾云。無邊剎境。自他不隔於毫端。且道。妙喜世界。",
    "X79n1557_028:0248b05": "不動如來。說甚麼法。十世古今。始終不離於當念。只",
    "X79n1557_028:0248b06": "如威音王佛。最初一會。度多少人。若是通方作者。試",
    "X79n1557_028:0248b07": "為道看。良久云。行路難行路難。萬仞峰前著眼看。",
    "X79n1557_028:0248b08": "示眾云。善能分別諸法相。於第一義而不動。作麼生",
    "X79n1557_028:0248b09": "說箇分別底道理。老僧試為分別看。四面是山。中間",
    "X79n1557_028:0248b10": "是僧堂佛殿。廚庫三門。這裏是法堂。上是天下是地。",
    "X79n1557_028:0248b11": "僧是僧俗是俗。作麼生說箇第一義。若向這裏。明得",
    "X79n1557_028:0248b12": "去。穿取維摩老子鼻孔。若也不會。且待阿逸多出世。",
    "X79n1557_028:0248b13": "師作色空二偈。一云。色空空色色空空。礙却潼關路",
    "X79n1557_028:0248b14": "不通。劫火洞然毫末盡。青山依舊白雲中。",
    "X79n1557_028:0248b15": "其二云。東西南北。十萬八千。空生罔措。火裏生蓮。",
    "X79n1557_028:0248b16": "泉州承天傳宗禪師(凡二十)示眾云。靈山正眼。千聖不",
    "X79n1557_028:0248b17": "知。少室鋒機。三乘莫演正當今日。委在山僧。放開也",
    "X79n1557_028:0248b18": "風行草偃。揑聚也。地轉天回。儞等諸人。盡是久經陣",
    "X79n1557_028:0248b19": "敵慣戰作家。幸對人天。出來證據。",
    "X79n1557_028:0248b20": "示眾云。始自迦葉垂旨。海印分權。斷臂少林。吾宗失",
    "X79n1557_028:0248b21": "旨。豈況列位三乘。分宗五教。則此道濫觴也。若論衲",
    "X79n1557_028:0248b22": "僧門下。直須千聖情盡。萬緣不滯。始得。設使機輪轉",
    "X79n1557_028:0248b23": "處。又涉多途。直饒千眼頓開。白雲萬里。",
    "X79n1557_028:0248b24": "示眾云。大凡舉唱宗乘。須會目前生殺。縱奪臨時。殺",
    "X79n1557_028:0248c01": "人刀。活人劒。此是上古之機鋒。亦是今時之樞要。到",
    "X79n1557_028:0248c02": "這裏。也須是箇漢。始得。點著使轉。撥著便露。擬議之",
    "X79n1557_028:0248c03": "間。喪身失命。以拄杖。擊繩床。",
    "X79n1557_028:0248c04": "示眾云。鋒前一句。切忌承當。師子翻身。急須著眼。一",
    "X79n1557_028:0248c05": "刀兩段。少分相應。同死同生。萬中無一。儞諸衲子。盡",
    "X79n1557_028:0248c06": "是尋言泥句。入海筭沙。習學多聞。驢年會去。若更放",
    "X79n1557_028:0248c07": "過。轉見不堪。拈拄杖。一時趂下。",
    "X79n1557_028:0248c08": "示眾云。汝等諸人。盡是老弱殘兵。只是守營把寨底",
    "X79n1557_028:0248c09": "手脚。若是上將軍。便能埋兵布陣。把定邊疆。不顧信",
    "X79n1557_028:0248c10": "旗。單刀直入。說甚麼孟甞門下。賓客三千。點著不來。",
    "X79n1557_028:0248c11": "還歸死海。",
    "X79n1557_028:0248c12": "僧問。如何是諸佛本源。師云。千江流。白月。進云。如何",
    "X79n1557_028:0248c13": "領會。師云。三十年後　師乃云。人天圍繞。賓主交馳。",
    "X79n1557_028:0248c14": "問者。若一花一葉以開敷。答者。似一雨一雲而動作。",
    "X79n1557_028:0248c15": "如斯相見。未稱衲僧。若論宗乘一劄。海辯難宣。把定",
    "X79n1557_028:0248c16": "乾坤。要津無路。既通一線。千聖出興。所以大覺世尊。",
    "X79n1557_028:0248c17": "於師子床。回紫金山。普告大眾。吾今為汝。建大法幢。",
    "X79n1557_028:0248c18": "為出世因。作將來眼。諸人還辨得也無。忽若於此辨",
    "X79n1557_028:0248c19": "得。當知正法眼藏。委在此時。便能作大覺王。獨步三",
    "X79n1557_028:0248c20": "界。堪報我佛之恩。用助堯天之化。",
    "X79n1557_028:0248c21": "示眾云。諸人者。直饒問得知過鶖子。辯若滿慈。也祇",
    "X79n1557_028:0248c22": "是口傳心授底葛藤。且道。從上宗乘。合作麼生議論。",
    "X79n1557_028:0248c23": "若也鋒鋩未兆之前。大朴未分之際。薦得。猶落化門。",
    "X79n1557_028:0248c24": "若向意根下尋思。卒摸索不著。",
    "X79n1557_028:0249a01": "僧問。如何是般若體。師云。雲籠碧嶠。云如何是般若",
    "X79n1557_028:0249a02": "用。師云。月在清池　師乃云。若是上士。脚纔跨門。便",
    "X79n1557_028:0249a03": "知般若之體。便乃覿露鋒機。如同電拂。論禪與道。未",
    "X79n1557_028:0249a04": "免輪迴。舉意明宗。猶遭曲轍。通人分上。私限不拘。後",
    "X79n1557_028:0249a05": "進初機。快須薦取。於斯明得。許儞把定乾坤。手擎日",
    "X79n1557_028:0249a06": "月。若也未然。山僧今日。勞而無功。",
    "X79n1557_028:0249a07": "示眾云。宗門深奧。合作麼生話會。若教山僧。祖令當",
    "X79n1557_028:0249a08": "行。直須倒插乾坤。飜騰日月。人天泯跡。佛祖潛蹤。一",
    "X79n1557_028:0249a09": "切魔王宮殿振裂。雖然如此。猶涉化門。若是作者相",
    "X79n1557_028:0249a10": "見。閃電猶遲。擬拄言詮。宛然流浪。",
    "X79n1557_028:0249a11": "示眾云。千峰影裏。雙澗聲中。忽然風雷一擊。千尺鯨",
    "X79n1557_028:0249a12": "噴。祖佛家風。急須著眼。雄兵百萬。要定邊疆。劒客三",
    "X79n1557_028:0249a13": "千。到則不點。東來衲子。吳楚作家。點著不來。一時擒",
    "X79n1557_028:0249a14": "下。",
    "X79n1557_028:0249a15": "示眾云。聞聲悟道。猶是聽響之流。見色明心。何異眼",
    "X79n1557_028:0249a16": "中著屑。真如佛性。要且未出苦源。行布圓融。大似無",
    "X79n1557_028:0249a17": "繩自縛。若是衲僧家。喝散白雲。衝開碧落。橫身三界",
    "X79n1557_028:0249a18": "獨步大方。若不如是。徒為大夫。喝一喝。",
    "X79n1557_028:0249a19": "示眾云。衲僧門下。不在多端。達士相逢。非存目擊。始",
    "X79n1557_028:0249a20": "知拈槌竪拂。眼裏撒沙。瞬目揚眉。猶是鈍漢。假饒直",
    "X79n1557_028:0249a21": "下明得。正是無孔鐵鎚。擬欲尋思。千里萬里。卓拄杖",
    "X79n1557_028:0249a22": "一下。",
    "X79n1557_028:0249a23": "師行脚時。為泉州栖隱和尚。馳書到京師。李駙馬宅。",
    "X79n1557_028:0249a24": "相看。尉問因甚麼到京。師云。專為院門馳書。尉云。適",
    "X79n1557_028:0249b01": "來悔伸一問。師云。駙馬慣得其便。尉便喝。師云。放過",
    "X79n1557_028:0249b02": "一著。尉云。再犯不容。師云。三十年後。有人舉在。",
    "X79n1557_028:0249b03": "師到風穴。穴問。近離甚處。師云。東家。穴云。且喜沒交",
    "X79n1557_028:0249b04": "涉。師便喝。穴云。作家。師打一坐具。拂袖而出。穴云。未",
    "X79n1557_028:0249b05": "到風穴。與儞三十棒了也。",
    "X79n1557_028:0249b06": "瑞光專使。馳書上。師接書了。拈拄杖。問參頭。西祖不",
    "X79n1557_028:0249b07": "傳東土信。少林謾道付神光。書且拈却。作麼生是瑞",
    "X79n1557_028:0249b08": "光家風。使云。師叔在上。師指云。將頭不猛。帶累三軍。",
    "X79n1557_028:0249b09": "使云。和尚幸是大人。師云。兩重公案。且放過一著。復",
    "X79n1557_028:0249b10": "問第二僧。儞在瑞光。多少時。云和尚著忙作麼。師云。",
    "X79n1557_028:0249b11": "師子窟中無異獸。僧無語。師打一棒。又問第三僧。儞",
    "X79n1557_028:0249b12": "為甚麼。失却本道公驗。云和尚慣得其便。師云。一狀",
    "X79n1557_028:0249b13": "領過。且坐喫茶。",
    "X79n1557_028:0249b14": "僧問。如何是祖師西來意。師云。白雲抱幽石。僧云。乞",
    "X79n1557_028:0249b15": "師再垂方便。師云。千里未是遠。",
    "X79n1557_028:0249b16": "問如何是道。師云。虵無頭不行。云如何是道中人。師",
    "X79n1557_028:0249b17": "云。行到水窮處。坐看雲起時。",
    "X79n1557_028:0249b18": "問孟常門下。劒客三千。鳳凰門下。又且如何。師云。不",
    "X79n1557_028:0249b19": "許夜行。云恁麼則學人退身三步。師云。不是劒客。請",
    "X79n1557_028:0249b20": "莫相過。",
    "X79n1557_028:0249b21": "問如何是道。師云。且莫詐明頭。云如何是道中人。師",
    "X79n1557_028:0249b22": "云。墮坑落塹。",
    "X79n1557_028:0249b23": "問祖意教意。是同是別。師云。胡馬嘶北風。",
    "X79n1557_028:0249b24": "舒州投子法宗道者(凡一)僧問。如何是道者家風。師",
    "X79n1557_028:0249c01": "云。袈裟褁草鞋。云意旨如何。師云。赤脚下桐城。",
    "X79n1557_028:0249c02": "越州天衣在禪師(凡二)示眾云。摩竭掩室。鈍鳥栖蘆。",
    "X79n1557_028:0249c03": "毗耶杜詞。困魚止濼。少林面壁。待兔守株。天衣恁麼",
    "X79n1557_028:0249c04": "道。還有分付處也無。良久云。他時豹變。後五日看。",
    "X79n1557_028:0249c05": "僧問。祖祖相傳。傳祖印。師今得法。嗣何人。師云。人將",
    "X79n1557_028:0249c06": "語試。水將杖試。",
    "X79n1557_028:0249c07": "郢州大陽警延禪師法嗣",
    "X79n1557_028:0249c08": "郢州興陽剖禪師(凡四)師在大陽。作園頭。種瓜。延問。",
    "X79n1557_028:0249c09": "甜瓜何時熟。師云。即今熟爛了也。延云。揀甜底摘來。",
    "X79n1557_028:0249c10": "師云。與甚麼人喫。延云。不入園者。師云。未審不入園",
    "X79n1557_028:0249c11": "者。還喫也無。延云。汝還識伊麼。師云。雖然不識。不得",
    "X79n1557_028:0249c12": "不與。延笑云。去。",
    "X79n1557_028:0249c13": "師臥疾次。延問是身如泡幻。泡幻中成辨。若無箇泡",
    "X79n1557_028:0249c14": "幻。大事無由辦。若要大事辦。識取箇泡幻。作麼生。師",
    "X79n1557_028:0249c15": "云。猶是這邊事。延云。那邊事作麼生。師云。匝地紅輪",
    "X79n1557_028:0249c16": "秀。海底不栽花。延笑云。乃爾惺惺耶。師喝云。將謂我",
    "X79n1557_028:0249c17": "忘却。",
    "X79n1557_028:0249c18": "示眾云。西來大道。理絕百非。句裏投機。全乖妙旨。不",
    "X79n1557_028:0249c19": "已而已。有屈祖宗。豈況忉忉。有何所益。雖然如是。事",
    "X79n1557_028:0249c20": "無一向。且於唱教門中。通一線道。大家商量。",
    "X79n1557_028:0249c21": "僧問。娑竭出海龍宮震。覿面相呈事若何。師云。金翅",
    "X79n1557_028:0249c22": "鳥王當宇宙。箇中誰是出頭人。云忽遇出頭時。又作",
    "X79n1557_028:0249c23": "麼生。師云。似鶻提鳩。君不信。髑髏前驗始知真。云恁",
    "X79n1557_028:0249c24": "麼則叉手當胷。退身有分去也。師云。須彌脚下烏龜",
    "X79n1557_028:0250a01": "子。莫待重遭點額回。",
    "X79n1557_028:0250a02": "舒州投子義青禪師(凡六)青社李氏子。謁浮山遠禪",
    "X79n1557_028:0250a03": "師。經三載。遠一日問云。外道問佛。不問有言。不問無",
    "X79n1557_028:0250a04": "言。世尊默然。如何。青擬開口。遠遽以手掩師口。師於",
    "X79n1557_028:0250a05": "此大悟。遂作禮。遠云。汝妙悟玄機那。師云。設有妙悟。",
    "X79n1557_028:0250a06": "也須吐却。時孜侍者在旁。云。青華巖。今日如病得汗。",
    "X79n1557_028:0250a07": "師回顧孜云。合取狗口。汝更忉忉。我即便敺。遠後以",
    "X79n1557_028:0250a08": "大陽直裰皮履。付師。囑云。代吾。續洞上宗風。",
    "X79n1557_028:0250a09": "示眾云。若論此事。如鸞鳳冲霄。不留其跡。羚羊挂角。",
    "X79n1557_028:0250a10": "那覔其蹤。金龍不守於寒潭。玉兔豈栖於丹影。其或",
    "X79n1557_028:0250a11": "主賓若立。須威音路外搖頭。問答言陳。仍玄路傍提",
    "X79n1557_028:0250a12": "為唱。若能如是。猶在半途。更乃凝眸。不勞相見。",
    "X79n1557_028:0250a13": "示眾云。默沉陰界。語落深坑。擬著則天地懸殊。棄之",
    "X79n1557_028:0250a14": "則千生萬劫。洪波浩渺。白浪滔天。鎮海明珠。在誰收",
    "X79n1557_028:0250a15": "掌。良久。卓拄杖云。百雜碎。",
    "X79n1557_028:0250a16": "示眾云。孤村陋店。莫挂瓶盂。祖佛玄關。橫身直過。早",
    "X79n1557_028:0250a17": "是蘇秦觸塞。求路難回。項主。臨江。何逃困命。禪德。到",
    "X79n1557_028:0250a18": "這裏。進則落於天魔。退則沉於鬼趣。不進不退。正在",
    "X79n1557_028:0250a19": "死水中。諸仁者。作麼生。得平穩去。良久云。任從三尺",
    "X79n1557_028:0250a20": "雪。難壓寸靈松。",
    "X79n1557_028:0250a21": "示眾云。諸佛出世。應病施方。祖師西來。守株待兔。直",
    "X79n1557_028:0250a22": "饒全提舉唱。猶如鑿壁偷光。設使盡令施行。大似空",
    "X79n1557_028:0250a23": "中擲劒。何故。不見古人道。不用求真。唯須息見。諸仁",
    "X79n1557_028:0250a24": "者。且道。息箇甚麼見。良久云。靈雲不悟桃花旨。空使",
    "X79n1557_028:0250b01": "玄沙暗皺眉。",
    "X79n1557_028:0250b02": "示眾云。若論此事。如魚遁深淵。必招釣客。玉埋荊谷。",
    "X79n1557_028:0250b03": "何逆求人。所以刖足楚城。煙波渭水。蓋謂不守平常。",
    "X79n1557_028:0250b04": "致見如是。此日白雲滿谷。淥水浮煙。瑞鳥驚晨。山光",
    "X79n1557_028:0250b05": "眩日。觸事無私。有何不可。雖然如是。更須無手能遮",
    "X79n1557_028:0250b06": "目。釣魚不犯竿。",
    "X79n1557_028:0250b07": "慧州羅浮如禪師(凡一)大陽問師。儞甚處人。師云。益",
    "X79n1557_028:0250b08": "州。陽云。此去多少。師云。五千里。延云。儞與麼來。還曾",
    "X79n1557_028:0250b09": "踏著麼。師云。不曾踏著。陽云。汝解騰空那。師云。不解",
    "X79n1557_028:0250b10": "騰空。陽云。爭得到這裏。師云。步步不迷方。隨身無辨",
    "X79n1557_028:0250b11": "處。陽云。汝得超方三昧耶。師云。聖心不可得。三昧豈",
    "X79n1557_028:0250b12": "彰名。陽云。如是如是。汝應信。此即本體全彰。理事不",
    "X79n1557_028:0250b13": "二。善自護持。",
    "X79n1557_028:0250b14": "西川雲頂鵬禪師(凡二)僧問。如何是大疑底人。師云。",
    "X79n1557_028:0250b15": "畢鉢巖中。面面相覰。云如何是不疑底人。師云。如是",
    "X79n1557_028:0250b16": "我聞。須彌粉碎。",
    "X79n1557_028:0250b17": "僧問。祖意教意。是同是別。師云。達磨逢梁武。摩騰遇",
    "X79n1557_028:0250b18": "漢明。",
    "X79n1557_028:0250b19": "青原下第十二世",
    "X79n1557_028:0250b20": "廬州栖賢澄諟禪師法嗣",
    "X79n1557_028:0250b21": "湖州西余體柔禪師(凡一)示眾云。一人把火。自燼其",
    "X79n1557_028:0250b22": "身。一人抱氷。橫死於路。進前即觸途成滯。退後即噎",
    "X79n1557_028:0250b23": "氣填胸。直得上天無路。入地無門。如今已不奈何也。",
    "X79n1557_028:0250b24": "良久云。待得雪消去。自然春到來。",
    "X79n1557_028:0250c01": "洪州雲居曉舜禪師法嗣",
    "X79n1557_028:0250c02": "建康府蔣山法泉禪師(凡二)隋州時氏子。上堂。僧問。",
    "X79n1557_028:0250c03": "達磨未來時如何。師云。月明東嶺上。云來後如何。師",
    "X79n1557_028:0250c04": "云。黃河徹底清。云祖師面壁。意旨如何。師云。撑天拄",
    "X79n1557_028:0250c05": "地。云便恁麼去時如何。師云。落七落八　師乃云。諸",
    "X79n1557_028:0250c06": "仁者。問話得也未。相挨相拶。進前退後。口裏喃喃地。",
    "X79n1557_028:0250c07": "圖箇甚麼。將謂宗門。合有恁麼說話。諸人敗闕。終可",
    "X79n1557_028:0250c08": "帶累山僧。亦無分雪處。何故。諸人未發問時。猶較些",
    "X79n1557_028:0250c09": "子。纔出頭來。便沒交涉。不見。摩竭國內。土曠人稀。少",
    "X79n1557_028:0250c10": "室巖前。風高月冷。到這裏。豈假三寸。方解辨明。所以",
    "X79n1557_028:0250c11": "道。諸佛不出世。祖師不西來。馬鳴龍樹不敢商量。海",
    "X79n1557_028:0250c12": "藏龍宮。不能詮註。雖然如是。若是明眼漢。一點也瞞",
    "X79n1557_028:0250c13": "他不得。後學初機。卒難摸索。今日判府侍郎。為佛法",
    "X79n1557_028:0250c14": "主。山僧得與諸人相見。大眾。如今忽有人問。如何是",
    "X79n1557_028:0250c15": "相見底事。向他道甚麼。莫有道得底麼。出來。露箇消",
    "X79n1557_028:0250c16": "息看。山僧為汝證明。若也未知。今日已是隱藏不得。",
    "X79n1557_028:0250c17": "為諸人一時說破。乃擘開胷云。一時記取。",
    "X79n1557_028:0250c18": "示眾云。要去不得去。要住不得住。打破大散關。脫却",
    "X79n1557_028:0250c19": "娘生袴。諸仁者。到臈月三十日。且道。用箇甚麼。良久",
    "X79n1557_028:0250c20": "云。柳絮隨風。自西自東。",
    "X79n1557_028:0250c21": "處州慈雲修慧禪師(凡四)示眾云。若論此事。唯佛與",
    "X79n1557_028:0250c22": "佛。乃能知之。諸人還知麼。慈雲今日。開大智門。入總",
    "X79n1557_028:0250c23": "持藏。示汝諸人。無價珍去。諸人還識麼。拈起拄杖云。",
    "X79n1557_028:0250c24": "這箇豈不是無價珍。一人有一箇。自是諸人。不肯承",
    "X79n1557_028:0251a01": "當。若承當去。頭頭應用。取捨自由。十二時中。受用不",
    "X79n1557_028:0251a02": "盡。若用不得。一任懷寶迷邦。向外馳求。踏破草鞋。虗",
    "X79n1557_028:0251a03": "生浪死。卓拄杖一下。",
    "X79n1557_028:0251a04": "示眾云。大眾會麼。五月十五。即不問。且道。葫蘆裏走",
    "X79n1557_028:0251a05": "馬一句。作麼生道。直饒道得。也是渴鹿趂陽焰。",
    "X79n1557_028:0251a06": "示眾云。菩提達磨。口能招禍。聖諦義中。梁王勘破。歸",
    "X79n1557_028:0251a07": "到少林。九年壁坐。退己讓人。萬無一箇。",
    "X79n1557_028:0251a08": "僧問。牛頭未見四祖時如何。師云。青山藏不得。云見",
    "X79n1557_028:0251a09": "後如何。師云。明月却相容。",
    "X79n1557_028:0251a10": "越州天衣義懷禪師法嗣",
    "X79n1557_028:0251a11": "東京法雲圓通法秀禪師(凡七)秦州隴城辛氏子也。",
    "X79n1557_028:0251a12": "通諸經論。久習華嚴。一日嘆曰。吾觀善財。始見文殊。",
    "X79n1557_028:0251a13": "復過百一十城。事五十三知識。又聞。達磨西來。老盧",
    "X79n1557_028:0251a14": "南去。教外別傳。無上心印。吾豈止方隅。滯性相之宗",
    "X79n1557_028:0251a15": "耶。因棄所業。束裝南游。徑往天衣。謁懷禪師。懷問曰。",
    "X79n1557_028:0251a16": "座主講甚麼經。師云。粗習華嚴。懷云。華嚴以何為宗。",
    "X79n1557_028:0251a17": "師云。以法界為宗。懷云。法界以何為宗。師云。以心為",
    "X79n1557_028:0251a18": "宗。懷云。心以何為宗。師不能加答。懷云。毫釐有差。天",
    "X79n1557_028:0251a19": "地懸隔。汝當自看。會有省發耳。後十七日。聞僧舉。白",
    "X79n1557_028:0251a20": "兆問報慈云。情生智隔。想變體殊。情未生時如何。慈",
    "X79n1557_028:0251a21": "云隔。師於此大悟。直詣方丈。陳所證。懷喜云。前後座",
    "X79n1557_028:0251a22": "主。唯汝一人。真大法器。吾宗異日。在汝行矣。師遂服",
    "X79n1557_028:0251a23": "勤八年餘。天衣推為導首。後出世舒之四面。最後住",
    "X79n1557_028:0251a24": "本山。而終老焉。",
    "X79n1557_028:0251b01": "示眾。舉古云。見一則瞎汝眼。知一則翳汝眼。翳生則",
    "X79n1557_028:0251b02": "天上人間。瞎却則三頭六臂。師云。既是翳生。為甚麼",
    "X79n1557_028:0251b03": "天上人間。既是瞎却。為甚麼三頭六臂。山僧即不然。",
    "X79n1557_028:0251b04": "翳生則長連床上。伸脚打睡。都莫以道為懷。瞎却則",
    "X79n1557_028:0251b05": "朝打三千。暮打八百。且道。還有得失也無。良久云。可",
    "X79n1557_028:0251b06": "知禮也。",
    "X79n1557_028:0251b07": "示眾云。單傳心印。過犯彌天。祖師玄言。如何宣說。打",
    "X79n1557_028:0251b08": "皷上來。成得什麼。良久云。直饒動地雨花。爭如歸堂",
    "X79n1557_028:0251b09": "向火。參。",
    "X79n1557_028:0251b10": "示眾云。多能多慮。轉不相應。絕言絕慮。無處不通。拈",
    "X79n1557_028:0251b11": "起拄杖云。直饒向這裏。見得祖師。正好喫山僧拄杖。",
    "X79n1557_028:0251b12": "若也棒頭取證。猶在半途。作麼生是究竟一句。良久",
    "X79n1557_028:0251b13": "云。常憶江南三月裏。鷓鴣啼處百花香。",
    "X79n1557_028:0251b14": "示眾云。道士倒騎驢。猻猢繫露柱。蝦蟆跳上天。烏龜",
    "X79n1557_028:0251b15": "縮頭去。棲賢也欲放過。又恐不分緇素。却被諸方檢",
    "X79n1557_028:0251b16": "點。驀拈拄杖云。非但諸方。便是棲賢拄杖。也自不甘。",
    "X79n1557_028:0251b17": "擊繩床一下。",
    "X79n1557_028:0251b18": "示眾云。少林九年冷坐。却被神光覷破。如今玉石難",
    "X79n1557_028:0251b19": "分。只得麻纏紙裏。還會麼。笑我者多。哂我者少。",
    "X79n1557_028:0251b20": "示眾云。看風使帆。正是隨波逐波。截斷眾流。未免依",
    "X79n1557_028:0251b21": "前滲漏。量才補職。寧越短長。買帽相頭。難為恰好。直",
    "X79n1557_028:0251b22": "饒上不見天。下不見地。東西不辨。南北不分。有甚麼",
    "X79n1557_028:0251b23": "用處。任是純鋼打就。生鐵鑄成。也須額頭汗出。總不",
    "X79n1557_028:0251b24": "恁麼。又且如何商量。良久云。赤心片片。誰知得笑殺",
    "X79n1557_028:0251c01": "黃梅石女兒。",
    "X79n1557_028:0251c02": "示眾云。衲僧家。高揖釋迦。不拜彌勒。未為分外。只如",
    "X79n1557_028:0251c03": "半偈亡軀。一句投火。又圖箇甚麼。良久云。彼彼住山",
    "X79n1557_028:0251c04": "人。何須更說破。",
    "X79n1557_028:0251c05": "杭州佛日智才禪師(凡一)示眾云。風雨蕭騷。塞汝耳",
    "X79n1557_028:0251c06": "根。落葉交加。塞汝眼根。香臭叢雜。塞汝鼻根。冷熱甘",
    "X79n1557_028:0251c07": "甜。塞汝舌根。衣綿溫冷。塞汝身根。顛倒妄想。塞汝意",
    "X79n1557_028:0251c08": "根。諸禪德。直饒儞飜得轉。也是平地骨堆。",
    "X79n1557_028:0251c09": "東京慧林宗本禪師(凡一)僧問。如何是露地白牛。師",
    "X79n1557_028:0251c10": "云。放出無尋處。",
    "X79n1557_028:0251c11": "台州瑞巖子鴻禪師(凡二)示眾云。法爾不爾。建立乖",
    "X79n1557_028:0251c12": "真。堂堂現成。雕琢成偽。妙圓超悟。頭上安頭。頓獲法",
    "X79n1557_028:0251c13": "身。枷上著杻。設若不爾。則靈山畫餅。曹溪指梅。過犯",
    "X79n1557_028:0251c14": "彌天。放過即不可。更有一箇。誰檢點得出。驀拈拄杖",
    "X79n1557_028:0251c15": "云。今日不著便。",
    "X79n1557_028:0251c16": "示眾云。一不守。二不向。上下四維無等量。大洋海裏",
    "X79n1557_028:0251c17": "泛鐵舡。彌須頂上翻鯨浪。臨濟縮却舌頭。德山閣却",
    "X79n1557_028:0251c18": "拄杖。千古萬古獨巍巍。留與人間作榜樣。",
    "X79n1557_028:0251c19": "真州長蘆體明禪師(凡二)示眾。顧視左邊云。師子之",
    "X79n1557_028:0251c20": "狀。豈免嚬呻。復顧視右邊云。象王之儀。寧忘回顧。取",
    "X79n1557_028:0251c21": "此逃彼。上士奚堪。識變知機。野狐戀窟。到這裏。須知",
    "X79n1557_028:0251c22": "有凡聖不歷處。古今不到處。且道。是甚處人行履。良",
    "X79n1557_028:0251c23": "久云。丈夫自有衝天氣。不向如來行處行。",
    "X79n1557_028:0251c24": "示眾云。上士相逢。休存目擊。祖師門下。如何受用。古",
    "X79n1557_028:0252a01": "往今來。新新無間。雖然如是。猶在荊棘林中。衲僧家。",
    "X79n1557_028:0252a02": "須向鑊湯爐炭上。成等正覺。刀山劒樹上。說法度人。",
    "X79n1557_028:0252a03": "方有少分相應。良久云。茯苓只在松根下。用意追尋",
    "X79n1557_028:0252a04": "事轉遙。",
    "X79n1557_028:0252a05": "蘇州淨慧可證禪師(凡二)示眾云。龍宮海藏。盡屬葛",
    "X79n1557_028:0252a06": "藤。教外別傳。起摸畫樣。當人分上。平地風波。到這裏。",
    "X79n1557_028:0252a07": "如何出得。良久云。毗婆尸佛早留心。直至如今不得",
    "X79n1557_028:0252a08": "妙。",
    "X79n1557_028:0252a09": "僧問。達磨未來時如何。師云。天涯地角。云來後如何。",
    "X79n1557_028:0252a10": "師云。四海五湖。",
    "X79n1557_028:0252a11": "舒州投子義青禪師法嗣",
    "X79n1557_028:0252a12": "東京淨因道楷禪師(凡十)師問投子。佛祖意句。如家",
    "X79n1557_028:0252a13": "常茶飯。離此之餘。還別有為人言句也無。子云。汝道。",
    "X79n1557_028:0252a14": "寰中天子勑。還假禹湯堯舜也無。師擬開口。子拈拂",
    "X79n1557_028:0252a15": "子。驀口打云。儞發意來時。早有二十棒分。師於此契",
    "X79n1557_028:0252a16": "悟。作禮便行。子云。且來闍梨。師竟不回首。子云。子到",
    "X79n1557_028:0252a17": "不疑之地耶。師掩耳而去。",
    "X79n1557_028:0252a18": "師作典座。子問。廚務勾當不易。師云。不敢。子云。煑粥",
    "X79n1557_028:0252a19": "耶。蒸飯耶。師云。人工淘米著火。行者煑粥蒸飯。子云。",
    "X79n1557_028:0252a20": "子作箇甚麼。師云。和尚慈悲。放他閑去。",
    "X79n1557_028:0252a21": "師侍投子。游菜園。子度拄杖與師。師接得隨行。子云。",
    "X79n1557_028:0252a22": "理合恁麼。師云。與和尚。提鞋挈杖。也不為分外。子云。",
    "X79n1557_028:0252a23": "有同行在。師云。那一人。不受教。子休去。至晚。問師。早",
    "X79n1557_028:0252a24": "來與子說話。未盡。師云。請和尚舉。子云。卯生日戌生",
    "X79n1557_028:0252b01": "月。師即點燈來。子云。子上來下去。總不空然。師云。在",
    "X79n1557_028:0252b02": "和尚左右。理合如此。子云。奴兒婢子。誰家屋裏無。師",
    "X79n1557_028:0252b03": "云。和尚年尊。關他不可。子云。得恁麼殷勤。師云。報恩",
    "X79n1557_028:0252b04": "有分。",
    "X79n1557_028:0252b05": "示眾云。威音已前。不落諸位。然燈之後。以心傳心。諸",
    "X79n1557_028:0252b06": "祖遞相繼襲。掩室摩竭。似是而非。更於鹿野苑中。三",
    "X79n1557_028:0252b07": "轉十二行法輪。自後聲教既傳。四十九年。指喻不下。",
    "X79n1557_028:0252b08": "子孫幾乎斷絕。黃面老人。末後著忙。將青蓮目。顧視",
    "X79n1557_028:0252b09": "迦葉。迦葉微笑。便云。吾有正法眼藏。付囑於汝。金色",
    "X79n1557_028:0252b10": "頭陀。大似不丈夫。取人處分。自後西天此土。指鹿為",
    "X79n1557_028:0252b11": "馬。少室黃梅。將日作月。祖師已是錯傳。山僧已是錯",
    "X79n1557_028:0252b12": "說。今日不免將錯就錯。曲為今時。從來向君道。直須",
    "X79n1557_028:0252b13": "旨外明宗。莫向言中取則。石人機似汝。也解唱巴歌。",
    "X79n1557_028:0252b14": "汝若似石人。雪曲也須和。直饒唱得韻出青霄。和得",
    "X79n1557_028:0252b15": "宮商不犯。正是出世邊事。落在今時。且道未出世邊",
    "X79n1557_028:0252b16": "事。作麼生。良久云。眹兆未生前薦取。春風飄擺綠楊",
    "X79n1557_028:0252b17": "垂。",
    "X79n1557_028:0252b18": "示眾云。威音路外。千聖不游。問答言陳。鄉關萬里。設",
    "X79n1557_028:0252b19": "使總不恁麼。坐在無事界中。更若礙眸。不勞相見。",
    "X79n1557_028:0252b20": "示眾云。纔陞此座。已涉塵勞。更乃凝眸。自彰瑕玷。別",
    "X79n1557_028:0252b21": "傳一句。勾賊破家。不失本宗。狐狸戀窟。所以真如凡",
    "X79n1557_028:0252b22": "聖。皆是夢言。佛及眾生。並為增語。到這裏。回光返照。",
    "X79n1557_028:0252b23": "撒手承當。未免寒蟬抱枯木。泣盡不回頭。",
    "X79n1557_028:0252b24": "示眾云。威音那畔。水泄不通。便是釋迦親來。也分疎",
    "X79n1557_028:0252c01": "不下。少室九年。伸吐無門。若據令而行。三界諸佛。應",
    "X79n1557_028:0252c02": "須側立。六代祖師。只可傍觀。如今放一線道。許儞諸",
    "X79n1557_028:0252c03": "人。通箇消息。許儞同身共命。一氣連枝。若通不得。只",
    "X79n1557_028:0252c04": "知荊玉異。那辨楚王心。",
    "X79n1557_028:0252c05": "示眾。拈起拄杖云。這裏薦得。盡是諸佛建立邊事。直",
    "X79n1557_028:0252c06": "饒儞東涌西沒。卷舒自在。也未夢見七佛已前消息。",
    "X79n1557_028:0252c07": "須知有一人。不從人得。不受教詔。不落階級。若識此",
    "X79n1557_028:0252c08": "人。一生參學事畢。驀召大眾云。更若凝眸。不勞相見。",
    "X79n1557_028:0252c09": "示眾云。道本明直。不勞修證。直饒一句下會得。君臣",
    "X79n1557_028:0252c10": "父子。五位具足。臨濟三玄三要。四句料簡。雲門函盖",
    "X79n1557_028:0252c11": "乾坤。截斷眾流。隨波逐浪。會得。通同古今。倜儻分明。",
    "X79n1557_028:0252c12": "盡是古人方便建立。落在今時。不見黃面老人。自解",
    "X79n1557_028:0252c13": "知非。掩室摩竭。淨名杜口。有一般漢。將為極則。黃面",
    "X79n1557_028:0252c14": "老人。早是犯鋒傷手。幸然無事。更將膩脂帽子。搨向",
    "X79n1557_028:0252c15": "頭上。自後黃梅聚徒八百。選佛場開。末後散席。自云。",
    "X79n1557_028:0252c16": "心空及第。便有老盧出云。未來無一物。便乃密傳衣",
    "X79n1557_028:0252c17": "法。半夜渡江。負重至大庾嶺頭。明上座趂及。自云。為",
    "X79n1557_028:0252c18": "法而來。便云。不思善。不思惡。正恁麼時。還我明上座",
    "X79n1557_028:0252c19": "本來面目。這一場狼藉。不同小小。便是德山臨濟手",
    "X79n1557_028:0252c20": "脚。也打疊不盡。更有一般底。遞相傳授。舉覺商量。將",
    "X79n1557_028:0252c21": "為奇特。爛嚼細嚥。垢汙心田。且諸祖未建立已前。將",
    "X79n1557_028:0252c22": "甚體格今時。只如老漢。不會禪。不會道。百無長處。是",
    "X79n1557_028:0252c23": "箇三家村裏漢。自小出家。寺院剃頭。後乃經游天台",
    "X79n1557_028:0252c24": "廬阜。如今年老。頭白齒黃。只是舊時三家村裏漢。與",
    "X79n1557_028:0253a01": "諸人何異。地上行。床上臥。鉢盂裏喫飯。後架裏盥漱。",
    "X79n1557_028:0253a02": "若作佛法商量。眉鬚墮落。諸人還會麼。直饒會得玄",
    "X79n1557_028:0253a03": "玄。爭似飢飡困歇。",
    "X79n1557_028:0253a04": "楊次公問師。相別得幾年。師云。七年。公云。七年。參禪",
    "X79n1557_028:0253a05": "來。學道來。師云。不打這鼓笛。公云。恁麼則空游山水。",
    "X79n1557_028:0253a06": "百無所能去也。師云。相別未久。善能高鑑。公呵呵大",
    "X79n1557_028:0253a07": "笑。",
    "X79n1557_028:0253a08": "韓相公來。師出接。公云。禁足不出。為甚麼却出。師云。",
    "X79n1557_028:0253a09": "官不容針。私通車馬。",
    "X79n1557_028:0253a10": "西京少林恩禪師(凡四)示眾云。若向這裏。說即心是",
    "X79n1557_028:0253a11": "佛。大似頭上安頭。若說非心非佛。何異迷頭認影。賞",
    "X79n1557_028:0253a12": "箇名。安箇是。立箇非。向甚麼處。見達磨祖師。雖然如",
    "X79n1557_028:0253a13": "此。放一線道。別有商量。諸仁者。是復誰是。非復誰非。",
    "X79n1557_028:0253a14": "是非杳絕。分明萬機。於斯明得。晝見日夜見星。於斯",
    "X79n1557_028:0253a15": "不明。有寒暑兮促君壽。有鬼神兮妬君福。",
    "X79n1557_028:0253a16": "示眾云。如斯說話。誰是知音。直饒句一向下。千眼頓",
    "X79n1557_028:0253a17": "開。端的有幾箇。是迷鋒達磨。諸人要識達磨祖師麼。",
    "X79n1557_028:0253a18": "舉手揑空云。達磨祖師鼻孔。在少林手裏。若放開去。",
    "X79n1557_028:0253a19": "從他此土西天。說黃道黑。若不放過。不消一揑。莫有",
    "X79n1557_028:0253a20": "為祖師作主者麼。出來。與少林相見。有麼。良久云。果",
    "X79n1557_028:0253a21": "然。",
    "X79n1557_028:0253a22": "示眾云。便恁麼休去。已落二三。更若忉忉。終成異見。",
    "X79n1557_028:0253a23": "既到這裏。又不可弓折箭盡去也。且衲僧家。遠則能",
    "X79n1557_028:0253a24": "照。近則能名。拈拄杖云。穿却德山鼻孔。換却臨濟眼",
    "X79n1557_028:0253b01": "睛。掀翻大海。撥轉虗空。且道。三千里外。誰是知音。於",
    "X79n1557_028:0253b02": "斯明得。大似杲日照天。苟或未明。不免雲騰致雨。卓",
    "X79n1557_028:0253b03": "拄杖一下。",
    "X79n1557_028:0253b04": "僧問。久飄客路。罕遇知音。今日上來。請師一接。師云。",
    "X79n1557_028:0253b05": "有眼無耳垛。六月火邊坐。云頂門不具金剛眼。幾逐",
    "X79n1557_028:0253b06": "流鶯過短籬。師云。白雲千里萬里。",
    "X79n1557_028:0253b08": "聯燈會要卷第二十八"
}