{
    "T41n1822_028:0787b06": "俱舍論疏卷第二十八",
    "T41n1822_028:0787b08": "沙門法寶撰",
    "T41n1822_028:0787b09": "分別定品第八之一",
    "T41n1822_028:0787b10": "心一境性名之為定。此品廣明名分別定",
    "T41n1822_028:0787b11": "品。前明智品能依定果。此明定品智所依",
    "T41n1822_028:0787b12": "因。",
    "T41n1822_028:0787b13": "論。已說諸智至今次當辨。結前起後。",
    "T41n1822_028:0787b14": "論。於中先辨至靜慮云何。此品大文有二",
    "T41n1822_028:0787b15": "　一明德所依定。二明餘性功德。此明德所",
    "T41n1822_028:0787b16": "依定　於中有四。一明靜慮。二明無色。三",
    "T41n1822_028:0787b17": "明等至。四明等持。此文第一明靜慮也文",
    "T41n1822_028:0787b18": "中有三。一問。二答。三釋。此問起也。論",
    "T41n1822_028:0787b19": "曰至靜慮差別。此述先說靜慮所以。諸功",
    "T41n1822_028:0787b20": "德多依此四故先辨也。論。此總有四種",
    "T41n1822_028:0787b21": "謂初二三四。列四名也。正理論云。豈諸靜",
    "T41n1822_028:0787b22": "慮無如慈等不共名想。而今但就初等四",
    "T41n1822_028:0787b23": "數建立別名。此中非無不共名想。然無唯",
    "T41n1822_028:0787b24": "遍攝一地名。以諸靜慮各有二種。謂定及",
    "T41n1822_028:0787b25": "生。有差別故。諸生靜慮如先已說。謂第四",
    "T41n1822_028:0787b26": "八。前三各三。無有別名總詮一地。諸定靜",
    "T41n1822_028:0787b27": "慮總相無別。謂此四體總而言之。皆善性",
    "T41n1822_028:0787b28": "攝。心一境性以善等持為自性故。若并",
    "T41n1822_028:0787b29": "助伴五蘊為性。此二既同難知差別。相雖",
    "T41n1822_028:0787c01": "無別。而地有異。為顯地異就數標名。故",
    "T41n1822_028:0787c02": "說為初乃至第四(已上論文)。論。四各有二至",
    "T41n1822_028:0787c03": "五蘊為性。分四靜慮各有二種。謂生及定。",
    "T41n1822_028:0787c04": "生者十七天。定即善等持。即名心一境性。",
    "T41n1822_028:0787c05": "并五蘊也。論。何名一境性。經部問也。",
    "T41n1822_028:0787c06": "論。謂專一所緣。有部答也。論。若爾",
    "T41n1822_028:0787c07": "即心至餘心所法。經部難也。若專一所緣名",
    "T41n1822_028:0787c08": "之為定。即心專境依之建立。即此心王",
    "T41n1822_028:0787c09": "名三摩地。不應別有餘心所法名三摩",
    "T41n1822_028:0787c10": "地。論。別法令心至非體即心。有部答",
    "T41n1822_028:0787c11": "也。即心專一境。由別心所。能令心王於一",
    "T41n1822_028:0787c12": "境轉名為等持。非體即心。論。豈不諸",
    "T41n1822_028:0787c13": "心至何用等持。經部難也。即此心王剎那滅",
    "T41n1822_028:0787c14": "故皆一境轉。法性自爾。何用等持令一境",
    "T41n1822_028:0787c15": "轉。第一難也。論。若謂令心至等持無用。",
    "T41n1822_028:0787c16": "第二難也。若謂前念等持。令心於第二念。",
    "T41n1822_028:0787c17": "亦同前心緣一境轉。此即前心令其後心",
    "T41n1822_028:0787c18": "同一境轉。後心相應等持何用。論。又由",
    "T41n1822_028:0787c19": "此故至心於一境轉。第三難也。如心所中定",
    "T41n1822_028:0787c20": "通其散位。散位非定。由修習故。三摩地成",
    "T41n1822_028:0787c21": "名心一境。何不即以此修習力。令心一境",
    "T41n1822_028:0787c22": "轉。論。又三摩地至皆一境轉。第四難",
    "T41n1822_028:0787c23": "也。心所等持是大地法通其定．散。因何散",
    "T41n1822_028:0787c24": "位心亂。定位一境。論。不爾餘品等持劣",
    "T41n1822_028:0787c25": "故。有部釋第四難也。正理論云。此中經主自",
    "T41n1822_028:0787c26": "興問答。何名一境性。謂專一所緣。彼答非",
    "T41n1822_028:0787c27": "理。眼．意二識若同一所緣。應名一境性。",
    "T41n1822_028:0787c28": "故於此處應求別理。謂若依止一所依",
    "T41n1822_028:0787c29": "根。專一所緣名一境性。豈不一念無易所",
    "T41n1822_028:0788a01": "緣。應一切心中皆有一境性。理實皆有一",
    "T41n1822_028:0788a02": "一剎那心．心所法。一境轉故。然非一切皆",
    "T41n1822_028:0788a03": "得定名。以於此中說一境性。但為顯示",
    "T41n1822_028:0788a04": "由勝等持。令善心．心所。相續而轉故。若爾",
    "T41n1822_028:0788a05": "即心依一根轉。引緣自境。餘心續生。此即",
    "T41n1822_028:0788a06": "名為心一境性。應離心外無別等持。此難",
    "T41n1822_028:0788a07": "不然。前已說故。謂先廣辨心所法中。已",
    "T41n1822_028:0788a08": "辨等持。此難不然。前已說故。謂若心體即",
    "T41n1822_028:0788a09": "三摩地。令心作等。亦應無別。差別因緣不",
    "T41n1822_028:0788a10": "可得故。述曰。經部令心作等。即許別有",
    "T41n1822_028:0788a11": "思等心所。令心一境。因何不許。論。",
    "T41n1822_028:0788a12": "有餘師說至即四靜慮故。述經部師計也。",
    "T41n1822_028:0788a13": "此師引經。說定學為增上心學。說四靜慮",
    "T41n1822_028:0788a14": "為心清淨最勝。證定即是心也。論。依",
    "T41n1822_028:0788a15": "何義故立靜慮名。問也。論。由此寂靜至",
    "T41n1822_028:0788a16": "以慧為體有部答也。由此寂靜是定。能審慮",
    "T41n1822_028:0788a17": "是慧。審慮即是實了知義。了知是慧。如說",
    "T41n1822_028:0788a18": "心在定能如實了知　審慮義中置地界故",
    "T41n1822_028:0788a19": "者。審慮梵云振多。是字緣。於此字緣置其",
    "T41n1822_028:0788a20": "地界。變前振多成馱南。馱南此云靜慮。馱",
    "T41n1822_028:0788a21": "南舊云禪那訛也。正理論云。依何義故立",
    "T41n1822_028:0788a22": "靜慮名。由依此寂靜方能審慮故。審慮即",
    "T41n1822_028:0788a23": "是實了知義。如說心在定。能如實了知。審",
    "T41n1822_028:0788a24": "慮義中置地界故。依訓釋理。此是凝寂。思",
    "T41n1822_028:0788a25": "度境處得靜慮名。定令慧生無濁亂故。有",
    "T41n1822_028:0788a26": "說此定持勝遍緣。如理思惟故名靜慮。勝言",
    "T41n1822_028:0788a27": "簡欲界。遍緣簡無色。如理思惟簡異顛倒。",
    "T41n1822_028:0788a28": "能持此定是妙等持。此妙等持名為靜慮。",
    "T41n1822_028:0788a29": "此言顯示止．觀均行無倒等持。方名靜慮",
    "T41n1822_028:0788b01": "　又婆沙一百四十一。問此四何緣說名靜",
    "T41n1822_028:0788b02": "慮。答靜謂寂靜。慮謂籌慮。此四地中。定．慧",
    "T41n1822_028:0788b03": "平等故稱靜慮。餘隨有闕。不得此名　已",
    "T41n1822_028:0788b04": "上論文。論。若爾諸等持皆應名靜慮。",
    "T41n1822_028:0788b05": "難也。論。不爾唯勝至亦得日名。答也。",
    "T41n1822_028:0788b06": "論。靜慮如何獨名為勝。問也。論。諸",
    "T41n1822_028:0788b07": "等持內至獨名靜慮。答獨名勝所以也。",
    "T41n1822_028:0788b08": "論。若爾染污寧得此名。難也。若以如上勝",
    "T41n1822_028:0788b09": "故獨名審慮。味定是染。如何亦同得靜慮",
    "T41n1822_028:0788b10": "名。論。由彼亦能邪審慮故。有部答也。",
    "T41n1822_028:0788b11": "論。是則應有太過之失。難。染污心審慮",
    "T41n1822_028:0788b12": "勝餘散善者。有太過失。論。無太過失",
    "T41n1822_028:0788b13": "至有惡靜慮。答也。如敗種子雖無生能。",
    "T41n1822_028:0788b14": "得種子名非餘土等。染亦如是。雖不同",
    "T41n1822_028:0788b15": "善審慮。以靜慮故得靜慮名。此理證也",
    "T41n1822_028:0788b16": "　世尊亦說有惡靜慮。引教證也。論。若一",
    "T41n1822_028:0788b17": "境性至初二三四。難也。若一境性是靜慮者。",
    "T41n1822_028:0788b18": "即相無差別。依何相別立初．二．三．四也。",
    "T41n1822_028:0788b19": "論。具伺喜樂至而不與尋俱。明初定具",
    "T41n1822_028:0788b20": "尋．伺．喜．樂也。頌但言伺。以表尋俱。以伺",
    "T41n1822_028:0788b21": "有喜．樂。定有尋故。以中間靜慮無喜．樂",
    "T41n1822_028:0788b22": "故。自餘有伺。示有於尋。論。漸離前支",
    "T41n1822_028:0788b23": "至分為四種。述立餘三所以也。離伺異初",
    "T41n1822_028:0788b24": "立第二離喜及伺二異前二立第三。離",
    "T41n1822_028:0788b25": "伺．喜．樂異前三立第四。",
    "T41n1822_028:0788b26": "論。已辨靜慮無色云何。下兩行半頌。第二",
    "T41n1822_028:0788b27": "明四無色也。論曰至亦如是言。述無",
    "T41n1822_028:0788b28": "色四及生．定二同。善性等同前靜慮。故頌",
    "T41n1822_028:0788b29": "中言亦如是也。論。然助伴中至隨",
    "T41n1822_028:0788c01": "轉色故。此述異也。論。雖一境性至立非",
    "T41n1822_028:0788c02": "想非非想處。述分四所以也。論。離名",
    "T41n1822_028:0788c03": "何義。問也。論謂由此道至離下染義。答",
    "T41n1822_028:0788c04": "也　言離生者有二義。一染法名生。能為",
    "T41n1822_028:0788c05": "患故。猶如生食在腹。二謂受生。離地染",
    "T41n1822_028:0788c06": "時二種生過俱能離也。論。即此四根本",
    "T41n1822_028:0788c07": "至立無色名。述同異也。此四無色上三近分",
    "T41n1822_028:0788c08": "不緣色故名除色想。空處近分以緣色故",
    "T41n1822_028:0788c09": "非除色想。然四根本．四色近分。雖緣色",
    "T41n1822_028:0788c10": "不同。皆無色故同名無色。論。此因不",
    "T41n1822_028:0788c11": "成許有色故。大眾部．化地部等難也。汝以",
    "T41n1822_028:0788c12": "無色故總名無色。無色之因我宗不許。許",
    "T41n1822_028:0788c13": "有色故。是不成過。論。若爾何故立無色",
    "T41n1822_028:0788c14": "名。有部反問也。既言有色。何故經中說名",
    "T41n1822_028:0788c15": "無色。論。由彼色微至亦名無黃。大眾部",
    "T41n1822_028:0788c16": "等答也。論。許彼界中色有何相。有部責",
    "T41n1822_028:0788c17": "色相也。論。若彼唯有至何有造色。縱",
    "T41n1822_028:0788c18": "計破也。論。若謂如有至亦遮有故。破",
    "T41n1822_028:0788c19": "救義也。大眾部等救云。如有無漏律儀。無",
    "T41n1822_028:0788c20": "無漏大種。我宗無色界有身．語律儀。無別",
    "T41n1822_028:0788c21": "大種。破云。不爾。無漏雖無大種依有漏大",
    "T41n1822_028:0788c22": "種故。汝宗不可說無色律儀依色界大種。",
    "T41n1822_028:0788c23": "界地別故。又我宗亦遮無色界有無漏律儀",
    "T41n1822_028:0788c24": "故。論。若許於彼至彼色漸少。又破轉",
    "T41n1822_028:0788c25": "計也。論。若謂於彼至不可見故。此破救",
    "T41n1822_028:0788c26": "也。論。若謂彼身至應名無色。又破轉",
    "T41n1822_028:0788c27": "計也。論。若謂彼身至有勝劣故。又破救",
    "T41n1822_028:0788c28": "也。論。又生靜慮至不名無色。此重破也。",
    "T41n1822_028:0788c29": "竝如文可知。正理論云。又生靜慮。乃至。上",
    "T41n1822_028:0789a01": "地望下清妙轉增。非下地根所能取故。",
    "T41n1822_028:0789a02": "與彼何異不名無色。論。若謂欲色至",
    "T41n1822_028:0789a03": "此有何理。又破救也。大眾部救云雖色界",
    "T41n1822_028:0789a04": "中。上地清妙下地應名無色。然隨別義立",
    "T41n1822_028:0789a05": "名。不名無色。無色不爾者。此有何理。",
    "T41n1822_028:0789a06": "論。若謂經說至有色理成。牒大眾部引他",
    "T41n1822_028:0789a07": "經證也。壽．煖合故。是一經。煖是色故。色識",
    "T41n1822_028:0789a08": "相依。第二經也。名色為緣。第三經也。遮離",
    "T41n1822_028:0789a09": "色等有來．去故。第四經也。由此四種證",
    "T41n1822_028:0789a10": "無色界定有色也。論。此證不成應審思",
    "T41n1822_028:0789a11": "故。且總非也。論。謂所引教應共審思。",
    "T41n1822_028:0789a12": "勸大眾部等審思也。論。旦契經說至",
    "T41n1822_028:0789a13": "為約欲界說。令思第一經也。論。名色",
    "T41n1822_028:0789a14": "與識至為約欲色說。令思第二經也。",
    "T41n1822_028:0789a15": "論。所說名色至不緣於識。令思第三經也。",
    "T41n1822_028:0789a16": "論。遮離色至行至為遮離一切。令思第",
    "T41n1822_028:0789a17": "四經也。此四經皆通兩釋。不成證義。",
    "T41n1822_028:0789a18": "論。若謂契經至大過失故。略破救也。",
    "T41n1822_028:0789a19": "論。謂應外煖亦與壽合。出救第一經大過",
    "T41n1822_028:0789a20": "失也。若以經無簡別。即令一切壽皆與煖",
    "T41n1822_028:0789a21": "合。經無簡別故。應一切煖皆與壽合。因何",
    "T41n1822_028:0789a22": "外煖而不壽合。論。又應外名色依識識",
    "T41n1822_028:0789a23": "為緣。出第二．第三過失也。若以經無簡別。",
    "T41n1822_028:0789a24": "即令一切識。皆與名色依。破第二過也。外",
    "T41n1822_028:0789a25": "名色識為緣。第三．經也。俱經無簡別。應一",
    "T41n1822_028:0789a26": "切名色皆與識依。及與色緣。是即外色及",
    "T41n1822_028:0789a27": "四相等。應與識依。識緣過也。論。又說",
    "T41n1822_028:0789a28": "四食至應有段食。引例破也。經說四食如",
    "T41n1822_028:0789a29": "四識住。經無簡別。色．無色界應有段食。有",
    "T41n1822_028:0789b01": "四識住故。經不簡故。論。若謂經說至",
    "T41n1822_028:0789b02": "無斯過者。牒引兩經救也。以有經說",
    "T41n1822_028:0789b03": "一類天超段食。故知色．無色界無段食也",
    "T41n1822_028:0789b04": "　又經說。彼天喜為食故。無上二界有段",
    "T41n1822_028:0789b05": "食過者。此述大眾部意。前所引文雖無簡",
    "T41n1822_028:0789b06": "別。別有此兩文有簡別。故知上二界定無",
    "T41n1822_028:0789b07": "段食。論。欲無色界至皆超越故。引三",
    "T41n1822_028:0789b08": "經准段食例證無色界無色也。論。若",
    "T41n1822_028:0789b09": "無色界至超色想等。反難大眾部也。論",
    "T41n1822_028:0789b10": "若謂觀下至亦應許然。破救也。言無色想",
    "T41n1822_028:0789b11": "等觀待下麁。無麁色想名為無色想等",
    "T41n1822_028:0789b12": "者。言無段食。亦應無麁有細段食。論。",
    "T41n1822_028:0789b13": "又諸靜慮至名無色界。重破救也。若以觀",
    "T41n1822_028:0789b14": "下麁色名無色者。四靜慮中色細欲界。亦",
    "T41n1822_028:0789b15": "應可說出離色言。是即色界應亦名無色",
    "T41n1822_028:0789b16": "界。論。又亦應說至非超受等。是重破",
    "T41n1822_028:0789b17": "也。若謂觀麁色故名出離色者。無色界",
    "T41n1822_028:0789b18": "受細。色界受麁。超下麁受應名出離受等。",
    "T41n1822_028:0789b19": "經既不說出離受等。故知無色中唯遍超色",
    "T41n1822_028:0789b20": "類非超受等。論。由此定知彼界無色。",
    "T41n1822_028:0789b21": "此總結成自宗義也。論。然契經說至非",
    "T41n1822_028:0789b22": "永出故。通伏難也。伏難意云。若無色界無",
    "T41n1822_028:0789b23": "色者　應無色有出於色有。如何經說有不",
    "T41n1822_028:0789b24": "出有。有三釋。一自地有不能出自地有。",
    "T41n1822_028:0789b25": "即是自地有漏道不能制自地惑。要因",
    "T41n1822_028:0789b26": "上地方能斷故　非遍出者雖上地有出下",
    "T41n1822_028:0789b27": "地有。而不能出非想有也。雖能出下地有",
    "T41n1822_028:0789b28": "後定退故非永出也。依如是理說有不",
    "T41n1822_028:0789b29": "出有也。論。又薄伽梵至說有色類言。是",
    "T41n1822_028:0789c01": "重引經證也。論。故所立因無不成過。",
    "T41n1822_028:0789c02": "總結上言。以無色故名無色。因非不成過。",
    "T41n1822_028:0789c03": "汝宗不許自違理．教。汝既違教。我非不成。",
    "T41n1822_028:0789c04": "論。在彼多劫至色從何生。大眾部等難",
    "T41n1822_028:0789c05": "也。論。此從心生至從彼心生。經部答也。",
    "T41n1822_028:0789c06": "謂從色異熟因功能種子而生。論。彼",
    "T41n1822_028:0789c07": "無色身心何依轉。大眾部等又難也。彼既無",
    "T41n1822_028:0789c08": "色。心依何轉。論。離身何不轉。有部等",
    "T41n1822_028:0789c09": "反問大眾部也。論下曾不見故。大眾部",
    "T41n1822_028:0789c10": "答也。論。色界無段食至離段食轉故。",
    "T41n1822_028:0789c11": "引例却難大眾部也。論。又先說彼心",
    "T41n1822_028:0789c12": "轉所依。指前釋也。前說心依壽等轉也。",
    "T41n1822_028:0789c13": "論。已釋總名。結上四無色名也。論。",
    "T41n1822_028:0789c14": "空無邊等至得別名耶。問別名也。論。",
    "T41n1822_028:0789c15": "不爾云何至建立三名。答。前三無色從加",
    "T41n1822_028:0789c16": "行為名於加行位勝解。思惟虛空等故。",
    "T41n1822_028:0789c17": "名空無邊等。至成滿位亦緣餘法。故正理",
    "T41n1822_028:0789c18": "云。謂若有法雖與色俱。而其自體不依屬",
    "T41n1822_028:0789c19": "色。諸有於色求出離者。必應最初思惟彼",
    "T41n1822_028:0789c20": "法。謂虛空體雖與色俱。而待色無方得顯",
    "T41n1822_028:0789c21": "了。外法所攝其相無邊。思惟彼時。易能",
    "T41n1822_028:0789c22": "離色。故加行位思惟虛空。成時隨應亦緣",
    "T41n1822_028:0789c23": "餘法。但從加行建立此名。謂於純淨",
    "T41n1822_028:0789c24": "六種識身能了別中。善取相已安住勝解。",
    "T41n1822_028:0789c25": "由假想力。思惟觀察無邊識相。由此加行",
    "T41n1822_028:0789c26": "為先所成。隨其所應。亦緣餘法。但從加",
    "T41n1822_028:0789c27": "行建立此名　謂見無邊行相麁動。為欲",
    "T41n1822_028:0789c28": "厭捨起此加行。是故此處名最勝捨。以於",
    "T41n1822_028:0789c29": "此中。不復樂作無邊行相。心於所緣捨諸",
    "T41n1822_028:0790a01": "所有。寂然而住(已上論文)。論。立第四名至名",
    "T41n1822_028:0790a02": "非非想。立第四名。由想昧劣無明勝想。得",
    "T41n1822_028:0790a03": "非想名。有昧劣想名非非想也。論。雖",
    "T41n1822_028:0790a04": "加行時至加行立名。明加行時觀根本作",
    "T41n1822_028:0790a05": "非想非非想解。不從加行為名。說根本",
    "T41n1822_028:0790a06": "想昧劣為名。論。以若詰言至是立名正",
    "T41n1822_028:0790a07": "因。釋不從加行立名所以也。前三無色加",
    "T41n1822_028:0790a08": "行心時思無邊空等。然實根本非常緣空。",
    "T41n1822_028:0790a09": "由此立名從其加行不從根本。加行不",
    "T41n1822_028:0790a10": "緣根本作行解故。非想非非想處加行位",
    "T41n1822_028:0790a11": "中。緣其根本地昧劣想作如是念。無明勝",
    "T41n1822_028:0790a12": "想有昧劣想。此念依根本起。即是正立名",
    "T41n1822_028:0790a13": "因。由想昧劣故從根本不從加行。",
    "T41n1822_028:0790a14": "論。已辨無色云何等至。下兩行頌第三明等",
    "T41n1822_028:0790a15": "至　文有十二。一明淨等三別。二明具支",
    "T41n1822_028:0790a16": "多少。三明不動。四明受多少。五明借識。六",
    "T41n1822_028:0790a17": "二得。七明相生。八明依身。九明所緣。十明",
    "T41n1822_028:0790a18": "斷惑。十一明近分。十二明中定。此第一明",
    "T41n1822_028:0790a19": "淨等三也。論曰至無無漏故。總釋八",
    "T41n1822_028:0790a20": "地。前七具三。有頂唯二。無無漏也。論。",
    "T41n1822_028:0790a21": "初味等至至此得味名。釋第一味定也。此謂",
    "T41n1822_028:0790a22": "等持與愛相應。愛能味著定亦名味。正理",
    "T41n1822_028:0790a23": "論云。愛相應言依自性說。此以等持為自",
    "T41n1822_028:0790a24": "性故。若并助伴應作是言。愛俱亦法名",
    "T41n1822_028:0790a25": "味等至　問何故餘惑相應不名為定。答正",
    "T41n1822_028:0790a26": "理論云。專注不移方名為定愛相應定。亦",
    "T41n1822_028:0790a27": "專一境故得定名。餘惑相應則不如是。",
    "T41n1822_028:0790a28": "謂餘煩惱於自所緣。不能令心專注如愛。",
    "T41n1822_028:0790a29": "故三摩地若與愛俱。專注一緣與善相似。",
    "T41n1822_028:0790b01": "論。淨等至名至此得淨名。第二明淨定",
    "T41n1822_028:0790b02": "也。是有漏故與無漏殊。即名世間之所簡",
    "T41n1822_028:0790b03": "也。淨故非味。即是善名之所簡也。與無貪",
    "T41n1822_028:0790b04": "等白法相應故名為淨。釋淨名也。論。",
    "T41n1822_028:0790b05": "即味相應至深生味著。述淨為味境。味唯",
    "T41n1822_028:0790b06": "緣淨。就緣淨中。唯緣過去退淨定也。不",
    "T41n1822_028:0790b07": "緣現在及未來也。現在無淨定。未來淨未",
    "T41n1822_028:0790b08": "曾領受也。此說容生味定。非一切生。唯",
    "T41n1822_028:0790b09": "退分定及住中一分。似退生故。境亦如是。",
    "T41n1822_028:0790b10": "又退分定未必定退。前五種性非定退故。",
    "T41n1822_028:0790b11": "此人皆成退分定故。論。爾時雖名至得",
    "T41n1822_028:0790b12": "名為入。述入出也。味定非定似定名定。",
    "T41n1822_028:0790b13": "由此亦名入味定也　正理論云。諸從定",
    "T41n1822_028:0790b14": "出總有五種。一出地。二出剎那。三出行相。",
    "T41n1822_028:0790b15": "四出所緣。五出種類　從初靜慮入第二",
    "T41n1822_028:0790b16": "等名為出地。於同一地行相．所緣相續",
    "T41n1822_028:0790b17": "轉位。前念無間入於後念。名出剎那　從",
    "T41n1822_028:0790b18": "無常行相入苦行相等。名出行相　從緣",
    "T41n1822_028:0790b19": "色蘊入緣受等。名出所緣　從有漏入",
    "T41n1822_028:0790b20": "無漏。從不染污入染污等。名出種類",
    "T41n1822_028:0790b21": "　依出種類此中說言從所味出入能味定",
    "T41n1822_028:0790b22": "　豈不二言更相違反。能味是愛非所入定。",
    "T41n1822_028:0790b23": "所入是定不名能味。如何可言入能味定",
    "T41n1822_028:0790b24": "　無相違過。現見。相應隨舉一名說俱品",
    "T41n1822_028:0790b25": "故。如勸長者作意記別。互相雜故俱得二",
    "T41n1822_028:0790b26": "名。由愛相應等持名味。等持力故愛得定",
    "T41n1822_028:0790b27": "名。故無二言更相違過。論。無漏定者",
    "T41n1822_028:0790b28": "至非所味著。第三述無漏定也。如文可",
    "T41n1822_028:0790b29": "解。",
    "T41n1822_028:0790c01": "論。如是所說八等至中。已下第二明具支多",
    "T41n1822_028:0790c02": "少　文中有二。一明四五支。二明染無",
    "T41n1822_028:0790c03": "支。明有支中有二。一明四定支有多少。",
    "T41n1822_028:0790c04": "二明支體。此兩行頌第一明靜慮支多少",
    "T41n1822_028:0790c05": "也。論曰至五等持。明淨及無漏。初靜慮",
    "T41n1822_028:0790c06": "具五支也。論。此中等持至義如前釋。",
    "T41n1822_028:0790c07": "會名．體也。論。傳說唯定至非靜慮。述",
    "T41n1822_028:0790c08": "婆沙宗也。論。如實義者至應知亦爾。論主",
    "T41n1822_028:0790c09": "正釋也。如四支軍不可偏論一支為軍",
    "T41n1822_028:0790c10": "亦軍支也。餘靜慮支應知亦爾。正理論云。",
    "T41n1822_028:0790c11": "毘婆沙師顯靜慮地等持最勝。故作是說。三",
    "T41n1822_028:0790c12": "摩地是靜慮亦靜慮支。如四支軍。亦無有",
    "T41n1822_028:0790c13": "失。如王與眾雖互相資。而於其中王最",
    "T41n1822_028:0790c14": "為勝。論。第二靜慮至四等持別。釋第",
    "T41n1822_028:0790c15": "二靜慮支也　言信名內等淨者。正理釋",
    "T41n1822_028:0790c16": "云。信是淨相故立淨名。如水清珠令心淨",
    "T41n1822_028:0790c17": "故。內心平等為緣故生。由此信根名內",
    "T41n1822_028:0790c18": "等淨。或第二定所有功德。平等為緣引生此",
    "T41n1822_028:0790c19": "淨。由此建立內等淨名(已上論文)。論。第三靜",
    "T41n1822_028:0790c20": "慮至五等持。釋第三靜慮支多少也。",
    "T41n1822_028:0790c21": "論。第四靜慮至四等持。釋第四定支也",
    "T41n1822_028:0790c22": "　言行捨．及念名清淨者。正理意云。第四定",
    "T41n1822_028:0790c23": "中復棄捨樂故。彼捨．念得清淨名　又",
    "T41n1822_028:0790c24": "云。此中支名為目何義。目顯成義。何所顯",
    "T41n1822_028:0790c25": "成。謂顯成此是初靜慮。乃至。此是第四靜",
    "T41n1822_028:0790c26": "慮。或此支名目隨順義。謂十八支各順自",
    "T41n1822_028:0790c27": "地。或資具義說名為支。如祠祀支即牛．馬",
    "T41n1822_028:0790c28": "等。謂尋．伺等展轉相資　又云。何緣初三",
    "T41n1822_028:0790c29": "支各具五。第二第四各唯四支。或由欲界",
    "T41n1822_028:0791a01": "多諸惡法及妙五欲。難斷難捨。第二靜慮",
    "T41n1822_028:0791a02": "有重地喜其相動踊。喜中之極引五部愛。",
    "T41n1822_028:0791a03": "難捨難斷。為對治彼故。初．三各五支。初．",
    "T41n1822_028:0791a04": "三不然。故餘各四　又釋。隨順超等至故",
    "T41n1822_028:0791a05": "　又云。輕安．行捨遍四靜慮。何緣初．二",
    "T41n1822_028:0791a06": "唯立輕安。後二地中唯立行捨。以此於彼",
    "T41n1822_028:0791a07": "偏隨順故。謂欲界中有諸惡法。初靜慮地",
    "T41n1822_028:0791a08": "有尋．伺想能逼惱心。猶如毒箭。初．二離",
    "T41n1822_028:0791a09": "彼故輕安增。第二靜慮喜極動踊。第三靜慮",
    "T41n1822_028:0791a10": "樂受極增。二俱能為愛勝生處。三．四棄彼",
    "T41n1822_028:0791a11": "故行捨增　又云。行捨．輕安互相覆蔽。若處",
    "T41n1822_028:0791a12": "有一第二便無。輕安治沈其相飄舉。行捨治",
    "T41n1822_028:0791a13": "掉其相寂止。故安與捨互相覆蔽　又云。何",
    "T41n1822_028:0791a14": "緣念．慧諸地皆有。而念唯在上二靜慮。慧",
    "T41n1822_028:0791a15": "在第三定方得立為支。隨其所應偏隨",
    "T41n1822_028:0791a16": "順故。謂喜與樂於三有中。是諸有情極所",
    "T41n1822_028:0791a17": "耽味。第三靜慮所味中。極有生死中最勝樂",
    "T41n1822_028:0791a18": "故。理應立慧觀察厭捨。若無慧者自地善",
    "T41n1822_028:0791a19": "根尚不能成。況進求勝。為治如是自地",
    "T41n1822_028:0791a20": "過失。第三靜慮立慧為支。餘地不然。故不",
    "T41n1822_028:0791a21": "立慧。第二靜慮有最勝喜。輕躁嬈亂如邏",
    "T41n1822_028:0791a22": "剎私第三定中有最勝樂。如天妙欲極為",
    "T41n1822_028:0791a23": "難捨。第三．四定由行捨支。隨其所應雖",
    "T41n1822_028:0791a24": "已棄捨。而恐退起立念遮防餘地不然。故",
    "T41n1822_028:0791a25": "不立念。然第三念勢用堅強。非唯助捨。",
    "T41n1822_028:0791a26": "亦能助慧。通能防備自．他地失。第四不",
    "T41n1822_028:0791a27": "爾。無自失故。由此第四不立慧支　問",
    "T41n1822_028:0791a28": "何緣內等淨唯立第二支。正理釋云。故內等",
    "T41n1822_028:0791a29": "淨體即信根謂若證得第二靜慮。則於定地",
    "T41n1822_028:0791b01": "亦可離中。有深信生名內等淨。故雖諸",
    "T41n1822_028:0791b02": "地皆有信根。而可立支。唯第二定以今創",
    "T41n1822_028:0791b03": "信。諸定地法與散地法俱可離故(已上論文)。",
    "T41n1822_028:0791b04": "論。靜慮支名既有十八。已下一行頌。第二明",
    "T41n1822_028:0791b05": "支體也。論曰至即五實事。明初靜慮",
    "T41n1822_028:0791b06": "支。五各有別體即有五實事。一尋。二伺。",
    "T41n1822_028:0791b07": "三喜。四輕安。五等持。論。第二靜慮至足",
    "T41n1822_028:0791b08": "前為六。明第二靜慮。唯加一支。謂內等淨",
    "T41n1822_028:0791b09": "即是信也。論。第三靜慮至足前為十。明",
    "T41n1822_028:0791b10": "第三靜慮。加四支也。一行捨。即善中捨也。",
    "T41n1822_028:0791b11": "二正念。通中念也。三正慧。通中慧也。四樂",
    "T41n1822_028:0791b12": "受。其受若就七十五法以明。即四地受皆同",
    "T41n1822_028:0791b13": "一也。若五受以明。即喜．樂．捨各別也。今就",
    "T41n1822_028:0791b14": "五受以明故。樂受增一。論。第四靜慮",
    "T41n1822_028:0791b15": "至足前為十一。增非苦樂者。雖捨受即是",
    "T41n1822_028:0791b16": "前受。五受明義增前非苦樂也。若合四地",
    "T41n1822_028:0791b17": "受為一。即九法為支體也。論。由此故",
    "T41n1822_028:0791b18": "說至如理應思。四句料簡。如文可解。",
    "T41n1822_028:0791b19": "論。何故第三說增樂受。經部問也。論。由",
    "T41n1822_028:0791b20": "初二樂輕安攝故。有部答也。唯識論初．二喜．",
    "T41n1822_028:0791b21": "樂是一受。所悅身．心異立兩名也。",
    "T41n1822_028:0791b22": "論。何理為證知是輕安。徵有部也。論。",
    "T41n1822_028:0791b23": "初二定中無樂根故。有部總略答也。定中既",
    "T41n1822_028:0791b24": "無樂根。故知言樂是輕安樂。論。非初",
    "T41n1822_028:0791b25": "二定至無五識故。已下進退推尋。無有樂",
    "T41n1822_028:0791b26": "受。樂有二種。一者身樂。二者心樂。身受樂",
    "T41n1822_028:0791b27": "者五識相應。定中無五識故無身受樂也。",
    "T41n1822_028:0791b28": "論。亦無心受樂至故無樂受。此明無心",
    "T41n1822_028:0791b29": "受樂也。喜．樂二受名雖有異。同是其受。不",
    "T41n1822_028:0791c01": "可一心二受同起。既有喜．樂如何有樂。",
    "T41n1822_028:0791c02": "論。不可喜樂至及四支故。遮轉計也。",
    "T41n1822_028:0791c03": "若言喜．樂更互現前說是樂受。有樂之",
    "T41n1822_028:0791c04": "時即無喜受。如何說具四支．五支。論。",
    "T41n1822_028:0791c05": "有說無有至所攝樂根。述經部師計也。",
    "T41n1822_028:0791c06": "論。若爾何故至身．心樂受。有部難也。經說。云",
    "T41n1822_028:0791c07": "何樂根乃至引生身．心樂受。故知樂根有身",
    "T41n1822_028:0791c08": "樂．心樂受也。論。有餘於此至唯說身故。",
    "T41n1822_028:0791c09": "經部正經文也。是汝有部增足心字。所以",
    "T41n1822_028:0791c10": "得知。餘部經中無心字故。正理論云。何緣",
    "T41n1822_028:0791c11": "不許餘部契經。有餘於彼削除心字。以契",
    "T41n1822_028:0791c12": "經說第二定等無餘識身。心一趣故。若固",
    "T41n1822_028:0791c13": "說彼有身受樂與理相違。如後當辨。",
    "T41n1822_028:0791c14": "論。又第三定至身所受樂故。經部與有部",
    "T41n1822_028:0791c15": "出違經失也。論。若謂於此至為有何",
    "T41n1822_028:0791c16": "德。遮有部通經也。若有部通經。云經說身",
    "T41n1822_028:0791c17": "者說意為身。非五根者。為有何德勝說",
    "T41n1822_028:0791c18": "為心。正理論云。契經說為身所受樂。然不",
    "T41n1822_028:0791c19": "能證彼地樂根非心受攝。亦說離生喜是",
    "T41n1822_028:0791c20": "身所證故。豈可由此便執喜根非心受攝。",
    "T41n1822_028:0791c21": "若謂無色不說身者。此非決定。無色界中",
    "T41n1822_028:0791c22": "說身見故。又見於彼說身壞故。又說彼",
    "T41n1822_028:0791c23": "身下劣生故　又云。此說身名為有何",
    "T41n1822_028:0791c24": "德者。為顯彼樂受自內所證故。謂彼地樂",
    "T41n1822_028:0791c25": "非所依．緣所能顯了。唯自內證。此即顯彼",
    "T41n1822_028:0791c26": "樂受中極。亦見於自說以身聲。如說由身",
    "T41n1822_028:0791c27": "證甘露界。即是自證甘露界義(已上論文)。",
    "T41n1822_028:0791c28": "論。又第四定至有樂支故。舉有勝不說難",
    "T41n1822_028:0791c29": "也。論。若謂輕安至應是樂支。遮有部",
    "T41n1822_028:0792a01": "救也。論。若謂彼輕安至勝前二故。破",
    "T41n1822_028:0792a02": "重救也。先以二理破。後引經破。此二理也。",
    "T41n1822_028:0792a03": "論。又契經說至非即輕安。後引經破也。",
    "T41n1822_028:0792a04": "經說離生喜。身作證。是初定說修五法。一",
    "T41n1822_028:0792a05": "歡。二喜。三輕安。四樂。既輕安與樂別說故。",
    "T41n1822_028:0792a06": "初．二樂非即輕安　言離生喜者。離欲惡",
    "T41n1822_028:0792a07": "法生彼喜故。論。若言定中至無遍觸",
    "T41n1822_028:0792a08": "身故。破有部無身識也。經部述自宗計",
    "T41n1822_028:0792a09": "也。論。若謂外散至三摩地故。通有部難",
    "T41n1822_028:0792a10": "也。有部難言。若以有輕安風。即令爾時有",
    "T41n1822_028:0792a11": "身識者定應失壞　通云。此順定故不失",
    "T41n1822_028:0792a12": "壞定。論。若謂起身識至由前因故。又通",
    "T41n1822_028:0792a13": "難也。若謂有身識起應出定者。由前順",
    "T41n1822_028:0792a14": "定因故不出定也。論。若謂依止至許",
    "T41n1822_028:0792a15": "生無過。又通難也。准此論文。經部。許在",
    "T41n1822_028:0792a16": "定有身識行。及依欲界身起色界身識緣",
    "T41n1822_028:0792a17": "色界觸。唯許緣輕安風也。論。若爾正",
    "T41n1822_028:0792a18": "在定至成違理失。有部難也。正在無漏",
    "T41n1822_028:0792a19": "定中。觸及身識應成無漏。以無漏初定",
    "T41n1822_028:0792a20": "現在前時。即以彼輕安觸是覺支。身識中",
    "T41n1822_028:0792a21": "樂為樂支。不可同五支中喜是無漏　樂是",
    "T41n1822_028:0792a22": "有漏故。成違理失。論。無違理失。經部",
    "T41n1822_028:0792a23": "答也。論。所以者何。有部徵也。論。",
    "T41n1822_028:0792a24": "許說身輕安是覺支攝故。經部引例答也。經",
    "T41n1822_028:0792a25": "說身輕安是覺支故。論。若謂順彼至許",
    "T41n1822_028:0792a26": "如是說。引例破也。汝豈不說是隨順覺支",
    "T41n1822_028:0792a27": "名覺支也。我宗身識亦順無漏故名為無",
    "T41n1822_028:0792a28": "漏。無違理失。論。若謂許說至皆有漏",
    "T41n1822_028:0792a29": "故。有部引經難經既說十五界有漏。如何",
    "T41n1822_028:0792b01": "輕安觸。及身識。隨順無漏名無漏也。",
    "T41n1822_028:0792b02": "論。無違經過至密意說故。經部通經也。此",
    "T41n1822_028:0792b03": "就餘觸及餘身識。唯名有漏。准此論意。",
    "T41n1822_028:0792b04": "經部以輕安風及身識順無漏故。假名無",
    "T41n1822_028:0792b05": "漏。論。如何無漏至支小無漏。有部難",
    "T41n1822_028:0792b06": "也。其輕安風實是有漏。順無漏故名為無",
    "T41n1822_028:0792b07": "漏者。如何無漏定正現在前。少支有漏。少支",
    "T41n1822_028:0792b08": "無漏。論。起不俱時斯有何失。經部通",
    "T41n1822_028:0792b09": "也。起身識時不起喜受。起喜受時不起",
    "T41n1822_028:0792b10": "身受。斯有何失。准此。不說身識及輕安",
    "T41n1822_028:0792b11": "是真無漏也。論。若謂喜樂至及四支理。",
    "T41n1822_028:0792b12": "牒有部難也。論。此亦無過至如有尋",
    "T41n1822_028:0792b13": "伺。經部通也。經部引自許為喻。彼部許",
    "T41n1822_028:0792b14": "尋．伺不俱起。而竝立為支。而初定有五支",
    "T41n1822_028:0792b15": "也。論。若謂尋伺至為喻不成。牒有部",
    "T41n1822_028:0792b16": "難也。夫為喻之法。兩宗共許方可成喻。我",
    "T41n1822_028:0792b17": "宗不許二前後起。為喻不成。論。此非",
    "T41n1822_028:0792b18": "不成至不能說過故。經部通也。我前根品",
    "T41n1822_028:0792b19": "中。以立因云心之麁．細更互相違故不應",
    "T41n1822_028:0792b20": "俱。又汝於我前說之因不能說過。所以為",
    "T41n1822_028:0792b21": "喻得成。夫因明法。若不共許先立宗破訖。",
    "T41n1822_028:0792b22": "彼雖不許非不成也。論。由此可說至",
    "T41n1822_028:0792b23": "不說想等。經部就自宗釋也。由初定中",
    "T41n1822_028:0792b24": "立尋．伺．喜樂受支故。減前支故立後靜",
    "T41n1822_028:0792b25": "慮。即由此理初說五支。減初尋．伺立第",
    "T41n1822_028:0792b26": "二定。減其喜受并尋伺三立第三定。減其",
    "T41n1822_028:0792b27": "樂受并前三支立第四定。想等無減故不立",
    "T41n1822_028:0792b28": "支。論　或應說何故初唯立五支。經部反",
    "T41n1822_028:0792b29": "徵也。若不如我所釋汝應說。何故初定唯",
    "T41n1822_028:0792c01": "立五支。論。若謂此五至故立為支。牒",
    "T41n1822_028:0792c02": "有部計也。論。此不應理至勝尋伺故。經",
    "T41n1822_028:0792c03": "部破也。論。雖有一類至共施設故。雖一",
    "T41n1822_028:0792c04": "類有部師釋初定立五支為資初定故。",
    "T41n1822_028:0792c05": "然非經部古昔諸軌範師共施設故。論。",
    "T41n1822_028:0792c06": "應審思擇至名內等淨。兩部諍初．二定樂支",
    "T41n1822_028:0792c07": "已。次共評論第二定內淨支也。此是有",
    "T41n1822_028:0792c08": "部令經部應審思也。論。此定遠離至",
    "T41n1822_028:0792c09": "如河有浪。經部釋也。即是此第二定遠離",
    "T41n1822_028:0792c10": "尋．伺鼓動。相續清淨轉名內等淨也。",
    "T41n1822_028:0792c11": "論。若爾此應至此即信根。有部與經部出",
    "T41n1822_028:0792c12": "過。若謂無尋．伺故名內等淨。此即內淨無",
    "T41n1822_028:0792c13": "體。如何得說十一實事破也　是故應說",
    "T41n1822_028:0792c14": "此即信根。歸有部正義也。論。謂若證",
    "T41n1822_028:0792c15": "得至名內等淨。此廣釋也。前初定中離其散",
    "T41n1822_028:0792c16": "地。今第二定離其定地。既自得二定離於",
    "T41n1822_028:0792c17": "初定。於其定地亦可離中。有深信生。即所",
    "T41n1822_028:0792c18": "生信名內等淨。論。信是淨相至立內等",
    "T41n1822_028:0792c19": "淨名。釋名也　信是淨相。釋淨名也　離外。",
    "T41n1822_028:0792c20": "釋內名也　均流。釋等也　淨而內等故立",
    "T41n1822_028:0792c21": "內等淨名者。合釋也。論。有餘師言至皆",
    "T41n1822_028:0792c22": "無別體。述餘經部師釋也。論。若無別",
    "T41n1822_028:0792c23": "體心所應不成。有部難也。論。心分位殊",
    "T41n1822_028:0792c24": "亦得名心所。經部通也。論。雖有此理非",
    "T41n1822_028:0792c25": "我所宗。論主意許經部理。而言許有部也。",
    "T41n1822_028:0792c26": "論。如上所言至知決定然。外人問有部",
    "T41n1822_028:0792c27": "也。論。汝等豈言喜非喜受。有部問外",
    "T41n1822_028:0792c28": "人也。論。如餘部許我亦許然。外人答",
    "T41n1822_028:0792c29": "也。如上座部許我亦許也。論。餘部云",
    "T41n1822_028:0793a01": "何至許非喜受。有部徵外人也。論。謂",
    "T41n1822_028:0793a02": "別有喜至其體各異。外人答也。謂上座部",
    "T41n1822_028:0793a03": "計別有喜是心所法。而不是受。三定中樂",
    "T41n1822_028:0793a04": "皆是喜受。故喜。喜受。其體各異。論。非",
    "T41n1822_028:0793a05": "三定樂至分明證故。有部非外人計。以違",
    "T41n1822_028:0793a06": "二阿笈摩故　阿笈摩。此云傳。論。如",
    "T41n1822_028:0793a07": "辨顛倒至無餘滅樂。引第一經也。經說三",
    "T41n1822_028:0793a08": "定無餘滅喜。故知三定無喜受也。論。",
    "T41n1822_028:0793a09": "又餘經說至是喜非樂。引第二經證也。既",
    "T41n1822_028:0793a10": "言第四靜慮斷樂斷苦先喜．憂沒。喜既",
    "T41n1822_028:0793a11": "先樂後。故知第三定中無喜根也。經云斷樂",
    "T41n1822_028:0793a12": "斷苦先喜憂沒者。謂初定斷憂．苦。三定斷",
    "T41n1822_028:0793a13": "喜。四定斷樂。樂．苦相對故經先說。喜．憂",
    "T41n1822_028:0793a14": "非對說其先．沒。故婆沙八十一云。言第",
    "T41n1822_028:0793a15": "四靜慮斷苦者。依雙法盡俱說斷聲。言",
    "T41n1822_028:0793a16": "雙法者。謂苦與樂。離欲染時雖苦已盡",
    "T41n1822_028:0793a17": "而樂未盡。今離第三靜慮染已。苦．樂俱",
    "T41n1822_028:0793a18": "盡。俱說斷聲。離三靜慮染樂等皆斷。何為",
    "T41n1822_028:0793a19": "唯說斷樂根耶。答爾時樂盡故。知離",
    "T41n1822_028:0793a20": "欲界及初定染。亦斷喜等。由未盡故所",
    "T41n1822_028:0793a21": "以不說。又婆沙八十一云。如契經說初定",
    "T41n1822_028:0793a22": "憂根滅。第二定苦根滅。問離欲染時斷憂．及",
    "T41n1822_028:0793a23": "苦。契經何故作是說耶。答依過對治故作",
    "T41n1822_028:0793a24": "是說。謂離欲染位雖斷苦根。而未名為過",
    "T41n1822_028:0793a25": "苦對治。於初定得離染時。過苦對治故。",
    "T41n1822_028:0793a26": "苦對治者謂初定也。復次依過族性．及苦",
    "T41n1822_028:0793a27": "所依故作是說。謂離欲染位雖斷苦根。而",
    "T41n1822_028:0793a28": "未過苦所依．族性。於初定得離染時。過",
    "T41n1822_028:0793a29": "苦所依．及苦族性故。說苦滅。所依族性。",
    "T41n1822_028:0793b01": "謂諸識身　問離欲染位雖斷憂根。而未過",
    "T41n1822_028:0793b02": "彼對治．所依．及彼族性。不應說憂初定滅。",
    "T41n1822_028:0793b03": "答憂根對治．所依．族性皆在意識。既與憂",
    "T41n1822_028:0793b04": "根同在意識。故正斷時即說彼滅。苦根所",
    "T41n1822_028:0793b05": "依．及苦族性。不與對治同在一識。故過",
    "T41n1822_028:0793b06": "對治．所依．族性方說苦滅。有作是說。第",
    "T41n1822_028:0793b07": "二靜慮苦根滅者。謂尋．伺滅。以諸賢聖於",
    "T41n1822_028:0793b08": "尋．伺中發生苦想。過諸異生厭地獄苦。",
    "T41n1822_028:0793b09": "能生苦想。故名苦根。已上論文　問四定",
    "T41n1822_028:0793b10": "起時有善大地。通大地十。不定尋．伺。及心",
    "T41n1822_028:0793b11": "王。二十三法相應而起。因何唯用九法以",
    "T41n1822_028:0793b12": "為靜慮支。大地中念．定．慧．受。善大地中行",
    "T41n1822_028:0793b13": "捨．輕安．信。不定尋．伺以立定支。餘十四法",
    "T41n1822_028:0793b14": "非定支攝。故婆沙八十廢立意云。心王是主",
    "T41n1822_028:0793b15": "非心所支。大地法十念．定．慧三。順淨偏勝",
    "T41n1822_028:0793b16": "故立為支。受於雜染．清淨分中。勢用俱勝",
    "T41n1822_028:0793b17": "是故亦立。然五受中憂．苦非定相應。故不",
    "T41n1822_028:0793b18": "立支。想．思．觸．欲偏順流轉不是還滅。故",
    "T41n1822_028:0793b19": "不立支。作意唯是欲界散地對境用勝非",
    "T41n1822_028:0793b20": "諸定地故不立支。勝解唯於無學位勝。靜",
    "T41n1822_028:0793b21": "慮遍於一切位勝。是故不立。善中信為眾",
    "T41n1822_028:0793b22": "行初基。如清水珠令心澄淨。故立為支。",
    "T41n1822_028:0793b23": "掉舉定障行捨能治。惛沈慧障輕安能治。是",
    "T41n1822_028:0793b24": "故立支。慚．愧．無貪．無瞋．不放逸．不害非極",
    "T41n1822_028:0793b25": "隨順諸靜慮故。此法多於欲界散地惡法。",
    "T41n1822_028:0793b26": "為近對治。勢力增強非於定地。是故不立。",
    "T41n1822_028:0793b27": "精進多苦身．心。定令身．心多樂。非極相",
    "T41n1822_028:0793b28": "順故不立支。然順菩提立菩提分法。不定",
    "T41n1822_028:0793b29": "中尋．伺二法。順淨偏強能助等持。制策於",
    "T41n1822_028:0793c01": "心。令離麁細對治欲惡。故竝立支。自餘",
    "T41n1822_028:0793c02": "心所與定不相應故。不立支也。",
    "T41n1822_028:0793c03": "論。如是所說諸靜慮支。已下一行頌。第二明",
    "T41n1822_028:0793c04": "染無支也。論曰至所染污故。述一類隨",
    "T41n1822_028:0793c05": "相說。如文可解。論。有餘師說至大善",
    "T41n1822_028:0793c06": "攝故。述異說也。染定非善但除唯善。自餘",
    "T41n1822_028:0793c07": "通染故不除也。故前文云非皆具有。",
    "T41n1822_028:0793c08": "論。契經中說三定有動。已下一行頌。大文",
    "T41n1822_028:0793c09": "第三釋經中說不動也。論曰至災患",
    "T41n1822_028:0793c10": "有八。釋前經也。以無八種災患故名不",
    "T41n1822_028:0793c11": "動。論。其八者何。問也。論。尋伺四",
    "T41n1822_028:0793c12": "受至說為不動。答也。論。然契經說至喜",
    "T41n1822_028:0793c13": "樂所動。述釋餘經不同也。若通欲界兼息",
    "T41n1822_028:0793c14": "風說。即有八災。若唯對色界定內心所。即",
    "T41n1822_028:0793c15": "離尋．伺．喜．樂。論。有餘師說至照而無",
    "T41n1822_028:0793c16": "動。述異釋也。",
    "T41n1822_028:0793c17": "論。如定靜慮所有諸受。已下一行頌。第四明",
    "T41n1822_028:0793c18": "生靜慮也。論。曰至四識相應。述初生靜",
    "T41n1822_028:0793c19": "慮。論。第二有二至心悅麁故。述第二",
    "T41n1822_028:0793c20": "定也。無餘識故無三識相應樂。心悅麁",
    "T41n1822_028:0793c21": "故無意識相應樂也。論。第三有二至",
    "T41n1822_028:0793c22": "受有差別。述後二定也。第三定中心悅細故",
    "T41n1822_028:0793c23": "有意地樂。第四定中心轉寂故。唯有捨受",
    "T41n1822_028:0793c24": "也　是謂定生受有差別者。結也。",
    "T41n1822_028:0793c25": "論。上三靜慮無三識身。已下一行頌。第五明",
    "T41n1822_028:0793c26": "借識也。論曰至觸及發表。述上地以",
    "T41n1822_028:0793c27": "無尋．伺。無三識身及發表心。借初定心。",
    "T41n1822_028:0793c28": "以五識身及發表心。定與尋．伺相應故。",
    "T41n1822_028:0793c29": "論。此四唯是至以下劣故。述唯借無",
    "T41n1822_028:0794a01": "記不借染．善。生上已離下染。亦不起",
    "T41n1822_028:0794a02": "下劣善故　問生上三定起下眼．耳二通",
    "T41n1822_028:0794a03": "是何無記　有人云。唯是威儀心。或是緣威",
    "T41n1822_028:0794a04": "儀心。或似威儀心　皆謂不然。耳識不可",
    "T41n1822_028:0794a05": "是威儀心。發語表業。亦不可說是威儀心。",
    "T41n1822_028:0794a06": "違多論故。若謂發語表業。是第二師。從",
    "T41n1822_028:0794a07": "威儀心更生意識。緣十二處。亦名威儀心",
    "T41n1822_028:0794a08": "故。此發語表心名威儀心者。此亦非理。豈",
    "T41n1822_028:0794a09": "可二定已上發語表業心。皆從威儀心後",
    "T41n1822_028:0794a10": "起耶。若依第一師解。何得是威儀心。第一",
    "T41n1822_028:0794a11": "師唯以發威儀意識是威儀心。語既非威",
    "T41n1822_028:0794a12": "儀。何得是威儀。以此故知。四無記心攝心",
    "T41n1822_028:0794a13": "不盡。既無記色攝色不盡。何妨四無記亦",
    "T41n1822_028:0794a14": "攝心不盡　問既言四無記攝無記心不",
    "T41n1822_028:0794a15": "盡。未知借識是何無記　答此借識心是自",
    "T41n1822_028:0794a16": "性無記。耳識非威儀。非威儀無記。上地無",
    "T41n1822_028:0794a17": "工巧非工巧無記。變化唯在意非變化無",
    "T41n1822_028:0794a18": "記。異熟非異地起非異熟無記。以此故知。",
    "T41n1822_028:0794a19": "唯是自性。",
    "T41n1822_028:0794a20": "論。如是別釋靜慮事已。下一行頌。第六明",
    "T41n1822_028:0794a21": "等至初得也。論曰至生自地時。述淨本",
    "T41n1822_028:0794a22": "等至全不成者由二得也。論。下七皆",
    "T41n1822_028:0794a23": "然至無由生故。述下七地皆具離染及生。",
    "T41n1822_028:0794a24": "有上地故。有頂唯一。無上地故不可說",
    "T41n1822_028:0794a25": "生。論。遮何故說全不成言。問也。頌初",
    "T41n1822_028:0794a26": "言全不成而得。遮何而說。論。為遮已",
    "T41n1822_028:0794a27": "成更得少分。總答也。論。如由加行至順",
    "T41n1822_028:0794a28": "退分定。指事釋也。已成根本靜慮。更得少",
    "T41n1822_028:0794a29": "分順決擇分由加行得。不由離染及生得",
    "T41n1822_028:0794b01": "也。離自地染失退分定。退自地染得退分",
    "T41n1822_028:0794b02": "定。此由退得。非離染得及生得也。若全不",
    "T41n1822_028:0794b03": "成而初得者。即下七地由二得也。若離下",
    "T41n1822_028:0794b04": "地染得上地定。若從上生下得下地定。",
    "T41n1822_028:0794b05": "非想無上地故無生得也。論。即依此",
    "T41n1822_028:0794b06": "義至為問亦爾。此問　淨定有由離染得。",
    "T41n1822_028:0794b07": "亦由離染捨　有由生得。後由生捨。",
    "T41n1822_028:0794b08": "論曰有至應如理思。廣答。退分雖是淨定。",
    "T41n1822_028:0794b09": "許與煩惱相出入故。若斷自地煩惱時捨。",
    "T41n1822_028:0794b10": "若退自地煩惱時得　由生得．捨准此可",
    "T41n1822_028:0794b11": "知。論。無漏但由至皆如理應思。述無",
    "T41n1822_028:0794b12": "漏也。論。豈不由入至無漏等至。此問意",
    "T41n1822_028:0794b13": "者。超越聖人依根本地入見道時。亦加行",
    "T41n1822_028:0794b14": "得非離染得。因何前說全不成者唯離染",
    "T41n1822_028:0794b15": "得。論。此非決定至決定得者。答也。加",
    "T41n1822_028:0794b16": "行入見道時不定。若未離染入見道者。未",
    "T41n1822_028:0794b17": "得根本定故不得也。若超越者即得根本。",
    "T41n1822_028:0794b18": "以不定故不言加行得也。若聖人離下染",
    "T41n1822_028:0794b19": "時。決定皆得根本無漏。以決定故唯說離",
    "T41n1822_028:0794b20": "染得也。論。染由受生至得此地染。述",
    "T41n1822_028:0794b21": "染等至由二得也。",
    "T41n1822_028:0794b22": "論。何等至後生幾等至。下兩行頌。第七明",
    "T41n1822_028:0794b23": "相生也　文中有三。一三定相生。二淨定",
    "T41n1822_028:0794b24": "相生。三超間相生。此文第一三定相生。",
    "T41n1822_028:0794b25": "論曰至淨及無漏。此述無漏唯生淨定及無",
    "T41n1822_028:0794b26": "漏定。不生味定。正理論云。以極相違故不",
    "T41n1822_028:0794b27": "生染　此言極者。對淨定說。淨定雖是相",
    "T41n1822_028:0794b28": "違非極。論。然於上下至各淨無漏。述",
    "T41n1822_028:0794b29": "超不越至第四也。從數自地為一。次地",
    "T41n1822_028:0794c01": "為二。隔一地為第三。必不能超越二地",
    "T41n1822_028:0794c02": "者。由此從初靜慮無間生六。謂生自地．第",
    "T41n1822_028:0794c03": "二定第三定。各淨．無漏。三地各二。故成六",
    "T41n1822_028:0794c04": "也。唯有上地無下地也。論。無所有處",
    "T41n1822_028:0794c05": "至上地唯淨。述無所有無間生七。非想唯",
    "T41n1822_028:0794c06": "一。無無漏故。自及下二各淨．無漏二。復",
    "T41n1822_028:0794c07": "有六故所以成七。論。第二靜慮至并自",
    "T41n1822_028:0794c08": "地二。明第二靜慮生八。識處生九。第三定．",
    "T41n1822_028:0794c09": "第四定．空處此三地皆生十。謂上．下各二地．",
    "T41n1822_028:0794c10": "并自地。有五。五各二故總為十也。論。",
    "T41n1822_028:0794c11": "類智無間至依緣下故。述從類智能生無色",
    "T41n1822_028:0794c12": "淨。及無漏。非法智也。正理意云。依．緣別故",
    "T41n1822_028:0794c13": "　以法智。依六地緣欲界。無色淨．及無",
    "T41n1822_028:0794c14": "漏。依無色緣無色。不相生也。下地類智生",
    "T41n1822_028:0794c15": "無色者。必得緣境。境地懸超觀心難起故。",
    "T41n1822_028:0794c16": "由此相違不能無間生也。論。從淨等",
    "T41n1822_028:0794c17": "至自地染污。述淨定生與無漏同。唯加兼",
    "T41n1822_028:0794c18": "生自地染污。准此。諸地無漏數上更各加",
    "T41n1822_028:0794c19": "一。謂染污也。論。故有頂淨至餘生十一。",
    "T41n1822_028:0794c20": "此述淨定數增無漏。有頂生六。初定生七。",
    "T41n1822_028:0794c21": "無所有八。第二九等皆依無漏加自地染。",
    "T41n1822_028:0794c22": "論。從染等至至生次下淨。述染生也。",
    "T41n1822_028:0794c23": "染唯生自地染。及自地淨。并生次下地淨。",
    "T41n1822_028:0794c24": "欲界通生得。上地唯加行。論。若於染淨",
    "T41n1822_028:0794c25": "至從染生淨。問也。味定是貪與無明俱。不",
    "T41n1822_028:0794c26": "能了知染．淨之相。如何於下淨定。生尊",
    "T41n1822_028:0794c27": "重故生下淨也。論。先願力故便能覺",
    "T41n1822_028:0794c28": "悟。答也。如文可解。論。無漏與染至故",
    "T41n1822_028:0794c29": "三有別。述三定相生不同也。論。如是",
    "T41n1822_028:0795a01": "所說至生染不然。明淨定生染。味定生染。",
    "T41n1822_028:0795a02": "與非定善及非定染。不同也。論。謂命",
    "T41n1822_028:0795a03": "終時至生一切染。明生得淨與定不同也。若",
    "T41n1822_028:0795a04": "生得善心命終。通生二界中有結生心．及無",
    "T41n1822_028:0795a05": "色生有。此心唯是染故。生一切染也。",
    "T41n1822_028:0795a06": "論。若從生染至未離下故。明生染與定染",
    "T41n1822_028:0795a07": "不同也。若染污心命終。能生自．下一切地",
    "T41n1822_028:0795a08": "染。不能生上染。以若離染即不染心命終。",
    "T41n1822_028:0795a09": "若不離染即不能生上地故。",
    "T41n1822_028:0795a10": "論。所言從淨生無漏者。已下兩行頌。第二",
    "T41n1822_028:0795a11": "明淨定相生也。論曰至順勝進分攝。述",
    "T41n1822_028:0795a12": "諸地具四分定多．少也。論。於此四中",
    "T41n1822_028:0795a13": "至能生無漏。述四分定中。唯順決擇分能生",
    "T41n1822_028:0795a14": "無漏。非餘三也。論。所以者何。徵。唯第",
    "T41n1822_028:0795a15": "四生無漏也。論。由此四種至唯從此生。",
    "T41n1822_028:0795a16": "答所以也。以四分定各有別相。既唯決擇",
    "T41n1822_028:0795a17": "分能順無漏。故知。唯決擇分能生無漏。",
    "T41n1822_028:0795a18": "論。此四相望至謂自非餘。述四淨定自相生。",
    "T41n1822_028:0795a19": "不望無漏．及味定也　初能生二。謂順退分",
    "T41n1822_028:0795a20": "生順退分。及生住分也　第二生三者。謂順",
    "T41n1822_028:0795a21": "住分生順住分。生退分定及勝進分　第三",
    "T41n1822_028:0795a22": "生三者。謂勝進分生勝進分。及決擇分順住",
    "T41n1822_028:0795a23": "分也。已上皆次第生不隔越　第四生一謂",
    "T41n1822_028:0795a24": "自非餘者。順決擇分唯生自類不生勝進。",
    "T41n1822_028:0795a25": "與前不同。詳其意趣。以住決擇分者。樂",
    "T41n1822_028:0795a26": "斷諸有。修無漏故。不生勝進分也。正理",
    "T41n1822_028:0795a27": "論一說相生同此論。有說亦生順勝進分。皆",
    "T41n1822_028:0795a28": "次相生無隔越也。又正理云。若順煩惱名",
    "T41n1822_028:0795a29": "順退分。諸阿羅漢豈有退理。非彼猶有順",
    "T41n1822_028:0795b01": "退分定可令現前。離染捨故。雖有此難而",
    "T41n1822_028:0795b02": "實無違。謂順住中有順退者。亦得建立順",
    "T41n1822_028:0795b03": "退分名。從彼有退。如先已說。已上論文",
    "T41n1822_028:0795b04": "　今詳。此釋由未盡難。於住分中立退非",
    "T41n1822_028:0795b05": "理。於三分中例亦應然。此即四分有雜亂",
    "T41n1822_028:0795b06": "失。今作一釋。此唯說退分順煩惱者。據",
    "T41n1822_028:0795b07": "中．下緣令起煩惱。若勝緣力起煩惱者。亦",
    "T41n1822_028:0795b08": "從下住分生煩惱也。如異生離惑。若全",
    "T41n1822_028:0795b09": "離地染。以難退故即容命終。分離地染",
    "T41n1822_028:0795b10": "有退分故。要還却退方得命終。以易退",
    "T41n1822_028:0795b11": "故。聖分離染并無漏得分離欲者。容有",
    "T41n1822_028:0795b12": "不退．不進而命終者。退與不退更有異緣。",
    "T41n1822_028:0795b13": "非唯退分。若起惑勝緣強。劣住分亦退若",
    "T41n1822_028:0795b14": "起惑緣劣。有退分不退。",
    "T41n1822_028:0795b15": "論。如上所言淨及無漏。已下一行頌第三明",
    "T41n1822_028:0795b16": "超間相生。論曰至越一名超。述根本地",
    "T41n1822_028:0795b17": "有兩類定。謂淨及無漏。及諸地出入不同。",
    "T41n1822_028:0795b18": "立名有異。一往上名順。二還下名逆。三同",
    "T41n1822_028:0795b19": "類名均。四異類名間。五相隣名次。六越一",
    "T41n1822_028:0795b20": "名超。若先識六例述超方易。故先例也。",
    "T41n1822_028:0795b21": "論。謂觀行者至現前數習。述順．逆．次．均",
    "T41n1822_028:0795b22": "入加行也。先上．下．均．次入有漏。次上．下．",
    "T41n1822_028:0795b23": "均．次入無漏也。論。次於有漏至現前",
    "T41n1822_028:0795b24": "數習。述間．次加行也。論。次於有漏至",
    "T41n1822_028:0795b25": "超加行滿。述有漏．無漏均．超加行。此時名",
    "T41n1822_028:0795b26": "為超加行滿。論。後於有漏至名超定成。",
    "T41n1822_028:0795b27": "述超定成根本也。論。此中超者至超",
    "T41n1822_028:0795b28": "入第四。述超唯至第三。隔一地名第三。",
    "T41n1822_028:0795b29": "不超二地名不至第四。論。修超等至",
    "T41n1822_028:0795c01": "唯人三洲。述依身及處也。所以人中不簡",
    "T41n1822_028:0795c02": "無根．二形等。以是聖人不勞簡故。所以",
    "T41n1822_028:0795c03": "言人者簡天也。論不時解脫至修超等",
    "T41n1822_028:0795c04": "至。簡時解脫及有學也　定自在故簡時解",
    "T41n1822_028:0795c05": "脫　無煩惱故簡有學也。正理論云。唯欲",
    "T41n1822_028:0795c06": "三洲除北俱盧。然通男．女。不時解脫諸阿",
    "T41n1822_028:0795c07": "羅漢。要得無諍．妙願智等邊際定者。能超",
    "T41n1822_028:0795c08": "非餘。勝解作意不能無間修超等至。勢力",
    "T41n1822_028:0795c09": "劣故(已上論文)。",
    "T41n1822_028:0795c10": "論。此諸等至依何身起。此下一行頌。第八",
    "T41n1822_028:0795c11": "明等至依身不同也。論曰至可厭毀",
    "T41n1822_028:0795c12": "故。述諸定上依自．下身。下定不依上身",
    "T41n1822_028:0795c13": "也。一無用故。二自有勝定故。三下勢力劣",
    "T41n1822_028:0795c14": "故。四已棄捨故。五可厭毀故。由此五因上",
    "T41n1822_028:0795c15": "身不起下定。論。總相雖然至盡餘煩",
    "T41n1822_028:0795c16": "惱。述總相說。依上地身不起下定。若委細",
    "T41n1822_028:0795c17": "說。生非想上地起下無所有處無漏定。斷",
    "T41n1822_028:0795c18": "非想惑非無用故。自無此勝定故。勢力勝",
    "T41n1822_028:0795c19": "非想故。非棄捨故。非可厭毀故。若依下",
    "T41n1822_028:0795c20": "七地。即不起下無漏。以自有無漏。起下",
    "T41n1822_028:0795c21": "無用。及劣上無漏。故不起下也　為盡所",
    "T41n1822_028:0795c22": "餘煩惱者。是非無用也　自無無漏欣樂起",
    "T41n1822_028:0795c23": "故。非餘緣也　唯無所有處隣近故不起餘",
    "T41n1822_028:0795c24": "者。以隔越故。",
    "T41n1822_028:0795c25": "論。此諸等至緣何境生。已下一行頌。第九明",
    "T41n1822_028:0795c26": "所緣。論曰至應成善故。述味定境也",
    "T41n1822_028:0795c27": "　但緣自地有漏。明所緣法　已離染故。不",
    "T41n1822_028:0795c28": "緣下因　愛地別故。不緣上因　應成善",
    "T41n1822_028:0795c29": "故。不緣無漏因也。論。淨及無漏至非",
    "T41n1822_028:0796a01": "無漏境。述淨無漏靜慮境同異。唯除無記",
    "T41n1822_028:0796a02": "無為。無漏不緣。以非諦故。與淨定別。自",
    "T41n1822_028:0796a03": "餘一切與淨定同。論。根本地攝至下地",
    "T41n1822_028:0796a04": "法滅。述無色根本緣境通局也。無色根本",
    "T41n1822_028:0796a05": "無遍緣智。極寂靜故。不緣下地有漏及滅。",
    "T41n1822_028:0796a06": "亦能緣下無漏類品。自．上皆緣。正理論云。",
    "T41n1822_028:0796a07": "以下地法不寂靜故。本善無色極寂靜故。",
    "T41n1822_028:0796a08": "由此理故。經於無色皆言超越一切下地。",
    "T41n1822_028:0796a09": "於諸靜慮不如是說。以本無色不緣下",
    "T41n1822_028:0796a10": "繫。是故於下說超越言。諸靜慮中有遍緣",
    "T41n1822_028:0796a11": "智。故於下地不言超越。既說超越色想等",
    "T41n1822_028:0796a12": "言。故知但依超所緣說。若此超越為顯",
    "T41n1822_028:0796a13": "離繫。應說超一切。非唯色想等。又靜慮",
    "T41n1822_028:0796a14": "中應言超越　婆沙第十云。四無色地亦",
    "T41n1822_028:0796a15": "有此無我行相。而不能緣一切法。謂空無",
    "T41n1822_028:0796a16": "邊處非我行相。緣四無色彼因。彼滅。一切類",
    "T41n1822_028:0796a17": "智品道。及四無色非擇滅。一切類智品道非",
    "T41n1822_028:0796a18": "擇滅。并一切虛空無為。或欲令是一物。或",
    "T41n1822_028:0796a19": "欲令是多物。此行相盡能緣。如是乃至。非",
    "T41n1822_028:0796a20": "想非非想處非我行相緣非想非非想處彼",
    "T41n1822_028:0796a21": "因。彼滅。一切類智品道。及非想非非想處非",
    "T41n1822_028:0796a22": "擇滅。一切類智品道非擇滅。并一切虛空無",
    "T41n1822_028:0796a23": "為。或欲令是一物。或欲令是多物。此行相",
    "T41n1822_028:0796a24": "盡能緣　此是婆沙評家正義(已上論文)。論。無",
    "T41n1822_028:0796a25": "色近分亦緣下地。彼無間道必緣下故　言",
    "T41n1822_028:0796a26": "亦緣下者。顯近分中亦緣上也。",
    "T41n1822_028:0796a27": "論。味淨無漏三等至中。已下半行頌。第十明",
    "T41n1822_028:0796a28": "三等至斷惑不同。論曰至以勝已故。述",
    "T41n1822_028:0796a29": "無漏斷惑味不斷也。論若淨近分至亦",
    "T41n1822_028:0796b01": "不能斷。述未至斷次下地。中間不能斷也",
    "T41n1822_028:0796b02": "論。近分有幾何受相應。已下半行頌。第十",
    "T41n1822_028:0796b03": "一明近分多少等。論曰至未離下怖故。",
    "T41n1822_028:0796b04": "述近分通八地。及唯捨相應所以也。",
    "T41n1822_028:0796b05": "論。此八近分至故作是說。述初近分亦通無",
    "T41n1822_028:0796b06": "漏。餘七唯淨皆無味定　有結生心。明有",
    "T41n1822_028:0796b07": "生染　正理論云。上七近分無無漏者。於",
    "T41n1822_028:0796b08": "自地法不厭背故。唯初近分通無漏者。於",
    "T41n1822_028:0796b09": "自地法能厭背故。此地極隣近多災患界",
    "T41n1822_028:0796b10": "故。以諸欲貪由尋．伺起。此地猶有尋．伺",
    "T41n1822_028:0796b11": "隨故(已上論文)。論。有說未至定至具有三種。述",
    "T41n1822_028:0796b12": "異說也。論中間靜慮至中定不能。述",
    "T41n1822_028:0796b13": "中間定與未至定有別義也。",
    "T41n1822_028:0796b14": "論。復有別義。已下半行頌。第十二明中定",
    "T41n1822_028:0796b15": "與下．上別。論曰至無如此故。述唯初",
    "T41n1822_028:0796b16": "上二下有中間定。自餘諸定無升．降故。無",
    "T41n1822_028:0796b17": "中間也。論。此定具有至苦通行攝。述",
    "T41n1822_028:0796b18": "中間定具三異近分。捨受同近分也。",
    "T41n1822_028:0796b19": "論。此定能超至為大梵故。述中定果。正理",
    "T41n1822_028:0796b20": "七十八云。唯初近分名未至者。為欲簡別",
    "T41n1822_028:0796b21": "餘近分故。非此近分乘先定起。又非住此",
    "T41n1822_028:0796b22": "已起愛味。依如是義立未至名。非上定",
    "T41n1822_028:0796b23": "邊亦名未至。皆乘先定勢力引生。及住彼",
    "T41n1822_028:0796b24": "時。已起味故。毘婆沙者作如是說。未至本",
    "T41n1822_028:0796b25": "地立未至名。是本地德未現前義。此中間",
    "T41n1822_028:0796b26": "定具味等三。以別繫屬一生處故。謂極修習",
    "T41n1822_028:0796b27": "中間定者。未來當在大梵處生。故亦具",
    "T41n1822_028:0796b28": "三。如根本定。非根本地起愛貪。彼如所味",
    "T41n1822_028:0796b29": "有別。能味亦別故。此有勝德可愛味故。無",
    "T41n1822_028:0796c01": "漏定生。亦漸減故。此亦一向捨受相應。無",
    "T41n1822_028:0796c02": "三識身故無樂受。無喜受者已不共初。然",
    "T41n1822_028:0796c03": "於初貪未能離故。又由自勉功用轉故非",
    "T41n1822_028:0796c04": "憂．苦者。已出欲故。由此一向捨受相應(已上論文)",
    "T41n1822_028:0796c05": "論。已說等至。結上也　云何等持。引下也",
    "T41n1822_028:0796c06": "　自此已下。大文第四明等持也　文中有",
    "T41n1822_028:0796c07": "四。一明尋．伺等三。二明單空等三。三明",
    "T41n1822_028:0796c08": "重空等三。四明四修等持　等至．等持．等",
    "T41n1822_028:0796c09": "引別者。等至通有心．無心。唯定不通散",
    "T41n1822_028:0796c10": "　等持唯有心。通定．散　等引唯是定。唯有",
    "T41n1822_028:0796c11": "心。婆沙六十二云。問等持．等至有何差別。",
    "T41n1822_028:0796c12": "有說應作四句。有等至非等持。謂二無心",
    "T41n1822_028:0796c13": "定。有等持非等至。謂不定心相應等持。有",
    "T41n1822_028:0796c14": "等至亦等持。謂一切有心定。有非等至",
    "T41n1822_028:0796c15": "非等持謂除前相。又婆沙一百四十一。問",
    "T41n1822_028:0796c16": "何故名等持。答平等持心令專一境。有所",
    "T41n1822_028:0796c17": "成辨故名等持。云云多釋。廣如彼論。",
    "T41n1822_028:0796c18": "論。經說等持總有三種。自下半行頌。第一",
    "T41n1822_028:0796c19": "明有尋．伺等三文復有三。論曰至及",
    "T41n1822_028:0796c20": "未至攝。述第一也。論。無尋唯伺至中",
    "T41n1822_028:0796c21": "間地攝。述第二也。論。無尋無伺至非",
    "T41n1822_028:0796c22": "非想攝。述第三也。",
    "T41n1822_028:0796c23": "論。契經復說三種等持。已下一行半頌。第二",
    "T41n1822_028:0796c24": "明單空三等持也。論曰至相應等持。明",
    "T41n1822_028:0796c25": "空等持也。正理論云。故說。空等持近治有",
    "T41n1822_028:0796c26": "身見。身見亦有二行相故。謂空行相近治",
    "T41n1822_028:0796c27": "我所見。非我行相近治我見。觀法非我名",
    "T41n1822_028:0796c28": "非我行相。觀此中無我名空行相。由此治",
    "T41n1822_028:0796c29": "別。問知此非我。此中無我。二種行相竟有",
    "T41n1822_028:0797a01": "何別。答非無差別。言此中無我。不能顯",
    "T41n1822_028:0797a02": "我畢竟無體故。謂此但顯彼此互無。不能",
    "T41n1822_028:0797a03": "顯成畢竟無我。以有體法亦互無故。若言",
    "T41n1822_028:0797a04": "此法非我。便顯我畢竟無。以一切法法相",
    "T41n1822_028:0797a05": "等故。由此若修非我行相。便治我見。修",
    "T41n1822_028:0797a06": "空行相。治我所見。如何無別(已上論文)。論。無",
    "T41n1822_028:0797a07": "相三摩地至三有為相。述第二也。正理論",
    "T41n1822_028:0797a08": "云。或復相者。是因異名。涅槃無因故名無",
    "T41n1822_028:0797a09": "相。或相。謂世蘊上．中．下。涅槃。異彼故名無",
    "T41n1822_028:0797a10": "相。論。無願三摩地至得無願名。第三述",
    "T41n1822_028:0797a11": "無願也　言餘諦十種行相。非常．苦是苦下",
    "T41n1822_028:0797a12": "二行。因等是集下四行。可厭患故緣之無",
    "T41n1822_028:0797a13": "願。無願即是厭之異名。道如船筏必應捨",
    "T41n1822_028:0797a14": "故。亦不願也。論。皆為超過現所對故。",
    "T41n1822_028:0797a15": "釋無願義。於苦．集．道現所對境。皆欲超",
    "T41n1822_028:0797a16": "過至涅槃故。故名無願。正理七十九云。如",
    "T41n1822_028:0797a17": "是空等三三摩地。三摩地相雖無差別。而",
    "T41n1822_028:0797a18": "依對治．意樂．所緣。如其次第。建立三種。",
    "T41n1822_028:0797a19": "由意樂故不願三有。理且可然。有過違",
    "T41n1822_028:0797a20": "故。寧由意樂不願聖道。以諸聖道依屬",
    "T41n1822_028:0797a21": "有故。若爾何用修習聖道。以是涅槃能趣",
    "T41n1822_028:0797a22": "因故。非離聖道有得涅槃。為求涅槃故",
    "T41n1822_028:0797a23": "修聖道。道如船筏必應捨故。亦由意樂不",
    "T41n1822_028:0797a24": "願聖道。故緣道行相亦得無願名。以本期",
    "T41n1822_028:0797a25": "心厭有為故　述曰。此與婆沙大意同也。",
    "T41n1822_028:0797a26": "對治我．我所是空意樂。證涅槃是無相意",
    "T41n1822_028:0797a27": "樂。捨有為是無願意樂。論。空非我相",
    "T41n1822_028:0797a28": "至相相似故。由此二行相。雖緣可厭法。不",
    "T41n1822_028:0797a29": "取可厭相。不得無願名　涅槃相似者。涅",
    "T41n1822_028:0797b01": "槃無男．女等相。此非我空無男．女相等。",
    "T41n1822_028:0797b02": "似涅槃也。論。此三各二種至等持別故。",
    "T41n1822_028:0797b03": "述通漏．無漏也。漏是世間。無漏是出世間。",
    "T41n1822_028:0797b04": "論。世間攝者至唯通九地。述地別也。",
    "T41n1822_028:0797b05": "論。於中無漏至為入門故。述名異也。",
    "T41n1822_028:0797b06": "論。契經復說三重等持。已下一行半頌。第三",
    "T41n1822_028:0797b07": "明重空三摩地也。論曰至立空空等名。",
    "T41n1822_028:0797b08": "總釋三名也。緣前空取空相名空空。緣",
    "T41n1822_028:0797b09": "前無相取無相相。故名無相無相。緣前無",
    "T41n1822_028:0797b10": "願取無願相。名無願無願也。論。空空",
    "T41n1822_028:0797b11": "等持至勝非我故。述第一也。正理云。謂彼",
    "T41n1822_028:0797b12": "先起無學等持。於五取蘊思惟空相。從此",
    "T41n1822_028:0797b13": "後起殊勝善根相應等持。緣前無學空三",
    "T41n1822_028:0797b14": "摩地思惟空相。於空取空故名空空。如",
    "T41n1822_028:0797b15": "燒死屍以杖回轉。屍既盡已杖亦應燒。如",
    "T41n1822_028:0797b16": "是由空燒煩惱已。復起空定厭捨前空。",
    "T41n1822_028:0797b17": "重空等持空行相後起。即復還與空行相相",
    "T41n1822_028:0797b18": "應。唯此最能順厭捨故。非我行相即不如",
    "T41n1822_028:0797b19": "是。見無我者。於諸有為法起厭背心。不",
    "T41n1822_028:0797b20": "如見空故。諸有已見諸法非我。而於諸",
    "T41n1822_028:0797b21": "有猶生樂著。以於諸行中。不審見空故。",
    "T41n1822_028:0797b22": "由此空定雖二行相俱。而但名空不說為",
    "T41n1822_028:0797b23": "非我。空於厭捨極隨順故　述曰。空行對",
    "T41n1822_028:0797b24": "除我所。現見世間。知物非我所有不貪求",
    "T41n1822_028:0797b25": "故。論。無願無願至為厭捨故。述第二",
    "T41n1822_028:0797b26": "也。正理論云。重無願等持。非常行相後起。",
    "T41n1822_028:0797b27": "即復還與非常行相相應。唯此可能緣厭",
    "T41n1822_028:0797b28": "道故。非苦行相能緣聖道。聖道非苦。趣",
    "T41n1822_028:0797b29": "苦滅故。苦法不能趣苦寂滅。亦非因等四。",
    "T41n1822_028:0797c01": "能緣聖道。以聖道不能令苦續故。非道",
    "T41n1822_028:0797c02": "等四者此厭捨道故。非欣行相能為厭",
    "T41n1822_028:0797c03": "捨。豈不如無願不願聖道。而作道等四。",
    "T41n1822_028:0797c04": "此亦應然。此例不然。無願正厭有。兼於聖",
    "T41n1822_028:0797c05": "道起不願心故。謂前無願正厭於有。聖道",
    "T41n1822_028:0797c06": "依有故兼不願。雖望意樂說不願道。而",
    "T41n1822_028:0797c07": "於聖道非正憎厭故。亦能作道等四種。無",
    "T41n1822_028:0797c08": "願無願正憎厭道。故以非常觀道過失。道",
    "T41n1822_028:0797c09": "等行相無容厭道。是故於此不作彼四。",
    "T41n1822_028:0797c10": "(已上論文)。論。無相無相至非離繫果故。述第三",
    "T41n1822_028:0797c11": "也　不取滅者。既緣道．滅。若緣滅相濫",
    "T41n1822_028:0797c12": "生滅也。非擇滅是無記故非妙相。非離繫",
    "T41n1822_028:0797c13": "果故非離相。論。此三等持至無漏不然。",
    "T41n1822_028:0797c14": "漏．無漏分別也。無漏觀道皆為欣行。此為",
    "T41n1822_028:0797c15": "厭故非無漏也　問二緣聖道取空．非常。",
    "T41n1822_028:0797c16": "理可名為厭捨聖道。無相無相但緣無為",
    "T41n1822_028:0797c17": "作靜行相。何名厭道　答此欣無學無相",
    "T41n1822_028:0797c18": "等持不轉之因故名厭道。謂彼定起義作是",
    "T41n1822_028:0797c19": "言。無相等持不生為善。此既欣讚聖道不",
    "T41n1822_028:0797c20": "生。如何不名厭捨聖道　問前無相定非",
    "T41n1822_028:0797c21": "此所緣。如何此名無相無相。或應許此定不",
    "T41n1822_028:0797c22": "緣非擇滅。但緣無學無相不生　答此亦",
    "T41n1822_028:0797c23": "不然。准前釋故。謂緣無相之非擇滅。此",
    "T41n1822_028:0797c24": "非擇滅亦離諸相。緣無相無相故。得無相",
    "T41n1822_028:0797c25": "無相名。緣無相境作靜行相。是故此定從",
    "T41n1822_028:0797c26": "境立名。論。唯三洲人至八本中間。明",
    "T41n1822_028:0797c27": "依身及人依地分別也。正理云。唯不時解脫。",
    "T41n1822_028:0797c28": "以時解脫愛聖道故。依十一地除上七邊。",
    "T41n1822_028:0797c29": "以上七邊無勝德故。若在欲界。從未至",
    "T41n1822_028:0798a01": "攝聖道後起。若在有頂無所有攝聖道後",
    "T41n1822_028:0798a02": "生。餘皆自地聖道後起。就總類說。此從法．",
    "T41n1822_028:0798a03": "類．苦．滅四智無間而生。若就別說。欲界攝",
    "T41n1822_028:0798a04": "者非類後生。上界攝者非法後起。前二非",
    "T41n1822_028:0798a05": "滅後起。第三非苦後生。餘行相後起此定",
    "T41n1822_028:0798a06": "故。應得此者。皆盡智時由離染得。後由",
    "T41n1822_028:0798a07": "加行方起現前。唯我世尊。不由加行順趣",
    "T41n1822_028:0798a08": "解脫起此現前。於道尚厭豈欣諸有。此",
    "T41n1822_028:0798a09": "後亦起聖道現前。然厭道故非無間起。",
    "T41n1822_028:0798a10": "欲界攝者。是思所成。餘修所成。依定起故。",
    "T41n1822_028:0798a11": "(已上論文)。",
    "T41n1822_028:0798a12": "論。契經復說四修等持。已下兩行頌。第四明",
    "T41n1822_028:0798a13": "四修。四修名字如文可解。論曰至理",
    "T41n1822_028:0798a14": "實通餘。述第一修也。先引經說現法樂住。",
    "T41n1822_028:0798a15": "後釋經也　善言通攝淨及無漏定修諸善",
    "T41n1822_028:0798a16": "靜慮者。謂四無漏．及四淨。舉初顯後。故經",
    "T41n1822_028:0798a17": "但說初靜慮也。論。不言為住至便不住",
    "T41n1822_028:0798a18": "故。釋通難也。既修此定。現在先受離生喜",
    "T41n1822_028:0798a19": "樂。後生梵眾。受樂同此。何不言住後法",
    "T41n1822_028:0798a20": "樂也　以後法樂非定住故。或退即不受。",
    "T41n1822_028:0798a21": "或生無色等亦不受。或入涅槃亦不受。非",
    "T41n1822_028:0798a22": "如現法樂住決定受也。正理論云。詳此。唯",
    "T41n1822_028:0798a23": "說現法樂者。為令棄捨樂現欲樂。說",
    "T41n1822_028:0798a24": "現定樂。令其欣樂。或現樂住是後樂依。但",
    "T41n1822_028:0798a25": "說所依能依已顯(已上論文)。論。若依諸定至",
    "T41n1822_028:0798a26": "殊勝知見。第二修也。論。若修三界至得",
    "T41n1822_028:0798a27": "分別慧。第三修也。論。若修金剛喻定",
    "T41n1822_028:0798a28": "至依自說故。第四修也。修無漏及淨定總",
    "T41n1822_028:0798a29": "有四意。一為現法樂住。二為殊勝知見。三",
    "T41n1822_028:0798b01": "為分別慧。四為諸漏永盡。即就四果立四",
    "T41n1822_028:0798b02": "修也。◎",
    "T41n1822_028:0798b03": "俱舍論疏卷第二十八"
}