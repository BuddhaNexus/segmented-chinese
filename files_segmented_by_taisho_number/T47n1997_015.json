{
    "T47n1997_015:0780c18": "圓悟佛果禪師語錄卷第十五",
    "T47n1997_015:0780c20": "宋平江府虎丘山門人紹隆等編",
    "T47n1997_015:0780c21": "法語中法語中",
    "T47n1997_015:0780c22": "示覺民知庫示覺民知庫",
    "T47n1997_015:0780c23": "圓湛虛凝道體也。展縮殺活妙用也。善游刃",
    "T47n1997_015:0780c24": "能操守。如珠走盤如盤走珠。無頃刻落虛。亦",
    "T47n1997_015:0780c25": "不分世法佛法。直下打成一片。所謂觸處逢",
    "T47n1997_015:0780c26": "渠。出沒縱橫。初無外物。淨裸裸阿轆轆。以本",
    "T47n1997_015:0780c27": "分事印定。頭頭上明物物上了。何處更有得",
    "T47n1997_015:0780c28": "失是非好惡長短來。但恐自己正眼未得洞",
    "T47n1997_015:0780c29": "明。是致落在二邊。則沒交涉也。豈不見永嘉",
    "T47n1997_015:0781a01": "道上士一決一切了。中下多聞多不信。",
    "T47n1997_015:0781a02": "佛祖言教筌罤爾。藉之以為入理之門。既廓",
    "T47n1997_015:0781a03": "然明悟承當得則正體上一切圓具。觀佛祖",
    "T47n1997_015:0781a04": "言教皆影響邊事。終不向頂𩕳上戴却。近世",
    "T47n1997_015:0781a05": "參學。多不本其宗猷。唯務持擇言句論親疎",
    "T47n1997_015:0781a06": "辯得失。浮漚上作實解誇。善淘汰得多少公",
    "T47n1997_015:0781a07": "案。解問諸方五家宗派語。一向沒溺情識迷",
    "T47n1997_015:0781a08": "却正體。良可憐愍。有真正宗師。不惜眉毛。勸",
    "T47n1997_015:0781a09": "令離却如上惡知惡見。却返謂之心行移換",
    "T47n1997_015:0781a10": "擺撼煆煉。展轉入荊棘林中。所謂打頭不遇",
    "T47n1997_015:0781a11": "作家。到老只成骨董。",
    "T47n1997_015:0781a12": "省要處不消一劄。皮下有血自知落處。苟或",
    "T47n1997_015:0781a13": "躊蹰。則失却鼻頭也。七佛已前便與麼。直須",
    "T47n1997_015:0781a14": "硬紏紏緊著。頭皮分明歷落薦取。這一片田",
    "T47n1997_015:0781a15": "地穩密。長時乃自會。退步終不道。我有見處",
    "T47n1997_015:0781a16": "我有妙解。何故。箇中若立一絲毫能所見刺。",
    "T47n1997_015:0781a17": "則重過山嶽。從上來決不相許。是故釋迦文",
    "T47n1997_015:0781a18": "於然燈佛以無法得受記。盧老於黃梅。以本",
    "T47n1997_015:0781a19": "來無物親付衣鉢。至於生死之際。才自擔荷。",
    "T47n1997_015:0781a20": "則如靈龜脫殼。應須淨穢二邊都不依怙。有",
    "T47n1997_015:0781a21": "心無心有見無見。似紅爐著一點雪。二六時",
    "T47n1997_015:0781a22": "中透頂透底灑灑落落。遊此千聖不同途處。",
    "T47n1997_015:0781a23": "直下令純熟自然成就。得箇絕學無為千人",
    "T47n1997_015:0781a24": "萬人羅籠不住底。箇真實人也。",
    "T47n1997_015:0781a25": "送圓首座西歸送圓首座西歸",
    "T47n1997_015:0781a26": "得道之士。立處既孤危峭絕。不與一法作對。",
    "T47n1997_015:0781a27": "行時不動纖塵。豈止入林不動草入水不動",
    "T47n1997_015:0781a28": "波。蓋中已虛寂外絕照功。翛然自得徹證無",
    "T47n1997_015:0781a29": "心。雖萬機頓赴。豈能撓其神。千難殊對。而",
    "T47n1997_015:0781b01": "不干其慮哉。平時只守閑閑地。如癡似兀。及",
    "T47n1997_015:0781b02": "至臨事為物。初不作伎倆。准擬剸割風旋電",
    "T47n1997_015:0781b03": "轉。靡不當機。豈非素有所守也。是故古德道。",
    "T47n1997_015:0781b04": "如人學射。久久方中。悟則剎那履踐。工夫須",
    "T47n1997_015:0781b05": "資長遠。如鵓鳩兒初生下來。赤骨歷地養來",
    "T47n1997_015:0781b06": "餧去。日久時深羽毛既就。便解高飛遠舉。所",
    "T47n1997_015:0781b07": "以悟明透底正要調伏。只如諸塵境界。常流",
    "T47n1997_015:0781b08": "於中窒礙。到得底人分上無不虛通。全是自",
    "T47n1997_015:0781b09": "家大解脫門。終日作為未嘗作為。了無欣厭",
    "T47n1997_015:0781b10": "亦無倦怠。度盡一切而無能所。況生厭墮耶。",
    "T47n1997_015:0781b11": "苟性質偏枯。尤當增益。所不能放教圓通。以",
    "T47n1997_015:0781b12": "漚和力攝化開權俯仰應接。俾高低遠近略",
    "T47n1997_015:0781b13": "無差誤。行常不輕行學忍辱仙。遵先佛軌儀。",
    "T47n1997_015:0781b14": "成就三十七品助道法。堅固四攝行。到大用",
    "T47n1997_015:0781b15": "現前喧寂一等。如下水船不勞篙棹。混融含",
    "T47n1997_015:0781b16": "攝圓證普賢行願。乃世出世間大善知識也。",
    "T47n1997_015:0781b17": "古德云。三家村裏須自箇叢林。蓋無叢林處。",
    "T47n1997_015:0781b18": "雖有志之士。亦喜自便。到恁麼尤宜執守。唯",
    "T47n1997_015:0781b19": "在強勉以不倦。終至於喧靜亦復爾。喧處周",
    "T47n1997_015:0781b20": "旋應變於中虛寂。靜處能不被靜縛。則隨所",
    "T47n1997_015:0781b21": "至處皆我活計。唯中虛外順有根本者能然。",
    "T47n1997_015:0781b22": "大凡為善知識。應當慈悲柔和善順。接物以",
    "T47n1997_015:0781b23": "平等。無諍自處。彼以惡求及以惡聲名色加",
    "T47n1997_015:0781b24": "我。非理相干訕謗毀辱。但退步自照。於己無",
    "T47n1997_015:0781b25": "慊。一切勿與較量。亦不動念嗔恨。只與直下",
    "T47n1997_015:0781b26": "坐斷。如初不聞不見。久久魔孽自銷爾。若與",
    "T47n1997_015:0781b27": "之校。則惡聲相返。豈有了期。又不表顯自己",
    "T47n1997_015:0781b28": "力量。與常流何以異。切力行之。自然無思不",
    "T47n1997_015:0781b29": "服。槌拂之下開發人天。俾透脫生死。豈小因",
    "T47n1997_015:0781c01": "緣。應恬和詞色當機接引勘對。辯其來由。驗",
    "T47n1997_015:0781c02": "其蹲坐。攻其所偏墜。奪其所執著。直截指示",
    "T47n1997_015:0781c03": "令見佛性。到大休大歇安樂之場。所謂抽釘",
    "T47n1997_015:0781c04": "拔楔解黏去縛。切不可將實法繫綴人。令如",
    "T47n1997_015:0781c05": "是住如是執。勿受別人移倒。此毒藥也令渠",
    "T47n1997_015:0781c06": "喫著。一生擔板賺誤。豈有利益耶。",
    "T47n1997_015:0781c07": "佛祖出興。特唱此段小因緣。謂之單傳心印",
    "T47n1997_015:0781c08": "不立文字。語句接最上機。只貴一聞千悟。直",
    "T47n1997_015:0781c09": "下承當了修行。不求名聞利養。唯務透脫生",
    "T47n1997_015:0781c10": "死。今既作其兒孫。須存他種草。看他古來有",
    "T47n1997_015:0781c11": "道之士。動是降龍伏虎。與神明受戒。攻苦食",
    "T47n1997_015:0781c12": "淡大忘人世永謝塵寰。三二十年折脚鐺煮。",
    "T47n1997_015:0781c13": "飯喫。遁跡埋名往往坐脫立亡。於中一箇半",
    "T47n1997_015:0781c14": "箇。諸聖推出建立宗風。無不稟高行。務報佛",
    "T47n1997_015:0781c15": "恩流通大法。始出一言半句。抑不得已。明知",
    "T47n1997_015:0781c16": "是接引入理之門。敲門瓦子。其體裁力用。不",
    "T47n1997_015:0781c17": "妨為後昆模範。當宜師法之轉相勉勵追復",
    "T47n1997_015:0781c18": "古風。切忌希名苟利茲深祝也。",
    "T47n1997_015:0781c19": "示樞禪人示樞禪人",
    "T47n1997_015:0781c20": "解語非干舌。能言不在詞。明知舌頭語言。不",
    "T47n1997_015:0781c21": "是倚仗處。則古人一言半句。其意唯要人直",
    "T47n1997_015:0781c22": "下契證本來大事因緣。所以修多羅教如標",
    "T47n1997_015:0781c23": "月指。知是般事便休。行履處綿密。受用時寬",
    "T47n1997_015:0781c24": "通。日久歲深不移易。拈弄收放得熟。小小境",
    "T47n1997_015:0781c25": "界悉能照破斷割不留眹迹。及至死生之際。",
    "T47n1997_015:0781c26": "結角羅紋不相參雜。湛然不動翛然出離。此",
    "T47n1997_015:0781c27": "臘月三十日涅槃堂裏禪也。",
    "T47n1997_015:0781c28": "示裕書記示裕書記",
    "T47n1997_015:0781c29": "踏著實地到安穩處。時中無虛棄底工夫。綿",
    "T47n1997_015:0782a01": "綿不漏絲毫。湛寂凝然。佛祖莫能知。魔外無",
    "T47n1997_015:0782a02": "捉摸。是自住無所住大解脫。雖歷無窮劫。亦",
    "T47n1997_015:0782a03": "只如如地。況復諸緣邪安住。是中方可建立。",
    "T47n1997_015:0782a04": "與人抽釘拔楔。亦只令渠無住著去。此謂之",
    "T47n1997_015:0782a05": "大事因緣。",
    "T47n1997_015:0782a06": "如來有密語。迦葉不覆藏。迦葉不覆藏。乃如",
    "T47n1997_015:0782a07": "來真密語也。當不覆藏即密。當密即不覆藏。",
    "T47n1997_015:0782a08": "此豈可與繫情量立得失存窠窟作解會者舉",
    "T47n1997_015:0782a09": "耶。透脫到實證之地。向出格超宗頂𩕳上領",
    "T47n1997_015:0782a10": "始得。既已領略。應當將護。遇上根大器。方",
    "T47n1997_015:0782a11": "可印受也。",
    "T47n1997_015:0782a12": "秉拂據位稱宗師。若無本分作家手段。未免",
    "T47n1997_015:0782a13": "賺誤。方來引他入草窠裏打骨董去也。若具",
    "T47n1997_015:0782a14": "金剛正眼。須灑灑落落。唯以本分事接之。直",
    "T47n1997_015:0782a15": "饒見與佛齊。猶有佛地障在。是故從上來行",
    "T47n1997_015:0782a16": "棒行喝。一機一境一言一句。意在鉤頭。只貴",
    "T47n1997_015:0782a17": "獨脫。勿使依草附木。所謂驅耕夫之牛。奪飢",
    "T47n1997_015:0782a18": "人之食。若不如是。盡是弄泥團漢。",
    "T47n1997_015:0782a19": "方來衲子。有夙根作工夫。驀地得入者。不遇",
    "T47n1997_015:0782a20": "真正宗師。返引他作露布。墮在機境中。無繩",
    "T47n1997_015:0782a21": "自縛半前落後。似是不是最難整理。要須識",
    "T47n1997_015:0782a22": "其病脈辯其落著。徵其所偏墜。而發起之。俾",
    "T47n1997_015:0782a23": "捨執著住滯。然後示以本分正宗。使無疑惑。",
    "T47n1997_015:0782a24": "了然得大解脫。居大寶宅自然趁亦不去。可",
    "T47n1997_015:0782a25": "以洪濟大法傳續祖燈。堪報不報之恩也。",
    "T47n1997_015:0782a26": "黃龍老南禪師。昔未見石霜。會一肚皮禪。翠",
    "T47n1997_015:0782a27": "巖憫之勸謁慈明。只窮究玄沙語靈雲未徹",
    "T47n1997_015:0782a28": "處。應時瓦解氷消。遂受印可。三十年只以此",
    "T47n1997_015:0782a29": "印。拈諸方解路瘥病。不假驢駝藥。緊要處豈",
    "T47n1997_015:0782b01": "有如許多佛法也。大宗師為人。雖不立窠臼",
    "T47n1997_015:0782b02": "露布。久之學徒妄認亦成窠臼露布也。蓋以",
    "T47n1997_015:0782b03": "無窠臼為窠臼。無露布作露布。應須及之令",
    "T47n1997_015:0782b04": "盡。無令守株待兔認指為月。鑒在機先。風塵",
    "T47n1997_015:0782b05": "草動亦照其端倪。況應酬擾擾哉。非胸次虛",
    "T47n1997_015:0782b06": "靜。無一法當情。安能圓應無差先機照物耶。",
    "T47n1997_015:0782b07": "此皆那伽在定之効也。",
    "T47n1997_015:0782b08": "臨濟金剛王寶劍。德山末後句。藥嶠一句子。",
    "T47n1997_015:0782b09": "祕魔杈俱胝指。雪峯輥毬。禾山打鼓。趙州喫",
    "T47n1997_015:0782b10": "茶。楊岐栗棘蓬金剛圈。皆一致爾。契證得直",
    "T47n1997_015:0782b11": "下省力。一切祖師言教無不通達。唯在當人",
    "T47n1997_015:0782b12": "善自護持爾。",
    "T47n1997_015:0782b13": "佛智裕公。久參遍歷。一言相契。從前證解併",
    "T47n1997_015:0782b14": "脫去。卓然超絕。遂分座訓徒。傳持流通此大",
    "T47n1997_015:0782b15": "法印。因書法語以贈。",
    "T47n1997_015:0782b16": "示粲禪人示粲禪人",
    "T47n1997_015:0782b17": "趙州和尚見僧喚云。近前來。僧近前。州云。去",
    "T47n1997_015:0782b18": "多少省力。若薦得乃是十成完全。若作如之",
    "T47n1997_015:0782b19": "若何。則知見生也。",
    "T47n1997_015:0782b20": "唐朝古德英禪師微時。事田運槌擊塊。見一",
    "T47n1997_015:0782b21": "大塊戲。以槌猛擊之。應時粉碎。驀地大悟。自",
    "T47n1997_015:0782b22": "此散誕為不測人。頗彰神異。有老宿拈云。山",
    "T47n1997_015:0782b23": "河大地。被這僧一擊百雜碎。獻佛不假香多。",
    "T47n1997_015:0782b24": "誠哉是言。",
    "T47n1997_015:0782b25": "示泉禪人示泉禪人",
    "T47n1997_015:0782b26": "參問要見性悟理。直下忘情絕照。胸襟蕩然",
    "T47n1997_015:0782b27": "如癡似兀。不校得失不爭勝劣。凡有順違悉",
    "T47n1997_015:0782b28": "皆截斷令不相續。悠久自然到無為無事處。",
    "T47n1997_015:0782b29": "才毫髮要無事。早是事生也。一波才動萬波",
    "T47n1997_015:0782c01": "隨。豈有了期。他時生死到來。脚忙手亂。只為",
    "T47n1997_015:0782c02": "不脫灑。但以此為確實。自然鬧市裏亦淨如",
    "T47n1997_015:0782c03": "水。豈有己事不辦耶。",
    "T47n1997_015:0782c04": "才有是非紛然失心。直這一句驚動多少人。",
    "T47n1997_015:0782c05": "做計較。若承當得。坐得斷。透出威音王那畔。",
    "T47n1997_015:0782c06": "若隨此語轉。特地紛然。自回光返照始得。如",
    "T47n1997_015:0782c07": "來禪祖師禪豈有兩種。未免諳含各分皂白。",
    "T47n1997_015:0782c08": "特地乖張。事理機鋒一時坐斷。是打淨潔毬",
    "T47n1997_015:0782c09": "子。還知諦當著實處麼。放下看取。",
    "T47n1997_015:0782c10": "示傑禪人示傑禪人",
    "T47n1997_015:0782c11": "行脚參請。既依附知識於大叢林。陪清高雅",
    "T47n1997_015:0782c12": "眾久矣。一旦親緣須著落歸。動是箇千里遠",
    "T47n1997_015:0782c13": "行。要須以自己力量不忘踐履。直須行處不",
    "T47n1997_015:0782c14": "生塵。況此段事不道在。善知識邊便有。居鄉",
    "T47n1997_015:0782c15": "井時便無也。所謂暫時不在如同死人。正當",
    "T47n1997_015:0782c16": "在時。亦不起模畫樣。雖則平常。而滴水滴凍",
    "T47n1997_015:0782c17": "卓然絕識。成箇無為無事無心事業。表裏洞",
    "T47n1997_015:0782c18": "然無際。不與萬法為侶。不與千聖同途。深根",
    "T47n1997_015:0782c19": "固蔕只守閑閑地。養來養去不憂不徹。但盡",
    "T47n1997_015:0782c20": "凡情作自己工夫。勿管外緣。勿逐名利起我",
    "T47n1997_015:0782c21": "見競勝負。是故古德道。任運猶如癡兀人。他",
    "T47n1997_015:0782c22": "家自有通人。愛傑知莊倏來告別求警策。因",
    "T47n1997_015:0782c23": "書此語授之。",
    "T47n1997_015:0782c24": "示成修造示成修造",
    "T47n1997_015:0782c25": "蔣山門下。無禪可說無道可傳。雖聚半千衲",
    "T47n1997_015:0782c26": "子。唯以箇金剛圈栗棘蓬。跳者著力跳。吞者",
    "T47n1997_015:0782c27": "用意吞。莫怪無滋味太嶮峻。或若驀地體得。",
    "T47n1997_015:0782c28": "如晝錦還鄉。千人萬人只仰羨得。要且覓他",
    "T47n1997_015:0782c29": "所從來不得。所謂人人本分事也。才生心動",
    "T47n1997_015:0783a01": "念承當擔荷。早不本分了也。直得萬機休罷",
    "T47n1997_015:0783a02": "千聖不携。亦猶有依倚在。快須擺撥透脫那",
    "T47n1997_015:0783a03": "邊去始得。所以道。但有纖毫即是塵。舉意便",
    "T47n1997_015:0783a04": "遭魔所撓。成就一切總只由他。破壞一切亦",
    "T47n1997_015:0783a05": "只由他。奇特殊勝緣。恒沙功德藏。無量妙莊",
    "T47n1997_015:0783a06": "嚴。超世希有事。皆所成就。慳貪憎妬情識執",
    "T47n1997_015:0783a07": "著。有為有漏垢染雜亂。解路名相知見妄想。",
    "T47n1997_015:0783a08": "皆所破壞也。唯他能轉一切物。一切物不能",
    "T47n1997_015:0783a09": "轉他。雖無形段面目。而包括十虛含凡育聖。",
    "T47n1997_015:0783a10": "若有取之即墮見刺。卒摸索不著。",
    "T47n1997_015:0783a11": "諸佛開示祖師直指唯心妙性。徑截承當不",
    "T47n1997_015:0783a12": "起一念。透頂透底無不現成。於現成際不勞",
    "T47n1997_015:0783a13": "心力。任運逍遙了無取舍。乃真密印也。",
    "T47n1997_015:0783a14": "示杲書記示杲書記",
    "T47n1997_015:0783a15": "臨濟正宗。自馬師黃檗闡大機大用。脫羅籠",
    "T47n1997_015:0783a16": "出窠臼。虎驟龍馳星飛電激。卷舒擒縱皆據",
    "T47n1997_015:0783a17": "本分。綿綿的的到興化風穴唱愈高機愈峻。",
    "T47n1997_015:0783a18": "西河弄師子。霜華奮金剛王。非深入閫奧親",
    "T47n1997_015:0783a19": "受印記。皆莫知端倪。徒自名邈只益戲論。大",
    "T47n1997_015:0783a20": "抵負沖天氣宇。格外提持。不戰屈人兵。殺人",
    "T47n1997_015:0783a21": "不眨眼。尚未髣髴其趣向。況移星換斗。轉天",
    "T47n1997_015:0783a22": "輪回地軸耶。是故示三玄三要。四料簡四主",
    "T47n1997_015:0783a23": "賓。金剛王寶劍。踞地師子。一喝不作一喝用。",
    "T47n1997_015:0783a24": "探竿影草。一喝分賓主。照用一時行。許多落",
    "T47n1997_015:0783a25": "索多少學家摶量注解。殊不知。我王庫內無",
    "T47n1997_015:0783a26": "如是刀。弄將出來看底。只眨得眼。須是他上",
    "T47n1997_015:0783a27": "流契證驗認。正按旁提。須還本分種草。豈假",
    "T47n1997_015:0783a28": "梯媒。只如寶壽開堂。三聖推出一僧。壽便打。",
    "T47n1997_015:0783a29": "聖云。爾恁麼為人。非獨瞎却這僧眼。瞎却鎮",
    "T47n1997_015:0783b01": "州一城人眼去在。壽擲下拄杖便歸方丈。興",
    "T47n1997_015:0783b02": "化見同參來便喝。僧亦喝。化又喝。僧復喝。化",
    "T47n1997_015:0783b03": "云。爾看這瞎漢。僧擬議。直打出法堂。侍者",
    "T47n1997_015:0783b04": "問。有何相觸誤。化云。是他也有權也有實。我",
    "T47n1997_015:0783b05": "將手向伊面前橫兩遭。却不會。似此瞎漢不",
    "T47n1997_015:0783b06": "打。更待何時。看他本色宗風逈然殊絕。不貴",
    "T47n1997_015:0783b07": "作略只欽他眼正。要扶荷正宗提持宗眼。須",
    "T47n1997_015:0783b08": "是透頂透底徹骨徹髓。不涉廉纖逈然獨脫。",
    "T47n1997_015:0783b09": "然後的的相承。可以起此大法幢。然此大法",
    "T47n1997_015:0783b10": "炬。繼他馬祖百丈首山楊岐。不為忝竊爾。",
    "T47n1997_015:0783b11": "示韓朝議示韓朝議",
    "T47n1997_015:0783b12": "乃佛乃祖直指此大法。於人人脚跟下洞照。",
    "T47n1997_015:0783b13": "如千日並出。但趣外奔逸久。不能自信有如",
    "T47n1997_015:0783b14": "是大威德光明。唯務作聰明立知見。向業惑",
    "T47n1997_015:0783b15": "中以謂出乎等夷。衒耀自得向人間世。所習",
    "T47n1997_015:0783b16": "古今博究廣覽。謂窮極底蘊。殊不知。螢火之",
    "T47n1997_015:0783b17": "光豈比太陽。所以古之奇傑之士頴脫之性。",
    "T47n1997_015:0783b18": "就近而論。如裴相國楊大年之儔。投誠放下。",
    "T47n1997_015:0783b19": "就宗師決擇。剗去浮塵知見。大徹大悟。始能",
    "T47n1997_015:0783b20": "超軼。與老禪碩德抗行履踐。到臨合殺結角",
    "T47n1997_015:0783b21": "頭。自解撒手克證大解脫。豈小事哉。今既明",
    "T47n1997_015:0783b22": "敏不減前輩。平時學業才力邁往於世路久",
    "T47n1997_015:0783b23": "之。雖知宗門有此段因緣。謂不出我所宗尚。",
    "T47n1997_015:0783b24": "殊不著意。以夙昔大緣相值。歐峯經年會聚。",
    "T47n1997_015:0783b25": "一聞舉揚即起深信迴光返照。顧人間如夢",
    "T47n1997_015:0783b26": "如幻。隨大化變滅。乃虛妄爾。唯此千劫不壞",
    "T47n1997_015:0783b27": "不移易。一切聖賢根本。乃造物之淵源。印定",
    "T47n1997_015:0783b28": "自己。若一發明七通八達。何往不自得哉。是",
    "T47n1997_015:0783b29": "知宿世赤曾熏炙遇緣。而彰見於行事。豈非",
    "T47n1997_015:0783c01": "自性耶。然能自檢點。二六時中學佛法。已是",
    "T47n1997_015:0783c02": "雜用心。則去却佛法。乃真淨界中行履矣。但",
    "T47n1997_015:0783c03": "請依此一切不雜。即純一洞然。無愛憎離取",
    "T47n1997_015:0783c04": "捨。不分彼我不作得失。一切法坦然。皆我家",
    "T47n1997_015:0783c05": "不思議處。淨妙圓明受用之物爾。須令此心",
    "T47n1997_015:0783c06": "長時現前。不墮沈昏不生聰慧。入平等安閑",
    "T47n1997_015:0783c07": "寂靜境界。那有惡作業緣識情干撓得此本",
    "T47n1997_015:0783c08": "妙光明也。只恐臨境界面前都盧忘失。依前",
    "T47n1997_015:0783c09": "紛亂則不堪也。古之修行亦只以自所證入。",
    "T47n1997_015:0783c10": "時中照了截斷塵勞。教活卓卓地。悠久三二",
    "T47n1997_015:0783c11": "十年純熟。超出生死不為難。著力在行處。不",
    "T47n1997_015:0783c12": "只空高談說之而已。古云。說得一丈不如行",
    "T47n1997_015:0783c13": "得一尺。蓋定慧之力。回轉業緣。正要惺惺地",
    "T47n1997_015:0783c14": "勇猛果決。千百生中當受用。其餘古人機緣",
    "T47n1997_015:0783c15": "語句。不必盡要會之。但一著分明。則著著如",
    "T47n1997_015:0783c16": "此。千變萬化豈移變得渠力用哉。內心既虛",
    "T47n1997_015:0783c17": "外緣亦寂。著衣喫飯本自天真。不勞雕琢。若",
    "T47n1997_015:0783c18": "或立勝見負我能。即禍事也。切須照管。勿作",
    "T47n1997_015:0783c19": "此態。由是可入。無我真實平等如如。不動不",
    "T47n1997_015:0783c20": "變淨妙清涼。穩密田地矣。誌公云。不起纖毫",
    "T47n1997_015:0783c21": "修學心。無相光中常自在。",
    "T47n1997_015:0783c22": "示曾待制示曾待制",
    "T47n1997_015:0783c23": "禪非意想。道絕功勳。若以意想參禪。如鑽氷",
    "T47n1997_015:0783c24": "求火掘地覓天。只益勞神。若以功勳學道。如",
    "T47n1997_015:0783c25": "土上加泥眼裏撒沙。轉見困頓。儻歇却意識",
    "T47n1997_015:0783c26": "息却妄想。則禪河浪止定水波澄。去却功用",
    "T47n1997_015:0783c27": "休却營為。則大道坦然七通八達。是故僧問",
    "T47n1997_015:0783c28": "石頭。如何是禪。頭云碌磚。僧云。如何是道。",
    "T47n1997_015:0783c29": "頭云。木頭。此豈意想功勳所能辯哉。除非直",
    "T47n1997_015:0784a01": "下頓領截流便透。則禪道歷然。才擬作解則",
    "T47n1997_015:0784a02": "千里萬里。要是向來世智辯聰。頓然放却消",
    "T47n1997_015:0784a03": "遣令盡。自然於此至實之地。自證自悟。而不",
    "T47n1997_015:0784a04": "留證悟之迹。翛然玄虛通達乃善。",
    "T47n1997_015:0784a05": "馬大師嘗舉楞伽經。以佛語心為宗。無門為",
    "T47n1997_015:0784a06": "法門。乃云。諸人要識佛語心麼。只爾如今語",
    "T47n1997_015:0784a07": "便是心。心便是佛。故云佛語心乃是宗也。此",
    "T47n1997_015:0784a08": "宗無門乃是法門。古人太殺老婆拕泥涉水。",
    "T47n1997_015:0784a09": "若一舉便透。猶較些子。或窮研義理。卒摸索",
    "T47n1997_015:0784a10": "不著。",
    "T47n1997_015:0784a11": "示智祖禪德示智祖禪德",
    "T47n1997_015:0784a12": "世尊拈華迦葉微笑。二祖禮拜達磨傳心。豈",
    "T47n1997_015:0784a13": "有他哉。箭鋒相拄也。當其神契理御。非言思",
    "T47n1997_015:0784a14": "所測。唯知有向上宗風者證之。雖千萬億載。",
    "T47n1997_015:0784a15": "猶旦暮爾。是故乃佛乃祖求人初不草草。要",
    "T47n1997_015:0784a16": "是純剛打就利根上智。然後提其要擊其節。",
    "T47n1997_015:0784a17": "如膠投漆。舉一明三阿轆轆地。無窠窟絕滲",
    "T47n1997_015:0784a18": "漏底。始可首肯。更須淘煉。到盤錯交加人所",
    "T47n1997_015:0784a19": "不能窮詰辨別處。綽綽然游刃有餘。當受用",
    "T47n1997_015:0784a20": "時。浸淫露手段。有超宗越格。不傍師旨獨出",
    "T47n1997_015:0784a21": "胸襟。壁立千仞驚群敵勝。方堪付授。法既不",
    "T47n1997_015:0784a22": "輕道亦尊嚴。所謂源深流長也。",
    "T47n1997_015:0784a23": "從上古德。動盡平生。或三十二十年。靠箇入",
    "T47n1997_015:0784a24": "處。期徹頭徹尾去。志既有力用心堅確。是以",
    "T47n1997_015:0784a25": "成就得來擲地金聲。大丈夫兒。攀上景仰不",
    "T47n1997_015:0784a26": "得不然。彼既能爾。我豈不能耶。況透脫死生",
    "T47n1997_015:0784a27": "窮未來際。一得永得當深固根本。根本既固。",
    "T47n1997_015:0784a28": "枝葉不得不欝茂。但於一切時令長在。勿使",
    "T47n1997_015:0784a29": "走作。湛湛澄澄吞爍群象。四大六根皆家具",
    "T47n1997_015:0784b01": "爾。況知見語言解會耶。一時到底放下。到至",
    "T47n1997_015:0784b02": "實平常大安穩處。了無纖芥可得。只恁隨處",
    "T47n1997_015:0784b03": "輕安真無心道人也。保任此無心究竟佛亦",
    "T47n1997_015:0784b04": "不存。喚甚作眾生菩提亦不立。喚甚作煩惱",
    "T47n1997_015:0784b05": "翛然永脫。應時納祐。遇茶喫茶遇飯喫飯。縱",
    "T47n1997_015:0784b06": "處闤闠如山林。初無二種見。假使致之蓮華",
    "T47n1997_015:0784b07": "座上。亦不生忻。抑之九泉之下。亦不起厭。",
    "T47n1997_015:0784b08": "隨處建立又是贏得邊事。何有於我哉。大迦",
    "T47n1997_015:0784b09": "葉云。法法本來法。無法無非法。何於一法中。",
    "T47n1997_015:0784b10": "有法有不法。古人得旨之後。多深藏不欲人",
    "T47n1997_015:0784b11": "知。恐生事也。抑不得已被人捉出。亦不牢讓。",
    "T47n1997_015:0784b12": "蓋無心矣。至於垂慈示方便。亦只隨家豐儉。",
    "T47n1997_015:0784b13": "如俱胝一指。打地唯打地。祕魔擎叉。無業莫",
    "T47n1997_015:0784b14": "妄想。面壁降魔。舞笏骨剉。初不拘格轍勝負。",
    "T47n1997_015:0784b15": "唯務要人各知歸休歇。不起見刺向鬼窟裏",
    "T47n1997_015:0784b16": "弄精魂。卓卓叮嚀到脫體安隱之地。乃妙旨",
    "T47n1997_015:0784b17": "也。伶利漢。脚跟須點地。脊梁要硬似鐵。遊人",
    "T47n1997_015:0784b18": "間世幻視萬緣。把住作主不徇人情。截斷人",
    "T47n1997_015:0784b19": "我脫去知解。直下以見性成佛直指妙心為",
    "T47n1997_015:0784b20": "階梯。及至作用應緣不落窠臼。辦一片長久。",
    "T47n1997_015:0784b21": "守寂淡身心。於塵勞中透脫去。乃善之又善",
    "T47n1997_015:0784b22": "者也。",
    "T47n1997_015:0784b23": "示諸禪人示諸禪人",
    "T47n1997_015:0784b24": "道本無言。法本不生。以無言言顯不生法。更",
    "T47n1997_015:0784b25": "無第二頭。才擬追捕。已蹉過也。是故祖師西",
    "T47n1997_015:0784b26": "來特唱此事。只貴言外體取機外薦取。自非",
    "T47n1997_015:0784b27": "上上根器。何能驀爾承當得。然有志於是者。",
    "T47n1997_015:0784b28": "豈計程限。要須立處孤危。辦得一刀兩段。",
    "T47n1997_015:0784b29": "猛利身心放下複子靠著箇似咬猪狗惡手段",
    "T47n1997_015:0784c01": "底。盡情將從前學解露布粘皮貼肉知見。一",
    "T47n1997_015:0784c02": "倒打揲。却使胸次空勞勞地。己思不露一物",
    "T47n1997_015:0784c03": "不為。便能徹底契證。與從上來不移易一毫",
    "T47n1997_015:0784c04": "髮許。直得如此。更須知有向上超師作略始",
    "T47n1997_015:0784c05": "得。所以古者問佛向上。答非佛。又答。方便呼",
    "T47n1997_015:0784c06": "為佛。則見性成佛乃筌蹄爾。是中云何指東",
    "T47n1997_015:0784c07": "畫西。直須密契自能將護。方得灑灑落落。更",
    "T47n1997_015:0784c08": "說甚證涅槃契生死。皆增語也。雖然只山僧",
    "T47n1997_015:0784c09": "恁麼道。也未可取為極則。始免佛病祖病。大",
    "T47n1997_015:0784c10": "丈夫漢。圖心要參。豈可立限劑耶。但辦却深",
    "T47n1997_015:0784c11": "信一往向前。未有不脚踏著實地者。日新日",
    "T47n1997_015:0784c12": "新日日新。日損日損日日損退步到底便是",
    "T47n1997_015:0784c13": "也至了是亦不立此正是作工夫處。",
    "T47n1997_015:0784c14": "示蔣待制示蔣待制",
    "T47n1997_015:0784c15": "襄陽郡王常侍。參溈山大圓得旨。有僧從溈",
    "T47n1997_015:0784c16": "山來。常侍問。山頭老漢有何言句。僧云。人",
    "T47n1997_015:0784c17": "問如何是祖師西來意。山竪拂子。常侍云。山",
    "T47n1997_015:0784c18": "中如何領解。僧云。山中商量。即色明心。附物",
    "T47n1997_015:0784c19": "顯理。常侍云。會便會。著甚死急。汝速去。侍",
    "T47n1997_015:0784c20": "有書與老師。僧馳書回。溈山折見畫一圓相。",
    "T47n1997_015:0784c21": "於中書箇日字。溈山呵呵大笑云。誰知吾千",
    "T47n1997_015:0784c22": "里外有箇知音。仰山云。也只未在。溈山云。",
    "T47n1997_015:0784c23": "子又作麼生。仰山於地上作一圓相。書箇日",
    "T47n1997_015:0784c24": "字。以脚抹之而去。看他得底人步驟趣向。豈",
    "T47n1997_015:0784c25": "守窠窟耶。箇裏若善觀其變。則能原其心。既",
    "T47n1997_015:0784c26": "能原其心。則有自由分。既有自由分。則不隨",
    "T47n1997_015:0784c27": "他去也。既不隨他去。何往而不自得哉。",
    "T47n1997_015:0784c28": "每接士大夫。多言塵事縈絆未暇。及此待稍",
    "T47n1997_015:0784c29": "撥剔了。然後存心體究。此雖誠實之言。只以",
    "T47n1997_015:0785a01": "塵勞為務。頭出頭沒爛骨董地。熟了只喚作",
    "T47n1997_015:0785a02": "塵事。更待撥却塵緣。方可趣入。其所謂終日",
    "T47n1997_015:0785a03": "行而未甞行。終日用而未甞用。豈是塵勞之",
    "T47n1997_015:0785a04": "外。別有此段大因緣耶。殊不知。大寶聚上放",
    "T47n1997_015:0785a05": "大寶光輝天焯地。不自省悟承當。更去外求",
    "T47n1997_015:0785a06": "轉益辛勤。豈為至要。若具大根器。不必看古",
    "T47n1997_015:0785a07": "人言句公案。但只從朝起正却念靜却心。凡",
    "T47n1997_015:0785a08": "所指呼作為一番。作為一番再更提起審詳",
    "T47n1997_015:0785a09": "看。從何處起是箇甚物作為。得如許多。當塵",
    "T47n1997_015:0785a10": "緣中一透。一切諸緣靡不皆是。何待撥剔。即",
    "T47n1997_015:0785a11": "此便可超宗越格。於三界火宅之中。便化成",
    "T47n1997_015:0785a12": "清淨無為清涼大道場也。法華經云。佛子",
    "T47n1997_015:0785a13": "住此地。即是佛受用。經行及坐臥。常在於其",
    "T47n1997_015:0785a14": "中。",
    "T47n1997_015:0785a15": "示張國太示張國太",
    "T47n1997_015:0785a16": "即心即佛。已是八字打開。非心非佛。重向當",
    "T47n1997_015:0785a17": "陽點破。不尋其言。一直便透。方見古人赤心",
    "T47n1997_015:0785a18": "片片。若也躊蹰。則當面蹉過也。",
    "T47n1997_015:0785a19": "不與萬法為侶底。是什麼人。待爾一口吸盡",
    "T47n1997_015:0785a20": "西江水。即向汝道。多少徑截。何不便與麼承",
    "T47n1997_015:0785a21": "當。更入他語句中。則永不透脫。多見學者。",
    "T47n1997_015:0785a22": "只言卜度下語要求合頭。此豈是要透生死。",
    "T47n1997_015:0785a23": "要透生死除非心地開通。此箇公案乃是開",
    "T47n1997_015:0785a24": "心地鑰匙子。只要明了言外領旨。始到此無",
    "T47n1997_015:0785a25": "疑之地矣。",
    "T47n1997_015:0785a26": "昔修山主要見地藏。自陳此番來見和尚。經",
    "T47n1997_015:0785a27": "涉許多山川。極是辛苦。地藏指云。許多山川",
    "T47n1997_015:0785a28": "於汝也不惡。渠便桶底子脫去。似此豈假多",
    "T47n1997_015:0785a29": "言道途之間也。須保任始得。",
    "T47n1997_015:0785b01": "示方清老道友示方清老道友",
    "T47n1997_015:0785b02": "老達磨來自竺乾。豈嘗持一物。及遊梁歷魏",
    "T47n1997_015:0785b03": "面壁少林。無人識渠。獨可祖効勤立雪斷臂。",
    "T47n1997_015:0785b04": "始略垂慈。由此印心。若謂無言。從何而入。如",
    "T47n1997_015:0785b05": "謂有言。向伊道甚。將知須是箇人始十分領",
    "T47n1997_015:0785b06": "略。乃無滲漏。所以入此門來。要是根器猛利。",
    "T47n1997_015:0785b07": "能疾速棄捨從前知見解路。使胸次空勞勞",
    "T47n1997_015:0785b08": "不留毫髮。洞然虛凝言思路絕。直契本源泯",
    "T47n1997_015:0785b09": "然無際。自得本有無得妙智。方號信及見徹。",
    "T47n1997_015:0785b10": "猶有無量無邊莫測莫量大機大用在。儻留",
    "T47n1997_015:0785b11": "些能所。墮在緣塵。則卒急未便相應。是故古",
    "T47n1997_015:0785b12": "德勸人直下休去歇去。此段譬如快鷹快鷂",
    "T47n1997_015:0785b13": "捎雲突日迷風透青。掀騰直截不容擬議。苟",
    "T47n1997_015:0785b14": "或踟蹰乃蹉過也。其為教外別行則可知矣。",
    "T47n1997_015:0785b15": "既有志於是。放下著覿體承當一切現成。則",
    "T47n1997_015:0785b16": "初祖不曾來。自己亦無得。",
    "T47n1997_015:0785b17": "示李嘉仲賢良示李嘉仲賢良",
    "T47n1997_015:0785b18": "全心即佛全佛即人。人佛無異始為道矣。此",
    "T47n1997_015:0785b19": "諦實之言也。但心真則人佛俱真。是故祖師",
    "T47n1997_015:0785b20": "直指人心。俾見性成佛。然此心雖人人具足。",
    "T47n1997_015:0785b21": "從無始來清淨無染。初不取著。寂照凝然。了",
    "T47n1997_015:0785b22": "無能所。十成圓陀陀地。只緣不守自性妄動",
    "T47n1997_015:0785b23": "一念。遂起無邊知見漂流諸有。脚跟下恒常",
    "T47n1997_015:0785b24": "佩此本光。未常靄昧。而於根塵枉受纏縛。若",
    "T47n1997_015:0785b25": "能蘊宿根本。從諸佛祖師直截指示處。便倒",
    "T47n1997_015:0785b26": "底脫却。炙脂衲襖。赤條條淨躶躶。直下承",
    "T47n1997_015:0785b27": "當。不從外來不從內出。當下廓然明證此性。",
    "T47n1997_015:0785b28": "更說甚人佛心。如烘爐上著一點雪。何處更",
    "T47n1997_015:0785b29": "有如許多忉怛也。是故此宗不立文字語句。",
    "T47n1997_015:0785c01": "唯許最上乘根器。如飄風疾雷電激星飛。脫",
    "T47n1997_015:0785c02": "靜契證。截生死根破無明殼。了無疑惑。直下",
    "T47n1997_015:0785c03": "頓明。二六時中轉一切事緣。皆成無上妙智。",
    "T47n1997_015:0785c04": "豈假厭喧求靜棄彼取此。一真一切真。一了",
    "T47n1997_015:0785c05": "一切了。總萬有於此心。握權機於方外。而應",
    "T47n1997_015:0785c06": "物現形無法不圓。何有於我哉。要須先定自",
    "T47n1997_015:0785c07": "己著落。立處既硬糺紏地。自然風行草偃。所",
    "T47n1997_015:0785c08": "以王老師十八上便解作活計。香林四十年",
    "T47n1997_015:0785c09": "乃成一片。塵勞之儔為如來種。只在當人善",
    "T47n1997_015:0785c10": "自看風使帆。念念相續心心不住。向此長生",
    "T47n1997_015:0785c11": "路上行履。即與佛祖同得同體同作同證。況",
    "T47n1997_015:0785c12": "百里之政柄在手頭安民利物即是自安。萬",
    "T47n1997_015:0785c13": "化同此一機。千差並此一照。盡塵沙法界可",
    "T47n1997_015:0785c14": "以融通。何況人佛無異耶。",
    "T47n1997_015:0785c15": "示遠猷奉議示遠猷奉議",
    "T47n1997_015:0785c16": "從上徑截一路。直拔超昇無出。直指人心見",
    "T47n1997_015:0785c17": "性成佛。但此心淵奧。脫去聖凡階級。只貴利",
    "T47n1997_015:0785c18": "根上智。於無明具縛窠窟中不動纖毫。直下",
    "T47n1997_015:0785c19": "頓契廓徹靈明。與有情無情有性無性同體。",
    "T47n1997_015:0785c20": "與大法相應發起作用。透古超今騎聲蓋色。",
    "T47n1997_015:0785c21": "虛而靈寂而照。無量無涯不思議大解脫。一",
    "T47n1997_015:0785c22": "一七穿八穴。了無回互。便識落著。所以乃佛",
    "T47n1997_015:0785c23": "乃祖謂之單傳密付。如印印空如印印水如",
    "T47n1997_015:0785c24": "印印泥。萬德昭然十方坐斷。獨證獨超初無",
    "T47n1997_015:0785c25": "依倚。若起見作相則沒交涉也。今時大有具",
    "T47n1997_015:0785c26": "種性之士。能始末覷破幻緣幻境。勇猛奮志",
    "T47n1997_015:0785c27": "向箇邊來。亦有久存誠探賾者。然患缺方便",
    "T47n1997_015:0785c28": "力。止以知見解會為明了。殊不知。全坐了但",
    "T47n1997_015:0785c29": "是識心。縱解到佛邊。窮到修證盡頭處。不出",
    "T47n1997_015:0786a01": "指蹤在。是故古來作家宗師。不貴人作解會。",
    "T47n1997_015:0786a02": "唯許人捨知見。胸中不曾留毫髮許。蕩然如",
    "T47n1997_015:0786a03": "太虛空。悠久長養純熟。此即是本地風光本",
    "T47n1997_015:0786a04": "來面目也。到此亘古亘今之地。脫離生死有",
    "T47n1997_015:0786a05": "甚難也。如裴相國龐居士樣。直以信得及便",
    "T47n1997_015:0786a06": "得力。受用自在。塵緣幻境。豈從別處生。若脚",
    "T47n1997_015:0786a07": "下諦實。二六時中能轉一切物。而無能相等",
    "T47n1997_015:0786a08": "閑。空牢牢地不生心動念。隨自天真平懷常",
    "T47n1997_015:0786a09": "實。便是從宦遊幹。斡悉皆照透。承那箇恩力。",
    "T47n1997_015:0786a10": "既識渠如下水船相似。略左右照顧。扶持將",
    "T47n1997_015:0786a11": "去。自然速疾與般若相應。此禪流所謂自做",
    "T47n1997_015:0786a12": "工夫。觸處無有虛棄底時節。綿綿相續辦長",
    "T47n1997_015:0786a13": "久不退轉心。不必盡棄世間有漏有為。然後",
    "T47n1997_015:0786a14": "入無為無事。當知元非兩般。若懷去取則打",
    "T47n1997_015:0786a15": "作兩橛也。一切時一切處。唯以此為實在力",
    "T47n1997_015:0786a16": "行之當截斷眾流得大安樂矣。",
    "T47n1997_015:0786a17": "圓悟佛果禪師語錄卷第十五"
}