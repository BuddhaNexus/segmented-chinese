{
    "X88n1668_001:0567b05": "摘錄聖武記之卷五溯查西藏剌麻",
    "X88n1668_001:0567b06": "來源",
    "X88n1668_001:0567b08": "吳中沙門　守一　編輯",
    "X88n1668_001:0567b09": "按西藏。在於甘肅嘉峪關外。繞東之南。有祁連山。山",
    "X88n1668_001:0567b10": "之南有蒙古之青海。青海之西南。即藏之東北界。四",
    "X88n1668_001:0567b11": "川雅州之西。松潘廳之打箭爐。出塞千數百里。即藏",
    "X88n1668_001:0567b12": "之東界。為官長往來之正驛。此官站之大道也。前後",
    "X88n1668_001:0567b13": "兩藏。東西六千餘里。南北三千餘里。距京師一萬四",
    "X88n1668_001:0567b14": "千餘里。藏之西北界大戈璧。東南界雲南金沙江。南",
    "X88n1668_001:0567b15": "界緬甸。西南界廓爾噶國。",
    "X88n1668_001:0567b16": "自漢唐即有烏斯藏。即今西藏。名異地同。藏之西南",
    "X88n1668_001:0567b17": "界外。為廓爾喀國。廓爾喀之西。即為東印度國。東印",
    "X88n1668_001:0567b18": "度之西。乃中印度。即古佛國也。",
    "X88n1668_001:0567b19": "剌麻者。乃西域之尊稱。譯華言為無上二字。比中國",
    "X88n1668_001:0567b20": "之稱和尚。為力生二字也。",
    "X88n1668_001:0567b21": "自唐太宗時。文成公主。下嫁與烏斯藏汗。贊普為妃。",
    "X88n1668_001:0567b22": "專尚佛教。興建大塔寺廟數百坐。延請印度高行剌",
    "X88n1668_001:0567b23": "麻到藏焚修教化。歷宋元明清。均有高行剌麻。故元",
    "X88n1668_001:0567b24": "世祖封剌麻八思巴為帝師。大寶法王。後嗣世襲其",
    "X88n1668_001:0567c01": "號。為紅教之宗。",
    "X88n1668_001:0567c02": "至明永樂成祖。封剌麻哈立麻。為大寶法王。西天大",
    "X88n1668_001:0567c03": "善自在佛。其徒三人皆封國師。又封大乘法王。大德",
    "X88n1668_001:0567c04": "法王。又封闡化　闡教　輔教　護教　贊善五法",
    "X88n1668_001:0567c05": "王。又授西天佛子者(二)。灌頂大國師者(九)。灌頂國師",
    "X88n1668_001:0567c06": "者(十八)。法王等命終。其徒輒自相承襲。漸後變為旁",
    "X88n1668_001:0567c07": "門。爭名奪地。而諸法王之後。先娶妻生子。再落髮為",
    "X88n1668_001:0567c08": "剌麻。候前剌麻命終。則其子頂替。私襲其位。與所娶",
    "X88n1668_001:0567c09": "之妻。每逢朔望相見。餘日則不相會。雖戒再淫之說。",
    "X88n1668_001:0567c10": "未知能恪遵否。而剌麻自印度來藏。身搭紅衣。故名",
    "X88n1668_001:0567c11": "紅教。後紅教繁盛。又分花帽紅帽者。名目甚多。",
    "X88n1668_001:0567c12": "黃教者。自永樂十五年間。有青海之西寧衛。生一人",
    "X88n1668_001:0567c13": "名宗喀巴者為剌麻。先入藏投紅教。授經持呪。見該",
    "X88n1668_001:0567c14": "教之人。均鍊神通。專事吞刀吐火。衒奇惑眾。不修戒",
    "X88n1668_001:0567c15": "定慧之正道。故捨去而入藏內甘丹寺。習定得道該",
    "X88n1668_001:0567c16": "寺。至成化十四年示寂。宗喀巴初修道時。即改其衣",
    "X88n1668_001:0567c17": "冠為黃色。不屑同於紅教之人。宗喀巴臨終。遺囑二",
    "X88n1668_001:0567c18": "大弟子。世世以呼畢勒罕。應身轉世。不迷本性。能知",
    "X88n1668_001:0567c19": "夙世。還來為坐牀掌教之師。二大弟子者。一名達賴。",
    "X88n1668_001:0567c20": "一名班禪。至乾隆中已第六次轉生矣。",
    "X88n1668_001:0567c21": "又有第一世達賴之大弟子。名哲卜尊丹巴者。一支",
    "X88n1668_001:0567c22": "住持蒙古庫倫。亦能仿達賴班禪。以呼畢勒罕。不迷",
    "X88n1668_001:0567c23": "本性。世世轉生者。",
    "X88n1668_001:0567c24": "康熙中。又有第五世達賴之弟子。名章佳呼土克圖",
    "X88n1668_001:0568a01": "者。為雍正時國師大剌麻。亦能以呼畢勒罕。不迷本",
    "X88n1668_001:0568a02": "性。轉世再來。常住京都口外。",
    "X88n1668_001:0568a03": "大清太宗崇德七年。延請第四世達賴剌麻至盛京。",
    "X88n1668_001:0568a04": "稱為金剛大士。還住藏中。順治初遣使迓達賴。九年",
    "X88n1668_001:0568a05": "至京師。封西天大善自在佛。領天下釋教。又封為普",
    "X88n1668_001:0568a06": "通鄂濟大剌麻。",
    "X88n1668_001:0568a07": "達賴班禪。分主前後兩藏。乾隆時理藩院造冊。至第",
    "X88n1668_001:0568a08": "六世達賴。所轄寺廟。計有三千一百五十餘所。共計",
    "X88n1668_001:0568a09": "剌麻三十萬二千五百有奇　班禪所轄寺廟三百",
    "X88n1668_001:0568a10": "二十七所。共計剌麻一萬三千七百有奇。",
    "X88n1668_001:0568a11": "布魯特二部紅教。亦有寺廟一百二十。剌麻二萬五",
    "X88n1668_001:0568a12": "千。紅黃二教。共計現有剌麻三十四萬一千二百有",
    "X88n1668_001:0568a13": "奇。可謂盛之極矣。",
    "X88n1668_001:0568a14": "其他剌麻學道。能明心見性。由達賴班禪證明。方能",
    "X88n1668_001:0568a15": "稱呼土克圖。能不迷本性。轉世再來。方稱呼畢勒罕。",
    "X88n1668_001:0568a16": "綜計剌麻之能。以神識轉生於世。出呼畢勒罕。入理",
    "X88n1668_001:0568a17": "藩院冊者。西藏稱呼土克圖者十八人。稱沙布隆十",
    "X88n1668_001:0568a18": "有二。漠北蒙古十有九。漠南蒙古五十有七。青海番",
    "X88n1668_001:0568a19": "地三十有五。四川察木多番地五。駐京呼土克圖十",
    "X88n1668_001:0568a20": "四。共計呼畢勒罕一百六十。其能得呼土克圖。方可",
    "X88n1668_001:0568a21": "管轄番民。如同土司。僧多於民。不設官吏。君并於師。",
    "X88n1668_001:0568a22": "介於出家在家之間。其秩有國師。禪師。及大剌麻。扎",
    "X88n1668_001:0568a23": "薩克等。分住各番。及蒙古部落。皆受達賴班禪。頒領",
    "X88n1668_001:0568a24": "贈秩。其兵刑稅賦。則有剌麻為第巴。有噶布倫。有戴",
    "X88n1668_001:0568b01": "琫。有堪布。有商上等職。掌司其事。",
    "X88n1668_001:0568b02": "嘉慶八年第八世呼畢勒罕。轉身之達賴剌麻。靈徵",
    "X88n1668_001:0568b03": "眾著。由駐藏大臣奏聞。請旨坐牀掌教。至今又數轉",
    "X88n1668_001:0568b04": "矣。"
}