{
    "X76n1517_010:0229b06": "歷朝釋氏資鑑卷第十",
    "X76n1517_010:0229b08": "閩扆峯沙門　熈仲　集",
    "X76n1517_010:0229b09": "宋中",
    "X76n1517_010:0229b10": "神宗　歲戊申即位。改元熈寧。秋七月。知諫院錢公",
    "X76n1517_010:0229b11": "輔上言。祠部牒。遇歲飢。可決鬻度牒以濟急。乞自裁",
    "X76n1517_010:0229b12": "損聖節恩賜。以限剃度之冗。從之。鬻牒自此始。",
    "X76n1517_010:0229b13": "庚戌　三年七月。荊公王安石請。上元縣所居園為",
    "X76n1517_010:0229b14": "佛寺。詔賜報寧禪寺為額(編年)○熈寧間。公當國。確意",
    "X76n1517_010:0229b15": "行青苗法。其子雱。崇政殿說書。陳三十策。陰為父佐。",
    "X76n1517_010:0229b16": "務新法必行。民怨不恤。無何雱卒。公罷相燕閑。一如",
    "X76n1517_010:0229b17": "夢寐間。見一使領。雩肩銕枷。號泣公前。謂獲譴由行",
    "X76n1517_010:0229b18": "青苗法。公問使者乞解脫。曰建寺齋僧可免。由是捨",
    "X76n1517_010:0229b19": "宅建寺。為愛子雩薦冥福(言行錄)。",
    "X76n1517_010:0229b20": "八年復相安石。一日奏事退。上曰。佛法於中國有補",
    "X76n1517_010:0229b21": "乎。公對曰。不能無補。君子小人。皆知畏而從之善。豈",
    "X76n1517_010:0229b22": "小補哉(編年)。",
    "X76n1517_010:0229b23": "神宗。開相國六十有四院為八焉。禪二律六。以中貴",
    "X76n1517_010:0229b24": "人梁從政董其事。馳驛詔宗本禪師主慧林達京。遣",
    "X76n1517_010:0229c01": "使問勞三日。詔演法於寺之門。萬眾拜瞻。法會殊勝。",
    "X76n1517_010:0229c02": "以為彌勒從天而降人間也。翌日召對延和殿。有司",
    "X76n1517_010:0229c03": "使習儀而後引。既對山呼罷。登殿賜坐。上問。受業何",
    "X76n1517_010:0229c04": "寺。對曰。承天永安。上喜其真。喻以方興禪宗。宜善開",
    "X76n1517_010:0229c05": "導之旨。既退。上目送之。謂左右曰。真福慧僧也。上元",
    "X76n1517_010:0229c06": "日。駕幸相國。止禪眾毋出迎。師奉承睿奘。闡揚佛事。",
    "X76n1517_010:0229c07": "都邑四方。歸仰信服○神宗登遐。召本乎福寧殿說",
    "X76n1517_010:0229c08": "法。左右以本甞為先帝所禮敬。見之嗚咽不自勝○",
    "X76n1517_010:0229c09": "哲宗。加號圓照禪師○皇叔荊王親齎勑授之。至元",
    "X76n1517_010:0229c10": "祐元年。以老告歸。朝廷從其請。勑云。任便雲游。所至",
    "X76n1517_010:0229c11": "不得抑令住持。師欣然升座辭眾曰。本是無家客。那",
    "X76n1517_010:0229c12": "堪任便游。順風加櫓棹。船子下揚州。師既出都城。王",
    "X76n1517_010:0229c13": "公貴人。送餞車從連屬矣。師常州無錫管氏子○王",
    "X76n1517_010:0229c14": "顯謨。漢之初。見師登座。以目四顧。乃證本心。予聞。馬",
    "X76n1517_010:0229c15": "鳴曰。如來在世。眾生色心殊勝。圓音一演。隨類得解",
    "X76n1517_010:0229c16": "(僧寶傳)。",
    "X76n1517_010:0229c17": "給事吳公芾。謂簡堂機禪師曰。古人灰心泯志於千",
    "X76n1517_010:0229c18": "岩萬壑之間。澗飲木食。若絕意於功名。而一旦奉紫",
    "X76n1517_010:0229c19": "泥之詔。韜光匿跡於負舂賤役之下。初無意於榮達。",
    "X76n1517_010:0229c20": "而當傳燈之列。故得之於無心。則其道大。其德宏。計",
    "X76n1517_010:0229c21": "之於有求。其名卑。其志狹。惟師度量凝遠。繼踵古人。",
    "X76n1517_010:0229c22": "乃能栖遲於岩谷。遂成叢林良器。今之衲子。內無所",
    "X76n1517_010:0229c23": "守。外逐紛華。少遠謀。無大體。故不能扶助宗教。所以",
    "X76n1517_010:0229c24": "不逮古人遠矣(寶訓)。",
    "X76n1517_010:0230a01": "上與知吏部審官院召公著。極論治道。遂及釋老虗",
    "X76n1517_010:0230a02": "無之旨。公著曰。堯舜知此道乎。上曰。堯舜豈不知此。",
    "X76n1517_010:0230a03": "公著曰。堯舜雖知此。然甞以知人安民為難。此所為",
    "X76n1517_010:0230a04": "堯舜也(東都事略)。",
    "X76n1517_010:0230a05": "高麗僧統義天者。棄王位出家。航海至明州。上疏。乞",
    "X76n1517_010:0230a06": "遍歷叢林。問道受法。有詔朝奉郎楊傑館伴。所經吳",
    "X76n1517_010:0230a07": "中諸剎。皆迎餞如王臣禮。至金山。長老了元。床坐納",
    "X76n1517_010:0230a08": "其大展。次公驚問其故。元曰。義天亦異國僧耳。至叢",
    "X76n1517_010:0230a09": "林規繩如此。不可易也。次公曰。卑之少循時宜。求異",
    "X76n1517_010:0230a10": "諸方。亦覺老之心哉。元曰不然。屈道隨俗。諸方先失",
    "X76n1517_010:0230a11": "一隻眼。何以示華夏師法乎。朝廷聞之。以元為知大",
    "X76n1517_010:0230a12": "體。曹王奏其名。神考賜紫師號旌之(僧寶傳)。",
    "X76n1517_010:0230a13": "戊午　元豐元年。天甞久旱。帝禁中齋禱甚力。一夕",
    "X76n1517_010:0230a14": "夢有僧。乘馬馳空中。口吐雲霧。既覺而雨大作。翌日",
    "X76n1517_010:0230a15": "遣中貴道夢中所見物色。相國寺三門。五百羅漢中。",
    "X76n1517_010:0230a16": "至十三尊。略彷彿。即迎入內觀之。正帝所夢也。丞相",
    "X76n1517_010:0230a17": "王禹玉作喜雨詩云。良弼為霖辜所望。神僧吐霧應",
    "X76n1517_010:0230a18": "精求。元參厚云。仙驥簫雲穿仗下。佛華吹雨匝天流。",
    "X76n1517_010:0230a19": "蓋紀一時之事也(詩話)。",
    "X76n1517_010:0230a20": "淨智禪師道臻。字伯祥。福之古田戴氏子。游丹陽。寓",
    "X76n1517_010:0230a21": "舟舟入京。謁淨因大覺璉禪師。命臻首眾。及璉還吳。",
    "X76n1517_010:0230a22": "眾請臻繼嗣焉。開堂日。英廟遣使。降香賜紫方袍徽",
    "X76n1517_010:0230a23": "號。貴人達官日填門。而一目之○神宗朝。慈聖上仙",
    "X76n1517_010:0230a24": "詔至慶壽宮說法。僧問慈聖仙游。定歸何所。答。水流",
    "X76n1517_010:0230b01": "元在海。月落不離天。上大悅。以為能加敬焉。賜對甚",
    "X76n1517_010:0230b02": "厚。上悼佛法之微。憫名相之弊。始即相國。為慧林知",
    "X76n1517_010:0230b03": "海二剎。命主僧。必臻擇之○高麗使三僧來就學。臻",
    "X76n1517_010:0230b04": "隨根開悟。禮辭還國○臻為人渠渠靜退。似不能言。",
    "X76n1517_010:0230b05": "所居都城西隅不出戶三十餘年。如一日。奉身至約。",
    "X76n1517_010:0230b06": "無所嗜好。乃能雪方丈壁。請文與可掃墨竹。謂人曰。",
    "X76n1517_010:0230b07": "吾使游人見之。心自清涼。此君蓋替我說法耳○黃",
    "X76n1517_010:0230b08": "魯直題其像曰。老虎無齒。臥龍不吟。千林月黑。六合",
    "X76n1517_010:0230b09": "雲陰。遠山作眉紅杏腮。嫁與東風不用媒。老婆三五",
    "X76n1517_010:0230b10": "少年日。也解東塗西抹來(並僧寶殿)。",
    "X76n1517_010:0230b11": "大相國寺。本逸禪師。福州彭氏子。初住饒之薦福。神",
    "X76n1517_010:0230b12": "宗詔住智海。賜號正覺。開堂日。遣中使降香。師謝恩",
    "X76n1517_010:0230b13": "畢乃云。諸菩薩子。欲識佛性義。當觀時節因緣。何也。",
    "X76n1517_010:0230b14": "和風習習。揭開細柳之眉。春日遲遲。烘囀黃鶯之舌。",
    "X76n1517_010:0230b15": "庭花似錦。汀草如茵。蝶舞蜂吟。漁歌樵唱。鐘梵與管",
    "X76n1517_010:0230b16": "絃合雜。儒流與釋子相參。古今一致。左右逢原。如是",
    "X76n1517_010:0230b17": "則窺一塵而十方俱現。聆一音而沙界齊。聞談玄演",
    "X76n1517_010:0230b18": "妙。而靡異凡倫。千變萬化。而不離真際。頭頭有據。物",
    "X76n1517_010:0230b19": "物無私。不假躊躇。炳然自著。直饒於斯見得。倜儻分",
    "X76n1517_010:0230b20": "明。如晝見日。若向衲僧門下。天地懸殊。所以道。不要",
    "X76n1517_010:0230b21": "三乘要祖宗。三乘不要為君通。君今要出三乘學。後",
    "X76n1517_010:0230b22": "夜猿啼在別峯。久立珍重。",
    "X76n1517_010:0230b23": "東京法雲寺。法秀禪師。秦州隴城辛氏子。王公安石。",
    "X76n1517_010:0230b24": "請住鍾山。元豐甲子。越國公主太尉張侯。奏請居法",
    "X76n1517_010:0230c01": "雲為第一祖。開堂日。神宗遣中使降香。并賜磨。納傳",
    "X76n1517_010:0230c02": "旨云。物雖微表重法故。師謝恩畢。登座拈香罷。提網",
    "X76n1517_010:0230c03": "云云。仰荷聖主賢臣。令山僧為法雲宗主。且道山僧",
    "X76n1517_010:0230c04": "以何為主。驀拈主杖云。還會麼。且道法雲主杖有甚",
    "X76n1517_010:0230c05": "長處。擊禪床一下云。即此舉揚。上扶帝祚。仰冀聰明",
    "X76n1517_010:0230c06": "元首。芬芳萬國之春。忠節股肱。弼輔千年之運。伏惟",
    "X76n1517_010:0230c07": "珍重。賜號圓通禪師。",
    "X76n1517_010:0230c08": "元豐八年三月。神宗不豫。建儲未定。宰相王珪。書哲",
    "X76n1517_010:0230c09": "宗名進。上頷之。太后諭珪曰。皇帝服藥。太子手寫佛",
    "X76n1517_010:0230c10": "經祈福。因出示珪等。所書字極端正。珪等拜賀。是日",
    "X76n1517_010:0230c11": "立為皇太子。時方七歲(編年)。",
    "X76n1517_010:0230c12": "丙寅　哲宗。改元祐。元年。召淨因臻。慧林本。法雲秀。",
    "X76n1517_010:0230c13": "三長老於福寧殿。演法追薦神考上仙。師等於先朝",
    "X76n1517_010:0230c14": "御前說法。皆苾旨。各賜紫衣師號。以旌美焉(林間錄)。",
    "X76n1517_010:0230c15": "高麗僧統上表。乞傳賢首宗教。歸本國流通。奉旨下",
    "X76n1517_010:0230c16": "兩街。舉可授法者。有司。以東京覺嚴寺有識法師為",
    "X76n1517_010:0230c17": "宜。誠上表辭。舉杭州慧因院僧道源自代。實允公議。",
    "X76n1517_010:0230c18": "勑差朝奉郎楊傑館伴。至錢塘受法。僧道源居海濵",
    "X76n1517_010:0230c19": "而道行。元豐末。高麗王子義天。來朝往拜焉。至是其",
    "X76n1517_010:0230c20": "徒復來朝。因言。國母以金塔二祝壽。時蘇軾守杭州。",
    "X76n1517_010:0230c21": "不納而奏云。若受而不答。則遠夷生怨。因而厚賜。則",
    "X76n1517_010:0230c22": "正墮其計矣(東都事略)。",
    "X76n1517_010:0230c23": "東京慧林禪寺覺海禪師若冲。江寧府鍾氏子。相國",
    "X76n1517_010:0230c24": "韓公絳。太師文公彥愽。常加師仰。詔住慧林。開堂日。",
    "X76n1517_010:0231a01": "哲宗。遣中使降香。師謝恩畢乃云。詔令臣僧。為國開",
    "X76n1517_010:0231a02": "堂。流通至道。開發人天。云云。良久云。三乘有旨難彰",
    "X76n1517_010:0231a03": "則一句無私賀太平。此日流通般若普集妙善。上祝",
    "X76n1517_010:0231a04": "聖躬。伏願寶圖永固。鳳曆長新。同日月照臨。若乾坤",
    "X76n1517_010:0231a05": "覆載。位隆北極。壽等南山。伏惟珍重。",
    "X76n1517_010:0231a06": "杭州。淨慈大通禪師善本。頴州薰氏子。詔住法雲寺。",
    "X76n1517_010:0231a07": "開堂日。哲宗遣使。降香賜磨衲。謝恩畢。僧問。名傳清",
    "X76n1517_010:0231a08": "禁。恩降九重。磨衲既披。將何報答。師云。天高不可極。",
    "X76n1517_010:0231a09": "僧曰。帝網重重無間斷。交臺全布日前機。師云。地厚",
    "X76n1517_010:0231a10": "載無窮。乃云。恭惟國家。承平既遠。美化方隆。普率群",
    "X76n1517_010:0231a11": "機。大興三教。所以甚深般若。久住於斯。金口誠言。故",
    "X76n1517_010:0231a12": "不誣矣。",
    "X76n1517_010:0231a13": "佛陀禪師德遜。詔住慧林。哲宗遣使降香。師云。即將",
    "X76n1517_010:0231a14": "此日開堂。少善上祝皇帝陛下。恭願。舜日與佛日高",
    "X76n1517_010:0231a15": "明。堯風共祖風並扇。萬方無事。時當熈盛之年。四海",
    "X76n1517_010:0231a16": "晏清。人樂昇平之化。久立珍重(師三詔。入內升座)。",
    "X76n1517_010:0231a17": "泉州。開元寺。真覺大師志添。本州陸氏。游京師。徐國",
    "X76n1517_010:0231a18": "大王聞師道風。召入宮演法。王問。如何是佛法底事。",
    "X76n1517_010:0231a19": "師云。見性即是。王曰。如何得見性去。師云不離十二",
    "X76n1517_010:0231a20": "時中。行住坐臥。皆是古佛道場。王遂悟玄旨。密契宗",
    "X76n1517_010:0231a21": "風。即命四禪入宮。復求印可。飯千僧。閱大藏經為慶。",
    "X76n1517_010:0231a22": "奏賜磨衲。徽宗御寶題金鐶云。賜真覺道者。當來同",
    "X76n1517_010:0231a23": "成佛果。",
    "X76n1517_010:0231a24": "金山佛鑑惟仲禪師。汀州人事。建中靖國元年四月。",
    "X76n1517_010:0231b01": "皇后遣使降香。為皇太子韓國公生辰。請升座。僧問。",
    "X76n1517_010:0231b02": "天香遠降。慶皇子之令辰。中使臨筵。愿聞法要。師云",
    "X76n1517_010:0231b03": "好風來不盡。紅日照無涯。舉眾忻悅。哲宗五七入內",
    "X76n1517_010:0231b04": "升座。賜章服師號。以旌其德。",
    "X76n1517_010:0231b05": "辛巳　徽宗。改元建中靖國。佛國惟白禪師。集天聖",
    "X76n1517_010:0231b06": "以來宗師機緣。為續燈錄成。進呈。帝覧之。親為製序。",
    "X76n1517_010:0231b07": "頒行入藏。元符三年十六日。",
    "X76n1517_010:0231b08": "哲宗五七。奉詔福寧殿升座。拈香罷。僧問。大行皇帝",
    "X76n1517_010:0231b09": "上仙。未審即今居何報土。不居兜率陀天上。便在蓮",
    "X76n1517_010:0231b10": "華世界中。僧云。任麼則靈然一句超群象。逈出三乘",
    "X76n1517_010:0231b11": "不假脩。師云。須是任麼人。方能任麼去。僧云。還許露",
    "X76n1517_010:0231b12": "个消息也無。師云。聖明天子畔。一任展家風。僧曰。九",
    "X76n1517_010:0231b13": "品蓮間親見佛。百千菩薩共遨遊。師云。不妨道著。師",
    "X76n1517_010:0231b14": "乃云。臣僧惟白。伏奉勑旨。就大行皇帝靈御前。舉揚",
    "X76n1517_010:0231b15": "般若。上資仙駕。伏願皇帝。睿性圓明。千光顯著。聖身",
    "X76n1517_010:0231b16": "自在。萬德莊嚴。極樂土中。蓮華捧足。率陀天上。殊衣",
    "X76n1517_010:0231b17": "繞身。復挺神威。保祐邦國。伏惟珍重○師三奉詔旨。",
    "X76n1517_010:0231b18": "內庭演法。賜紫衣師號佛國禪師。",
    "X76n1517_010:0231b19": "元年二月太后崩。五七日。詔淨因惟岳禪師。就慈德",
    "X76n1517_010:0231b20": "殿升座。拈香云。率土之土。莫非王土。且道此辨香產",
    "X76n1517_010:0231b21": "何土宜。若也道得。白石有消日。氤氳無盡年。盡虗空",
    "X76n1517_010:0231b22": "遍法界。為雲為蓋。應現無窮。上薦仙游。徑生佛國。提",
    "X76n1517_010:0231b23": "綱略(云云)。若約三乘十二分教。偏圓頓漸。半滿一音。",
    "X76n1517_010:0231b24": "不免執指為月。入海筭沙。直似澄潭月影後夜鐘聲。",
    "X76n1517_010:0231c01": "隨扣擊以發音。逐波瀾而不散。猶是生死岸頭事(云",
    "X76n1517_010:0231c02": "云)。故我大宋真宗皇帝頌不云乎。初祖安禪在少林。",
    "X76n1517_010:0231c03": "不傳教法只傳心。後人不悟真如性。密印由來妙理",
    "X76n1517_010:0231c04": "深。大哉真如妙理。至幽至深。非大機大器。不能領悟。",
    "X76n1517_010:0231c05": "何也。見聞覺知便乃火聚。當岐銕山在路自然。少室",
    "X76n1517_010:0231c06": "峰前壁立千仞。曹溪路上水洩不通。於其中間。祖風",
    "X76n1517_010:0231c07": "不無凌遲。頺綱亦將委地。雖然如是。法無定相。道假",
    "X76n1517_010:0231c08": "時彰。建大法幢。演大法義。興此大事因緣。利樂有情。",
    "X76n1517_010:0231c09": "不在他時。所謂大聖人。知之而出現于世。廣宣流布。",
    "X76n1517_010:0231c10": "廓周沙界。實千載之一遇哉(云云)。只如舍衛國王。欲",
    "X76n1517_010:0231c11": "往靈山見佛。勑諸臣僚。山河大地。草木叢林。並須同",
    "X76n1517_010:0231c12": "去見佛。若一草一木不去。吾則不得見佛。大眾只今",
    "X76n1517_010:0231c13": "乾坤之內。宇宙之間。山河大地。草木叢林。去亦不去。",
    "X76n1517_010:0231c14": "來亦不來。湛湛無私。巍巍不動。乃文乃武。乃禪乃律。",
    "X76n1517_010:0231c15": "同在九重天上。慈德殿前。同時見佛。諸仁者。見則不",
    "X76n1517_010:0231c16": "無。且道作麼生見。(良久云)重瞳日月明無盡。隆準山河",
    "X76n1517_010:0231c17": "秀有餘。臣僧惟岳。伏奉聖旨。令升此座。舉揚般若。奉",
    "X76n1517_010:0231c18": "為大行皇太后。此土緣終。地方報勝。屆于五七。上薦",
    "X76n1517_010:0231c19": "仙游。恭惟皇太后。淨慧本然。至神獨運。來示母儀之",
    "X76n1517_010:0231c20": "迹。德贊三朝。去酬法界之因。果圓十地。伏願兜率天",
    "X76n1517_010:0231c21": "宮。陪摩耶佛母。一處逍遙。無垢世界。共娑竭龍女。同",
    "X76n1517_010:0231c22": "成正覺。回耀體光。昌明宗社。帝大悅。賜法雨禪師。",
    "X76n1517_010:0231c23": "壬午　寧崇元年正月。哲宗大祥。詔六院長老。入內",
    "X76n1517_010:0231c24": "譚禪岳升座已。御藥侍宣淨因長老惟岳。闡揚般若。",
    "X76n1517_010:0232a01": "深振宗風。特賜佛日禪師。祠部十道金帛等。宮保李",
    "X76n1517_010:0232a02": "侯端。願薦以章服。荊國大王。奏賜慧覺師號。徽庿親",
    "X76n1517_010:0232a03": "書法雨二字賜之。師諱惟岳。福之長溪陳氏子。七歲",
    "X76n1517_010:0232a04": "入西林天福禪寺出家。禮徹和尚下髮。游方參圓照",
    "X76n1517_010:0232a05": "本禪師。神宗詔本住惠林。師隨侍入京。首眾於惠林。",
    "X76n1517_010:0232a06": "圓照還只。師住華嚴。遷淨因。後乞歸鄉國。從之。坐化",
    "X76n1517_010:0232a07": "于鼓山。闍維。舍利無數。分瘞於西林建塔焉。",
    "X76n1517_010:0232a08": "二月。河北運判陳舉奏。黃庭堅撰荊南承天院記。其",
    "X76n1517_010:0232a09": "略曰。儒者論一佛寺之費。蓋中民百家之產。實生民",
    "X76n1517_010:0232a10": "糓帛之蠧。雖予亦謂之然。然天下之善人少。而惡者",
    "X76n1517_010:0232a11": "多。王者之刑賞。以治其外。佛者之禍福。以治其內。則",
    "X76n1517_010:0232a12": "於世教。豈小補哉。而儒者常欲合而軋之。是何理也。",
    "X76n1517_010:0232a13": "庭堅由此涉謗訕。遂有宜州之行(編年)。",
    "X76n1517_010:0232a14": "三年九月。置崇寧寺觀。乃蔡京以聖節甫近。乞令諸",
    "X76n1517_010:0232a15": "州節鎮置寺。從之。敕黃載蔡京秦云。今天寧節甫屆",
    "X76n1517_010:0232a16": "率土傾心。仰惟佛乘化導群品。倘俾隆敢上之法。則",
    "X76n1517_010:0232a17": "必增裕丹願之庥(云云)。",
    "X76n1517_010:0232a18": "天寧節。上召諸禪教宿德入禁中。以法衣寶覺師號",
    "X76n1517_010:0232a19": "賜之。東都妙慧寺主尼淨智大師慧光。成都范氏子。",
    "X76n1517_010:0232a20": "亦預焉。因命資次說法。光當末升座問答畢。顧視大",
    "X76n1517_010:0232a21": "眾云。若論說禪說道。則諸大禪師。已說了也。教山僧",
    "X76n1517_010:0232a22": "到這裏。說个什麼即得。豈不見先德道。千種言萬般",
    "X76n1517_010:0232a23": "解。只要教君長不昧。既然如是。畢竟如何。遂以法衣",
    "X76n1517_010:0232a24": "覆頂。良久云。衲帔蒙頭萬事休。此時山僧都不會。便",
    "X76n1517_010:0232b01": "下座。緇素聽者萬計。靡不嘆服(僧傳)。",
    "X76n1517_010:0232b02": "蘇州永安寺佛光無礙禪師。赴詔住大相國惠林禪",
    "X76n1517_010:0232b03": "寺。惠恭皇后。甞於簾下見。登對罷。乘空而去。自爾以",
    "X76n1517_010:0232b04": "太官所進御膳供養。令取師所食之餘還宮。又以地",
    "X76n1517_010:0232b05": "錦。製法衣。自綴禪牌賜之。以表奉法之誠。冬月賜紅",
    "X76n1517_010:0232b06": "錦帳。及至服飾器皿之類。光以宮中所賜法衣。回施",
    "X76n1517_010:0232b07": "法雲佛照。佛照復寄寶峯湛堂云。地錦法衣。與師弟",
    "X76n1517_010:0232b08": "行先師之道。湛堂示寂。留鎮山門(同上)。",
    "X76n1517_010:0232b09": "太尉陳公良弼。請淨因誠禪師同法真圓悟慈受并",
    "X76n1517_010:0232b10": "大法師。齋于府第。時徽宗私幸。觀其法會。善華嚴者",
    "X76n1517_010:0232b11": "對眾問諸禪師曰。吾佛設教。自小乘至圓頓。掃除空",
    "X76n1517_010:0232b12": "寂獨證真常。然後萬法莊嚴。方名為佛。禪師一喝。轉",
    "X76n1517_010:0232b13": "凡成聖。與諸經論。似相違背。今一喝。若能入五教。是",
    "X76n1517_010:0232b14": "為正說。若不能入。是為邪說。諸禪[(厂@?)*頁]誠。誠曰。如法師",
    "X76n1517_010:0232b15": "所問。不足三大禪師之酬。淨因小長老。可以使法師",
    "X76n1517_010:0232b16": "無惑也。誠乃召善。善應諾。誠曰。法師所謂佛法。小乘",
    "X76n1517_010:0232b17": "教者有義也。大乘始教者乃空義也。大乘終教者。乃",
    "X76n1517_010:0232b18": "不有不空義也。大乘頓教者。乃即有即空義也。一乘",
    "X76n1517_010:0232b19": "圓教者。乃不空而不有。不有而不空義也。如我一喝。",
    "X76n1517_010:0232b20": "非唯能入五教。至於百工技藝諸子百家。悉皆能入。",
    "X76n1517_010:0232b21": "誠乃喝一喝。問善曰。還聞麼。善曰。聞。誠曰。汝既聞。則",
    "X76n1517_010:0232b22": "此一喝是有。能入小乘教成。須臾又召善曰。還聞麼。",
    "X76n1517_010:0232b23": "曰不聞。誠曰。汝既不聞。則此一喝是無。能入始教。又",
    "X76n1517_010:0232b24": "顧善曰。我初一喝。汝既道有。喝久聲消。汝復道無。道",
    "X76n1517_010:0232c01": "無則無初實有。道有則于今實無。不有不無。能入終",
    "X76n1517_010:0232c02": "教。誠又曰。我有一喝之時。有非是有。因無故有。我無",
    "X76n1517_010:0232c03": "一喝之時。無非是無。因有故無。即有即無。能入頓教。",
    "X76n1517_010:0232c04": "誠又曰。我此一喝。不作一喝用。有無不及。情解俱忘。",
    "X76n1517_010:0232c05": "道有之時。纖塵不立。道無之時。橫偏虗空。即此一喝。",
    "X76n1517_010:0232c06": "入百千萬億喝。百千萬億喝。入此一喝。是能入圓教。",
    "X76n1517_010:0232c07": "善不覺起身。再拜於誠之前。誠復為善曰。非唯一喝",
    "X76n1517_010:0232c08": "為然。乃至語默動靜。一切時。一切處。一切物。一切事。",
    "X76n1517_010:0232c09": "契理契機。周遍無餘。於是四眾。歡喜聞所未聞。龍顏",
    "X76n1517_010:0232c10": "大悅(僧傳)。",
    "X76n1517_010:0232c11": "甲申　崇寧三年重午。有旨取佛牙入內。舍利隔水",
    "X76n1517_010:0232c12": "晶匣。落如雨點。上讚曰。大士釋迦文。虗空等一塵。有",
    "X76n1517_010:0232c13": "求皆赴感。無剎不分身。玉瑩千輪皎。金剛百煉新。我",
    "X76n1517_010:0232c14": "今恭敬禮。溥願濟群倫○丞相張公商英云。徽宗知",
    "X76n1517_010:0232c15": "臣好佛。而甞為余親言其事。",
    "X76n1517_010:0232c16": "御讚法華經云。諸佛靈文足可誇。蓮經七軸玉無瑕。",
    "X76n1517_010:0232c17": "歷代王孫曾供養。累朝天子献香華。頂戴盡消窮劫",
    "X76n1517_010:0232c18": "罪。皈依必感福河沙。一句了然超佛性。何須門外說",
    "X76n1517_010:0232c19": "三車(並前太平盛契)。",
    "X76n1517_010:0232c20": "政和二年夏。右街僧錄慈雲大師善因。詣朝堂陳詞",
    "X76n1517_010:0232c21": "曰。伏為教門。於四月十六日。奉聖旨指揮為道錄。董",
    "X76n1517_010:0232c22": "南運訴。釋教所有毀漢天師等事。下有司取藏經見",
    "X76n1517_010:0232c23": "行。檢尋焚毀。次今不避冒瀆朝庭。輙有陳述。切緣天",
    "X76n1517_010:0232c24": "下寺院大藏經文。元係太祖太宗聖旨。雕造印行流",
    "X76n1517_010:0233a01": "通。及都城寺院并后妃之家。功德院藏經。又係本朝",
    "X76n1517_010:0233a02": "所賜。其辨正論。甞蒙仁宗皇帝収入。崇文總錄。若御",
    "X76n1517_010:0233a03": "府之書。遽然焚毀。在君子之心。有所不忍。恭惟國家。",
    "X76n1517_010:0233a04": "功成治定。政教興隆。崇奉祖宗。凡所舊書。未聞毀之。",
    "X76n1517_010:0233a05": "只如楊子。槌提仁義。滅絕禮樂之言。世人謂之指斥",
    "X76n1517_010:0233a06": "老氏。莊子作盜跖漁父之篇。世人謂之毀擯孔子。然",
    "X76n1517_010:0233a07": "而老子之道愈興。孔子之道益著。此所以孟子有誡",
    "X76n1517_010:0233a08": "盡信書之言也。明矣非毀之者。適所尊之。今道教中",
    "X76n1517_010:0233a09": "有護正除邪等論。毀斥釋氏。切害甚多。而教門未甞",
    "X76n1517_010:0233a10": "乞除毀之。伏望鈞慈特賜詳察。使釋道二教。不許互",
    "X76n1517_010:0233a11": "相排詆。以專柔無諍為事。各守一道。上助清朝興化",
    "X76n1517_010:0233a12": "之萬一。乞特降朝旨禁止。引用斥道教之言。免檢搜",
    "X76n1517_010:0233a13": "藏經。天下幸甚。由是廟堂奏聞。六月十一日聖旨依",
    "X76n1517_010:0233a14": "奏。",
    "X76n1517_010:0233a15": "三年。嘉州道傍大樹。為風所折。捕盜官。見其樹內有",
    "X76n1517_010:0233a16": "一僧。鬚髮蓋體。爪甲繞身。遂奏于朝。有旨令肩輿至",
    "X76n1517_010:0233a17": "闕。時西天總持法師。以金磬出其定。乃問何代僧也。",
    "X76n1517_010:0233a18": "曰東晉僧慧持。因游峨眉。不記時代。遂問我遠師兄",
    "X76n1517_010:0233a19": "在否。總持曰。遠法師已化去七百年矣。遂不復語。問",
    "X76n1517_010:0233a20": "曰。既至此。欲歸何方。曰陳留市。上命畫工。寫師真頒",
    "X76n1517_010:0233a21": "行。併賜頌三首云。七百年來老古錐。定中消息許誰",
    "X76n1517_010:0233a22": "知。爭如隻履西歸去。生死徒勞木作皮。一藏山於澤",
    "X76n1517_010:0233a23": "亦藏身。天下無藏道可親。寄語莊周休擬議。樹中不",
    "X76n1517_010:0233a24": "是負趍人。二有情身不是無情。彼此人人定裏身。會",
    "X76n1517_010:0233b01": "得菩提本無樹。不須辛苦是盧能(武庫)。",
    "X76n1517_010:0233b02": "丁酉　七年夏四月。群臣。策上為教主道君皇帝。詔",
    "X76n1517_010:0233b03": "道院略曰。朕乃上帝元子。為太霄帝君。憫中華被金",
    "X76n1517_010:0233b04": "狄之教。遂懇上帝。願為人主。令天下歸於正道。卿等",
    "X76n1517_010:0233b05": "可上表章策朕為教主道君。止用於教門。尋詔翰林",
    "X76n1517_010:0233b06": "學士承旨王黼。宣和殿學士蔡攸盛章等。至宣和殿",
    "X76n1517_010:0233b07": "觀神霄降臨。黼作記上之。自後神怪之事。不悉書○",
    "X76n1517_010:0233b08": "林靈素。封金門羽客。上表乞將天下寺觀。改為神霄",
    "X76n1517_010:0233b09": "宮。從之。靈素在內講經。上為設幄其側。靈素使人於",
    "X76n1517_010:0233b10": "下請問。然所言。無殊絕之語。雜以滑稽喋語。上下為",
    "X76n1517_010:0233b11": "大開笑。莫有君臣之禮矣。謂之明主可乎○勑下天",
    "X76n1517_010:0233b12": "下寺院。並改為天寧萬壽觀。尋又改為神霄玉清萬",
    "X76n1517_010:0233b13": "壽宮(並前編年)。",
    "X76n1517_010:0233b14": "己亥　宣和元年正月。詔改佛號大覺金仙。餘為仙",
    "X76n1517_010:0233b15": "人大士。僧稱德士。行稱德童而冠服之。但道冠有徽。",
    "X76n1517_010:0233b16": "德冠無徽。又以寺為宮。院為觀。尼為女德士。佛賜天",
    "X76n1517_010:0233b17": "尊服。僧依道流戴冠。禁銅鈸塔像。噫異哉(同前)。",
    "X76n1517_010:0233b18": "常德府文殊寺道禪師。改僧上堂云。祖意西來事。今",
    "X76n1517_010:0233b19": "朝特地新。昔為比丘相。今作老君形。鶴氅披銀褐。頭",
    "X76n1517_010:0233b20": "包蕉葉巾。林泉無事客。兩度[口*受]君恩。所以道。欲識佛",
    "X76n1517_010:0233b21": "性義。當觀時節因緣。且道即今是什麼時節。毗盧舍",
    "X76n1517_010:0233b22": "那。頂戴寶冠。為顯真中有俗。文殊老叟。身披鶴氅。且",
    "X76n1517_010:0233b23": "要俯順時宜。一人既爾。眾人亦然。大家堅立叢林。喜",
    "X76n1517_010:0233b24": "得群仙聚會。共酌迷仙酎。同唱步虗詞。或看靈寶度",
    "X76n1517_010:0233c01": "人經。或說長生不死藥。琴彈月下。指端發太古之音。",
    "X76n1517_010:0233c02": "碁布軒前。妙着出神機之外。進一步。便到大羅天上。",
    "X76n1517_010:0233c03": "退一步。却在九幽城中。只如不進不退。又作麼生。直",
    "X76n1517_010:0233c04": "饒羽化三清路。終是輪回一幻身(本寺石刻)。",
    "X76n1517_010:0233c05": "忠肅公陳瓘了齋奏議曰。儒與釋者。迹異而道同。不",
    "X76n1517_010:0233c06": "善用者用其迹。如梁之用齋戒。漢之求神仙是也。善",
    "X76n1517_010:0233c07": "用其心者。如我祖宗是也。用其迹則泥。泥則可得而",
    "X76n1517_010:0233c08": "攻。用其心則通。通則無得而議。漢粱之迹。可得而攻",
    "X76n1517_010:0233c09": "也。祖宗之心。孰得而議焉。用老子之無為。而斯民休",
    "X76n1517_010:0233c10": "息。用釋氏之饒益。而天下莫與爭。此祖宗已試之效",
    "X76n1517_010:0233c11": "也。老子曰。知者不言。釋氏曰。止止勿說。孔子曰。默而",
    "X76n1517_010:0233c12": "識之。此祖宗之所躬行。而非有言之士所能擬議哉",
    "X76n1517_010:0233c13": "(宋編年)。",
    "X76n1517_010:0233c14": "二年九月。有旨復教。天下寺院釋氏菩薩僧。仍舊稱",
    "X76n1517_010:0233c15": "呼。",
    "X76n1517_010:0233c16": "文殊禪師復教後。上堂云。不掛僧衣着羽衣。老君形",
    "X76n1517_010:0233c17": "相頗相宜。一年半內閑思想。大底興衰各有時。我佛",
    "X76n1517_010:0233c18": "如來。屢讖法之有難。教中明載。無不委知。校量年代。",
    "X76n1517_010:0233c19": "正在茲時。魔得其便。惑亂正宗。僧改俗形。佛更名字。",
    "X76n1517_010:0233c20": "妄生邪解。刪削經文。鐃鈸停音。鉢盂添足。多般矯詐",
    "X76n1517_010:0233c21": "欺罔聖君。賴我皇帝。聖德聖明。不忘付囑。不廢其教。",
    "X76n1517_010:0233c22": "特賜宸章。頒行天下。仍許僧尼重新披削。實謂寒灰",
    "X76n1517_010:0233c23": "再燄枯木重榮。不離俗形。而作僧形。不出魔界。而入",
    "X76n1517_010:0233c24": "佛界。重鳴法皷。再整頹綱。迷仙酎變為甘露瓊漿。步",
    "X76n1517_010:0234a01": "虗詞翻作還鄉曲子。放下銀木簡。拈起尼師壇。昨朝",
    "X76n1517_010:0234a02": "稽首擎拳。今日和南不審。只改舊時相。不改舊時人。",
    "X76n1517_010:0234a03": "敢問大眾舊時是一箇兩箇。良久云。秋風也解嫌狼",
    "X76n1517_010:0234a04": "藉。吹盡當年道教灰(本寺石刻)。",
    "X76n1517_010:0234a05": "甲辰　宣和六年上元節。御樓觀燈。簾幕重密。下無",
    "X76n1517_010:0234a06": "由知。眾中忽有一人躍出。黑色布衣。以手指簾。謂上",
    "X76n1517_010:0234a07": "曰。汝有何神。而敢破壞吾教。今吾語汝報將至矣。上",
    "X76n1517_010:0234a08": "怒甚。命中使傳旨治之。上大不怡。為罷一夕之歡。付",
    "X76n1517_010:0234a09": "獄盡之。終不得為何人也(野史)。",
    "X76n1517_010:0234a10": "丙午歲　欽宗即位。改元靖康。正月。金人斡離不元",
    "X76n1517_010:0234a11": "帥粘罕犯京闕。請上相見。上如青城。二宿而還宮。再",
    "X76n1517_010:0234a12": "請。上皇與帝俱往。不復還京。金人立異姓張邦昌為",
    "X76n1517_010:0234a13": "王。續邀朱鄭二后。親王。帝姬。皇族三千餘人。俱北狩。",
    "X76n1517_010:0234a14": "康王常出使。斡離不軍至相州。有詔為大元帥。領兵",
    "X76n1517_010:0234a15": "入衛。有使□自河北竄回。馳上皇手札。康王拜受之。",
    "X76n1517_010:0234a16": "乃即位于南京。改元建炎。京城陷。子女玉帛。金人席",
    "X76n1517_010:0234a17": "卷而去(通略)○欽宗與上皇后妃北狩。至戊午歲。乃高",
    "X76n1517_010:0234a18": "宗紹興十二年。上皇崩於五國城。焚于坑上。火其衣",
    "X76n1517_010:0234a19": "及尸。未盡則放於水中。帝哭止之。不可。國人曰。我此",
    "X76n1517_010:0234a20": "一城人。取此水為油。若盡燒其尸。則不成油。國人無可",
    "X76n1517_010:0234a21": "點照。喪事畢。又移遠行。至金城。宿一山寺。僧出迎接",
    "X76n1517_010:0234a22": "送。帝與部從同室而臥。更靜聞鄰壁與語。曰。有因果",
    "X76n1517_010:0234a23": "否。曰豈得無之。況他前身是玉堂天子。因不聽帝釋",
    "X76n1517_010:0234a24": "玉皇說法。故降謫。今在人間。又滅佛法。以有此禍。報",
    "X76n1517_010:0234b01": "盡令葬水火之中矣。又問。今南方康王如何。曰且教",
    "X76n1517_010:0234b02": "他讀了周易六十四卦了。別作施行。又問少帝此行",
    "X76n1517_010:0234b03": "何如。僧曰。他是天羅王。不久亦歸天上。雖然至此亦",
    "X76n1517_010:0234b04": "未免馬足之報。黎明帝同阿計替。排戶而入其室。則",
    "X76n1517_010:0234b05": "塵埃覆地。寂無僧耳。乃詢居民。謂兵火之餘。無復有",
    "X76n1517_010:0234b06": "也(帝燼錄)。",
    "X76n1517_010:0234b07": "徽宗。逾涉間關。顧謂少帝曰。自古帝王之辱。惟晉懷",
    "X76n1517_010:0234b08": "愍石少主與吾父子耳。噫出斯言。則飾前非。信佛法",
    "X76n1517_010:0234b09": "可輕耶。山寺隣僧之耳語。豈虗語哉。天帝之崇奉。人",
    "X76n1517_010:0234b10": "主之凌滅。因果歷然。哀哉。",
    "X76n1517_010:0234b11": "宋之有國。列聖相承。欽崇三寶。明良會遇。廣闢福田。",
    "X76n1517_010:0234b12": "七傳而至佑陵。敦友愛之情。貫儒釋之理。命禪教而",
    "X76n1517_010:0234b13": "互相舉揚。以資冥福。普及含識。可謂明矣。奈何中林",
    "X76n1517_010:0234b14": "靈素之感毒氣深入。改天下寺院。為神霄宮。稱國內",
    "X76n1517_010:0234b15": "僧尼。為德士。夷佛凌僧。將有魏唐之舉。賴是天日昭",
    "X76n1517_010:0234b16": "回靈素事敗。上乃自飾。重責其過。徒義脩慝歟。嗚呼",
    "X76n1517_010:0234b17": "靖康之亂。實由林靈素之徒。私於快已。黷亂朝網。卒",
    "X76n1517_010:0234b18": "致社稷風塵。鑾輿播越。生民墮於塗炭。非遠福而求",
    "X76n1517_010:0234b19": "禍也。悲夫。",
    "X76n1517_010:0234b20": "荊國文公王安石。參蔣山元禪師。扣以單傳之秘。師",
    "X76n1517_010:0234b21": "曰。公有障道者三。近道者一。公請其說。曰。公懷經濟",
    "X76n1517_010:0234b22": "之志。不任天下重。心未平。一也。受氣剛大多怒。二也。",
    "X76n1517_010:0234b23": "學問尚理。三也。特視利如脫髮。皆淡泊如頭陀。此為",
    "X76n1517_010:0234b24": "近道爾○公一日訪師。坐聞談論。品藻古今。師曰。公",
    "X76n1517_010:0234c01": "口氣逼人。恐着述搜索勞役。心氣不正。何不坐禪體",
    "X76n1517_010:0234c02": "此大事。公從之。一日謂元曰。坐禪實不虧人。余數年。",
    "X76n1517_010:0234c03": "要做胡笳十八拍不成。夜間已就。山呵呵大笑○公",
    "X76n1517_010:0234c04": "元豐間疾篤。自責曰。雖識天下理。定力未純。若未死。",
    "X76n1517_010:0234c05": "當竭力修為。疾間與元師頌曰。老嫌智巧累形軀。乞",
    "X76n1517_010:0234c06": "受玄機學破除。百歲用痴能幾許。敕吾黥劓可無餘。",
    "X76n1517_010:0234c07": "一日訪師默坐有省。呈偈云。圖書老矣倦紛披。絕學",
    "X76n1517_010:0234c08": "無為度歲時。離此別求玄與妙。虗空須合下泥犁。師",
    "X76n1517_010:0234c09": "印可之。",
    "X76n1517_010:0234c10": "佛印了元禪師。饒州林氏子。元豐五年九月。自歸宗",
    "X76n1517_010:0234c11": "赴金山之命。維舟秦淮。謁王荊公於定林。公以傅大",
    "X76n1517_010:0234c12": "士像須讚。佛印掇筆書曰。道冠儒履佛袈裟。和會三",
    "X76n1517_010:0234c13": "家作一家。忘却率陀天上路。雙林癡坐待龍華。然公",
    "X76n1517_010:0234c14": "雖為佛印所調。而終服其理也(僧史)。",
    "X76n1517_010:0234c15": "東坡居士適江右。子由。同真淨文禪師。照覺總禪師。",
    "X76n1517_010:0234c16": "同舟接之。二僧夜夢接五祖戒禪師。及見坡。咸理夢",
    "X76n1517_010:0234c17": "事。坡乃笑曰。夢有同者乎。遂問戒公生何所。曰陝右。",
    "X76n1517_010:0234c18": "曰奚若。曰戒失一目。坡曰。先妣方娠。其時夢一僧至",
    "X76n1517_010:0234c19": "門。瘠而眇。又問終何所。曰高安大愚。今五十年矣。坡",
    "X76n1517_010:0234c20": "笑曰。某年四十五。十歲餘時。甞夢是僧往來陝右。公",
    "X76n1517_010:0234c21": "後與真淨禪師書云。戒和尚。不識人嫌。強顏復出。亦",
    "X76n1517_010:0234c22": "可笑也。既是法契。[(厂@?)*頁]深加磨斫。使還舊觀。",
    "X76n1517_010:0234c23": "蘇子瞻謫黃州。佛印住歸宗。為方外之交。酧酢妙句。",
    "X76n1517_010:0234c24": "與烟雲爭[鹿/比]。及元住金山。則子瞻釋□還吳中。舟次",
    "X76n1517_010:0235a01": "丹陽。書抵元曰。不必出山。當學趙州。上等接人。元得",
    "X76n1517_010:0235a02": "書徑來。公出迎笑問之。元以偈為献云。趙州嘗日少謙",
    "X76n1517_010:0235a03": "光。不出三門見趙王。曾似金山無量相。大千都是一",
    "X76n1517_010:0235a04": "禪床。子瞻抵掌稱善○佛印一日為學徒入室次。東",
    "X76n1517_010:0235a05": "坡直到面前。師云。此間無座榻。不及奉陪居士。公云。",
    "X76n1517_010:0235a06": "敢借和尚四大為座榻。師曰。山僧有一問。居士若道",
    "X76n1517_010:0235a07": "得即請坐。若道不得。即輸却腰間玉帶子。公忻然曰。",
    "X76n1517_010:0235a08": "便請。師曰。居士適來道。借山僧四大為座榻。只如山",
    "X76n1517_010:0235a09": "僧四大本空。五蘊非有。居士向什麼處坐。公擬議。師",
    "X76n1517_010:0235a10": "為留下玉帶。以鎮山門。坡大笑而出。印却以雲山衲",
    "X76n1517_010:0235a11": "衣贈坡。坡作三偈云。百千燈作一燈光。盡是恒沙法",
    "X76n1517_010:0235a12": "界王。是故東坡不敢惜。惜君四大作禪床　病骨難",
    "X76n1517_010:0235a13": "禁玉帶圍。鈍根仍落箭鋒機。會當乞食歌姬院。奪得",
    "X76n1517_010:0235a14": "雲山舊衲衣　此帶閱人如傳舍。流傳到我亦悠哉。",
    "X76n1517_010:0235a15": "錦袍錯落真堪襯。乞與徉狂老萬回。佛印與東坡居",
    "X76n1517_010:0235a16": "士。納交特厚。書偈往來非一也。",
    "X76n1517_010:0235a17": "錢塘僧道潛。號參寥子。以詩見知於蘇文忠公。凡唱",
    "X76n1517_010:0235a18": "和形於翰墨。必曰參寥。丞相呂公為奏妙總師號。後",
    "X76n1517_010:0235a19": "與簡牘則曰。妙總老師。公離錢塘。以長短句別之曰。",
    "X76n1517_010:0235a20": "有情風萬里捲潮來。無情送潮歸。問錢塘江上西興",
    "X76n1517_010:0235a21": "浦口。幾度斜暉。不用思量今古。俛仰昔人非。誰似東",
    "X76n1517_010:0235a22": "坡老白首忘機。記取西湖西畔正暮。好山好處。空翠",
    "X76n1517_010:0235a23": "煙霏。筭詩人相得。如我與君稀。約他年東還海道謝",
    "X76n1517_010:0235a24": "公。雅志莫相違。西湖路不應回首。為我沾衣。後山陳",
    "X76n1517_010:0235b01": "公師道。極口論僧詩工拙。參寥云。此不足論。論釋氏",
    "X76n1517_010:0235b02": "當先乎道。公曰。禪非意想。道絕功勳。作麼生論。師曰。",
    "X76n1517_010:0235b03": "欲得現前。莫存順逆。師東歸。公餞以序。妙總師。大覺",
    "X76n1517_010:0235b04": "老之嗣。眉山公之客。少斿公之友。釋門之表。士林之",
    "X76n1517_010:0235b05": "秀。詩苑之英也。游公卿大夫間。名于四海者。三十年。",
    "X76n1517_010:0235b06": "其議古今張弛。精貌肖否。言之從違。詩之精粗。若水",
    "X76n1517_010:0235b07": "赴壑阪走丸。傾囊出物。鷙鳥舉而風迫之也。若升高",
    "X76n1517_010:0235b08": "視下。爬癢而鑑貌也。元符冬。去魯還吳。道徐而來見。",
    "X76n1517_010:0235b09": "余與之別餘二十年。後見于此。愛其詩。讀不舍乎。屬",
    "X76n1517_010:0235b10": "其談挽不聽去。夜坐語唐詩。僧參寥曰。貫休齊已。世",
    "X76n1517_010:0235b11": "薄其語。然以曠蕩逸群之氣。高世之志。天下之譽。王",
    "X76n1517_010:0235b12": "侯將相之奉。而為石霜老師之役。終其身不去。此豈",
    "X76n1517_010:0235b13": "用意於詩者。工拙不足病。由是而知。余之所貴乃其",
    "X76n1517_010:0235b14": "棄餘。所謂淺為丈夫者於其行。敘以謝之○噫今之",
    "X76n1517_010:0235b15": "小生。於有道宗師。必名呼而示其忽慢。亦安知文忠",
    "X76n1517_010:0235b16": "後山二公。於一詩僧尚爾。況道德崇重者耶(雲臥紀談)。",
    "X76n1517_010:0235b17": "僧清順。字怡然。居湖山勝處。以偈陶寫閑中趣味曰。",
    "X76n1517_010:0235b18": "浪宕閑吟下翠微。更無一法可思惟。有人問我出山",
    "X76n1517_010:0235b19": "意。蔾杖頭挑破衲衣。丞相石林葉少蘊謂順。為人清",
    "X76n1517_010:0235b20": "約介靜。不妄與人交。無大故不至城市。士大夫多往",
    "X76n1517_010:0235b21": "就見。時有饋之米者。所取不過數斗。以缾貯置几上。",
    "X76n1517_010:0235b22": "日三二合食之。雖蔬茹。亦不常有。東坡在嶺南時。因",
    "X76n1517_010:0235b23": "人往西湖。有筆語曰。垂雲順闍黎。乃予監郡日。往還",
    "X76n1517_010:0235b24": "詩友也。清介貧甚。食僅足而已。幾怜不足也。然未甞",
    "X76n1517_010:0235c01": "有憂色。老矣不知尚健否。嘻令吾黨以清貧為耻。以",
    "X76n1517_010:0235c02": "厚蓄為榮。及溘然。則不致其徒於縲紲者幾希。若少",
    "X76n1517_010:0235c03": "慕順之風。豈至遺臭耶(紀談)。",
    "X76n1517_010:0235c04": "東坡居士。功名蓋世。晚景深究禪觀。壽六十六。忽病。",
    "X76n1517_010:0235c05": "徑山惟琳長老問疾。扣耳云。端明勿忘西方。世雄在",
    "X76n1517_010:0235c06": "傍云。固先生平行履踐至此。更須着力。坡應聲曰着",
    "X76n1517_010:0235c07": "力即差。語絕而逝(言行錄)。",
    "X76n1517_010:0235c08": "蜀僧祖秀。讚坡翁像曰。漢之司馬王楊。唐之太白子",
    "X76n1517_010:0235c09": "昂。是五君子。皆生乎蜀郡。未若夫子之有耿光。夫子之",
    "X76n1517_010:0235c10": "詩。抗衡者其唯子美。夫子之文。並軫者其唯子長。賦",
    "X76n1517_010:0235c11": "亦賢於屈費。字乃健於鍾王。此夫子粃糠。夫子之道。",
    "X76n1517_010:0235c12": "是為后稷伊尹。可以致君於堯湯。時議將加之於鉄",
    "X76n1517_010:0235c13": "鉞。而夫子猶諷於典章。海表之迁。如還故鄉。信蜀之",
    "X76n1517_010:0235c14": "五傑者。莫窺夫子之垣墻○靖康初。秀尚留京師。着",
    "X76n1517_010:0235c15": "華陽宮記。極為詳備。其東都事略。以為朱勔傳贊。蓋",
    "X76n1517_010:0235c16": "勔治於役。讀之者所謂壽山艮岳則昭然矣。豈待寄",
    "X76n1517_010:0235c17": "目耶。張丞相德遠判福州。致秀長樂光嚴。後歸蜀山。",
    "X76n1517_010:0235c18": "翛然燕處。一話一言。未甞忘衛宗護教。既福不逮慧。",
    "X76n1517_010:0235c19": "為時論所備焉(僧寶傳)。",
    "X76n1517_010:0235c20": "濂溪。周元公惇茂叔。先世所居舂陵有水曰濂。公既",
    "X76n1517_010:0235c21": "樂廬山之幽勝。而築室以濂名溪。蓋不忘本矣。時佛",
    "X76n1517_010:0235c22": "印寓居鸞溪之上。公謁見。相與講道。問曰。天命之謂",
    "X76n1517_010:0235c23": "性。率性之謂道。禪門何得謂無心是道。師云。疑則別",
    "X76n1517_010:0235c24": "參。公曰。參則不無。必竟以何為道。師曰。滿目青山一",
    "X76n1517_010:0236a01": "任看。公心醉。一日忽見窻前草生意勃然。乃曰。與自",
    "X76n1517_010:0236a02": "家意思一般。以偈呈師云。昔本不迷今不悟。心融境",
    "X76n1517_010:0236a03": "會豁幽潛。草深窻外松當道。盡日令人看不厭。師和",
    "X76n1517_010:0236a04": "云。大道體寬無不在。何拘動植與飛潛。行觀坐看了",
    "X76n1517_010:0236a05": "無碍。色見聲求心自厭。由是命師作青松社主。追[媲囟+(色巴+囚)]",
    "X76n1517_010:0236a06": "白蓮故事○嘉祐中。周元公通守灨上。尋有譖公于",
    "X76n1517_010:0236a07": "部。使者臨之甚威。公處之超然。寄師偈云。天開斯道在",
    "X76n1517_010:0236a08": "文明。富貴何如守賤貧。豈有廬山許高絕。不能容得",
    "X76n1517_010:0236a09": "一閑身。師酧云。泉石能尋舊日盟。胸藏萬卷未為貧。",
    "X76n1517_010:0236a10": "世途側掌難容足。道德天寬可立身。師乃述廬山移",
    "X76n1517_010:0236a11": "文。寄公曰。仕路風波盡可驚。唯君心地坦然平。未談",
    "X76n1517_010:0236a12": "世利眉先皺。纔顧雲山眼便明。湖宅近分堤柳色。齋",
    "X76n1517_010:0236a13": "田新占石谿聲。青松已約為禪社。莫遺歸時白髮生。",
    "X76n1517_010:0236a14": "公未歸復趣之曰。常思湖口綢繆別。又憶匡廬爛漫",
    "X76n1517_010:0236a15": "游。兩地山川頻在目。十年風月澹經秋。仙家丹藥誰",
    "X76n1517_010:0236a16": "能致。佛國乾坤自可休。況是天池蓮社約。何時携手",
    "X76n1517_010:0236a17": "話峰頭(紀談)○公甞謂。佛氏一部法華經。抵是儒家周",
    "X76n1517_010:0236a18": "易一箇艮卦可了。噫易以艮為六十四封之旨。艮連",
    "X76n1517_010:0236a19": "山也。為止義。若以經偈止止不須說。而比之夫。是之",
    "X76n1517_010:0236a20": "謂持蟸酌海矣。然公雖窮理盡性之學。而推佛印為",
    "X76n1517_010:0236a21": "社主。苟道之不同。豈能相與為謀耶。",
    "X76n1517_010:0236a22": "佛印住金山。黃門侍郎蘇轍子由欲謁見。先以偈献",
    "X76n1517_010:0236a23": "曰。麤沙施佛佛欣受。怪石供僧僧不嫌。空手遠來還要",
    "X76n1517_010:0236a24": "否。更無一物可增添。師酧云。空手持來放下難。三賢",
    "X76n1517_010:0236b01": "十聖聚頭看。此般供養能歆享。木馬泥牛亦喜歡。然",
    "X76n1517_010:0236b02": "蘇黃門佛印以斯道為際見之歡。視老杜贊公來往",
    "X76n1517_010:0236b03": "風流。則有間矣○李伯時為佛印寫真。師曰。必為我",
    "X76n1517_010:0236b04": "作笑狀。寫畢。師乃自讚曰。李公天上石麒麟。傳得雲",
    "X76n1517_010:0236b05": "居道者真。不為拈華明大事。等閑開口笑何人。泥牛",
    "X76n1517_010:0236b06": "謾向風前齅。枯木無端雪裏春。對現堂堂俱不識。太",
    "X76n1517_010:0236b07": "平時代自由身。後因聽客語。有會其心者。軒渠一笑",
    "X76n1517_010:0236b08": "而化。嘻其令人盡笑狀而讚之。豈苟然也。",
    "X76n1517_010:0236b09": "子由謫官來南。以道扣謁真淨文禪師。師曰。此事學",
    "X76n1517_010:0236b10": "不得。教不得。須是當人自悟。始得悟得也。可可地。一",
    "X76n1517_010:0236b11": "切神通變化。皆自具足。不用外求。子由默識之。閱楞",
    "X76n1517_010:0236b12": "嚴經次。師與偈云。佛法從來付大臣。信門雖啟悟門",
    "X76n1517_010:0236b13": "扁。直須着眼語言外。字字無非是正經。公和云。幸作",
    "X76n1517_010:0236b14": "皇朝責罸臣。空諸幻妄扣禪扃。蒙師示與安心法。都合",
    "X76n1517_010:0236b15": "楞嚴十卷經。師然之。棲賢據山之上游。右倚石壁。左",
    "X76n1517_010:0236b16": "俯流泉。石壁之趾僧堂在焉。長老智遷以六十年。瓦",
    "X76n1517_010:0236b17": "敗木朽。其徒惠遷。力而新之。求道者來。得飲食宴處",
    "X76n1517_010:0236b18": "之藥。無外擾。皆二遷寘力而不懈也。夫士居塵垢之",
    "X76n1517_010:0236b19": "中。紛紜之變。日遘於前。而中心未始一日忘道。而況",
    "X76n1517_010:0236b20": "深山之崖。野水之垠。有堂以居。有食以飽。是非寵辱。",
    "X76n1517_010:0236b21": "不接於心耳。而忽焉不省也何哉。孔子曰。朝聞道夕",
    "X76n1517_010:0236b22": "死可矣。今夫驅鶩乎世故。而不聞大道。雖勞沒齒。吾",
    "X76n1517_010:0236b23": "知其無以死也。苟一日聞道。雖則死無餘事矣○真",
    "X76n1517_010:0236b24": "西山。讀至此指謂人曰。巒城公此記。勝如張無盡永",
    "X76n1517_010:0236c01": "安僧堂記。巒城公之言緊切耳○東坡謂李公擇曰。",
    "X76n1517_010:0236c02": "子由為栖賢僧作僧堂記。讀之凜然。覺崖崩飛渭逼",
    "X76n1517_010:0236c03": "人寒冽也。",
    "X76n1517_010:0236c04": "劉宜翁見佛印。師頗自負。真淨文禪師來游。歸宗至",
    "X76n1517_010:0236c05": "法堂上見劉。劉便問。長老寫戲幾年。淨云。專聽樂官",
    "X76n1517_010:0236c06": "來。劉云我不入這保社。淨云。爭柰即今在場子裏。劉",
    "X76n1517_010:0236c07": "擬議。淨拍手云。蝦蟆禪。只跳一跳。坐次。劉指衲衣云。",
    "X76n1517_010:0236c08": "喚作什麼。淨云禪衣。劉云。如何是禪。淨乃抖擻云。抖",
    "X76n1517_010:0236c09": "擻不下。劉默然。淨乃打一下。儞伎倆如此。要勘老僧",
    "X76n1517_010:0236c10": "那。劉俛首而已。",
    "X76n1517_010:0236c11": "太守王文康公曙。見慈照禪師。有偈呈達觀禪師云。",
    "X76n1517_010:0236c12": "政簡絕塵喧。因師開北軒。體微聊示寂。耳重欲忘言。",
    "X76n1517_010:0236c13": "佛祖兩重過。山河一口吞。師今是知者。捨此更誰論。",
    "X76n1517_010:0236c14": "師然之。",
    "X76n1517_010:0236c15": "李端願。問達觀頴禪師。人死當何所歸。曰未知生焉",
    "X76n1517_010:0236c16": "知死。李曰。生則某甲已知。師云。生從何來。李擬議。師",
    "X76n1517_010:0236c17": "扭其胸云。只在這裏思量箇什麼。李云會也。只知貧",
    "X76n1517_010:0236c18": "程不覺蹉路。師拓開云。百年一夢。今朝方醒。又問。天",
    "X76n1517_010:0236c19": "堂地獄。必竟是有是無。師云。諸佛尚無說。有眼見空",
    "X76n1517_010:0236c20": "華。太尉就有覔。無水中搓月。堪笑眼前見牢獄。不能",
    "X76n1517_010:0236c21": "心外覔天堂。殊不知忻怖在心。善惡成境。太尉。但了",
    "X76n1517_010:0236c22": "自心。自然無惑。李云。心如何了。答云。善惡都莫思量。",
    "X76n1517_010:0236c23": "復云。心歸何所。師云。請太尉歸宅。李乃飲默而去。",
    "X76n1517_010:0236c24": "觀察李端懿。問達觀禪師。西方淨土如何得到。師云。",
    "X76n1517_010:0237a01": "即今坐却雕梁畫棟。却要生西方淨土。是好假不好",
    "X76n1517_010:0237a02": "真。云佛豈是妄也。師云。佛不妄。自是太尉妄。某甲爭",
    "X76n1517_010:0237a03": "得妄。師云。若不妄。何求西方淨土。大凡淨土者。是清",
    "X76n1517_010:0237a04": "淨之性。西方是日落之處。令人作歸投處耳。知歸投",
    "X76n1517_010:0237a05": "處。即是極樂世界也。李致謝而去。",
    "X76n1517_010:0237a06": "學士刀景純。問達觀。佛教於世間何用。師云。日用少",
    "X76n1517_010:0237a07": "不得。云。作麼用。師云。在眼曰見。在耳曰聞。云。干佛什",
    "X76n1517_010:0237a08": "麼事。師云。若不干佛事。將何為見聞。云自有眼耳在。",
    "X76n1517_010:0237a09": "師云。雕畫一切人。佛皆有耳目。只為無佛了不能見",
    "X76n1517_010:0237a10": "聞。佛是覺義。為有正覺。號之為佛。若無正見。盡是邪",
    "X76n1517_010:0237a11": "解。不用頭戴火燄。脚踏蓮花。黃卷赤軸。為佛教耳。景",
    "X76n1517_010:0237a12": "純默然領悟(以上僧寶傳)。",
    "X76n1517_010:0237a13": "端獅子者。吳興人。始見弄師子。發明心要。住西余山。",
    "X76n1517_010:0237a14": "能誦法華經。湖人爭延之。得錢一百。乃開帙目誦數",
    "X76n1517_010:0237a15": "句。持錢而去。好歌漁父辭。丞相章子厚請升座。命俞",
    "X76n1517_010:0237a16": "秀老作疏云。七帙之蓮經未誦。一聲之漁父先聞。端",
    "X76n1517_010:0237a17": "聽至此。以手揶揄曰。止止。乃坐引聲吟曰。本是瀟湘",
    "X76n1517_010:0237a18": "一釣客。自東自西自南北。大眾雜然稱善。端[(厂@?)*頁]笑云。",
    "X76n1517_010:0237a19": "我觀法王法。法王法如是。下座。秦少游聞其風。一日",
    "X76n1517_010:0237a20": "端至高郵。秦請就廣惠寺升座。以手自指。天上無雙",
    "X76n1517_010:0237a21": "月。人間只一僧。一堂風冷淡。千古意分明。少游首脂北。",
    "X76n1517_010:0237a22": "熈寧間。富鄭公鎮亳州。迎致頴川華嚴顒禪師。請",
    "X76n1517_010:0237a23": "升座。公見其顧[(ㄙ/月)*頁]。如象王回旋。公微有得。乃趍方丈。",
    "X76n1517_010:0237a24": "命侍僧為入室。師見即云。相公已入。富弼猶在外。公",
    "X76n1517_010:0237b01": "聞汗流浹背。即大悟心要。及致仕居洛。以頌寄顒得",
    "X76n1517_010:0237b02": "法師圓照禪師云。因見顒師悟入深。夤緣傳得老師",
    "X76n1517_010:0237b03": "心。東南謾說江山遠。目對靈光與妙音。書曰。弼留心",
    "X76n1517_010:0237b04": "祖道。為日已久。常恨不遇明眼人。開發蒙陋。雖久聞",
    "X76n1517_010:0237b05": "盛德。而無由瞻謁。昨幸出守毫。社與頴川境連。因里",
    "X76n1517_010:0237b06": "人張比部景山。請顒師下訪。相聚幾一月。以慈悲方",
    "X76n1517_010:0237b07": "便之力。令有悟處。會結夏日逼。四月初遽且歸頴。其",
    "X76n1517_010:0237b08": "於揩磨淘汰。則殊未有功。衰病相仍。昏鈍難入。昔古",
    "X76n1517_010:0237b09": "靈師所謂。不謂不期臨老。得聞極則事。見之於弼今",
    "X76n1517_010:0237b10": "日矣。天幸天幸。弼雖得法於顒師。然本源由老和尚",
    "X76n1517_010:0237b11": "而來。宗派甚的必須。亦欲成持。更望垂慈攝受。遠賜",
    "X76n1517_010:0237b12": "接引。未至令至。即為南岳下龐蘊。百丈下裴休。何以",
    "X76n1517_010:0237b13": "異哉(言行錄)。",
    "X76n1517_010:0237b14": "司馬溫公。一日薄暮。見康節曰。明日僧修顒開堂說",
    "X76n1517_010:0237b15": "法。鄭公欲偕行聽之。鄭公貧佛已不可勸。鄭公果往。",
    "X76n1517_010:0237b16": "於理未便。光後進不散言。先生曷不止之。康節云。恨",
    "X76n1517_010:0237b17": "聞之晚矣。明日鄭公果往。後康節見公謂曰。三命公",
    "X76n1517_010:0237b18": "公不起。一僧開堂。公乃出。鄭公驚曰。弼未知思也(同前)",
    "X76n1517_010:0237b19": "故吏呂大臨。與叔奏記於公曰。大臨開之。古者三公",
    "X76n1517_010:0237b20": "無聀事。惟有德者居之。大道未明。人趍異學。不入於",
    "X76n1517_010:0237b21": "釋。則入於莊老。疑聖人為未盡。輕禮義為不足學。是",
    "X76n1517_010:0237b22": "致人倫不明。萬物憔悴。此大人老成。惻隱存心之時。",
    "X76n1517_010:0237b23": "以道自任。振壞俗。在公之力。宜無難矣。若夫移精變",
    "X76n1517_010:0237b24": "氣。務求長生。此山谷避世之士。獨善其身之所好。豈",
    "X76n1517_010:0237c01": "世之所望於公者哉。公笑而弗答。公因張比部隱之。",
    "X76n1517_010:0237c02": "以勢位凌衲子。乃與之書曰。禪家者流。見事枝蔓不",
    "X76n1517_010:0237c03": "徑直者。謂之葛藤。往往鄙誚。遂著葛藤歌。載于集中。",
    "X76n1517_010:0237c04": "弼固曾見其所以。乃試與之商確。不知如何。大抵俗",
    "X76n1517_010:0237c05": "人與僧人。性識紐□□□差別。其事跡甚有不同處。",
    "X76n1517_010:0237c06": "且僧人。自小出家。早已看經日久。聞見皆是佛事。及",
    "X76n1517_010:0237c07": "剃髮後。結伴行脚。要到處便到。參禪問道之外。羣",
    "X76n1517_010:0237c08": "眾見聞愽約。又復言說眼目薰蒸。忽遇一明眼人。纔",
    "X76n1517_010:0237c09": "撥着立。便有箇見處。却將前後。凡所見聞。自行證據。",
    "X76n1517_010:0237c10": "豈不明白暢快者哉。吾輩俗士。自幼少為世事浸漬。",
    "X76n1517_010:0237c11": "及長大。娶妻養子。經營衣食。奔走仕宦。黃卷赤軸。往",
    "X76n1517_010:0237c12": "往未曾入手。雖乘閑閱玩。只是資談柄而已。何曾徹",
    "X76n1517_010:0237c13": "空其理。且士農工商。各為業以纏縛。那知有叢林法",
    "X76n1517_010:0237c14": "席。假使欲云參問。何由去得。何處有結伴游山。參禪",
    "X76n1517_010:0237c15": "問道。及眾愽約乎。一明眼人。偶然因事遭際。且無一",
    "X76n1517_010:0237c16": "味工夫。所問能有多少。所得能有幾何。復無所問所",
    "X76n1517_010:0237c17": "見。自作證據。更不廣行探討。深如鑽仰。纔得一言半",
    "X76n1517_010:0237c18": "句。殊未明了。便乃目視雲漢。鼻孔遼天。自謂我已超",
    "X76n1517_010:0237c19": "佛越祖。千聖齊立下風。佛經禪冊。都不一顧。以避葛",
    "X76n1517_010:0237c20": "藤之誚。弼之愚見。深恐也然也。弼不學禪則已。若已",
    "X76n1517_010:0237c21": "辦身心學之。須是周旋委曲。深鉤遠索。透頂透底。徹",
    "X76n1517_010:0237c22": "骨徹髓。一切現成。光明潔淨。絕塵許凝翳。方敢下濦",
    "X76n1517_010:0237c23": "之之書。此事不是小小。直要脫却無始刧來。生死根",
    "X76n1517_010:0237c24": "本。與管生死底。閻羅老子作抵敵始得。不可聽閑人",
    "X76n1517_010:0238a01": "長語。以當參學。使自隨瞞去也。祝祝(以上言行錄并紀談)。",
    "X76n1517_010:0238a02": "公居相。封韓國文忠公。致仕家居。日深究佛學。甞參",
    "X76n1517_010:0238a03": "悟本與華嚴顒師。以徹證了悟處。每見於辭氣。嘻貴",
    "X76n1517_010:0238a04": "極人臣。頓明此事。可謂沒量大人矣。隱之之書。深切",
    "X76n1517_010:0238a05": "著明。又能講法義於圓照師。陳敘宗派。援古靈師臨",
    "X76n1517_010:0238a06": "老得聞極則事以自謂。豈欺人哉。",
    "X76n1517_010:0238a07": "丞相張公商英。漕江西。謁東林照覺總禪師。詰其所",
    "X76n1517_010:0238a08": "見處。與己符合。乃印之曰。吾得法弟子慈古鏡住玉",
    "X76n1517_010:0238a09": "溪。亦可與語。又龔德莊說兜率悅。聦明可人。張因按",
    "X76n1517_010:0238a10": "部過分寧。諸禪出迎。先致敬玉溪慈。次諸山。後問悅",
    "X76n1517_010:0238a11": "師曰。聞公善文章。悅大笑曰。運使失一隻眼了也。從",
    "X76n1517_010:0238a12": "悅臨濟九世孫。對運使論文章。正如運使對某論禪",
    "X76n1517_010:0238a13": "也。無盡不然其說。乃強屈指曰。是九世也。先一日。兜",
    "X76n1517_010:0238a14": "率夢。日輪昇天。被悅以手搏取。乃運轉之義。聞運使",
    "X76n1517_010:0238a15": "非久過此。吾當深錐痛劄。若肯回頭。吾門之幸事。首",
    "X76n1517_010:0238a16": "座云。今時士大夫。受人取奉慣。恐發惡別生事也。悅",
    "X76n1517_010:0238a17": "曰。正使煩惱只退得。我院別無事也。無盡問取玉溪",
    "X76n1517_010:0238a18": "幾許。曰十五里。兜率曰。五里日稍晚。宿兜率。無盡與",
    "X76n1517_010:0238a19": "悅語次。稱賞東林。悅未肯其說。無盡乃題擬瀑布軒",
    "X76n1517_010:0238a20": "略云。不向廬山尋落處。象王鼻孔謾遼天。意譏其不",
    "X76n1517_010:0238a21": "肯東林也。公徐語及宗門事。悅曰。今日與運使人事",
    "X76n1517_010:0238a22": "已困。珍重睡去。至更深。悅起來。與無盡論此事。焚香",
    "X76n1517_010:0238a23": "請十方諸佛作證。東林既印可運使。運使於佛祖言",
    "X76n1517_010:0238a24": "教。有少疑否。公云。有。悅曰。疑何等語。曰。疑香林獨脚",
    "X76n1517_010:0238b01": "頌。德山托鉢因緣。悅云。既於此有疑。其餘安得無疑。",
    "X76n1517_010:0238b02": "只如末後句是有耶是無耶。公曰有。悅大笑。歸方丈。",
    "X76n1517_010:0238b03": "閉却門。無盡一夜睡不交睫。至五鼓。下床觸翻蹋床。",
    "X76n1517_010:0238b04": "忽省得。有頌云。鼓寂鐘沉托鉢回。岩頭一拶語如雷。",
    "X76n1517_010:0238b05": "果然只得三年活。莫是遭它受記來。遂扣方丈門云。",
    "X76n1517_010:0238b06": "某已捉得賊了。悅云。贜物在什麼處。公無語。悅云。都",
    "X76n1517_010:0238b07": "運且去。來日相見。翌日公舉前話。悅乃謂公曰。參禪",
    "X76n1517_010:0238b08": "只是命根不斷。依語生解。氣餧力微。不覺墮在聲色",
    "X76n1517_010:0238b09": "區宇。如是之說。公已得悟。然至極微細處。使人不覺",
    "X76n1517_010:0238b10": "不知。須要是非情盡。凡聖皆除。轉脚出邪途也。作偈",
    "X76n1517_010:0238b11": "為證。等閑行處。步步皆如。錐居聲色。寧滯有無。一心",
    "X76n1517_010:0238b12": "靡異。萬法非殊。休分體用。莫擇精麤。臨機不碍。應物",
    "X76n1517_010:0238b13": "無拘。是非情盡。凡聖皆除。誰得誰失。何親何踈。拈頭",
    "X76n1517_010:0238b14": "作尾。指實為虗。翻身魔界。轉脚邪途。了非逆順。不犯",
    "X76n1517_010:0238b15": "工夫。公曰。一着當頭。極則任運。東西南北。須知別有。",
    "X76n1517_010:0238b16": "洪爐對面。橫翻背擲。出沒縱橫。逆順不離。如今光影。",
    "X76n1517_010:0238b17": "若還喚作老爺。曾柰娘娘不認。公邀師至建昌。途中",
    "X76n1517_010:0238b18": "一一伺察。有十偈。敘其事。師亦十偈酧之。元祐八年",
    "X76n1517_010:0238b19": "八月也○師有三關。公頌之。一曰。撥草參玄只圖見",
    "X76n1517_010:0238b20": "性。只今上人性在什麼處。公曰。陰陰夏木杜鵑鳴。日",
    "X76n1517_010:0238b21": "破浮雲宇宙清。莫對曾參問曾晢。情知孝子諱爺名。",
    "X76n1517_010:0238b22": "二曰。識得自性方脫生死。眼光落時作麼生脫。公曰。",
    "X76n1517_010:0238b23": "人間鬼使符來取。天上華冠色正萎。好筒轉身時節",
    "X76n1517_010:0238b24": "子。莫教閻老等閑知。三曰。脫得生死便知去處。四大",
    "X76n1517_010:0238c01": "一分時向甚麼處去。公曰。鼓合東村李大妻。西風曠",
    "X76n1517_010:0238c02": "野淚沾衣。碧蘆紅蓼江南岸。却作張三坐釣磯○師",
    "X76n1517_010:0238c03": "初首眾於廬山。栖賢洪帥熊伯通。請住兜率五年。一",
    "X76n1517_010:0238c04": "日說偈云。四十有八。聖凡盡殺。不是英雄。龍安路滑。",
    "X76n1517_010:0238c05": "奄然而逝。",
    "X76n1517_010:0238c06": "無盡與大洪恩禪師。以禪教之要。相與徵語(云云)。答",
    "X76n1517_010:0238c07": "云。伏蒙剖示。清涼臨濟公案(云云)。去此二途。如何即",
    "X76n1517_010:0238c08": "是。彼上人者。難為酎對。只應倒走三千里。如別紙故",
    "X76n1517_010:0238c09": "敘。乃罄此情也。恩乃別紙示之。無盡於封來白紙上。",
    "X76n1517_010:0238c10": "書偈寄恩曰。不須倒走三千里。何必重科三十藤。盡",
    "X76n1517_010:0238c11": "是河沙真寶藏。夜寒挑盡讀書灯。恩疏為四偈答之。",
    "X76n1517_010:0238c12": "不須倒走三千里。浩浩清波平地起。百尺竿頭笑不",
    "X76n1517_010:0238c13": "休。臨濟德山徒側耳(一)。何必重科三十藤。放行把住",
    "X76n1517_010:0238c14": "此為憑。居士傳來應有在。三峯鼎立碧層層(二)。盡是",
    "X76n1517_010:0238c15": "河沙真寶藏。聊為人間作歸向。來時無口問盧能。驚",
    "X76n1517_010:0238c16": "恠泥牛吞大像(三)。夜寒挑起讀書燈。壞衲蒙頭箇老",
    "X76n1517_010:0238c17": "僧。慚愧淨名多意氣。自怜多病百無能(四)○公一日。",
    "X76n1517_010:0238c18": "游翠岩。璣禪師出迎。公一見問曰。如何是翠岩境。璣",
    "X76n1517_010:0238c19": "云。門對洪崖千尺井。石橋分水遶松杉。公執璣手曰。",
    "X76n1517_010:0238c20": "久聞道者之名。何乃爾耳。璣云。偶爾。公即續云。野僧",
    "X76n1517_010:0238c21": "迎客下烟嵐。試問如何是翠岩。門對洪崖千尺井。石",
    "X76n1517_010:0238c22": "橋分水遶松杉。歡然歸方丈○公游南岳上封寺。見",
    "X76n1517_010:0238c23": "一老僧危坐。公問曰。年多少。曰。九十六。問。眼明麼。曰",
    "X76n1517_010:0238c24": "尚可穿針線。問。齒硬麼曰。猶堪嚼石蓮。問。曾行脚麼",
    "X76n1517_010:0239a01": "曰。早年參祖道。問。見誰來。曰。末後見同安問。還記得",
    "X76n1517_010:0239a02": "同安句麼。曰。對客不曾談俗話。水清魚現不吞鉤。問。",
    "X76n1517_010:0239a03": "忽遇拏雲攫霧底來時。又且如何。曰。離鈎三寸君須",
    "X76n1517_010:0239a04": "記。莫學凡流取次看。公即炷香設拜。留偈云。百歲光",
    "X76n1517_010:0239a05": "陰欠四年。危然頹坐老林泉。眼明尚可穿針線。齒硬",
    "X76n1517_010:0239a06": "猶堪嚼石蓮。早歲遍參諸祖道。晚年別得一枝禪。不",
    "X76n1517_010:0239a07": "因過後來相訪。爭得囊中出少編。",
    "X76n1517_010:0239a08": "文潞公。呂申公。為荊南提舉。見浩布裩。以書薦浩於",
    "X76n1517_010:0239a09": "州太守。偶大陽虗席。遂致之。未幾。無盡致書云。久渴",
    "X76n1517_010:0239a10": "教誨。恨以聀事所拘。不得親炙。浩見書云。吾非死人",
    "X76n1517_010:0239a11": "也。乃携杖往荊渚。見無盡。後公請住玉泉。開堂。眾官",
    "X76n1517_010:0239a12": "畢集。浩升座。顧視大眾云。君不見。良久。又云君不見。",
    "X76n1517_010:0239a13": "無盡操蜀音曰。和尚見。浩應聲曰。但得相公見。便了",
    "X76n1517_010:0239a14": "下座。",
    "X76n1517_010:0239a15": "公在江寧府戒壇院。閱雪竇拈古。至百丈參馬祖因",
    "X76n1517_010:0239a16": "緣云。大冶精金。應無變色。忽投卷曰。審如此言。臨濟",
    "X76n1517_010:0239a17": "豈有今日也。頌云。馬師一喝大雄峯。聲入髑髏三日",
    "X76n1517_010:0239a18": "聾。黃蘗聞之驚吐舌。江西從此立宗風。舉似平和尚",
    "X76n1517_010:0239a19": "平後致書與公曰。去夏閱臨濟宗派。深知居士得大",
    "X76n1517_010:0239a20": "機大用。乃求前頌藁。公再以頌寫寄之。吐舌耳聾師",
    "X76n1517_010:0239a21": "已曉。槌胷只得哭蒼天。槃山會裏翻筋斗。到此方知",
    "X76n1517_010:0239a22": "普化顛(大觀三年)。",
    "X76n1517_010:0239a23": "公著昭化院記云。天華嚴之為教也。其佛與一乘菩",
    "X76n1517_010:0239a24": "薩之事乎。始終一念也。今昔一時也。因果一佛也。凡",
    "X76n1517_010:0239b01": "聖一性也。十方一剎也。三界一體也。正像末一法也。",
    "X76n1517_010:0239b02": "初中後一際也。以十信。為入佛之始。以十地。為成佛",
    "X76n1517_010:0239b03": "之終。十住。十行。十回向。十地。十一地。謂之五位。每位",
    "X76n1517_010:0239b04": "具十者。以波羅密為主也。凡五位之因果。各五十。加",
    "X76n1517_010:0239b05": "本位之五因五果。為一百有十。所以成華嚴世界之",
    "X76n1517_010:0239b06": "佛剎。善財童子之法門。華嚴世界一百一十。而加一",
    "X76n1517_010:0239b07": "何也。一者。佛之位。萬法之因也。五位者。所標之法也。",
    "X76n1517_010:0239b08": "善財者。問法而行之人也。五十三勝友者。五十則五",
    "X76n1517_010:0239b09": "位也。三則文殊。普賢。彌勒也。此經也。以毗盧遮那為",
    "X76n1517_010:0239b10": "根本智體。文殊為妙慧。普賢為萬行。方起其信而入",
    "X76n1517_010:0239b11": "五位也。則慧為體。行為用。及其行圓而入法界也。則",
    "X76n1517_010:0239b12": "行為體。慧為用。體用互參。理事相徹。則無依無修。而",
    "X76n1517_010:0239b13": "果成矣。故歸之於後佛彌勒。十信以色為因者。未離",
    "X76n1517_010:0239b14": "色塵也。十住以華為因者。理事開敷也。十行以慧為",
    "X76n1517_010:0239b15": "因者。定慧圓明也。十回向以妙為因者。妙用自在也。",
    "X76n1517_010:0239b16": "種種名號者。智體之異名也。大悲廣濟謂之海。除熱",
    "X76n1517_010:0239b17": "清涼謂之月。普雨法雨謂之龍。包含萬象謂之藏。因",
    "X76n1517_010:0239b18": "果同時。處世不染。謂之蓮華。摧邪見正。而不動。謂之",
    "X76n1517_010:0239b19": "幢。性願普薰。謂之香。無為極成者天也。無方而應者",
    "X76n1517_010:0239b20": "神也。無外而大者王也。無垢謂之摩尼。漉沉拯溺謂",
    "X76n1517_010:0239b21": "之網。高顯挺特謂之莖幹。開敷覆蔭謂之花葉。含育",
    "X76n1517_010:0239b22": "利生。謂之宮殿。觀照六根。謂之樓閣。無畏謂之師子。",
    "X76n1517_010:0239b23": "超塵謂之臺榭。出俗謂之比丘。入廛謂之居士長者。",
    "X76n1517_010:0239b24": "同乎外道。謂之仙人婆羅門。慈而無染謂之女。以悲",
    "X76n1517_010:0239c01": "生智謂之母。此華嚴事相表法之大旨也。至於一字",
    "X76n1517_010:0239c02": "含萬法。而遍一切。其汪洋浩愽。非長者孰能抉其微",
    "X76n1517_010:0239c03": "乎○居士位至極品。晚年好佛重道。建華嚴閣。設齋",
    "X76n1517_010:0239c04": "醮會。釋子黃冠。紛紛趍之。道士教化。令誦金剛經。為",
    "X76n1517_010:0239c05": "之結般若緣。故云。財法二施。遇僧勸看道德經。使互",
    "X76n1517_010:0239c06": "相知有也。然護教之心。真如是耳。",
    "X76n1517_010:0239c07": "文靖公龜山楊時。為東林總禪師友善。每謂師曰。禪",
    "X76n1517_010:0239c08": "學雖高。却於儒學。未有所得。師曰。儒學緊要處也。記",
    "X76n1517_010:0239c09": "得些。且道君子無入而不自得。得箇什麼。公默然總",
    "X76n1517_010:0239c10": "又與公言十識。第八菴摩羅識。唐言白淨無垢。第九",
    "X76n1517_010:0239c11": "阿賴耶識。唐言善惡種子。白淨無垢。即孟子之言性",
    "X76n1517_010:0239c12": "善。性善則可謂探本言。善惡混。乃是於善惡未萠處",
    "X76n1517_010:0239c13": "看。公然之。於是服膺(本傳)。太史黃公庭堅。訪道於黃龍",
    "X76n1517_010:0239c14": "晦堂心禪師。師遂舉以我為隱乎。吾無隱乎爾。公如",
    "X76n1517_010:0239c15": "何會。公擬議。師云。纔擬議便成剩法。公箋注至再。師",
    "X76n1517_010:0239c16": "不然其說。時秋香滿院。師曰。聞木犀香乎。公曰聞。師曰。",
    "X76n1517_010:0239c17": "吾無隱乎爾。公領解曰。迷時今日如前日。悟後今年",
    "X76n1517_010:0239c18": "非去年。喫飯着衣誰不會。何須要會祖師禪。師頷之。",
    "X76n1517_010:0239c19": "觀文王公韶參晦堂。謂有趣入。師曰。性與天道。不可",
    "X76n1517_010:0239c20": "得而聞也。公如何趣入。公偈答云。晝曾忘食夜忘眠。",
    "X76n1517_010:0239c21": "捧得驪珠欲上天。却向空中平放下。四稜蹋地恰團",
    "X76n1517_010:0239c22": "圓。師首肯之○朱世英見心禪師。問曰。君子不幸。小",
    "X76n1517_010:0239c23": "有過差。而見聞指目之不暇。小人終日造惡。而不以",
    "X76n1517_010:0239c24": "為然。其故何哉。晦堂曰。君子之德。比美玉。焉有瑕生",
    "X76n1517_010:0240a01": "內必見於外。見者稱異。不得不指目也。若夫小人者。",
    "X76n1517_010:0240a02": "日用所作。無非過惡。人安用言之(章江集)。",
    "X76n1517_010:0240a03": "王正言為江西漕。久參晦堂。不契。一日問曰。得和尚",
    "X76n1517_010:0240a04": "甚深法者何人。師曰。雲岩新長老。王謁新問曰。甞聞",
    "X76n1517_010:0240a05": "三緣和合而生。又聞即死即生。何故有奪胎而生者。",
    "X76n1517_010:0240a06": "某實疑之。新曰。如正言作漕。隨所至處。即居其位。還",
    "X76n1517_010:0240a07": "疑否。曰。不疑。新曰。此既不疑。彼何疑耶。王於言下領",
    "X76n1517_010:0240a08": "解。",
    "X76n1517_010:0240a09": "觀文王公。撰臨濟正宗記曰。敷陽子學聖人之道者。",
    "X76n1517_010:0240a10": "遇今黃龍心禪師。知釋氏之道。有足尊者焉(云云)。夫",
    "X76n1517_010:0240a11": "仁義道德之原。皆自我出。非有假借傍助待人而後",
    "X76n1517_010:0240a12": "得也。不知其本。則觸途妄發。終亦無所至。古人謂。道",
    "X76n1517_010:0240a13": "之大原出乎天。天豈有儒釋之別哉。",
    "X76n1517_010:0240a14": "山谷。論臨濟宗旨。如漢高収韓附耳語封王。即臥內",
    "X76n1517_010:0240a15": "奪印。偽游雲夢。縛以力士。詒賀陳[孑*希]。斬之鐘室。蓋高",
    "X76n1517_010:0240a16": "祖無殺人之劒。而韓信心亦不死。宗師投人。多類此。",
    "X76n1517_010:0240a17": "議曰。或諷晦堂不當以儒書糅佛語。師曰。若不見性。",
    "X76n1517_010:0240a18": "祖佛密語盡成外書。若是見性。魔說孤禪。皆為密語。",
    "X76n1517_010:0240a19": "嘻師乃學通內外。隨機啟迪。使人各因所習。同歸於",
    "X76n1517_010:0240a20": "悟。吾佛與儒同一關鑰。論敷陽子之記。如推門入臼。",
    "X76n1517_010:0240a21": "非心通意解者。可同年語哉。",
    "X76n1517_010:0240a22": "伊川程頤明道。始以易學。為諸儒倡○侍郎楊子安。",
    "X76n1517_010:0240a23": "喜參禪。不肯明道。每攻其徒曰。六經盖藥也。無病安",
    "X76n1517_010:0240a24": "所用。適明道自涪陵。歸遇襄陽。子安問曰。易從甚處",
    "X76n1517_010:0240b01": "起。明道以扇柄畫地曰。從這裏起。子安曰。這一畫。從",
    "X76n1517_010:0240b02": "甚處起。明道無語。子安便起。後明道致書。問道於靈",
    "X76n1517_010:0240b03": "源清禪師云。天下宗匠。歷扣殆遍。獨以老師未見為",
    "X76n1517_010:0240b04": "不足。不肯歇去耳(云云)師答。其略云。若用拙者之言。",
    "X76n1517_010:0240b05": "一切屏絕。念念深切。直下自看。須見徹底明白。省力",
    "X76n1517_010:0240b06": "現成。乃奇特事也。仍示偈云。佛法從來沒世情。是非",
    "X76n1517_010:0240b07": "邪正要分明。口頭說得千千尺。心下須教寸寸行。公",
    "X76n1517_010:0240b08": "得此嚮導。深明其理○寺丞戴道純。扣靈源。忽有省。",
    "X76n1517_010:0240b09": "偈曰。杳冥源底全機處。一片心華露印紋。知是幾生",
    "X76n1517_010:0240b10": "曾供養。時時微笑動香雲。題草衣岩云。岩頭庵裏見",
    "X76n1517_010:0240b11": "全提。岩下歸來著草衣。更不下山緣底事。鳥啼花笑",
    "X76n1517_010:0240b12": "自知機。",
    "X76n1517_010:0240b13": "知縣蕭公。從見靈源。作認賊為子頌。是亦不是俱不",
    "X76n1517_010:0240b14": "是。亦無不是謾勞推。兩頭截斷歸家坐。獨露乾坤更",
    "X76n1517_010:0240b15": "是誰。又日用堪親頌。靈鑑高臺聽說時。是非曲直自",
    "X76n1517_010:0240b16": "然知。更於此外求玄旨。政術還應問祖師。",
    "X76n1517_010:0240b17": "司諫陳瓘瑩中謁靈源禪師。執聞見求解會。師曰。執",
    "X76n1517_010:0240b18": "解為宗。何日得偶諧。離却心意識參。絕却聖凡路學。",
    "X76n1517_010:0240b19": "然後可逾年開悟。一日寄師偈云。書堂兀坐萬機休。",
    "X76n1517_010:0240b20": "日煖風柔草木幽。誰識二千年遠事。如今只在眼睛",
    "X76n1517_010:0240b21": "頭。答權上人。示以不舌超情之說。云何名壁觀。壁觀",
    "X76n1517_010:0240b22": "欲誰傳。少林得髓士。默拜受何言。酧珪楞嚴則曰。塵",
    "X76n1517_010:0240b23": "塵世間說。剎剎本來人。止止休分別。翛然一病身○",
    "X76n1517_010:0240b24": "了翁謫官嶺外。以偈寄寂音尊者。欲其為負華嚴經",
    "X76n1517_010:0240c01": "入嶺曰。大士游山興盡回。自家風月絕纖埃。杖頭多",
    "X76n1517_010:0240c02": "少閑田地。挑取華嚴入嶺來。寂音和云。因法相逢一",
    "X76n1517_010:0240c03": "笑開。俯觀人世過飛埃。湖湘嶺外休分別。圓寂光中",
    "X76n1517_010:0240c04": "共往來。寂音崇寧元年夏。於長沙雲盖後坐。與公游",
    "X76n1517_010:0240c05": "而獲譴○靖康元年詣刑部。陳詞段正。是時朝廷多",
    "X76n1517_010:0240c06": "故。未果舉行。明年寂音委順於同安。舍人韓子蒼為",
    "X76n1517_010:0240c07": "銘。其謂其友賢招怨。真知言矣。",
    "X76n1517_010:0240c08": "不如貧。貴不如賤。特未知死。如。",
    "X76n1517_010:0240c09": "東坡居士曰。本朝君子。惟范景仁。歐陽永叔。司馬君",
    "X76n1517_010:0240c10": "實。不好佛。然而聦明之所照了。德行之所成就。真佛",
    "X76n1517_010:0240c11": "法也。誠齋仲益。讕詞詆佛。為虗誕之說。裕標二師。開",
    "X76n1517_010:0240c12": "以即心趍善之言。稍知脚踏實地。一讀法藏碎金。方",
    "X76n1517_010:0240c13": "知歸宿之處。劉元城世安曰。古今大儒。因著論毀佛",
    "X76n1517_010:0240c14": "法者。盖有說也。且彼尾重則此首輕。今為儒佛弟子。",
    "X76n1517_010:0240c15": "宜各主其教。使無於輕重而已。三教猶鼎足。令一足",
    "X76n1517_010:0240c16": "大可乎。則必覆矣。且所謂佛法者。果何物也。凡可以",
    "X76n1517_010:0240c17": "言者。皆有為法也。謂之有法。則有成有敗。然萬物之",
    "X76n1517_010:0240c18": "理。盛極必有壞。故佛法太盛。不獨為吾儒患。亦為佛",
    "X76n1517_010:0240c19": "法之大禍也。彼世小儒。不知此理。見前輩毀佛法。亦",
    "X76n1517_010:0240c20": "從而詆之。以為佛法皆無足禾。蒭蕘之言。聖人擇焉。",
    "X76n1517_010:0240c21": "且佛法。豈不及蒭蕘之言乎。或問東坡稱先生喜談",
    "X76n1517_010:0240c22": "禪何也。公曰。北歸時。與東坡同途極欵曲。故暇日多",
    "X76n1517_010:0240c23": "談禪。其常患士大夫每以此事為戲劇。且此事乃佛",
    "X76n1517_010:0240c24": "究竟法。豈為之資乎。",
    "X76n1517_010:0241a01": "黃太守。與胡少汲書曰。公道學頗得力。治病之方。當",
    "X76n1517_010:0241a02": "深求禪悅。照破生死之根。則憂患淫怒無處安脚。疾",
    "X76n1517_010:0241a03": "既無根。枝葉無能為害。投子聦。海會演。道行高重。不",
    "X76n1517_010:0241a04": "媿古人。皆可親近。若從文章之士。學妄言綺語。只增",
    "X76n1517_010:0241a05": "無明種子也。諸老猶喜接高明士大夫。開懷議論。便",
    "X76n1517_010:0241a06": "穿得諸儒鼻孔。若於義理。得其宗趣。却觀舊讀諸書。",
    "X76n1517_010:0241a07": "境界廓然。六通四闢。極省心力也。然有道之士。須志",
    "X76n1517_010:0241a08": "誠懇切歸向古人。所謂不人不精。不得其真。此非虗",
    "X76n1517_010:0241a09": "語。",
    "X76n1517_010:0241a11": "歷朝釋氏資鑑卷第十"
}