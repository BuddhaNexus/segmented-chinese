{
    "T04n0208_001:0531b06": "眾經撰雜譬喻卷上",
    "T04n0208_001:0531b08": "比丘道畧集",
    "T04n0208_001:0531b09": "姚秦三藏法師鳩摩羅什譯",
    "T04n0208_001:0531b10": "（一）智者思惟財物不可久保，譬如失火之",
    "T04n0208_001:0531b11": "家。黠慧之人明識火勢，火未至時急出財",
    "T04n0208_001:0531b12": "物，舍雖燒盡財寶全在，更修屋宅廣開利",
    "T04n0208_001:0531b13": "業。智人植福勤修布施亦復如是，知身危",
    "T04n0208_001:0531b14": "脆財物無常，遇值福田及時布施，亦如彼",
    "T04n0208_001:0531b15": "人火中出物，後世受樂，亦如彼人更修宅",
    "T04n0208_001:0531b16": "業福利自慰。愚惑之人但知惜念，怱怱營",
    "T04n0208_001:0531b17": "救狂惑失智，不量火勢猛風絕燄土石俱",
    "T04n0208_001:0531b18": "燋，須臾之頃蕩然滅盡，屋既不救財物喪",
    "T04n0208_001:0531b19": "失，飢寒凍餓憂苦畢世。慳惜之人亦復如",
    "T04n0208_001:0531b20": "是，不知身命無常須臾叵保，而便聚斂守",
    "T04n0208_001:0531b21": "護愛惜，死來無期忽然殞逝，形如土木財",
    "T04n0208_001:0531b22": "物俱棄，亦如愚人憂苦失計。明慧之人乃",
    "T04n0208_001:0531b23": "能覺悟，知身如幻財不可保，萬物無常惟",
    "T04n0208_001:0531b24": "福可恃，將人出苦可得成道。",
    "T04n0208_001:0531b25": "（二）菩薩布施不惜身命。如昔尸毘王以身",
    "T04n0208_001:0531b26": "施鴿，天帝釋故往試之，知有菩薩志不？釋",
    "T04n0208_001:0531b27": "語毘首羯磨天：「汝作鴿身，我當作鷹逐汝，",
    "T04n0208_001:0531b28": "汝便佯怖入王腋下。」俄毘首即自返身作",
    "T04n0208_001:0531b29": "鴿，釋返身作鷹，急飛逐鴿，鴿直入王腋",
    "T04n0208_001:0531c01": "下舉身戰怖。是時鷹住樹上，語王言：「汝",
    "T04n0208_001:0531c02": "還我鴿，此是我食，非是汝有。」王言：「我初",
    "T04n0208_001:0531c03": "發意，欲救一切眾生，欲令度苦。」鷹言：「王",
    "T04n0208_001:0531c04": "度一切眾生，我是一切眾生數，何以獨不",
    "T04n0208_001:0531c05": "見愍而奪我食耶？」王答言：「汝須何食？」鷹",
    "T04n0208_001:0531c06": "言：「我作誓，食新殺血肉。」菩薩言：「我作誓，",
    "T04n0208_001:0531c07": "一切眾生來歸我者，一心救護令不遭難。",
    "T04n0208_001:0531c08": "汝須何食？當相給與。」鷹言：「我所食者新殺",
    "T04n0208_001:0531c09": "血肉。」王即念言：「此亦難得，自非殺生則",
    "T04n0208_001:0531c10": "無由得，云何殺一與一？」思惟心定即呼人",
    "T04n0208_001:0531c11": "來：「持刀自割股肉與鷹。」鷹語王言：「唯以肉",
    "T04n0208_001:0531c12": "與我，當以道理令肉與鴿輕重正等，勿見",
    "T04n0208_001:0531c13": "欺也。」王言：「持秤來以肉對鴿。」鴿身轉重王",
    "T04n0208_001:0531c14": "肉轉輕，王令割二股肉盡亦輕不足，次割",
    "T04n0208_001:0531c15": "兩臗、兩乳、胸背，舉身肉盡，鴿身猶重。是",
    "T04n0208_001:0531c16": "時王舉身欲上，乃與鴿等。鷹語王言：「大",
    "T04n0208_001:0531c17": "王，此事難辦何用如此，以鴿還我。」王言：",
    "T04n0208_001:0531c18": "「鴿來歸我，終不與汝。我前後喪身不少，初",
    "T04n0208_001:0531c19": "不為法而有愛惜，今欲求佛便扳稱上心",
    "T04n0208_001:0531c20": "定無悔。」諸天龍神一切人民皆共讚言：「為",
    "T04n0208_001:0531c21": "一小鴿酸毒乃爾，是事希有。」地為大動，毘",
    "T04n0208_001:0531c22": "首讚善：「大士真實不虛，始是一切眾生福",
    "T04n0208_001:0531c23": "田。」釋及毘首還復天身，即令王身還復如",
    "T04n0208_001:0531c24": "故。求道如此乃可得佛。",
    "T04n0208_001:0531c25": "（三）昔有一人，受使遠行獨宿空舍，中夜有",
    "T04n0208_001:0531c26": "一鬼，擔死人來著其前，後有一鬼逐來瞋",
    "T04n0208_001:0531c27": "罵前鬼：「是死人是我許，汝何以擔來？」二",
    "T04n0208_001:0531c28": "鬼各捉一手諍之，前鬼言：「此有人可問，",
    "T04n0208_001:0531c29": "是死人是誰擔來？」是人思惟：「此二鬼力大，",
    "T04n0208_001:0532a01": "若實語亦當死，若妄語亦當死，二俱不免，",
    "T04n0208_001:0532a02": "何為妄語？」語言：「前鬼擔來。」後鬼大瞋捉手",
    "T04n0208_001:0532a03": "拔出著地，前鬼取死人一臂補之，即著。如",
    "T04n0208_001:0532a04": "是兩脚頭脅皆被拔出，以死人身安之如",
    "T04n0208_001:0532a05": "故，於是二鬼共食所易人身拭口而去。其",
    "T04n0208_001:0532a06": "人思惟：「我父母生我身，眼見二鬼食盡，今",
    "T04n0208_001:0532a07": "我此身盡是他身肉，我今定有身耶？為無",
    "T04n0208_001:0532a08": "身耶？若以有者盡是他身，若無者今現身",
    "T04n0208_001:0532a09": "如是。」思惟已其心迷悶，譬如狂人。明旦尋",
    "T04n0208_001:0532a10": "路而去到前國者，見有佛塔眾僧，不可問",
    "T04n0208_001:0532a11": "餘事，但問己身為有為無？諸比丘問：「汝",
    "T04n0208_001:0532a12": "是何人？」答言：「亦不自知是人非人？」即為",
    "T04n0208_001:0532a13": "眾僧廣說上事。諸比丘言：「此人自知無我，",
    "T04n0208_001:0532a14": "易可得度。」而語之言：「汝身從本已來恒自",
    "T04n0208_001:0532a15": "無我，非適今也！但此四大合故計為我身。」",
    "T04n0208_001:0532a16": "即度為道，斷諸煩惱即得羅漢道。是為能",
    "T04n0208_001:0532a17": "計無我虛，得道不遠。",
    "T04n0208_001:0532a18": "（四）持戒之人無事不得，破戒之人一切皆",
    "T04n0208_001:0532a19": "失。譬如有人常供養天，其人貧窮四方乞",
    "T04n0208_001:0532a20": "求，供養經十二年，求索富貴。人心既志，",
    "T04n0208_001:0532a21": "天愍此人自現其身，而問之曰：「汝求何等？」",
    "T04n0208_001:0532a22": "「我求富貴，欲令心之所願一切皆得。」天與",
    "T04n0208_001:0532a23": "一器名曰德瓶，而語之言：「君所願者悉從",
    "T04n0208_001:0532a24": "此瓶出。」其人得以隨意所欲無不得，得如",
    "T04n0208_001:0532a25": "意已具作好舍象馬車乘，七寶具足供給",
    "T04n0208_001:0532a26": "賓客事事無乏。客問之言：「汝先貧窮，今日",
    "T04n0208_001:0532a27": "云何得如此富？」答言：「我得天瓶，天瓶中出",
    "T04n0208_001:0532a28": "此種種物，故富如是。」客言：「出瓶，見視其",
    "T04n0208_001:0532a29": "所出物。」即為出瓶。瓶中引出種種諸物，",
    "T04n0208_001:0532b01": "其人驕逸捉瓶起舞，執之不固失手破瓶，",
    "T04n0208_001:0532b02": "一切諸物俱時滅去。持戒之人種種妙樂",
    "T04n0208_001:0532b03": "無願不得，若人毀戒驕逸自恣，亦如彼人",
    "T04n0208_001:0532b04": "破瓶失物。是以欲天樂及涅槃樂，當堅持",
    "T04n0208_001:0532b05": "禁戒，莫破所受戒；若破所受戒，永墜三",
    "T04n0208_001:0532b06": "塗受苦，乃無復出期。夫人欲求報應，常",
    "T04n0208_001:0532b07": "當修習善心相續不絕，若命終時，能却諸",
    "T04n0208_001:0532b08": "惡、受善果報。所以然者，若不先習善心，",
    "T04n0208_001:0532b09": "設命終時欲令心善，卒不從意。譬如西方",
    "T04n0208_001:0532b10": "有一國王素無馬，減損國藏四出推求，買",
    "T04n0208_001:0532b11": "五百匹馬以防外敵，足以安國。養馬既久",
    "T04n0208_001:0532b12": "國中無事，王便思惟：「五百匹馬食用不少，",
    "T04n0208_001:0532b13": "飼養煩勞無益國事。」便勅所典掩眼令磨，",
    "T04n0208_001:0532b14": "可得自食不損國藏。馬磨既久習於旋迴。",
    "T04n0208_001:0532b15": "忽然鄰國興兵入境，王便約勅被馬具莊，",
    "T04n0208_001:0532b16": "勇將乘騎如戰鬪法，鞭馬向陣欲直前入。",
    "T04n0208_001:0532b17": "諸馬得鞭盡旋迴走，無向敵意。鄰賊見之",
    "T04n0208_001:0532b18": "知無所能，即便直前大破王軍。以是故知，",
    "T04n0208_001:0532b19": "欲求善果報，臨命終時心馬不亂，則得隨",
    "T04n0208_001:0532b20": "意往。不可不先調直心馬，若不先調直心",
    "T04n0208_001:0532b21": "馬者，死賊卒至，心馬盤迴終不如意，猶",
    "T04n0208_001:0532b22": "如王馬不能破賊保全其國。是以行人善",
    "T04n0208_001:0532b23": "心，不可不常在於胸心。",
    "T04n0208_001:0532b24": "（五）貧窮之人割輟身口，持用布施其福無",
    "T04n0208_001:0532b25": "量。譬如往昔國王設會，諸佛及僧種種供",
    "T04n0208_001:0532b26": "養。時有一貧窮老母都無所有，常仰乞索",
    "T04n0208_001:0532b27": "以自活命。聞王請佛設會，心生歡喜意欲",
    "T04n0208_001:0532b28": "勸助，自惟無物，正有少豆欲勸助，而門人",
    "T04n0208_001:0532b29": "不聽前。於是佛見其善心，即以神力令此",
    "T04n0208_001:0532c01": "大豆遍墮眾食器之中。王見此豆即瞋厨",
    "T04n0208_001:0532c02": "兵：「何以使食中有此豆耶？」佛語王言：「非",
    "T04n0208_001:0532c03": "厨兵過也！乃是外貧窮老母所施。聞王設",
    "T04n0208_001:0532c04": "會無以勸助，持此少豆勸助於王，是以食",
    "T04n0208_001:0532c05": "中有此豆耳！」佛語大王：「此老母所施雖微，",
    "T04n0208_001:0532c06": "得福良多於大王。」王言：「何得多種種餚饍",
    "T04n0208_001:0532c07": "供養而得福少？此老母以少許物布施返",
    "T04n0208_001:0532c08": "得福多？」佛語王言：「王雖種種供養，盡出百",
    "T04n0208_001:0532c09": "姓於王無損；此老母貧窮正有少許豆，盡",
    "T04n0208_001:0532c10": "持勸助，是故得多。王得福少。」佛為王種",
    "T04n0208_001:0532c11": "種說法，王及老母皆得道跡。是以修福種",
    "T04n0208_001:0532c12": "德惟在至心，達解法相何憂不果。",
    "T04n0208_001:0532c13": "（六）昔有一婆羅門，居家貧窮正有一牸牛，",
    "T04n0208_001:0532c14": "[(殼一)/牛]乳日得一斗，以自供活。聞說十五日飯",
    "T04n0208_001:0532c15": "諸眾僧沙門得大福德，便止不復[(殼一)/牛]牛，",
    "T04n0208_001:0532c16": "停至一月并取，望得三斛持用供養諸沙",
    "T04n0208_001:0532c17": "門。至滿月便大請諸沙門至舍皆坐，時婆",
    "T04n0208_001:0532c18": "羅門即入[(殼一)/牛]牛乳正得一斗，雖久不[(殼一)/牛]",
    "T04n0208_001:0532c19": "乳而不多。諸人呵罵言：「汝癡人！云何日",
    "T04n0208_001:0532c20": "日不[(殼一)/牛]，乃至一月也而望得多？」今世人",
    "T04n0208_001:0532c21": "亦如是，有財物時，不能隨多少布施，停",
    "T04n0208_001:0532c22": "積久後須多乃作，無常水火及以身命須",
    "T04n0208_001:0532c23": "臾難保，若當不遇一朝蕩盡虛無所獲，財",
    "T04n0208_001:0532c24": "物危身猶如毒蛇無得貪著。譬如昔日佛",
    "T04n0208_001:0532c25": "遊波斯匿王國中，見地有伏藏滿中寶物，",
    "T04n0208_001:0532c26": "佛語阿難：「汝見是毒蛇不？」阿難言：「已見。」",
    "T04n0208_001:0532c27": "時有人隨佛後行，聞此語試往看之，見有",
    "T04n0208_001:0532c28": "好寶，嫌佛此語謂為虛綺，此實是寶而言",
    "T04n0208_001:0532c29": "為毒陀。其人即時私將家人大小取此寶",
    "T04n0208_001:0533a01": "物，其家大富。有人向王言之：「此人隨得",
    "T04n0208_001:0533a02": "寶藏而不輸官。」王即收繫，責其寶物即時",
    "T04n0208_001:0533a03": "輸盡。王故不信更多方拷治之，痛毒備至",
    "T04n0208_001:0533a04": "而復不首。王大怒欲誅其七世，載出欲殺，",
    "T04n0208_001:0533a05": "王遣人微伺為何道說，即言：「佛語至誠，",
    "T04n0208_001:0533a06": "實是毒蛇。而我不信，今為毒蛇所由，知當",
    "T04n0208_001:0533a07": "何云。若為毒蛇所殺正可及身，而今乃及",
    "T04n0208_001:0533a08": "七世，實如所語。」使者具上事向王陳說，",
    "T04n0208_001:0533a09": "王聞此語即喚令還，語其人言：「佛是大功",
    "T04n0208_001:0533a10": "德人，而汝能憶佛往語。」王大歡喜還其寶",
    "T04n0208_001:0533a11": "物，放之令去。緣念佛語故得免死難，是",
    "T04n0208_001:0533a12": "以佛語不可不志心念之。",
    "T04n0208_001:0533a13": "（七）持戒之人寧失身命不違佛教。譬如往",
    "T04n0208_001:0533a14": "日有賈客乘船入海，時有二人欲至他國，",
    "T04n0208_001:0533a15": "傍載至於中流，值遇惡風吹破船舫，諸",
    "T04n0208_001:0533a16": "賈客取所依用以自濟。時下座道人得一",
    "T04n0208_001:0533a17": "板木，上座語言：「佛說法恭敬上座，汝與",
    "T04n0208_001:0533a18": "我板來，不畏犯戒也。」下座道人聞是語已，",
    "T04n0208_001:0533a19": "便自思惟：「何者為重？護戒為重。」思惟是",
    "T04n0208_001:0533a20": "已：「我寧當慎護佛教而死。」即以板木獻上",
    "T04n0208_001:0533a21": "座，下座便沒海水中。水神見道人持戒如",
    "T04n0208_001:0533a22": "是不違佛教，將是道人至於岸上，因此道",
    "T04n0208_001:0533a23": "人至誠持戒故，一船賈客皆得不死。水",
    "T04n0208_001:0533a24": "神讚道人言：「汝真是持戒之人也！」以是證",
    "T04n0208_001:0533a25": "故寧持戒而死，不犯戒而生。是以戒德可",
    "T04n0208_001:0533a26": "恃怙，能濟生死苦。",
    "T04n0208_001:0533a27": "（八）一切眾生貪著世樂不慮無常，不以大",
    "T04n0208_001:0533a28": "患為苦。譬如昔有一人遭事應死，繫在牢",
    "T04n0208_001:0533a29": "獄，恐死而逃走。國法若有死囚踰獄走者，",
    "T04n0208_001:0533b01": "即放狂象令蹈殺，於是放狂象令逐此罪",
    "T04n0208_001:0533b02": "囚。囚見象欲至走入墟井中，下有一大毒",
    "T04n0208_001:0533b03": "龍張口向上，復四毒蛇在井四邊，有一草",
    "T04n0208_001:0533b04": "根此囚怖畏一心急捉此草根，復有兩白",
    "T04n0208_001:0533b05": "鼠嚙此草根，時井上有一大樹，樹中有蜜，",
    "T04n0208_001:0533b06": "一日之中有一滴蜜墮此人口中，其人得",
    "T04n0208_001:0533b07": "此一滴，但憶此蜜不復憶種種眾苦，便不",
    "T04n0208_001:0533b08": "復欲出此井。是故聖人借以為喻：「獄者三",
    "T04n0208_001:0533b09": "界，囚眾生，狂象者無常，井眾生宅也，下",
    "T04n0208_001:0533b10": "毒龍者地獄也，四毒蛇者四大也，草根者",
    "T04n0208_001:0533b11": "人命根也，白鼠者日月也，日月尅食人命",
    "T04n0208_001:0533b12": "日日損減無有暫住，然眾生貪著世樂不",
    "T04n0208_001:0533b13": "思大患。」是故行者當觀無常以離眾苦。",
    "T04n0208_001:0533b14": "（九）昔有慳貪長者，佛欲度之，先遣舍利",
    "T04n0208_001:0533b15": "弗為說布施之福種種功德。長者慳貪都",
    "T04n0208_001:0533b16": "無施意，見日欲中，語舍利弗：「汝何不去？我",
    "T04n0208_001:0533b17": "無食與汝。」舍利弗知不可化，即還佛所。",
    "T04n0208_001:0533b18": "佛復遣目連，神足返化而為說法。長者復",
    "T04n0208_001:0533b19": "言：「汝欲得我物故作此幻術。」目連知其不",
    "T04n0208_001:0533b20": "可化，即還佛所。於是佛必破其慳貪自造",
    "T04n0208_001:0533b21": "其家，長者見佛自來，為作禮將佛入座。佛",
    "T04n0208_001:0533b22": "方便種種說法，語長者言：「汝能行五大施",
    "T04n0208_001:0533b23": "不？」長者白佛：「我小施猶尚不能，況復大施！」",
    "T04n0208_001:0533b24": "長者白佛：「云何五大施？」佛言：「五大施者，",
    "T04n0208_001:0533b25": "不得殺生，汝能作不？」長者思惟：「不殺生",
    "T04n0208_001:0533b26": "者，乃不用我財物又無所損。」即白佛言：「我",
    "T04n0208_001:0533b27": "能！」以是次第為說乃至不飲酒，皆言：「能",
    "T04n0208_001:0533b28": "作！」於是佛即為長者種種說法五戒義：「若",
    "T04n0208_001:0533b29": "能持此五戒，便為作五大施竟。」即大歡喜，",
    "T04n0208_001:0533c01": "欲以一張不好[疊*毛]施佛，即入庫求，無不好",
    "T04n0208_001:0533c02": "者，便以一張而奉施佛。庫中餘[疊*毛]盡相隨",
    "T04n0208_001:0533c03": "來，至於佛前。佛知長者施心不定，語長",
    "T04n0208_001:0533c04": "者言：「天帝釋與阿修羅共鬪，心不定故三",
    "T04n0208_001:0533c05": "返不如，後以定心故大破阿修羅軍。」長者",
    "T04n0208_001:0533c06": "聞已，知佛大聖深知人意，信心清淨，佛",
    "T04n0208_001:0533c07": "為說法，即得須陀洹道。明日魔知其心，即",
    "T04n0208_001:0533c08": "化作佛欲來壞之，而至其家，長者以未得",
    "T04n0208_001:0533c09": "他心智故，不知是魔歡喜迎之，善來將入",
    "T04n0208_001:0533c10": "座。魔佛語長者言：「我昨日所說者，盡非",
    "T04n0208_001:0533c11": "是佛語，汝速捨之！」長者聞此語已，甚大",
    "T04n0208_001:0533c12": "怪之：「形雖是佛而所說者非，如師子皮被",
    "T04n0208_001:0533c13": "驢，雖形似獅子而心是驢。」長者不信，魔",
    "T04n0208_001:0533c14": "知其心正，還復其身言：「我故來試汝，而汝",
    "T04n0208_001:0533c15": "心不可轉。」是故經言：「見諦之人尚不信佛",
    "T04n0208_001:0533c16": "語，何況餘道？以深察理故。」是故佛弟子",
    "T04n0208_001:0533c17": "要解深理，魔說佛說悉皆能知。是故義不",
    "T04n0208_001:0533c18": "可不學，施不可不修。",
    "T04n0208_001:0533c19": "（一〇）行者求道，不得貪著好美色，若貪破",
    "T04n0208_001:0533c20": "人功德之本。譬如昔有一阿羅漢，常入龍",
    "T04n0208_001:0533c21": "宮食，為龍說法。食已出於龍宮，持鉢授與",
    "T04n0208_001:0533c22": "沙彌令洗鉢中殘數粒飯。沙彌噉之大香",
    "T04n0208_001:0533c23": "甚美，便作方便入師繩床下，兩手捉繩床",
    "T04n0208_001:0533c24": "脚，至時與繩床俱入龍宮。龍曰：「此未得",
    "T04n0208_001:0533c25": "道何以將來？」師言：「不覺不知。」沙彌得飯",
    "T04n0208_001:0533c26": "食，又見龍女身體端正香妙無比，心大貪",
    "T04n0208_001:0533c27": "著即作誓願：「我當奪此龍處，居其宮。」龍言：",
    "T04n0208_001:0533c28": "「後更莫復將此沙彌來。」沙彌還已，一心布",
    "T04n0208_001:0533c29": "施持戒，專求所願早作龍身。是時遶寺，",
    "T04n0208_001:0534a01": "足下水出，自知必得作龍，徑至師本所入",
    "T04n0208_001:0534a02": "處大池水邊，以袈裟覆頭而入水中，即死。",
    "T04n0208_001:0534a03": "返為大龍，福德大故即殺彼王，舉池盡赤。",
    "T04n0208_001:0534a04": "未爾之前，諸師眾僧皆呵罵之，沙彌言：",
    "T04n0208_001:0534a05": "「我心已定諸相已出。」將諸眾僧就池見之。",
    "T04n0208_001:0534a06": "以是因緣故不當貪著好香美色，喪失善",
    "T04n0208_001:0534a07": "根見墮惡道。",
    "T04n0208_001:0534a08": "（一一）昔有天人食福欲盡，七證自知——一者",
    "T04n0208_001:0534a09": "頭上華萎、二者頸中光滅、三者形身損",
    "T04n0208_001:0534a10": "瘦、四者腋下汗出、五者蠅來著身、六者",
    "T04n0208_001:0534a11": "塵土坌衣、七者自然去離本座。自知福",
    "T04n0208_001:0534a12": "盡下生世間貧窮家，與疥癩母猪作子，愁",
    "T04n0208_001:0534a13": "憂不樂。更有一天人來問：「汝何以不樂？」答",
    "T04n0208_001:0534a14": "曰：「吾壽將終，下生為疥癩母猪作子，是",
    "T04n0208_001:0534a15": "故愁耳！」彼天曰：「釋迦文佛在忉利天宮為",
    "T04n0208_001:0534a16": "母說法，當往歸依，及比丘僧，可得免苦。」便",
    "T04n0208_001:0534a17": "往詣佛所志心歸命，七日之後壽盡。來生",
    "T04n0208_001:0534a18": "世間大長者家，母妊娠後恒聞三歸聲，至",
    "T04n0208_001:0534a19": "十月滿乃生墮地，長跪叉手歸命佛法僧。",
    "T04n0208_001:0534a20": "其母驚謂是不祥，便欲殺之，思惟言：「長",
    "T04n0208_001:0534a21": "者之子不可便爾，罪我不少。」即往白長者",
    "T04n0208_001:0534a22": "具說此意。長者言：「人生居世不知歸命三",
    "T04n0208_001:0534a23": "尊，而生此兒，纔生已知三尊，將是神人，",
    "T04n0208_001:0534a24": "好養之，勿怪也！」此兒之福才聰特異，父母",
    "T04n0208_001:0534a25": "愛重。至年五歲與同輩道邊戲，時舍利弗、",
    "T04n0208_001:0534a26": "目連過，前為作禮。舍利弗曰：「未見小兒作",
    "T04n0208_001:0534a27": "禮如此！」兒白道人：「不相識耶！」舍利弗即",
    "T04n0208_001:0534a28": "入定觀其本相，乃知是彼天人，便長跪詣",
    "T04n0208_001:0534a29": "舍利弗、目連：「願尊為請佛及僧，明日造鄙",
    "T04n0208_001:0534b01": "舍食。」即便許之。兒歸白父母言：「向請舍",
    "T04n0208_001:0534b02": "利弗、目連，願世尊明日屈意飯食。」父母歡",
    "T04n0208_001:0534b03": "喜即為竭財上饍食具。明日佛將諸大眾",
    "T04n0208_001:0534b04": "往到其家，兒及父母迎佛作禮。佛即就座，",
    "T04n0208_001:0534b05": "行水下食須臾已訖，佛為說法，父母及兒",
    "T04n0208_001:0534b06": "皆得無所從來法忍，百千天人發無上正",
    "T04n0208_001:0534b07": "真道意。經言，能竭慈可謂如此矣！",
    "T04n0208_001:0534b08": "（一二）昔有放牛人，在大澤中，見有金色華光",
    "T04n0208_001:0534b09": "明善好，自即生念：「佛去此不遠當取供養。」",
    "T04n0208_001:0534b10": "即採華數斛重擔而去。未至道中為牛所",
    "T04n0208_001:0534b11": "觝殺，心存佛故即生第二忉利天上，所受",
    "T04n0208_001:0534b12": "宮殿廣博嚴好，宮出四邊，陸生金色華，光",
    "T04n0208_001:0534b13": "明徹照，諸天之法適生天上，先觀宿命却",
    "T04n0208_001:0534b14": "食天福。時彼天人自觀宿命，具見採華為",
    "T04n0208_001:0534b15": "牛所殺，歡喜歎曰：「佛無量福祚！未及設供",
    "T04n0208_001:0534b16": "報已巍巍，況恒修德者？」便復取其宮邊華，",
    "T04n0208_001:0534b17": "并持種種餘供養具，欲遵本願。諸天見其",
    "T04n0208_001:0534b18": "取華，皆往問之：「汝方來受福，當五欲自",
    "T04n0208_001:0534b19": "樂，而採華為？」天子報言：「吾為人時，欲詣",
    "T04n0208_001:0534b20": "佛以華供養，竟不果願，尚得來生此，況",
    "T04n0208_001:0534b21": "得作者，今所以取華，欲遵本願增將來福。」",
    "T04n0208_001:0534b22": "爾時諸天皆生善心，有八萬四千天子，俱",
    "T04n0208_001:0534b23": "共來下作天伎樂，天花天香種種供養，諸",
    "T04n0208_001:0534b24": "塔寺中未見佛，復有上座得道比丘而為",
    "T04n0208_001:0534b25": "說法，諸天聞法心皆歡喜增諸功德，遂得",
    "T04n0208_001:0534b26": "見佛，鼓樂絃歌散眾名華，種種供養佛及",
    "T04n0208_001:0534b27": "眾僧，佛為說清淨妙法，其人及八萬四千",
    "T04n0208_001:0534b28": "諸天，皆得法眼淨。此天子之與八萬諸天，",
    "T04n0208_001:0534b29": "皆昔日善知識，今相發起一時得道。",
    "T04n0208_001:0534c01": "（一三）昔有外國有一大長者大富，惟有一子",
    "T04n0208_001:0534c02": "愛重無比，後日得病大困，治之不瘥遂到",
    "T04n0208_001:0534c03": "無常，臨命終時一心念佛，佛現形其前，",
    "T04n0208_001:0534c04": "心安意定便得生天。父母念子愁惱便欲",
    "T04n0208_001:0534c05": "自殺不能自解，因以火燒取其骨著銀瓶",
    "T04n0208_001:0534c06": "中，至月十五日，便施百味飲食持著其前，",
    "T04n0208_001:0534c07": "舉聲悲哭宛轉臥地。天子在上見其所為，",
    "T04n0208_001:0534c08": "自念：「我不現化意終不解。」即下作小兒，年",
    "T04n0208_001:0534c09": "八、九歲，在道邊放牛，牛卒死臥地，小兒便",
    "T04n0208_001:0534c10": "行取草着死牛口，舉以杖打牛，呼言：「起食！」",
    "T04n0208_001:0534c11": "父母大小見小兒所為，便共笑之，前問言：",
    "T04n0208_001:0534c12": "「卿誰家子？何癡乃爾？牛今已死，舉草着口，",
    "T04n0208_001:0534c13": "寧有食期？」而反笑言：「我牛今雖死，頭口",
    "T04n0208_001:0534c14": "故在，舉草不食，況君兒死來已久矣！加",
    "T04n0208_001:0534c15": "火燒之，唯少燋骨在地，以百味食著前而",
    "T04n0208_001:0534c16": "加啼哭，寧得食之不也！」其父意即開解問",
    "T04n0208_001:0534c17": "兒：「卿是何人？」兒言：「我是長者兒，今蒙佛",
    "T04n0208_001:0534c18": "恩得生天上，見父母悲惱太甚故來相化",
    "T04n0208_001:0534c19": "耳！」父意解大歡喜無復愁憂，天子忽爾不",
    "T04n0208_001:0534c20": "現。父母歸家即大布施，奉持禁戒讀經行",
    "T04n0208_001:0534c21": "道，得須陀洹果。",
    "T04n0208_001:0534c22": "（一四）昔無數世時，有一佛圖，中有沙門數",
    "T04n0208_001:0534c23": "千餘人止住其中。遣諸沙彌數百人行分",
    "T04n0208_001:0534c24": "衛供給眾僧，日輸米一斛，師便兼課一偈。",
    "T04n0208_001:0534c25": "有一沙彌，時過市中行且誦經。時肆上有",
    "T04n0208_001:0534c26": "賢者，見沙彌行誦，禮而問曰：「道人行何",
    "T04n0208_001:0534c27": "所說？」答曰：「分衛給僧兼誦一偈。」賢者又問：",
    "T04n0208_001:0534c28": "「若無事可誦幾偈？」答曰：「可得十餘偈。」又",
    "T04n0208_001:0534c29": "問：「分衛幾日？」曰：「九十日。當輸九十斛米。」",
    "T04n0208_001:0535a01": "賢者謂誦道人：「但還安意誦經，我當相代",
    "T04n0208_001:0535a02": "出米。」沙彌大喜，賢者與米九十斛，還報",
    "T04n0208_001:0535a03": "師已便閑讀經。經三月通千四百偈，啟",
    "T04n0208_001:0535a04": "師：「誦經已訖，要當詣檀越家試之。」師即",
    "T04n0208_001:0535a05": "聽。詣賢者所，報曰：「蒙君重惠得安誦經，",
    "T04n0208_001:0535a06": "今經已止故來說之。」沙彌誦，文句流利無",
    "T04n0208_001:0535a07": "有躓礙。賢者歡喜稽首為禮：「願我來世聰",
    "T04n0208_001:0535a08": "睿博達多聞不忘。」因此福願，世世所生明",
    "T04n0208_001:0535a09": "識強記，及到佛出世現為弟子，名曰阿難，",
    "T04n0208_001:0535a10": "常侍世尊特獨辯通博聞第一。師曰：「時賢",
    "T04n0208_001:0535a11": "者今阿難是，夫勸助學者志求願功德不",
    "T04n0208_001:0535a12": "虛，緣是福報隨願而得如是也！」須彌山南",
    "T04n0208_001:0535a13": "有一大樹，高四千里，諸鉢叉鳥棲宿其上，",
    "T04n0208_001:0535a14": "樹常不動，有小鳥形類鶉鴳，住止其上，",
    "T04n0208_001:0535a15": "樹即振搖，鉢叉鳥語樹神言：「無知我身將",
    "T04n0208_001:0535a16": "重而初不動。」小鳥未宿反更振動，樹神言：",
    "T04n0208_001:0535a17": "「此鳥雖小，從大海底來純食金剛，金剛為",
    "T04n0208_001:0535a18": "物所墮之處無不破壞，所以大怖不能自",
    "T04n0208_001:0535a19": "安。」經以為喻，若有凡人解深經一句口誦",
    "T04n0208_001:0535a20": "心念，身中三毒四魔八萬垢門皆不能自",
    "T04n0208_001:0535a21": "安，何況博採眾法為世橋梁者也。",
    "T04n0208_001:0535a22": "（一五）佛語目連：「汝對欲至。」目連言：「我有神",
    "T04n0208_001:0535a23": "力超蹈須彌山，對若東來我便向西，若北",
    "T04n0208_001:0535a24": "來我當趣南，那得我耶？」佛語目連：「罪福",
    "T04n0208_001:0535a25": "自然，不可得避。」遠飛不息乃墮山中。時有",
    "T04n0208_001:0535a26": "車輻老公，目連正墮其前，形狀似鬼，老",
    "T04n0208_001:0535a27": "公謂是惡物，舉車輻打之，即折其身。目",
    "T04n0208_001:0535a28": "連被痛甚羞懊惱，盡忘本識。佛哀念之授",
    "T04n0208_001:0535a29": "其威神。爾乃得自思惟，還復本形。是硑車",
    "T04n0208_001:0535b01": "輻老公，目連前世時父。目連與父諍，目",
    "T04n0208_001:0535b02": "連意中念言：「撾殺此公骨折快也！」是以得",
    "T04n0208_001:0535b03": "此罪殃。慎莫作不孝之罪，是以人生處世，",
    "T04n0208_001:0535b04": "不可不慎心口而孝養父母也。",
    "T04n0208_001:0535b05": "（一六）昔有沙門行草間，有大蛇言：「和尚道",
    "T04n0208_001:0535b06": "人。」道人驚，左右視之。蛇言：「道人！莫恐莫",
    "T04n0208_001:0535b07": "怖，願為我說經，令我脫此罪身？」蛇曰：「道",
    "T04n0208_001:0535b08": "人！聞有阿耆達王不？」答曰：「聞！」蛇曰：「我是也！」",
    "T04n0208_001:0535b09": "道人言：「阿耆達王立佛塔寺供養功德巍",
    "T04n0208_001:0535b10": "巍，當生天上，何緣乃爾也？」蛇言：「我臨命",
    "T04n0208_001:0535b11": "終時，邊人持扇墮我面上，令我瞋恚，受是",
    "T04n0208_001:0535b12": "蛇身。」道人即為說經，一心樂聽不食七日，",
    "T04n0208_001:0535b13": "命過生天。却後數月持花散佛，眾人怪之。",
    "T04n0208_001:0535b14": "在虛空曰：「我阿耆達王，蒙道人恩，聞法得",
    "T04n0208_001:0535b15": "生天上，今來奉花報佛恩耳！」是以臨命之",
    "T04n0208_001:0535b16": "人，傍側侍衛者不可不護病者心也。",
    "T04n0208_001:0535b17": "（一七）外國有一人治生，進金銀數千斤，意",
    "T04n0208_001:0535b18": "甚重之，欲藏著地中，恐螻蛄蟲鼠而侵盜",
    "T04n0208_001:0535b19": "之；欲藏著草澤中，復恐狐狸野獸取之；",
    "T04n0208_001:0535b20": "復不信家室中外兄弟、妻子，便著懷中出",
    "T04n0208_001:0535b21": "入行來恒恐失之。時長齋之月，四輩弟子",
    "T04n0208_001:0535b22": "盡詣塔寺燒香散花，此人觀視具見如是。",
    "T04n0208_001:0535b23": "復見塔寺前有一大鉢，四輩弟子繞塔，持",
    "T04n0208_001:0535b24": "金銀錢物投之鉢中。其人問曰：「何以投寶",
    "T04n0208_001:0535b25": "著此鉢中耶？」道人答曰：「此名布施，二名",
    "T04n0208_001:0535b26": "牢固藏，三名不知腐朽。」其人思惟：「真實",
    "T04n0208_001:0535b27": "如是人言，稱吾所求。」便持金銀盡投鉢中。",
    "T04n0208_001:0535b28": "道人為呪願又說：「牢固者，水不能沒，火不",
    "T04n0208_001:0535b29": "能燒，盜賊怨家不能侵害，投之寶藏不",
    "T04n0208_001:0535c01": "知腐壞，當來獲報百千萬倍，故名布施。」",
    "T04n0208_001:0535c02": "其人意解歡喜無量，即於塔前得須陀洹",
    "T04n0208_001:0535c03": "道。是以志心作福功不唐捐，自致得道。",
    "T04n0208_001:0535c04": "（一八）昔雀離寺有一長老比丘，得阿羅漢道，",
    "T04n0208_001:0535c05": "將一沙彌，時復來下入城遊觀，衣鉢大重",
    "T04n0208_001:0535c06": "令沙彌擔隨其後。沙彌於道中便作是念：",
    "T04n0208_001:0535c07": "「人生世間無不受苦，欲免此苦當興何等",
    "T04n0208_001:0535c08": "道？」作是思惟：「佛常讚歎：『菩薩為勝！』我今",
    "T04n0208_001:0535c09": "當發菩薩心。」適作是念，其師即以它心智，",
    "T04n0208_001:0535c10": "通照其所念，語沙彌言：「持衣鉢來。」沙彌便",
    "T04n0208_001:0535c11": "持衣鉢授與其師。師語沙彌：「汝在前行。」沙",
    "T04n0208_001:0535c12": "彌適在前行，復作是念：「菩薩之道甚大勤",
    "T04n0208_001:0535c13": "苦，求頭與頭、求眼與眼，此事極難非我所",
    "T04n0208_001:0535c14": "辦，不如早取羅漢疾得離苦。」師復知其所",
    "T04n0208_001:0535c15": "念，語沙彌言：「汝，汝擔衣鉢還隨我後。」如",
    "T04n0208_001:0535c16": "是三返，沙彌怪愕不知何意。前至所止處，",
    "T04n0208_001:0535c17": "叉手白師請問其意，師答曰：「汝於菩薩道",
    "T04n0208_001:0535c18": "三進故，我亦三返推汝在前，汝心三退故",
    "T04n0208_001:0535c19": "推汝在後。所以爾者，發菩薩心，其功德",
    "T04n0208_001:0535c20": "勝滿三千世界成阿羅漢者，不可為喻也。」",
    "T04n0208_001:0535c21": "（一九）昔迦葉佛時，有兄弟二人，出家俱為",
    "T04n0208_001:0535c22": "沙門。兄好持戒坐禪，一心求道而不好布",
    "T04n0208_001:0535c23": "施；弟好布施修福，而喜破戒。釋迦出世，其",
    "T04n0208_001:0535c24": "兄值佛出家修道，即得阿羅漢，而獨薄福",
    "T04n0208_001:0535c25": "常患衣食不充，與諸伴等遊行乞食，常獨",
    "T04n0208_001:0535c26": "不飽而還。其弟生象中，為象多力能却怨",
    "T04n0208_001:0535c27": "敵，為國王所愛，以好金銀珍寶瓔珞其身，",
    "T04n0208_001:0535c28": "封數百戶邑供給此象隨其所須。兄比丘",
    "T04n0208_001:0535c29": "者，值世大儉，遊行乞食七日不得，末後得",
    "T04n0208_001:0536a01": "少麤食殆得存命，先知此象是前世兄弟，",
    "T04n0208_001:0536a02": "便往詣象前，手捉象耳而語之言：「我與汝",
    "T04n0208_001:0536a03": "俱有罪耶！」象便思惟比丘語，即得自識宿",
    "T04n0208_001:0536a04": "命，見前世因緣，象便愁憂不復飲食。象",
    "T04n0208_001:0536a05": "子怖懼往白王言：「象不復飲食，不知何意？」",
    "T04n0208_001:0536a06": "王問象子：「先無人犯象不？」象子答王言：",
    "T04n0208_001:0536a07": "「無他異人，惟見一沙門來至象邊，須臾便",
    "T04n0208_001:0536a08": "去耳！」王即遣人四出覓此沙門。有人於林",
    "T04n0208_001:0536a09": "中樹間得，便便攝此沙門將詣王前。王問",
    "T04n0208_001:0536a10": "沙門言：「至我象邊何所道說？」沙門答王言：",
    "T04n0208_001:0536a11": "「無所多說，我直語象言：『我與汝俱有罪耳！』」",
    "T04n0208_001:0536a12": "時沙門便向王具說前世因緣事，王意便",
    "T04n0208_001:0536a13": "悟，即放此沙門令還所止。是以修福之家",
    "T04n0208_001:0536a14": "戒施兼行，莫偏執而功德不備也。",
    "T04n0208_001:0536a15": "（二〇）昔有一比丘被擯，懊惱悲歎啼泣而行。",
    "T04n0208_001:0536a16": "道逢一鬼，此鬼犯法，亦為毘沙門天王所",
    "T04n0208_001:0536a17": "擯。時鬼問比丘言：「汝有何事啼泣而行？」",
    "T04n0208_001:0536a18": "比丘答言：「犯僧事，眾僧所擯，一切檀越供",
    "T04n0208_001:0536a19": "養失盡，又惡名聲流布遠近，是故愁歎啼",
    "T04n0208_001:0536a20": "泣耳！」鬼語比丘言：「我能令汝滅惡名聲、大",
    "T04n0208_001:0536a21": "得供養，汝便可立我左肩上，我當擯汝虛",
    "T04n0208_001:0536a22": "空中行，人但見汝而不見我身，汝若大得",
    "T04n0208_001:0536a23": "供養當先與我。」彼鬼即時擔比丘，於先被",
    "T04n0208_001:0536a24": "擯聚落上虛空中行。時聚落人見皆驚怪，",
    "T04n0208_001:0536a25": "謂其得道，轉相謂言：「眾僧無狀，枉擯得",
    "T04n0208_001:0536a26": "道人。」時聚落人皆詣此寺訶責眾僧，即送",
    "T04n0208_001:0536a27": "此比丘住於寺內，遂大得供養。此比丘隨",
    "T04n0208_001:0536a28": "所得衣食諸物，輒先與鬼不違本要。此鬼",
    "T04n0208_001:0536a29": "異日復擔此比丘遊行空中，正值毘沙門",
    "T04n0208_001:0536b01": "天王官屬，鬼見伺官甚大驚怖，擲棄比丘",
    "T04n0208_001:0536b02": "絕力而走，此比丘遂墮地而死，身首碎爛。",
    "T04n0208_001:0536b03": "此喻行者宜應自修所向無疑，恃託豪勢",
    "T04n0208_001:0536b04": "一旦傾覆，與彼無異也。",
    "T04n0208_001:0536b05": "（二一）昔目連與弟子俱從耆闍崛山下，到王",
    "T04n0208_001:0536b06": "舍城乞食。目連於道中仰視虛空，悵然而",
    "T04n0208_001:0536b07": "歎，其弟子問：「何因緣歎？」目連答曰：「卿欲知",
    "T04n0208_001:0536b08": "者須還到佛所可便問也。」於是乞食訖還",
    "T04n0208_001:0536b09": "到佛所，其弟子便問向所歎事，目連答曰：",
    "T04n0208_001:0536b10": "「我見上虛空中有一餓鬼，身極長大其狀",
    "T04n0208_001:0536b11": "醜惡，有七枚熱鐵丸從口中入直下過，既",
    "T04n0208_001:0536b12": "下過已還從口入，舉身燒然苦痛宛轉，絕",
    "T04n0208_001:0536b13": "倒更起起復還倒，是故歎耳！非我獨見佛",
    "T04n0208_001:0536b14": "亦見之！」弟子問言：「以何因緣受苦如是？」",
    "T04n0208_001:0536b15": "目連答曰：「汝自以是問佛世尊。」其弟子即",
    "T04n0208_001:0536b16": "時白佛，問其因緣。時佛答言：「此餓鬼者前",
    "T04n0208_001:0536b17": "世曾為沙彌，時世極儉以豆為食，沙彌者",
    "T04n0208_001:0536b18": "為眾僧行食，至其師前偏多七枚豆，以是",
    "T04n0208_001:0536b19": "罪故受餓鬼身苦毒如是。」佛言：「我亦常見",
    "T04n0208_001:0536b20": "所以不說，恐人不信得極重罪也！」此喻世",
    "T04n0208_001:0536b21": "間少豆，偏為師故，而不自入，其罪猶爾！",
    "T04n0208_001:0536b22": "況當佛說般若而不生信，返更誹謗，其罪",
    "T04n0208_001:0536b23": "重於五逆，受地獄苦極重不可稱數也。",
    "T04n0208_001:0536b24": "（二二）昔有一居士其婦妊娠，請佛到舍供養",
    "T04n0208_001:0536b25": "畢，欲令如來占其婦後生子，欲知男女。佛",
    "T04n0208_001:0536b26": "言：「後當生男端正姝好，及至長大當於人",
    "T04n0208_001:0536b27": "中受天上樂，後當得羅漢道。」居士聞之心",
    "T04n0208_001:0536b28": "疑不信，後復請六師供養畢，復使占之。",
    "T04n0208_001:0536b29": "居士語六師言：「前使瞿曇沙門占之，言：『後",
    "T04n0208_001:0536c01": "當生男。』實是男不？」六師答言：「當生女。」彼",
    "T04n0208_001:0536c02": "六師等憎嫉佛法苟欲相反，還自思惟言：",
    "T04n0208_001:0536c03": "「若彼生男，居士當棄我奉事瞿曇。」便作詭",
    "T04n0208_001:0536c04": "語語居士言：「汝婦當生男，生男之後方大",
    "T04n0208_001:0536c05": "凶禍，家室親屬七世絕滅，以不吉故我先",
    "T04n0208_001:0536c06": "詭言是女也！」居士聞之心大惶怖不知所",
    "T04n0208_001:0536c07": "以。彼六師等便語居士：「欲得吉利唯當除",
    "T04n0208_001:0536c08": "去之。」六師便為居士婦按腹，欲令墮兒反",
    "T04n0208_001:0536c09": "害其母，居士婦遂便命終而兒不死。宿命",
    "T04n0208_001:0536c10": "福德故也！居士便棄其婦著死人處，大積",
    "T04n0208_001:0536c11": "薪燒之，火炎既盛，佛便將諸弟子，往就觀",
    "T04n0208_001:0536c12": "之。居士婦身始破壞，便見其兒在蓮華上",
    "T04n0208_001:0536c13": "坐，端正姝好顏貌如雪，佛令耆域取此兒",
    "T04n0208_001:0536c14": "來。耆域入火抱兒來出，還本居士，遂便",
    "T04n0208_001:0536c15": "養育，至年十六才美過人，便廣設多美飲",
    "T04n0208_001:0536c16": "食，請彼六師。六師既坐，未久之間便失笑，",
    "T04n0208_001:0536c17": "其人問：「何故笑也？」六師答言：「吾見五萬里",
    "T04n0208_001:0536c18": "有山，山下有水，有獼猴落水中，是以笑",
    "T04n0208_001:0536c19": "耳！」此兒知其虛妄，便鉢中盛種種好羹以",
    "T04n0208_001:0536c20": "飯覆上，使人擎與之。餘人鉢中下著飯上",
    "T04n0208_001:0536c21": "著羹，諸人皆食，唯六師獨瞋不食。主人問：",
    "T04n0208_001:0536c22": "「何故不食？」六師答言：「無羹，云何食？」主人",
    "T04n0208_001:0536c23": "言：「君眼乃見五萬里獼猴落水，何不見飯",
    "T04n0208_001:0536c24": "下羹耶？」於是六師大瞋，竟不食而還。居",
    "T04n0208_001:0536c25": "士及兒，因是止不奉事，歸命佛法僧。佛",
    "T04n0208_001:0536c26": "為種種說法，遂得道果，此喻極多，略記",
    "T04n0208_001:0536c27": "明真偽如是。",
    "T04n0208_001:0536c28": "眾經撰雜譬喻卷上"
}