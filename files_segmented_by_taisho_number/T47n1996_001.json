{
    "T47n1996_001:0669a14": "明覺禪師語錄卷第一",
    "T47n1996_001:0669a16": "參學小師惟蓋竺編",
    "T47n1996_001:0669a17": "住蘇州洞庭翠峯禪寺語",
    "T47n1996_001:0669a18": "師在萬壽。開堂日白槌了。師云。宗乘一唱三",
    "T47n1996_001:0669a19": "藏絕詮。祖令當行十方坐斷。其有達士不避",
    "T47n1996_001:0669a20": "死生。貶上眉毛出眾相見。問人天普集佇聽",
    "T47n1996_001:0669a21": "雷音。學人上來。乞師垂示。師云。十萬八千不",
    "T47n1996_001:0669a22": "是遠。進云。恁麼則大眾霑恩也。師云。後五日",
    "T47n1996_001:0669a23": "看。問師唱誰家曲。宗風嗣阿誰。師云。分明記",
    "T47n1996_001:0669a24": "取。進云。恁麼則昔日智門今朝和尚。師云。有",
    "T47n1996_001:0669a25": "甚麼交涉。問如何是和尚為人一句。師云。量",
    "T47n1996_001:0669a26": "才補職。學云。謝師方便。師云。自領出去。師",
    "T47n1996_001:0669a27": "乃云。一問一答。總未有事在。直饒乾坤大地",
    "T47n1996_001:0669a28": "草木叢林。盡為衲僧。異口同聲各置百千問",
    "T47n1996_001:0669a29": "難。也不消長老。彈指一下。並乃高低普應前",
    "T47n1996_001:0669b01": "後無差。曠祖佛之妙靈。廓天人之幽迹。如是",
    "T47n1996_001:0669b02": "則何假覺城東際。五眾咸居古佛廟前。此時",
    "T47n1996_001:0669b03": "參畢。",
    "T47n1996_001:0669b04": "師在杭州靈隱。受疏了。眾請陞座。時有僧問。",
    "T47n1996_001:0669b05": "寶座先登於此日。請師一句震雷音。師云。徒",
    "T47n1996_001:0669b06": "勞側耳。進云。恁麼則一音普遍於沙界。大眾",
    "T47n1996_001:0669b07": "無不盡咸聞。師云。忽有人問。爾作麼生舉。僧",
    "T47n1996_001:0669b08": "云。三十年後敢為流芳。師云。賺了也。師乃",
    "T47n1996_001:0669b09": "云。天下絕勝之覺場。靈隱導師之廣座。暫借",
    "T47n1996_001:0669b10": "卑僧陞陟。實愧非材。豈敢於五百員衲子前",
    "T47n1996_001:0669b11": "提唱佛祖抑揚古今衒耀見知恥他先作。假",
    "T47n1996_001:0669b12": "饒說得。天雨四華地分六震。於曹溪路上一",
    "T47n1996_001:0669b13": "點使用不著。何以行脚高士。有把定世界函",
    "T47n1996_001:0669b14": "蓋乾坤底眼。誰敢錯誤絲毫。其知有者必共",
    "T47n1996_001:0669b15": "相悉。",
    "T47n1996_001:0669b16": "師在靈隱。諸院尊宿。茶筵日。眾請陞座。僧",
    "T47n1996_001:0669b17": "問。禪侶盡臨於座側。未審師還說也無。師云。",
    "T47n1996_001:0669b18": "寰中天子塞外將軍。進云。恁麼則一震雷音",
    "T47n1996_001:0669b19": "滿大唐也。師云。看取令行。師乃云。上士相",
    "T47n1996_001:0669b20": "見。一言半句如擊石出火。瞥爾便過應非。即",
    "T47n1996_001:0669b21": "言定旨滯句迷源。從上宗乘合作麼生議論。",
    "T47n1996_001:0669b22": "直得三世諸佛不能自宣。六代祖師全提不",
    "T47n1996_001:0669b23": "起。一大藏教詮注不及。所以棒頭取證。喝下",
    "T47n1996_001:0669b24": "承當。意句交馳並同流浪。其有知方作者。相",
    "T47n1996_001:0669b25": "共證明。",
    "T47n1996_001:0669b26": "師到蘇州日。僧俗迎在萬壽。眾請上堂。問向",
    "T47n1996_001:0669b27": "上一路千聖不傳。和尚從何而得。師云。將謂",
    "T47n1996_001:0669b28": "是衲僧。學云。恁麼則大眾霑恩。學人禮謝也。",
    "T47n1996_001:0669b29": "師云。龍頭蛇尾。問選佛場開。還許學人選也",
    "T47n1996_001:0669c01": "無。師云。切忌點額。學云。恁麼則心空及第歸",
    "T47n1996_001:0669c02": "也。師云。階下漢。師乃云。如天普蓋。似地普",
    "T47n1996_001:0669c03": "擎。有如是自在。具如是威德。誰不承恩。誰不",
    "T47n1996_001:0669c04": "景慕。過去諸聖。於無量劫勤苦受盡。所得祕",
    "T47n1996_001:0669c05": "要法門。今將普示大眾。不用纖毫心力。各請",
    "T47n1996_001:0669c06": "一時驗取。於此薦得。便能永出四流。高步三",
    "T47n1996_001:0669c07": "界。其或不知。剛是諸人諱却師初到院陞座。",
    "T47n1996_001:0669c08": "僧問。杖錫已居於此日。請師一句定乾坤。師",
    "T47n1996_001:0669c09": "云。百雜碎。進云。恁麼則海晏河清去也。師",
    "T47n1996_001:0669c10": "云。非公境界。問如何是佛法大意。師云。龍吟",
    "T47n1996_001:0669c11": "霧起虎嘯風生。問如何是祖師西來意。師云。",
    "T47n1996_001:0669c12": "山高海闊。進云。學人不會。師云。緊悄草鞋。",
    "T47n1996_001:0669c13": "師乃云。未來翠峯多人疑著。及乎親到一境",
    "T47n1996_001:0669c14": "蕭然。非同善財入樓閣之門。暫時歛念。莫比",
    "T47n1996_001:0669c15": "維摩掌中世界。別有清規。冀諸人飽足觀光。",
    "T47n1996_001:0669c16": "以資欣慰。",
    "T47n1996_001:0669c17": "上堂。問答罷。師乃云。釋迦已滅彌勒未生。正",
    "T47n1996_001:0669c18": "當今日。佛法委在翠峯。放開揑聚總由者裏。",
    "T47n1996_001:0669c19": "放開也七縱八橫。是處填溝塞壑。揑聚也天",
    "T47n1996_001:0669c20": "下老和尚。盡在拄杖頭。不消一劄。",
    "T47n1996_001:0669c21": "上堂。僧問。如何是實學底事。師云。針劄不",
    "T47n1996_001:0669c22": "入。進云。乞師方便。師云。水到渠成。問如何",
    "T47n1996_001:0669c23": "是教外別傳一句。師云。看看臘月盡。學云。恁",
    "T47n1996_001:0669c24": "麼則流芳去也。師云。瘂子喫苦瓜。問言迹之",
    "T47n1996_001:0669c25": "興。異途之所由。生不犯鋒鋩。請師道。師云。",
    "T47n1996_001:0669c26": "誰家無白月清風。進云。還當也無。師云。土上",
    "T47n1996_001:0669c27": "加泥漢。師乃云。劍輪飛處日月沈輝。寶杖敲",
    "T47n1996_001:0669c28": "時乾坤失色。眾魔從茲膽裂。千聖由是眼開。",
    "T47n1996_001:0669c29": "其如二聽不圓。震迅雷而莫覺。孤根將敗。霈",
    "T47n1996_001:0670a01": "春雨以非滋。致使凡聖岐分。悟迷派列。奔馳",
    "T47n1996_001:0670a02": "七趣。泊沒四流重。業相纏。無有休日。爾諸禪",
    "T47n1996_001:0670a03": "德。覬善參詳。如人上山。各自努力。",
    "T47n1996_001:0670a04": "上堂。僧問。昭昭於心目之間。而相不可覩。晃",
    "T47n1996_001:0670a05": "晃在色塵之內。而理不可分。既於心目之間。",
    "T47n1996_001:0670a06": "為甚麼不覩其相。師云。華須連夜發。莫待曉",
    "T47n1996_001:0670a07": "風吹。進云。恁麼則雲散家家月。師云。毘婆尸",
    "T47n1996_001:0670a08": "佛早留心。僧方禮拜。師以拄杖打一下云。不",
    "T47n1996_001:0670a09": "得放過。問猿抱子歸青嶂後。鳥銜華落碧巖",
    "T47n1996_001:0670a10": "前。古人意旨如何。師云。夾山猶在。學云。和",
    "T47n1996_001:0670a11": "尚如何。師云。依稀似曲纔堪聽。又被風吹別",
    "T47n1996_001:0670a12": "調中。僧却問。如何是翠峯境。師云。春至桃華",
    "T47n1996_001:0670a13": "亦滿溪。僧禮拜。師云。山僧今日敗闕。有人點",
    "T47n1996_001:0670a14": "撿得出。許他頂門上一隻眼。便下座。",
    "T47n1996_001:0670a15": "上堂。僧問。古人借問田中事。插鍬叉手意如",
    "T47n1996_001:0670a16": "何。師云。人從陳州來。不得許州信。問古人",
    "T47n1996_001:0670a17": "道。有讀書人到來。意旨如何。師云。且在門外",
    "T47n1996_001:0670a18": "立。學云。請師相見。師云。任是顏回亦不通。",
    "T47n1996_001:0670a19": "師乃云。立賓立主剜肉作瘡。舉古舉今拋沙",
    "T47n1996_001:0670a20": "撒土。直下無事。正是無孔鐵槌。別有機關。合",
    "T47n1996_001:0670a21": "入無間地獄。明眼衲子應須自看。",
    "T47n1996_001:0670a22": "上堂。僧問。古人一喝不作一喝用。是否。師",
    "T47n1996_001:0670a23": "云是。僧便喝。師便棒。僧無語。師云。謔我。問",
    "T47n1996_001:0670a24": "古人道。有佛法處不得住。無佛法處急走過。",
    "T47n1996_001:0670a25": "意旨如何。師云。氣急殺人。僧擬議。師云。甚",
    "T47n1996_001:0670a26": "麼處去也。問只在目前。為甚麼再三不覩。師",
    "T47n1996_001:0670a27": "云。截耳臥街。僧云恰是。師云。令我攢眉。問",
    "T47n1996_001:0670a28": "黑豆未生芽時如何。師云。餧驢餧馬。進云。生",
    "T47n1996_001:0670a29": "後如何。師云。透水透沙。僧禮拜。師云。一似",
    "T47n1996_001:0670b01": "不齋來。問功巧諸技藝。盡現行此事。如何是",
    "T47n1996_001:0670b02": "此事。師云。諸方牓樣進云。莫便是學人會處",
    "T47n1996_001:0670b03": "也無。師云。有頭無尾漢。師乃云。過去諸如",
    "T47n1996_001:0670b04": "來。斯門已成就。放過一著。現在諸菩薩。今各",
    "T47n1996_001:0670b05": "入圓明。兩重公案。未來修學人。總被翠峯穿",
    "T47n1996_001:0670b06": "却鼻孔。",
    "T47n1996_001:0670b07": "上堂云。智者聊聞猛提取。莫待須臾失却頭。",
    "T47n1996_001:0670b08": "問丹霄獨步時如何。師云。脚下踏索。進云。天",
    "T47n1996_001:0670b09": "下橫行去也。師云。徐六擔板問學人乍入叢",
    "T47n1996_001:0670b10": "林。諸事不會。未審師還拯濟也無。師云。蘇州",
    "T47n1996_001:0670b11": "紙貴。進云。和尚豈無方便。師云。腦後拔榍。",
    "T47n1996_001:0670b12": "師云。爐鞴之所固無鈍鐵。良醫之門誰是病",
    "T47n1996_001:0670b13": "夫。向後鼻孔遼天。莫辜負人好。",
    "T47n1996_001:0670b14": "上堂云。欲得不招無間業。莫謗如來正法輪。",
    "T47n1996_001:0670b15": "便下座。",
    "T47n1996_001:0670b16": "上堂。纔有僧出禮拜。師云。大眾。一時記取者",
    "T47n1996_001:0670b17": "僧話頭。便下座。",
    "T47n1996_001:0670b18": "上堂。大眾雲集。以拄杖拋下云。棒頭有眼明",
    "T47n1996_001:0670b19": "如日。要識真金火裏看。",
    "T47n1996_001:0670b20": "上堂云。從天降下從地湧出。南北東西一棚",
    "T47n1996_001:0670b21": "俊鶻。顧杼停機苦屈苦屈。",
    "T47n1996_001:0670b22": "上堂云。古人道。譬如擲劍揮空。莫論及之不",
    "T47n1996_001:0670b23": "及。斯乃空輪絕跡。劍刃非虧。好諸禪德。若能",
    "T47n1996_001:0670b24": "如是。心心無知。即是踞妙峯孤頂。非但善財",
    "T47n1996_001:0670b25": "七日不逢。設使文殊百劫親來。也摸[打-丁+索]不著。",
    "T47n1996_001:0670b26": "上堂。有僧出禮拜了方伸問。師云。啼得血流",
    "T47n1996_001:0670b27": "無用處。便下座。",
    "T47n1996_001:0670b28": "上堂云。藏峯劍客便請施呈。有僧方出來。師",
    "T47n1996_001:0670b29": "云。什麼處去也。便下座。",
    "T47n1996_001:0670c01": "上堂云。語漸也返常合道。且任諸人點頭。論",
    "T47n1996_001:0670c02": "頓也不留朕跡。衲僧又奚為開口。師以拄杖",
    "T47n1996_001:0670c03": "一劃云。上無衝天之計。下無入地之謀。蔡州",
    "T47n1996_001:0670c04": "千箇萬箇。打破只在須臾。",
    "T47n1996_001:0670c05": "上堂問答罷乃云。映眼時若千日。萬像不能",
    "T47n1996_001:0670c06": "逃影質。凡夫只是未曾觀。何得自輕而退屈。",
    "T47n1996_001:0670c07": "師拈起拄杖云。把定世界不漏絲髮。還觀得",
    "T47n1996_001:0670c08": "也無。所以雲門大師道。直得乾坤大地無纖",
    "T47n1996_001:0670c09": "毫過患分。只是轉句不見一色。猶為半提。直",
    "T47n1996_001:0670c10": "得如此。更須知有全提時節。諸上座。翠峯若",
    "T47n1996_001:0670c11": "也全提。盡大地人。並須結舌。放一線道。轉見",
    "T47n1996_001:0670c12": "不堪。以拄杖一時趁下。",
    "T47n1996_001:0670c13": "上堂。僧問。如何是翠峯境。師云。有眼底見。",
    "T47n1996_001:0670c14": "學云。如何是境中人。師云。貪觀白浪失却手",
    "T47n1996_001:0670c15": "橈。問如何是和尚家風。師云。客來須看。進",
    "T47n1996_001:0670c16": "云。恁麼則學人得見也。師云。三十年後。問如",
    "T47n1996_001:0670c17": "何是第一義。師云。道士倒騎牛。學云。乞師再",
    "T47n1996_001:0670c18": "垂方便。師云。無孔鐵槌。問道遠乎哉。師云。",
    "T47n1996_001:0670c19": "青山夾亂流。學云。恁麼則得聞於未聞去也。",
    "T47n1996_001:0670c20": "師云。千里萬里。師乃云。大眾前共相詶唱。也",
    "T47n1996_001:0670c21": "須是箇漢始得。若未有奔流度刃底眼。不勞",
    "T47n1996_001:0670c22": "拈出。所以道。如大火聚。近著則燎却面門。亦",
    "T47n1996_001:0670c23": "如按太阿寶劍。衝前則喪身失命。師乃頌云。",
    "T47n1996_001:0670c24": "太阿橫按祖堂寒。千里應須息萬端。莫待冷",
    "T47n1996_001:0670c25": "光輕閃爍。復云看看。便下座。",
    "T47n1996_001:0670c26": "拈古",
    "T47n1996_001:0670c27": "舉。米胡問僧。近離甚處。僧云藥山。米云。藥",
    "T47n1996_001:0670c28": "山近日如何。僧云。大似頑石一般。米云。得恁",
    "T47n1996_001:0670c29": "麼鄭重。僧云。也無提撥處。米云。非但藥山。",
    "T47n1996_001:0671a01": "米胡亦恁麼。僧近前顧視而立。米云。看看頑",
    "T47n1996_001:0671a02": "石動也。其僧便出。師拈云。米胡也縱奪可觀。",
    "T47n1996_001:0671a03": "爭奈死而不弔。",
    "T47n1996_001:0671a04": "舉。罽賓國王仗劍。詣師子尊者所乃問。師得",
    "T47n1996_001:0671a05": "蘊空否。尊者云。已得。王曰。可施我頭。尊者",
    "T47n1996_001:0671a06": "曰。身非我有。豈況於頭。王遂斬之。白乳高丈",
    "T47n1996_001:0671a07": "餘。王臂自落。師拈云。作家君王天然有在。",
    "T47n1996_001:0671a08": "舉。鏡清於僧堂前。自擊鍾子云。玄沙道底玄",
    "T47n1996_001:0671a09": "沙道底。時有僧出來云。玄沙道什麼。鏡清作",
    "T47n1996_001:0671a10": "一圓相。僧云。若不久參。爭知恁麼。清云。還",
    "T47n1996_001:0671a11": "我草鞋錢來。師拈云。洎被打破蔡州。",
    "T47n1996_001:0671a12": "舉。寶公云。終日拈香擇火。不知身是道場。玄",
    "T47n1996_001:0671a13": "沙云。終日拈香擇火。不知真箇道場。師拈云。",
    "T47n1996_001:0671a14": "一對無孔鐵槌。",
    "T47n1996_001:0671a15": "舉。五通仙人問佛云。佛有六通。我有五通。如",
    "T47n1996_001:0671a16": "何是那一通。佛召五通仙人。仙人應喏。佛云。",
    "T47n1996_001:0671a17": "那一通爾問我。師云。老胡元不知有那一通。",
    "T47n1996_001:0671a18": "却因邪打正。",
    "T47n1996_001:0671a19": "舉。思和尚令石頭送書去讓和尚處云。迴日",
    "T47n1996_001:0671a20": "與子箇鈯斧子住山去。石頭纔到讓和尚處",
    "T47n1996_001:0671a21": "便問。不慕諸聖不重己靈時如何。讓云。子問",
    "T47n1996_001:0671a22": "太高生。何不向下問將來。石頭云。乍可永劫",
    "T47n1996_001:0671a23": "沈淪。不求諸聖解脫。便歸。思和尚問。書達",
    "T47n1996_001:0671a24": "否。石頭云。書亦不達。信亦不通。去日蒙和尚",
    "T47n1996_001:0671a25": "許鈯斧子。便請。思垂下一足。石頭便禮拜。師",
    "T47n1996_001:0671a26": "拈云。石頭洎擔板過却。又云。大小讓師。不解",
    "T47n1996_001:0671a27": "據令。",
    "T47n1996_001:0671a28": "舉。長髭到石頭處。頭問。什麼處來。髭云。嶺",
    "T47n1996_001:0671a29": "南來。石頭云。大庾嶺頭一鋪功德。還成就也",
    "T47n1996_001:0671b01": "未。髭云。成就久矣。只欠點眼。石頭云。莫要",
    "T47n1996_001:0671b02": "點眼麼。髭云。便請。石頭垂下一足。髭便禮拜。",
    "T47n1996_001:0671b03": "石頭云。見什麼道理便禮拜。髭云。如紅爐上",
    "T47n1996_001:0671b04": "一點雪。石頭便休。師拈云。無眼功德。有什麼",
    "T47n1996_001:0671b05": "點處。德山和尚到龍潭問。久響龍潭。及乎到",
    "T47n1996_001:0671b06": "來。潭又不見。龍又不現。龍潭云。子親到龍",
    "T47n1996_001:0671b07": "潭。德山便休去。師拈云。將錯就錯。又云。大",
    "T47n1996_001:0671b08": "小德山。",
    "T47n1996_001:0671b09": "師一日因事舉。往日有老宿。一夏不為師僧",
    "T47n1996_001:0671b10": "說話。有僧自歎云。我只恁麼空過一夏。不望",
    "T47n1996_001:0671b11": "和尚說佛法。得聞正因兩字也得。老宿聊聞",
    "T47n1996_001:0671b12": "云。闍黎莫[言*斯]速。若論正因。一字也無。恁麼道",
    "T47n1996_001:0671b13": "了扣齒云。適來無端恁麼道。隣壁有老宿聞",
    "T47n1996_001:0671b14": "云。好一釜羹。被兩顆鼠糞污却。師拈云。誰家",
    "T47n1996_001:0671b15": "鍋釜。無一兩顆。",
    "T47n1996_001:0671b16": "觀和尚見新到來。觀作麵引次示之。其僧便",
    "T47n1996_001:0671b17": "去。觀晚間問第一座。今日新到在什麼處。第",
    "T47n1996_001:0671b18": "一座云。當時去也。觀云。是即是只得一橛。師",
    "T47n1996_001:0671b19": "拈云。老觀大似失錢遭罪。",
    "T47n1996_001:0671b20": "舉。外道問佛。不問有言。不問無言。世尊據",
    "T47n1996_001:0671b21": "坐。外道禮拜云。世尊大慈大悲。開我迷雲。令",
    "T47n1996_001:0671b22": "我得入。外道去後。阿難問佛。外道有何所證",
    "T47n1996_001:0671b23": "而言得入。佛云。如世良馬見鞭影而行。師拈",
    "T47n1996_001:0671b24": "云。邪正不分。過猶鞭影。",
    "T47n1996_001:0671b25": "傅大士云。夜夜抱佛眠。朝朝還共起。起坐鎮",
    "T47n1996_001:0671b26": "相隨。如身影相似。要識佛去處。只者語聲是。",
    "T47n1996_001:0671b27": "玄沙云。大小傅大士。只認得箇昭昭靈靈。師",
    "T47n1996_001:0671b28": "拈云。玄沙也是打草蛇驚。",
    "T47n1996_001:0671b29": "寶公令人傳語思大和尚。何不下山教化眾",
    "T47n1996_001:0671c01": "生。目視雲漢作什麼。思大云。三世諸佛被我",
    "T47n1996_001:0671c02": "一口吞盡。何處更有眾生可度。師拈云。有什",
    "T47n1996_001:0671c03": "麼屎臭氣。",
    "T47n1996_001:0671c04": "趙州云。至道無難唯嫌揀擇。纔有語言是揀",
    "T47n1996_001:0671c05": "擇是明白。老僧不在明白裏。是爾作麼生護",
    "T47n1996_001:0671c06": "惜。時有僧問云。既不在明白裏。護惜箇什麼。",
    "T47n1996_001:0671c07": "州云。我亦不知。僧云。和尚既不知。為什麼道",
    "T47n1996_001:0671c08": "不在明白裏。州云。問事即得。師拈云。趙州到",
    "T47n1996_001:0671c09": "退三千。",
    "T47n1996_001:0671c10": "南泉示眾云。三十年來。牧一頭水牯牛。欲擬",
    "T47n1996_001:0671c11": "東邊放。不免侵他國王水草。欲擬西邊放。不",
    "T47n1996_001:0671c12": "免侵他國王水草。不如隨分納些子。免被官",
    "T47n1996_001:0671c13": "主勞撓。長慶云。爾道南泉前頭為人。後頭為",
    "T47n1996_001:0671c14": "人。雲門云。且道牛內納牛外納。直饒道得納",
    "T47n1996_001:0671c15": "處分明。我更問儞。牛在甚處。師拈云。一時穿",
    "T47n1996_001:0671c16": "却。",
    "T47n1996_001:0671c17": "鄧隱峯在襄州破威儀堂。只著襯衣於砧槌",
    "T47n1996_001:0671c18": "邊舉槌云。道得即不打。于時大眾默然。隱峯",
    "T47n1996_001:0671c19": "便打一下。師拈云。果然果然。",
    "T47n1996_001:0671c20": "僧問玄沙。大耳三藏第三度為什麼不見國",
    "T47n1996_001:0671c21": "師。玄沙云。爾道前來兩度還見麼。師拈云。敗",
    "T47n1996_001:0671c22": "也敗也。",
    "T47n1996_001:0671c23": "室中舉古",
    "T47n1996_001:0671c24": "舉。睦州問僧。近離甚處。僧云。河北。睦州云。",
    "T47n1996_001:0671c25": "河北有箇趙州和尚。曾到麼。僧云。某甲近離",
    "T47n1996_001:0671c26": "彼中。睦州云。趙州有何言教示徒。僧云。每見",
    "T47n1996_001:0671c27": "新到便問。曾到此間來麼。云曾到。趙州云。喫",
    "T47n1996_001:0671c28": "茶去。忽云不曾到。趙州亦云。喫茶去。睦州",
    "T47n1996_001:0671c29": "云。慚愧。却問僧。趙州意作麼生。僧云。只是",
    "T47n1996_001:0672a01": "一期方便。睦云。苦哉趙州。被爾將一杓屎",
    "T47n1996_001:0672a02": "潑了也。便打。睦州却問沙彌。爾作麼生。沙彌",
    "T47n1996_001:0672a03": "便禮拜。睦州亦打。其僧往沙彌處問。適來和",
    "T47n1996_001:0672a04": "尚打爾作什麼。沙彌云。若不是我。和尚不打",
    "T47n1996_001:0672a05": "某甲。師云。者僧克由叵耐。將一杓屎。潑他二",
    "T47n1996_001:0672a06": "員古佛諸上座。若能辯得。非唯趙睦二州雪",
    "T47n1996_001:0672a07": "屈。亦乃翠峯與天下老宿無過。若道不得。到",
    "T47n1996_001:0672a08": "處潑人卒未了在。",
    "T47n1996_001:0672a09": "舉。僧問長慶。如何是正法眼。慶云。有願不撒",
    "T47n1996_001:0672a10": "沙。保福云。不可更撒也。師云。夫宗師決定以",
    "T47n1996_001:0672a11": "本分相見。不敢撒沙。且那箇是諸人正眼。不",
    "T47n1996_001:0672a12": "受人瞞底漢出來。對眾道看。共相知委。若道",
    "T47n1996_001:0672a13": "不得。翠峯一一與爾點過。開眼也著合眼也",
    "T47n1996_001:0672a14": "著。",
    "T47n1996_001:0672a15": "舉。黃檗有六人新到。五人作禮。其中一人提",
    "T47n1996_001:0672a16": "起坐具作一圓相。檗云。我聞有一獵犬甚惡。",
    "T47n1996_001:0672a17": "僧云。尋云羊聲來。檗云。羚羊無聲到汝尋。僧",
    "T47n1996_001:0672a18": "云。尋羚羊跡來。檗云。羚羊無跡到汝尋。僧",
    "T47n1996_001:0672a19": "云。尋羚羊蹤來。檗云。羚羊無蹤到汝尋。僧",
    "T47n1996_001:0672a20": "云。恁麼則死羚羊也。黃檗便休。到來日上堂",
    "T47n1996_001:0672a21": "云。獵犬在甚處。僧便出來。檗云。昨日公案未",
    "T47n1996_001:0672a22": "了。老僧休去。爾作麼生。僧無語。檗云。將謂",
    "T47n1996_001:0672a23": "是本分衲子。元來是義學沙門。以拄杖打出。",
    "T47n1996_001:0672a24": "師云。只如聲響蹤跡既無。獵犬向甚處尋逐。",
    "T47n1996_001:0672a25": "莫是絕聲響蹤跡。見黃檗麼。諸禪德。要明陷",
    "T47n1996_001:0672a26": "虎之機。也須是本分衲子。",
    "T47n1996_001:0672a27": "舉。外道問佛。不問有言不問無言。世尊良久。",
    "T47n1996_001:0672a28": "外道云。世尊大慈大悲開我迷雲。令我得入。",
    "T47n1996_001:0672a29": "師云。諸禪德。迷雲既開決定見佛。還許他同",
    "T47n1996_001:0672b01": "參也無。若共相委知。則天下宗師並為外道",
    "T47n1996_001:0672b02": "伴侶。如各非印證。則東土衲僧不如西天外",
    "T47n1996_001:0672b03": "道。",
    "T47n1996_001:0672b04": "舉。龍牙和尚問翠微。如何是祖師西來意。翠",
    "T47n1996_001:0672b05": "微云。與我過禪板來。牙取禪板。與翠微。接得",
    "T47n1996_001:0672b06": "便打。牙云。打即任打。要且無祖師意。後又問",
    "T47n1996_001:0672b07": "臨際。如何是祖師西來意。際云。與我過蒲團",
    "T47n1996_001:0672b08": "來。牙取蒲團與臨際。接得便打。牙云。打即任",
    "T47n1996_001:0672b09": "打。要且無祖師意。師云。臨際翠微。只解放",
    "T47n1996_001:0672b10": "不解收。我當時若作龍牙。待伊索蒲團禪板。",
    "T47n1996_001:0672b11": "拈得劈胸便擲。",
    "T47n1996_001:0672b12": "舉。椑樹問定山。不落數量。請師道。定山提起",
    "T47n1996_001:0672b13": "數珠云。是落不落。樹云。圓珠三竅人人有請",
    "T47n1996_001:0672b14": "師圓前話。山便打。椑樹便去。定山云。三十年",
    "T47n1996_001:0672b15": "後槌胸大哭去在。椑樹果後開堂示眾道。三",
    "T47n1996_001:0672b16": "十年前。被定山老子瞞我一上。不同小小。師",
    "T47n1996_001:0672b17": "云。定山用即用。爭柰險。椑樹知即知。要且未",
    "T47n1996_001:0672b18": "曾具擇法眼。試請辯看。",
    "T47n1996_001:0672b19": "舉。雪峯問投子。一槌便成時如何。投子云。不",
    "T47n1996_001:0672b20": "是性[怤-寸+喿]漢。峯云。不假一槌時如何。投子云。者",
    "T47n1996_001:0672b21": "漆桶。師云。然則一期折挫雪峯。且投子是作",
    "T47n1996_001:0672b22": "家爐韛。我當時若作雪峯。待投子道不是性",
    "T47n1996_001:0672b23": "[怤-寸+喿]漢。只向伊道。鉗槌在我手裏。諸上座。合與",
    "T47n1996_001:0672b24": "投子著得箇什麼語。若能道得。便乃性[怤-寸+喿]平",
    "T47n1996_001:0672b25": "生光揚宗眼。若也顢頇。頂上一槌莫言不道。",
    "T47n1996_001:0672b26": "舉趙州問僧。曾看法華經麼。僧云看來。州云。",
    "T47n1996_001:0672b27": "衲衣在空閑。假名阿練若。誑惑世間人。爾作",
    "T47n1996_001:0672b28": "麼生會。其僧擬禮拜。州云。爾披衲衣來麼。僧",
    "T47n1996_001:0672b29": "云披來。州云。莫惑我。僧云。如何得不惑去。",
    "T47n1996_001:0672c01": "州云。莫取我語。師云。大小趙州。龍頭蛇尾。",
    "T47n1996_001:0672c02": "諸人若能辯得。便乃識破趙州。如或不明。箇",
    "T47n1996_001:0672c03": "箇高擁衲衣。莫惑翠峯好。",
    "T47n1996_001:0672c04": "舉。長髭問僧。甚處來。僧云。九華控石菴。髭",
    "T47n1996_001:0672c05": "云。菴主是什麼人。僧云。馬祖下尊宿。髭云。",
    "T47n1996_001:0672c06": "名什麼。僧云。不委他法號。髭云。他不委爾不",
    "T47n1996_001:0672c07": "委。僧云。尊宿眼在甚處。髭云。若是菴主親",
    "T47n1996_001:0672c08": "來。今日也須喫棒。僧云。賴遇和尚放過某甲。",
    "T47n1996_001:0672c09": "髭云。百年後討箇師僧也難得。師云。是則二",
    "T47n1996_001:0672c10": "俱作家。要且只解收虎尾。不能據虎頭。若使",
    "T47n1996_001:0672c11": "德山令行。並須瓦解。",
    "T47n1996_001:0672c12": "舉。保福示眾云。此事如擊石火閃電光。搆得",
    "T47n1996_001:0672c13": "搆不得。未免喪身失命。僧便問。未審搆得底",
    "T47n1996_001:0672c14": "人。還免喪身失命也無。保福云。適來且致。闍",
    "T47n1996_001:0672c15": "黎還搆得麼。僧云。若搆不得。未免大眾笑。保",
    "T47n1996_001:0672c16": "福云。作家作家。僧云。是什麼心行。福云。一",
    "T47n1996_001:0672c17": "杓屎攔面潑不知臭。師云。諸上座。保福有生",
    "T47n1996_001:0672c18": "擒虎兕底爪牙。者僧也不易相敵。雖然如此。",
    "T47n1996_001:0672c19": "要且放過保福一著。只如翠峯與大眾。還許",
    "T47n1996_001:0672c20": "諸方撿責也無。若免不得。平地上死人無數。",
    "T47n1996_001:0672c21": "其中有得活底麼。師拈起拄杖云。來也來也。",
    "T47n1996_001:0672c22": "舉。歸宗鋤草次。見一條蛇。以鋤斬之。僧見便",
    "T47n1996_001:0672c23": "問。久響歸宗。元來是箇麁行沙門。宗云。爾麁",
    "T47n1996_001:0672c24": "我麁。後雪峯問德山。古人斬蛇意旨如何。德",
    "T47n1996_001:0672c25": "山便打。雪峯便走。德山召云。布衲。雪峯迴",
    "T47n1996_001:0672c26": "首。德山云。他後悟去。方知老漢徹底老婆心。",
    "T47n1996_001:0672c27": "師云。歸宗只解慎初。不能護末。德山。頗能據",
    "T47n1996_001:0672c28": "令。且未明斬蛇。師召大眾云。看翠峯今日斬",
    "T47n1996_001:0672c29": "三五條以拄杖一時打下。",
    "T47n1996_001:0673a01": "勘辯",
    "T47n1996_001:0673a02": "問僧甚處來。僧云。和尚問誰。師云。我問爾。",
    "T47n1996_001:0673a03": "僧云。何不領話。師云。翠峯今日敗闕。",
    "T47n1996_001:0673a04": "寶華侍者來看師。師問。寶華多少眾。侍者云。",
    "T47n1996_001:0673a05": "不勞和尚如此。師云。我好好問。爾勃趒作什",
    "T47n1996_001:0673a06": "麼。侍者云。不得放過。師云。真師子兒。喫茶",
    "T47n1996_001:0673a07": "了。師把住云。適來得恁麼無禮。侍者擬議。被",
    "T47n1996_001:0673a08": "師一掌云。歸去分明。舉似寶華。",
    "T47n1996_001:0673a09": "有數人新到至。師云。新到那。僧云是。師云。",
    "T47n1996_001:0673a10": "參堂去。僧便去。師復喚來來。其僧却迴。師",
    "T47n1996_001:0673a11": "云。洞庭難得師僧。與爾一椀茶喫。",
    "T47n1996_001:0673a12": "問僧。甚處受業。僧云天章。師云。將得蘭亭記",
    "T47n1996_001:0673a13": "來麼。僧云。爭敢呈似和尚。師云。草本不勞拈",
    "T47n1996_001:0673a14": "出。",
    "T47n1996_001:0673a15": "五人新到。師云。洞庭絕頂無行路。不假梯航",
    "T47n1996_001:0673a16": "速道看。僧云。特來禮拜和尚。師云。湛水停舟",
    "T47n1996_001:0673a17": "徒誇運濟。僧無語。師云。過者邊來。其僧齊過。",
    "T47n1996_001:0673a18": "師云。將頭不猛誤累三軍。參堂去。",
    "T47n1996_001:0673a19": "問僧。名什麼。云義懷。師云。何不名懷義。僧",
    "T47n1996_001:0673a20": "云。當時致得。師云。誰與汝安著。僧云。某甲",
    "T47n1996_001:0673a21": "受戒來十年也。師云。行脚費却多少草鞋。僧",
    "T47n1996_001:0673a22": "云。和尚莫瞞人好。師云。我也沒量罪過。爾作",
    "T47n1996_001:0673a23": "麼生。僧無語。師云。脫空謾語漢。便打。",
    "T47n1996_001:0673a24": "問新到。近離甚處。僧云興教。師云。達磨一宗",
    "T47n1996_001:0673a25": "掃土而盡。僧無語。師云。天上天下唯我獨尊",
    "T47n1996_001:0673a26": "復問僧。闍黎名什麼。僧云宗雅。師云。雅即不",
    "T47n1996_001:0673a27": "問。作麼生是宗。僧無對。師云。且限三日。其",
    "T47n1996_001:0673a28": "僧頻來下語。師皆不諾。僧却問。某甲見處只",
    "T47n1996_001:0673a29": "恁麼。和尚作麼生。師云。爾何不問我。僧方擬",
    "T47n1996_001:0673b01": "問。被師連打數下。",
    "T47n1996_001:0673b02": "問新到。發足甚處。僧拍掌一下。師云。兩重公",
    "T47n1996_001:0673b03": "案。僧云恰是。師便喝。僧無語。師云。還我一",
    "T47n1996_001:0673b04": "拍來。僧擬議。師云。瞎漢參堂去。",
    "T47n1996_001:0673b05": "六人新到。師問。參頭。夫為上將。須是七事隨",
    "T47n1996_001:0673b06": "身。兩刃交鋒作麼生。僧云。久響翠峯有此一",
    "T47n1996_001:0673b07": "著。師云。一著放過。還我草鞋錢來。僧喝。師",
    "T47n1996_001:0673b08": "便棒。僧約住拄杖與師一拍。師云。未到翠峯。",
    "T47n1996_001:0673b09": "與爾二十棒了也。僧無語。師云。且在一邊。却",
    "T47n1996_001:0673b10": "問第二副將。作麼生。僧茫然。師云。一狀領過",
    "T47n1996_001:0673b11": "喫茶了。師把住參頭云。適來公案。者裏即恁",
    "T47n1996_001:0673b12": "麼。堂中作麼生舉。僧擬議。師打一坐具推出。",
    "T47n1996_001:0673b13": "雪峯和尚塔銘并序",
    "T47n1996_001:0673b14": "夫從緣有者。始終而成壞。非從緣得者。歷劫",
    "T47n1996_001:0673b15": "而常堅。堅之則在。壞之則捐。雖然離散未至。",
    "T47n1996_001:0673b16": "何妨預置者哉。所以疊石結室翦木合函。般",
    "T47n1996_001:0673b17": "土積石為龕。諸事已備。頭南脚北。橫山而臥。",
    "T47n1996_001:0673b18": "惟願至時同道者。莫違我意。知心者不易我",
    "T47n1996_001:0673b19": "志。深囑載囑。幸勉勵焉。縱饒他日邪造顯揚。",
    "T47n1996_001:0673b20": "豈如當今正眼密弘。善思之審思之　師註",
    "T47n1996_001:0673b21": "兄弟添十字(云國無二君。又云知麼)同心著一儀(云風行草偃。又云。",
    "T47n1996_001:0673b22": "直與)土主曰松山(云四顧匪絕。又云看)卵塔號難提(云獨露相倚。又云嶮)",
    "T47n1996_001:0673b23": "更有胡家曲(云一西一東。又云。大難)汝等切須知(云自南自北。又云。",
    "T47n1996_001:0673b24": "會也)我唱泥牛吼(云聞莫舉頭。又云。呵呵)汝和木馬嘶(云見應合眼。又云。",
    "T47n1996_001:0673b25": "撫掌)但看五六月(云豈可徒然。又云吁)氷片滿長街(云事非草草。又云苦)",
    "T47n1996_001:0673b26": "薪盡火滅後(云去去誰同。又云。好住)密室爛如泥(云須到如此。又云。",
    "T47n1996_001:0673b27": "努力)受師號。上堂。僧問。皇恩已降。海眾同觀。學",
    "T47n1996_001:0673b28": "人上來願聞舉唱。師云。好音在耳人皆聽。進",
    "T47n1996_001:0673b29": "云。聽後如何。師云。問著元來總不知。僧云。",
    "T47n1996_001:0673c01": "學人到者裏。實謂不知。師云。許爾是箇草賊。",
    "T47n1996_001:0673c02": "復云。禪家流還如戰將。見鬪勇健索不來。即",
    "T47n1996_001:0673c03": "便擒下雖一期之作。爭似借水獻華唱太平歌",
    "T47n1996_001:0673c04": "好。夜雨山草滋。爽籟生古木。閑吟竺仙偈。勝",
    "T47n1996_001:0673c05": "於嚼金玉。蟋蟀啼壞牆。苟免悲局促。道人優",
    "T47n1996_001:0673c06": "曇華。迢迢遠山綠。是知道無不在。誰云間",
    "T47n1996_001:0673c07": "然。故天有道以輕清。地有道以肅靜。谷有道",
    "T47n1996_001:0673c08": "以盈滿。君有道以敷化。故我今上皇帝。金輪",
    "T47n1996_001:0673c09": "統御叡澤霶流。草木禽魚無遠不及。巖野抱",
    "T47n1996_001:0673c10": "疾之士。俄承寵光。此生他生無以云報。賢守",
    "T47n1996_001:0673c11": "司封高扶堯舜。下視龔黃龔千載之雅風。鎖",
    "T47n1996_001:0673c12": "萬那之春色。佇當明詔別振休聲。貳車屯田",
    "T47n1996_001:0673c13": "諸廳朝宰不敢飾辭褒讚。仲尼言云。吾禱久",
    "T47n1996_001:0673c14": "矣。",
    "T47n1996_001:0673c15": "住明州雪寶禪寺語",
    "T47n1996_001:0673c16": "師開堂日。於法座前顧謂大眾云。若論本分",
    "T47n1996_001:0673c17": "相見。不必高陞寶座。乃以手指一劃云。諸人",
    "T47n1996_001:0673c18": "隨山僧手看。無量諸佛國土一時現前。各各子",
    "T47n1996_001:0673c19": "細觀瞻。其或涯際未知。不免拖泥帶水。即便",
    "T47n1996_001:0673c20": "陞座。僧正宣疏了。維那白槌云。法筵龍象眾。",
    "T47n1996_001:0673c21": "當觀第一義。時有僧出來。師乃約住云。如來",
    "T47n1996_001:0673c22": "正法眼藏。委在今日。放行則瓦礫生光。把定",
    "T47n1996_001:0673c23": "則真金失色。權柄在手。殺活臨時。其有作者。",
    "T47n1996_001:0673c24": "相共證據。僧乃問。遠離翠峯祖席。已屆雪竇",
    "T47n1996_001:0673c25": "道場。未審是一是二。師云。馬無千里謾追風。",
    "T47n1996_001:0673c26": "進云。與麼則雲散家家月也。師云。龍頭蛇尾",
    "T47n1996_001:0673c27": "漢。問德山臨濟棒喝已彰。和尚如何接人。師",
    "T47n1996_001:0673c28": "云。放過一著。僧擬議。師便喝。僧云。未審只",
    "T47n1996_001:0673c29": "與麼。別有在。師云。射虎不真徒勞沒羽。問布",
    "T47n1996_001:0674a01": "髮掩泥因底事。全身半偈為誰施。師云。天上",
    "T47n1996_001:0674a02": "天下唯我獨尊。進云。若然者立雪豈能傳妙",
    "T47n1996_001:0674a03": "旨。三拜伸後始為親。師云。莫亂統。問梵王",
    "T47n1996_001:0674a04": "請佛蓋為群生。學士請師當為何事。師云。相",
    "T47n1996_001:0674a05": "識滿天下。進云。與麼則大眾霑恩也。師云。儞",
    "T47n1996_001:0674a06": "分上作麼生。進云。學士證明。師云。未在有俗",
    "T47n1996_001:0674a07": "士。問十方同聚會。箇箇學無為。此是選佛處。",
    "T47n1996_001:0674a08": "心空及第歸。如何得及第去。師云。徒遭點額。",
    "T47n1996_001:0674a09": "進云。如此則辜負平生也。師云。教休不肯休。",
    "T47n1996_001:0674a10": "問一焚龍鬪萬像咸臻。未審是何境界。師云。",
    "T47n1996_001:0674a11": "金殿草漫漫。進云。向上更有事也無。師云。白",
    "T47n1996_001:0674a12": "雲千里萬里。問吹大法螺擊大法鼓。朝宰臨",
    "T47n1996_001:0674a13": "筵如何即是。師云。清風來未休進云。與麼則",
    "T47n1996_001:0674a14": "得遇於師也。師云。一言已出駟馬難追。僧禮",
    "T47n1996_001:0674a15": "拜。師云。放過一著。師又普觀大眾一迴乃云。",
    "T47n1996_001:0674a16": "人天普集。合發明箇什麼事焉。可互分賓主",
    "T47n1996_001:0674a17": "馳騁問答。便當宗乘去。廣大門風威德自在。",
    "T47n1996_001:0674a18": "輝騰今古把定乾坤。千聖只言自知。五乘莫",
    "T47n1996_001:0674a19": "能建立。所以聲前悟旨。猶迷顧鑑之端。言下",
    "T47n1996_001:0674a20": "知宗。尚昧情識之表。諸人要知真實相為。但",
    "T47n1996_001:0674a21": "以上無攀仰下絕己躬。自然常光見前。箇箇",
    "T47n1996_001:0674a22": "壁立千仞。還辯明得也無。未辯辯取。未明明",
    "T47n1996_001:0674a23": "取。既辯明得能截生死流。同踞祖佛位。妙圓",
    "T47n1996_001:0674a24": "超悟正在此時。堪報不報之恩。以助無為之",
    "T47n1996_001:0674a25": "化。",
    "T47n1996_001:0674a26": "師在翠峯受疏日。洞庭檀越與明州專使相",
    "T47n1996_001:0674a27": "爭。紜紜不已。師乃陞座普告大眾。不須作鬧",
    "T47n1996_001:0674a28": "事在。況僧家也無固無必。住則孤鶴冷翹松",
    "T47n1996_001:0674a29": "頂。去則片雲忽過人間。應非彼此殊源動靜",
    "T47n1996_001:0674b01": "乖趣。今與諸人評議。念三二年洞庭晦迹。承",
    "T47n1996_001:0674b02": "四遠信心恩顧。棲眾方諧舊轍。藏教復乃新",
    "T47n1996_001:0674b03": "歸。豈可知感頓忘。遽致前邁。誠為不可。而",
    "T47n1996_001:0674b04": "又四明太守星馳介使。輜重俄臨。既已跋涉",
    "T47n1996_001:0674b05": "數州。迢遞千里。投誠苦逼。一至於斯。進退審",
    "T47n1996_001:0674b06": "詳。不能自決。敢問大眾。住翠峯好。往雪竇",
    "T47n1996_001:0674b07": "好。于時眾僧高聲云。往雪竇好。師乃顧謂洞",
    "T47n1996_001:0674b08": "庭諸檀越云。不用為訝。宜各知時。且佛法委",
    "T47n1996_001:0674b09": "自王臣兼住持。亦以緣斷。在彼在此。本無間",
    "T47n1996_001:0674b10": "然。希披疏文。以塞來命。便下座。",
    "T47n1996_001:0674b11": "師至晚小參。僧問。四明侯伯遠降公文。未涉",
    "T47n1996_001:0674b12": "程途請師速道。師云劄。進云。鄞江一枝今日",
    "T47n1996_001:0674b13": "猶秀。師云。不許夜行。師乃云。諸仁者。未有長",
    "T47n1996_001:0674b14": "行而不住。未有長住而不行。古之今之各有",
    "T47n1996_001:0674b15": "攸往。且如茲院僻處一隅。若非念報佛恩。無",
    "T47n1996_001:0674b16": "以四來居此。恐山僧進發之後。法席空虛。今",
    "T47n1996_001:0674b17": "命素公開士接續住持。幸冀眾慈同心勸請。",
    "T47n1996_001:0674b18": "師辭翠峯。上堂。僧問。承學士有言。輟翠峯之",
    "T47n1996_001:0674b19": "祖席。登雪竇之道場。如何是不動尊。師云。下",
    "T47n1996_001:0674b20": "坡不走快便難逢。進云。與麼則動若行雲。止",
    "T47n1996_001:0674b21": "猶谷神。師云。爾須緊悄草鞋。師乃云。山僧斯",
    "T47n1996_001:0674b22": "者抑徇彼請。難可稽留。束裝告行。但多攀感",
    "T47n1996_001:0674b23": "況住持久煩勤。舊備認歲寒。希各務道專孜。",
    "T47n1996_001:0674b24": "以副誠祝。其有參隨諸高士。動逾千里俯近",
    "T47n1996_001:0674b25": "百僧。忽齋粥疎遺。船車隘窄。冀相回互。禪悅",
    "T47n1996_001:0674b26": "自貽。則佛國遍遊亦不為遠。何以諸禪德。去",
    "T47n1996_001:0674b27": "來不以象故。無器而不形。動靜不以心故。無",
    "T47n1996_001:0674b28": "感而不應。然則心生於有心。象出於有象。象",
    "T47n1996_001:0674b29": "非我出故。金石流而不燋。形非我生故。日用",
    "T47n1996_001:0674c01": "而不勤。紜紜自彼於我何為。請諸人高掛征",
    "T47n1996_001:0674c02": "帆。不勝珍重。",
    "T47n1996_001:0674c03": "師到萬壽。眾請上堂。僧問。七事隨身。便請相",
    "T47n1996_001:0674c04": "見。師云。打退鼓。進云。方始交鋒。已見大敗。",
    "T47n1996_001:0674c05": "師云噓。僧擬議。師便喝。者般漢有什麼死急。",
    "T47n1996_001:0674c06": "問翠峯一箭已射雪竇。雪竇一箭當射何人。",
    "T47n1996_001:0674c07": "師云。不為鼷鼠發機。進云。非但聞名。今日親",
    "T47n1996_001:0674c08": "見。師云。添得一場愁。僧禮拜。師云。若是便",
    "T47n1996_001:0674c09": "休。師乃云。萬壽門下一一作家。蓋是強將之",
    "T47n1996_001:0674c10": "兵也。強然如此。保福有言。擊石火閃電光。搆",
    "T47n1996_001:0674c11": "得搆不得。未免喪身失命。若教據令而行。盡",
    "T47n1996_001:0674c12": "蘇臺一境人。箇箇三頭六臂。到翠峯手裏。也",
    "T47n1996_001:0674c13": "須瓦解氷消。如今放過一著。分付萬壽和尚。",
    "T47n1996_001:0674c14": "師到秀州。百萬道者備茶筵請陞堂。僧問。赴",
    "T47n1996_001:0674c15": "請雪竇先至嘉禾。向上宗乘請師舉唱。師云。",
    "T47n1996_001:0674c16": "鳥啼處處皆相似。進云。與麼則得聞於未聞",
    "T47n1996_001:0674c17": "也。師云。不是苦心人不知。僧擬進語。即便",
    "T47n1996_001:0674c18": "喝。僧禮拜。師云。初有問話者出來。問如何是",
    "T47n1996_001:0674c19": "教外別傳一句師云。三生六十劫。進云。學人",
    "T47n1996_001:0674c20": "未會。師云。碧眼胡僧笑點頭。師乃云。山僧此",
    "T47n1996_001:0674c21": "者承鄞江太守之命。俾赴雪竇住持。再至嘉",
    "T47n1996_001:0674c22": "禾。彌增嘉幸。仍承百萬道者曲賜周勤。仰荷",
    "T47n1996_001:0674c23": "之懷無以忘也。兼勞廣命。碩德抑今。舉唱宗",
    "T47n1996_001:0674c24": "乘。況達士相逢。非存目擊。若云言中有響句",
    "T47n1996_001:0674c25": "裏呈機。猶曲為中下之流。向本分衲僧。遠之",
    "T47n1996_001:0674c26": "遠矣。秖如適來僧問教外別傳一句對云三",
    "T47n1996_001:0674c27": "生六十劫。諸人還知落處也無。且鷺池鷲嶺",
    "T47n1996_001:0674c28": "海甸菴園。三百法會之中。甚處有者箇消息。",
    "T47n1996_001:0674c29": "所以道三世諸佛不能自宣。一代時教詮注",
    "T47n1996_001:0675a01": "不及。除非知有。莫能知之。久立眾慈。伏惟",
    "T47n1996_001:0675a02": "珍重。",
    "T47n1996_001:0675a03": "師到靈隱。眾請陞座。僧問。遠別翠峯丈室。將",
    "T47n1996_001:0675a04": "屆雪竇道場。如何是不動尊。師云。看風使帆。",
    "T47n1996_001:0675a05": "進云。恁麼則觀方知彼去。去者不至方。師云。",
    "T47n1996_001:0675a06": "龍頭蛇尾。問如何是祖師西來意。師云點。進",
    "T47n1996_001:0675a07": "云。猶有者箇在。師云。三十年後。進云。與麼",
    "T47n1996_001:0675a08": "則翠峯今日瓦解氷消。師云。有些子。師乃云。",
    "T47n1996_001:0675a09": "莫是與上座相爭。然則論戰也箇箇力在箭",
    "T47n1996_001:0675a10": "鋒相拄。又須是箇特達漢始得。若意根尚滯。",
    "T47n1996_001:0675a11": "直須向前決擇。所以長沙和尚道。百尺竿頭",
    "T47n1996_001:0675a12": "坐底人。雖然得入未為真。百尺竿頭須進步。",
    "T47n1996_001:0675a13": "十方世界是全身。僧舉問南泉。百尺竿頭如",
    "T47n1996_001:0675a14": "何進步。泉云。更進一步。僧復問瓦官。官云。",
    "T47n1996_001:0675a15": "百尺竿頭用進作什麼。僧不肯。官便打。師云。",
    "T47n1996_001:0675a16": "大眾。古人機變出在一時。其間別有商量。亦",
    "T47n1996_001:0675a17": "未言著。且如雪竇。今日再入靈隱。也似百尺",
    "T47n1996_001:0675a18": "竿頭。依南泉之言。得進一步。喜與大眾相見。",
    "T47n1996_001:0675a19": "則十方世界一時周匝。便下座。",
    "T47n1996_001:0675a20": "師到越州承天寺。眾請陞座。僧問。學人不問",
    "T47n1996_001:0675a21": "西來意。藏身北斗意如何。師云。拈頭作尾漢。",
    "T47n1996_001:0675a22": "進云。請師答話。師云。西天令嚴。問有問有答",
    "T47n1996_001:0675a23": "賓主歷然。無問無答時如何。師云。古路草漫",
    "T47n1996_001:0675a24": "漫。進云。若不上來。焉知與麼。師云利劍不斬",
    "T47n1996_001:0675a25": "死漢。師乃云。作者相見。一拶一捺。撩起便",
    "T47n1996_001:0675a26": "行。若佇思停機。卒摸[打-丁+索]不著。若言問在答處",
    "T47n1996_001:0675a27": "答在問宗。箇箇依草附木。問不在答處答不",
    "T47n1996_001:0675a28": "在問宗。罕見頂上有眼。諸人還薦得也無。薦",
    "T47n1996_001:0675a29": "得薦不得。並是新雪竇之過。且莫鈍致承天",
    "T47n1996_001:0675b01": "和尚。",
    "T47n1996_001:0675b02": "越州檀越備茶筵。請師陞座。僧問。檀越殷勤",
    "T47n1996_001:0675b03": "伸三請。乞師方便指迷津。師云。不許夜行投",
    "T47n1996_001:0675b04": "明須到。進云。非但學人。四眾有賴。師云。百",
    "T47n1996_001:0675b05": "千年後問如何是祖師西來意。師云。迢迢十",
    "T47n1996_001:0675b06": "萬餘。僧禮拜。師云。拄杖不在。師乃云。諸檀",
    "T47n1996_001:0675b07": "信。山僧暫以經過。邂逅相遇。何沐特隆異待。",
    "T47n1996_001:0675b08": "抑俾敷揚。且如承天和尚。寅暮流慈諸人。況",
    "T47n1996_001:0675b09": "是異聞已絕希冀。何必更煩雪竇。重為發宣。",
    "T47n1996_001:0675b10": "直饒三世聖人六代開士。利生間出。故不敢",
    "T47n1996_001:0675b11": "錯誤諸人絲毫。然雖與麼。放過即不可。良久",
    "T47n1996_001:0675b12": "云。不解作客。勞煩主人。",
    "T47n1996_001:0675b13": "師歸寺上堂。有僧問。如何是雪竇正主。師云。",
    "T47n1996_001:0675b14": "何不問雪竇山中人。進云。與麼則把定乾坤",
    "T47n1996_001:0675b15": "去也師云。出門唯恐不先到。當路有誰長待",
    "T47n1996_001:0675b16": "來。問如何是古佛家風。師青。青天白日。進",
    "T47n1996_001:0675b17": "云。還許學人領會也無。師云。不是劍客請莫",
    "T47n1996_001:0675b18": "相過。問如何是第一句。師云。袖裏金槌。僧便",
    "T47n1996_001:0675b19": "喝。師云。朝三千暮八百。問如何是雪竇境。師",
    "T47n1996_001:0675b20": "云。天無四壁。進云。如何是鏡中人。師云。月",
    "T47n1996_001:0675b21": "在中峯。進云。與麼則從苗辯地。因語識人。師",
    "T47n1996_001:0675b22": "云是。僧禮拜。師云。酌海持蠡一場困苦。師乃",
    "T47n1996_001:0675b23": "云。甚生標格。還知也無。諸禪德。祖佛不能宣",
    "T47n1996_001:0675b24": "傳。天地不能覆載。二乘聞之膽裂。十地到此",
    "T47n1996_001:0675b25": "魂驚。其或達士切磋。頗逢決戰一拶一捺。略",
    "T47n1996_001:0675b26": "露風規。句滯則嶽立磨空。源迷則雲橫布野。",
    "T47n1996_001:0675b27": "所以先聖道。一言纔舉千車同轍。該括微塵。",
    "T47n1996_001:0675b28": "猶是化門之說。爾衲僧。合作麼生覬。自知時。",
    "T47n1996_001:0675b29": "便下座。",
    "T47n1996_001:0675c01": "上堂。僧問。承師有言。三更過鐵門。意旨如何。",
    "T47n1996_001:0675c02": "師云。忠言不避截舌。僧禮拜。師云。臨筌方",
    "T47n1996_001:0675c03": "覺取魚難。問千山萬水穿雲去。撥草瞻風事",
    "T47n1996_001:0675c04": "若何。師云。蹋破草鞋。進云。為什麼如此。師",
    "T47n1996_001:0675c05": "云。人無遠慮必有近憂。問如何是向去底人。",
    "T47n1996_001:0675c06": "師云。伊蘭樹下坐。進云。却來時如何。師云。",
    "T47n1996_001:0675c07": "白日繞須彌。進云。天上天下唯我獨尊。師云。",
    "T47n1996_001:0675c08": "二頭三手漢。問承師有言。釋迦老子出氣不",
    "T47n1996_001:0675c09": "得。甚處誵訛。師云。君子千里同風。進云。與",
    "T47n1996_001:0675c10": "麼則殃及子孫也。師云。素非鴨類。師乃云。諸",
    "T47n1996_001:0675c11": "禪德。直饒文殊辯說。認螢火為太陽。居士杜",
    "T47n1996_001:0675c12": "詞。指魚目同明月。所以雪竇尋常道。威音王",
    "T47n1996_001:0675c13": "已前無師自悟。是第二句。還我第一句來。若",
    "T47n1996_001:0675c14": "未能把定要津。不免奔馳南北。",
    "T47n1996_001:0675c15": "上堂。因僧送拄杖上師。師拈起成頌云。清峻",
    "T47n1996_001:0675c16": "孤根別有靈。勢含山水自分明。提來勝得豐",
    "T47n1996_001:0675c17": "城劍。報盡人間兩不平。復云。大凡以平報不",
    "T47n1996_001:0675c18": "平。是義烈常準以不平報不平。為格外清規。",
    "T47n1996_001:0675c19": "亦猶以智遣惑。頗蓬下士。以智遣智。罕遇作",
    "T47n1996_001:0675c20": "家。要會兩不平麼。諸人也沒量罪過。雪竇也",
    "T47n1996_001:0675c21": "沒量罪過。雪竇過自能檢責。爾者漆桶。不打",
    "T47n1996_001:0675c22": "更待幾時。以拄杖一時趁下。",
    "T47n1996_001:0675c23": "冬至上堂。僧問。鼓聲纔罷海眾齊臻。新節一",
    "T47n1996_001:0675c24": "句請師垂示。師云。三日前五日後。進云。與麼",
    "T47n1996_001:0675c25": "則聞於未聞。師云。索短不搆深泉。問文殊仗",
    "T47n1996_001:0675c26": "劍其意如何。師云。八十老僧閑灌頂。進云。學",
    "T47n1996_001:0675c27": "人不會。師云。四溟無浪月輪孤。僧良久。師喝",
    "T47n1996_001:0675c28": "云。甚處去也。僧禮拜。師云。放過一著。師乃",
    "T47n1996_001:0675c29": "云。相逢不拈出。舉意便知有。早是不唧[口*留]漢。",
    "T47n1996_001:0676a01": "更亂蹋步向前。實謂苦屈。諸禪德。看他先覺。",
    "T47n1996_001:0676a02": "未離兜率已降閻浮。未出母胎度人已訖。若",
    "T47n1996_001:0676a03": "言周行七步目顧四方天地之間唯我獨尊。",
    "T47n1996_001:0676a04": "尚有人不放伊過。如今巧說異端。不肯荷負。",
    "T47n1996_001:0676a05": "真可哀愍。所以道。天魔外道是辜恩德漢聲",
    "T47n1996_001:0676a06": "聞一乘是自欺誑人。爾見如此。不平之事便",
    "T47n1996_001:0676a07": "合憤悱驅將去喝將去。隨例道。我不知不會。",
    "T47n1996_001:0676a08": "者般底苦海裏。有什麼出頭時。",
    "T47n1996_001:0676a09": "上堂云。形興未質。名起未名。形名既兆。遊氣",
    "T47n1996_001:0676a10": "亂清。師拈起拄杖云。大眾。拄杖子是形名雙",
    "T47n1996_001:0676a11": "舉。還有過也無。有即水裏月。無即形名兆。若",
    "T47n1996_001:0676a12": "也究。得實謂恩大難酬。",
    "T47n1996_001:0676a13": "上堂云。未出母胎見成公案。周行七步過犯",
    "T47n1996_001:0676a14": "彌天。更入鹿野苑中。枝蔓上復生枝蔓。乃拈",
    "T47n1996_001:0676a15": "起拄杖云。吽吽。便下座。",
    "T47n1996_001:0676a16": "上堂。僧問。如何是觸目菩提。師云。風動塵起",
    "T47n1996_001:0676a17": "鳥飛落毛。進云。乞師再垂方便。師云。洎被打",
    "T47n1996_001:0676a18": "破蔡州。問如何是教外別傳一句。師云好問。",
    "T47n1996_001:0676a19": "進云。還許學人領會也無。師云有頭無漢。師",
    "T47n1996_001:0676a20": "乃云。諸仁者。夫宗師唱道。譬若滄溟上客獨",
    "T47n1996_001:0676a21": "泛蘭舟。月渚烟波隨情放曠。欲拋香餌須待",
    "T47n1996_001:0676a22": "長鯨。縱有纖鱗應無希冀。",
    "T47n1996_001:0676a23": "上堂云。一徑直二周遮。衲子辯得。眼裏生華。",
    "T47n1996_001:0676a24": "便下座。",
    "T47n1996_001:0676a25": "上堂。僧問。達磨西來單傳心印。諸方為什麼",
    "T47n1996_001:0676a26": "各說異端。師云。誰。進云。爭奈即今何。師云。",
    "T47n1996_001:0676a27": "西天令嚴。進云。與麼則入水見長人。師云。韓",
    "T47n1996_001:0676a28": "信臨朝底問三通鼓罷群賢集。請師拋下御",
    "T47n1996_001:0676a29": "前題。師云。長因送人處。憶得別家時。進云。",
    "T47n1996_001:0676b01": "與麼則退身三步。師云。依舊漁翁把釣竿。問",
    "T47n1996_001:0676b02": "不除妄想不求真底。是什麼人。師云。一宿覺。",
    "T47n1996_001:0676b03": "進云。與麼則天上天下唯我獨尊。師云。一撥",
    "T47n1996_001:0676b04": "便轉。師乃云。大凡出眾。切磋也須是本分。禪",
    "T47n1996_001:0676b05": "客若未具啐啄同時眼。卒摸[打-丁+索]不著。",
    "T47n1996_001:0676b06": "上堂。眾方集定。師云。不用低頭思量難得。便",
    "T47n1996_001:0676b07": "下座。",
    "T47n1996_001:0676b08": "上堂云。直釣釣鯤鯨。曲釣釣龜鼈。曲釣若在",
    "T47n1996_001:0676b09": "鯤鯨。理應未可。直釣若在龜鼈。情亦不甘。如",
    "T47n1996_001:0676b10": "今拋釣也。負命者上鉤來。良久云。勞而無功。",
    "T47n1996_001:0676b11": "便下座。",
    "T47n1996_001:0676b12": "上堂。眾集定。師起立云。雪竇得與麼長。諸人",
    "T47n1996_001:0676b13": "得與麼短。若人道得齊肩句。許伊把定乾坤",
    "T47n1996_001:0676b14": "便。下座。",
    "T47n1996_001:0676b15": "上堂云。久雨不晴。衲僧向甚處曬[日*良]皮草。便",
    "T47n1996_001:0676b16": "下座。",
    "T47n1996_001:0676b17": "上堂云。布袋裏盛錐子。不出頭是好手。復云。",
    "T47n1996_001:0676b18": "大眾。雪竇錐頭出也。莫有傍不肯底禪客出",
    "T47n1996_001:0676b19": "來。良久云。諸人既乃縮頭。且聽諸方檢責。",
    "T47n1996_001:0676b20": "明覺禪師語錄卷第一"
}