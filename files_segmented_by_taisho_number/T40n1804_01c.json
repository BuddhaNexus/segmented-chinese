{
    "T40n1804_01c:0024b16": "folio_1c 四分律刪繁補闕行事鈔卷上之三",
    "T40n1804_01c:0024b18": "8 受戒緣集篇(上三)受戒緣集篇第八捨戒六念法附",
    "T40n1804_01c:0024b19": "夫受戒者，超凡鄙之穢流，入聖眾之寶位也。",
    "T40n1804_01c:0024b20": "既慕心彌搏，故所緣彌多；以多緣故，法事攸",
    "T40n1804_01c:0024b21": "難；以難知故，理須詳撿。而世情塵染，每昏教",
    "T40n1804_01c:0024b22": "法；為師為匠，實易實難；但由習俗生常，不思",
    "T40n1804_01c:0024b23": "沿革；恣此無知，亂彼真教。或但執文謹誦，非",
    "T40n1804_01c:0024b24": "相莫知；或前受遮障，無任僧法；或結界漠落，",
    "T40n1804_01c:0024b25": "成不混然；或僧數薄惡，不能生信；或衣鉢假",
    "T40n1804_01c:0024b26": "借，自是非法。如斯師匠，秉御誠難；虛受費功，",
    "T40n1804_01c:0024b27": "唐勞一世；後生還爾，永無出期。故《大集經》云：",
    "T40n1804_01c:0024b28": "我滅度後，無戒滿洲。此言必實，深須詳鍊；一",
    "T40n1804_01c:0024b29": "受已難，不宜再造；故委顯示，至機依準。初明",
    "T40n1804_01c:0024c01": "具緣成受，後加教法。初中五緣：一能受有五：",
    "T40n1804_01c:0024c02": "一是人道。以人中受得，餘道成難故。《僧祇》云：",
    "T40n1804_01c:0024c03": "若減七十，不能作事，不得受之；若過七十，出",
    "T40n1804_01c:0024c04": "家時過，一向不合。廣如〈沙彌法〉中。二諸根具",
    "T40n1804_01c:0024c05": "足。謂身具眾惡，病患聾盲百遮等類，律中廣",
    "T40n1804_01c:0024c06": "列一百四十餘種，並不應法。準以求之，則聾",
    "T40n1804_01c:0024c07": "瘂狂亂，定不發戒。餘者通濫，有得不得，如《義",
    "T40n1804_01c:0024c08": "鈔》中。三身器清淨。謂俗人已來，至于將受，無",
    "T40n1804_01c:0024c09": "十三難等雜過。四出家相具。律云：應剃髮披",
    "T40n1804_01c:0024c10": "袈裟，與出家人同等。五得少分法。謂曾受十",
    "T40n1804_01c:0024c11": "戒也。律云：不與沙彌戒，與受具者，得戒，得罪。",
    "T40n1804_01c:0024c12": "第二所對有六。一結界成就。以羯磨所託，必",
    "T40n1804_01c:0024c13": "依法界；若作不成，後法不就。故須深明界相，",
    "T40n1804_01c:0024c14": "善達是非，訪問元結是誰，審知無濫，方可依",
    "T40n1804_01c:0024c15": "準；不然，捨已更結。比人行事，多不遵用，輒爾",
    "T40n1804_01c:0024c16": "寺外結小界受，此是非法，如上已明。必有此",
    "T40n1804_01c:0024c17": "緣，結大界無爽。若依《毘尼母》云：直結小界，不",
    "T40n1804_01c:0024c18": "以大界圍繞，亦不得受。中國諸師，行事受戒，",
    "T40n1804_01c:0024c19": "大有尊重。故傳中，凡有受者，多駕船江中作",
    "T40n1804_01c:0024c20": "法。人問其故，答云：結界如法者少，恐別眾非",
    "T40n1804_01c:0024c21": "法，不成受戒。餘事容可再造，不成無多過失；",
    "T40n1804_01c:0024c22": "夫欲紹隆佛種，為世福田者，謂受具戒，不宜",
    "T40n1804_01c:0024c23": "輕脫。故在靜處，事必成就。二有能秉法僧。由",
    "T40n1804_01c:0024c24": "羯磨非別人所秉。三數滿如法。若少一人，非",
    "T40n1804_01c:0024c25": "法毘尼。今言少者，非謂頭數不滿也；謂作法",
    "T40n1804_01c:0024c26": "者至時緣起，別眾非法等，如〈足數〉所明。文云：",
    "T40n1804_01c:0024c27": "自今已去，十僧受具故。此據中國以明。邊方",
    "T40n1804_01c:0024c28": "無僧，曲開五人持律得受；若後有僧，用本開",
    "T40n1804_01c:0024c29": "法，得戒，得罪者，此《十誦》所列。四界內盡集和",
    "T40n1804_01c:0025a01": "合。文云：更無方便，得別眾故。五有白四教法。",
    "T40n1804_01c:0025a02": "則除顛倒錯脫，說不明了等。六資緣具足。文",
    "T40n1804_01c:0025a03": "中無衣鉢，及借者，不名受具。第三發心乞受。",
    "T40n1804_01c:0025a04": "文云：不乞者，無心者，不成故。第四心境相應。",
    "T40n1804_01c:0025a05": "文云：眠醉狂人及無心而受等，是心不當境。",
    "T40n1804_01c:0025a06": "復以文云：白四羯磨，不如白法作白，不如羯",
    "T40n1804_01c:0025a07": "磨法作等，及前僧非法，不令受者起心，即是",
    "T40n1804_01c:0025a08": "境不稱心也。《薩婆多》云：若殷重心受，則有",
    "T40n1804_01c:0025a09": "無教；若輕心受，但有其教，無無教也。第五事",
    "T40n1804_01c:0025a10": "成究竟。始從請師，終至白四，九法往來，片無",
    "T40n1804_01c:0025a11": "乖各；界非別眾，僧無不足，羯磨無非，受者心",
    "T40n1804_01c:0025a12": "至，則成受也。與上相違，則成非法。今引文證。",
    "T40n1804_01c:0025a13": "《母論》云：五緣得成：一和尚如法，二二阿闍梨",
    "T40n1804_01c:0025a14": "如法，三七僧清淨，四羯磨成就，五眾僧和合",
    "T40n1804_01c:0025a15": "與欲。《多論》云：若受者，在家受五戒、八戒，出家",
    "T40n1804_01c:0025a16": "受十戒；隨五戒破一重，受八戒不得，乃至不",
    "T40n1804_01c:0025a17": "得受具足，及作和尚；即十三難中初難攝。必",
    "T40n1804_01c:0025a18": "有受者，前準上緣，必不堪任，聖教不許。二加",
    "T40n1804_01c:0025a19": "法中，分二：初緣起方便，二明體用。若集僧羯",
    "T40n1804_01c:0025a20": "磨方法，如前篇中，故重明之，以事大故也。緣",
    "T40n1804_01c:0025a21": "中有十。一受者得法以不。四律所明，必須十",
    "T40n1804_01c:0025a22": "戒於前，後聽受具。文中不與受十戒，眾僧得",
    "T40n1804_01c:0025a23": "罪。《多》云：所以制十戒者，為染習佛法故，不同",
    "T40n1804_01c:0025a24": "外道一往頓受。佛法不爾，猶如大海，漸深漸",
    "T40n1804_01c:0025a25": "入。二明請師法。初請和尚者。以是得戒根本，",
    "T40n1804_01c:0025a26": "若無此人，承習莫由，闕於示導，不相生長，必",
    "T40n1804_01c:0025a27": "須請之。《善見論》云：以不請故，多造非法，諸師",
    "T40n1804_01c:0025a28": "訶責，反云，誰請大德為我和尚？佛因制之。若",
    "T40n1804_01c:0025a29": "不請者，不得；與受，得罪。《四分》請法，不云僧屏。",
    "T40n1804_01c:0025b01": "計理別處預請，何損大理？今在眾中者，《十誦》",
    "T40n1804_01c:0025b02": "云：令受戒人先入僧中，教使次第頭面一一",
    "T40n1804_01c:0025b03": "禮僧足已，然後請之。《僧祇》云：今從尊求和尚",
    "T40n1804_01c:0025b04": "等。《五分》云：請和尚時兩手捧足。當具修如上，",
    "T40n1804_01c:0025b05": "至和尚前，旁人教云：「所以請和尚者，此是得",
    "T40n1804_01c:0025b06": "戒根本，所歸投處。」種種隨機已，「計汝自陳，不",
    "T40n1804_01c:0025b07": "解，故教也！」文云：「大德一心念！我某甲，今請大",
    "T40n1804_01c:0025b08": "德為和尚，願大德為我作和尚，我依大德故，",
    "T40n1804_01c:0025b09": "得受具足戒。慈愍故！三說」《僧祇》云：眾中三請已，",
    "T40n1804_01c:0025b10": "和尚應語，發彼喜心。《四分》云：答言：「可爾！教授汝，",
    "T40n1804_01c:0025b11": "清淨，莫放逸！」弟子答云：「頂戴持！」下文更有十",
    "T40n1804_01c:0025b12": "種答法。問：沙彌戒時已曾請訖，今何重請？答：",
    "T40n1804_01c:0025b13": "以容改轉，不用本師；又沙彌時請，初來為受",
    "T40n1804_01c:0025b14": "十戒，今者沙彌為受具戒，受法不同；或可和",
    "T40n1804_01c:0025b15": "尚無德，不合相攝。故二對請之。次請二師。律",
    "T40n1804_01c:0025b16": "無正文。據《佛阿毘曇》中，亦有請法，文非巧勝，",
    "T40n1804_01c:0025b17": "故不抄出。即準和尚例通請之。應具儀至師",
    "T40n1804_01c:0025b18": "前，旁人示語云：「羯磨戒師阿闍梨者，受戒正",
    "T40n1804_01c:0025b19": "緣；若無此人秉於聖法，則法界善法無由得",
    "T40n1804_01c:0025b20": "生；故須增上重心，於戒師所方發無作。」種種",
    "T40n1804_01c:0025b21": "說已，教云：「大德一心念！我某甲，今請大德為",
    "T40n1804_01c:0025b22": "羯磨阿闍梨，願大德為我作羯磨阿闍梨，我",
    "T40n1804_01c:0025b23": "依大德故，得受具足戒。慈愍故！三說」次請教授師。",
    "T40n1804_01c:0025b24": "亦具修至前，旁人教云：「由此人，為汝教授，引",
    "T40n1804_01c:0025b25": "導開解；令至僧中，發汝具戒；緣起方便，並因",
    "T40n1804_01c:0025b26": "此師；重心請者，方乃發戒。」文如羯磨師法，但",
    "T40n1804_01c:0025b27": "以教授阿闍梨為異。次請七證師。義須準請。",
    "T40n1804_01c:0025b28": "以羯磨法，非是獨秉，必取此人，證無錯謬。《十",
    "T40n1804_01c:0025b29": "誦》正則，理例請之。則受者生善，前師心重；彼",
    "T40n1804_01c:0025c01": "此俱和，豈非同法。世多不行，但自滅法。若論",
    "T40n1804_01c:0025c02": "發戒功，與三師齊德，何為不請之乎？可準三",
    "T40n1804_01c:0025c03": "師而請，必在大眾，多僧亦未必通限。更明十",
    "T40n1804_01c:0025c04": "師成不之相。《四分》云：弟子知和尚犯戒，知不",
    "T40n1804_01c:0025c05": "應如是人邊受，亦知雖受不得戒；如此具知，",
    "T40n1804_01c:0025c06": "則不成受；反上成也。餘之九師，律無正文，準",
    "T40n1804_01c:0025c07": "可知也。若和尚犯重，而羯磨師知，亦不成受；",
    "T40n1804_01c:0025c08": "以了知所牒非比丘用故。若十師之內互知",
    "T40n1804_01c:0025c09": "犯重，法亦不成；並了知犯者，不得共住，知何",
    "T40n1804_01c:0025c10": "不該。若據律文，弟子知和尚破戒，未顯輕重。",
    "T40n1804_01c:0025c11": "準義詳之，乃至犯吉羅者，亦不成受。以犯威",
    "T40n1804_01c:0025c12": "儀，不應師德；知不得戒，強受不成，由無心故。",
    "T40n1804_01c:0025c13": "既知必須見聞清淨，預須選擇，文云：令選擇",
    "T40n1804_01c:0025c14": "取也。和尚德者，差互不同，律中所列百三十",
    "T40n1804_01c:0025c15": "餘種。十夏一種，必須限定；餘之德相，如〈師資",
    "T40n1804_01c:0025c16": "法〉中；故九夏和尚受戒得罪。二種闍梨五夏",
    "T40n1804_01c:0025c17": "已上，律云多己五歲也。餘師隨夏多少。統明",
    "T40n1804_01c:0025c18": "師義，幸有老宿碩德，則生善於後。《五百問》云：",
    "T40n1804_01c:0025c19": "比丘五臘不滿度弟子，知非而度，犯墮。弟子",
    "T40n1804_01c:0025c20": "不知是非，得戒；若知，不得戒。《明了論疏》：若已",
    "T40n1804_01c:0025c21": "得五夏，為受大戒作證人及作威儀師。七夏",
    "T40n1804_01c:0025c22": "已去，得作羯磨闍梨。既是師位，故不得互共",
    "T40n1804_01c:0025c23": "同床坐。三教發戒緣。《薩婆多》云：凡受戒法，先",
    "T40n1804_01c:0025c24": "與說法，引導開解，令一切境上起慈愍心，便",
    "T40n1804_01c:0025c25": "得增上戒。就文如此，今以事求，初明緣境，後",
    "T40n1804_01c:0025c26": "明心量。初中，所發戒相，乃有無量。由未受戒",
    "T40n1804_01c:0025c27": "前，惡遍法界；今欲進受，翻前惡境，並起善心；",
    "T40n1804_01c:0025c28": "故戒發所因，還遍法界。若隨境論，別鈔應有",
    "T40n1804_01c:0025c29": "三十餘紙；要而言之，不過情與非情，空有二",
    "T40n1804_01c:0026a01": "諦、滅理涅槃、佛說聖教、文字卷軸、形像塔廟，地",
    "T40n1804_01c:0026a02": "水火風虛空識等；法界為量，並是戒體。故《善",
    "T40n1804_01c:0026a03": "生》云：眾生無邊故，戒亦無邊。《薩婆多》云：非眾",
    "T40n1804_01c:0026a04": "生上，亦得無量。如十方大地，下至空界；若傷",
    "T40n1804_01c:0026a05": "如塵，並得其罪。今翻為戒善，故遍陸地。即《善",
    "T40n1804_01c:0026a06": "生》言：大地無邊，戒亦無邊；草木無量，海水無",
    "T40n1804_01c:0026a07": "邊，虛空無際，戒亦同等。《薩婆多》云：新受戒人，",
    "T40n1804_01c:0026a08": "與佛戒齊德也。以此而推，出家僧尼，真是功",
    "T40n1804_01c:0026a09": "德善法之聚；位尊人天，良由於此。不論受而",
    "T40n1804_01c:0026a10": "具持，功德難數；若毀破者，猶利無邊。故《十輪》",
    "T40n1804_01c:0026a11": "云：破戒比丘，雖是死人；是戒餘力，猶能示於",
    "T40n1804_01c:0026a12": "人天道行，猶如牛黃麝香燒香等喻。佛因說",
    "T40n1804_01c:0026a13": "偈：「瞻蔔華雖萎，勝於一切華；破戒諸比丘，猶",
    "T40n1804_01c:0026a14": "勝諸外道。」是故行者，破戒之人，功德無量，遠",
    "T40n1804_01c:0026a15": "有出期；不受戒者，隨流苦海，永無解脫。《智論》",
    "T40n1804_01c:0026a16": "說言：寧受戒而破，初入地獄，後得解脫；不受",
    "T40n1804_01c:0026a17": "戒者，輪轉三界。《涅槃》亦云：雖復得受梵天之",
    "T40n1804_01c:0026a18": "身，乃至非想，命終還入三惡道中。良由無戒，",
    "T40n1804_01c:0026a19": "故致往返。如是隨機廣略，令其悟解；若不知",
    "T40n1804_01c:0026a20": "者，心則浮昧，受戒不得，徒苦自他。《薩婆多》云：",
    "T40n1804_01c:0026a21": "若淳重心，則發無教；輕則不發。豈可虛濫，理",
    "T40n1804_01c:0026a22": "當殷重。次令發戒。應語言，當發上品心，得上",
    "T40n1804_01c:0026a23": "品戒；若下品心者，乃至羅漢，戒是下品。《毘跋",
    "T40n1804_01c:0026a24": "律》曰：發心我今求道，當教一切眾生，眾生皆",
    "T40n1804_01c:0026a25": "惜壽命。以此事受，是下品耎心，雖得佛戒，猶",
    "T40n1804_01c:0026a26": "非上勝。餘二就義明之：云何中品？若言我今",
    "T40n1804_01c:0026a27": "正心向道，解眾生疑，我為一切作津梁，亦能",
    "T40n1804_01c:0026a28": "自利，復利他人，受持正戒。云何上品？若言，我",
    "T40n1804_01c:0026a29": "今發心受戒，為成三聚戒故，趣三解脫門，正",
    "T40n1804_01c:0026b01": "求泥洹果；又以此法，引導眾生，令至涅槃，令",
    "T40n1804_01c:0026b02": "法久住。如此發心，尚是邪想；況不發者，定無",
    "T40n1804_01c:0026b03": "尊尚。《智論》云：凡夫始學，邪心中語；那含果人，",
    "T40n1804_01c:0026b04": "慢心中語；羅漢果者，名字語也。如此自知心",
    "T40n1804_01c:0026b05": "之分齊，得佛淨戒亦有分齊。故文云：佛子亦",
    "T40n1804_01c:0026b06": "如是，勤求梵戒本等。問：此教宗是何乘？而發",
    "T40n1804_01c:0026b07": "大乘志耶？答：此四分宗，義當大乘。《戒本》文云：",
    "T40n1804_01c:0026b08": "若有為自身，欲求於佛道，當尊重正戒，及迴",
    "T40n1804_01c:0026b09": "施眾生共成佛道。律中多有誠例。光師亦判",
    "T40n1804_01c:0026b10": "入大乘律限。如是發戒緣境，及心有增上；此",
    "T40n1804_01c:0026b11": "之二途，必受前時，智者提授；使心心相續，見",
    "T40n1804_01c:0026b12": "境明淨；不得臨時方言發心。若約臨時師授，",
    "T40n1804_01c:0026b13": "法相尚自虛浮，豈能令受者得上品耶？或全",
    "T40n1804_01c:0026b14": "不發，豈非大事。第四，律云：當立受戒人，置眼",
    "T40n1804_01c:0026b15": "見耳不聞處。若受戒人離見聞處，若在界外",
    "T40n1804_01c:0026b16": "等，皆不名受具。恐聽羯磨故，著離聞處；猶恐",
    "T40n1804_01c:0026b17": "非法，令僧眼見。《五分》中，以起過故，聽安戒壇",
    "T40n1804_01c:0026b18": "外眼見處等。《四分》文云：界外問遮難等。今時",
    "T40n1804_01c:0026b19": "受者，多在界內，理亦無傷，順上律文。《僧祇》云：",
    "T40n1804_01c:0026b20": "教授師應將不近不遠處等。若多人共受者，",
    "T40n1804_01c:0026b21": "應兩處安置：一多人行立，令望見僧，起敬重",
    "T40n1804_01c:0026b22": "意；二將問難者，離僧及離沙彌行處，於中問",
    "T40n1804_01c:0026b23": "緣。必在同處亦得，恐後問如前，心不尊重。應",
    "T40n1804_01c:0026b24": "各令反披七條及衣鉢，在彼而立。五單白差",
    "T40n1804_01c:0026b25": "威儀師。《四分》云：由界外脫衣看，致令受者慚",
    "T40n1804_01c:0026b26": "恥，稽留受戒事。佛言：不得露形看，當差人問",
    "T40n1804_01c:0026b27": "難事。《五分》：令和尚語羯磨師：「長老今作羯磨。」",
    "T40n1804_01c:0026b28": "復語威儀師：「長老今受羯磨。」《四分》云：彼戒師",
    "T40n1804_01c:0026b29": "當問：「誰能為某甲作教授師？」答言：「我某甲能。」",
    "T40n1804_01c:0026c01": "應索欲、問和，答言：「差教授師單白羯磨。」如此",
    "T40n1804_01c:0026c02": "四答，止得各作一法。若總答云：「受戒羯磨。」已",
    "T40n1804_01c:0026c03": "後更不須和；乃至多人，例通問答。不得過明",
    "T40n1804_01c:0026c04": "相。戒師應白言：「大德僧聽！彼某甲，從和尚某",
    "T40n1804_01c:0026c05": "甲求受具足戒。若僧時到僧忍聽：某甲為教",
    "T40n1804_01c:0026c06": "授師。白如是。」應下座禮僧已，案常威儀，至受",
    "T40n1804_01c:0026c07": "者所。六明出眾問緣。所以爾者，恐在眾惶怖，",
    "T40n1804_01c:0026c08": "有無差互；屏處怖微，安審得實。即須依律問",
    "T40n1804_01c:0026c09": "之。但遮難之中，有得不得，故前廣分別；令其",
    "T40n1804_01c:0026c10": "識相，使問難者據法明斷；使問答相應，無有",
    "T40n1804_01c:0026c11": "迷謬。若問而不解，終為非問；故中邊不相解",
    "T40n1804_01c:0026c12": "語，佛判不成。若準律云：不問十三難者，則不",
    "T40n1804_01c:0026c13": "得戒。故前須明解，彼此無迷；脫由不解不成，",
    "T40n1804_01c:0026c14": "豈不誤他大事。應沙彌時，教令列名顯數，識相",
    "T40n1804_01c:0026c15": "誦之；此非羯磨，不犯賊住。若約律本，但問十",
    "T40n1804_01c:0026c16": "三難事；及論作法，但問諸遮。今就義準，著問",
    "T40n1804_01c:0026c17": "遮之前。又問難之體，要唯相解，「今問汝，不犯",
    "T40n1804_01c:0026c18": "邊罪不？」自非明律者，方識名知相；自外經論",
    "T40n1804_01c:0026c19": "雜學，必無曉了。下一一具之，不同舊人，蒙籠",
    "T40n1804_01c:0026c20": "誦習。一邊罪難者。謂先受具戒，毀破重禁，捨",
    "T40n1804_01c:0026c21": "戒還來，欲更受具。此人罪重，名佛海邊外之",
    "T40n1804_01c:0026c22": "人，不堪重入淨戒海也！乃至準《論》：白衣五戒、",
    "T40n1804_01c:0026c23": "八戒，沙彌十戒，破於重者，同名邊罪。二犯比",
    "T40n1804_01c:0026c24": "丘尼。《四分》等律並云汗尼，不明淨穢。故世行",
    "T40n1804_01c:0026c25": "事者云：「汝不犯清淨尼不？」此依《僧祇》而問。彼",
    "T40n1804_01c:0026c26": "律云：若須、斯二果及凡夫持戒尼，被人污者，",
    "T40n1804_01c:0026c27": "初人受樂，是壞尼淨行；中後人犯，不名壞尼",
    "T40n1804_01c:0026c28": "難。若那含、羅漢，初後人俱名難也。故知唯是",
    "T40n1804_01c:0026c29": "淨境，方成難攝。《十誦》云：若摩觸八尼，污尼八",
    "T40n1804_01c:0027a01": "事；若一人以八事犯尼，令犯重者，俗人不成",
    "T40n1804_01c:0027a02": "難也。《善見》云：若壞尼下二眾，不障出家；若壞",
    "T40n1804_01c:0027a03": "大尼，三處行淫，皆名難也。若以白衣俗服強",
    "T40n1804_01c:0027a04": "與尼著而行淫者，成難；若尼自樂著白衣服",
    "T40n1804_01c:0027a05": "就上淫者，不障出家。必以義求，若知受具戒",
    "T40n1804_01c:0027a06": "緣事，著於俗服亦應成難。但壞淨境，不論知",
    "T40n1804_01c:0027a07": "淨不淨。廣有廢立，如《疏》、《義鈔》。問：何不言壞比",
    "T40n1804_01c:0027a08": "丘耶？答：亦成難也。尼受戒中反問便是，由事",
    "T40n1804_01c:0027a09": "希。故《善生經》：受五戒者，問遮難云：「汝不犯比",
    "T40n1804_01c:0027a10": "丘、比丘尼不？」故知同是難攝。皆謂俗人時犯；",
    "T40n1804_01c:0027a11": "若受戒已，犯者，止名邊罪所收。三賊心受戒",
    "T40n1804_01c:0027a12": "者。律中為利養故，輒自出家。若未出家者，未",
    "T40n1804_01c:0027a13": "受，不應受；已受，得戒。曾經說戒羯磨，已受者",
    "T40n1804_01c:0027a14": "滅擯。《四分》云：若至一人二人三人眾僧所，共",
    "T40n1804_01c:0027a15": "羯磨說戒，皆滅擯。義詳，共一人作對首眾法，",
    "T40n1804_01c:0027a16": "皆成障戒。如說戒自恣等法，必聽眾法心念，",
    "T40n1804_01c:0027a17": "亦成難攝。若對他三人已下對首法，四人已",
    "T40n1804_01c:0027a18": "上餘和合法，不秉羯磨，皆不成難。《善見》云：三",
    "T40n1804_01c:0027a19": "種偷形：一者無師自出家。不依大僧臘次，不",
    "T40n1804_01c:0027a20": "受他禮，不入僧法事，一切利養不受。二偷和",
    "T40n1804_01c:0027a21": "合者。有師出家，受十戒，往他方；或言十夏，次",
    "T40n1804_01c:0027a22": "第受禮，入僧布薩一切羯磨，受信施物。三二",
    "T40n1804_01c:0027a23": "俱偷者，可知。若偷形者，不經法事，不受禮施，",
    "T40n1804_01c:0027a24": "為飢餓故，若欲出家，受戒者得下二不合。《五百問》云：",
    "T40n1804_01c:0027a25": "沙彌詐稱大道人，受比丘一禮拜，是名賊住",
    "T40n1804_01c:0027a26": "難。《四分》中但言賊住難者，謂共羯磨說戒，不",
    "T40n1804_01c:0027a27": "說聽聞不聞及愚癡因緣等。依如《僧祇》。若沙",
    "T40n1804_01c:0027a28": "彌作是念：說戒時論說何等，即盜聽之。若聰",
    "T40n1804_01c:0027a29": "明記得初中後語者，不得與受戒；若闇鈍或",
    "T40n1804_01c:0027b01": "緣餘念，不記初中後者，得受具。若凡人，自出",
    "T40n1804_01c:0027b02": "家著袈裟，未經布薩等者，得受；反之不得。《摩",
    "T40n1804_01c:0027b03": "得伽》云：不自知滿二十而受具，後知不滿者，",
    "T40n1804_01c:0027b04": "若經僧布薩羯磨，是名賊住。《四分》疑惱戒云：",
    "T40n1804_01c:0027b05": "若年不滿，作法不成受者，有知者語令識之，",
    "T40n1804_01c:0027b06": "後更受戒。《十誦》云：比丘尼如法捨戒，若更受",
    "T40n1804_01c:0027b07": "者，不得。即名賊住難。四破內外道者。謂本是",
    "T40n1804_01c:0027b08": "外道，來投佛法，受具已竟，反還本道，今復重",
    "T40n1804_01c:0027b09": "來；彼此通壞，志性無定。律中，令度出家，對僧",
    "T40n1804_01c:0027b10": "與沙彌戒，四月試之；使志性和柔，深信明著，",
    "T40n1804_01c:0027b11": "方為受具。問：信邪來久，何故先與沙彌戒耶？",
    "T40n1804_01c:0027b12": "答：信此投歸，若不以十戒調柔，違相不顯；又",
    "T40n1804_01c:0027b13": "彰佛法深妙漸次授法，不同外道一往不簡。",
    "T40n1804_01c:0027b14": "此事既希，多述無益，必有，律自廣明。五非黃",
    "T40n1804_01c:0027b15": "門。律中五種：一生黃門；二犍作者；三因見他",
    "T40n1804_01c:0027b16": "淫方有妬心淫起；四忽然變作；五半月能",
    "T40n1804_01c:0027b17": "男，半月不能男。世中多有自截者，若依《四分》，",
    "T40n1804_01c:0027b18": "應滅擯。文云：若犍者，都截却也。今時或截",
    "T40n1804_01c:0027b19": "少分，心性未改者，兼有大操大志者，準依《五",
    "T40n1804_01c:0027b20": "分》，應得。彼文云：若截頭及半，得小罪；都截，滅",
    "T40n1804_01c:0027b21": "擯。《四分》云：若被怨家、惡獸、業報落等，應同比",
    "T40n1804_01c:0027b22": "丘法。若自截者，滅擯。不明分齊。《五分》云：時",
    "T40n1804_01c:0027b23": "有比丘為欲火所燒，不能堪忍。乃至佛訶責",
    "T40n1804_01c:0027b24": "言：汝愚癡人，應截不截，不應截而截。告諸",
    "T40n1804_01c:0027b25": "比丘，若都截者，滅擯；猶留卵者，依篇懺之。準",
    "T40n1804_01c:0027b26": "此以明。則未受具已截者，終無明教。必須準",
    "T40n1804_01c:0027b27": "前勘取，依餘部為受。六殺父，七殺母，八殺阿",
    "T40n1804_01c:0027b28": "羅漢。此三難為之既希，故略知文相。九破僧。",
    "T40n1804_01c:0027b29": "即法輪僧也；若破羯磨僧，非難。十出佛身血。",
    "T40n1804_01c:0027c01": "此二難佛滅後無也。《僧祇律》注云：佛久涅",
    "T40n1804_01c:0027c02": "槃，依舊文問耳。十一非人難。皆謂八部鬼神",
    "T40n1804_01c:0027c03": "變作人形而來受具。《律》中、《五分》：天子、阿脩羅",
    "T40n1804_01c:0027c04": "子、犍闥婆子，化為人等。十二畜生難。亦謂變",
    "T40n1804_01c:0027c05": "為人形而來者。律中，龍變形來受，佛言：畜生",
    "T40n1804_01c:0027c06": "者，於我法中，無所長益。此上二趣，若依本形，",
    "T40n1804_01c:0027c07": "是人通識；恐變而來，故須問之。脫有高達俗",
    "T40n1804_01c:0027c08": "士來受戒，時語云：「汝非畜生不？」若聞此言，一",
    "T40n1804_01c:0027c09": "何可怪，應方便轉問，如下所陳。十三二形者。",
    "T40n1804_01c:0027c10": "謂一報形，具男女二根。若先受後變，猶尚失",
    "T40n1804_01c:0027c11": "戒；況初帶，受者，滅擯。上已略述難相，而遮事",
    "T40n1804_01c:0027c12": "非一，律中略問十六，自餘受法廣明。皆言不",
    "T40n1804_01c:0027c13": "應，亦有得不得者。若不自稱名字，不稱和尚",
    "T40n1804_01c:0027c14": "字，年不滿等，定不得戒。《五分》：諸比丘度截手",
    "T40n1804_01c:0027c15": "脚耳鼻、截男根頭、挑眼出、極老無威儀、極醜，",
    "T40n1804_01c:0027c16": "一切毀辱僧者，皆不得度；若已度，得戒。或有",
    "T40n1804_01c:0027c17": "先相嫌，以小小似片事作留難，似瞎、似跛、似",
    "T40n1804_01c:0027c18": "短小、父母不聽等，作難者，吉羅。《僧祇》云：盲者，",
    "T40n1804_01c:0027c19": "若見手掌中文，若雀目；聾者高聲得聞；躄者",
    "T40n1804_01c:0027c20": "捉屐曳尻行；鞭瘢若凸凹，若治與皮不異，得；",
    "T40n1804_01c:0027c21": "印瘢人破肉，已用銅青等，作字獸形；侏儒者，",
    "T40n1804_01c:0027c22": "或上長下短、下長上短。一切百遮，不應與出",
    "T40n1804_01c:0027c23": "家；若已出家，不應驅出，僧得越罪。準此諸遮，",
    "T40n1804_01c:0027c24": "皆言不應，得罪。下文復云：是謂不名受具足，",
    "T40n1804_01c:0027c25": "一一皆言不應驅出。是中清淨如法者，名受",
    "T40n1804_01c:0027c26": "具足；不名者，總結師罪，何妨有得、不得者。如",
    "T40n1804_01c:0027c27": "瘂等若有輕遮，不障戒者，故言清淨共住如",
    "T40n1804_01c:0027c28": "法。文云：瘂者，不能語，用手作相。又云：遣書、舉",
    "T40n1804_01c:0027c29": "手作相、不現前，如是等不名受。前瘂者文中，",
    "T40n1804_01c:0028a01": "不應驅出，作沙彌也。《十誦》、《伽論》云：瘂、聾人，不",
    "T40n1804_01c:0028a02": "名受具；若聾，聞羯磨聲，得受。衣鉢不具者。《四",
    "T40n1804_01c:0028a03": "分》云：若無衣鉢，不名受戒；若借衣鉢，應與價",
    "T40n1804_01c:0028a04": "直。《五分》云：令主捨之。亦不明得不？今準《薩婆",
    "T40n1804_01c:0028a05": "多》，得戒論。問曰：若爾何故必須衣鉢？答：一為",
    "T40n1804_01c:0028a06": "威儀故。二生前人信敬心故，如獵師著袈裟，",
    "T40n1804_01c:0028a07": "鹿見以著異服，故無怖心。三為表異相故，內",
    "T40n1804_01c:0028a08": "德亦異。引彼證此，文不可和。《四分》云：不名受",
    "T40n1804_01c:0028a09": "戒，此則部別不同。必誦《十誦》羯磨，依彼開成。",
    "T40n1804_01c:0028a10": "準急無損。昔人義準《四分》和尚法中，若知借",
    "T40n1804_01c:0028a11": "衣鉢受戒不得者，則不得戒；不知者得。此乃",
    "T40n1804_01c:0028a12": "人判，終違律文；必敬佛言，再受依法。父母聽",
    "T40n1804_01c:0028a13": "不者。《善見》云：若餘方國度者，不須問。《僧祇》：親",
    "T40n1804_01c:0028a14": "兒此彼不聽；自來兒、養兒，餘處得受。負債者。",
    "T40n1804_01c:0028a15": "諸部但言不應，義準理得。奴者。《僧祇》云：若家",
    "T40n1804_01c:0028a16": "生、買得、抄得，此彼不得。他與奴、自來奴，餘處",
    "T40n1804_01c:0028a17": "聽度。今有人放奴出家者，若取《出家功德經》，",
    "T40n1804_01c:0028a18": "若放奴婢及以男女，得福無量。律中不明放",
    "T40n1804_01c:0028a19": "者，但言自來投法，度之是非，準奴及兒，彼此",
    "T40n1804_01c:0028a20": "通允。《五百問》中：知是佛奴，度者犯重；若先不",
    "T40n1804_01c:0028a21": "知，後知，不遣亦重。問：其人是大道人不？答：非",
    "T40n1804_01c:0028a22": "也。僧奴準此，復本奴位。官人者。《僧祇》：有名有",
    "T40n1804_01c:0028a23": "祿、有名無祿，此彼國不得度；有祿無名，餘處",
    "T40n1804_01c:0028a24": "得度；無名祿者，一切俱聽。準此，俗人來投出",
    "T40n1804_01c:0028a25": "家，理須為受。丈夫者。必以建心慕遠，清節不",
    "T40n1804_01c:0028a26": "群；卓然，風霜不改其操；鏗然，憂喜未達其心，",
    "T40n1804_01c:0028a27": "便為丈夫之貌。故律云：年二十者，方堪受具。",
    "T40n1804_01c:0028a28": "謂能忍寒熱、飢渴、風雨、蚊虻、毒蟲，能忍惡言",
    "T40n1804_01c:0028a29": "苦事，能持戒，能一食等。《僧祇》云：若過二十，減",
    "T40n1804_01c:0028b01": "七十，無所堪能，不應與受具。五種病者。上四",
    "T40n1804_01c:0028b02": "應得。狂中有三種，若全不覺好惡，應不得；餘",
    "T40n1804_01c:0028b03": "二應得。《善見》云：癩癬莫問赤白黑，屏處，增長",
    "T40n1804_01c:0028b04": "不增長俱得；露處反前不得。然癩病有二：一",
    "T40n1804_01c:0028b05": "惡業所致，二四大違反則生。故《育王經》有疥",
    "T40n1804_01c:0028b06": "癩須陀洹，瘡痍阿羅漢也。若出家已，癩者，一",
    "T40n1804_01c:0028b07": "切僧事共作，若食莫令在眾，此《薩婆多》解。次",
    "T40n1804_01c:0028b08": "明餘事，更明所以。《五分》：若先不相識人，不應",
    "T40n1804_01c:0028b09": "雲霧暗時受。《五百問》中：要須燈燭照之。若先",
    "T40n1804_01c:0028b10": "曾受具者，《十誦》問云：「曾作大比丘不？」答：「作。」問：",
    "T40n1804_01c:0028b11": "「清淨持戒不？捨時，一心如法還戒不？」《四分》無",
    "T40n1804_01c:0028b12": "文；必有，亦同邊罪。幸依《十誦》十三難前問之；",
    "T40n1804_01c:0028b13": "答若有違，則成邊罪故。《四分》云：若有難緣，如",
    "T40n1804_01c:0028b14": "說戒中，當二人三人一時作羯磨，不得至四。",
    "T40n1804_01c:0028b15": "《僧祇》：一和尚，一戒師，一眾得二人三人並受；",
    "T40n1804_01c:0028b16": "若二和尚共一戒師，二三人不得一眾受。《善",
    "T40n1804_01c:0028b17": "見》云：二人三人一時受戒，一一同；等臘、等時，",
    "T40n1804_01c:0028b18": "不相作禮。上已略明雜相。今正出眾問法。教",
    "T40n1804_01c:0028b19": "授師至受者所，正敷坐具，坐已。語令敷坐具，",
    "T40n1804_01c:0028b20": "為舒正四角，相對相及申手內。《五分》云：應安",
    "T40n1804_01c:0028b21": "慰言：「汝莫恐懼，須臾持汝著高勝處。」彼應取",
    "T40n1804_01c:0028b22": "其衣鉢舒示，寄此以為陶誘。前執五條語言：",
    "T40n1804_01c:0028b23": "「此名安陀會衣。」又指身所著者：「此名欝多羅",
    "T40n1804_01c:0028b24": "僧。」執大衣已語云：「此衣名僧伽梨。」《薩婆多》云：",
    "T40n1804_01c:0028b25": "「此三衣名一切外道所無，今示汝名相。」若依",
    "T40n1804_01c:0028b26": "諸部，此處即為受衣鉢者；或在眾中戒師受",
    "T40n1804_01c:0028b27": "者。《四分》無文。或受已方持者，亦隨兩存。并執",
    "T40n1804_01c:0028b28": "鉢已言：「此器名鉢多羅。」「此衣鉢是汝已有不？」",
    "T40n1804_01c:0028b29": "彼答言：「是。」即便襆之。或加受法，如前。應語",
    "T40n1804_01c:0028c01": "言：「善男子諦聽！今是至誠時，我今當問汝。汝",
    "T40n1804_01c:0028c02": "隨我問答，若不實者，當言不實；若實，言實。何",
    "T40n1804_01c:0028c03": "以如此？由無始來，欺誑聖賢，沈沒生死；今欲",
    "T40n1804_01c:0028c04": "捨虛妄，證真實法故，令汝實答。今問汝遮難，",
    "T40n1804_01c:0028c05": "若不實答，徒自浪受。律云：犯遮難人，七佛一",
    "T40n1804_01c:0028c06": "時為受，亦不得戒。」「汝第一不犯邊罪不？」答言：「無」",
    "T40n1804_01c:0028c07": "者。語云：「汝應不識此罪，謂曾受佛戒而犯淫、",
    "T40n1804_01c:0028c08": "盜、殺、妄；作此四者，必不得受。今汝無耶？」答言：",
    "T40n1804_01c:0028c09": "「無」者。又語云：「汝若不識不解，不得妄答。第二",
    "T40n1804_01c:0028c10": "汝不白衣時污淨戒比丘尼不？」答言：「無。」「第三",
    "T40n1804_01c:0028c11": "汝不白衣沙彌時，盜聽他說戒羯磨，詐作比丘",
    "T40n1804_01c:0028c12": "不？」答言：「無。」「第四汝非曾作外道，來投受戒後，",
    "T40n1804_01c:0028c13": "還作外道；今復重來不？」答言：「無。」「第五汝非五",
    "T40n1804_01c:0028c14": "種黃門依名示之不？」答言：「無」者。「第六汝非殺父不？」",
    "T40n1804_01c:0028c15": "「第七汝非殺母不？」「第八汝非殺阿羅漢不？」「第",
    "T40n1804_01c:0028c16": "九汝非破僧不？」「第十汝非惡心出佛身血不？」",
    "T40n1804_01c:0028c17": "各各答言「無」者。「第十一汝非天子、阿脩羅子，",
    "T40n1804_01c:0028c18": "名為非人，變為人形而來受戒不？」答言：「無。」「第",
    "T40n1804_01c:0028c19": "十二汝非諸龍畜等能變化者，變為人形而來",
    "T40n1804_01c:0028c20": "受不？」答言：「無。」「第十三汝今身中不佩男女二",
    "T40n1804_01c:0028c21": "形不？」答：「無」者。應讚言：「善男子！已問難事，十三",
    "T40n1804_01c:0028c22": "既無，戒可得受。」「更問十遮：汝今字誰？」答言：「某",
    "T40n1804_01c:0028c23": "甲。」「和尚字誰？」答云：「某甲。」「年滿二十不？」答：「滿。」「衣",
    "T40n1804_01c:0028c24": "鉢具足不？」答：「具。」「父母聽汝不？」隨有言：「聽。」若無言：「無。」「汝不負",
    "T40n1804_01c:0028c25": "債不？」答：「無。」「汝非他賤人佛不許度不？是奴不？」",
    "T40n1804_01c:0028c26": "答「無。」「汝非官人不？」答：「無。」「汝是丈夫不？」答：「是丈",
    "T40n1804_01c:0028c27": "夫。」「有如是病，癩、癕疽、白癩、乾痟、顛狂，汝今無",
    "T40n1804_01c:0028c28": "此諸病不？」答言：「無」者。應復語云：「汝無遮難，定",
    "T40n1804_01c:0028c29": "得受也。如我今問汝，僧中亦當如是問；如汝",
    "T40n1804_01c:0029a01": "向者答我，僧中亦當如是答。」應教起立，為正",
    "T40n1804_01c:0029a02": "著七條，令威儀齊正。著履，揲坐具肩上，衣鉢",
    "T40n1804_01c:0029a03": "襆置手中。語令：「汝此處立，我至僧中為汝通",
    "T40n1804_01c:0029a04": "請；若僧許可，我舉手召汝，汝可即來。」《五分》",
    "T40n1804_01c:0029a05": "云：教著衣時，密如法視無重病不，種種隨緣，",
    "T40n1804_01c:0029a06": "廣如彼述。或外律中，於此受衣鉢者。七單白",
    "T40n1804_01c:0029a07": "入眾。律云：彼教授師還來至僧中，如常威儀，",
    "T40n1804_01c:0029a08": "相去舒手相及處立此依中國露地戒壇，故在申手內；必在覆處，隨時也。當作",
    "T40n1804_01c:0029a09": "白：「大德僧聽！彼某甲，從和尚某甲，求受具足",
    "T40n1804_01c:0029a10": "戒。若僧時到僧忍聽：我已問竟，聽將來。白如",
    "T40n1804_01c:0029a11": "是。」白已，勿出僧中；若堂內者，至門限內。舉",
    "T40n1804_01c:0029a12": "手呼言：「某甲來若在露地，不得離僧申手外也。」彼來已，為捉衣鉢，",
    "T40n1804_01c:0029a13": "令至僧中，教禮僧足已；至戒師前，右膝著地",
    "T40n1804_01c:0029a14": "合掌。八正明乞戒。彼教授師，將衣鉢付戒師",
    "T40n1804_01c:0029a15": "已，為正衣服，安慰其心。懇惻至誠，仰憑清眾，",
    "T40n1804_01c:0029a16": "求哀乞戒。語云：「此戒法，唯佛出世樹立此法；祕",
    "T40n1804_01c:0029a17": "故，勝故，不令俗人聞之。故六道之中，唯人得",
    "T40n1804_01c:0029a18": "受；猶含遮難，不得具受。汝今既無，甚是淨器，",
    "T40n1804_01c:0029a19": "當深心乞戒，須臾之間入三寶數；若輕浮心，",
    "T40n1804_01c:0029a20": "戒不可得。如是隨時作之，律論廣述。但乞戒",
    "T40n1804_01c:0029a21": "由汝自心。但未曉方軌，階漸無由；故佛教我",
    "T40n1804_01c:0029a22": "為汝稱述。應逐我語。」「大德僧聽！我某甲，從和",
    "T40n1804_01c:0029a23": "尚某甲，求受具足戒；我某甲今從眾僧乞受具",
    "T40n1804_01c:0029a24": "足戒，某甲為和尚，願僧拔濟我。慈愍故！三說」教已，復坐。",
    "T40n1804_01c:0029a25": "九戒師白和法。彼應白言：「大德僧聽！此某甲，",
    "T40n1804_01c:0029a26": "從和尚某甲，求受具足戒；此某甲今從眾僧乞",
    "T40n1804_01c:0029a27": "受具足戒，某甲為和尚。若僧時到僧忍聽：我",
    "T40n1804_01c:0029a28": "問諸難事。白如是。」問：戒師作白和僧，教授無",
    "T40n1804_01c:0029a29": "者？答：羯磨對僧問難，先不差之，故後須和；教",
    "T40n1804_01c:0029b01": "授已被僧差，奉命令問，何須更和；又在屏處，",
    "T40n1804_01c:0029b02": "不對眾問。問：戒師不差，教授獨差者？答：教授",
    "T40n1804_01c:0029b03": "師出眾問難，不差無由輒問；羯磨眾中而問，",
    "T40n1804_01c:0029b04": "故不須差。更有料簡，如《義鈔》說。十正明對問。",
    "T40n1804_01c:0029b05": "律直問十三難事，無有前緣。今時相傳前問",
    "T40n1804_01c:0029b06": "衣鉢，還如教授示四種異名已。應語言：「善男",
    "T40n1804_01c:0029b07": "子聽！今是真誠時、實語時，今隨所問汝，汝當",
    "T40n1804_01c:0029b08": "隨實答。《僧祇》云：汝若不實答，便欺誑諸天魔",
    "T40n1804_01c:0029b09": "梵沙門婆羅門諸天世人，亦欺誑如來及以",
    "T40n1804_01c:0029b10": "眾僧，自得大罪。今問汝十三難事，同前教授",
    "T40n1804_01c:0029b11": "師所問。但眾僧恐屏處有鑑，故對大眾一一",
    "T40n1804_01c:0029b12": "問汝；汝還依彼答，一一答我。」「汝不犯邊罪不？」",
    "T40n1804_01c:0029b13": "「汝不犯淨行比丘尼不？」「汝非賊心受戒不？」「汝",
    "T40n1804_01c:0029b14": "非破內外道不？」「汝非黃門不？」「汝非殺父不？」「汝",
    "T40n1804_01c:0029b15": "非殺母不？」「汝非殺阿羅漢不？」「汝非破僧不？」「汝",
    "T40n1804_01c:0029b16": "非出佛身血不？」「汝非非人不？」「汝非畜生不？」「汝",
    "T40n1804_01c:0029b17": "非二形不？」並答言：「無」者。「汝字何等？」「和尚字誰？」",
    "T40n1804_01c:0029b18": "「年滿二十未？」「三衣鉢具不？」「父母聽汝不？」「汝不",
    "T40n1804_01c:0029b19": "負債不？」「汝非奴不？」「汝非官人不？」「汝是丈夫不？」",
    "T40n1804_01c:0029b20": "「丈夫有如是病，癩癕疽白癩乾痟顛狂等，汝",
    "T40n1804_01c:0029b21": "今無如是病不？」上來並隨有無具答大段第二正明受體。",
    "T40n1804_01c:0029b22": "若至此時，正須廣張，示導發戒正宗；不得但",
    "T40n1804_01c:0029b23": "言起上品心，則受者知何是上品？徒自枉問。",
    "T40n1804_01c:0029b24": "今薄示相貌，臨事未必誦文。應語言：「善男子！",
    "T40n1804_01c:0029b25": "汝遮難並無，眾僧同慶，當與汝戒。但深戒上",
    "T40n1804_01c:0029b26": "善，廣周法界，當發上心，可得上法，如前緣中。",
    "T40n1804_01c:0029b27": "今受此戒，為趣泥洹果，向三解脫門，成就三",
    "T40n1804_01c:0029b28": "聚戒，令正法久住等，此名上品心。次為開廣",
    "T40n1804_01c:0029b29": "汝懷者。由塵沙戒法注汝身中，終不以報得",
    "T40n1804_01c:0029c01": "身心而得容受；應發心作虛空器量身，方得",
    "T40n1804_01c:0029c02": "受法界善法。故《論》云：若此戒法有形色者，當",
    "T40n1804_01c:0029c03": "入汝身作天崩地裂之聲；由是非色法故，令",
    "T40n1804_01c:0029c04": "汝不覺。汝當發驚悚意，發上品殷重心。今為",
    "T40n1804_01c:0029c05": "汝作羯磨聖法，此是如來所制，發得塵沙法",
    "T40n1804_01c:0029c06": "界善法，注汝身心，汝須知之。」應告僧言：「大眾",
    "T40n1804_01c:0029c07": "慈悲，布施其戒。同心共秉，願勿異緣，令他不",
    "T40n1804_01c:0029c08": "得。」應四顧望之，不令非別之相；有者喚令如",
    "T40n1804_01c:0029c09": "法。告言眾僧聽作羯磨：「大德僧聽！此某甲，",
    "T40n1804_01c:0029c10": "從和尚某甲，求受具足戒；此某甲今從眾僧",
    "T40n1804_01c:0029c11": "乞受具足戒，某甲為和尚；某甲自說清淨，無",
    "T40n1804_01c:0029c12": "諸難事，年滿二十，三衣鉢具。若僧時到僧忍",
    "T40n1804_01c:0029c13": "聽：授某甲具足戒，某甲為和尚。白如是。」作白",
    "T40n1804_01c:0029c14": "已，問僧成就不？乃至羯磨中第一、第二、第三，",
    "T40n1804_01c:0029c15": "亦如是問。此《僧祇》文。準此，僧中知法者，答言",
    "T40n1804_01c:0029c16": "成就。《十誦》：因為他受戒，或睡、入定、鬧語、闠亂",
    "T40n1804_01c:0029c17": "等，佛言：不成受戒。羯磨時當一心聽，莫餘覺",
    "T40n1804_01c:0029c18": "餘思惟；應敬重法；當思惟，心心相續憶念；應",
    "T40n1804_01c:0029c19": "分別言，是第一羯磨，乃至第三，不說得罪。又",
    "T40n1804_01c:0029c20": "應語受者言，已作白已，僧皆隨喜。今作羯磨",
    "T40n1804_01c:0029c21": "動彼戒法，莫令心沈舉，當用心承仰。又白僧",
    "T40n1804_01c:0029c22": "言，當聽羯磨：「大德僧聽！此某甲，從和尚某甲，",
    "T40n1804_01c:0029c23": "求受具足戒；此某甲今從眾僧乞受具足戒，",
    "T40n1804_01c:0029c24": "某甲為和尚；某甲自說清淨，無諸難事，年滿",
    "T40n1804_01c:0029c25": "二十，三衣鉢具；僧今授某甲具足戒，某甲為",
    "T40n1804_01c:0029c26": "和尚。誰諸長老忍僧與某甲受具足戒，某甲",
    "T40n1804_01c:0029c27": "受和尚者，默然；誰不忍者，說。此是初羯磨。」",
    "T40n1804_01c:0029c28": "問僧成就不？告受者言：「已作初羯磨，僧皆默",
    "T40n1804_01c:0029c29": "可。今十方法界善法，並皆動轉；當起欣心，勿",
    "T40n1804_01c:0030a01": "縱怠意。」次作二羯磨，如上問已，告受者言：「已",
    "T40n1804_01c:0030a02": "作二羯磨法，僧並和合。今十方法界善法，並",
    "T40n1804_01c:0030a03": "舉集空中；至第三羯磨竟時，當法界功德，入",
    "T40n1804_01c:0030a04": "汝身心。餘一羯磨在，汝當發身總虛空界，心",
    "T40n1804_01c:0030a05": "緣救攝三有眾生，并欲護持三世佛法。」直衣",
    "T40n1804_01c:0030a06": "此語，不同上廣。仍白僧言：「願僧同時慈濟前",
    "T40n1804_01c:0030a07": "生，同共合掌佐助，舉此羯磨。」便即作之，乃至",
    "T40n1804_01c:0030a08": "是事如是持已。若多人一人，即須隨竟，記其",
    "T40n1804_01c:0030a09": "時節。《四分》云：有新受戒者，不及後安居，便數",
    "T40n1804_01c:0030a10": "為歲，佛言不爾。有者，應和尚闍梨教授時節",
    "T40n1804_01c:0030a11": "云，若冬若春若夏，若干日月；若食前食後，乃",
    "T40n1804_01c:0030a12": "至量影。應預將一尺木，至受訖日中竪之，記",
    "T40n1804_01c:0030a13": "其影頭，臥尺量之，計為尺寸，以為常法。《善見》",
    "T40n1804_01c:0030a14": "云：受戒已，立取脚隨身量影，示春冬時。眾數",
    "T40n1804_01c:0030a15": "多少。後說四依四重等。若受人多者，但有受",
    "T40n1804_01c:0030a16": "竟，在僧下坐。乃至一切作已，方總集上座前，",
    "T40n1804_01c:0030a17": "同時為說隨相。不必戒師。問：此新受戒人，相",
    "T40n1804_01c:0030a18": "同界外來者，何不重和？答：非是外來，當處新",
    "T40n1804_01c:0030a19": "起。次明說相。據理隨師具學，何獨此四？為",
    "T40n1804_01c:0030a20": "緣起有過，且制四根本，若毀非用；餘篇枝條，",
    "T40n1804_01c:0030a21": "懺復僧數。意在此也。應告之云：「善男子！汝受",
    "T40n1804_01c:0030a22": "戒已，必謹奉持；若但有受，無持心者，受戒不",
    "T40n1804_01c:0030a23": "得。空願無益，寧起行用，不須願求，經論如",
    "T40n1804_01c:0030a24": "此。但佛世難值，正法難聞，人身難得，奉戒者",
    "T40n1804_01c:0030a25": "難；故上品高達，能受能持，修道會聖。下品小",
    "T40n1804_01c:0030a26": "人，能受能破，心無慚愧；現世惡名，不消利養，",
    "T40n1804_01c:0030a27": "死入惡道。中品之徒，善不自發。望上而學，可",
    "T40n1804_01c:0030a28": "準下流耶！若遂鄙懷，毀破佛戒，不如不受。必",
    "T40n1804_01c:0030a29": "須依佛正教，順受隨學，五夏已來，專於律部；",
    "T40n1804_01c:0030b01": "若達持犯，辦比丘事，修定習慧，會正可期。自",
    "T40n1804_01c:0030b02": "此已外，新學言說，污染淨戒，定慧無由生者，",
    "T40n1804_01c:0030b03": "佛則不許；故律云：若師闕教授，當餘處學，為",
    "T40n1804_01c:0030b04": "長益沙門果故。」然後依文為說相也。次為受",
    "T40n1804_01c:0030b05": "衣鉢坐具。若沙彌時，說淨長衣鉢者；更請施",
    "T40n1804_01c:0030b06": "主，總將說淨。若沙彌時不說，則已犯長；應令",
    "T40n1804_01c:0030b07": "將捨，作吉羅懺，然後說淨。並和尚委示之。次",
    "T40n1804_01c:0030b08": "授六念出《僧祇》文。第一念知日月，應言：「今朝白月",
    "T40n1804_01c:0030b09": "一日至十五日」；以純大故，不云大小。若黑月，",
    "T40n1804_01c:0030b10": "有大小故，須兩分之：「今朝黑月大，一日至十",
    "T40n1804_01c:0030b11": "五日」；或云「今黑月小，一日至十四日」。此謂識",
    "T40n1804_01c:0030b12": "去布薩遠近。出家日月法式如此。若據律文，",
    "T40n1804_01c:0030b13": "為俗人問，令使識知；若入聚落，先知日月數",
    "T40n1804_01c:0030b14": "法。準此方土，不論黑白。若答俗人，唯得通相",
    "T40n1804_01c:0030b15": "云正月小，今是某日。此則道俗通知為允。二",
    "T40n1804_01c:0030b16": "念知食處，於中有三：若全不受請者，云：「我今",
    "T40n1804_01c:0030b17": "自食已食。」有言：「食僧常食。」有言：「我常乞食。」若",
    "T40n1804_01c:0030b18": "受請者云：「我今自食，無請處。」又云：「我今食僧",
    "T40n1804_01c:0030b19": "食，無請處。」又云：「我今乞食，無請處。」若有請者，",
    "T40n1804_01c:0030b20": "有背不背，應云：「今有請處，念自去。」若背者謂迦",
    "T40n1804_01c:0030b21": "提月、病、及施衣等緣：「今有某緣，得背請。」若無緣，一日有眾多請者，應對人云：「今日",
    "T40n1804_01c:0030b22": "有多請，自受一請；餘者施與長老，在某處。」應覓五眾",
    "T40n1804_01c:0030b23": "捨之；若無人時，心念捨：「我某甲，今朝檀越施我正食，迴施",
    "T40n1804_01c:0030b24": "比丘某甲；檀越於我不許，我得自恣食。」三說。此念",
    "T40n1804_01c:0030b25": "法謂獨住、蘭若、遠行、長病、飢時依親里住，五種。《十誦》開之。第三知受戒時夏臘，",
    "T40n1804_01c:0030b26": "云：「我於某年、月、日、某時，一尺木若干影時，受具",
    "T40n1804_01c:0030b27": "戒，我今無夏。」後若有者，隨夏言之。第四知衣",
    "T40n1804_01c:0030b28": "鉢有無受淨等，應云：「我三衣鉢具，有長，已說",
    "T40n1804_01c:0030b29": "淨。」後隨有無，衣、鉢、藥等，隨有者，念說淨。第五念同別食，云：「我今依",
    "T40n1804_01c:0030c01": "眾食」必有別眾，九緣隨開；云：「我今有某緣，應別眾食。」廣如",
    "T40n1804_01c:0030c02": "〈隨相〉。六念康羸，云：「我無病堪行道有病念療治之。」《僧",
    "T40n1804_01c:0030c03": "祇》云：受戒已，要畜漉水袋、應法澡罐等，如〈隨",
    "T40n1804_01c:0030c04": "相〉中。《五分》新受戒者，必令誦戒；恐心退者，未",
    "T40n1804_01c:0030c05": "可亦得。《善見》云：佛度比丘已，有三衣、鉢盂、坐",
    "T40n1804_01c:0030c06": "具、漉水袋、針線、斧子八事隨身。《四分》云：為比",
    "T40n1804_01c:0030c07": "丘與外道相濫，佛令問何時、何月、何和尚闍",
    "T40n1804_01c:0030c08": "梨等。即知佛法與外道俗人有異，勘問知非",
    "T40n1804_01c:0030c09": "賊住。時有三時：從十二月十六日至四月十",
    "T40n1804_01c:0030c10": "五日為春；從四月十六日至八月十五日為",
    "T40n1804_01c:0030c11": "夏；從八月十六日至十二月十五日為冬。月",
    "T40n1804_01c:0030c12": "有黑白、大小不同。受戒已，《抄》出與之。二明捨",
    "T40n1804_01c:0030c13": "戒者。《四分》云：若不樂梵行者，聽捨戒還家。若",
    "T40n1804_01c:0030c14": "復欲於佛法修清淨行者，還聽出家受大戒。",
    "T40n1804_01c:0030c15": "《增一阿含》開七反捨戒，過此非法。《十誦》、《伽論》，",
    "T40n1804_01c:0030c16": "尼無捨戒更得受具。問：若無重出家，何故開",
    "T40n1804_01c:0030c17": "捨？答：一為不成波羅夷故，二為來去無障。比",
    "T40n1804_01c:0030c18": "丘建立義強，故開七反；尼有一義，令在俗無",
    "T40n1804_01c:0030c19": "過，不生譏醜過失。廣如彼部準義，應得作下二眾。",
    "T40n1804_01c:0030c20": "9 師資相攝篇(上三)師資相攝篇第九",
    "T40n1804_01c:0030c21": "佛法增益廣大，寔由師徒相攝；互相敦遇，財",
    "T40n1804_01c:0030c22": "法兩濟；日積業深，行久德固者，皆賴斯矣。比",
    "T40n1804_01c:0030c23": "玄教陵遲，慧風揜扇；俗懷悔慢，道出非法。並",
    "T40n1804_01c:0030c24": "由師無率誘之心，資闕奉行之志；二彼相捨，",
    "T40n1804_01c:0030c25": "妄流鄙境；欲令光道，焉可得乎。故拯倒懸之",
    "T40n1804_01c:0030c26": "急，授以安危之方；幸敬而行之，則永無法滅。",
    "T40n1804_01c:0030c27": "就中，初明弟子依止，後明二師攝受。初中分",
    "T40n1804_01c:0030c28": "二：初明師弟名相，後明依止法。問云：何名師、",
    "T40n1804_01c:0030c29": "和尚、闍梨？答：此無正翻。《善見》云：無罪見罪訶",
    "T40n1804_01c:0031a01": "責，是名我師；共於善法中教授令知故，是我",
    "T40n1804_01c:0031a02": "闍梨。《論傳》云：和尚者，外國語，此云知有罪、知",
    "T40n1804_01c:0031a03": "無罪，是名和尚。《四分律》弟子訶責和尚中亦",
    "T40n1804_01c:0031a04": "同。《明了論》正本云：優波陀訶，翻為依學；依此",
    "T40n1804_01c:0031a05": "人學戒定慧故，即和尚是也；方土音異耳。《相",
    "T40n1804_01c:0031a06": "傳》云：和尚為力生道力由成；闍梨為正行能糾正弟子行。未見",
    "T40n1804_01c:0031a07": "經論。《雜含》中，外道亦號師為和尚。弟子者，學",
    "T40n1804_01c:0031a08": "在我後，名之為弟；解從我生，名之為子。次",
    "T40n1804_01c:0031a09": "總相攝。《尸迦羅越六方禮經》，弟子事師有五",
    "T40n1804_01c:0031a10": "事：一當敬難之，二當念其恩，三所有言教隨",
    "T40n1804_01c:0031a11": "之，四思念不厭，五從後稱譽之。師教弟子亦",
    "T40n1804_01c:0031a12": "有五事：一當令疾知，二令勝他人弟子，三令",
    "T40n1804_01c:0031a13": "知己不忘，四有疑悉解，五欲令智慧勝師。《僧",
    "T40n1804_01c:0031a14": "祇》：師度弟子者，不得為供給自己故，度人出",
    "T40n1804_01c:0031a15": "家者，得罪。當使彼人因我度故，修諸善法，得",
    "T40n1804_01c:0031a16": "成道果。《四分》云：和尚看弟子，當如兒意；弟子",
    "T40n1804_01c:0031a17": "看和尚，當如父想。準此，兒想應具四心：一匠",
    "T40n1804_01c:0031a18": "成訓誨，二慈念，三矝愛，四攝以衣食。如父想",
    "T40n1804_01c:0031a19": "者，亦具四心：一親愛，二敬順，三畏難，四尊",
    "T40n1804_01c:0031a20": "重；敬養侍接，如臣子之事君父。故《律》云：如是",
    "T40n1804_01c:0031a21": "展轉相敬重，相瞻視，能令正法便得久住，增",
    "T40n1804_01c:0031a22": "益廣大。二明依止法。先明應法，二明正行。初",
    "T40n1804_01c:0031a23": "中，言得不依止者八人。《四分》六種：一樂靜；二",
    "T40n1804_01c:0031a24": "守護住處；三有病；四看病；五滿五歲已上，行",
    "T40n1804_01c:0031a25": "德成就；六自有智行，住處無勝己者。七飢儉",
    "T40n1804_01c:0031a26": "世無食，《十誦》云：若恐餓死，當於日日見和尚",
    "T40n1804_01c:0031a27": "處住；恐不得者，若五日、十五日，若二由旬半，",
    "T40n1804_01c:0031a28": "若至自恣時，一一隨緣，如上來見和尚。八行",
    "T40n1804_01c:0031a29": "道稱意所，《五分》：諸比丘各勤修道，無人與依",
    "T40n1804_01c:0031b01": "止，當於眾中上座大德心生依止，敬如師法而",
    "T40n1804_01c:0031b02": "住。二須依止人十種。《四分》云：一和尚命終；二",
    "T40n1804_01c:0031b03": "和尚休道；三和尚決意出界；四和尚捨畜眾；",
    "T40n1804_01c:0031b04": "五弟子緣離他方；六弟子不樂住處，更求勝",
    "T40n1804_01c:0031b05": "緣；七未滿五夏；八不諳教網。文云：若愚癡無",
    "T40n1804_01c:0031b06": "智者，盡壽依止。此約行教明之。《十誦》：受戒多",
    "T40n1804_01c:0031b07": "歲，不知五法，盡形依止：一不知犯，二不知不",
    "T40n1804_01c:0031b08": "犯，三不知輕，四不知重，五不誦廣戒通利。《毘",
    "T40n1804_01c:0031b09": "尼母》：若百臘不知法者，應從十臘者依止。《僧",
    "T40n1804_01c:0031b10": "祇》中四法：不善知毘尼，不能自立，不能立他，",
    "T40n1804_01c:0031b11": "盡形依止。九或愚或智。愚謂性戾癡慢，數",
    "T40n1804_01c:0031b12": "犯眾罪；智謂犯已即知，依法懺洗，志非貞正，",
    "T40n1804_01c:0031b13": "依止於他。十不誦戒本。《毘尼母》：不誦戒人，若",
    "T40n1804_01c:0031b14": "故不誦、先誦後忘、根鈍誦不得者，此三人不",
    "T40n1804_01c:0031b15": "得離依止。前之七人未滿五夏，故須依止；若",
    "T40n1804_01c:0031b16": "滿不須。後之三人位過五夏，要行德兼備，便",
    "T40n1804_01c:0031b17": "息依他。然五歲失依止，約教相而言；據其自",
    "T40n1804_01c:0031b18": "行，終須師誨。《律》云：五分法身成立，方離依止。",
    "T40n1804_01c:0031b19": "更通諸教，佛亦有師，所謂法也。如是廣說。二",
    "T40n1804_01c:0031b20": "明依止正行，分二：一七種共行法，二三種別",
    "T40n1804_01c:0031b21": "行法。初中七法者：一眾僧與師作治罰，弟子",
    "T40n1804_01c:0031b22": "於中當如法料理，令和尚順從於僧；設作，令",
    "T40n1804_01c:0031b23": "如法不違逆，求除罪，令僧疾與解罪。二若和",
    "T40n1804_01c:0031b24": "尚犯僧殘，弟子當如法勸化令其發露己；為",
    "T40n1804_01c:0031b25": "集僧，作覆藏六夜出罪等。三和尚得病，弟子",
    "T40n1804_01c:0031b26": "當瞻視，若令餘人看，乃至差，若命終。四和尚",
    "T40n1804_01c:0031b27": "不樂住處，弟子當自移，若教人移。《僧祇》：能說",
    "T40n1804_01c:0031b28": "出家修梵行無上沙門果，雖無衣食，盡壽不",
    "T40n1804_01c:0031b29": "應離和尚。若欲遊方者，和尚應送。若老病，應",
    "T40n1804_01c:0031c01": "囑人。當教云：汝可遊方，多有功德，禮諸塔",
    "T40n1804_01c:0031c02": "廟，見好徒眾，多所見聞；我不老者亦復欲去",
    "T40n1804_01c:0031c03": "等。五和尚有疑事，弟子當以法以律，如法教",
    "T40n1804_01c:0031c04": "除。六若惡見生，弟子教令捨惡見，住善見。七",
    "T40n1804_01c:0031c05": "弟子當以二事將護：法護者，應教增戒增心",
    "T40n1804_01c:0031c06": "增慧，學問誦經；衣食護者，當與衣食醫藥，隨",
    "T40n1804_01c:0031c07": "力所堪為辦。此七種法，諸部多同。《僧祇》和尚",
    "T40n1804_01c:0031c08": "闍梨有非法事，弟子不得麁語，如教誡法；應",
    "T40n1804_01c:0031c09": "耎語諫師，應作是、不應作是。若和尚不受語",
    "T40n1804_01c:0031c10": "者，應捨遠去；若依止師，當持衣鉢，出界一宿",
    "T40n1804_01c:0031c11": "還。若和尚能除貪等三毒，此名醍醐，最上最",
    "T40n1804_01c:0031c12": "勝，不得離之。餘廣如後。《五分》中：若師犯僧",
    "T40n1804_01c:0031c13": "殘，求僧乞羯磨，弟子應掃灑、敷座、集僧、求羯",
    "T40n1804_01c:0031c14": "磨人。二明別行法三種。一白事離過者。律云：",
    "T40n1804_01c:0031c15": "凡作事者，應具修威儀，合掌白師取進不？若",
    "T40n1804_01c:0031c16": "欲外行者，師以八事量宜：謂同伴、去處、營事",
    "T40n1804_01c:0031c17": "也；三種交絡，是非作句。唯同伴是好人，去處",
    "T40n1804_01c:0031c18": "無過，營事非惡，方令去也。《五分》：欲行前，要先",
    "T40n1804_01c:0031c19": "二三日中，白師令知；唯除大小便、用楊枝不",
    "T40n1804_01c:0031c20": "白。《十誦》中：一切所作皆須白師，唯除禮佛法",
    "T40n1804_01c:0031c21": "僧，餘同《五分》。若弟子辭師行云，當至某城邑、",
    "T40n1804_01c:0031c22": "某聚落、某甲舍。非時白中亦爾。當量行伴，知",
    "T40n1804_01c:0031c23": "於布薩羯磨法事會座，如是者得去。不受語",
    "T40n1804_01c:0031c24": "輒往，明相出時結罪。《僧祇》：不白師，得取與半",
    "T40n1804_01c:0031c25": "條線、半食；若為紉一條線，不白得罪。有剃髮",
    "T40n1804_01c:0031c26": "師來，和尚不在，當白長老比丘；師後來時還",
    "T40n1804_01c:0031c27": "說前緣。餘事準此。若弟子大施者，師量弟子",
    "T40n1804_01c:0031c28": "持戒、誦習、行道者，應語言：此三衣、鉢、具、漉囊",
    "T40n1804_01c:0031c29": "等，出家人應須，不得捨之。若有餘者，告云：此",
    "T40n1804_01c:0032a01": "施非堅法，汝依是得資身行道，不必須捨。若",
    "T40n1804_01c:0032a02": "言我自有得處者，聽。若欲遠行，不得臨行乃",
    "T40n1804_01c:0032a03": "白，應一月半月前預白，令師籌量。若不能一",
    "T40n1804_01c:0032a04": "一白師，當通白。欲作染衣事亦得。《善見》：弟子",
    "T40n1804_01c:0032a05": "隨師行，不得去師七尺，不應蹋師影。離是應",
    "T40n1804_01c:0032a06": "白知。《四分》多種：或出界，或與他物，或受他",
    "T40n1804_01c:0032a07": "物，及佐助眾事，並須白師。二受法者。《四分》",
    "T40n1804_01c:0032a08": "云：彼清旦入和尚房中，受誦經法、問義。廣如",
    "T40n1804_01c:0032a09": "依止中。三報恩法。《四分》云：清旦入房，除小便",
    "T40n1804_01c:0032a10": "器，白時到等。應日別朝中日暮三時問訊和",
    "T40n1804_01c:0032a11": "尚，執作二事，勞苦不得辭設。廣具四紙餘文，",
    "T40n1804_01c:0032a12": "必須別抄依用。一則自調我慢；二則報恩供",
    "T40n1804_01c:0032a13": "養；三則護法住持，正法久住也。《僧祇》云：弟子",
    "T40n1804_01c:0032a14": "晨起，先右脚入和尚房，頭面禮足，問安眠不？",
    "T40n1804_01c:0032a15": "餘同《四分》。《十誦》：若浴和尚，先洗脚，次髀，乃至",
    "T40n1804_01c:0032a16": "胸背。若病，先用和尚物；無者自用，若從他",
    "T40n1804_01c:0032a17": "求。日三時教弟子云：莫近惡知識惡人為伴。",
    "T40n1804_01c:0032a18": "弟子若病，雖有人看，而須日別三往，語看病",
    "T40n1804_01c:0032a19": "者，莫疲厭，此事佛所讚歎。《雜含》云：若比丘，",
    "T40n1804_01c:0032a20": "不謟幻偽、不欺誑；信心、慚愧、精勤、正念、心存",
    "T40n1804_01c:0032a21": "遠離；深敬戒律，顧沙門行；志崇涅槃，為法出",
    "T40n1804_01c:0032a22": "家。如是比丘，應當敬授。由能修梵行，能自建",
    "T40n1804_01c:0032a23": "立故。大門第二，明二師攝受法。其和尚攝行，",
    "T40n1804_01c:0032a24": "與依止大同，合而明之。就依止法七門。一依",
    "T40n1804_01c:0032a25": "止意者。新受戒者，創入佛法，萬事無知，動便",
    "T40n1804_01c:0032a26": "違教；若不假師示導，進誘心神，法身慧命，將",
    "T40n1804_01c:0032a27": "何所託？故律中制，未滿五歲，及滿五夏愚癡",
    "T40n1804_01c:0032a28": "者，令依止有德；使咨承法訓，匠成己益。二得",
    "T40n1804_01c:0032a29": "無師時節。律中開洗足飲水已，說依止。《十誦》：",
    "T40n1804_01c:0032b01": "無好師，聽五六夜；有好師，乃至一夜不依止，",
    "T40n1804_01c:0032b02": "得罪。《摩得伽》：至他所不相諳，委聽二三日選",
    "T40n1804_01c:0032b03": "擇。此律亦爾。《五百問》云：若不依止，飲水食飯、",
    "T40n1804_01c:0032b04": "坐臥床席，日日犯盜；若經十夏不誦戒者，罪",
    "T40n1804_01c:0032b05": "同不依止。三簡師德。因明諸師不同。《四分》五",
    "T40n1804_01c:0032b06": "種：一出家闍梨，所依得出家者。二受戒闍梨，",
    "T40n1804_01c:0032b07": "受戒時作羯磨者。三教授闍梨，教授威儀者。",
    "T40n1804_01c:0032b08": "四受經闍梨，所從受經，若說義，乃至四句偈",
    "T40n1804_01c:0032b09": "也。五依止闍梨，乃至依止住一宿也。和尚者，",
    "T40n1804_01c:0032b10": "從受得戒者是。和尚等者，多己十歲；阿闍梨",
    "T40n1804_01c:0032b11": "等者，多己五歲，除依止。若準此文，四種闍梨，",
    "T40n1804_01c:0032b12": "要多己五歲，方號闍梨；餘未滿者，雖從受誦，",
    "T40n1804_01c:0032b13": "未霑勝名。若準，九歲和尚，得戒，得罪；此雖未",
    "T40n1804_01c:0032b14": "滿。得名何損。又上四闍梨，不得攝人而替依",
    "T40n1804_01c:0032b15": "止和尚處；由一席作法，非通始終；若作師者，",
    "T40n1804_01c:0032b16": "更須請法。律中二師，行德三種：一簡年十歲",
    "T40n1804_01c:0032b17": "已上，二須具智慧，三能勤教授弟子。有七種",
    "T40n1804_01c:0032b18": "共行法，更相攝養，如和尚法中。《摩得伽》云：凡",
    "T40n1804_01c:0032b19": "欲依止人者，當好量宜，能長善法者；及問餘",
    "T40n1804_01c:0032b20": "人，此比丘戒德何似？能教誡不？眷屬復何似，",
    "T40n1804_01c:0032b21": "無有諍訟不？若都無者，然後依止。《僧祇》：不得",
    "T40n1804_01c:0032b22": "趣爾請依止，成就五法：一愛念，二恭敬，三慚，",
    "T40n1804_01c:0032b23": "四愧，五樂住。《四分》：諸比丘輒爾依止，不能長",
    "T40n1804_01c:0032b24": "益沙門道行。佛令選擇取依止。即師有破戒",
    "T40n1804_01c:0032b25": "見威儀等，並不合為依止。因二歲比丘，將一",
    "T40n1804_01c:0032b26": "歲弟子住佛所。佛訶責云：汝身未斷乳，應",
    "T40n1804_01c:0032b27": "受人教授，云何教人耶？若師有非法，聽餘人",
    "T40n1804_01c:0032b28": "誘將弟子去。《五百問》云：其師無非法，而誘將",
    "T40n1804_01c:0032b29": "沙彌去，犯重。因說老病比丘死緣。《善見》云：若",
    "T40n1804_01c:0032c01": "不解律，但解經論，不得度沙彌及依止。《僧祇》：",
    "T40n1804_01c:0032c02": "成就四法，名為持律：謂知有罪、知無罪，知輕、",
    "T40n1804_01c:0032c03": "知重；下至知二部律，得作和尚。《三千威儀》多",
    "T40n1804_01c:0032c04": "有請二師方法，及攝受共行之儀。四明請師",
    "T40n1804_01c:0032c05": "法。《律》中，由和尚命終，無人教授，多壞威儀；聽",
    "T40n1804_01c:0032c06": "有依止，如上和尚法；令法倍增益流布。《僧祇》",
    "T40n1804_01c:0032c07": "亦得名師為尊。請文云：「大德一心念！我某甲",
    "T40n1804_01c:0032c08": "比丘，今請大德為依止阿闍梨。願大德為我",
    "T40n1804_01c:0032c09": "作依止阿闍梨。我依大德故，得如法住！三說。律文少語，",
    "T40n1804_01c:0032c10": "加闍梨字」彼言：「可爾！與汝依止，汝莫放逸。」《五分》云：",
    "T40n1804_01c:0032c11": "「我當受尊教誡！」不者不成。先不相識者，應問",
    "T40n1804_01c:0032c12": "和尚闍梨名字，先住何處、誦何經等。若不如",
    "T40n1804_01c:0032c13": "法，應語云：「汝不識我，我不識汝，汝可往識汝",
    "T40n1804_01c:0032c14": "處受依止。」若疑，應語小住，六宿觀之，合意為",
    "T40n1804_01c:0032c15": "受。若依止師不答許可者，不成。《四分》云：彼遣",
    "T40n1804_01c:0032c16": "使受依止，遣使與依止，皆不成。五師攝受法，",
    "T40n1804_01c:0032c17": "大同前法。《僧祇》云：日別三時，教三藏教法。不",
    "T40n1804_01c:0032c18": "能廣者，下至略知戒經輕重，陰界入義。若受",
    "T40n1804_01c:0032c19": "經時、共誦時、坐禪時，即名教授。若不爾者，下",
    "T40n1804_01c:0032c20": "至云莫放逸。準此以明，今聽講禪齋，初學者",
    "T40n1804_01c:0032c21": "並令依止；每日教誡，過成繁重；不行不誦，徒",
    "T40n1804_01c:0032c22": "設何益！凡請師法，前已明之。今重論意有四：",
    "T40n1804_01c:0032c23": "一作請彼攝我，我當依彼，慈念矜濟。二取道",
    "T40n1804_01c:0032c24": "法資神，乞令教授，行成智立。三自申己意，我",
    "T40n1804_01c:0032c25": "能依止，愛敬如父。四能遵奉供養，慚愧二法",
    "T40n1804_01c:0032c26": "在心。必具此四，可得請他；違此悠悠，徒費無",
    "T40n1804_01c:0032c27": "辦。比有大德，多人望重；每歲春末，受戒者多，",
    "T40n1804_01c:0032c28": "一坐之間，人來投請為和尚者，或十、二十；及至",
    "T40n1804_01c:0032c29": "下座，獨己肅然。此則元無兩攝；成師之義，略",
    "T40n1804_01c:0033a01": "同野馬；極而言之，受同陽焰。《雜含》云：五緣",
    "T40n1804_01c:0033a02": "令如來正法沈沒：若比丘於大師所，不敬、不",
    "T40n1804_01c:0033a03": "重，不下意、供養、依止故；反此則法律不退。《五",
    "T40n1804_01c:0033a04": "分》：二師亦不得以小事留弟子住。若於白衣",
    "T40n1804_01c:0033a05": "前出鄙拙言，應令覺知。廣如第二十三卷。《善",
    "T40n1804_01c:0033a06": "見》：和尚多有弟子，留一人供給，餘者隨意令",
    "T40n1804_01c:0033a07": "讀誦。《僧祇》：弟子為王難，師必經理。若賊抄掠",
    "T40n1804_01c:0033a08": "等，覓錢救贖。不者獲罪。今次明老弟子法。《十",
    "T40n1804_01c:0033a09": "誦》：大比丘從小比丘受依止，得一切供養，如",
    "T40n1804_01c:0033a10": "小事大。唯除禮足，餘盡應作。《僧祇》：一切供",
    "T40n1804_01c:0033a11": "給，除禮足按摩；若病時亦得按摩。應教二部",
    "T40n1804_01c:0033a12": "戒律，陰界入十二因緣等義。雖復百歲，應依",
    "T40n1804_01c:0033a13": "止十歲持戒比丘，下至知二部律者。晨起問",
    "T40n1804_01c:0033a14": "訊，為出大小行器，如弟子事師法。六明治罰",
    "T40n1804_01c:0033a15": "訶責法。分四：初明合訶之法，二依法訶誡，三",
    "T40n1804_01c:0033a16": "不應之失，四辭師出離。初中，《四分》有十五種：",
    "T40n1804_01c:0033a17": "謂無慚作惡不恥，無愧見善不修，不受教不如說行，作非威儀",
    "T40n1804_01c:0033a18": "犯下四篇，不恭敬我慢自居，難與語《成論》云，反戾師教，惡人為友，",
    "T40n1804_01c:0033a19": "好往淫女家、婦女家、大童女家、黃門家，比丘尼",
    "T40n1804_01c:0033a20": "精舍，式叉尼、沙彌尼精舍，好往看龜鼈。律文",
    "T40n1804_01c:0033a21": "如此。今所犯者，未必如文；但有過者，準合依",
    "T40n1804_01c:0033a22": "罰；置而不問，師得重罪。《善戒經》云：不驅謫罰",
    "T40n1804_01c:0033a23": "弟子，重於屠兒旃陀羅等；由此人不壞正法，",
    "T40n1804_01c:0033a24": "不定墮三惡道；畜惡弟子，令多眾生，作諸苦",
    "T40n1804_01c:0033a25": "業，必生惡道。又為名聞利養故畜徒眾，是邪",
    "T40n1804_01c:0033a26": "見人，名魔弟子。《五百問》云：有師不教弟子，因",
    "T40n1804_01c:0033a27": "破戒故，後墮龍中，還思本緣，反來害師。廣如",
    "T40n1804_01c:0033a28": "彼說。問：為具五過方訶，一一隨犯而訶？答：隨",
    "T40n1804_01c:0033a29": "犯即訶，方能行成。又若作此過，雖犯小罪，情",
    "T40n1804_01c:0033b01": "無慚恥，理合訶責；若心恒謹攝，脫誤而犯，情",
    "T40n1804_01c:0033b02": "過可通；量時而用，不必訶止。《雜含》云：年少比",
    "T40n1804_01c:0033b03": "丘，不閑法律。凡所施為，受納衣食，貪迷縱逸，",
    "T40n1804_01c:0033b04": "轉向於死，或同死苦。捨戒還俗，損正法律，謂",
    "T40n1804_01c:0033b05": "同死苦；犯正法律，不識罪相，不知除罪，謂同",
    "T40n1804_01c:0033b06": "死苦。是故比丘，應勤學法律。二明訶責法。凡",
    "T40n1804_01c:0033b07": "欲責他，先自量己內心喜怒。若有嫌恨，但自",
    "T40n1804_01c:0033b08": "抑忍；火從內發，先自焚身。若懷慈濟，又量過",
    "T40n1804_01c:0033b09": "輕重，又依訶辭進退；前出其過，使知非法；依",
    "T40n1804_01c:0033b10": "過順訶，心伏從順。若過淺重訶，罪深輕責；或",
    "T40n1804_01c:0033b11": "隨憤怒，任縱醜辭；此乃隨心處斷，未準聖旨；",
    "T40n1804_01c:0033b12": "本非相利，師訓不成。宜停俗鄙懷，依出道清",
    "T40n1804_01c:0033b13": "過；內懷慈育，外現威嚴；苦言切勒，令其改革。",
    "T40n1804_01c:0033b14": "依律五法次罪責之。《四分》云：弟子不承事和",
    "T40n1804_01c:0033b15": "尚，佛令五事訶責：一我今訶責汝，汝去由過極重，",
    "T40n1804_01c:0033b16": "遣遠出去。二莫入我房得在寺住，在外供給。三莫為我作使容得參承入房。",
    "T40n1804_01c:0033b17": "四莫至我所外事經營，不得來師左右。依止師訶改云，汝莫依止我。五不與汝",
    "T40n1804_01c:0033b18": "語過最輕小，隨得侍奉。自三世佛教，每諸治罰，但有折伏訶",
    "T40n1804_01c:0033b19": "責，本無杖打人法。比見大德眾主，內無道",
    "T40n1804_01c:0033b20": "分可承；不思無德攝他，專行考楚。或對大眾，",
    "T40n1804_01c:0033b21": "或復房中；縛束懸首，非分治打。便引《涅槃》三",
    "T40n1804_01c:0033b22": "子之喻。此未達聖教然。彼經由住一子地悲，",
    "T40n1804_01c:0033b23": "故心無差降，得行此罰。即《涅槃》云：勿殺勿行",
    "T40n1804_01c:0033b24": "杖等。此言何指，不知通解，輒妄引文。縱引嚴",
    "T40n1804_01c:0033b25": "師，此乃引喻，不關正文。如《攝論》言：菩薩得淨",
    "T40n1804_01c:0033b26": "心地，得無分別智，方便具行殺生等十事，無",
    "T40n1804_01c:0033b27": "染濁過失等。今時杖治弟子者，咸起瞋毒，勇",
    "T40n1804_01c:0033b28": "憤奮發，自重輕他，故加彼苦；若準《涅槃》恕己",
    "T40n1804_01c:0033b29": "為喻，則針刺不能忍之。又有愚師，引《淨度經》",
    "T40n1804_01c:0033c01": "三百福罰。此乃偽經人造，智者共非。縱如彼",
    "T40n1804_01c:0033c02": "經，不起三毒者，得依而福罰；今順己煩惱，何",
    "T40n1804_01c:0033c03": "得妄依？《律》中瞋心訶責，尚自犯罪；乃至畜生",
    "T40n1804_01c:0033c04": "不得杖擬，何況杖人？《地持論》中：上犯罰黜，中",
    "T40n1804_01c:0033c05": "犯折伏，下犯訶責。亦無杖洽。《大集》云：若打罵",
    "T40n1804_01c:0033c06": "破戒、無戒袈裟著身剃頭者，罪同出萬億佛",
    "T40n1804_01c:0033c07": "身血。若作四重，不聽在寺，不同僧事；若謫罰",
    "T40n1804_01c:0033c08": "者，於道退落，必入阿鼻。何以故？此人必速入",
    "T40n1804_01c:0033c09": "涅槃，故不應打罵。準此以明，則自知位地；生",
    "T40n1804_01c:0033c10": "報冥然，濫自欺柱，可悲之深。廣如彼經。《僧祇》：",
    "T40n1804_01c:0033c11": "若師訶責，弟子不受者，當語知事人斷食。若",
    "T40n1804_01c:0033c12": "凶惡者，師自遠去。若依止弟子，師應出界一",
    "T40n1804_01c:0033c13": "宿還。若弟子有過，和尚為弟子懺謝諸人云：",
    "T40n1804_01c:0033c14": "「乃至凡夫愚癡，何能無過？此小兒晚學，實有",
    "T40n1804_01c:0033c15": "此罪，當教勅不作。」如是悅眾意。三明訶責非",
    "T40n1804_01c:0033c16": "法。《四分》云：盡形訶責，竟安居訶責，訶責病",
    "T40n1804_01c:0033c17": "人，或不喚來現前，不出其過而訶責等，並成",
    "T40n1804_01c:0033c18": "非法。若被治，未相懺謝而受供給依止等；或",
    "T40n1804_01c:0033c19": "被餘輕訶，而不為和尚、闍梨及餘比丘等執事",
    "T40n1804_01c:0033c20": "勞役者；得罪。《僧祇》：若與共行弟子、依止弟子",
    "T40n1804_01c:0033c21": "衣已，不可教誡，為折伏故奪；後折伏已，還與",
    "T40n1804_01c:0033c22": "無罪。若與衣時言：汝此處住，若適我意，為受",
    "T40n1804_01c:0033c23": "經者，與汝；後不順上意，奪者無犯。《十誦》若欲",
    "T40n1804_01c:0033c24": "折伏，剝衣裸形可羞。佛言：不應小事折伏沙",
    "T40n1804_01c:0033c25": "彌，若折伏留一衣。四明辭謝法。《十誦》云：比丘、",
    "T40n1804_01c:0033c26": "沙彌得和尚，知不能增長善法者，應白師言：",
    "T40n1804_01c:0033c27": "「持我付囑某甲比丘。」師應籌量，彼比丘教化",
    "T40n1804_01c:0033c28": "弟子何似？其眾僧復何似？好者，應付之；知不",
    "T40n1804_01c:0033c29": "具足，更付餘師。若和尚不好，當捨去。和尚有",
    "T40n1804_01c:0034a01": "四種：與法不與食，應住；與食不與法，不應",
    "T40n1804_01c:0034a02": "住；法食俱與，應住；法食俱不與，不應住，不問",
    "T40n1804_01c:0034a03": "若晝若夜，應捨去。阿闍梨亦爾。《僧祇》大同，有",
    "T40n1804_01c:0034a04": "苦樂住別。若師令作非法事：「喚汝來！取酒來！」",
    "T40n1804_01c:0034a05": "應耎語云：「我聞佛言，如是非法事，不應作。」第",
    "T40n1804_01c:0034a06": "二十八、九卷中，多有行法，須者看之。《五百問》",
    "T40n1804_01c:0034a07": "事：若弟子師，命令販賣，作諸非法，得捨遠去。",
    "T40n1804_01c:0034a08": "《四分》：若弟子被師訶責，令餘比丘為將順故，",
    "T40n1804_01c:0034a09": "於和尚闍梨所調和，令早受懺。應知折伏柔和，",
    "T40n1804_01c:0034a10": "知時而受。律云：應向二師，具修威儀，合掌云：",
    "T40n1804_01c:0034a11": "「大德和尚！我今懺悔，更不復作已外卑辭，自述事出當時。」若不",
    "T40n1804_01c:0034a12": "聽者，當更日三時懺悔如上。猶不許者，當下",
    "T40n1804_01c:0034a13": "意隨順，求方便解其所犯。若下意無有違逆，",
    "T40n1804_01c:0034a14": "求解其過，二師當受；不受者，如法治。若知不",
    "T40n1804_01c:0034a15": "長益，令餘人誘將去。若弟子見和尚五種非",
    "T40n1804_01c:0034a16": "法，應懺謝而去，白和尚言：「我如法，和尚不知；",
    "T40n1804_01c:0034a17": "我不如法，和尚不知；我犯戒，和尚捨不教訶；",
    "T40n1804_01c:0034a18": "若不犯，亦不知；若犯而懺者，亦不知。」問：前共",
    "T40n1804_01c:0034a19": "行法，令弟子攝和尚；今諸律中，云何辭去？答：",
    "T40n1804_01c:0034a20": "上言攝者，據初雖有過，弟子諫喻，有可從遂。",
    "T40n1804_01c:0034a21": "今諫而不受，無同法義，故須去也。《僧祇》云：若",
    "T40n1804_01c:0034a22": "師受諫者，言弟子：「汝須早語我，我無所知。」即",
    "T40n1804_01c:0034a23": "承用之。若師言：「汝若諫我，我則是汝，汝則是",
    "T40n1804_01c:0034a24": "我。」依前二師，方便而去。七明失師法。和尚一",
    "T40n1804_01c:0034a25": "種，無相失義。或可無德，更依止他。以依得戒，",
    "T40n1804_01c:0034a26": "無再請法。依止闍梨，事須詳正，有三不同：一",
    "T40n1804_01c:0034a27": "請師法，二相依住法，三請教授法。次明失是",
    "T40n1804_01c:0034a28": "非者。若師被僧治罰，不失依止，謂不失請法、",
    "T40n1804_01c:0034a29": "相依住法；失請教授法。以師有過，行法在己；",
    "T40n1804_01c:0034b01": "弟子無義得請，令師得罪。以奪三十五事中，",
    "T40n1804_01c:0034b02": "不得受人依止者，謂授他教誡；亦是被治人，",
    "T40n1804_01c:0034b03": "不合作依止。若弟子被僧治，不失者，三種不",
    "T40n1804_01c:0034b04": "失。欲令師僧教誡弟子，順從於僧，疾疾為解，",
    "T40n1804_01c:0034b05": "開無隨順罪。《律》中，二師及弟子，互一人決意",
    "T40n1804_01c:0034b06": "出界外宿，即日還；失依止者，失下二法，不失",
    "T40n1804_01c:0034b07": "請師法。若還，不須更請師；但生請法，相依便",
    "T40n1804_01c:0034b08": "有法起。廣有是非，如《律》、《大疏》。《四分》云多種：一",
    "T40n1804_01c:0034b09": "死，二遠去，三休道，四犯重，五師得訶責，六",
    "T40n1804_01c:0034b10": "入戒場上，七滿五夏，八見本和尚，九還來和",
    "T40n1804_01c:0034b11": "尚目下住。若約教，失依止。",
    "T40n1804_01c:0034b12": "四分律刪繁補闕行事鈔卷上之三"
}