{
    "T55n2146_007:0148c04": "眾經總錄卷第七",
    "T55n2146_007:0148c06": "隋沙門法經等撰",
    "T55n2146_007:0148c07": "上皇帝表大興善寺翻經眾沙門法經等敬白皇帝大檀",
    "T55n2146_007:0148c08": "越。去五月十日。太常卿牛弘奉勅須撰眾經",
    "T55n2146_007:0148c09": "目錄。經等謹即修撰。總計眾經合有二千二",
    "T55n2146_007:0148c10": "百五十七部。五千三百一十卷凡為七卷。別",
    "T55n2146_007:0148c11": "錄六卷。總錄一卷。繕寫始竟。謹用進呈。經等",
    "T55n2146_007:0148c12": "又敬白。仰惟無上法寶道洽無窮。像運中途",
    "T55n2146_007:0148c13": "預被茲土。昔方朔覩昆明下灰。令問西域",
    "T55n2146_007:0148c14": "取決。劉向校書。天閣錄載。已見佛經方知",
    "T55n2146_007:0148c15": "前漢之世正法久至。非為後漢始流此地矣。",
    "T55n2146_007:0148c16": "但自道淡情華真偽玄隔人尠宗敬。雖有若",
    "T55n2146_007:0148c17": "亡。又致明帝夢感金容現者。當是聖道憑籍",
    "T55n2146_007:0148c18": "皇王。大啟弘奉之端耳。於是發使西域專求",
    "T55n2146_007:0148c19": "佛經。緣此摩騰法蘭創出四十二章。世高支",
    "T55n2146_007:0148c20": "讖廣譯諸餘經部。是後通道之士相尋而至。",
    "T55n2146_007:0148c21": "爰暨魏晉京洛之日。雖有支謙康會驟宣於",
    "T55n2146_007:0148c22": "金陵。竺護蘭炬飛譯於雍洛。然而信敬尚簡",
    "T55n2146_007:0148c23": "奉行固微。比逮東晉二秦之時經律粗備。但",
    "T55n2146_007:0148c24": "法假人弘賢明日廣。於是道安法師創條諸",
    "T55n2146_007:0148c25": "經目錄。銓品譯材的明時代。求遺索缺備成",
    "T55n2146_007:0148c26": "錄體。自爾達今二百年間。製經錄者十有數",
    "T55n2146_007:0148c27": "家。或以數求或用名取。或憑時代或寄譯人。",
    "T55n2146_007:0148c28": "各紀一隅務存所見。獨有楊州律師僧祐。撰",
    "T55n2146_007:0148c29": "三藏記錄頗近可觀。然猶小大雷同三藏雜",
    "T55n2146_007:0149a01": "糅。抄集參正傳記亂經。考始括終莫能該備。",
    "T55n2146_007:0149a02": "自外諸錄胡可勝言。僧眾既未獲盡見三國",
    "T55n2146_007:0149a03": "經本校驗異同。今唯且據諸家目錄。刪簡",
    "T55n2146_007:0149a04": "可否總摽綱紀。位為九錄區別品類。有四",
    "T55n2146_007:0149a05": "十二分九初六錄三十六分。略示經律三藏",
    "T55n2146_007:0149a06": "大小之殊。粗顯傳譯是非真偽之別。後之",
    "T55n2146_007:0149a07": "三錄集傳記注。前三分者並是西域聖賢所",
    "T55n2146_007:0149a08": "撰。以非三藏正經故為別錄。後之三分並是",
    "T55n2146_007:0149a09": "此方名德所修。雖不類西域所製。莫非毘",
    "T55n2146_007:0149a10": "贊正經。發明宗教。光輝前緒。開進後學。故兼",
    "T55n2146_007:0149a11": "載焉。又法經等更復竊思。諸家經錄多是前",
    "T55n2146_007:0149a12": "代賢哲修撰。敬度前賢靡不皆號一時稽古。",
    "T55n2146_007:0149a13": "而所修撰不至詳審者。非彼諸賢才不足而",
    "T55n2146_007:0149a14": "學不周。直是所遇之日。天下分崩九牧無主。",
    "T55n2146_007:0149a15": "名州大郡各號帝畿。疆場艱關並為戰國。經",
    "T55n2146_007:0149a16": "出所在悉不相知。學者遙聞終身莫覩。故彼",
    "T55n2146_007:0149a17": "前哲雖有材能。若不逢時亦無所申述也。當",
    "T55n2146_007:0149a18": "今經等識學誠不及古。而宿緣多幸運屬休",
    "T55n2146_007:0149a19": "辰。四海為家六合清泰。殊方異俗宛若目前。",
    "T55n2146_007:0149a20": "正朔所班書軌無外。又皇帝大檀越。雖復親",
    "T55n2146_007:0149a21": "綜萬機。而耽道終日興復三寶為法輪王。永",
    "T55n2146_007:0149a22": "關四趣之門。大啟天人之路。在域群生莫不",
    "T55n2146_007:0149a23": "蒙賴。而況經等。夫何復論所恨識慧無長猥",
    "T55n2146_007:0149a24": "參嘉運。不能盡獲三國經本及遺文逸法。造",
    "T55n2146_007:0149a25": "次修撰多有罔昧。進思退省慚慨良深。敬白",
    "T55n2146_007:0149a26": "開皇十四年七月十四日大興善寺翻經眾",
    "T55n2146_007:0149a27": "沙門法經等。",
    "T55n2146_007:0149a28": "眾經總錄眾經總錄",
    "T55n2146_007:0149a29": "大乘修多羅藏錄第一六分　合七百八十四",
    "T55n2146_007:0149b01": "部一千七百一十八卷",
    "T55n2146_007:0149b02": "眾經一譯分　合一百三十三部四百二十",
    "T55n2146_007:0149b03": "一卷",
    "T55n2146_007:0149b04": "眾經異譯分　合一百九十五部五百三十",
    "T55n2146_007:0149b05": "二卷",
    "T55n2146_007:0149b06": "眾經失譯分　合一百三十四部二百七十",
    "T55n2146_007:0149b07": "五卷",
    "T55n2146_007:0149b08": "眾經別生分　合二百二十一部二百六十",
    "T55n2146_007:0149b09": "四卷",
    "T55n2146_007:0149b10": "眾經疑惑分　合二十一部三十卷",
    "T55n2146_007:0149b11": "眾經偽妄分　合八十部一百九十六卷",
    "T55n2146_007:0149b12": "小乘修多羅藏錄第二六分　合八百四十二",
    "T55n2146_007:0149b13": "部一千三百一卷",
    "T55n2146_007:0149b14": "眾經一譯分　合七十二部二百九十二卷",
    "T55n2146_007:0149b15": "眾經異譯分　合一百部二百七十卷",
    "T55n2146_007:0149b16": "眾經失譯分　合二百五十部二百七十二",
    "T55n2146_007:0149b17": "卷",
    "T55n2146_007:0149b18": "眾經別生分　合三百四十一部三百四十",
    "T55n2146_007:0149b19": "六卷",
    "T55n2146_007:0149b20": "眾經疑惑分　合二十九部三十一卷",
    "T55n2146_007:0149b21": "眾經偽妄分　合五十三部九十三卷",
    "T55n2146_007:0149b22": "大乘毘尼藏錄第三六分　合五十部八十二",
    "T55n2146_007:0149b23": "卷",
    "T55n2146_007:0149b24": "眾律一譯分　合十二部三十三卷",
    "T55n2146_007:0149b25": "眾律異譯分　合七部七卷",
    "T55n2146_007:0149b26": "眾律失譯分　合十二部十四卷",
    "T55n2146_007:0149b27": "眾律別生分　合十六部十六卷",
    "T55n2146_007:0149b28": "眾律疑惑分　合一部二卷",
    "T55n2146_007:0149b29": "眾律偽妄分　合二部十一卷",
    "T55n2146_007:0149c01": "小乘毘尼藏錄第四六分　合六十三部三百",
    "T55n2146_007:0149c02": "八十一卷",
    "T55n2146_007:0149c03": "眾律一譯分　合一十五部一百九十八",
    "T55n2146_007:0149c04": "卷",
    "T55n2146_007:0149c05": "眾律異譯分　合八部一百二十六卷",
    "T55n2146_007:0149c06": "眾律失譯分　合二十九部四十五卷",
    "T55n2146_007:0149c07": "眾律別生分　合六部六卷",
    "T55n2146_007:0149c08": "眾律疑惑分　合二部三卷",
    "T55n2146_007:0149c09": "眾律偽妄分　合三部三卷",
    "T55n2146_007:0149c10": "大乘阿毘曇藏第五六分　合六十八部二百",
    "T55n2146_007:0149c11": "八十一卷",
    "T55n2146_007:0149c12": "眾論一譯分　合四十二部二百六卷",
    "T55n2146_007:0149c13": "眾論異譯分　合八部五十二卷",
    "T55n2146_007:0149c14": "眾論失譯分　合一部二卷",
    "T55n2146_007:0149c15": "眾論別生分　合一十五部一十九卷",
    "T55n2146_007:0149c16": "眾論疑惑分　合一部一卷",
    "T55n2146_007:0149c17": "眾論偽妄分　合一部一卷",
    "T55n2146_007:0149c18": "小乘阿毘曇藏錄第六六分　合一百十六部",
    "T55n2146_007:0149c19": "四百八十二卷",
    "T55n2146_007:0149c20": "眾論一譯分　合一十四部二百七十六卷",
    "T55n2146_007:0149c21": "眾論異譯分　合八部六十六卷",
    "T55n2146_007:0149c22": "眾論失譯分　合五部二十二卷",
    "T55n2146_007:0149c23": "眾論別生分　合八十六部一百七卷",
    "T55n2146_007:0149c24": "眾論疑惑分　合一部一卷",
    "T55n2146_007:0149c25": "眾論偽妄分　合二部十卷",
    "T55n2146_007:0149c26": "佛滅度後抄錄集第七二分　合一百四十四",
    "T55n2146_007:0149c27": "部六百二十七卷",
    "T55n2146_007:0149c28": "西域聖賢抄集分　合四十八部一百一十",
    "T55n2146_007:0149c29": "九卷",
    "T55n2146_007:0150a01": "此方諸德抄集分　合九十六部五百八卷",
    "T55n2146_007:0150a02": "佛滅度後傳記錄第八二分　合六十八部一",
    "T55n2146_007:0150a03": "百八十五卷",
    "T55n2146_007:0150a04": "西域聖賢傳記分　合一十三部三十卷",
    "T55n2146_007:0150a05": "此方諸德傳記分　合五十五部一百五十",
    "T55n2146_007:0150a06": "五卷",
    "T55n2146_007:0150a07": "佛滅度後著述錄第九二分　合一百一十九",
    "T55n2146_007:0150a08": "部一百三十四卷",
    "T55n2146_007:0150a09": "西域聖賢著述分　合一十五部一十九卷",
    "T55n2146_007:0150a10": "此方諸德著述分　合一百四部一百一十",
    "T55n2146_007:0150a11": "五卷",
    "T55n2146_007:0150a12": "右九錄合二千二百五十七部五千三百一",
    "T55n2146_007:0150a13": "十卷",
    "T55n2146_007:0150a14": "眾經總錄卷第七"
}