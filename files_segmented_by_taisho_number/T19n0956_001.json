{
    "T19n0956_001:0315c16": "大陀羅尼末法中一字心呪經",
    "T19n0956_001:0315c18": "大唐天竺三藏寶思惟奉　詔譯",
    "T19n0956_001:0315c19": "如是我聞。一時佛在淨居天宮不可思議種",
    "T19n0956_001:0315c20": "種莊嚴一切菩薩眾會中住。及諸天龍藥叉",
    "T19n0956_001:0315c21": "健達縛阿素洛等星宿天仙。皆是十地菩薩",
    "T19n0956_001:0315c22": "方便化現。在於此會。爾時世尊坐蓮華藏界。",
    "T19n0956_001:0315c23": "觀察大眾諸天仙等。為欲利益後末世時一",
    "T19n0956_001:0315c24": "切眾生故。入於一切如來最上大轉輪王頂",
    "T19n0956_001:0315c25": "三昧。即於眉間放一大光。其光普遍十方世",
    "T19n0956_001:0315c26": "界一切佛剎。其中眾生遇斯光者。靡不歡悅。",
    "T19n0956_001:0315c27": "其光遍已還至佛所。圍繞三匝入如來頂。當",
    "T19n0956_001:0315c28": "入之時復現種種莊嚴之相。其光之內忽有",
    "T19n0956_001:0315c29": "聲曰。我是大轉輪王一字之呪。無量天仙恭",
    "T19n0956_001:0316a01": "敬圍繞。爾時光中復出聲曰。告釋迦如來",
    "T19n0956_001:0316a02": "我是一切如來智慧轉輪王一字心呪。於一",
    "T19n0956_001:0316a03": "切過現未來一切諸佛。我是最上祕密心呪。",
    "T19n0956_001:0316a04": "寶蓋佛。娑羅樹王佛。無量光佛。無勝佛。妙眼",
    "T19n0956_001:0316a05": "佛。妙幢佛。花王佛。彼等諸佛普皆已說。一切",
    "T19n0956_001:0316a06": "過去無量諸佛亦皆隨喜。汝今當為未來眾",
    "T19n0956_001:0316a07": "生。敷演斯呪令諸眾生獲大利益。爾時世尊",
    "T19n0956_001:0316a08": "見聞斯已。告諸大眾。汝等當知云何名為一",
    "T19n0956_001:0316a09": "字轉輪王呪。即說呪曰。",
    "T19n0956_001:0316a10": " (此是梵本一字之呪)",
    "T19n0956_001:0316a11": "部(上聲)林(去聲此是唐音彈舌呼之)",
    "T19n0956_001:0316a12": "爾時釋迦牟尼佛。復告諸天仙眾。汝等諦聽。",
    "T19n0956_001:0316a13": "妙吉祥童子此陀羅尼。我今欲說曼陀羅法",
    "T19n0956_001:0316a14": "及念誦法設火食法速令成就。若有人能持",
    "T19n0956_001:0316a15": "此陀羅尼最勝妙法。若不知吉祥之日及諸",
    "T19n0956_001:0316a16": "星等。汝諸天神勿為障礙。若有能行我教法",
    "T19n0956_001:0316a17": "者。汝等天眾護持是人。一切鬼神及諸毒惡",
    "T19n0956_001:0316a18": "毘那夜迦等。亦當守護不得損害。方便護念。",
    "T19n0956_001:0316a19": "於十力教中令生信解。說是語已即入三摩",
    "T19n0956_001:0316a20": "地。所謂一切如來頂生三昧。除諸有情不善",
    "T19n0956_001:0316a21": "業故。爾時世尊入彼三摩地已。十方諸佛觀",
    "T19n0956_001:0316a22": "察如來在清淨天宮。一一皆來集會。各請釋",
    "T19n0956_001:0316a23": "迦牟尼佛說呪而說頌曰(頌中初句佛說大威德者三藏云梵本稱說說",
    "T19n0956_001:0316a24": "而筆受者為不順方言故稱佛說)。",
    "T19n0956_001:0316a25": "　佛說大威德　　為利諸有情",
    "T19n0956_001:0316a26": "　能成一切呪　　願者皆滿足",
    "T19n0956_001:0316a27": "　一切佛已說　　此呪王威德",
    "T19n0956_001:0316a28": "　能於諸呪中　　一字為尊上",
    "T19n0956_001:0316a29": "　頂生大威德　　其力難思議",
    "T19n0956_001:0316b01": "　善除諸妖邪　　退諸惡星宿",
    "T19n0956_001:0316b02": "　毒害母神等　　及彼那夜迦",
    "T19n0956_001:0316b03": "　惡願諸鬼神　　逼惱有情者",
    "T19n0956_001:0316b04": "　當來濁世中　　誦持得安樂",
    "T19n0956_001:0316b05": "　善哉天人師　　願為眾生說",
    "T19n0956_001:0316b06": "爾時十方諸佛。說此頌已默然而住。當爾之",
    "T19n0956_001:0316b07": "時三千大千世界一切有情所住之處。忽然之",
    "T19n0956_001:0316b08": "間放大火焰威光赫耀。而皆不損一有情類。",
    "T19n0956_001:0316b09": "爾時釋迦牟尼如來觀察一切清淨天宮。告",
    "T19n0956_001:0316b10": "諸菩薩摩訶薩及諸緣覺聲聞天仙諸大眾",
    "T19n0956_001:0316b11": "言。汝等諦聽即說頌曰。",
    "T19n0956_001:0316b12": "　告諸佛子等　　汝等今善聽",
    "T19n0956_001:0316b13": "　我今說此呪　　具足諸功德",
    "T19n0956_001:0316b14": "　當來惡世時　　我法將欲滅",
    "T19n0956_001:0316b15": "　能於此時中　　護持我末法",
    "T19n0956_001:0316b16": "　能除世間惡　　毒害諸鬼神",
    "T19n0956_001:0316b17": "　及諸天魔人　　一切諸呪法",
    "T19n0956_001:0316b18": "　若聞此呪名　　皆悉自摧伏",
    "T19n0956_001:0316b19": "　我滅度之後　　分布舍利已",
    "T19n0956_001:0316b20": "　當隱諸相好　　變身為此呪",
    "T19n0956_001:0316b21": "　佛有二種身　　真身及化身",
    "T19n0956_001:0316b22": "　若能供養者　　福德無有異",
    "T19n0956_001:0316b23": "　此呪亦如是　　一切諸天人",
    "T19n0956_001:0316b24": "　能生希有心　　受持及供養",
    "T19n0956_001:0316b25": "　所得諸功德　　如我身無異",
    "T19n0956_001:0316b26": "　此呪王功德　　我今但略說",
    "T19n0956_001:0316b27": "爾時世尊說此頌已。為諸眾會說斯轉輪王",
    "T19n0956_001:0316b28": "如來頂髻之法。能令他法速即毀壞。能令自",
    "T19n0956_001:0316b29": "法速得成就。一切菩薩所共讚歎。誦念之處。",
    "T19n0956_001:0316c01": "於四方面五百驛內。一切惡鬼皆自馳散。一",
    "T19n0956_001:0316c02": "切呪師行其本法。聞此呪已皆悉摧壞。一切",
    "T19n0956_001:0316c03": "諸天所有神通皆悉退失。其持呪者欲滅他",
    "T19n0956_001:0316c04": "法不滅他法。由持呪者所存念處。一切世間",
    "T19n0956_001:0316c05": "及出世間諸持呪者。及諸惡星無不摧伏。",
    "T19n0956_001:0316c06": "若善男子為護大乘。若為自身若對怨敵。應",
    "T19n0956_001:0316c07": "以手執一把青草。呪一百八遍。意忿彼人以",
    "T19n0956_001:0316c08": "刀斬草。念壞彼法即便斷壞。若欲令彼前人",
    "T19n0956_001:0316c09": "呪法不成就者。誦呪七遍以手作拳。意屬彼",
    "T19n0956_001:0316c10": "人即不成就。若欲令彼前人成者。即開其拳",
    "T19n0956_001:0316c11": "還得如故。若欲作此法者。先須洗浴著鮮淨",
    "T19n0956_001:0316c12": "衣。自法即得成就。若欲護持他人。一切惡鬼",
    "T19n0956_001:0316c13": "皆不敢近。當誦此呪所護自身所護他人",
    "T19n0956_001:0316c14": "所呼鬼神所遣鬼神。所求事業竝用此呪。若",
    "T19n0956_001:0316c15": "持諸呪無有神驗。為誦此呪一百萬遍。即得",
    "T19n0956_001:0316c16": "成就所得境界。若無効驗其神當即消滅若",
    "T19n0956_001:0316c17": "欲天神來為給使。當取油麻酥蜜酪等和之。",
    "T19n0956_001:0316c18": "少取一撮一呪一遍一投火中。燒之滿一百",
    "T19n0956_001:0316c19": "八遍。一日三時至七日內。其神即來便為使",
    "T19n0956_001:0316c20": "者。若欲降伏諸天。取天蓼木一百八片。一",
    "T19n0956_001:0316c21": "一誦呪投其火中。若欲降其神者。念其名字。",
    "T19n0956_001:0316c22": "一日三時作法至七日內。速來降伏。若欲降",
    "T19n0956_001:0316c23": "伏諸龍女者。取酥蜜乳。一日三時誦一百八",
    "T19n0956_001:0316c24": "遍於火中燒。至七日內即得成就。若降藥叉",
    "T19n0956_001:0316c25": "及藥叉女。一依前法取酪飯燒之。即得成就。",
    "T19n0956_001:0316c26": "若欲降伏健達縛及其女者。燒一切香一依",
    "T19n0956_001:0316c27": "前法燒種種花。一切八部女神即來降伏。若",
    "T19n0956_001:0316c28": "欲降伏真婆羅門。取好名花及白芥子一依",
    "T19n0956_001:0316c29": "前法。即得如意。若欲降伏筏舍之人。取酪乳",
    "T19n0956_001:0317a01": "酥一依前法。即得成就。若欲降伏戍達羅。取",
    "T19n0956_001:0317a02": "酥土和一依前法。若欲降伏一切惡人及惡",
    "T19n0956_001:0317a03": "星宿者。取酥及油麻燒之一依前法。如上說",
    "T19n0956_001:0317a04": "者。須七日內三時燒藥洗浴誦呪一百八遍",
    "T19n0956_001:0317a05": "即得成就。",
    "T19n0956_001:0317a06": "爾時世尊說斯語已。呼文殊師利。汝呪法中",
    "T19n0956_001:0317a07": "有如上威力。於後末世。此法能令一切眾生",
    "T19n0956_001:0317a08": "受持行用。更有種種諸法我今略說。說此語",
    "T19n0956_001:0317a09": "已。爾時世尊默然而住。于時四部大眾白言。",
    "T19n0956_001:0317a10": "世尊唯願慈悲更說餘法。未來眾生得安樂",
    "T19n0956_001:0317a11": "故。爾時釋迦牟尼佛。復更觀察清淨天宮。",
    "T19n0956_001:0317a12": "告妙吉祥童子曰。善聽我今略說一字轉輪",
    "T19n0956_001:0317a13": "王威德呪及畫像之法。為令惡世有情少於",
    "T19n0956_001:0317a14": "精進少於明慧。不能受持廣畫像法者。我今",
    "T19n0956_001:0317a15": "略說畫像之法。為欲利益諸有情故。速得吉",
    "T19n0956_001:0317a16": "祥義故。若欲受持最勝法者。取新白疊長一",
    "T19n0956_001:0317a17": "丈闊六尺未斷縷者。勿以膠為彩色。其畫像",
    "T19n0956_001:0317a18": "師香湯洗浴著新淨衣受持八戒。當畫世尊",
    "T19n0956_001:0317a19": "作轉輪王像說法之容。一切世界主座下。畫",
    "T19n0956_001:0317a20": "梵王聖金剛菩薩佛上畫雨花鬘天子。座",
    "T19n0956_001:0317a21": "下畫持法人。",
    "T19n0956_001:0317a22": "爾時世尊釋迦牟尼。復觀妙吉祥童子告言。",
    "T19n0956_001:0317a23": "諦聽妙吉祥童子。一字轉輪王大威德。略說",
    "T19n0956_001:0317a24": "畫像法我今說之。令惡時眾生得安樂故。若",
    "T19n0956_001:0317a25": "欲作法者。手持香爐諦觀佛面。以其像面面",
    "T19n0956_001:0317a26": "向西方。於前種種香花供養。持法之人每日",
    "T19n0956_001:0317a27": "三時燒沈水香。面向佛像誦此神呪。滿一",
    "T19n0956_001:0317a28": "百萬遍然後作法。持法之人應須持戒。每須",
    "T19n0956_001:0317a29": "喫三白食。所謂乳酪粳米。不得破齋。於一切",
    "T19n0956_001:0317b01": "眾生發慈念心持菩薩戒。此人凡所欲作功",
    "T19n0956_001:0317b02": "德之事及療一切病。皆得如意。常須供養一",
    "T19n0956_001:0317b03": "切三寶。若欲成就輪法者。以鐵作輪。其輪二",
    "T19n0956_001:0317b04": "轂。於佛像前立一方壇。從月一日至十五日。",
    "T19n0956_001:0317b05": "三時洗浴燒沈水香。誦呪至百萬遍。常用諸",
    "T19n0956_001:0317b06": "花以為供養。十五日已更作一壇。中安其輪",
    "T19n0956_001:0317b07": "兩手蓋上。至心誦呪輪現火光。當持法人能",
    "T19n0956_001:0317b08": "昇虛空於明呪中為其仙主。若餘人見亦得",
    "T19n0956_001:0317b09": "騰空。若欲成就傘蓋法者。作新白傘蓋。種",
    "T19n0956_001:0317b10": "種金銀寶物莊嚴。內中懸一口幡。手把其傘",
    "T19n0956_001:0317b11": "一依前法誦呪。當即火出。其持法人即騰虛",
    "T19n0956_001:0317b12": "空皆如上說。若欲作法。取白月十五日及五",
    "T19n0956_001:0317b13": "節日。所謂月八日十四日十五日二十三日",
    "T19n0956_001:0317b14": "及月盡日。身得變化十五日內必得成就。若",
    "T19n0956_001:0317b15": "此成就者。一切諸法亦得成就。得一切神通",
    "T19n0956_001:0317b16": "及一切佛菩薩法。此世界中作轉輪王千子",
    "T19n0956_001:0317b17": "圍繞。若欲作佛頂法者。用金或銀或銅或",
    "T19n0956_001:0317b18": "鑞。如一手掌大。如佛頂依如上法誦呪。頂",
    "T19n0956_001:0317b19": "出火光即得騰空。與一切眾生說法壽命",
    "T19n0956_001:0317b20": "一大劫。若欲成就如意瓶法。當作一金瓶。一",
    "T19n0956_001:0317b21": "切穀子一切藥子及諸寶物滿其瓶中。其瓶上",
    "T19n0956_001:0317b22": "蓋白淨疊布。臘月一日起首誦呪。至一周",
    "T19n0956_001:0317b23": "年即得成就。於其瓶中所須之物常取不盡。",
    "T19n0956_001:0317b24": "若其欲得如意寶者。若金若寶若水精。一依",
    "T19n0956_001:0317b25": "前法以布蓋上。誦呪一年。速得成就所求皆",
    "T19n0956_001:0317b26": "得。若在天中若在人間。手持此寶即作轉輪",
    "T19n0956_001:0317b27": "王。於彼像前誦呪萬萬遍。即騰虛空壽命一",
    "T19n0956_001:0317b28": "大劫。若欲成就金剛杵法者。以紫檀為金剛",
    "T19n0956_001:0317b29": "杵一枚。若無紫檀鐵鋌亦得。以五牛物洗之。",
    "T19n0956_001:0317c01": "五牛物者所謂乳酥酪糞尿。常以臘月十五",
    "T19n0956_001:0317c02": "日。於其像前清淨廣設供養。然一百盞牛酥",
    "T19n0956_001:0317c03": "為燈。又以香湯洗金剛杵。其持法人以身布",
    "T19n0956_001:0317c04": "施一切諸佛菩薩。於後用轉輪王呪以護其",
    "T19n0956_001:0317c05": "身。至十五日夜二更中。以其右手執金剛杵。",
    "T19n0956_001:0317c06": "當於像前一心誦呪。其金剛杵遂現火焰。",
    "T19n0956_001:0317c07": "一切天仙諸龍鬼等。與其部眾咸至其所。將",
    "T19n0956_001:0317c08": "持法人入明仙處。冊立為王。其人身力同如",
    "T19n0956_001:0317c09": "金剛菩薩。若意欲往所在之處。隨意無礙壽",
    "T19n0956_001:0317c10": "一大劫。能見彌勒菩薩說正法處。若樂求生",
    "T19n0956_001:0317c11": "處。自在如意即得往生。若欲成就雄黃之法。",
    "T19n0956_001:0317c12": "取好者一兩。鬼星現夜三日斷食。又設眾僧",
    "T19n0956_001:0317c13": "食。於其眾前合掌從乞進止。若眾僧許供養",
    "T19n0956_001:0317c14": "世尊。於一切眾生發慈悲心。於其佛前然一",
    "T19n0956_001:0317c15": "千盞牛酥明燈。持呪之人自身施佛。作法竟",
    "T19n0956_001:0317c16": "已乞願。當取其雄黃誦呪。若熱若煙若火光",
    "T19n0956_001:0317c17": "出。現三相已。取少雄黃點著眉間。一切天龍",
    "T19n0956_001:0317c18": "鬼神及人非人即來奉事。其持呪人壽命千",
    "T19n0956_001:0317c19": "年。若點額上即不現身天神亦不能見。若欲",
    "T19n0956_001:0317c20": "須現亦得隨意壽命三千年。若現火出即成",
    "T19n0956_001:0317c21": "明仙。所有同伴並騰虛空。勝諸仙人壽命一",
    "T19n0956_001:0317c22": "劫。若捨此身生覩史天。若欲成就執戟法者。",
    "T19n0956_001:0317c23": "當用好鐵為戟。一周年間執戟誦呪。取沙作",
    "T19n0956_001:0317c24": "一塔。於前著食施與眾生。於其塔前左手執",
    "T19n0956_001:0317c25": "戟加趺誦呪。即出種種光明。持呪之人即騰",
    "T19n0956_001:0317c26": "虛空。大自在天眾迎持法人。種種好花散身",
    "T19n0956_001:0317c27": "圍繞。餘所見人皆共騰空。彼持法人能為大",
    "T19n0956_001:0317c28": "王。常以大自在天諸天仙人皆來恭敬壽命",
    "T19n0956_001:0317c29": "一大劫。若有惡心來相向者當即墜落。諸天",
    "T19n0956_001:0318a01": "龍鬼尚不能惡。何況凡夫。若捨此身得生西",
    "T19n0956_001:0318a02": "方極樂世界。若欲成就死人法者。取無瘡[病丙+盤]",
    "T19n0956_001:0318a03": "未損壞者。將於壇中臥其地上。令面向上。作",
    "T19n0956_001:0318a04": "四箇佉陀囉用一色木為橛。繫其脚手。持呪",
    "T19n0956_001:0318a05": "之人坐於心上。擣寶物為末少少取之。一一",
    "T19n0956_001:0318a06": "誦呪內於死人口中。至於死人開口舌上吐",
    "T19n0956_001:0318a07": "出如意寶珠。取得其寶即於明仙間為轉輪",
    "T19n0956_001:0318a08": "王。隨心所願器仗即自現來。其身出現光明。",
    "T19n0956_001:0318a09": "照得四方一百餘驛。壽命自在。意若須他世",
    "T19n0956_001:0318a10": "界作王。即能如意捨命。能生無垢世界。若欲",
    "T19n0956_001:0318a11": "成就第二死人法者。一依上說取棗木為橛。",
    "T19n0956_001:0318a12": "即以鐵末一一誦呪。少少內於死人口中。至",
    "T19n0956_001:0318a13": "其出舌即割其舌。共同伴人亦騰虛空。所",
    "T19n0956_001:0318a14": "願即得壽命一小劫。若於此捨命得生一贍",
    "T19n0956_001:0318a15": "部洲為王。若欲成就鉤法者。取茅草作一鉤。",
    "T19n0956_001:0318a16": "如一手大。五牛物中洗之。一日一夜斷食。而",
    "T19n0956_001:0318a17": "取其鉤手執。供養金剛菩薩。然一百盞酥",
    "T19n0956_001:0318a18": "燈。先誦大佛頂悉達多鉢多囉呪。以護其身",
    "T19n0956_001:0318a19": "後誦此呪能令成就。如前輪法。若經一日光",
    "T19n0956_001:0318a20": "明所照之處積一土壇。即用棗木作四箇橛。",
    "T19n0956_001:0318a21": "呪之七遍一一角中釘著。便當結得十方法",
    "T19n0956_001:0318a22": "界。於第二更中結加趺坐。一心供養彼鉤。",
    "T19n0956_001:0318a23": "頂禮一切佛及菩薩。當取彼鉤手執誦呪。所",
    "T19n0956_001:0318a24": "有地獄受苦眾生即能無苦。持呪之人當即",
    "T19n0956_001:0318a25": "聞聲飛騰虛空。手把此鉤與一切明眾為王。",
    "T19n0956_001:0318a26": "一切天龍見持呪人。即當禮拜供養壽命一",
    "T19n0956_001:0318a27": "大劫。於彼捨命。即便生於金剛地見金剛境",
    "T19n0956_001:0318a28": "界。若欲成就像者。而畫一像像當火出即騰",
    "T19n0956_001:0318a29": "虛空得作明仙。若欲成就別法。先誦此呪十",
    "T19n0956_001:0318b01": "萬遍。一日一夜必須斷食設大供養。取遏迦",
    "T19n0956_001:0318b02": "木作火。烏麻牛酪酥蜜呪一千八遍。少少投",
    "T19n0956_001:0318b03": "其火中即得成就。心所願者皆得圓滿。若欲",
    "T19n0956_001:0318b04": "降伏大自在天。先須供養於大自在天。坐南",
    "T19n0956_001:0318b05": "邊作火燒烏麻等四物。誦呪滿足一千八遍。",
    "T19n0956_001:0318b06": "自身先須潔淨防護。誦呪七遍以水灑身。當",
    "T19n0956_001:0318b07": "時即有聲出。不須恐懼。大自在天當即現身",
    "T19n0956_001:0318b08": "願者皆得。若欲那羅延及梵天王等成就者。",
    "T19n0956_001:0318b09": "當作此法即得成就。先須護自身。若須喚藥",
    "T19n0956_001:0318b10": "叉女母及姊妹妻。取無憂花誦念彼名。一日",
    "T19n0956_001:0318b11": "三時而呪其花。至一百八遍火內燒之。於七",
    "T19n0956_001:0318b12": "日內即能得至。願者皆得。若母及姊妹妻若",
    "T19n0956_001:0318b13": "七日內不來。彼藥叉頭破當即降伏。若喚諸",
    "T19n0956_001:0318b14": "龍者當取龍華燒如上法。若欲呼喚藥叉者。",
    "T19n0956_001:0318b15": "三月內取酪飯。日三時各呪一百八遍至月",
    "T19n0956_001:0318b16": "盡日。一日一夜當須斷食供養佛像。諸藥叉",
    "T19n0956_001:0318b17": "等須與飲食。用伐吒木為柴(唐云多根木三藏云廣州出也)",
    "T19n0956_001:0318b18": "酪酥蜜飯於內燒之。意念呼喚藥叉來者。其",
    "T19n0956_001:0318b19": "酥酪蜜飯誦呪一千八遍。一呪一燒其食。當",
    "T19n0956_001:0318b20": "得毘沙門諸藥叉眾等速來彼處。取曷迦木",
    "T19n0956_001:0318b21": "花於前迎之。諸藥叉曰當須我等作何事耶。",
    "T19n0956_001:0318b22": "彼即告言。每日須一藥叉守我門戶。所遣作",
    "T19n0956_001:0318b23": "事即當作之。所須物者當能來之。若須乘騎",
    "T19n0956_001:0318b24": "即得騎之。若須長年藥者當即與之。若欲降",
    "T19n0956_001:0318b25": "伏金剛神者。先須誦四千三十二萬遍。十二",
    "T19n0956_001:0318b26": "月一日至正月十五日。須供養佛并設三七",
    "T19n0956_001:0318b27": "僧齋。當須發願以此供養功德迴施金剛。當",
    "T19n0956_001:0318b28": "夜二更時起結加坐。於其火中燒安息香",
    "T19n0956_001:0318b29": "誦呪。其香丸如梧桐子大。誦時意念見金剛",
    "T19n0956_001:0318c01": "神。呪至三更即當雷鳴地動天雨種種妙花。",
    "T19n0956_001:0318c02": "金剛即來。及一切天龍八部菩薩等來共圍",
    "T19n0956_001:0318c03": "繞。其持呪人取香湯水并花。出迎恭敬禮拜。",
    "T19n0956_001:0318c04": "金剛當即告曰汝求何願。隨乞皆得壽命一",
    "T19n0956_001:0318c05": "劫。若捨此身即生金剛住處。若欲成就餘明",
    "T19n0956_001:0318c06": "仙者。亦須作此金剛之法即當成之。若須成",
    "T19n0956_001:0318c07": "就佛呪法者。及觀世音呪法梵天呪法大自",
    "T19n0956_001:0318c08": "在天呪法及世出世須作此法。若持餘呪不成",
    "T19n0956_001:0318c09": "就者。即須此呪共餘呪七日內誦之。即得成",
    "T19n0956_001:0318c10": "就。若其不成及不現驗。其呪神等即當滅亡。",
    "T19n0956_001:0318c11": "若於大自在天及諸天等前。七日內誦呪若",
    "T19n0956_001:0318c12": "不現身。即令頭破。若日月蝕日所須和合湯",
    "T19n0956_001:0318c13": "丸藥等。先須預備其日誦呪。至日月明淨。其",
    "T19n0956_001:0318c14": "藥等法速即成就。若有婦人求男女者。先誦",
    "T19n0956_001:0318c15": "其呪一百萬遍。燒沈水香供養。須十二月一",
    "T19n0956_001:0318c16": "日起首至於十五日。於道場中供養。并設三",
    "T19n0956_001:0318c17": "七僧齋。其婦人一日三時燒香誦呪。心念發",
    "T19n0956_001:0318c18": "願請求男女。其十五日夜二更時。取烏油麻",
    "T19n0956_001:0318c19": "以酥和之。誦呪一遍一迴燒之。滿一百遍。其",
    "T19n0956_001:0318c20": "夜四更當見境界。或菩薩形狀等即自知之。",
    "T19n0956_001:0318c21": "若彼婦人心中所念便獲其願。燒香常於像",
    "T19n0956_001:0318c22": "前持念此呪即得成就。若求隱形。取雄黃藥。",
    "T19n0956_001:0318c23": "一小兩中之半兩也。取人乳和合以為五丸。",
    "T19n0956_001:0318c24": "取沈水香作合子盛之。取一丸誦一千八遍。",
    "T19n0956_001:0318c25": "及白芥子亦以五顆。誦一千八遍。一一並於",
    "T19n0956_001:0318c26": "合內盛之。須至日月蝕日誦呪。其合子內若",
    "T19n0956_001:0318c27": "其有聲。一切眾生見此呪人。悉皆歡喜所須",
    "T19n0956_001:0318c28": "皆得。若其出煙其持呪人即不現身。所至諸",
    "T19n0956_001:0318c29": "處皆為其主壽命一小劫。若出火焰其持呪",
    "T19n0956_001:0319a01": "人身即端正。猶如天童似年十六。與諸天神",
    "T19n0956_001:0319a02": "為主壽命一大劫。百寶藏門悉皆自現。若欲",
    "T19n0956_001:0319a03": "成就牛黃之法。一依雄黃法作。若欲成就眼",
    "T19n0956_001:0319a04": "藥法者。取石安善那及青蓮華青木香各重",
    "T19n0956_001:0319a05": "一錢。其藥於熟銅鈔鑼中安之至日月蝕時",
    "T19n0956_001:0319a06": "日夜誦呪。煙出即以此藥內其眼中。其持呪",
    "T19n0956_001:0319a07": "人即得隱形。與隱形人為其主也。若欲成就",
    "T19n0956_001:0319a08": "刀法者。取無瘢刀於二十三日或二十九日。",
    "T19n0956_001:0319a09": "供養其像散眾生食。護淨自身左手執刀誦",
    "T19n0956_001:0319a10": "呪至刀聲出當即騰空所願隨意。又若火出。",
    "T19n0956_001:0319a11": "所同伴人得見火者並悉騰空。與一切騰空",
    "T19n0956_001:0319a12": "人為主。若欲成就金剛杵者取好鋌鐵。長",
    "T19n0956_001:0319a13": "十六指打作三稜。上下各作三頭。磨以紫",
    "T19n0956_001:0319a14": "檀用塗其上。從十二月一日供養其像。始從",
    "T19n0956_001:0319a15": "一日設四僧齋。日漸加一僧。自須持呪至十",
    "T19n0956_001:0319a16": "三日供養僧了。即不喫食。至十五日夜。於舍",
    "T19n0956_001:0319a17": "利塔前供養圖像。然以酥燈一百八盞。自坐",
    "T19n0956_001:0319a18": "茅草受持此呪。兩手執杵誦呪呪之。其杵即",
    "T19n0956_001:0319a19": "便火出。其持呪人即得昇仙。其同伴等亦",
    "T19n0956_001:0319a20": "得騰空。作明仙主神力猶如金剛。壽命一大",
    "T19n0956_001:0319a21": "劫。命終已後生金剛菩薩處。更若欲求成就",
    "T19n0956_001:0319a22": "輪刀器仗等物。一依前法即得成就。若欲除",
    "T19n0956_001:0319a23": "家內諸惡者。作地火爐。四邊畫作蓮花。火爐",
    "T19n0956_001:0319a24": "內取桑木作柴。并酪及酥蜜一日三時誦呪",
    "T19n0956_001:0319a25": "一千八遍。至三日內即得成就。若欲護一城",
    "T19n0956_001:0319a26": "一村。於七日內燒賖彌迦木。及酥酪蜜燒之",
    "T19n0956_001:0319a27": "即得成就。若欲祈雨。取烏圖末羅木(三藏云其木似",
    "T19n0956_001:0319a28": "梔子)燒木為火并酥酪蜜燒之。於七日內即得",
    "T19n0956_001:0319a29": "成就。若護一國所求。如前所說取桑木燒之。",
    "T19n0956_001:0319b01": "若欲求長命者。於十二月一日至十五日。乞",
    "T19n0956_001:0319b02": "淨潔食誦呪。總滿三十滿遍。至月盡日。二日",
    "T19n0956_001:0319b03": "已前不喫食。取黑牛乳一升。誦呪滿得一百",
    "T19n0956_001:0319b04": "八遍。須以香花供養於佛。其乳自服即得長",
    "T19n0956_001:0319b05": "命。若十日內其酥酪蜜燒之。及[卄/(舌*爪)][藪ㄆ+爪]草即",
    "T19n0956_001:0319b06": "得長命。若求降伏逆賊。取獨頭及婆邏迴。",
    "T19n0956_001:0319b07": "呪一千八遍。令賊見聞婆邏迴聲及見獨頭。",
    "T19n0956_001:0319b08": "即便自縛。若取一切草子少少。盛滿一新瓶",
    "T19n0956_001:0319b09": "瓮。和水誦之一百八遍。取其苗子及水浴身。",
    "T19n0956_001:0319b10": "除一切諸惡不能為害。若有人食諸毒藥者。",
    "T19n0956_001:0319b11": "取孔雀尾誦呪十萬遍。禁毒及諸惡病皆得除",
    "T19n0956_001:0319b12": "差。若一切天行熱病。結索呪一百八遍繫其",
    "T19n0956_001:0319b13": "人項。一切熱病當得除愈。若佉陀羅木(唐云橿木)",
    "T19n0956_001:0319b14": "作火。酪酥蜜相和燒於火中。呪一百八遍一",
    "T19n0956_001:0319b15": "遍一燒少少燒之。即得伏藏。若以紫檀刻為",
    "T19n0956_001:0319b16": "蓮花滿十萬箇。於大江河入至腰際。一一呪",
    "T19n0956_001:0319b17": "之放其水中。依檀花數即得金藏。若以毘利",
    "T19n0956_001:0319b18": "婆木(三藏云其木似榠櫨)為火。并依前三味一一呪之。",
    "T19n0956_001:0319b19": "滿至一千八遍即得。衣前無盡金藏若沈香",
    "T19n0956_001:0319b20": "木并依前三味燒之。二十一日內日日三時",
    "T19n0956_001:0319b21": "一時誦一千八遍。一切諸天龍神皆來為使",
    "T19n0956_001:0319b22": "者。若以粳米及酥酪蜜。與火投之誦呪滿一",
    "T19n0956_001:0319b23": "千八遍。即得無盡百味食飲。若安悉香圓如",
    "T19n0956_001:0319b24": "梧桐子。與三味和一一誦呪燒之。滿足一千",
    "T19n0956_001:0319b25": "八遍。一切藥叉來為使者。若阿輸迦華(唐云忘憂",
    "T19n0956_001:0319b26": "華)及以三味。誦呪一千八遍一一燒之。一切",
    "T19n0956_001:0319b27": "藥叉女來為使者。若燒龍花及以三味。一切",
    "T19n0956_001:0319b28": "諸龍來為使者。若燒沈香及三味等。依前誦",
    "T19n0956_001:0319b29": "呪。一切金剛來為使者。若燒末怛那果及以",
    "T19n0956_001:0319c01": "三味。依前作法。一切明仙皆來為使。若沈香",
    "T19n0956_001:0319c02": "木為火。燒酥合香呪一百八遍。一切健達縛",
    "T19n0956_001:0319c03": "來為使者。若燒熏陸香。一切餓鬼來為使者。",
    "T19n0956_001:0319c04": "若尸利縛色得伽藥。和沈水香燒之。一切緊",
    "T19n0956_001:0319c05": "奈洛來為使者。若燒白膠香。一切毘那夜迦",
    "T19n0956_001:0319c06": "來為使者。誦一百八遍。若燒白芥子及白芥",
    "T19n0956_001:0319c07": "子油。一千八遍誦呪了已。國王歡喜。若一日",
    "T19n0956_001:0319c08": "三時至七日內。作法即成就。若對日前誦呪",
    "T19n0956_001:0319c09": "十萬遍。一切惡障皆悉消滅。若誦一遍護得",
    "T19n0956_001:0319c10": "己身。若誦二遍朋友財物皆蒙擁護。若欲得",
    "T19n0956_001:0319c11": "蓮華法成就者。以紫檀木為一蓮華。三日勿",
    "T19n0956_001:0319c12": "食。左手執花於像前坐。誦呪至其火出。當",
    "T19n0956_001:0319c13": "爾之時及諸同伴飛騰虛空。於明仙眾為轉",
    "T19n0956_001:0319c14": "輪王。於彼捨命得生西方極樂國土。若取摩",
    "T19n0956_001:0319c15": "羅末伽土(唐云鼢鼠土也)以沙共和作金剛杵。長十二",
    "T19n0956_001:0319c16": "指。手自執持家家乞食。必定不得共於人語。",
    "T19n0956_001:0319c17": "誦呪十萬遍。其杵上頭作孔著白芥子。至日",
    "T19n0956_001:0319c18": "月蝕日像前誦呪。令其杵中芥子作聲。所求",
    "T19n0956_001:0319c19": "願者皆得成就。若以杵擊山山自摧破凡所",
    "T19n0956_001:0319c20": "施為咸得遂意。若將其杵入海海水隨意。若",
    "T19n0956_001:0319c21": "執此杵誦持呪法。一切毘那夜迦不得障礙。",
    "T19n0956_001:0319c22": "若入河海深水中者。其水至腰取十萬蓮花。",
    "T19n0956_001:0319c23": "一呪一擲水水中。當即妙吉祥天女出現所願",
    "T19n0956_001:0319c24": "皆得。若取蓮華三十萬莖。誦呪依前水中放",
    "T19n0956_001:0319c25": "之。求廣大願皆得稱意。若取蓮華五十萬莖。",
    "T19n0956_001:0319c26": "誦呪依前水內放之。最極廣願無有不隨。若",
    "T19n0956_001:0319c27": "月一日取闍提花香(似梔子花香)誦呪一百八遍。一",
    "T19n0956_001:0319c28": "一散擲呪像足前。一日三時至十五日。作此",
    "T19n0956_001:0319c29": "法者。其像足上現出火光。入持呪身當即不",
    "T19n0956_001:0320a01": "現共諸伴等即騰虛空。於明仙眾得作轉輪",
    "T19n0956_001:0320a02": "王壽命一劫。若坐海岸。以龍木柴為火。面向",
    "T19n0956_001:0320a03": "西方。執龍花木誦呪十萬遍燒於火中。當即",
    "T19n0956_001:0320a04": "海水激為波濤。騰浪涌溢。當爾之時幸勿憂",
    "T19n0956_001:0320a05": "怖。但以志誠專心誦呪。水中即現真婆羅",
    "T19n0956_001:0320a06": "門。所求皆得所遣皆作。若於地上畫千葉蓮",
    "T19n0956_001:0320a07": "花。而坐其上誦呪十萬遍。其地即裂有神出",
    "T19n0956_001:0320a08": "現。與持呪人共同伴等。即騰虛空於明仙眾",
    "T19n0956_001:0320a09": "為其大主壽命一劫。若十二月一日至十五",
    "T19n0956_001:0320a10": "日。取闍提花一一誦呪。散佛頂上滿十萬遍。",
    "T19n0956_001:0320a11": "頂即出光照人身上得五神通。若其花呪滿",
    "T19n0956_001:0320a12": "百萬遍所願皆得。若取地上曲蟮之土。作一",
    "T19n0956_001:0320a13": "師子牛黃塗之。坐安壇中恭敬供養。誦呪至",
    "T19n0956_001:0320a14": "於師子自動。即得成就所求皆得。若乘騎師",
    "T19n0956_001:0320a15": "子所願生處。速得到彼命同梵天。若作象及",
    "T19n0956_001:0320a16": "水牛一依前法。若也出聲諸天皆來。索者",
    "T19n0956_001:0320a17": "皆得所遣皆作。此轉輪王呪。所須事者皆得",
    "T19n0956_001:0320a18": "成就。所須物者一依心願。以淨信意作此法",
    "T19n0956_001:0320a19": "者無不成就。",
    "T19n0956_001:0320a20": "爾時世尊說斯法已。復作是言。我若廣說此",
    "T19n0956_001:0320a21": "呪威力成就諸法。窮劫無盡。汝等當知要略",
    "T19n0956_001:0320a22": "而說。",
    "T19n0956_001:0320a23": "爾時會中。有無量無邊不可思議菩薩摩訶",
    "T19n0956_001:0320a24": "薩天龍八部轉輪王等。心大歡喜咸唱善哉。",
    "T19n0956_001:0320a25": "釋迦如來能說此事難可思議。然我等輩誓",
    "T19n0956_001:0320a26": "當護持此呪。若見有人及以非人。受持讀誦",
    "T19n0956_001:0320a27": "書寫供養愛念思求者。常與擁衛令無災患。",
    "T19n0956_001:0320a28": "若於國中見有此呪。我等恭敬彼國諸人如",
    "T19n0956_001:0320a29": "佛無異。各以威力防禦國境。令惡鬼神兇",
    "T19n0956_001:0320b01": "賊猛將風雨水火使不侵損。百姓熾盛國土",
    "T19n0956_001:0320b02": "安寧財穀豐熟無諸飢饉。疫疹不祥亦令退",
    "T19n0956_001:0320b03": "散。爾時如來讚言善哉善哉。汝等實能如是",
    "T19n0956_001:0320b04": "擁衛。佛說經已諸菩薩眾天龍八部。皆大歡",
    "T19n0956_001:0320b05": "喜信受奉行。",
    "T19n0956_001:0320b06": "大陀羅尼末法中一字心呪經"
}