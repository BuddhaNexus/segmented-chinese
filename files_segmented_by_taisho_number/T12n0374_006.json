{
    "T12n0374_006:0396c14": "大般涅槃經卷第六",
    "T12n0374_006:0396c16": "北涼天竺三藏曇無讖譯",
    "T12n0374_006:0396c17": "如來性品第四之三",
    "T12n0374_006:0396c18": "「善男子！是大涅槃微妙經中，有四種人，能護",
    "T12n0374_006:0396c19": "正法、建立正法、憶念正法，能多利益憐愍世",
    "T12n0374_006:0396c20": "間，為世間依安樂人天。何等為四？有人出世",
    "T12n0374_006:0396c21": "具煩惱性是名第一，須陀洹人、斯陀含人是",
    "T12n0374_006:0396c22": "名第二，阿那含人是名第三，阿羅漢人是名",
    "T12n0374_006:0396c23": "第四。是四種人出現於世，能多利益憐愍世",
    "T12n0374_006:0396c24": "間，為世間依安樂人天。",
    "T12n0374_006:0396c25": "「云何名為具煩惱性？若有人能奉持禁戒，威",
    "T12n0374_006:0396c26": "儀具足，建立正法，從佛所聞，解其文義，轉為",
    "T12n0374_006:0396c27": "他人分別宣說，所謂少欲是道，多欲非道，",
    "T12n0374_006:0396c28": "廣說如是八大人覺，有犯罪者教令發露，懺",
    "T12n0374_006:0396c29": "悔滅除，善知菩薩方便所行祕密之法，是名",
    "T12n0374_006:0397a01": "凡夫，非第八人。第八人者，不名凡夫，名為菩",
    "T12n0374_006:0397a02": "薩，不名為佛。",
    "T12n0374_006:0397a03": "「第二人者名須陀洹、斯陀含，若得正法，受持",
    "T12n0374_006:0397a04": "正法，從佛聞法，如其所聞，聞已書寫，受持讀",
    "T12n0374_006:0397a05": "誦，轉為他說。若聞法已，不寫不受、不持不說，",
    "T12n0374_006:0397a06": "而言奴婢不淨之物佛聽畜者，無有是處，是",
    "T12n0374_006:0397a07": "名第二人。如是之人未得第二、第三住處，名",
    "T12n0374_006:0397a08": "為菩薩，已得受記。",
    "T12n0374_006:0397a09": "「第三人者名阿那含，阿那含者，誹謗正法若",
    "T12n0374_006:0397a10": "言聽畜奴婢、僕使、不淨之物，受持外道典籍、",
    "T12n0374_006:0397a11": "書論，及為客塵煩惱所障，諸舊煩惱之所覆",
    "T12n0374_006:0397a12": "蓋，若藏如來真實舍利，及為外病之所惱害，",
    "T12n0374_006:0397a13": "或為四大毒蛇所侵，論說我者，悉無是處；若",
    "T12n0374_006:0397a14": "說無我，斯有是處。說著世法，無有是處；若說",
    "T12n0374_006:0397a15": "大乘相續不絕，斯有是處。若所受身有八萬",
    "T12n0374_006:0397a16": "虫，亦無是處；永離婬欲乃至夢中不失不淨，",
    "T12n0374_006:0397a17": "斯有是處。臨終之日生怖畏者，亦無是處。阿",
    "T12n0374_006:0397a18": "那含者為何謂也？是人不還。如上所說所有",
    "T12n0374_006:0397a19": "過患，永不能污往返周旋。名為菩薩，已得受",
    "T12n0374_006:0397a20": "記，不久得成阿耨多羅三藐三菩提，是則名",
    "T12n0374_006:0397a21": "為第三人也。",
    "T12n0374_006:0397a22": "「第四人者名阿羅漢，阿羅漢者，斷諸煩惱，捨",
    "T12n0374_006:0397a23": "於重擔，逮得己利，所作已辦，住第十地，得自",
    "T12n0374_006:0397a24": "在智；隨人所樂種種色像，悉能示現；如所莊",
    "T12n0374_006:0397a25": "嚴欲成佛道，即能得成。能成如是無量功德，",
    "T12n0374_006:0397a26": "名阿羅漢。是名四人出現於世，能多利益憐",
    "T12n0374_006:0397a27": "愍世間，為世間依安樂人天，於人天中最尊",
    "T12n0374_006:0397a28": "最勝，猶如如來，名人中勝，為歸依處。」",
    "T12n0374_006:0397a29": "迦葉白佛言：「世尊！我今不依是四種人。何",
    "T12n0374_006:0397b01": "以故？如《瞿師羅經》中，佛為瞿師羅說：『若天魔",
    "T12n0374_006:0397b02": "梵為欲破壞，變為佛像，具足莊嚴三十二相、",
    "T12n0374_006:0397b03": "八十種好、圓光一尋，面部圓滿猶月盛明，眉",
    "T12n0374_006:0397b04": "間毫相白踰珂雪，如是莊嚴來向汝者，汝當",
    "T12n0374_006:0397b05": "撿校定其虛實，既覺知已，應當降伏。』世尊！魔",
    "T12n0374_006:0397b06": "等尚能變作佛身，況當不能作羅漢等四種之",
    "T12n0374_006:0397b07": "身，坐臥空中，左脇出水，右脇出火，身出烟炎，",
    "T12n0374_006:0397b08": "猶如火聚？以是因緣，我於是中，心不生信。或",
    "T12n0374_006:0397b09": "有所說，不能稟受，亦無敬念，而作依止。」佛言：",
    "T12n0374_006:0397b10": "「善男子！於我所說若生疑者，尚不應受，況如",
    "T12n0374_006:0397b11": "是等？是故應當善分別知，是善、不善，可作、不",
    "T12n0374_006:0397b12": "可作，如是作已，長夜受樂。善男子！譬如偷狗，",
    "T12n0374_006:0397b13": "夜入人舍，其家婢使若覺知者，即應驅罵：『汝",
    "T12n0374_006:0397b14": "疾出去，若不出者，當奪汝命。』偷狗聞之，即",
    "T12n0374_006:0397b15": "去不還。汝等從今，亦應如是降伏波旬，應作",
    "T12n0374_006:0397b16": "是言：『波旬！汝今不應作如是像，若故作者，當",
    "T12n0374_006:0397b17": "以五繫，繫縛於汝。』魔聞是已，便當還去，如彼",
    "T12n0374_006:0397b18": "偷狗，更不復還。」",
    "T12n0374_006:0397b19": "迦葉白佛言：「世尊！如佛為瞿師羅長者說，",
    "T12n0374_006:0397b20": "若能如是降伏魔者，亦可得近大般涅槃，",
    "T12n0374_006:0397b21": "如來何必說是四人為依止處？如是四人，所",
    "T12n0374_006:0397b22": "可言說，未必可信。」佛告迦葉：「善男子！如我所",
    "T12n0374_006:0397b23": "說，亦復如是，非為不爾。善男子！我為聲聞、有",
    "T12n0374_006:0397b24": "肉眼者，說言降魔，不為修學大乘人說。聲聞",
    "T12n0374_006:0397b25": "之人雖有天眼，故名肉眼。學大乘者，雖有肉",
    "T12n0374_006:0397b26": "眼乃名佛眼。何以故？是大乘經名為佛乘，而",
    "T12n0374_006:0397b27": "此佛乘最上最勝。善男子！譬如有人勇健威",
    "T12n0374_006:0397b28": "猛，有怯弱者常來依附。其勇健人常教怯者，",
    "T12n0374_006:0397b29": "汝當如是持弓執箭，修學矟道、長鉤、羂索。又",
    "T12n0374_006:0397c01": "復告言：『夫鬪戰者，雖如履刃，不應生於怖畏",
    "T12n0374_006:0397c02": "之想，當視人天生輕弱想，應自生心作勇健",
    "T12n0374_006:0397c03": "想。或時有人素無膽勇，詐作健相，執持弓刀、",
    "T12n0374_006:0397c04": "種種器仗，以自莊嚴，來至陣中，唱呼大喚。汝",
    "T12n0374_006:0397c05": "於是人，亦復不應生於憂怖。如是輩人，若見",
    "T12n0374_006:0397c06": "汝時不怖畏者，當知是人不久散壞，如彼偷",
    "T12n0374_006:0397c07": "狗。』善男子！如來亦爾，告諸聲聞：『汝等不應",
    "T12n0374_006:0397c08": "畏魔波旬，若魔波旬化作佛身，至汝所者，汝",
    "T12n0374_006:0397c09": "當精勤堅固其心，降伏於魔。時魔即當愁憂",
    "T12n0374_006:0397c10": "不樂，復道而去。』善男子！如彼健人不從他",
    "T12n0374_006:0397c11": "習，學大乘者亦復如是，得聞種種深密經典，",
    "T12n0374_006:0397c12": "其心欣樂不生驚怖。何以故？如是修學大乘",
    "T12n0374_006:0397c13": "之人，已曾供養、恭敬、禮拜過去無量萬億佛",
    "T12n0374_006:0397c14": "故，雖有無量億千魔眾欲來侵嬈，於是事中",
    "T12n0374_006:0397c15": "終不驚畏。善男子！譬如有人得阿竭陀藥，不",
    "T12n0374_006:0397c16": "畏一切。毒蛇等畏是藥力故，亦能消除一切",
    "T12n0374_006:0397c17": "毒等。是大乘經亦復如是，如彼藥力不畏一",
    "T12n0374_006:0397c18": "切諸魔毒等，亦能降伏令更不起。",
    "T12n0374_006:0397c19": "「復次善男子！譬如有龍，性甚妬憋，欲害人",
    "T12n0374_006:0397c20": "時，或以眼視，或以氣噓，是故一切師子、虎豹、",
    "T12n0374_006:0397c21": "豺狼、狗犬皆生怖畏，是等惡獸，或聞聲見形，",
    "T12n0374_006:0397c22": "或觸其身，無不喪命。有善呪者以呪力故，能",
    "T12n0374_006:0397c23": "令如是諸惡毒龍、金翅鳥等、惡象師子、虎豹豺",
    "T12n0374_006:0397c24": "狼，皆悉調善，任為御乘。如是等獸，見彼善呪，",
    "T12n0374_006:0397c25": "即便調伏。聲聞緣覺亦復如是，見魔波旬皆",
    "T12n0374_006:0397c26": "生恐怖，而魔波旬亦復不生畏懼之心，猶行",
    "T12n0374_006:0397c27": "魔業。學大乘者亦復如是，見諸聲聞怖畏魔",
    "T12n0374_006:0397c28": "事，於此大乘不生信樂，先以方便降伏諸魔，",
    "T12n0374_006:0397c29": "悉令調善堪任為乘，因為廣說種種妙法。聲",
    "T12n0374_006:0398a01": "聞緣覺見調魔已，不生怖畏，於此大乘無上",
    "T12n0374_006:0398a02": "正法，方生信樂，作如是言：『我等從今不應於",
    "T12n0374_006:0398a03": "此正法之中而作障礙。』",
    "T12n0374_006:0398a04": "「復次善男子！聲聞緣覺於諸煩惱而生怖畏，",
    "T12n0374_006:0398a05": "學大乘者都無恐懼，修學大乘有如是力。以",
    "T12n0374_006:0398a06": "是因緣先所說者，為欲令彼聲聞緣覺調伏",
    "T12n0374_006:0398a07": "諸魔，非為大乘。是大涅槃微妙經典，不可消",
    "T12n0374_006:0398a08": "伏，甚奇甚特。若有聞者，聞已信受，能信如來",
    "T12n0374_006:0398a09": "是常住法，如是之人甚為希有，如優曇花。我",
    "T12n0374_006:0398a10": "涅槃後，若有得聞如是大乘微妙經典，生信",
    "T12n0374_006:0398a11": "敬心，當知是等於未來世百千億劫，不墮惡",
    "T12n0374_006:0398a12": "道。」",
    "T12n0374_006:0398a13": "爾時佛告迦葉菩薩：「善男子！我涅槃後當",
    "T12n0374_006:0398a14": "有百千無量眾生，誹謗不信是大涅槃微妙",
    "T12n0374_006:0398a15": "經典。」迦葉菩薩復白佛言：「世尊！是諸眾生於",
    "T12n0374_006:0398a16": "佛滅後，久近便當誹謗是經？世尊！復有何等",
    "T12n0374_006:0398a17": "純善眾生，當能拔濟是謗法者？」",
    "T12n0374_006:0398a18": "佛告迦葉：「善男子！我般涅槃後四十年中，於",
    "T12n0374_006:0398a19": "閻浮提廣行流布，然後乃當隱沒於地。善男",
    "T12n0374_006:0398a20": "子！譬如甘蔗、稻米、石蜜、乳酥、醍醐，隨有之處，",
    "T12n0374_006:0398a21": "其土人民，皆言是味，味中第一。或復有人純食",
    "T12n0374_006:0398a22": "粟米及以稗子，是人亦言我所食者，最為第",
    "T12n0374_006:0398a23": "一，是薄福人受業報故。若是福人，耳初不",
    "T12n0374_006:0398a24": "聞粟稗之名，所食唯是粳糧、甘蔗、石蜜、醍",
    "T12n0374_006:0398a25": "醐。是大涅槃微妙經典亦復如是，鈍根薄福",
    "T12n0374_006:0398a26": "不樂聽聞，如彼薄福，憎惡粳糧及石蜜等。二",
    "T12n0374_006:0398a27": "乘之人亦復如是，憎惡無上大涅槃經。或",
    "T12n0374_006:0398a28": "有眾生其心甘樂聽受是經，聞已歡喜，不生誹",
    "T12n0374_006:0398a29": "謗，如彼福人，食於稻糧。",
    "T12n0374_006:0398b01": "「善男子！譬如有王，居在山中險難惡處，雖",
    "T12n0374_006:0398b02": "有甘蔗、稻糧、石蜜，以其難得，貪惜積聚，不",
    "T12n0374_006:0398b03": "敢噉食，懼其有盡，唯食粟稗。有異國王聞之",
    "T12n0374_006:0398b04": "憐笑，即以車載稻糧、甘蔗而送與之。其王",
    "T12n0374_006:0398b05": "得已，即便分張，舉國共食。民既食已，皆生歡",
    "T12n0374_006:0398b06": "喜，咸作是言：『因彼王故，令我得是希有之食。』",
    "T12n0374_006:0398b07": "善男子！是四種人亦復如是，為此無上大法",
    "T12n0374_006:0398b08": "之將，是四種中或有一人，見於他方無量菩",
    "T12n0374_006:0398b09": "薩，雖學如是大乘經典，若自書寫，若令他書，",
    "T12n0374_006:0398b10": "為利養故、為稱譽故、為了法故、為依止故、為",
    "T12n0374_006:0398b11": "用博易其餘經故，不能廣為他人宣說，是故",
    "T12n0374_006:0398b12": "持是微妙經典，送至彼方與彼菩薩，令發無",
    "T12n0374_006:0398b13": "上菩提之心，安住菩提。而是菩薩得是經已，",
    "T12n0374_006:0398b14": "即便廣為他人演說，令無量眾得受如是大",
    "T12n0374_006:0398b15": "乘法味。皆悉是此一菩薩力，所未聞經悉令得",
    "T12n0374_006:0398b16": "聞，如彼人民，因王力故得希有食。又善男子！",
    "T12n0374_006:0398b17": "是大涅槃微妙經典所流布處，當知其地即",
    "T12n0374_006:0398b18": "是金剛，是中諸人亦如金剛，若有能聽如是",
    "T12n0374_006:0398b19": "經者，即不退轉於阿耨多羅三藐三菩提，隨",
    "T12n0374_006:0398b20": "其所願悉得成就，如我今日所可宣說。汝等",
    "T12n0374_006:0398b21": "比丘應善受持，若有眾生不能聽聞如是經",
    "T12n0374_006:0398b22": "典，當知是人甚可憐愍。何以故？是人不能",
    "T12n0374_006:0398b23": "受持如是大乘經典甚深義故。」",
    "T12n0374_006:0398b24": "迦葉菩薩白佛言：「世尊！如來滅後四十年中，",
    "T12n0374_006:0398b25": "是大乘典大涅槃經於閻浮提廣行流布，過",
    "T12n0374_006:0398b26": "是已後沒於地者，却後久近復當還出？」",
    "T12n0374_006:0398b27": "佛言：「善男子！若我正法餘八十年，前四十年，",
    "T12n0374_006:0398b28": "是經復當於閻浮提，雨大法雨。」",
    "T12n0374_006:0398b29": "迦葉菩薩復白佛言：「世尊！如是經典，正法滅",
    "T12n0374_006:0398c01": "時、正戒毀時、非法增長時、無如法眾生時，誰",
    "T12n0374_006:0398c02": "能聽受、奉持、讀誦，令其通利、供養恭敬、書寫",
    "T12n0374_006:0398c03": "解說？唯願如來，憐愍眾生，分別廣說，令諸菩",
    "T12n0374_006:0398c04": "薩聞已受持，持已即得不退阿耨多羅三藐",
    "T12n0374_006:0398c05": "三菩提心。」",
    "T12n0374_006:0398c06": "爾時佛讚迦葉：「善哉，善哉！善男子！汝今善能",
    "T12n0374_006:0398c07": "問如是義。善男子！若有眾生，於熙連河沙等",
    "T12n0374_006:0398c08": "諸佛所發菩提心，乃能於是惡世受持如是",
    "T12n0374_006:0398c09": "經典，不生誹謗。善男子！若有能於一恒河",
    "T12n0374_006:0398c10": "沙等諸佛世尊發菩提心，然後乃能於惡世",
    "T12n0374_006:0398c11": "中，不謗是法，愛樂是典，不能為人分別廣說。",
    "T12n0374_006:0398c12": "善男子！若有眾生於二恒河沙等佛所發菩",
    "T12n0374_006:0398c13": "提心，然後乃能於惡世中不謗是法，正解信",
    "T12n0374_006:0398c14": "樂，受持讀誦，亦不能為他人廣說。若有眾生",
    "T12n0374_006:0398c15": "於三恒河沙等佛所發菩提心，然後乃能於",
    "T12n0374_006:0398c16": "惡世中不謗是法，受持讀誦書寫經卷，雖為",
    "T12n0374_006:0398c17": "他說，未解深義。若有眾生於四恒河沙等佛",
    "T12n0374_006:0398c18": "所發菩提心，然後乃能於惡世中不謗是法，",
    "T12n0374_006:0398c19": "受持讀誦書寫經卷，為他廣說十六分中一分",
    "T12n0374_006:0398c20": "之義，雖復演說亦不具足。若有眾生於五恒",
    "T12n0374_006:0398c21": "河沙等佛所發菩提心，然後乃能於惡世中不",
    "T12n0374_006:0398c22": "謗是法，受持讀誦書寫經卷，廣為人說十六分",
    "T12n0374_006:0398c23": "中八分之義。若有眾生於六恒河沙等佛所",
    "T12n0374_006:0398c24": "發菩提心，然後乃能於惡世中不謗是法，受",
    "T12n0374_006:0398c25": "持讀誦書寫經卷，為他廣說十六分中十二分",
    "T12n0374_006:0398c26": "義。若有眾生於七恒河沙等佛所發菩提心，",
    "T12n0374_006:0398c27": "然後乃能於惡世中不謗是法，受持讀誦書",
    "T12n0374_006:0398c28": "寫經卷，為他廣說十六分中十四分義。若有",
    "T12n0374_006:0398c29": "眾生於八恒河沙等佛所發菩提心，然後乃",
    "T12n0374_006:0399a01": "能於惡世中不謗是法，受持讀誦書寫經卷，亦",
    "T12n0374_006:0399a02": "勸他人令得書寫，自能聽受，復勸他人令得",
    "T12n0374_006:0399a03": "聽受、讀誦通利，擁護堅持憐愍世間諸眾生",
    "T12n0374_006:0399a04": "故，供養是經，亦勸他人令其供養恭敬尊重",
    "T12n0374_006:0399a05": "讀誦禮拜，亦復如是，具足能解，盡其義味，所",
    "T12n0374_006:0399a06": "謂如來常住不變，畢竟安樂，廣說眾生悉有",
    "T12n0374_006:0399a07": "佛性，善知如來所有法藏。供養如是諸佛等",
    "T12n0374_006:0399a08": "已，建立如是無上正法，受持擁護，若有始發",
    "T12n0374_006:0399a09": "阿耨多羅三藐三菩提心，當知是人未來之",
    "T12n0374_006:0399a10": "世，必能建立如是正法，受持擁護。是故汝今",
    "T12n0374_006:0399a11": "不應不知，未來世中護法之人。何以故？是發",
    "T12n0374_006:0399a12": "心者於未來世，必能護持無上正法。「善男子！",
    "T12n0374_006:0399a13": "有惡比丘，聞我涅槃不生憂愁：『今日如來入般",
    "T12n0374_006:0399a14": "涅槃，何期快哉。如來在世，遮我等利，今入",
    "T12n0374_006:0399a15": "涅槃，誰復當有遮奪我者？若無遮奪，我則",
    "T12n0374_006:0399a16": "還得如本利養。如來在世禁戒嚴峻，今入涅",
    "T12n0374_006:0399a17": "槃，悉當放捨。所受袈裟本為法式，今當廢壞",
    "T12n0374_006:0399a18": "如木頭幡。』如是等人誹謗、拒逆是大乘經。善",
    "T12n0374_006:0399a19": "男子！汝今應當如是憶持，若有眾生成就具",
    "T12n0374_006:0399a20": "足無量功德，乃能信是大乘經典，信已受持。",
    "T12n0374_006:0399a21": "其餘眾生有樂法者，若能廣為解說此經，其",
    "T12n0374_006:0399a22": "人聞已，過去無量阿僧祇劫所作惡業，皆悉除",
    "T12n0374_006:0399a23": "滅。若有不信是經典者，現身當為無量病苦",
    "T12n0374_006:0399a24": "之所惱害，多為眾人所見罵辱，命終之後人",
    "T12n0374_006:0399a25": "所輕賤，顏貌醜陋，資生艱難，常不供足，雖復少",
    "T12n0374_006:0399a26": "得麁澁弊惡，生生常處貧窮、下賤、誹謗正法、",
    "T12n0374_006:0399a27": "邪見之家。若臨終時，或值荒亂、刀兵競起，帝",
    "T12n0374_006:0399a28": "王暴虐、怨家讎隟之所侵逼，雖有善友，而不",
    "T12n0374_006:0399a29": "遭遇，資生所須求不能得，雖少得利，常患飢",
    "T12n0374_006:0399b01": "渴，唯為凡下之所顧識，國王大臣悉不齒錄。",
    "T12n0374_006:0399b02": "設復聞其有所宣說，正使是理，終不信受。如",
    "T12n0374_006:0399b03": "是之人不至善處，如折翼鳥不能飛行，是人",
    "T12n0374_006:0399b04": "亦爾於未來世，不能得至人天善處。若復有",
    "T12n0374_006:0399b05": "人能信如是大乘經典，本所受形雖復麁陋，",
    "T12n0374_006:0399b06": "以經功德即便端正，威顏色力，日更增多，常",
    "T12n0374_006:0399b07": "為人天之所樂見，恭敬愛戀，情無捨離。國王",
    "T12n0374_006:0399b08": "大臣及家親屬聞其所說，悉皆敬信。若我聲",
    "T12n0374_006:0399b09": "聞弟子之中，欲行第一希有事者，當為世間",
    "T12n0374_006:0399b10": "廣宣如是大乘經典。",
    "T12n0374_006:0399b11": "「善男子！譬如霧露，勢雖欲住，不過日出，日既",
    "T12n0374_006:0399b12": "出已，消滅無餘。善男子！是諸眾生所有惡業，",
    "T12n0374_006:0399b13": "亦復如是，住世勢力，不過得見大涅槃日，是",
    "T12n0374_006:0399b14": "日既出，悉能除滅一切惡業。",
    "T12n0374_006:0399b15": "「復次善男子！譬如有人出家剃髮，雖服袈裟，",
    "T12n0374_006:0399b16": "故未得受沙彌十戒，或有長者來請眾僧，未",
    "T12n0374_006:0399b17": "受戒者，即與大眾俱共受請，雖未受戒，已墮",
    "T12n0374_006:0399b18": "僧數。善男子！若有眾生，發心始學是大乘典",
    "T12n0374_006:0399b19": "大涅槃經，書持讀誦亦復如是，雖未具足位",
    "T12n0374_006:0399b20": "階十住，則已墮於十住數中。或有眾生是佛",
    "T12n0374_006:0399b21": "弟子或非弟子，若因貪怖、或因利養，聽受是",
    "T12n0374_006:0399b22": "經乃至一偈，聞已不謗，當知是人則為已近",
    "T12n0374_006:0399b23": "阿耨多羅三藐三菩提。善男子！以是因緣，我",
    "T12n0374_006:0399b24": "說四人為世間依。善男子！如是四人，若以佛",
    "T12n0374_006:0399b25": "說，言非佛說，無有是處，是故我說如是四人",
    "T12n0374_006:0399b26": "為世間依。善男子！汝應供養如是四人。」「世",
    "T12n0374_006:0399b27": "尊！我當云何識知是人，而為供養？」",
    "T12n0374_006:0399b28": "佛告迦葉：「若有建立、護持正法，如是之人應",
    "T12n0374_006:0399b29": "從啟請，當捨身命而供養之，如我於是大乘",
    "T12n0374_006:0399c01": "經說：",
    "T12n0374_006:0399c02": "「『有知法者，　　若老若少，　　故應供養，",
    "T12n0374_006:0399c03": "　　恭敬禮拜，　　猶如事火，　　婆羅門等。",
    "T12n0374_006:0399c04": "　　有知法者，　　若老若少，　　故應供養，",
    "T12n0374_006:0399c05": "　　恭敬禮拜，　　亦如諸天，　　奉事帝釋。』」",
    "T12n0374_006:0399c06": "迦葉菩薩白佛言：「世尊！如佛所說，供養師長",
    "T12n0374_006:0399c07": "正應如是。今有所疑唯願廣說。若有長宿護",
    "T12n0374_006:0399c08": "持禁戒，從年少邊諮受未聞，云何是人當禮",
    "T12n0374_006:0399c09": "敬不？若當禮敬，是則不名為持戒也。若是年",
    "T12n0374_006:0399c10": "少護持禁戒，從諸宿舊破戒人邊諮受未聞，復",
    "T12n0374_006:0399c11": "應禮不？若出家人，從在家人諮受未聞，復當",
    "T12n0374_006:0399c12": "禮不？然出家人不應禮敬在家人也。然佛法",
    "T12n0374_006:0399c13": "中年少幼小應當恭敬耆舊長宿，以是長宿",
    "T12n0374_006:0399c14": "先受具戒，成就威儀，是故應當供養恭敬。如",
    "T12n0374_006:0399c15": "佛言曰：『其破戒者，是佛法中所不容受，猶如",
    "T12n0374_006:0399c16": "良田多有稊稗。』又如佛說：『有知法者，若老若",
    "T12n0374_006:0399c17": "少，故應供養如事帝釋。』如是二句，其義云何？",
    "T12n0374_006:0399c18": "將非如來虛妄說耶？如佛言曰：『持戒比丘亦",
    "T12n0374_006:0399c19": "有所犯。』何故如來而作是說？世尊亦於餘",
    "T12n0374_006:0399c20": "經中說聽治破戒，如是所說，其義未了。」佛告",
    "T12n0374_006:0399c21": "迦葉：「善男子！我為未來諸菩薩等學大乘者",
    "T12n0374_006:0399c22": "說如是偈，不為聲聞弟子說也。善男子！如我",
    "T12n0374_006:0399c23": "先說，正法滅已，毀正戒時，增長破戒。非法盛時。",
    "T12n0374_006:0399c24": "一切聖人隱不現時、受畜奴婢不淨物時，是",
    "T12n0374_006:0399c25": "四人中，當有一人出現於世，剃除鬚髮，出家",
    "T12n0374_006:0399c26": "修道。見諸比丘各各受畜奴婢、僕使、不淨之",
    "T12n0374_006:0399c27": "物，淨與不淨一切不知，是律非律亦復不識。",
    "T12n0374_006:0399c28": "是人為欲調伏如是諸比丘故，與共和光，不",
    "T12n0374_006:0399c29": "同其塵，自所行處及佛行處，善能別知。雖見",
    "T12n0374_006:0400a01": "諸人犯波羅夷，默然不舉。何以故？我出於世，",
    "T12n0374_006:0400a02": "為欲建立護持正法，是故默然而不舉處。善",
    "T12n0374_006:0400a03": "男子！如是之人為護法故，雖有所犯，不名破",
    "T12n0374_006:0400a04": "戒。",
    "T12n0374_006:0400a05": "「善男子！如有國王遇病崩亡，儲君稚小，未任",
    "T12n0374_006:0400a06": "紹繼。有旃陀羅，豐饒財寶，巨富無量，多有眷",
    "T12n0374_006:0400a07": "屬，自以強力，伺國虛弱篡居王位。治化未久，",
    "T12n0374_006:0400a08": "國人、居士、婆羅門等，亡叛逃走，遠投他國。雖",
    "T12n0374_006:0400a09": "有在者，乃至不欲眼見是王。或有長者、婆羅",
    "T12n0374_006:0400a10": "門等不離本土，譬如諸樹隨其生處，即是中",
    "T12n0374_006:0400a11": "死。旃陀羅王，知其國人逃叛者眾，尋即還遣",
    "T12n0374_006:0400a12": "諸旃陀羅守邏諸道，復於七日，擊鼓唱令：『諸",
    "T12n0374_006:0400a13": "婆羅門，有能為我作灌頂師者，當以半國而",
    "T12n0374_006:0400a14": "為爵賞。』諸婆羅門聞是語已，悉無來者，各作",
    "T12n0374_006:0400a15": "是言：『何處當有婆羅門種，作如是事？』旃陀羅",
    "T12n0374_006:0400a16": "王復作是言：『婆羅門中若無一人為我師者，",
    "T12n0374_006:0400a17": "我要當令諸婆羅門，與旃陀羅共住食宿，同其",
    "T12n0374_006:0400a18": "事業；若有能來灌我頂者，半國之封，此言不",
    "T12n0374_006:0400a19": "虛。呪術所致三十三天上妙甘露、不死之藥，",
    "T12n0374_006:0400a20": "亦當共分而服食之。』",
    "T12n0374_006:0400a21": "「爾時有一婆羅門子，年在弱冠，修治淨行，長",
    "T12n0374_006:0400a22": "髮為相，善知呪術，往至王所，白言：『大王！王所",
    "T12n0374_006:0400a23": "勅使，我悉能為。』爾時大王心生歡喜，受此童",
    "T12n0374_006:0400a24": "子作灌頂師。諸婆羅門聞是事已，皆生瞋恚，",
    "T12n0374_006:0400a25": "責此童子：『汝婆羅門，云何乃作旃陀羅師？』",
    "T12n0374_006:0400a26": "爾時其王，即分半國與是童子，因共治國，經",
    "T12n0374_006:0400a27": "歷多時。爾時童子語其王言：『我捨家法，來作",
    "T12n0374_006:0400a28": "王師，然教大王微密呪術，而今大王，猶不見",
    "T12n0374_006:0400a29": "親。』時王答言：『我今云何不親汝耶？』童子答",
    "T12n0374_006:0400b01": "言：『先王所有不死之藥，猶未共食。』王言：『善哉，",
    "T12n0374_006:0400b02": "善哉！大師！我實不知。師若須者，唯願持去。』是",
    "T12n0374_006:0400b03": "時童子，聞王語已，即取歸家，請諸大臣而共",
    "T12n0374_006:0400b04": "食之。諸臣食已，即共白王：『快哉，大師！有是甘",
    "T12n0374_006:0400b05": "露不死之藥。』王既知已，語其師言：『云何大師",
    "T12n0374_006:0400b06": "獨與諸臣服食甘露，而不見分？』爾時童子，更",
    "T12n0374_006:0400b07": "以其餘雜毒之藥，與王令服。王既服已，須臾",
    "T12n0374_006:0400b08": "藥發，悶亂躄地，無所覺知，猶如死人。爾時童",
    "T12n0374_006:0400b09": "子立本儲君，還以為王，作如是言：『師子御座，",
    "T12n0374_006:0400b10": "法不應令旃陀羅昇。我從昔來，未曾聞見旃",
    "T12n0374_006:0400b11": "陀羅種而為王也，若旃陀羅治國理民，無有",
    "T12n0374_006:0400b12": "是處。汝今應還，紹繼先王，正法治國。』爾時",
    "T12n0374_006:0400b13": "童子經理是已，復以解藥與旃陀羅，令其醒",
    "T12n0374_006:0400b14": "寤，既醒寤已，驅令出國。是時童子雖為是",
    "T12n0374_006:0400b15": "事，猶故不失婆羅門法，其餘居士、婆羅門等，",
    "T12n0374_006:0400b16": "聞其所作歎未曾有，讚言：『善哉，善哉！仁者！",
    "T12n0374_006:0400b17": "善能驅遣旃陀羅王。』「善男子！我涅槃後，護",
    "T12n0374_006:0400b18": "持正法諸菩薩等，亦復如是，以方便力，與彼",
    "T12n0374_006:0400b19": "破戒假名、受畜一切不淨物僧，同其事業。爾",
    "T12n0374_006:0400b20": "時菩薩若見有人雖多犯戒，能治毀禁諸惡比",
    "T12n0374_006:0400b21": "丘，即往其所，恭敬禮拜，四事供養，經書什物",
    "T12n0374_006:0400b22": "悉以奉上；如其自無，要當方便，從諸檀越求",
    "T12n0374_006:0400b23": "覓而與。為是事故，應畜八種不淨之物。何以",
    "T12n0374_006:0400b24": "故？是人為治諸惡比丘，如彼童子驅旃陀羅。",
    "T12n0374_006:0400b25": "爾時菩薩雖復恭敬禮拜是人，受畜八種不",
    "T12n0374_006:0400b26": "淨之物，悉無有罪。何以故？以是菩薩為欲",
    "T12n0374_006:0400b27": "擯治諸惡比丘，令清淨僧得安隱住，流布方",
    "T12n0374_006:0400b28": "等大乘經典，利益一切諸天人故。善男子！以",
    "T12n0374_006:0400b29": "是因緣，我於經中說是二偈，令諸菩薩皆共",
    "T12n0374_006:0400c01": "讚嘆護法之人，如彼居士婆羅門等稱讚童",
    "T12n0374_006:0400c02": "子：『善哉，善哉。』護法菩薩正應如是，若有人見",
    "T12n0374_006:0400c03": "護法之人，與破戒者同其事業，說有罪者，當",
    "T12n0374_006:0400c04": "知其人自受其殃。是護法者實無有罪。善",
    "T12n0374_006:0400c05": "男子！若有比丘犯禁戒已，憍慢心故，覆藏不",
    "T12n0374_006:0400c06": "悔，當知是人名真破戒。菩薩摩訶薩為護法",
    "T12n0374_006:0400c07": "故，雖有所犯不名破戒。何以故？以無憍慢，發",
    "T12n0374_006:0400c08": "露悔故。善男子！是故我於經中覆相，說如是",
    "T12n0374_006:0400c09": "偈：",
    "T12n0374_006:0400c10": "「『有知法者，　　若老若少，　　故應供養，",
    "T12n0374_006:0400c11": "　　恭敬禮拜。　　猶如事火，　　婆羅門等，",
    "T12n0374_006:0400c12": "　　如第二天，　　奉事帝釋。』",
    "T12n0374_006:0400c13": "「以是因緣，我亦不為學聲聞人，但為菩薩而",
    "T12n0374_006:0400c14": "說是偈。」",
    "T12n0374_006:0400c15": "迦葉菩薩白佛言：「世尊！如是等菩薩摩訶薩，",
    "T12n0374_006:0400c16": "於戒極緩，本所受戒為具在不？」佛言：「善男子！",
    "T12n0374_006:0400c17": "汝今不應作如是說。何以故？本所受戒，如本",
    "T12n0374_006:0400c18": "不失；設有所犯，即應懺悔，悔已清淨。善男子！",
    "T12n0374_006:0400c19": "如故堤塘，穿穴有孔，水則淋漏。何以故？無",
    "T12n0374_006:0400c20": "人治故。若有人治，水則不出。菩薩亦爾，雖",
    "T12n0374_006:0400c21": "與破戒共作布薩，受戒自恣，同其僧事。所有",
    "T12n0374_006:0400c22": "戒律，不如堤塘穿穴淋漏。何以故？若無",
    "T12n0374_006:0400c23": "清淨持戒之人，僧則損減，慢緩懈怠日有增",
    "T12n0374_006:0400c24": "長。若有清淨持戒之人，即能具足不失本戒。",
    "T12n0374_006:0400c25": "善男子！於乘緩者乃名為緩，於戒緩者不名",
    "T12n0374_006:0400c26": "為緩。菩薩摩訶薩於此大乘，心不懈慢，是名",
    "T12n0374_006:0400c27": "本戒。為護正法，以大乘水而自澡浴，是故",
    "T12n0374_006:0400c28": "菩薩雖現破戒，不名為緩。」迦葉菩薩白佛言：",
    "T12n0374_006:0400c29": "「眾僧之中有四種人，如菴羅果，生熟難知。破",
    "T12n0374_006:0401a01": "戒、持戒云何可識？」",
    "T12n0374_006:0401a02": "佛言：「善男子！因大涅槃微妙經典，則易可知。",
    "T12n0374_006:0401a03": "云何因是大涅槃經可得知耶？譬如田夫，種",
    "T12n0374_006:0401a04": "稻穀等，芸除稗[禾*秀]，以肉眼觀，名為淨田，至",
    "T12n0374_006:0401a05": "其成實，草穀各異。如是八事，能污染僧，若能",
    "T12n0374_006:0401a06": "除却，以肉眼觀則知清淨。若有持戒、破戒，不",
    "T12n0374_006:0401a07": "作惡時，以肉眼觀難可分別；若惡彰露，則易",
    "T12n0374_006:0401a08": "可知，如彼稗[禾*秀]，易可分別。僧中亦爾，若能遠",
    "T12n0374_006:0401a09": "離於八不淨毒蛇之法，是名清淨聖眾福田，",
    "T12n0374_006:0401a10": "應為人天之所供養，清淨果報，非是肉眼所",
    "T12n0374_006:0401a11": "能分別。復次善男子！如迦羅迦林，其樹眾多，",
    "T12n0374_006:0401a12": "於是林中唯有一樹，名鎮頭迦。是迦羅迦樹、",
    "T12n0374_006:0401a13": "鎮頭迦樹，二果相似，不可分別。其果熟時，有",
    "T12n0374_006:0401a14": "一女人，悉皆拾取，鎮頭迦果纔有一分，迦",
    "T12n0374_006:0401a15": "羅迦果乃有十分。是女不識，齎來詣市而衒",
    "T12n0374_006:0401a16": "賣之。凡愚小兒，復不別故，買迦羅迦果，噉已",
    "T12n0374_006:0401a17": "命終。有智人輩，聞是事已，即問女人：『姊於何",
    "T12n0374_006:0401a18": "處持是果來？』是時女人即示方所，諸人即言：",
    "T12n0374_006:0401a19": "『如是方所，多有無量迦羅迦樹，唯有一根鎮",
    "T12n0374_006:0401a20": "頭迦樹。』諸人知已，笑而捨去。「善男子！大眾",
    "T12n0374_006:0401a21": "之中，八不淨法亦復如是，於是眾中多有受",
    "T12n0374_006:0401a22": "用如是八法，唯有一人清淨持戒，不受如是",
    "T12n0374_006:0401a23": "八不淨法，而知諸人受畜非法，然與同事不",
    "T12n0374_006:0401a24": "相捨離，如彼林中一鎮頭迦樹。有優婆塞，",
    "T12n0374_006:0401a25": "見是諸人多有非法，併不恭敬供養是人，",
    "T12n0374_006:0401a26": "若欲供養，應先問言：『大德，如是八事，為受",
    "T12n0374_006:0401a27": "畜不？佛所聽不？若言佛聽，如是之人得共",
    "T12n0374_006:0401a28": "布薩羯磨自恣不？』是優婆塞如是問已，眾皆",
    "T12n0374_006:0401a29": "答言：『如是八事，如來憐愍，皆悉聽畜。』優婆塞",
    "T12n0374_006:0401b01": "言：『祇洹精舍有諸比丘，或言金銀佛所聽畜，",
    "T12n0374_006:0401b02": "或言不聽。有言聽者，是不聽者不與共住、說",
    "T12n0374_006:0401b03": "戒自恣，乃至不共一河飲水，利養之物悉不",
    "T12n0374_006:0401b04": "共之。汝等云何言佛聽許？』佛、天中天，雖復",
    "T12n0374_006:0401b05": "受之，汝等眾僧亦不應畜。若有受者，乃至",
    "T12n0374_006:0401b06": "不應與共說戒、自恣羯磨、同其僧事，若共說",
    "T12n0374_006:0401b07": "戒、自恣羯磨、同僧事者，命終即當墮於地獄，",
    "T12n0374_006:0401b08": "如彼諸人食迦羅果已，而便命終。",
    "T12n0374_006:0401b09": "「復次善男子！譬如城市有賣藥人，有妙甘藥",
    "T12n0374_006:0401b10": "出於雪山，亦復多賣其餘雜藥，味甘相似。時",
    "T12n0374_006:0401b11": "有諸人咸皆欲買，然不識別，至賣藥所問言：",
    "T12n0374_006:0401b12": "『汝有雪山藥不？』其賣藥人，即答言有。是人欺",
    "T12n0374_006:0401b13": "詐，以餘雜藥，語買者言：『此是雪山甘好妙藥。』",
    "T12n0374_006:0401b14": "時買藥者，以肉眼故不能善別，即買持去，",
    "T12n0374_006:0401b15": "復作是念：『我今已得雪山甘藥。』迦葉！若聲聞",
    "T12n0374_006:0401b16": "僧中，有假名僧、有真實僧、有和合僧，若持戒、",
    "T12n0374_006:0401b17": "破戒，於是眾中等應供養，恭敬禮拜。是優婆",
    "T12n0374_006:0401b18": "塞以肉眼故，不能分別。喻如彼人，不能分別",
    "T12n0374_006:0401b19": "雪山甘藥。誰是持戒？誰是破戒？誰是真僧？誰",
    "T12n0374_006:0401b20": "是假僧？有天眼者乃能分別。迦葉！若優婆",
    "T12n0374_006:0401b21": "塞知是比丘是破戒人，不應給施禮拜供養。",
    "T12n0374_006:0401b22": "若知是人受畜八法，亦復不應給施所須禮拜",
    "T12n0374_006:0401b23": "供養。若於僧中有破戒者，不應以被袈裟",
    "T12n0374_006:0401b24": "因緣恭敬禮拜。」",
    "T12n0374_006:0401b25": "迦葉菩薩復白佛言：「世尊！善哉，善哉。如來",
    "T12n0374_006:0401b26": "所說真實不虛，我當頂受。譬如金剛，珍寶異",
    "T12n0374_006:0401b27": "物，如佛所說，是諸比丘當依四法。何等為四？",
    "T12n0374_006:0401b28": "依法不依人，依義不依語，依智不依識，依",
    "T12n0374_006:0401b29": "了義經不依不了義經。如是四法，應當證知",
    "T12n0374_006:0401c01": "非四種人。」",
    "T12n0374_006:0401c02": "佛言：「善男子！依法者，即是如來大般涅槃，",
    "T12n0374_006:0401c03": "一切佛法即是法性，是法性者即是如來，是",
    "T12n0374_006:0401c04": "故如來常住不變。若復有言如來無常，是人",
    "T12n0374_006:0401c05": "不知、不見法性。若不知見是法性者，不應依",
    "T12n0374_006:0401c06": "止。如上所說，四人出世護持法者，應當證",
    "T12n0374_006:0401c07": "知而為依止。何以故？是人善解如來微密深",
    "T12n0374_006:0401c08": "奧藏故，能知如來常住不變，若言如來無常",
    "T12n0374_006:0401c09": "變易，無有是處。如是四人即名如來。何以故？",
    "T12n0374_006:0401c10": "是人能解如來密語及能說故。若有人能了",
    "T12n0374_006:0401c11": "知如來甚深密藏，及知如來常住不變，如是",
    "T12n0374_006:0401c12": "之人，若為利養說言如來是無常者，無有是",
    "T12n0374_006:0401c13": "處。如是之人尚可依止，何況不依是四人也？",
    "T12n0374_006:0401c14": "依法者即是法性，不依人者即是聲聞，法性",
    "T12n0374_006:0401c15": "者即是如來，聲聞者即是有為，如來者，即",
    "T12n0374_006:0401c16": "是常住，有為者即是無常。善男子！若人破",
    "T12n0374_006:0401c17": "戒為利養故，說言如來無常變易，如是之人",
    "T12n0374_006:0401c18": "所不應依。善男子！是名定義。",
    "T12n0374_006:0401c19": "「依義不依語者，義者名曰覺了，覺了義者",
    "T12n0374_006:0401c20": "名不羸劣，不羸劣者名曰滿足，滿足義者",
    "T12n0374_006:0401c21": "名曰如來常住不變、如來常住不變義者即",
    "T12n0374_006:0401c22": "是法常，法常義者即是僧常，是名依義不依",
    "T12n0374_006:0401c23": "語也。何等語言所不應依？所謂諸論、綺飾文",
    "T12n0374_006:0401c24": "辭。如佛所說無量諸經，貪求無厭，多姦諛",
    "T12n0374_006:0401c25": "諂，詐現親附，現相求利，經理白衣為其執役，",
    "T12n0374_006:0401c26": "又復唱言：『佛聽比丘畜諸奴婢、不淨之物，金",
    "T12n0374_006:0401c27": "銀珍寶、穀米倉庫、牛羊象馬，販賣求利，於飢",
    "T12n0374_006:0401c28": "饉世憐愍子故，聽諸比丘儲貯陳宿，手自作",
    "T12n0374_006:0401c29": "食，不受而噉。』如是等語所不應依。",
    "T12n0374_006:0402a01": "「依智不依識者，所言智者即是如來。若有聲",
    "T12n0374_006:0402a02": "聞，不能善知如來功德，如是之識不應依止。",
    "T12n0374_006:0402a03": "若知如來即是法身，如是真智所應依止。若",
    "T12n0374_006:0402a04": "見如來方便之身，言是陰界諸入所攝，食所",
    "T12n0374_006:0402a05": "長養，亦不應依，是故知識不可依止。若復有",
    "T12n0374_006:0402a06": "人作是說者，及其經書亦不應依。「依了義經，",
    "T12n0374_006:0402a07": "不依不了義經。不了義經者，謂聲聞乘，聞",
    "T12n0374_006:0402a08": "佛如來深密藏處，悉生疑怪，不知是藏出大",
    "T12n0374_006:0402a09": "智海，猶如嬰兒無所別知，是則名為不了義",
    "T12n0374_006:0402a10": "也。",
    "T12n0374_006:0402a11": "「了義者名為菩薩，真實智慧隨於自心，無礙",
    "T12n0374_006:0402a12": "大智，猶如大人無所不知，是名了義。又聲聞",
    "T12n0374_006:0402a13": "乘名不了義；無上大乘乃名了義。若言如來",
    "T12n0374_006:0402a14": "無常變易名不了義；若言如來常住不變是",
    "T12n0374_006:0402a15": "名了義。聲聞所說應證知者名不了義；菩薩",
    "T12n0374_006:0402a16": "所說應證知者名為了義。若言如來食所長",
    "T12n0374_006:0402a17": "養，是不了義；若言常住不變易者，是名了義。",
    "T12n0374_006:0402a18": "若言如來入於涅槃，如薪盡火滅，名不了義；",
    "T12n0374_006:0402a19": "若言如來入法性者，是名了義。聲聞乘法則",
    "T12n0374_006:0402a20": "不應依。何以故？如來為欲度眾生故，以方",
    "T12n0374_006:0402a21": "便力說聲聞乘，猶如長者教子半字。善男子！",
    "T12n0374_006:0402a22": "聲聞乘者猶如初耕，未得果實，如是名為不",
    "T12n0374_006:0402a23": "了義也，是故不應依聲聞乘。大乘之法則應",
    "T12n0374_006:0402a24": "依止。何以故？如來為欲度眾生故，以方便",
    "T12n0374_006:0402a25": "力說於大乘，是故應依，是名了義。如是四依",
    "T12n0374_006:0402a26": "應當證知。",
    "T12n0374_006:0402a27": "「復次依義者，義名質直，質直者名曰光明，",
    "T12n0374_006:0402a28": "光明者名不羸劣，不羸劣者名曰如來。又光",
    "T12n0374_006:0402a29": "明者名為智慧，質直者名為常住，",
    "T12n0374_006:0402b01": "如來常者名為依法，法者名常，亦名無邊、不",
    "T12n0374_006:0402b02": "可思議、不可執持、不可繫縛而亦可見；若有",
    "T12n0374_006:0402b03": "說言不可見者，如是之人所不應依，是故依",
    "T12n0374_006:0402b04": "法不依於人。若有人以微妙之語，宣說無常，",
    "T12n0374_006:0402b05": "如是之言所不應依，是故依義不依於語。依",
    "T12n0374_006:0402b06": "智者，眾僧是常，無為不變，不畜八種不淨之",
    "T12n0374_006:0402b07": "物，是故依智不依於識。若有說言，識作識受，",
    "T12n0374_006:0402b08": "無和合僧。何以故？夫和合者名無所有，無",
    "T12n0374_006:0402b09": "所有者云何言常？是故此識不可依止。",
    "T12n0374_006:0402b10": "依了義者，了義者名為知足，終不詐現威儀",
    "T12n0374_006:0402b11": "清白、憍慢自高，貪求利養，亦於如來隨宜方",
    "T12n0374_006:0402b12": "便所說法中不生執著，是名了義。若有能住",
    "T12n0374_006:0402b13": "如是等中，當知是人，則為已得住第一義，是",
    "T12n0374_006:0402b14": "故名為依了義經。",
    "T12n0374_006:0402b15": "「不依不了義，不了義者如經中說，一切燒",
    "T12n0374_006:0402b16": "燃、一切無常、一切皆苦、一切皆空、一切無我，",
    "T12n0374_006:0402b17": "是名不了義。何以故？以不能了如是義故，",
    "T12n0374_006:0402b18": "令諸眾生墮阿鼻獄。所以者何？以取著故，於",
    "T12n0374_006:0402b19": "義不了。一切燒者，謂如來說涅槃亦燒；一切",
    "T12n0374_006:0402b20": "無常者，涅槃亦無常；苦空無我，亦復如是。是",
    "T12n0374_006:0402b21": "故名為不了義經，不應依止。善男子！若有人",
    "T12n0374_006:0402b22": "言如來憐愍一切眾生，善知時宜，以知時故，",
    "T12n0374_006:0402b23": "說輕為重，說重為輕。如來觀知所有弟子，有",
    "T12n0374_006:0402b24": "諸檀越供給所須、令無所乏，如是之人，佛則",
    "T12n0374_006:0402b25": "不聽受畜奴婢、金銀財寶、販賣市易、不淨物",
    "T12n0374_006:0402b26": "等。若諸弟子無有檀越供給所須，時世飢饉，",
    "T12n0374_006:0402b27": "飲食難得，為欲建立護持正法，我聽弟子受",
    "T12n0374_006:0402b28": "畜奴婢、金銀車乘、田宅穀米、賣易所須，雖聽",
    "T12n0374_006:0402b29": "受畜如是等物，要當淨施篤信檀越。如是四",
    "T12n0374_006:0402c01": "法所應依止。若有戒律、阿毘曇、修多羅不違",
    "T12n0374_006:0402c02": "是四，亦應依止。若有說言，有時非時，有能護",
    "T12n0374_006:0402c03": "法不能護法，如來悉聽一切比丘，受畜如是",
    "T12n0374_006:0402c04": "不淨物者，如是之言不應依止。若有戒律、阿",
    "T12n0374_006:0402c05": "毘曇、修多羅中，有同是說，如是三分亦不應",
    "T12n0374_006:0402c06": "依。我為肉眼諸眾生等，說是四依，終不為於",
    "T12n0374_006:0402c07": "有慧眼者。是故我今說是四依，法者即是法",
    "T12n0374_006:0402c08": "性，義者即是如來常住不變，智者了知一",
    "T12n0374_006:0402c09": "切眾生悉有佛性，了義者了達一切大乘經",
    "T12n0374_006:0402c10": "典。」",
    "T12n0374_006:0402c11": "大般涅槃經卷第六"
}