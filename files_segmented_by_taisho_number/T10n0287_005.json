{
    "T10n0287_005:0554b02": "佛說十地經卷第五",
    "T10n0287_005:0554b04": "大唐于闐三藏尸羅達摩",
    "T10n0287_005:0554b05": "於北庭龍興寺譯",
    "T10n0287_005:0554b06": "菩薩現前地之餘",
    "T10n0287_005:0554b07": "「唯諸佛子！菩薩住此現前地中，不壞意樂轉",
    "T10n0287_005:0554b08": "更圓滿；決定意樂、賢善意樂、甚深意樂、不退",
    "T10n0287_005:0554b09": "轉意樂、不休息意樂、無垢意樂、無邊意樂、求",
    "T10n0287_005:0554b10": "智意樂、方便與慧相應意樂皆得圓滿。於是",
    "T10n0287_005:0554b11": "菩薩此諸意樂，順佛菩提對諸異論，精進不",
    "T10n0287_005:0554b12": "退入於智地。捨離聲聞、獨覺乘地，一向決定",
    "T10n0287_005:0554b13": "趣於佛智，以諸魔怨煩惱現行不可映奪，善",
    "T10n0287_005:0554b14": "住菩薩智光明中，善修習空、無相、無願法之",
    "T10n0287_005:0554b15": "現行，恒與方便慧觀相應，間雜引發菩提分",
    "T10n0287_005:0554b16": "法。菩薩住此現前地時，慧到彼岸住得增上，",
    "T10n0287_005:0554b17": "及證第三猛利順忍，以於諸法如理隨順不",
    "T10n0287_005:0554b18": "違逆故。「菩薩住此現前地中，以廣大見及以",
    "T10n0287_005:0554b19": "願力，現見多佛、多百佛、多千佛、多百千佛、多",
    "T10n0287_005:0554b20": "百千那庾多佛、多俱胝佛、多百俱胝佛、多千",
    "T10n0287_005:0554b21": "俱胝佛、多百千俱胝佛、多百千俱胝那庾多",
    "T10n0287_005:0554b22": "佛。菩薩見是如來、應供、正等覺已，悉以廣大",
    "T10n0287_005:0554b23": "增上意樂，恭敬、尊重、承事、供養，奉施衣服、飲",
    "T10n0287_005:0554b24": "食、臥具、病緣醫藥、諸資生具，奉獻菩薩諸妙",
    "T10n0287_005:0554b25": "樂具，於僧伽眾而作恭敬，以此善根迴向無",
    "T10n0287_005:0554b26": "上正等菩提，殷重承事諸佛如來，恭敬尊重",
    "T10n0287_005:0554b27": "以希有想聽聞正法，聞已受持，以無顛倒等",
    "T10n0287_005:0554b28": "持慧智光明，修行堅固正行憶持不忘，轉更",
    "T10n0287_005:0554b29": "得入如來法藏。於是菩薩住此第六現前地",
    "T10n0287_005:0554c01": "者，於無量劫此諸善根轉復熾然、轉更明淨，",
    "T10n0287_005:0554c02": "無量百劫、無量千劫、無量百千劫、無量百千那",
    "T10n0287_005:0554c03": "庾多劫、無量俱胝劫、無量百俱胝劫、無量千俱",
    "T10n0287_005:0554c04": "胝劫、無量百千俱胝劫、無量百千俱胝那庾多",
    "T10n0287_005:0554c05": "劫，此諸善根轉復熾然、轉更明淨。唯諸佛子！",
    "T10n0287_005:0554c06": "譬如金師，以所鍊金作莊嚴具，以瑠璃寶瑩",
    "T10n0287_005:0554c07": "飾廁填，轉得熾然、轉更明淨。唯諸佛子！菩薩",
    "T10n0287_005:0554c08": "住此現前地中，此諸善根亦復如是，以方便",
    "T10n0287_005:0554c09": "慧隨所思察，轉得熾然、轉更明淨，展轉寂滅",
    "T10n0287_005:0554c10": "無能映奪。又諸佛子！譬如月光，能令有情身",
    "T10n0287_005:0554c11": "得悅豫，非四風轉所能斷壞。唯諸佛子！菩薩",
    "T10n0287_005:0554c12": "住此現前地中，此諸善根亦復如是，能滅無",
    "T10n0287_005:0554c13": "量百千俱胝那庾多有情煩惱火焰，非四魔",
    "T10n0287_005:0554c14": "道所能斷壞。彼於十種波羅蜜多慧到彼岸",
    "T10n0287_005:0554c15": "而得增上，餘到彼岸隨力隨分，非不修行。「唯",
    "T10n0287_005:0554c16": "諸佛子！是名略說菩薩第六現前智地。菩薩安",
    "T10n0287_005:0554c17": "住於此地時，受生多作妙化天王，能作自在",
    "T10n0287_005:0554c18": "善化有情，令增上慢畢竟休息。常以一切聲",
    "T10n0287_005:0554c19": "聞問難不可映奪，能令有情證入緣起。諸所",
    "T10n0287_005:0554c20": "作業，或以布施、或以愛語、或以利行、或以同",
    "T10n0287_005:0554c21": "事，此等一切悉皆不離佛作意、法作意、僧伽",
    "T10n0287_005:0554c22": "作意、菩薩作意、菩薩行作意、到彼岸作意、諸",
    "T10n0287_005:0554c23": "地作意、佛力作意、無所畏作意、佛不共法作",
    "T10n0287_005:0554c24": "意，乃至不離一切行相妙相應一切智智作",
    "T10n0287_005:0554c25": "意。常作願言：『我當一切諸有情中，為首、為勝、",
    "T10n0287_005:0554c26": "為殊勝、為妙、為微妙、為上、為無上、為導、為將、",
    "T10n0287_005:0554c27": "為帥，乃至願得一切智智所依止處。』若樂發",
    "T10n0287_005:0554c28": "起如是精進，由是精進一剎那頃瞬息須臾，",
    "T10n0287_005:0554c29": "證入菩薩百千俱胝諸三摩地，能見百千俱",
    "T10n0287_005:0555a01": "胝諸佛，彼佛加持皆能解了；能動百千俱胝",
    "T10n0287_005:0555a02": "世界，能往百千俱胝佛剎，能照百千俱胝世",
    "T10n0287_005:0555a03": "界，成熟百千俱胝有情，住壽百千俱胝大劫，",
    "T10n0287_005:0555a04": "於前後際各能入百千俱胝劫，思擇百千俱",
    "T10n0287_005:0555a05": "胝法門，能示現百千俱胝身，身身能現百千",
    "T10n0287_005:0555a06": "俱胝菩薩眷屬圍遶。從此以上是諸菩薩有",
    "T10n0287_005:0555a07": "願力者，由勝願故，所有遊戲，或身、或光明、或",
    "T10n0287_005:0555a08": "神通、或眼、或境界、或音聲、或行、或莊嚴、或勝",
    "T10n0287_005:0555a09": "解、或所作，此等乃至爾所百千俱胝那庾多",
    "T10n0287_005:0555a10": "劫不易可數。」爾時，金剛藏菩薩欲重宣此義",
    "T10n0287_005:0555a11": "而說頌言：",
    "T10n0287_005:0555a12": "「菩薩已淨第五地，　　觀法無相、無自性，",
    "T10n0287_005:0555a13": "　無起、無生常寂靜，　　性本清淨無戲論。",
    "T10n0287_005:0555a14": "　亦無取捨、如幻等，　　有、無不二離分別；",
    "T10n0287_005:0555a15": "　隨順法性如是觀，　　由此智入第六地。",
    "T10n0287_005:0555a16": "　猛利順忍智具足，　　觀諸世間生滅相；",
    "T10n0287_005:0555a17": "　知由我執世間生，　　除我執已世無有。",
    "T10n0287_005:0555a18": "　如理通達緣起空，　　不壞假立和合用；",
    "T10n0287_005:0555a19": "　無作、無受、無命者，　　諸行如雲遍興起。",
    "T10n0287_005:0555a20": "　於諦無知名無明，　　癡所造業果名行，",
    "T10n0287_005:0555a21": "　生時初心名為識，　　俱生餘蘊是名色，",
    "T10n0287_005:0555a22": "　即此增長名六處，　　三和謂觸俱生受，",
    "T10n0287_005:0555a23": "　欣受名愛，愛增取，　　有漏業有，蘊起生，",
    "T10n0287_005:0555a24": "　蘊熟名老、蘊壞死，　　純大苦聚如是集。",
    "T10n0287_005:0555a25": "　了達三界唯是心，　　十二有支依心有；",
    "T10n0287_005:0555a26": "　生死皆由心所作，　　若心滅者生死盡。",
    "T10n0287_005:0555a27": "　無明所作有二種，　　由緣迷故與行因；",
    "T10n0287_005:0555a28": "　如是乃至老終歿，　　從此苦生無有盡。",
    "T10n0287_005:0555a29": "　無明緣性謂諸行，　　不斷而復有助成；",
    "T10n0287_005:0555b01": "　由斯無故諸行斷，　　更無扶助餘亦爾。",
    "T10n0287_005:0555b02": "　癡、愛、取是煩惱流，　　行、有是業餘皆苦；",
    "T10n0287_005:0555b03": "　無明與行為過去，　　識至於受是現在，",
    "T10n0287_005:0555b04": "　愛、取、有生未來苦，　　觀待斷是苦邊際。",
    "T10n0287_005:0555b05": "　行至六處是行苦，　　觸、受增長是苦苦，",
    "T10n0287_005:0555b06": "　所餘有支是壞苦，　　若見無我三苦滅。",
    "T10n0287_005:0555b07": "　以從因緣行等起，　　緣離則斷故性空；",
    "T10n0287_005:0555b08": "　無明為緣是生縛，　　於緣得離縛乃除。",
    "T10n0287_005:0555b09": "　隨順無明起諸有，　　若不隨順諸有斷；",
    "T10n0287_005:0555b10": "　由此彼有無亦然，　　十種思惟心離著。",
    "T10n0287_005:0555b11": "　有支相續一心攝，　　自業不離及三流；",
    "T10n0287_005:0555b12": "　三際三苦因緣生，　　連縛起滅順無盡。",
    "T10n0287_005:0555b13": "　如是普觀緣起行，　　無作、無受、無自性，",
    "T10n0287_005:0555b14": "　如幻、如夢、如光影，　　亦如愚夫逐陽焰。",
    "T10n0287_005:0555b15": "　觀是入空解脫門，　　知緣性離入無相；",
    "T10n0287_005:0555b16": "　了其虛妄無所願，　　唯除慈愍救有情。",
    "T10n0287_005:0555b17": "　大師修行解脫門，　　轉益大悲求佛法；",
    "T10n0287_005:0555b18": "　知有為從和合有，　　志樂決定勤精進。",
    "T10n0287_005:0555b19": "　證空等持具百萬，　　無相、無願亦復然；",
    "T10n0287_005:0555b20": "　般若順忍皆增上，　　解脫智慧得成滿。",
    "T10n0287_005:0555b21": "　復以意樂供多佛，　　於佛教中修習道；",
    "T10n0287_005:0555b22": "　得佛法藏增善根，　　如金瑠璃所瑩飾。",
    "T10n0287_005:0555b23": "　如月清涼被眾物，　　四風來觸無能壞；",
    "T10n0287_005:0555b24": "　此聖能超四魔道，　　息世惑熱亦如是。",
    "T10n0287_005:0555b25": "　住此多作善化王，　　化導有情除我慢；",
    "T10n0287_005:0555b26": "　所作皆求一切智，　　悉已超勝聲聞道。",
    "T10n0287_005:0555b27": "　此地精勤獲百千，　　俱胝菩薩三摩地；",
    "T10n0287_005:0555b28": "　亦見若干無量佛，　　譬如盛夏空中日。",
    "T10n0287_005:0555b29": "　甚深微妙難見知，　　聲聞、獨覺無能了；",
    "T10n0287_005:0555c01": "　如是菩薩第六地，　　我為佛子已宣說。」",
    "T10n0287_005:0555c02": "菩薩現前地第六竟",
    "T10n0287_005:0555c03": "菩薩遠行地第七",
    "T10n0287_005:0555c04": "　是時大眾心歡喜，　　散寶成雲在空住；",
    "T10n0287_005:0555c05": "　普發種種妙音聲，　　白於最勝清淨者：",
    "T10n0287_005:0555c06": "「了達勝義智自在，　　成就功德百千億；",
    "T10n0287_005:0555c07": "　人中蓮花無所著，　　為利群生演深行。」",
    "T10n0287_005:0555c08": "　自在天主在空中，　　放大光明照佛身；",
    "T10n0287_005:0555c09": "　亦散最上妙香雲，　　普供除憂煩惱者。",
    "T10n0287_005:0555c10": "　爾時大眾皆歡喜，　　悉發大音同讚述：",
    "T10n0287_005:0555c11": "「我等聞斯地功德，　　則為已獲大善利。」",
    "T10n0287_005:0555c12": "　天女是時心慶悅，　　競奏樂音千萬種；",
    "T10n0287_005:0555c13": "　悉以如來神力故，　　聲中共作如是言：",
    "T10n0287_005:0555c14": "「威儀寂靜最無比，　　能調難調世應供；",
    "T10n0287_005:0555c15": "　已超一切諸世間，　　而行於世闡妙道。",
    "T10n0287_005:0555c16": "　雖現種種無量身，　　知身一一無所有；",
    "T10n0287_005:0555c17": "　巧以音詞說諸法，　　不取文字音聲相。",
    "T10n0287_005:0555c18": "　往詣百千諸國土，　　以諸上供供養佛；",
    "T10n0287_005:0555c19": "　智慧自在無所著，　　不生於我佛國想。",
    "T10n0287_005:0555c20": "　雖勤教化諸有情，　　而無彼已一切心；",
    "T10n0287_005:0555c21": "　雖已修成廣大善，　　而於善法不生著。",
    "T10n0287_005:0555c22": "　以見一切諸世間，　　貪、恚、癡火常熾然；",
    "T10n0287_005:0555c23": "　於諸想念悉皆離，　　發起大悲精進力。」",
    "T10n0287_005:0555c24": "　一切諸天及天女，　　種種供養稱讚已；",
    "T10n0287_005:0555c25": "　悉共同時默然住，　　瞻仰人尊願聞法。",
    "T10n0287_005:0555c26": "　時解脫月復請言：　　「此諸大眾心清淨，",
    "T10n0287_005:0555c27": "　第七地中諸行相，　　唯願佛子為宣說。」",
    "T10n0287_005:0555c28": "爾時，金剛藏菩薩告眾菩薩言：「唯諸佛子！若",
    "T10n0287_005:0555c29": "是菩薩，第六地中所修地道善圓滿已，欲入",
    "T10n0287_005:0556a01": "菩薩第七地者，當以十種妙方便慧所引不",
    "T10n0287_005:0556a02": "共進道勝行而入。何等為十？所謂：善修空、無",
    "T10n0287_005:0556a03": "相、無願三摩地，而集廣大福德資糧；證入諸",
    "T10n0287_005:0556a04": "法無我、無壽者、無數取趣，而不捨修四無量",
    "T10n0287_005:0556a05": "心；發起廣大福德及法修行增上到彼岸行，",
    "T10n0287_005:0556a06": "而於諸法無少執著；已得遠離一切三界，而",
    "T10n0287_005:0556a07": "能引發三界莊嚴；已得畢竟寂靜寂滅，遠離",
    "T10n0287_005:0556a08": "一切諸煩惱焰，而能引發一切有情，貪、瞋、癡",
    "T10n0287_005:0556a09": "焰寂滅之行；現知諸法如幻、如夢、如影、如響、",
    "T10n0287_005:0556a10": "如水中月、如鏡中像、自性無二，而能引發業",
    "T10n0287_005:0556a11": "用無量差別意樂；依善修習諸剎土道與虛",
    "T10n0287_005:0556a12": "空等，而能引發佛剎清淨莊嚴之行；了知諸",
    "T10n0287_005:0556a13": "佛法身為性猶如虛空，而能引發妙色相好",
    "T10n0287_005:0556a14": "莊嚴其身；又知諸佛音聲本性寂靜不可言",
    "T10n0287_005:0556a15": "說，而能引發一切音韻差別莊嚴；了知諸佛",
    "T10n0287_005:0556a16": "一剎那頃頓悟三世，而能隨入顯示種種相",
    "T10n0287_005:0556a17": "劫數等，觀諸有情心意樂故；菩薩如是以此",
    "T10n0287_005:0556a18": "十種妙方便慧所引不共進道勝行，從第六",
    "T10n0287_005:0556a19": "地入第七地。「唯諸佛子！菩提薩埵，由此十種",
    "T10n0287_005:0556a20": "妙方便慧所引不共進道勝行現在前故，名",
    "T10n0287_005:0556a21": "為已入於第七地。菩薩住此第七地中，入於",
    "T10n0287_005:0556a22": "無量諸有情界；入於無量諸佛世尊，成就調",
    "T10n0287_005:0556a23": "伏有情之業；入於無量諸世界網；入於無量",
    "T10n0287_005:0556a24": "諸佛世尊佛剎清淨；入於無量法差別性；入",
    "T10n0287_005:0556a25": "於無量諸佛世尊智正等覺；入於無量劫數差",
    "T10n0287_005:0556a26": "別；入於無量諸佛世尊覺悟三世；入於無量",
    "T10n0287_005:0556a27": "有情勝解差別之相；入於無量諸佛世尊，示",
    "T10n0287_005:0556a28": "現種種名號色身；入於無量有情意樂根之",
    "T10n0287_005:0556a29": "差別；入於無量諸佛世尊，言音令他有情生",
    "T10n0287_005:0556b01": "喜；入於無量有情種種心行差別；入於無量",
    "T10n0287_005:0556b02": "諸佛世尊廣大智行；入於無量諸聲聞乘遊",
    "T10n0287_005:0556b03": "路勝解信解，無量諸佛世尊演說入道；入於",
    "T10n0287_005:0556b04": "無量諸獨覺乘修證成就；入於無量諸佛世",
    "T10n0287_005:0556b05": "尊，演說趣入甚深智門；入於無量諸菩薩行",
    "T10n0287_005:0556b06": "所修加行；入於無量諸佛世尊，演說趣入大",
    "T10n0287_005:0556b07": "乘之集。即此菩薩作是思惟：『諸佛境界如是",
    "T10n0287_005:0556b08": "無量百俱胝劫不易算數，千俱胝劫、百千俱",
    "T10n0287_005:0556b09": "胝劫，乃至爾所百千俱胝那庾多劫不易算",
    "T10n0287_005:0556b10": "數，此佛境界我應發起，以無功用、無分別、無",
    "T10n0287_005:0556b11": "異分別，當令圓滿。』菩薩如是多善觀智通，無",
    "T10n0287_005:0556b12": "間無缺精勤修學，以不動故名已安住於方",
    "T10n0287_005:0556b13": "便慧熏修不共進道勝行。又此菩薩於一剎",
    "T10n0287_005:0556b14": "那能引發道不起于定，行時引發如是正智，",
    "T10n0287_005:0556b15": "精勤修學，住、坐、臥時乃至眠夢，遠離蓋障。諸",
    "T10n0287_005:0556b16": "威儀中不道如意，正想作意，彼於一心一剎",
    "T10n0287_005:0556b17": "那中，十到彼岸具足成就。所以者何？由是菩",
    "T10n0287_005:0556b18": "薩所起一切心之所念，念念皆以大悲為首，",
    "T10n0287_005:0556b19": "迴向修證一切佛法趣如來智。於此菩薩所",
    "T10n0287_005:0556b20": "有善根，為求佛智施與有情，是彼布施波羅",
    "T10n0287_005:0556b21": "蜜多；慈悲為首，於諸有情不為損害，是彼安",
    "T10n0287_005:0556b22": "忍波羅蜜多；無厭增進後後善法，是彼精進",
    "T10n0287_005:0556b23": "波羅蜜多；一切智道常現在前未嘗散亂，是",
    "T10n0287_005:0556b24": "彼靜慮波羅蜜多；於性不生不滅法中現前",
    "T10n0287_005:0556b25": "之忍，是彼般若波羅蜜多；引發無量智，是彼",
    "T10n0287_005:0556b26": "方便善巧波羅蜜多；引發後後智，是彼願波",
    "T10n0287_005:0556b27": "羅蜜多；一切異論及諸魔眾，無能壞道，是則",
    "T10n0287_005:0556b28": "彼力波羅蜜多；如實建立一切諸法，是名彼",
    "T10n0287_005:0556b29": "智波羅蜜多。唯諸佛子！菩薩住此遠行地中，",
    "T10n0287_005:0556c01": "如是十種波羅蜜多，剎那皆得具足四種攝",
    "T10n0287_005:0556c02": "事及四加持，三十七品菩提分法、三解脫門，",
    "T10n0287_005:0556c03": "略言一切覺分之法，剎那剎那皆悉圓滿。」如",
    "T10n0287_005:0556c04": "是說已，解脫月菩薩，問金剛藏菩薩言：「唯諸",
    "T10n0287_005:0556c05": "佛子！菩薩豈但於第七地一切覺分而得圓",
    "T10n0287_005:0556c06": "滿，為於一切菩薩地中亦滿足耶？」金剛藏菩",
    "T10n0287_005:0556c07": "薩言：「佛子！菩薩一切十地位中，一切覺分悉",
    "T10n0287_005:0556c08": "皆圓滿，然於菩薩第七地中最為殊勝。所以",
    "T10n0287_005:0556c09": "者何？唯佛子！此菩薩地，今有加行行得圓滿，",
    "T10n0287_005:0556c10": "轉能趣入智神通行。然唯佛子！於初地中，一",
    "T10n0287_005:0556c11": "切大願為所緣覺支圓滿，第二地中遣心垢",
    "T10n0287_005:0556c12": "故，第三地中正願增長得法明故，第四地中",
    "T10n0287_005:0556c13": "趣入道故，第五地中隨順一切世間事業故，",
    "T10n0287_005:0556c14": "第六地中趣入甚深諸法門故。今此菩薩第",
    "T10n0287_005:0556c15": "七地中，具足發起諸佛法故覺支圓滿。所以",
    "T10n0287_005:0556c16": "者何？菩薩所有始從初地，至第七地中之所",
    "T10n0287_005:0556c17": "引發智加行分。此從菩薩第八智地，以無功",
    "T10n0287_005:0556c18": "用悉皆成就。佛子！譬如有二世界，一者、染淨，",
    "T10n0287_005:0556c19": "二者、純淨；是二界中間難可得過，唯除有大",
    "T10n0287_005:0556c20": "神通力持。佛子！菩薩雜淨行門亦爾，難可得",
    "T10n0287_005:0556c21": "過，唯除有大誓願方便慧通力。」解脫月菩薩",
    "T10n0287_005:0556c22": "言：「唯諸佛子！豈於前七菩薩地中菩薩正行",
    "T10n0287_005:0556c23": "以煩惱行之染污耶？」金剛藏菩薩言：「佛子！以",
    "T10n0287_005:0556c24": "從初地諸菩薩行，當言遠離諸煩惱業，迴向",
    "T10n0287_005:0556c25": "菩提增上力故，然與隨類道平等故，於七地",
    "T10n0287_005:0556c26": "中未可當言超煩惱行。佛子！譬如轉輪聖王，",
    "T10n0287_005:0556c27": "乘天象寶巡四大洲人間，貧苦雜染皆能了",
    "T10n0287_005:0556c28": "知，而不為彼眾患所污，然未名為超過人位；",
    "T10n0287_005:0556c29": "若捨王身生於梵世，乘梵宮殿巡覽千界，示",
    "T10n0287_005:0557a01": "現梵天光明威德，爾乃名為超過人位。佛子！",
    "T10n0287_005:0557a02": "菩薩亦復如是，始從初地乘御菩薩到彼岸乘，",
    "T10n0287_005:0557a03": "遍遊世間知諸有情雜染過患，而不為彼眾",
    "T10n0287_005:0557a04": "患所污，乘正道故，然於七地猶未可言超煩",
    "T10n0287_005:0557a05": "惱患。若捨一切有功用，從第七地入第八地，",
    "T10n0287_005:0557a06": "乘御菩薩清淨之乘遍遊世間，知雜染患不",
    "T10n0287_005:0557a07": "為所染，已超過故。菩薩安住於此菩薩第七",
    "T10n0287_005:0557a08": "地中，多分超過貪等一切諸煩惱，眾菩薩修此",
    "T10n0287_005:0557a09": "遠行地時，如應當言非有煩惱非無煩惱。所",
    "T10n0287_005:0557a10": "以者何？一切煩惱不現行故，不應說為有煩",
    "T10n0287_005:0557a11": "惱者；希求佛智猶未得故，不應說為無煩惱",
    "T10n0287_005:0557a12": "者。菩薩住此第七地中，成就增上意樂清淨",
    "T10n0287_005:0557a13": "身、語、意業，超過一切如來所毀不善業道，常",
    "T10n0287_005:0557a14": "恒護持諸佛所讚十善業道，如前所說。於第",
    "T10n0287_005:0557a15": "五地所引世間工巧業處，此之一切七地菩",
    "T10n0287_005:0557a16": "薩，以無功用自然而轉，於此三千大千世界",
    "T10n0287_005:0557a17": "共許為師，唯除如來、正遍等覺及已安住第",
    "T10n0287_005:0557a18": "八地等諸大菩薩意樂加行，無與等者。所有",
    "T10n0287_005:0557a19": "靜慮、等持、等至、神通、解脫，此彼一切皆得現",
    "T10n0287_005:0557a20": "前。由修行相現在前故，非由異熟而得成就。",
    "T10n0287_005:0557a21": "如第八地，於此菩薩安住第七遠行地者，諸",
    "T10n0287_005:0557a22": "心念中妙慧方便修力成滿，一切覺支轉得圓",
    "T10n0287_005:0557a23": "滿。復次，而是菩薩住此第七菩薩地時，入名",
    "T10n0287_005:0557a24": "善思擇菩薩三摩地，名善思義三摩地，名殊",
    "T10n0287_005:0557a25": "勝慧三摩地，名分別義藏三摩地，名擇一切",
    "T10n0287_005:0557a26": "義三摩地，名善住堅根三摩地，名智神通門",
    "T10n0287_005:0557a27": "三摩地，名法界瑩飾三摩地，名如來勝利三",
    "T10n0287_005:0557a28": "摩地，名入種種義藏生死涅槃門三摩地。菩",
    "T10n0287_005:0557a29": "薩如是大智神通為首，入滿百萬諸三摩地",
    "T10n0287_005:0557b01": "淨治此地，由得如是妙方便慧之所熏修三",
    "T10n0287_005:0557b02": "摩地故，獲大悲故，超過聲聞、獨覺乘地，智慧",
    "T10n0287_005:0557b03": "觀察地現在前。於是菩薩住此菩薩第七地",
    "T10n0287_005:0557b04": "者，無量身業離相隨轉，無量語業離相隨轉，",
    "T10n0287_005:0557b05": "無量意業離相隨轉，極善清淨無生法忍之",
    "T10n0287_005:0557b06": "所顯發。」解脫月菩薩言：「唯佛子！初地菩薩，豈",
    "T10n0287_005:0557b07": "無無量身、語、意業，超諸聲聞、獨覺行耶？」金剛",
    "T10n0287_005:0557b08": "藏菩薩言：「佛子！雖有此行，但由佛法所緣增",
    "T10n0287_005:0557b09": "上力故，非由自覺慧所觀察。於此菩薩第七",
    "T10n0287_005:0557b10": "地中，由自覺慧觀境界故無能映奪。佛子！譬",
    "T10n0287_005:0557b11": "如王子生在王家，正后所生具足王相，纔生",
    "T10n0287_005:0557b12": "即能映蔽臣眾；但以父王增上自在，非以自",
    "T10n0287_005:0557b13": "智之所思察。若身長大藝業悉成，乃以自智",
    "T10n0287_005:0557b14": "力所持故，超過一切眾臣所作。佛子！菩薩亦",
    "T10n0287_005:0557b15": "復如是，由初發心映蔽一切聲聞、獨覺，但由",
    "T10n0287_005:0557b16": "廣大增上意樂，非由自覺慧所觀察；今此菩",
    "T10n0287_005:0557b17": "薩第七地中，於自所行安立智故，出過一切",
    "T10n0287_005:0557b18": "聲聞、獨覺所作事業。",
    "T10n0287_005:0557b19": "「佛子！菩薩住此第七地已，雖得甚深寂靜無",
    "T10n0287_005:0557b20": "行身、語、意業而不捨離，尋求勝進勇猛加行。」",
    "T10n0287_005:0557b21": "解脫月菩薩言：「佛子！菩薩齊何等地能入滅",
    "T10n0287_005:0557b22": "定？」金剛藏菩薩言：「佛子！菩薩從第六地能入",
    "T10n0287_005:0557b23": "滅定；今住菩薩第七地中，能於一一心剎那",
    "T10n0287_005:0557b24": "中趣入滅定，而不應言於滅作證。由此菩薩",
    "T10n0287_005:0557b25": "說為成就甚難希奇身、語、意業，謂常安住實",
    "T10n0287_005:0557b26": "際住中，而於寂滅能不作證。佛子！譬如有人",
    "T10n0287_005:0557b27": "乘大船舶入於大海，得船善巧善知水相，此",
    "T10n0287_005:0557b28": "終不遭大海水難。佛子！菩薩住此第七地中",
    "T10n0287_005:0557b29": "亦復如是，乘到彼岸船，常能安住實際住中，",
    "T10n0287_005:0557c01": "而於寂滅能不作證。佛子！菩薩得是智已，由",
    "T10n0287_005:0557c02": "三摩地智力修習所引妙慧，以大方便善巧",
    "T10n0287_005:0557c03": "力故示生死門，而其意樂住在涅槃眷屬圍",
    "T10n0287_005:0557c04": "遶；常樂遠離，以願力故三界受生，而非世法",
    "T10n0287_005:0557c05": "過患所污；雖常寂滅，而以方便還示熾然，雖",
    "T10n0287_005:0557c06": "然不燒常順佛智；示入聲聞及獨覺地得佛",
    "T10n0287_005:0557c07": "境界藏；示住魔境界越四魔道現行魔法；示",
    "T10n0287_005:0557c08": "行一切諸外道行，而其意樂不捨佛法；示順",
    "T10n0287_005:0557c09": "一切世間業行，而常樂入出世法趣所有一切",
    "T10n0287_005:0557c10": "莊嚴之事；皆過一切人、天、龍、藥叉、鬼神，及釋",
    "T10n0287_005:0557c11": "梵護世之所有者，而不捨樂法作意。佛子！菩",
    "T10n0287_005:0557c12": "薩成就如是智慧，住此菩薩遠行地已，由廣",
    "T10n0287_005:0557c13": "大見及以願力，現見多佛、多百佛、多千佛、多",
    "T10n0287_005:0557c14": "百千佛、多百千那庾多佛、多俱胝佛、多百俱",
    "T10n0287_005:0557c15": "胝佛、多千俱胝佛、多百千俱胝佛、多百千俱",
    "T10n0287_005:0557c16": "胝那庾多佛。菩薩見是如來、應供、正等覺已，",
    "T10n0287_005:0557c17": "悉以廣大增上意樂，恭敬、尊重、承事、供養，奉",
    "T10n0287_005:0557c18": "施衣服、飲食、臥具、病緣醫藥、諸資生具，奉獻",
    "T10n0287_005:0557c19": "菩薩諸妙樂具，於僧伽眾而作恭敬，以此善",
    "T10n0287_005:0557c20": "根迴向無上正等菩提，尊重、承事諸佛如來，",
    "T10n0287_005:0557c21": "恭敬、尊重以希有想聽聞正法，聞已受持，以",
    "T10n0287_005:0557c22": "無顛倒等持慧智光明修行，以成就於諸佛",
    "T10n0287_005:0557c23": "所護持聖教。一切聲聞及諸獨覺，自現觀中",
    "T10n0287_005:0557c24": "所有問難無能退屈，於彼多分饒益有情法",
    "T10n0287_005:0557c25": "忍得淨。菩薩住此遠行地中，於無量劫此諸",
    "T10n0287_005:0557c26": "善根轉得熾然，清淨堪能轉復明淨，無量百",
    "T10n0287_005:0557c27": "劫、無量千劫、無量百千劫、無量百千那庾多劫、",
    "T10n0287_005:0557c28": "無量俱胝劫、無量百俱胝劫、無量千俱胝劫、無",
    "T10n0287_005:0557c29": "量百千俱胝劫、無量百千俱胝那庾多劫，此",
    "T10n0287_005:0558a01": "諸善根轉復熾然轉更明淨。佛子！譬如金師，",
    "T10n0287_005:0558a02": "以所鍊金作莊嚴具，諸摩尼寶瑩飾廁填，甚",
    "T10n0287_005:0558a03": "為光麗極為明淨，餘莊嚴具所不能及。佛子！",
    "T10n0287_005:0558a04": "菩薩住此第七遠行地中，此諸善根亦復如",
    "T10n0287_005:0558a05": "是，以方便慧之所引發，轉得熾然轉復明淨，",
    "T10n0287_005:0558a06": "一切聲聞、獨覺善根不能映奪。佛子！又如日",
    "T10n0287_005:0558a07": "光，不為一切眾星月光所能映奪，多分枯涸",
    "T10n0287_005:0558a08": "贍部洲中穢濕泥潦。佛子！菩薩住此遠行地",
    "T10n0287_005:0558a09": "中，此諸善根亦復如是，一切聲聞、獨覺善根",
    "T10n0287_005:0558a10": "不能映奪，多分枯涸一切有情煩惱垢穢。彼",
    "T10n0287_005:0558a11": "於十種波羅蜜多，方便善巧波羅蜜多以為增",
    "T10n0287_005:0558a12": "上，餘到彼岸隨力隨分，非不修行。「佛子！是名",
    "T10n0287_005:0558a13": "略說菩薩第七遠行地也。菩薩安住於此地",
    "T10n0287_005:0558a14": "時，受生多作他化自在天王，善授一切聲聞、",
    "T10n0287_005:0558a15": "獨覺現觀方便。能令有情入離生正性，諸所",
    "T10n0287_005:0558a16": "作業，或以布施、或以愛語、或以利行、或以同",
    "T10n0287_005:0558a17": "事，此等一切悉皆不離佛作意、法作意、僧伽",
    "T10n0287_005:0558a18": "作意、菩薩作意、菩薩行作意、到彼岸作意、諸",
    "T10n0287_005:0558a19": "地作意、佛力作意、無所畏作意、佛不共法作",
    "T10n0287_005:0558a20": "意，乃至不離一切行相勝妙相應一切智智作",
    "T10n0287_005:0558a21": "意。常作願言：『我當一切諸有情中，為首、為勝、",
    "T10n0287_005:0558a22": "為殊勝、為妙、為微妙、為上、為無上、為導、為將、",
    "T10n0287_005:0558a23": "為帥，乃至願得一切智智所依止處。』若樂發",
    "T10n0287_005:0558a24": "起如是精進，由是精進一剎那頃瞬息須臾，",
    "T10n0287_005:0558a25": "證得百千俱胝那庾多諸三摩地，能見百千",
    "T10n0287_005:0558a26": "俱胝那庾多佛，彼佛加持皆能解了，能動百",
    "T10n0287_005:0558a27": "千俱胝那庾多世界，能往百千俱胝那庾多",
    "T10n0287_005:0558a28": "佛剎，能照百千俱胝那庾多世界，成熟百千",
    "T10n0287_005:0558a29": "俱胝那庾多有情，住壽百千俱胝那庾多劫，",
    "T10n0287_005:0558b01": "於前、後際各能入百千俱胝那庾多劫，善能",
    "T10n0287_005:0558b02": "思擇百千俱胝那庾多法門，示現百千俱胝",
    "T10n0287_005:0558b03": "那庾多身，身身能現百千俱胝那庾多菩薩",
    "T10n0287_005:0558b04": "眷屬圍遶。從此以上是諸菩薩有願力者，由",
    "T10n0287_005:0558b05": "願力故，所有遊戲，或身、或光明、或神通、或眼、",
    "T10n0287_005:0558b06": "或境界、或音聲、或行、或莊嚴、或勝解、或所作，",
    "T10n0287_005:0558b07": "此等乃至爾所百千俱胝那庾多劫不易可",
    "T10n0287_005:0558b08": "數。」爾時，金剛藏菩薩欲重宣此義而說頌言：",
    "T10n0287_005:0558b09": "「第六地行善備已，　　則修方便慧所印；",
    "T10n0287_005:0558b10": "　不共進道殊勝行，　　以此趣入第七地。",
    "T10n0287_005:0558b11": "　處三脫門積福德，　　通達無我修慈悲；",
    "T10n0287_005:0558b12": "　福德及法常充滿，　　行到彼岸無執著。",
    "T10n0287_005:0558b13": "　遠離三界而莊嚴，　　寂然滅世無煩惱；",
    "T10n0287_005:0558b14": "　知法如幻而辦業，　　了剎如空樂嚴土。",
    "T10n0287_005:0558b15": "　解身無相集相好，　　達響離言善開演；",
    "T10n0287_005:0558b16": "　剎那頓悟顯眾相，　　智者以此昇七地。",
    "T10n0287_005:0558b17": "　觀察此法得明了，　　廣為群迷興利益；",
    "T10n0287_005:0558b18": "　入有情界無有邊，　　佛教化業亦無量。",
    "T10n0287_005:0558b19": "　能入剎土法劫數，　　勝解意樂及心行；",
    "T10n0287_005:0558b20": "　說三乘法無限量，　　由是教化諸群品。",
    "T10n0287_005:0558b21": "　剎那引發雙運道，　　於四威儀常修慧；",
    "T10n0287_005:0558b22": "　一一迴向佛菩提，　　念念具十到彼岸。",
    "T10n0287_005:0558b23": "　善施有情是布施，　　滅惑為戒、不害忍，",
    "T10n0287_005:0558b24": "　求善無厭斯精進，　　於道不動即靜慮，",
    "T10n0287_005:0558b25": "　忍法無生名為慧，　　起無量智是方便，",
    "T10n0287_005:0558b26": "　引發後後智謂願，　　無能摧伏是為力，",
    "T10n0287_005:0558b27": "　如實成立法是智，　　如是念念皆成滿。",
    "T10n0287_005:0558b28": "　初地勝願覺支滿，　　二地遠離心垢故，",
    "T10n0287_005:0558b29": "　三地願增法明故，　　第四地中入道故，",
    "T10n0287_005:0558c01": "　五順世間事業故，　　六入甚深法門故，",
    "T10n0287_005:0558c02": "　第七地中由發起，　　一切佛法覺支滿；",
    "T10n0287_005:0558c03": "　以是能令第八地，　　一切所作咸清淨。",
    "T10n0287_005:0558c04": "　此地難過唯智者，　　以大願智乃能超；",
    "T10n0287_005:0558c05": "　如雜純淨二界間，　　唯依神通乃能過。",
    "T10n0287_005:0558c06": "　又如輪王無染著，　　然未名為超人位，",
    "T10n0287_005:0558c07": "　若住第八智地中，　　爾乃踰於心境界，",
    "T10n0287_005:0558c08": "　如生梵世超人位，　　如蓮處水無染著。",
    "T10n0287_005:0558c09": "　此地雖超諸惑眾，　　不名有惑、非無惑，",
    "T10n0287_005:0558c10": "　以無煩惱而現行，　　希求佛智猶未得。",
    "T10n0287_005:0558c11": "　世間所有眾技藝，　　經書詞論普明了，",
    "T10n0287_005:0558c12": "　靜慮、等持及神通，　　是由修行速成就。",
    "T10n0287_005:0558c13": "　菩薩修斯七道地，　　超過一切二乘行，",
    "T10n0287_005:0558c14": "　初地願故此由智，　　譬如王子力具足。",
    "T10n0287_005:0558c15": "　成就甚深仍進道，　　數入滅定不作證，",
    "T10n0287_005:0558c16": "　譬如乘船入海中，　　在水不為水所溺。",
    "T10n0287_005:0558c17": "　方便慧行功德具，　　一切世間無能了，",
    "T10n0287_005:0558c18": "　供養多佛心益明，　　如以妙寶莊嚴金。",
    "T10n0287_005:0558c19": "　此地菩薩智最明，　　如日舒光竭愛水，",
    "T10n0287_005:0558c20": "　又作自在天中主，　　化導群生修正智。",
    "T10n0287_005:0558c21": "　若加勇猛精勤力，　　獲多等持見多佛；",
    "T10n0287_005:0558c22": "　百千俱胝那庾多，　　願力自在復過是。",
    "T10n0287_005:0558c23": "　此是菩薩遠行地，　　方便智慧清淨道；",
    "T10n0287_005:0558c24": "　一切世間、天及人，　　聲聞、獨覺無能測。」",
    "T10n0287_005:0558c25": "菩薩遠行地第七竟",
    "T10n0287_005:0558c26": "佛說十地經卷第五"
}