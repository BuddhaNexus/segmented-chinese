{
    "X63n1233_001:0166c07": "祇園正儀",
    "X63n1233_001:0166c09": "夫出家者。為厭塵勞。求脫生死。休心息念。斷絕攀緣。",
    "X63n1233_001:0166c10": "故名出家。豈可以等閒利養埋沒平生。直須兩頭撒",
    "X63n1233_001:0166c11": "開。中間放下。遇聲遇色如石上栽花。見利見名似眼",
    "X63n1233_001:0166c12": "中著屑。況從無始以來。不是不曾經歷。又不是不知",
    "X63n1233_001:0166c13": "次第。不過翻頭作尾止於如此。何須苦苦貪戀。如今",
    "X63n1233_001:0166c14": "不歇。更待何時。所以先聖教人。只要盡却今時。能盡",
    "X63n1233_001:0166c15": "今時更有何事。若得心中無事。佛祖猶是冤家。一切",
    "X63n1233_001:0166c16": "世事自然冷淡。方始那邊相應。儞不見隱山至死不",
    "X63n1233_001:0166c17": "肯見人。趙州至死不昔告人。匾擔拾橡栗為食。大梅",
    "X63n1233_001:0166c18": "以荷葉為衣。紙衣道者只披紙。玄泰上座只著布。石",
    "X63n1233_001:0166c19": "霜置枯木堂與眾座臥。只要死了儞心。投子使人辦",
    "X63n1233_001:0166c20": "米同煑共餐。要得省取儞事。且從上諸聖有如此榜",
    "X63n1233_001:0166c21": "樣。若無長處如何甘得。諸仁者。若也於斯體究。的不",
    "X63n1233_001:0166c22": "虧人。若也不肯承當。向後深恐費力。山僧行業無取。",
    "X63n1233_001:0166c23": "忝主山門。豈可坐費常住。頓忘先聖附囑。今者輙欲",
    "X63n1233_001:0166c24": "略斆古人為住持體例。與諸人議定。更不下山。不赴",
    "X63n1233_001:0167a01": "齋。不發化主。唯將本院莊課一歲所得均作三百六",
    "X63n1233_001:0167a02": "十分。日取一分用之。更不隨人添減。可以備飯則作",
    "X63n1233_001:0167a03": "飯。作飯不足則作粥。作粥不足則作米湯。新到相見",
    "X63n1233_001:0167a04": "茶湯而已。更不煎點。唯置一茶堂。自去取用。務要省",
    "X63n1233_001:0167a05": "緣專一辨道。又況活計具足。風景不疎。華解笑。鳥解",
    "X63n1233_001:0167a06": "啼。木馬長鳴。石牛善走。天外之青山寡色。耳畔之鳴",
    "X63n1233_001:0167a07": "泉無聲。嶺上猿啼露濕中霄之月。林間鶴唳風回清",
    "X63n1233_001:0167a08": "曉之松。春風起時枯木龍吟。秋葉凋而寒林花散。玉",
    "X63n1233_001:0167a09": "階舖苔蘚之紋。人面帶煙霞之色。音塵寂爾。消息宛",
    "X63n1233_001:0167a10": "然。一味蕭條無可趣向。山僧今日向諸人面前說家",
    "X63n1233_001:0167a11": "門已是不著便。豈可更去陞堂入室。拈槌竪拂。東喝",
    "X63n1233_001:0167a12": "西棒。張眉怒目。如癇病發相似。不唯屈沉上座。況辜",
    "X63n1233_001:0167a13": "負先聖。儞不見達磨西來到少室山下面壁九年。二",
    "X63n1233_001:0167a14": "祖至於立雪斷臂。可謂受盡艱辛。然而達磨不曾措",
    "X63n1233_001:0167a15": "了一詞。二祖不曾問著一句。還喚達磨作不為人得",
    "X63n1233_001:0167a16": "麼。喚二祖做不求師得麼。山僧每至說著古聖做處。",
    "X63n1233_001:0167a17": "便覺無地容身。慚愧後人軟弱又。況百味珍羞遞相",
    "X63n1233_001:0167a18": "供養。道我四事具足方可發心。只恐做手脚不迄。便",
    "X63n1233_001:0167a19": "此隔生隔世去也。時光似箭深為可惜。雖然如是。更",
    "X63n1233_001:0167a20": "在他人從長相度。山僧也強教儞不得。諸仁者還見",
    "X63n1233_001:0167a21": "古人偈麼。山田脫粟飯。野菜淡黃虀。喫則從君喫。不",
    "X63n1233_001:0167a22": "喫任東西。伏惟同道。各自努力。珍重。",
    "X63n1233_001:0167b03": " 跋刻芙蓉楷祖法語",
    "X63n1233_001:0167b05": "烏虖。若干吾黨之晚生。夙夜汲汲乎以富榮不充",
    "X63n1233_001:0167b06": "乎身名聲不章乎世為患。雖外則從事禪誦假現",
    "X63n1233_001:0167b07": "僧儀。內則全措己躬大事於度外。恬然不識。自顧",
    "X63n1233_001:0167b08": "者日披誦此",
    "X63n1233_001:0167b09": "芙蓉楷祖之嚴訓。以竊生慚耻。則庶幾至于不倦",
    "X63n1233_001:0167b10": "進修。裨助性地歟。慶湯藥茲謀壽。梓流行厥志其",
    "X63n1233_001:0167b11": "勤矣。因述一語以表隨喜之老懷矣。",
    "X63n1233_001:0167b12": "寬政壬子春二月"
}