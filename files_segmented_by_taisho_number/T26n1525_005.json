{
    "T26n1525_005:0252b22": "彌勒菩薩所問經論卷第五",
    "T26n1525_005:0252b24": "後魏天竺三藏菩提流支譯",
    "T26n1525_005:0252b25": "「遠離偷盜者，偷盜有九種：一者、他護；二者、",
    "T26n1525_005:0252b26": "彼想；三者、疑心；四者、知不隨；五者、欲奪；六者、",
    "T26n1525_005:0252b27": "知他物起我心；七者、作；八者、不作相；九者、無",
    "T26n1525_005:0252b28": "作相，是等名為偷盜身業。他護者，此明取他",
    "T26n1525_005:0252b29": "護物。彼想者，若不生自想、不言是我物，名",
    "T26n1525_005:0252c01": "為彼想。疑心者，若心有疑，為是我物、為是他",
    "T26n1525_005:0252c02": "物？而彼物他物。知不隨者，知他物，生心他隨",
    "T26n1525_005:0252c03": "我想。欲奪者，起損害心。知他物起我心者，",
    "T26n1525_005:0252c04": "若不異見若闇地取，若疾疾取若取餘物，若",
    "T26n1525_005:0252c05": "取他物取自物想。作不作相無作相者，如前",
    "T26n1525_005:0252c06": "殺生中說。成業道不成業道，隨義相應解釋",
    "T26n1525_005:0252c07": "應知。「遠離邪婬者，邪婬有八種：一者、護女",
    "T26n1525_005:0252c08": "人；二者、彼想；三者、疑心；四者、道非道；五者、",
    "T26n1525_005:0252c09": "不護；六者、非時；七者、作；八者、無作相，是等",
    "T26n1525_005:0252c10": "名為邪婬身業。護女人者，所謂父護母護如",
    "T26n1525_005:0252c11": "是等。彼想者，若知彼女是父母等所護女想，",
    "T26n1525_005:0252c12": "非不護想。疑心者，若生疑心，為自女為他女，",
    "T26n1525_005:0252c13": "為父母護為不護，為我女為他女，而彼女人",
    "T26n1525_005:0252c14": "為父母護，於彼父母所護等女一一邪婬。道",
    "T26n1525_005:0252c15": "非道者，道者所有道、非道者謂非道，彼護",
    "T26n1525_005:0252c16": "女非道非時者亦名邪婬。又非護者，自護女",
    "T26n1525_005:0252c17": "不護女，彼非道邪婬。又非護女者，一切不護",
    "T26n1525_005:0252c18": "女等邪婬。作無作相者，如前殺生中說應知。",
    "T26n1525_005:0252c19": "不作相者，邪婬中無如是不作法，以要自作",
    "T26n1525_005:0252c20": "成故，如病人服藥，因服藥故遠離於病生於",
    "T26n1525_005:0252c21": "無病。病者得差，藥師病不差。「遠離妄語者，",
    "T26n1525_005:0252c22": "妄語有七種：一者、見等事；二者、顛倒非顛倒",
    "T26n1525_005:0252c23": "事；三者、疑心；四者、起覆藏想；五者、作；六者、",
    "T26n1525_005:0252c24": "不作相；七者、無作相，是等名為妄語口業。見",
    "T26n1525_005:0252c25": "等事者，謂見聞覺知於顛倒非顛倒事中。又",
    "T26n1525_005:0252c26": "顛倒事者，如聞如彼事。非顛倒者，謂如彼",
    "T26n1525_005:0252c27": "事。疑心者，生疑，為如是、為不如是？為一向如",
    "T26n1525_005:0252c28": "是、為一向不如是？起覆藏想者，覆藏實事，異",
    "T26n1525_005:0252c29": "相事中住異相說。作不作相無作相者，如前",
    "T26n1525_005:0253a01": "殺生中說。「有人言：身相及布薩中默然而住，",
    "T26n1525_005:0253a02": "皆有妄語，不作相成身意業以為妄語。雖有",
    "T26n1525_005:0253a03": "此言而義不如是。何以故？以業異相故。異相",
    "T26n1525_005:0253a04": "者，以身口意業異相故，是故口業非身意業",
    "T26n1525_005:0253a05": "體，而依本口業世間用事，而口業事身業示",
    "T26n1525_005:0253a06": "現，名為不作口業而口業得名，若布薩中比",
    "T26n1525_005:0253a07": "丘不說而成口業。何以故？以依口業立制故，",
    "T26n1525_005:0253a08": "以先受是語：『我於佛法中不作如是法、作如",
    "T26n1525_005:0253a09": "是法。』而彼人先有要心而後時不說默然而",
    "T26n1525_005:0253a10": "住，彼人退本要心所受，是故得成妄語口業。",
    "T26n1525_005:0253a11": "「遠離兩舌者，兩舌有七種：一者、起不善意：二",
    "T26n1525_005:0253a12": "者、實虛妄：三者、破壞心：四者、先破不和合意：",
    "T26n1525_005:0253a13": "五者、作：六者、不作相：七者、無作相，是等名",
    "T26n1525_005:0253a14": "為兩舌口業。不善意者，不善業煩惱心相應。",
    "T26n1525_005:0253a15": "實虛妄者，知他他心壞若實若妄語，壞他心",
    "T26n1525_005:0253a16": "破他心，以先破者無和合心，以起惡意起",
    "T26n1525_005:0253a17": "自身不善法，是名兩舌。作不作相無作相者，",
    "T26n1525_005:0253a18": "如前殺生中說。「有一人言：破壞無作業，兩舌",
    "T26n1525_005:0253a19": "中無如為破僧兩舌，而說於如來邊不能破",
    "T26n1525_005:0253a20": "壞，是則不成破僧惡業。如是不破壞不兩舌",
    "T26n1525_005:0253a21": "業遠離。「惡口者，惡口有七種：一者、依不善意；",
    "T26n1525_005:0253a22": "二者、起惱亂心；三者、依亂心；四者、惡言說他；",
    "T26n1525_005:0253a23": "五者、作；六者、不作相；七者、無作相，是等名為",
    "T26n1525_005:0253a24": "惡口口業。依不善意者，口說惡言令他聞者",
    "T26n1525_005:0253a25": "能生苦惱。起惱亂心者，但起惱亂心不起安",
    "T26n1525_005:0253a26": "隱心，若為安隱心，雖惡口說無惱亂罪。依亂",
    "T26n1525_005:0253a27": "心者，起如是心隨他聞時亂，以不亂作惡心",
    "T26n1525_005:0253a28": "說。作、不作相、無作相者，如前殺生中說。",
    "T26n1525_005:0253a29": "「遠離綺語者，綺語有七種：一者、依不善意；二",
    "T26n1525_005:0253b01": "者、無義；三者、非時；四者、惡法相應；五者、作；",
    "T26n1525_005:0253b02": "六者、不作相；七者、無作相。遍一切惡口，是等",
    "T26n1525_005:0253b03": "名為綺語口業。依不善意者，依欲界修道煩",
    "T26n1525_005:0253b04": "惱心相應，說名為綺語。無義者，離實義故。",
    "T26n1525_005:0253b05": "非時者，語雖有義而非時說，亦成綺語；又有",
    "T26n1525_005:0253b06": "時說，於大眾中為自在人說亦成綺語。惡法",
    "T26n1525_005:0253b07": "相應者，謂一切戲話非法歌舞等，一切不與",
    "T26n1525_005:0253b08": "善法相應者皆是綺語。作、不作相、無作相者，",
    "T26n1525_005:0253b09": "如前殺生中說。",
    "T26n1525_005:0253b10": "「貪者，為愛心所纏，欲得他人錢財。為愛心貪",
    "T26n1525_005:0253b11": "心之所堅縛求他人自在，是名貪相應知。「瞋",
    "T26n1525_005:0253b12": "者，於他眾生起於惡心，欲打害等，大慈悲心",
    "T26n1525_005:0253b13": "相違是名為瞋。眾生者，離非眾生事故。他者，",
    "T26n1525_005:0253b14": "離自身事故。言他眾生瞋者，於他眾生起於",
    "T26n1525_005:0253b15": "惡心。害者，無慈心。打者，無悲心，以欲斷命",
    "T26n1525_005:0253b16": "故。又打者，以鞭杖土石等能生苦惱皆名為",
    "T26n1525_005:0253b17": "打。慈悲相違者，欲斷他命，慈心相違；打者，悲",
    "T26n1525_005:0253b18": "心相違，如是等是名瞋相應知。",
    "T26n1525_005:0253b19": "「邪見者，於施等中見無施等。此明何義？於",
    "T26n1525_005:0253b20": "施中見無施，於與中見無與，於捨中見無捨，",
    "T26n1525_005:0253b21": "如是等見名為邪見。」問曰：「云何如是名為邪",
    "T26n1525_005:0253b22": "見？又施與捨三句有何差別？」答曰：「施者正",
    "T26n1525_005:0253b23": "心施與福田非福田，與者亦正心施與福田",
    "T26n1525_005:0253b24": "非福田，捨者但正心施與福田。又言：見無",
    "T26n1525_005:0253b25": "施者，見所施不清淨故。又言：見無與者，謗無",
    "T26n1525_005:0253b26": "施主功德故。又言：見無捨者，謗無受者功德",
    "T26n1525_005:0253b27": "故。如是不正見皆慳人相，以見富人慳惜貧",
    "T26n1525_005:0253b28": "者能捨，此人起如是心。若實有施者，慳人不",
    "T26n1525_005:0253b29": "應富。何以故？以其先世習慳來久故。復生",
    "T26n1525_005:0253c01": "疑心，此能施主不應貧窮。何以故？以其先",
    "T26n1525_005:0253c02": "世習施來久故。彼人雖生如是邪見，而義不",
    "T26n1525_005:0253c03": "如是。」問曰：「若爾，此義云何？」答曰：「彼人過去",
    "T26n1525_005:0253c04": "雖久習慳，而忽值遇清淨福田，於彼田中少",
    "T26n1525_005:0253c05": "行布施，是故獲得今身富報，以習成性慳",
    "T26n1525_005:0253c06": "猶不捨。貧能施者，此復云何？彼人過去於非",
    "T26n1525_005:0253c07": "福田無信心故、不至心故、為名稱故、為求事",
    "T26n1525_005:0253c08": "故、求尊重故，彼人能施，以是義故不得富",
    "T26n1525_005:0253c09": "報，習施來故今猶能捨。無善行惡行者，此依",
    "T26n1525_005:0253c10": "自身見常無常起於過相。無善惡行業果報",
    "T26n1525_005:0253c11": "者，彼人見有行善者受苦、行惡者受樂，是故",
    "T26n1525_005:0253c12": "彼人生如是心，苦樂果報自然而有非從因",
    "T26n1525_005:0253c13": "緣。無此世他世者，彼人心見即此世滅，以不",
    "T26n1525_005:0253c14": "見更生故，此人起心言無後世。彼人復生是",
    "T26n1525_005:0253c15": "心，實無有我；若有我者，世間則無化生眾生，",
    "T26n1525_005:0253c16": "以不觀察十二因緣故。復生疑心，一切男女",
    "T26n1525_005:0253c17": "為自樂故而行婬欲，不為生我，我依自業於",
    "T26n1525_005:0253c18": "此中生，如濕生眾生依濕地生，濕地非是眾",
    "T26n1525_005:0253c19": "生父母，我亦如是。又見羅漢求冷求熱求飲",
    "T26n1525_005:0253c20": "食等，便謂世間無阿羅漢。何以故？以阿羅漢",
    "T26n1525_005:0253c21": "有愛心故，彼人自無修行等力，是故不能斷",
    "T26n1525_005:0253c22": "諸煩惱，便謂世間無阿羅漢。」",
    "T26n1525_005:0253c23": "問曰：「應說離殺生義。以何義故得名為離？為",
    "T26n1525_005:0253c24": "有可殺事故得名為離、為無可殺事故而名",
    "T26n1525_005:0253c25": "為離？若有可殺事故名為離者，離義不成。何",
    "T26n1525_005:0253c26": "以故？以作習果成故，云何而言離於殺生？若",
    "T26n1525_005:0253c27": "無可殺事故名為離者，則無離殺生福，如無",
    "T26n1525_005:0253c28": "兔角可以割截，則亦無有離割截義。又言離",
    "T26n1525_005:0253c29": "殺生者，名為不殺生事，不捨攝眾生事。」答曰：",
    "T26n1525_005:0254a01": "「以受不殺生法，依本受心有力故，不作彼殺",
    "T26n1525_005:0254a02": "生惡事，以受離殺生法，以起善法，是故離殺",
    "T26n1525_005:0254a03": "生，不離攝取眾生。」",
    "T26n1525_005:0254a04": "問曰：「為於可殺眾生邊離殺生、為於不可殺",
    "T26n1525_005:0254a05": "眾生邊離殺生、為於可殺不可殺眾生邊離",
    "T26n1525_005:0254a06": "殺生？」答曰：「於可殺不可殺眾生邊離殺生。何",
    "T26n1525_005:0254a07": "以故？以起惡心不休息故，是故名為離於殺",
    "T26n1525_005:0254a08": "生。此明何義？若於可殺眾生邊離殺生，不",
    "T26n1525_005:0254a09": "可殺眾生邊不離殺生者，離義不成。此復何",
    "T26n1525_005:0254a10": "義？以離可殺眾生邊罪，成不可殺眾生邊福。",
    "T26n1525_005:0254a11": "以是義故，於可殺眾生邊、於不可殺眾生邊",
    "T26n1525_005:0254a12": "成離殺生福。若不如是，不得言離殺生事，不",
    "T26n1525_005:0254a13": "成捨殺生事，不受殺生事，應得離殺生事。若",
    "T26n1525_005:0254a14": "不如是，不受應是離，受應是不離。」問曰：「要",
    "T26n1525_005:0254a15": "依現在陰界入邊得離殺生，非過去未來？」答",
    "T26n1525_005:0254a16": "曰：「若如向問答者，不成離殺生義。」",
    "T26n1525_005:0254a17": "問曰：「應說離殺生等有幾種離？」答曰：「有三種",
    "T26n1525_005:0254a18": "離：一者、成；二者、依；三者、起。依者、成者，殺生、惡",
    "T26n1525_005:0254a19": "口依眾生以瞋心成，偷盜、邪婬依資生以貪",
    "T26n1525_005:0254a20": "心成，妄語、兩舌、綺語依名字以貪心成，邪見",
    "T26n1525_005:0254a21": "依色以癡心成。",
    "T26n1525_005:0254a22": "「起者，十不善業道一切皆從貪瞋癡起。依貪",
    "T26n1525_005:0254a23": "心故起殺生者，貪心殺生或為皮肉筋骨齒",
    "T26n1525_005:0254a24": "角錢財等故，斷眾生命。或為自身、為所愛者，",
    "T26n1525_005:0254a25": "一一具足三事。依瞋心故起殺生者，以瞋心",
    "T26n1525_005:0254a26": "故殺害怨家及殺怨所愛人，是名依瞋心故",
    "T26n1525_005:0254a27": "起於殺生。依癡心故起殺生者，如有人言：殺",
    "T26n1525_005:0254a28": "蛇蠍等雖殺無罪。何以故？以生眾生諸苦惱",
    "T26n1525_005:0254a29": "故。又有人言：若殺麞鹿水牛羊等，無有罪",
    "T26n1525_005:0254b01": "報。何以故？以是眾生業所感故。又波羅斯",
    "T26n1525_005:0254b02": "等言：殺老父母及重病者，則無罪報。如是等",
    "T26n1525_005:0254b03": "名依癡心故起於殺生。「依貪心故起偷盜者，",
    "T26n1525_005:0254b04": "以須如是如是物故，取如是如是物，或為自",
    "T26n1525_005:0254b05": "身或為他身或為飲食，是名依貪心故起於",
    "T26n1525_005:0254b06": "偷盜。依瞋心故起偷盜者，於瞋人邊及瞋人",
    "T26n1525_005:0254b07": "所愛偷盜彼物，是名依瞋心故起於偷盜。依",
    "T26n1525_005:0254b08": "癡心故起偷盜者，如婆羅門言：『一切大地諸",
    "T26n1525_005:0254b09": "所有物唯是我有。何以故？以彼國王先施我",
    "T26n1525_005:0254b10": "故，以我無力故為餘姓奪我受用，是故我取",
    "T26n1525_005:0254b11": "即是自物不名偷盜。』而彼癡人生是心故有",
    "T26n1525_005:0254b12": "是偷盜，是名依癡心故起於偷盜。「依貪心故",
    "T26n1525_005:0254b13": "起邪婬者，謂於眾生起貪染心不如實修行，",
    "T26n1525_005:0254b14": "是名依貪心故起於邪婬。依瞋心故起邪婬",
    "T26n1525_005:0254b15": "者，於他守護若自護若他護資生，依瞋心故",
    "T26n1525_005:0254b16": "起不如實修行，如怨家妻邊及怨所愛人妻",
    "T26n1525_005:0254b17": "邊，是名依瞋心故起於邪婬。依癡心故起邪",
    "T26n1525_005:0254b18": "婬者，如有人言：譬如碓臼、熟華、熟果、飲食",
    "T26n1525_005:0254b19": "河水及道路等女人，如是邪婬無罪。又如波",
    "T26n1525_005:0254b20": "羅斯等邪婬母等，是名依癡心故起於邪婬、",
    "T26n1525_005:0254b21": "妄語。「貪心生者，依貪心起瞋心生者，依瞋心",
    "T26n1525_005:0254b22": "起癡心生者，依癡心起如是兩舌惡口綺語",
    "T26n1525_005:0254b23": "皆亦如是。應知貪依貪心起者，依貪結生次",
    "T26n1525_005:0254b24": "第二心現前，如是名為依貪心起，依瞋結生",
    "T26n1525_005:0254b25": "名為依瞋心起，依癡結生名為依癡心起，如",
    "T26n1525_005:0254b26": "貪瞋與邪見，皆亦如是應知。」",
    "T26n1525_005:0254b27": "問曰：「何故不說作、不作相、無作相，決定何",
    "T26n1525_005:0254b28": "業中有、何業中無？」答曰：「唯除邪婬，餘六業道",
    "T26n1525_005:0254b29": "中悉皆不定。此義云何？若自作者成就作業",
    "T26n1525_005:0254c01": "及無作業。若使他作，唯有不作、不得有作。於",
    "T26n1525_005:0254c02": "邪婬中決定有作，不得有不作。何以故？以此",
    "T26n1525_005:0254c03": "邪婬畢竟自作，無使他作。是故經言：『頗有非",
    "T26n1525_005:0254c04": "身作業，而得成就殺生罪不？』答言：『有。口使",
    "T26n1525_005:0254c05": "人作成就殺罪。』又問：『頗有非口業作，而得成",
    "T26n1525_005:0254c06": "就妄語罪不？』答言：『有。以身業作，成就口業",
    "T26n1525_005:0254c07": "妄語之罪。』又問：『頗有非身業作非口業作，",
    "T26n1525_005:0254c08": "而得成就身口業不？』答言：『有。以依仙人瞋",
    "T26n1525_005:0254c09": "心故，以唯欲界色身善業道中畢竟有作及",
    "T26n1525_005:0254c10": "以無作，禪無漏戒無無作戒。何以故？以依",
    "T26n1525_005:0254c11": "心故。中間禪不定，若深厚心、畢竟恭敬心作",
    "T26n1525_005:0254c12": "身口業，成就作業及無作業。若深厚結使",
    "T26n1525_005:0254c13": "心起身口業，亦成就作業及無作業。若非深",
    "T26n1525_005:0254c14": "厚心、非畢竟恭敬心造身口業，唯有作業、",
    "T26n1525_005:0254c15": "無無作業。若非深厚結使心發身口業，亦唯",
    "T26n1525_005:0254c16": "有作業、無無作業，而方便作業心還悔者，唯",
    "T26n1525_005:0254c17": "有作業、無無作業。』」問曰：「於業道中何者是前",
    "T26n1525_005:0254c18": "眷屬？何者是後眷屬？」答曰：「若起殺生方便，",
    "T26n1525_005:0254c19": "如屠兒捉羊，或以物買將詣屠所，始下一刀",
    "T26n1525_005:0254c20": "或二三刀，羊命未斷，所有惡業名前眷屬。隨",
    "T26n1525_005:0254c21": "下何刀斷其命根，即彼念時所有作業及無",
    "T26n1525_005:0254c22": "作業，是等皆名根本業道。次後所作身行作",
    "T26n1525_005:0254c23": "業，是名殺生後眷屬業，乃至綺語皆亦如是",
    "T26n1525_005:0254c24": "應知。自餘貪瞋邪見等中無前眷屬，以初起",
    "T26n1525_005:0254c25": "心即時成就根本業道故。「又身口意十不善",
    "T26n1525_005:0254c26": "業道，一切皆有前後眷屬。此義云何？如人起",
    "T26n1525_005:0254c27": "心欲斷此眾生命因，復更斷餘眾生命，如欲",
    "T26n1525_005:0254c28": "祭天殺害眾生，即奪他物欲殺彼人復婬其",
    "T26n1525_005:0254c29": "妻，生如是心還使彼妻自殺夫主，復以種種",
    "T26n1525_005:0255a01": "鬪亂言說破彼親屬，無時非實於彼物中生",
    "T26n1525_005:0255a02": "於貪心，即於彼人復生瞋心，為殺彼人故生",
    "T26n1525_005:0255a03": "如是邪見，增長邪見以斷彼命。復欲殺其妻",
    "T26n1525_005:0255a04": "男女等，如是次第具足十種不善業道，如是",
    "T26n1525_005:0255a05": "等業名前眷屬，一切十不善業道皆亦如是",
    "T26n1525_005:0255a06": "應知。又離善業道非方便修行，善業道是",
    "T26n1525_005:0255a07": "方便，以遠離根本故，及遠離方便故。言方便",
    "T26n1525_005:0255a08": "者，如彼沙彌欲受大戒，將詣戒場禮眾僧足，",
    "T26n1525_005:0255a09": "即請和上受持三衣，始作一白作第二白，如",
    "T26n1525_005:0255a10": "是悉皆名前眷屬。從第三白至羯磨竟所起",
    "T26n1525_005:0255a11": "作業，及彼念時起無作業，是等皆名根本業",
    "T26n1525_005:0255a12": "道。次說四依乃至不捨所受善行，身口作業",
    "T26n1525_005:0255a13": "及無作業，如是悉皆名後眷屬。」",
    "T26n1525_005:0255a14": "問曰：「應說不善業道，於五道中何道具足、何",
    "T26n1525_005:0255a15": "道不具足？何道中多、何道中少？」答曰：「地獄有",
    "T26n1525_005:0255a16": "五不善業道，兩舌、綺語、貪、瞋、邪見。此義云何？",
    "T26n1525_005:0255a17": "不殺害他故無殺生，無他護心是故無盜，無",
    "T26n1525_005:0255a18": "護女人故無邪婬，以無正心故無妄語，以常",
    "T26n1525_005:0255a19": "無有正念相故，無破壞心故無惡口，以常破",
    "T26n1525_005:0255a20": "壞故，依苦惱逼故有兩舌，有非時說故有綺",
    "T26n1525_005:0255a21": "語。貪瞋邪見以畢竟有故名為有，非是現有。",
    "T26n1525_005:0255a22": "以是義故，一處說有一處說無。如北欝單越",
    "T26n1525_005:0255a23": "無前六種、有後四種，以命定故無有殺生，以",
    "T26n1525_005:0255a24": "無守護故無偷盜，無護女人故無邪婬。彼人",
    "T26n1525_005:0255a25": "欲受婬，欲樂時即捉女人將至樹下，若樹曲",
    "T26n1525_005:0255a26": "枝覆彼人者則行婬；欲受婬欲樂，若樹不覆，",
    "T26n1525_005:0255a27": "彼人慚愧即放而去。無誑他心故無妄語，",
    "T26n1525_005:0255a28": "以常定心故無兩舌，常柔軟語故無惡口，以",
    "T26n1525_005:0255a29": "有歌舞故有綺語，餘意業者以畢竟有非是",
    "T26n1525_005:0255b01": "現有。「又除欝單越，餘三天下受十業道，北欝",
    "T26n1525_005:0255b02": "單越亦離不善業道，畜生餓鬼欲界天中亦",
    "T26n1525_005:0255b03": "離受十業道，欲界中天離無受戒不善業道，",
    "T26n1525_005:0255b04": "雖天不殺天而天亦殺餘道眾生。又有人言：",
    "T26n1525_005:0255b05": "天中亦有截手足等即時還生，若斷其頭若",
    "T26n1525_005:0255b06": "中間斷絕即死不生，亦有殺他盜他物等不",
    "T26n1525_005:0255b07": "善業道，色無色天中無不善業道。」",
    "T26n1525_005:0255b08": "問曰：「不善業道於諸道中各有幾種？」答曰：「地",
    "T26n1525_005:0255b09": "獄、北欝單越無貪無瞋亦無邪見，以畢竟有",
    "T26n1525_005:0255b10": "非是現有；餘三天下及欲界天離受法有受",
    "T26n1525_005:0255b11": "法。又欲界天有善無漏受法應知，畜生、餓鬼",
    "T26n1525_005:0255b12": "亦無受法，色界天中有受法，現前受善法攝",
    "T26n1525_005:0255b13": "取故。又彼處所有聖人生者，有依無漏善業",
    "T26n1525_005:0255b14": "道，無色界中唯有心業道，以成就業非是現",
    "T26n1525_005:0255b15": "有，色界天中雖復成就非是現有。彼處所有",
    "T26n1525_005:0255b16": "聖人生者一切現有，以依無漏持戒力故。」",
    "T26n1525_005:0255b17": "問曰：「應說十不善業道果及隨順因。」答曰：「有",
    "T26n1525_005:0255b18": "三種果：一、果報果；二、習氣果；三、增上果。一",
    "T26n1525_005:0255b19": "一業道皆有三種。此義云何？具足十不善業",
    "T26n1525_005:0255b20": "道下中上生地獄中，是名果報果。習氣果者，",
    "T26n1525_005:0255b21": "從地獄退生于人中，依殺生故有斷命果，依",
    "T26n1525_005:0255b22": "偷盜故無資生果，依邪婬故不能護妻，依妄",
    "T26n1525_005:0255b23": "語故有他謗果，依兩舌故眷屬破壞，依惡口",
    "T26n1525_005:0255b24": "故不聞好聲，依綺語故為人不信，依本貪故",
    "T26n1525_005:0255b25": "貪心增上，依本瞋故瞋心增上，依邪見故",
    "T26n1525_005:0255b26": "癡心增上，如是一切名習氣果。增上果者，依",
    "T26n1525_005:0255b27": "彼十種不善業道，一切外物無有氣勢，所謂",
    "T26n1525_005:0255b28": "土地高下，雀鼠雹棘，塵土臭氣多有蛇蠍，",
    "T26n1525_005:0255b29": "少穀細穀少果細果及以苦果，如是一切名",
    "T26n1525_005:0255c01": "增上果。復有相似果，殺者故與所害眾生種",
    "T26n1525_005:0255c02": "種諸苦，因彼苦故生地獄中受種種苦，以斷",
    "T26n1525_005:0255c03": "他命後生人中，得短命報斷他暖觸，是故一",
    "T26n1525_005:0255c04": "切外物資生無有氣量。如是一切十業道中，",
    "T26n1525_005:0255c05": "隨義相應解釋應知。劫奪他物、邪婬他妻，雖",
    "T26n1525_005:0255c06": "不生他重逼惱苦而破壞心，是故受罪。雖不",
    "T26n1525_005:0255c07": "破壞不瞋不惡口，而由惡心是故得罪。」",
    "T26n1525_005:0255c08": "問曰：「故心起作一切惡行，為決定成就不善",
    "T26n1525_005:0255c09": "惡業，決定受彼惡道苦果？為不決定成就惡",
    "T26n1525_005:0255c10": "業，不決定受惡道苦果？若諸惡業決定受者，",
    "T26n1525_005:0255c11": "惡道罪業不可得過。此明何義？以畢竟成就",
    "T26n1525_005:0255c12": "惡道罪業墮惡道等，除五逆業，從無始世來",
    "T26n1525_005:0255c13": "所習作業取惡道罪，畢竟定者一切惡道不",
    "T26n1525_005:0255c14": "可得過。又空修梵行，又與修多羅相違，如",
    "T26n1525_005:0255c15": "如來修多羅中說，有人修習不善業道，所得",
    "T26n1525_005:0255c16": "罪報應地獄受，彼人即於現身中受。如是等",
    "T26n1525_005:0255c17": "若彼五逆罪等果報，畢竟在於地獄中受。何",
    "T26n1525_005:0255c18": "故說言惡道罪業可得迴轉？云何而言惡道",
    "T26n1525_005:0255c19": "等罪現身中受？又復有過，若地獄等惡道罪",
    "T26n1525_005:0255c20": "業現身中受，若如是者因果雜亂。何以故？以",
    "T26n1525_005:0255c21": "時果輕重悉不定故。」",
    "T26n1525_005:0255c22": "答曰：「有人言：現身中受地獄罪者，此人見",
    "T26n1525_005:0255c23": "實諦故，於現身中受少罪果。而此義不然。何",
    "T26n1525_005:0255c24": "以故？以業無自在故。此明何義？一切所作",
    "T26n1525_005:0255c25": "罪業福業無自在力，而隨何等因緣和合，依",
    "T26n1525_005:0255c26": "彼因緣應現身中受果罪業後身中受，應後",
    "T26n1525_005:0255c27": "身受果報罪業現在身受，而有勝義。若業應",
    "T26n1525_005:0255c28": "受樂果報者則受樂果，應受苦果則受苦果，",
    "T26n1525_005:0255c29": "是以依不定業故如是說。又依不定相似業",
    "T26n1525_005:0256a01": "故，作如是說，亦非依定果。何以故？以無得",
    "T26n1525_005:0256a02": "解脫果故，以阿羅漢受波羅提木叉戒、禪定",
    "T26n1525_005:0256a03": "戒、無漏戒業，乃至命未盡來常有不斷波羅",
    "T26n1525_005:0256a04": "提木叉戒等，若有果報則不得解脫，是故現",
    "T26n1525_005:0256a05": "受不定業果。」",
    "T26n1525_005:0256a06": "問曰：「若如是者，諸業不定，亦與修多羅相違。",
    "T26n1525_005:0256a07": "何以故？以如來修多羅中說，故作習業不受",
    "T26n1525_005:0256a08": "果報，無有是處。而彼習業，若現身中、若後身",
    "T26n1525_005:0256a09": "中，畢竟定受。」答曰：「此義不然。何以故？以諸",
    "T26n1525_005:0256a10": "因緣未和合故未受果報。此義云何？習作諸",
    "T26n1525_005:0256a11": "業雖實能受現身果報，而現不受？何以故？以",
    "T26n1525_005:0256a12": "諸因緣未和合故，猶如種子。此明何義？猶如",
    "T26n1525_005:0256a13": "種子依於地等因緣和合能生芽等。此亦如",
    "T26n1525_005:0256a14": "是，依於識住因緣和合，業不淨識種子能生",
    "T26n1525_005:0256a15": "名色芽等。此明何義？若依如實修行、隨順如",
    "T26n1525_005:0256a16": "實般若，如實知有為行斷諸煩惱時，依聖道",
    "T26n1525_005:0256a17": "力故，修集諸功德能生善根芽。彼時雖有受",
    "T26n1525_005:0256a18": "後生業，以其無有煩惱伴侶，是故不能受後",
    "T26n1525_005:0256a19": "生果，以斷煩惱故。雖復不受後身果報，而猶",
    "T26n1525_005:0256a20": "依彼不善業道，於現身中少受習果，故不畢",
    "T26n1525_005:0256a21": "竟惡道中受，如修多羅中如來說言：『應如是",
    "T26n1525_005:0256a22": "受。』應如是受者，此明何義？雖少受喜樂、雖少",
    "T26n1525_005:0256a23": "受憂惱，而善不善業即時受盡，乃至少受頭",
    "T26n1525_005:0256a24": "痛等苦，此受少罪。彼相似果，向言修多羅相",
    "T26n1525_005:0256a25": "違者，此義不然。何以故？以依不定果報。依",
    "T26n1525_005:0256a26": "未治所治業，修多羅中作如是說：『若畢竟定",
    "T26n1525_005:0256a27": "心作業。不受果報。無有是處。』此明何義？阿羅",
    "T26n1525_005:0256a28": "漢人斷生後報罪福等業，於現身中受報因",
    "T26n1525_005:0256a29": "緣不復和合。若如是者，彼阿羅漢依此業道",
    "T26n1525_005:0256b01": "可不入涅槃。以是義故，知汝不解如來所說",
    "T26n1525_005:0256b02": "修多羅意。」",
    "T26n1525_005:0256b03": "問曰：「應說清淨不清淨戒。云何清淨戒？云何",
    "T26n1525_005:0256b04": "不清淨戒？」答曰：「有同戒清淨，聲聞、辟支佛、",
    "T26n1525_005:0256b05": "菩薩同修五種清淨戒法應知。何等為五？一",
    "T26n1525_005:0256b06": "者、根本清淨；二者、眷屬清淨；三者、覺觀不亂；",
    "T26n1525_005:0256b07": "四者、攝取念；五者、迴向涅槃。根本清淨者，遠",
    "T26n1525_005:0256b08": "離根本業道罪故。眷屬清淨者，遠離殺生等",
    "T26n1525_005:0256b09": "方便行故。覺觀不亂者，遠離欲害瞋恚等覺",
    "T26n1525_005:0256b10": "所有惡行故。攝取念者，攝取念佛念法念僧",
    "T26n1525_005:0256b11": "等諸念故。迴向涅槃者，為涅槃護戒、不為世",
    "T26n1525_005:0256b12": "間資生故，此是少分同戒。諸菩薩摩訶薩勝",
    "T26n1525_005:0256b13": "戒者，依初發菩提不損害心所起戒聚，乃至",
    "T26n1525_005:0256b14": "八地無量時修一切戒聚，以利益他心迴向",
    "T26n1525_005:0256b15": "薩婆若智，離一切習氣得大涅槃，是諸菩薩",
    "T26n1525_005:0256b16": "摩訶薩一切戒善清淨應知，自餘依師教持",
    "T26n1525_005:0256b17": "戒等皆不清淨。」",
    "T26n1525_005:0256b18": "問曰：「持戒有幾種？」答曰：「略說則有一種持",
    "T26n1525_005:0256b19": "戒，依不損害心不顛倒心起身口業。又有二",
    "T26n1525_005:0256b20": "種：一者、受戒；二者、法戒。又有三種：謂學、無學、",
    "T26n1525_005:0256b21": "非學非無學。又有四種：一者、受波羅提木叉",
    "T26n1525_005:0256b22": "戒；二者、禪定戒；三者、無漏戒；四者、遠離煩惱",
    "T26n1525_005:0256b23": "戒。波羅提木叉戒者，所謂受世教戒，如七眾",
    "T26n1525_005:0256b24": "所受戒。禪定戒者，謂有漏所轉戒、無漏所",
    "T26n1525_005:0256b25": "轉戒。無漏戒者，謂學無學戒。遠離煩惱戒",
    "T26n1525_005:0256b26": "者，所謂依厭欲事中間道所轉，彼戒破戒及",
    "T26n1525_005:0256b27": "彼能起破戒因緣煩惱對治。「又，言有漏者，依",
    "T26n1525_005:0256b28": "禪定戒說。言無漏者，依無漏定戒說，又有",
    "T26n1525_005:0256b29": "五種：欲界、色界、無色界、作不作、無漏不作。復",
    "T26n1525_005:0256c01": "有六種不貪等作戒三種差別，無作三種差",
    "T26n1525_005:0256c02": "別。復有七種，謂離殺生乃至綺語，即此七種",
    "T26n1525_005:0256c03": "依作無作差別，有十四種。即此七種，依不貪",
    "T26n1525_005:0256c04": "等起，有二十一種。即此七種，依作無作差別",
    "T26n1525_005:0256c05": "有四十種，依剎那展轉差別有無量種。」",
    "T26n1525_005:0256c06": "問曰：「何者是戒果？」答曰：「有漏定戒、無漏定",
    "T26n1525_005:0256c07": "戒，彼屬界、依屬界，即是相應果應知。無漏",
    "T26n1525_005:0256c08": "戒者，以離煩惱有二種果，諸菩薩摩訶薩為",
    "T26n1525_005:0256c09": "薩婆若持戒，取佛菩提果，離殺生等十善業",
    "T26n1525_005:0256c10": "道勝果，諸修多羅中如來廣說，如彼一切修",
    "T26n1525_005:0256c11": "多羅中應知。如《娑伽羅龍王所問經《中，如來",
    "T26n1525_005:0256c12": "說言：『龍王！離殺善男子善女人，獲得十種離",
    "T26n1525_005:0256c13": "煩惱熱清涼之法。何等為十？所謂一者、施與",
    "T26n1525_005:0256c14": "一切眾生無畏；二者、安住大慈念中；三者、斷",
    "T26n1525_005:0256c15": "諸煩惱過患習氣；四者、取無病果；五者、種長",
    "T26n1525_005:0256c16": "壽種子；六者、諸非人等常所守護；七者、睡寤",
    "T26n1525_005:0256c17": "安隱；八者、不見惡夢離怨恨心；九者、不畏一",
    "T26n1525_005:0256c18": "切外道；十者、退生天中，是名十種離煩惱",
    "T26n1525_005:0256c19": "熱清涼之法。龍王！若不殺善根迴向阿耨多",
    "T26n1525_005:0256c20": "羅三藐三菩提者，彼人得菩提時心得自在，",
    "T26n1525_005:0256c21": "是故壽命無量。』乃至正見道中皆應廣說，如",
    "T26n1525_005:0256c22": "一切修多羅中應知。」",
    "T26n1525_005:0256c23": "彌勒菩薩所問經論卷第五"
}