{
    "T26n1536_002:0370c02": "阿毘達磨集異門足論卷第二",
    "T26n1536_002:0370c04": "尊者舍利子說",
    "T26n1536_002:0370c05": "三藏法師玄奘奉　詔譯",
    "T26n1536_002:0370c06": "二法品第三之二",
    "T26n1536_002:0370c07": "復有二法，謂入定善巧、出定善巧者，入定善",
    "T26n1536_002:0370c08": "巧云何？答：定謂八部八蘊定，即四靜慮、四無",
    "T26n1536_002:0370c09": "色定。入定善巧，謂如實知見如是補特伽羅",
    "T26n1536_002:0370c10": "入初靜慮定，如是補特伽羅乃至入非想非",
    "T26n1536_002:0370c11": "非想處定。復次如實知見如是補特伽羅，於",
    "T26n1536_002:0370c12": "初靜慮定有善巧作意，如是補特伽羅乃至",
    "T26n1536_002:0370c13": "於非想非非想處定有善巧作意。復次如實",
    "T26n1536_002:0370c14": "知見如是補特伽羅入初靜慮道，如是補特",
    "T26n1536_002:0370c15": "伽羅乃至入非想非非想處道。復次如實知",
    "T26n1536_002:0370c16": "見如是補特伽羅，於入初靜慮道有善巧作",
    "T26n1536_002:0370c17": "意，如是補特伽羅乃至於入非想非非想處",
    "T26n1536_002:0370c18": "道有善巧作意。其事云何？如有說言：我如是",
    "T26n1536_002:0370c19": "作意、如此作意，於入初靜慮定乃至入非想",
    "T26n1536_002:0370c20": "非非想處定，善等了、善近了、善分別、善思惟、",
    "T26n1536_002:0370c21": "善通達。我如是想、如是觀、如是勝解、如是任",
    "T26n1536_002:0370c22": "持、如是分別，於入初靜慮定乃至入非想非",
    "T26n1536_002:0370c23": "非想處定，善等了乃至善通達。我如是攝心、",
    "T26n1536_002:0370c24": "策心、伏心、持心、舉心、捨心、制心、縱心，於入初",
    "T26n1536_002:0370c25": "靜慮定乃至入非想非非想處定，善等了乃",
    "T26n1536_002:0370c26": "至善通達。我如是法於入定及入定善巧，無",
    "T26n1536_002:0370c27": "作用、無利益，無多所作但為障礙，我於此法",
    "T26n1536_002:0370c28": "善等了乃至善通達。我如是法於入定及入",
    "T26n1536_002:0370c29": "定善巧，有作用、有利益，有多所作不為障礙，",
    "T26n1536_002:0371a01": "我於此法善等了乃至善通達。於如是入種",
    "T26n1536_002:0371a02": "種定中，解了、等了、近了、遍了，機黠通達審察",
    "T26n1536_002:0371a03": "聰叡，覺明慧行毘鉢舍那，是謂入定善巧。出",
    "T26n1536_002:0371a04": "定善巧云何？答：定謂八部八蘊定，即四靜慮、",
    "T26n1536_002:0371a05": "四無色定。出定善巧，謂如實知見如是補特",
    "T26n1536_002:0371a06": "伽羅出初靜慮定，如是補特伽羅乃至出非",
    "T26n1536_002:0371a07": "想非非想處定。復次如實知見如是補特伽",
    "T26n1536_002:0371a08": "羅於出初靜慮定有善巧作意，如是補特伽",
    "T26n1536_002:0371a09": "羅乃至於出非想非非想處定有善巧作意。",
    "T26n1536_002:0371a10": "復次如實知見如是補特伽羅出初靜慮道，",
    "T26n1536_002:0371a11": "如是補特伽羅乃至出非想非非想處道。復",
    "T26n1536_002:0371a12": "次如實知見如是補特伽羅於出初靜慮道",
    "T26n1536_002:0371a13": "有善巧作意，如是補特伽羅乃至於出非想",
    "T26n1536_002:0371a14": "非非想處道有善巧作意。其事云何？如有說",
    "T26n1536_002:0371a15": "言：我如是作意、如此作意，於出初靜慮定乃",
    "T26n1536_002:0371a16": "至出非想非非想處定，善等了、善近了、善分",
    "T26n1536_002:0371a17": "別、善思惟、善通達。我如是想、如是觀、如是勝",
    "T26n1536_002:0371a18": "解、如是任持、如是分別，於出初靜慮定乃",
    "T26n1536_002:0371a19": "至出非想非非想處定，善等了乃至善通達。",
    "T26n1536_002:0371a20": "我如是攝心、策心、伏心、持心、舉心、捨心、制心、",
    "T26n1536_002:0371a21": "縱心，於出初靜慮定乃至出非想非非想處",
    "T26n1536_002:0371a22": "定，善等了乃至善通達。我如是法，於出定",
    "T26n1536_002:0371a23": "乃至出定善巧，無作用、無利益，無多所作但",
    "T26n1536_002:0371a24": "為障礙，我於此法善等了乃至善通達。我如",
    "T26n1536_002:0371a25": "是法，於出定乃至出定善巧，有作用、有利益，",
    "T26n1536_002:0371a26": "有多所作不為障礙，我於此法善等了乃至",
    "T26n1536_002:0371a27": "善通達。於如是出種種定中，解了乃至毘鉢",
    "T26n1536_002:0371a28": "舍那，是謂出定善巧。復有二法，謂界善巧、作",
    "T26n1536_002:0371a29": "意善巧者，界善巧云何？答：如有苾芻如實知",
    "T26n1536_002:0371b01": "見十八界，謂眼界、色界、眼識界，耳界、聲界、耳",
    "T26n1536_002:0371b02": "識界，鼻界、香界、鼻識界，舌界、味界、舌識界，身",
    "T26n1536_002:0371b03": "界、觸界、身識界，意界、法界、意識界。復次如實",
    "T26n1536_002:0371b04": "知見六界，謂地界、水界、火界、風界、空界、識界。",
    "T26n1536_002:0371b05": "復次如實知見六界，謂欲界、恚界、害界、出離",
    "T26n1536_002:0371b06": "界、無恚界、無害界。復次如實知見六界，謂樂",
    "T26n1536_002:0371b07": "界、苦界、喜界、憂界、捨界、無明界。復次如實知",
    "T26n1536_002:0371b08": "見四界，謂受界、想界、行界、識界。復次如實知",
    "T26n1536_002:0371b09": "見三界，謂欲界、色界、無色界。復次如實知見",
    "T26n1536_002:0371b10": "三界，謂色界、無色界、滅界。復次如實知見三",
    "T26n1536_002:0371b11": "界，謂過去界、未來界、現在界。復次如實知見",
    "T26n1536_002:0371b12": "三界，謂劣界、中界、妙界。復次如實知見三界，",
    "T26n1536_002:0371b13": "謂善界、不善界、無記界。復次如實知見三界，",
    "T26n1536_002:0371b14": "謂學界、無學界、非學非無學界。復次如實知見",
    "T26n1536_002:0371b15": "二界，謂有漏界、無漏界。復次如實知見二界、",
    "T26n1536_002:0371b16": "謂有為界、無為界。於如是種種界，解了、等了、",
    "T26n1536_002:0371b17": "近了、遍了，機黠通達審察聰叡，覺明慧行毘",
    "T26n1536_002:0371b18": "鉢舍那，是謂界善巧。作意善巧云何？答：如有",
    "T26n1536_002:0371b19": "苾芻，或受持素呾纜、或受持毘奈耶、或受持",
    "T26n1536_002:0371b20": "阿毘達磨，或聞親教師說、或聞軌範師說、或",
    "T26n1536_002:0371b21": "聞展轉傳授藏說、或聞隨一如理者說，依止",
    "T26n1536_002:0371b22": "如是如理所引聞所成慧，於眼界乃至意識",
    "T26n1536_002:0371b23": "界有善巧作意，思惟非常、苦、空、非我。於地界",
    "T26n1536_002:0371b24": "乃至識界有善巧作意，思惟非常苦空非我。",
    "T26n1536_002:0371b25": "於欲、恚、害界有善巧作意，思惟非常苦空非",
    "T26n1536_002:0371b26": "我。於出離、無恚、無害界有善巧作意，思惟非",
    "T26n1536_002:0371b27": "常空非我。於樂、苦、喜、憂、捨、無明界有善巧作",
    "T26n1536_002:0371b28": "意，思惟非常苦空非我。於受、想、行、識界有善",
    "T26n1536_002:0371b29": "巧作意，思惟非常苦空非我。於欲、色、無色界",
    "T26n1536_002:0371c01": "有善巧作意，思惟非常苦空非我。於色、無色",
    "T26n1536_002:0371c02": "界有善巧作意，思惟非常苦空非我；於滅界",
    "T26n1536_002:0371c03": "有善巧作意，思惟空非我。於過去、未來、現在",
    "T26n1536_002:0371c04": "界有善巧作意，思惟非常苦空非我。於劣、中",
    "T26n1536_002:0371c05": "界有善巧作意，思惟非常苦空非我；於妙界",
    "T26n1536_002:0371c06": "有善巧作意，思惟非常苦空非我。於善、不",
    "T26n1536_002:0371c07": "善、無記界有善巧作意，思惟非常苦空非我。",
    "T26n1536_002:0371c08": "於學、無學界有善巧作意，思惟非常空非我；",
    "T26n1536_002:0371c09": "於非學非無學界有善巧作意，思惟非常苦",
    "T26n1536_002:0371c10": "空非我。於有漏界有善巧作意，思惟非常苦",
    "T26n1536_002:0371c11": "空非我；於無漏界有善巧作意，思惟非常苦",
    "T26n1536_002:0371c12": "空非我。於有為界有善巧作意，思惟非常苦",
    "T26n1536_002:0371c13": "空非我；於無為界有善巧作意，思惟空非",
    "T26n1536_002:0371c14": "我。復次，如有苾芻如實知見過去未來現在",
    "T26n1536_002:0371c15": "作意、善不善無記作意、欲界繫色界繫無色",
    "T26n1536_002:0371c16": "界繫作意、學無學非學非無學作意、見所斷",
    "T26n1536_002:0371c17": "修所斷非所斷作意，於如是等種種作意，解",
    "T26n1536_002:0371c18": "了乃至毘鉢舍那，是謂作意善巧。",
    "T26n1536_002:0371c19": "復有二法，謂質直、柔和者，質直云何？答：心不",
    "T26n1536_002:0371c20": "剛性、心不強性、心不硬性、心純質性、心正",
    "T26n1536_002:0371c21": "直性、心潤滑性、心柔軟性、心調順性，是謂質",
    "T26n1536_002:0371c22": "直。柔和云何？答：身不剛性、身不強性、身不",
    "T26n1536_002:0371c23": "硬性、身純質性、身正直性、身潤滑性、身柔",
    "T26n1536_002:0371c24": "軟性、身調順性，是謂柔和。",
    "T26n1536_002:0371c25": "復有二法，謂堪忍、可樂者，堪忍云何？答：謂能",
    "T26n1536_002:0371c26": "忍受寒熱飢渴風日蚊虻蛇蠍等觸，又能忍",
    "T26n1536_002:0371c27": "受他麁惡語，能起身中猛利切心奪命苦受，",
    "T26n1536_002:0371c28": "是謂堪忍。可樂云何？答：設有事至，不可容納、",
    "T26n1536_002:0371c29": "不可矜持、不可迴轉、不可忍耐，而能於彼不",
    "T26n1536_002:0372a01": "暴不惡、不麁不獷，堪忍可樂易可共住，止息",
    "T26n1536_002:0372a02": "眾惡。若有事至，可能容納、可能矜持、可能迴",
    "T26n1536_002:0372a03": "轉、可能忍耐、亦能於彼不暴不惡、不麁不獷，",
    "T26n1536_002:0372a04": "堪忍可樂易可共住，止息眾惡，是謂可樂。",
    "T26n1536_002:0372a05": "復有二法，謂和順、供養者，和順云何？答：若有",
    "T26n1536_002:0372a06": "樂作、可憙樂語、可愛味語，容貌熙怡遠離頻",
    "T26n1536_002:0372a07": "蹙，先言慰問：「具壽善來。事可忍不？可存濟不？",
    "T26n1536_002:0372a08": "安樂住不？食易得不？」樂作如是可憙語等諸",
    "T26n1536_002:0372a09": "悅豫事，是謂和順。供養云何？答：供養有二",
    "T26n1536_002:0372a10": "種：一、財供養；二、法供養。財供養云何？答：以可",
    "T26n1536_002:0372a11": "意色聲香味觸、衣服飲食臥具醫藥及餘資",
    "T26n1536_002:0372a12": "具，於他有情能惠能施能隨惠施、能棄能捨",
    "T26n1536_002:0372a13": "能遍棄捨，是謂財供養。法供養云何？答：以素",
    "T26n1536_002:0372a14": "呾纜或毘奈耶或阿毘達磨，或親教語或軌",
    "T26n1536_002:0372a15": "範語或傳授藏，或餘隨一可信者語，於他有",
    "T26n1536_002:0372a16": "情能惠能施能隨惠施、能棄能捨能遍棄捨，",
    "T26n1536_002:0372a17": "是謂法供養。如是二種，總名供養。",
    "T26n1536_002:0372a18": "復有二法，謂具念、正知者，具念云何？答：若依",
    "T26n1536_002:0372a19": "出離、遠離、善法，諸念隨念、專念、憶念，不忘不",
    "T26n1536_002:0372a20": "失、不遺不漏，不失法性、心明記性，是謂具念。",
    "T26n1536_002:0372a21": "正知云何？答：若依出離、遠、善法，於法揀擇、",
    "T26n1536_002:0372a22": "極揀擇、最極揀擇，解了、等了、近了、遍了，機",
    "T26n1536_002:0372a23": "黠通達審察聰叡，覺明慧行毘鉢舍那，是謂",
    "T26n1536_002:0372a24": "正知。",
    "T26n1536_002:0372a25": "復有二法，謂思擇力、修習力者，思擇力云何？",
    "T26n1536_002:0372a26": "答：如世尊說：苾芻當知，諸多聞聖弟子應如",
    "T26n1536_002:0372a27": "是學，諸身惡行，現法當來招惡異熟，謂我若",
    "T26n1536_002:0372a28": "行身惡行者，現自厭毀，亦復為他天神諸佛",
    "T26n1536_002:0372a29": "之所訶責，亦為有智同梵行者以法譏嫌，一",
    "T26n1536_002:0372b01": "切世界惡名流布，身壞命終墮嶮惡趣生於",
    "T26n1536_002:0372b02": "地獄。由正了知諸身惡行，現法當來招惡異",
    "T26n1536_002:0372b03": "熟，故能勤斷諸身惡行，亦能勤修諸身妙行。",
    "T26n1536_002:0372b04": "於語惡行及意惡行廣說亦爾，乃至勤修語意",
    "T26n1536_002:0372b05": "妙行。若能如是因思擇，依思擇、住思擇，斷不",
    "T26n1536_002:0372b06": "善法、修諸善法，說名思擇亦名為力，是謂思",
    "T26n1536_002:0372b07": "擇力。修習力云何？答：如世尊說：苾芻當知，諸",
    "T26n1536_002:0372b08": "多聞聖弟子修念等覺支，依止厭、依止離、依",
    "T26n1536_002:0372b09": "止滅，迴向於捨；修擇法、精進、喜、輕安、定、捨等覺",
    "T26n1536_002:0372b10": "支。依止厭、依止離、依止滅，迴向於捨。若能如",
    "T26n1536_002:0372b11": "是因修習、依修習、住修習，斷不善法、修諸善",
    "T26n1536_002:0372b12": "法，說名修習亦名為力，是謂修習力。問：何故",
    "T26n1536_002:0372b13": "名力？答：以因此力、依此力、住此力，能斷能碎",
    "T26n1536_002:0372b14": "能破一切結縛、隨眠、隨煩惱纏，故名為力。",
    "T26n1536_002:0372b15": "復有二法，謂不護根門、食不知量者，不護根",
    "T26n1536_002:0372b16": "門云何？答：如世尊說：苾芻當知，無聞異生眼",
    "T26n1536_002:0372b17": "見色已，由眼根故取相隨好，即於是處不護",
    "T26n1536_002:0372b18": "眼根，由住不護起世貪憂，惡不善法隨心生",
    "T26n1536_002:0372b19": "長。彼於眼根不防不守，由斯故說不護眼根。",
    "T26n1536_002:0372b20": "以不護眼根貪瞋癡生長，耳鼻舌身意根亦",
    "T26n1536_002:0372b21": "爾。且說意根者，謂意了法已，由意根故取相",
    "T26n1536_002:0372b22": "隨好，即於是處不護意根，由住不護起世貪",
    "T26n1536_002:0372b23": "憂，惡不善法隨心生長。彼於意根不防不",
    "T26n1536_002:0372b24": "守，由斯故說不護意根，以不護意根貪瞋癡",
    "T26n1536_002:0372b25": "生長，彼由發起非理思擇。眼見諸色、耳聞諸",
    "T26n1536_002:0372b26": "聲、鼻嗅諸香、舌嘗諸味、身覺諸觸、意了諸法，",
    "T26n1536_002:0372b27": "於六根門不防、不等防、不遍防、不藏、不覆、不",
    "T26n1536_002:0372b28": "蔽、不寂靜、不調伏、不守護，是謂不護根門。食",
    "T26n1536_002:0372b29": "不知量云何答：如世尊說：苾芻當知，無聞異",
    "T26n1536_002:0372c01": "生不思擇而食，為勇健故、為傲逸故、為顏貌",
    "T26n1536_002:0372c02": "故、為端嚴故而食所食。不思擇而食者，謂住",
    "T26n1536_002:0372c03": "非理所引思擇而食所食。為勇健故食所食",
    "T26n1536_002:0372c04": "者，謂如一類食所食時起如是心：我食此食，",
    "T26n1536_002:0372c05": "必使飽滿，令身勇健，能作重業能荷重擔，資",
    "T26n1536_002:0372c06": "益壽量久住世間，能摧怨敵、能越車乘、能遠",
    "T26n1536_002:0372c07": "跳擲、能作種種世間掉戲。為傲逸故食所食",
    "T26n1536_002:0372c08": "者，謂如一類食所食時，起如是心：我食此食，",
    "T26n1536_002:0372c09": "必使飽滿，令我傲逸憍醉之心起等起、生等",
    "T26n1536_002:0372c10": "生，相續引發[夌*欠]蔑一切，隨情所樂作縱逸",
    "T26n1536_002:0372c11": "業。為顏貌故食所食者，謂如一類食所食時，",
    "T26n1536_002:0372c12": "起如是心：我食此食，必使飽滿，當令我身容",
    "T26n1536_002:0372c13": "貌光鮮膚體潤滑。為端嚴故食所食者，謂如",
    "T26n1536_002:0372c14": "一類食所食時，起如是心：我食此食，必使飽",
    "T26n1536_002:0372c15": "滿，當令我身成就第一美妙形色，眾所愛敬。",
    "T26n1536_002:0372c16": "諸有如是愛重飲食，於諸飲食不平等性、不",
    "T26n1536_002:0372c17": "知量性、不黠慧性，不了其相，不了相已不自",
    "T26n1536_002:0372c18": "裁量，我今但應食爾所食，是謂食不知量。復",
    "T26n1536_002:0372c19": "有二法，謂能護根門、於食知量者，能護根門",
    "T26n1536_002:0372c20": "云何？答：如世尊說：苾芻當知，諸多聞聖弟子，",
    "T26n1536_002:0372c21": "眼見色已，由眼根故，不取其相、不取隨好，即",
    "T26n1536_002:0372c22": "於是處能護眼根，由住能護不起世貪憂，惡",
    "T26n1536_002:0372c23": "不善法不隨心生長。彼於眼根能防能守，由",
    "T26n1536_002:0372c24": "斯故說能護眼根，以能護眼根貪瞋癡不起，",
    "T26n1536_002:0372c25": "耳鼻舌身意根亦爾。且說意根者，謂意了法",
    "T26n1536_002:0372c26": "已，由意根故，不取其相、不取隨好，即於是處",
    "T26n1536_002:0372c27": "能護意根，由住能護不起世貪憂，惡不善法",
    "T26n1536_002:0372c28": "不隨心生長。彼於意根能防能守，由斯故說",
    "T26n1536_002:0372c29": "能護意根，以能護意根貪瞋癡不起，彼由發",
    "T26n1536_002:0373a01": "起如理思擇。眼見諸色、耳聞諸聲、鼻嗅諸香、",
    "T26n1536_002:0373a02": "舌嘗諸味、身覺諸觸、意了諸法，於六根門能",
    "T26n1536_002:0373a03": "防、能等防、能遍防、能藏、能覆、能蔽、能寂靜、能",
    "T26n1536_002:0373a04": "調伏、能守護，是謂能護根門。於食知量云何？",
    "T26n1536_002:0373a05": "答：如世尊說：苾芻當知，諸多聞聖弟子能思",
    "T26n1536_002:0373a06": "擇而食，不為勇健、不為傲逸、不為顏貌、不為",
    "T26n1536_002:0373a07": "端嚴而食所食，但為此身暫住存濟止息飢",
    "T26n1536_002:0373a08": "渴、攝受梵行而食所食，為斷故受不起新受，",
    "T26n1536_002:0373a09": "無罪存濟力樂安住而食所食。能思擇而食",
    "T26n1536_002:0373a10": "者，謂住如理所引思擇而食所食。不為勇健",
    "T26n1536_002:0373a11": "食所食者，非如一類食所食時起如是心：我",
    "T26n1536_002:0373a12": "食此食，必使飽滿，令身勇健，能作重業能荷",
    "T26n1536_002:0373a13": "重擔，資益壽量久住世間，能摧怨敵、能越車",
    "T26n1536_002:0373a14": "乘、能遠跳擲、能作種種世間掉戲。不為傲",
    "T26n1536_002:0373a15": "逸食所食者，非如一類食所食時起如是心：",
    "T26n1536_002:0373a16": "我食此食，必使飽滿，令我傲逸憍醉之心起",
    "T26n1536_002:0373a17": "等起、生等生，相續引發[夌*欠]蔑一切，隨情所樂",
    "T26n1536_002:0373a18": "作縱逸業。不為顏貌食所食者，非如一類食",
    "T26n1536_002:0373a19": "所食時起如是心，我食此食，必使飽滿，當令",
    "T26n1536_002:0373a20": "我身容貌光鮮膚體潤滑。不為端嚴食所食",
    "T26n1536_002:0373a21": "者，非如一類食所食時起如是心：我食此食，",
    "T26n1536_002:0373a22": "必使飽滿，當令我身成就第一美妙形色眾所",
    "T26n1536_002:0373a23": "愛敬。但為此身暫住存濟食所食者，謂身亦",
    "T26n1536_002:0373a24": "名身、身根亦名身、五色根亦名身、四大種所",
    "T26n1536_002:0373a25": "造聚亦名身，於此義中說四大種所造聚身。",
    "T26n1536_002:0373a26": "諸聖弟子食所食時但起是心：我食此食，令",
    "T26n1536_002:0373a27": "四大種所造聚身，暫住等住近住安住，故名",
    "T26n1536_002:0373a28": "暫住。諸聖弟子食所食時但起是心：我食此",
    "T26n1536_002:0373a29": "食，令四大種所造聚身存隨存、濟隨濟、護隨",
    "T26n1536_002:0373b01": "護、轉隨轉，故名存濟。但為止息飢渴食所食",
    "T26n1536_002:0373b02": "者，此中飢渴所起苦受說名飢渴。諸聖弟子",
    "T26n1536_002:0373b03": "食所食時但起是心：我食此食，當令飢渴所",
    "T26n1536_002:0373b04": "起苦受暫時止息不為惱害。但為攝受梵行",
    "T26n1536_002:0373b05": "食所食者，謂離婬欲亦名梵行、八支聖道亦",
    "T26n1536_002:0373b06": "名梵行，於此義中八支聖道說名梵行。諸聖",
    "T26n1536_002:0373b07": "弟子食所食時但起是心：我食此食，為欲攝",
    "T26n1536_002:0373b08": "受隨順增益八支聖道。為斷故受不起新受",
    "T26n1536_002:0373b09": "食所食者，不食為緣所起苦受說名故受，飽",
    "T26n1536_002:0373b10": "食為緣所起苦受說名新受。諸聖弟子食所",
    "T26n1536_002:0373b11": "食時但起是心：我食此食，為斷故受不起新",
    "T26n1536_002:0373b12": "受，非為充悅。為無罪存濟而食所食者，存濟",
    "T26n1536_002:0373b13": "有二種：一有罪存濟；二無罪存濟。云何有罪",
    "T26n1536_002:0373b14": "存濟？答：如有一類矯妄詭詐現相激磨，以利",
    "T26n1536_002:0373b15": "求利而求飲食。如是方便得飲食已，歡喜受",
    "T26n1536_002:0373b16": "用，貪愛迷悶耽著不捨，不見過患不知出離，",
    "T26n1536_002:0373b17": "如是名為有罪存濟。云何無罪存濟？答：非如",
    "T26n1536_002:0373b18": "一類矯妄詭詐現相激磨，以利求利而求飲",
    "T26n1536_002:0373b19": "食。如實方便得飲食已，如法受用，不貪不愛",
    "T26n1536_002:0373b20": "不迷不悶不耽不著，能見過患善知出離，如",
    "T26n1536_002:0373b21": "是名為無罪存濟。諸聖弟子但為如是無罪",
    "T26n1536_002:0373b22": "存濟而食所食。為力樂故食所食者，謂聖弟",
    "T26n1536_002:0373b23": "子食所食時但起是心：我食此食，欲令身力",
    "T26n1536_002:0373b24": "得不衰退，心受喜樂能辦善事。為安住故食",
    "T26n1536_002:0373b25": "所食者，謂聖弟子食所食時但起是心：我食",
    "T26n1536_002:0373b26": "此食，欲令行立坐臥讀誦修定等時身心安",
    "T26n1536_002:0373b27": "隱。諸有如是不重飲食，於諸飲食有平等性、",
    "T26n1536_002:0373b28": "有知量性、有黠慧性，能了其相，既了相已，能",
    "T26n1536_002:0373b29": "自裁量，我今但應食爾所食，是謂於食知量。",
    "T26n1536_002:0373c01": "復有二法，謂匱戒、匱見者，匱戒云何？答：斷生",
    "T26n1536_002:0373c02": "命、不與取、欲邪行、虛誑語、離間語、麁惡語、雜",
    "T26n1536_002:0373c03": "穢語。復次若斷生命、若不與取、若非梵行。復",
    "T26n1536_002:0373c04": "次諸所有不善戒、諸所有非理所引戒、諸所",
    "T26n1536_002:0373c05": "有障礙定戒，是謂匱戒。問：何故名匱戒？答：此",
    "T26n1536_002:0373c06": "法自性不可愛、不可樂、不可憙、不可意、不安",
    "T26n1536_002:0373c07": "隱、不正直、不可欣、不悅意、違正理。復次此法",
    "T26n1536_002:0373c08": "能得不可愛果、不可樂果、不可憙果、不可意",
    "T26n1536_002:0373c09": "果、不安隱果、不正直果、不可欣果、不悅意果、",
    "T26n1536_002:0373c10": "違正理果。復次此法能感不可愛異熟、不可",
    "T26n1536_002:0373c11": "樂異熟、不可憙異熟、不可意異熟、不安隱異",
    "T26n1536_002:0373c12": "熟、不正直異熟、不可欣異熟、不悅意異熟、違",
    "T26n1536_002:0373c13": "正理異熟，故名匱戒。匱見云何？答：諸所有見，",
    "T26n1536_002:0373c14": "無惠施、無親愛、無祠祀、無妙行無惡行、無妙",
    "T26n1536_002:0373c15": "行惡行業果異熟、無此世無他世、無母無父",
    "T26n1536_002:0373c16": "無化生有情，無世間阿羅漢正至正行，謂於",
    "T26n1536_002:0373c17": "此世他世自通達作證證知，我生已盡、梵行",
    "T26n1536_002:0373c18": "已立、所作已辦、不受後有。復次諸所有不善",
    "T26n1536_002:0373c19": "見、諸所有非理所引見、諸所有障礙定見，",
    "T26n1536_002:0373c20": "是謂匱見。問：何故名匱見？答：此法自性不可",
    "T26n1536_002:0373c21": "愛乃至違正理。復次此法能得不可愛果乃",
    "T26n1536_002:0373c22": "至違正理果。復次此法能感不可愛異熟乃",
    "T26n1536_002:0373c23": "至違正理異熟，故名匱見。如匱戒、匱見，應知",
    "T26n1536_002:0373c24": "破戒破見亦爾。",
    "T26n1536_002:0373c25": "復有二法，謂具戒、具見者。具戒云何？答：離斷",
    "T26n1536_002:0373c26": "生命、離不與取、離欲邪行、離虛誑語、離離間",
    "T26n1536_002:0373c27": "語、離麁惡語、離雜穢語。復次離斷生命、離不",
    "T26n1536_002:0373c28": "與取、離非梵行。復次諸所有學戒、諸所無學",
    "T26n1536_002:0373c29": "戒、諸所有善非學非無學戒，是謂具戒。問：何",
    "T26n1536_002:0374a01": "故名具戒？答：此法自性可愛、可樂、可憙、可意、",
    "T26n1536_002:0374a02": "安隱、正直、可欣、悅意、隨順正理。復次此法能",
    "T26n1536_002:0374a03": "得可愛果、可樂果、可憙果、可意果、安隱果、正",
    "T26n1536_002:0374a04": "直果、可欣果、悅意果、順正理果。復次此法能",
    "T26n1536_002:0374a05": "感可愛異熟、可樂異熟、可憙異熟、可意異熟、",
    "T26n1536_002:0374a06": "安隱異熟、正直異熟、可欣異熟、悅意異熟、順",
    "T26n1536_002:0374a07": "正理異熟，故名具戒。具見云何？答：諸所有見，",
    "T26n1536_002:0374a08": "有惠施、有親愛、有祠祀、有妙行、有惡行、有妙",
    "T26n1536_002:0374a09": "行惡行業果異熟、有此世有他世、有母有父、",
    "T26n1536_002:0374a10": "有化生有情，有世間阿羅漢正至正行，謂於",
    "T26n1536_002:0374a11": "此世他世自通達作證具足住，如實證知，我",
    "T26n1536_002:0374a12": "生已盡、梵行已立、所作已辦、不受後有。復次",
    "T26n1536_002:0374a13": "諸所有學見、諸所有無學見、諸所有善非學",
    "T26n1536_002:0374a14": "非無學見，是謂具見。問：何故名具見？答此法",
    "T26n1536_002:0374a15": "自性可愛乃至隨順正理。復次此法能得可",
    "T26n1536_002:0374a16": "愛果乃至順正理果。復次此法能感可愛異",
    "T26n1536_002:0374a17": "熟乃至順正理異熟，故名具見。如具戒、具見，",
    "T26n1536_002:0374a18": "應知淨戒、淨見亦爾。",
    "T26n1536_002:0374a19": "復有二法，謂見、如理勝者，見云何？答：謂依出",
    "T26n1536_002:0374a20": "離、遠離、善法，於法揀擇、極揀擇、最極揀擇，",
    "T26n1536_002:0374a21": "解了、等了、近了、遍了，機黠通達審察聰叡，覺",
    "T26n1536_002:0374a22": "明慧行毘鉢舍那，是謂見。如理勝云何？答：謂",
    "T26n1536_002:0374a23": "有苾芻如其所見，若由如是諸行相狀，世間",
    "T26n1536_002:0374a24": "正見未生而生，彼便如理思惟如是諸行相",
    "T26n1536_002:0374a25": "狀。彼由如理思惟如是諸行相狀，便令聖道",
    "T26n1536_002:0374a26": "起等起、生等生、轉現轉，修集出現，是名道如",
    "T26n1536_002:0374a27": "理勝。復次若有苾芻如其所見，若由如是諸",
    "T26n1536_002:0374a28": "行相狀隨一出離、遠離、善法未生而生，彼便",
    "T26n1536_002:0374a29": "如理思惟如是諸行相狀。彼由如理思惟如",
    "T26n1536_002:0374b01": "是諸行相狀，便令聖道起等起、生等生、轉現",
    "T26n1536_002:0374b02": "轉，修集出現，是名道如理勝。如是二種，總名",
    "T26n1536_002:0374b03": "如理勝。",
    "T26n1536_002:0374b04": "復有二法，謂厭、如理勝者。厭云何？答：謂依四",
    "T26n1536_002:0374b05": "種順厭處法而生於厭。如理勝云何？答：謂正",
    "T26n1536_002:0374b06": "思惟引生聖道。何等為四順厭處法？一自衰",
    "T26n1536_002:0374b07": "損順厭處法；二他衰損順厭處法；三自興盛",
    "T26n1536_002:0374b08": "順厭處法；四他興盛順厭處法。依自衰損順",
    "T26n1536_002:0374b09": "厭處法而生於厭如理勝者，如有一類等隨",
    "T26n1536_002:0374b10": "觀見自身惡行、語惡行、意惡行究竟圓滿增",
    "T26n1536_002:0374b11": "上淳熟，便作是念：「我因放逸、依放逸、住放",
    "T26n1536_002:0374b12": "逸、由放逸故造斯惡事。我今當令惡不善法",
    "T26n1536_002:0374b13": "未生者不生、已生者永斷。」彼由如是出離勇",
    "T26n1536_002:0374b14": "猛所引生厭，是名為厭。既生厭已如理思惟，",
    "T26n1536_002:0374b15": "復令聖道起等起、生等生、轉現轉，修集出現，",
    "T26n1536_002:0374b16": "是名道如理勝，如是名為依自衰損厭如理",
    "T26n1536_002:0374b17": "勝。依他衰損順厭處法而生於厭如理勝者，",
    "T26n1536_002:0374b18": "如有一類等隨觀見自他身惡行、語惡行、意",
    "T26n1536_002:0374b19": "惡行究竟圓滿增上淳熟，便作是念：「彼因放",
    "T26n1536_002:0374b20": "逸、依放逸、住放逸、由放逸故造斯惡事。我今",
    "T26n1536_002:0374b21": "當令惡不善法，未生者不生、已生者永斷。」彼",
    "T26n1536_002:0374b22": "由如是出離勇猛所引生厭，是名為厭。既生",
    "T26n1536_002:0374b23": "厭已如理思惟，復令聖道起等起、生等生、轉",
    "T26n1536_002:0374b24": "現轉，修集出現，是名道如理勝，如是名為依",
    "T26n1536_002:0374b25": "他衰損厭如理勝。依自興盛順厭處法而生",
    "T26n1536_002:0374b26": "於厭如理勝者，如有一類等隨觀見自身妙",
    "T26n1536_002:0374b27": "行、語妙行、意妙行究竟圓滿增上淳熟，便作",
    "T26n1536_002:0374b28": "是念：「我因不放逸、依不放逸、住不放逸、由不",
    "T26n1536_002:0374b29": "放逸故作斯善事。我今當令諸勝善法未生",
    "T26n1536_002:0374c01": "者生、已生者倍復增廣。」彼由如是出離勇猛",
    "T26n1536_002:0374c02": "所引生厭，是名為厭。既生厭已如理思惟，復",
    "T26n1536_002:0374c03": "令聖道起等起、生等生、轉現轉，修集出現，是",
    "T26n1536_002:0374c04": "名道如理勝，如是名為依自興盛厭如理勝。",
    "T26n1536_002:0374c05": "依他興盛順厭處法而生於厭如理勝者，如",
    "T26n1536_002:0374c06": "有一類等隨觀見他身妙行、語妙行、意妙行",
    "T26n1536_002:0374c07": "究竟圓滿增上淳熟，便作是念：「彼因不放逸、",
    "T26n1536_002:0374c08": "依不放逸、住不放逸、由不放逸故作斯善事。",
    "T26n1536_002:0374c09": "我今當令諸勝善法，未生者生、已生者倍復",
    "T26n1536_002:0374c10": "增廣。」彼由如是出離勇猛所引生厭，是名為",
    "T26n1536_002:0374c11": "厭。既生厭已如理思惟，復令聖道起等起、生",
    "T26n1536_002:0374c12": "等生、轉現轉，修集出現，是名道如理勝，如是",
    "T26n1536_002:0374c13": "名為依他興盛厭如理勝。",
    "T26n1536_002:0374c14": "復有二法，謂於善不喜足、於斷不遮止者，於",
    "T26n1536_002:0374c15": "善不喜足云何？答：於善喜足者，如有一類唯",
    "T26n1536_002:0374c16": "得少戒便生喜足、唯得少禁便生喜足、唯得",
    "T26n1536_002:0374c17": "離欲便生喜足、唯得不淨觀便生喜足、唯得",
    "T26n1536_002:0374c18": "持息念等便生喜足、或唯得初靜慮乃至第",
    "T26n1536_002:0374c19": "四靜慮便生喜足、或唯得慈無量乃至捨無",
    "T26n1536_002:0374c20": "量便生喜足、或唯得空無邊處定乃至非想",
    "T26n1536_002:0374c21": "非非想處定便生喜足，或唯得預流果、一來",
    "T26n1536_002:0374c22": "果、不還果便生喜足，或唯得神境智證通、天",
    "T26n1536_002:0374c23": "耳智證通、他心智證通、宿住隨念智證通、死",
    "T26n1536_002:0374c24": "生智證通便生喜足，此等名為於善喜足。於",
    "T26n1536_002:0374c25": "善不喜足者，如有一類非唯得少戒便生喜",
    "T26n1536_002:0374c26": "足，廣說乃至非唯得死生智證通便生喜足。",
    "T26n1536_002:0374c27": "彼作是念：「我修諸善，乃至未得阿羅漢果，於",
    "T26n1536_002:0374c28": "其中間終不喜足。」是名於善不喜足。於斷不",
    "T26n1536_002:0374c29": "遮止云何？答：於斷遮止者，如有一類為斷不善",
    "T26n1536_002:0375a01": "法、為圓滿善法，勇猛精進熾然愛樂勤修不",
    "T26n1536_002:0375a02": "息，作是念言：「云何令我速疾證得如理善法？」",
    "T26n1536_002:0375a03": "彼於如是勇猛精進熾然愛樂勤修習時，未",
    "T26n1536_002:0375a04": "能證得如理善法，便作是念：「我所修斷，空虛",
    "T26n1536_002:0375a05": "無果、無利無義、無味無益。」由彼於斷謂無勝",
    "T26n1536_002:0375a06": "利，便生厭患誹謗毀呰，如是名為於斷遮止。",
    "T26n1536_002:0375a07": "復有一類為斷不善法、為圓滿善法，勇猛精",
    "T26n1536_002:0375a08": "進熾然愛樂勤修不息，作是念言：「云何令我",
    "T26n1536_002:0375a09": "速疾證得如理善法？」彼於如是勇猛精進熾",
    "T26n1536_002:0375a10": "然愛樂勤修習時，未能證得如理善法，或雖",
    "T26n1536_002:0375a11": "證得而不了知，便作是念：「我所修斷，空虛無",
    "T26n1536_002:0375a12": "果、無利無義、無味無益。」由彼於斷謂無勝利，",
    "T26n1536_002:0375a13": "便生厭患誹謗毀呰，如是亦名於斷遮止。",
    "T26n1536_002:0375a14": "說一切有部集異門足論卷第二"
}