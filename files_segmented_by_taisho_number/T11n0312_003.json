{
    "T11n0312_003:0709b15": "佛說如來不思議祕密大乘經卷",
    "T11n0312_003:0709b16": "第三",
    "T11n0312_003:0709b18": "西天譯經三藏朝散大夫",
    "T11n0312_003:0709b19": "試光祿卿傳梵大師賜紫",
    "T11n0312_003:0709b20": "沙門臣法護等奉　詔譯",
    "T11n0312_003:0709b21": "2 菩薩語密品菩薩語密品第二",
    "T11n0312_003:0709b22": "復次，金剛手大祕密主菩薩摩訶薩告寂慧菩",
    "T11n0312_003:0709b23": "薩摩訶薩言：「善男子！云何名為菩薩語密語",
    "T11n0312_003:0709b24": "業清淨？寂慧當知，隨諸菩薩所起之處即彼",
    "T11n0312_003:0709b25": "菩薩本生，隨其菩薩本生即入菩薩音聲。所",
    "T11n0312_003:0709b26": "有一切有情音聲語言，諸語言道言詞詮曉，",
    "T11n0312_003:0709b27": "總集一切往返事相，微細伺察苦樂等言，悉",
    "T11n0312_003:0709b28": "入菩薩音聲中住，都無障礙、無著智見、一切",
    "T11n0312_003:0709b29": "隨轉。乃至蚊蟲蠅蝶微細音聲，菩薩悉能詮",
    "T11n0312_003:0709c01": "表，令諸有情得聞菩薩音聲之者身心輕安。",
    "T11n0312_003:0709c02": "隨彼所聞如其詮表，悉從菩薩口門而出。此",
    "T11n0312_003:0709c03": "中如是，說伽陀曰：",
    "T11n0312_003:0709c04": "「隨諸有情無邊際，　　即彼種類亦無量，",
    "T11n0312_003:0709c05": "於百劫中說無邊，　　此不思議何能說？",
    "T11n0312_003:0709c06": "我以譬喻如義言，　　說大士法亦無失，",
    "T11n0312_003:0709c07": "無增無減若虛空，　　起廣大心而開演。",
    "T11n0312_003:0709c08": "「復次寂慧菩薩！於其梵王所有一切種類音",
    "T11n0312_003:0709c09": "聲，帝釋所有種類音聲，護世天王種類音聲，",
    "T11n0312_003:0709c10": "天、龍、夜叉、乾闥婆、阿修羅、迦樓羅、緊那羅、摩睺",
    "T11n0312_003:0709c11": "羅伽等種類音聲，乃至一切有情種類音聲，",
    "T11n0312_003:0709c12": "菩薩悉以音聲隨入。復次伽陀曰：",
    "T11n0312_003:0709c13": "「菩薩梵音歡喜說，　　超勝梵王彼音聲，",
    "T11n0312_003:0709c14": "所說相應行慈悲、　　喜捨四法皆和合。",
    "T11n0312_003:0709c15": "帝釋歌詠悅意聲，　　菩薩音聲能隱覆，",
    "T11n0312_003:0709c16": "隨彼所出妙歌音，　　如應分別諸法義。",
    "T11n0312_003:0709c17": "緊那羅眾妙音聲，　　菩薩音聲悉超勝，",
    "T11n0312_003:0709c18": "貪火熾然令息除，　　如彼所言生愛樂。",
    "T11n0312_003:0709c19": "欲界諸天悅意聲，　　諸天歌詠聲各異，",
    "T11n0312_003:0709c20": "法義隨順如理宣，　　令彼一切生歡喜。",
    "T11n0312_003:0709c21": "貪瞋癡慢及憍諂、　　疑惑等類諸有情，",
    "T11n0312_003:0709c22": "聞其菩薩如義聲，　　悉能止息貪瞋等。",
    "T11n0312_003:0709c23": "所有色界諸天眾，　　聞最上人音聲已，",
    "T11n0312_003:0709c24": "一切咸生歡喜心，　　願求菩提生善趣。",
    "T11n0312_003:0709c25": "摩睺羅伽乾闥婆、　　龍等諸妙音樂聲，",
    "T11n0312_003:0709c26": "聞功德海所宣言，　　一切廣大生歡喜。",
    "T11n0312_003:0709c27": "種種方處無邊聲，　　人中此閻浮提等，",
    "T11n0312_003:0709c28": "隨聞菩薩妙音聲，　　聞已一切得解脫。",
    "T11n0312_003:0709c29": "地居空居諸天界，　　菩薩音聲悉隨入，",
    "T11n0312_003:0710a01": "如其種類所入聲，　　宣說決定真實法。",
    "T11n0312_003:0710a02": "迦陵頻伽拘枳羅、　　鵝鴈鸚鵡并鶖鷺、",
    "T11n0312_003:0710a03": "孔雀共命拘那羅、　　吉祥鳥及鴛鴦等，",
    "T11n0312_003:0710a04": "師子虎豹熊麞鹿、　　象馬犀牛猫犬猪，",
    "T11n0312_003:0710a05": "此等走獸及飛禽，　　音聲隨入皆歡喜。",
    "T11n0312_003:0710a06": "一切四足及二足、　　多足無足等有情，",
    "T11n0312_003:0710a07": "菩薩隨入眾音聲，　　警悟如應生愛畏。",
    "T11n0312_003:0710a08": "三千世界諸有情，　　上中下品眾差別，",
    "T11n0312_003:0710a09": "三塗及彼人天中，　　菩薩言音普隨入。",
    "T11n0312_003:0710a10": "是中菩薩無分別，　　無執無縛無思想，",
    "T11n0312_003:0710a11": "住無散亂等引心，　　所作隨應現諸相。",
    "T11n0312_003:0710a12": "清淨有情所求願，　　音聲詮表俱胝剎，",
    "T11n0312_003:0710a13": "過殑伽沙數亦然，　　是心無持無發悟。",
    "T11n0312_003:0710a14": "三千界中諸魔眾，　　咸聞菩薩廣大聲，",
    "T11n0312_003:0710a15": "聞已驚怖速歸心，　　合掌恭信而頂禮。",
    "T11n0312_003:0710a16": "常好諍論諸有情，　　增上慢心不歸信，",
    "T11n0312_003:0710a17": "由聞大士清淨言，　　合掌恭信而頂禮。",
    "T11n0312_003:0710a18": "聾瘂及彼無舌者，　　謇吃破壞諸有情，",
    "T11n0312_003:0710a19": "由其菩薩美妙言，　　即時能聞能言說。",
    "T11n0312_003:0710a20": "煩惱燒然復逼迫，　　造罪惡作百種具，",
    "T11n0312_003:0710a21": "由聞菩薩善淨言，　　心得清涼息諸惡。",
    "T11n0312_003:0710a22": "有情若聞無常聲，　　佛法僧聲即得聞，",
    "T11n0312_003:0710a23": "施戒忍法亦復然，　　精進定慧悉聞聽。",
    "T11n0312_003:0710a24": "所有一切功德海，　　多俱胝劫說不盡，",
    "T11n0312_003:0710a25": "音聲無邊智無邊，　　悉住佛聲而無斷。",
    "T11n0312_003:0710a26": "「復次寂慧！當知菩薩摩訶薩語言音聲之中，",
    "T11n0312_003:0710a27": "無愛著語、無猛惡語、無癡亂語、無染污語、無",
    "T11n0312_003:0710a28": "縛解語、無高下語、無麁澁語、無惡戾語、無缺",
    "T11n0312_003:0710a29": "漏語、無堅硬語、無違順語、無退失語、無隨惡",
    "T11n0312_003:0710b01": "語、無相違語、無隨染語、無不定語、無躁動",
    "T11n0312_003:0710b02": "語、無貢高語、無忿恚語、無非時語、無雜欲",
    "T11n0312_003:0710b03": "語、無隨方喜愛語、無思慕語、無極緩語、無極",
    "T11n0312_003:0710b04": "速語、無壞諸根語、無壞音聲語、無破壞心語、",
    "T11n0312_003:0710b05": "無邪曲語、無劣弱語、無隱覆語、無衰朽語、無",
    "T11n0312_003:0710b06": "向背語、無深險語、無不出離語、無不愍念語、",
    "T11n0312_003:0710b07": "無害他語、無自他離間語、無出入語、無執取",
    "T11n0312_003:0710b08": "語、無不清淨語、無不如理語、無不忍語、無雜",
    "T11n0312_003:0710b09": "亂語、無誣謗語、無非法語、無高勝語、無卑下",
    "T11n0312_003:0710b10": "語、無過時語、無時分差失語、無虛說語、無邪",
    "T11n0312_003:0710b11": "說語、無希求利養語、無不歸攝語、無癡瞢語、",
    "T11n0312_003:0710b12": "無癡疑語、無不可愛語、無訐露語、無輕慢語、",
    "T11n0312_003:0710b13": "無自分高彊語、無他分離散語、無自讚功能",
    "T11n0312_003:0710b14": "語、無破他功能語、無譏誚語、無折伏他語、無",
    "T11n0312_003:0710b15": "非所作語、無所作相違語、無破壞祕密語、無",
    "T11n0312_003:0710b16": "不防護語、無輕慢智者語、無毀謗賢聖語、",
    "T11n0312_003:0710b17": "無稱美語、無讚譽語、無顯發他人過失語、無",
    "T11n0312_003:0710b18": "如箭射激語、無說他非語、無不救拔語、無增",
    "T11n0312_003:0710b19": "上慢所說語、無罪業語、無不饒益語。「寂慧當",
    "T11n0312_003:0710b20": "知！菩薩所出語言音聲，皆是神通智力、福行",
    "T11n0312_003:0710b21": "果報之所成立，善種隨轉相續不斷，凡所言",
    "T11n0312_003:0710b22": "說皆悉成就。菩薩一時或於樹下行住坐臥，",
    "T11n0312_003:0710b23": "若有人來詣菩薩所，作是問言：『汝知此樹有",
    "T11n0312_003:0710b24": "幾多葉？』是時菩薩不觀其樹、不數其葉，應聲",
    "T11n0312_003:0710b25": "答言：『此樹具有若干數葉。』如其菩薩所出之",
    "T11n0312_003:0710b26": "言，即彼樹葉更無增減。又復有人問：『殑伽河",
    "T11n0312_003:0710b27": "有幾許沙？為幾百邪、幾千、幾百千、幾俱胝、幾",
    "T11n0312_003:0710b28": "阿庾多、幾儞庾多、幾兢羯羅、幾頻婆羅、幾尾",
    "T11n0312_003:0710b29": "播舍、幾阿閦婆、幾無量、幾阿僧祇、幾阿哩誐",
    "T11n0312_003:0710c01": "拏、幾嚩訶、幾龍力、幾不可數？』是時菩薩不觀",
    "T11n0312_003:0710c02": "其河、不數其沙，應聲答言：『此河具有若干數",
    "T11n0312_003:0710c03": "沙。』如其菩薩所出之言，即彼河沙更無增減，",
    "T11n0312_003:0710c04": "亦同如來智所知數。菩薩所言如實無妄，不",
    "T11n0312_003:0710c05": "假天、龍、夜叉、乾闥婆、阿修羅、迦樓羅、緊那羅、摩",
    "T11n0312_003:0710c06": "睺羅伽等，并聲聞、緣覺眾共作證，唯佛如來",
    "T11n0312_003:0710c07": "所可證知。寂慧！如是等緣而悉應知。",
    "T11n0312_003:0710c08": "「復次寂慧！我念過去久遠世中，有一仙人其",
    "T11n0312_003:0710c09": "名妙愛，有婆羅門名曰黑相。彼時有一尼拘",
    "T11n0312_003:0710c10": "陀大樹其名賢善，有多枝葉周匝垂廕，縱廣",
    "T11n0312_003:0710c11": "可及一俱盧舍。時妙愛仙人居其樹側，以神",
    "T11n0312_003:0710c12": "通力經七日中，審細觀矚數其樹葉。於後一",
    "T11n0312_003:0710c13": "時，彼黑相婆羅門入城乞食，經遊至彼樹下",
    "T11n0312_003:0710c14": "飯食已訖，即詣妙愛仙人居所。到已歡喜，互",
    "T11n0312_003:0710c15": "以美言而相慰問，多種談論咸生適悅。時仙",
    "T11n0312_003:0710c16": "人言：『大婆羅門！汝必應知於人世中，可能有",
    "T11n0312_003:0710c17": "人於此尼拘陀大樹審細觀知枝葉數不？』婆",
    "T11n0312_003:0710c18": "羅門言：『尊者！世亦有人。』仙人復言：『為何人邪？』",
    "T11n0312_003:0710c19": "婆羅門言：『即汝尊者！應為我說。』仙人答言：『大",
    "T11n0312_003:0710c20": "婆羅門！汝為我說。』時婆羅門，不觀其樹、不數",
    "T11n0312_003:0710c21": "其葉，應聲即為說伽陀曰：",
    "T11n0312_003:0710c22": "「『八千那庾多數量，　　俱胝復有九十二，",
    "T11n0312_003:0710c23": "六十阿閦婆應知，　　十六齊等其枝數；",
    "T11n0312_003:0710c24": "又復三十那庾多，　　九十六數兢羯羅，",
    "T11n0312_003:0710c25": "尾播舍量有十三，　　此等皆為彼葉數。",
    "T11n0312_003:0710c26": "其樹所有枝及葉，　　如前數量無增減，",
    "T11n0312_003:0710c27": "我隨智力如實言，　　疑者自數應無失。』",
    "T11n0312_003:0710c28": "「是時妙愛仙人聞是說已，深生驚異，說伽陀",
    "T11n0312_003:0710c29": "曰：",
    "T11n0312_003:0711a01": "「『汝婆羅門神通智，　　以真實語而善說，",
    "T11n0312_003:0711a02": "賢善尼拘陀樹王，　　所有枝葉如實知。",
    "T11n0312_003:0711a03": "汝亦不曾觀其樹，　　而復不曾算其數，",
    "T11n0312_003:0711a04": "即彼枝葉數難量，　　能以智心而解入。』",
    "T11n0312_003:0711a05": "「仙人說伽陀已，又復問言：『大婆羅門！如汝所",
    "T11n0312_003:0711a06": "說，為自智力而能知邪？為諸賢聖助汝說",
    "T11n0312_003:0711a07": "邪？』婆羅門答言：『尊者！汝今善聽。我以人中",
    "T11n0312_003:0711a08": "之智如實而說，虛空可破斯言無妄。』」",
    "T11n0312_003:0711a09": "復次，金剛手大祕密主菩薩摩訶薩告寂慧",
    "T11n0312_003:0711a10": "菩薩摩訶薩言：「汝今當知，彼時妙愛仙人者，",
    "T11n0312_003:0711a11": "即今大智舍利子是；黑相婆羅門者，即今世",
    "T11n0312_003:0711a12": "尊釋迦師子是。由如是故，菩薩所有語功德",
    "T11n0312_003:0711a13": "海，即能安住真實功德如理法義。寂慧！此等",
    "T11n0312_003:0711a14": "是名菩薩語密語業清淨。其中若有少解入",
    "T11n0312_003:0711a15": "者，我說彼為最上慧人。」",
    "T11n0312_003:0711a16": "3 菩薩心密品菩薩心密品第三之一",
    "T11n0312_003:0711a17": "復次，金剛手大祕密主菩薩摩訶薩告寂慧菩",
    "T11n0312_003:0711a18": "薩摩訶薩言：「云何名為菩薩心密心業清淨？",
    "T11n0312_003:0711a19": "寂慧當知，菩薩諸所作業，皆智所作、非慢所",
    "T11n0312_003:0711a20": "作，悉是不滅神通妙智以神通智遊戲示現，",
    "T11n0312_003:0711a21": "一切事業神通建立，廣大勢力之所成辦。而",
    "T11n0312_003:0711a22": "彼神通智相即能成立一切行相；又彼神通",
    "T11n0312_003:0711a23": "妙慧即能觀見一切諸法。又神通智即無盡",
    "T11n0312_003:0711a24": "相，於一切處悉能隨順。又神通智即能隨現",
    "T11n0312_003:0711a25": "一切色相，於彼彼色而悉遍故。又神通智即",
    "T11n0312_003:0711a26": "能隨入彼一切聲，於前後際音聲平等故。又",
    "T11n0312_003:0711a27": "神通智普能觀察諸有情心，以心自性伺察",
    "T11n0312_003:0711a28": "可見故。又神通智善能思念無邊劫事，以前",
    "T11n0312_003:0711a29": "後際無所斷故。又神通智能知一切種類之",
    "T11n0312_003:0711b01": "法，悉是解脫智行相故。又神通智於漏盡法",
    "T11n0312_003:0711b02": "順時所求，於彼時分不過越故。又神通智即",
    "T11n0312_003:0711b03": "是出世間，聖決擇分故。又神通智，聲聞、緣覺",
    "T11n0312_003:0711b04": "而悉不能徹其源底。又神通智即甚深義，悉",
    "T11n0312_003:0711b05": "能降伏諸魔外道。又神通智能至菩提道場，",
    "T11n0312_003:0711b06": "現證一切最上佛法。又神通智悉能隨順轉",
    "T11n0312_003:0711b07": "妙法輪；又神通智善作調伏諸有情事；又神",
    "T11n0312_003:0711b08": "通智得大灌頂，於一切法而能自在。「寂慧！此",
    "T11n0312_003:0711b09": "即是為菩薩心密心業清淨。心清淨故，彼即",
    "T11n0312_003:0711b10": "無染，潔白明亮離諸煩惱，能善調伏、善作諸",
    "T11n0312_003:0711b11": "業，善入禪定解脫三摩地三摩鉢底，亦不畢",
    "T11n0312_003:0711b12": "竟墮於一切。盡無生法隨念即生，亦復不為",
    "T11n0312_003:0711b13": "欲界所動，不由縛生、不由縛滅、不由縛起。所",
    "T11n0312_003:0711b14": "以者何？謂能解脫一切分別、解脫一切雜染",
    "T11n0312_003:0711b15": "繫縛、解脫顛倒執取依止，即彼解脫生、即彼",
    "T11n0312_003:0711b16": "解脫滅、即彼解脫起，雖復有生而無所生，如",
    "T11n0312_003:0711b17": "是即能圓具大乘一切佛法。然彼佛法，若於",
    "T11n0312_003:0711b18": "十方審諦伺求，悉無所得亦非無得，以一切",
    "T11n0312_003:0711b19": "佛法無得非無得故，即能隨得彼一切法一",
    "T11n0312_003:0711b20": "切佛法。是故於一切法一切佛法中，無法非",
    "T11n0312_003:0711b21": "無法。何以故？以一切法審諦伺求，悉無所得",
    "T11n0312_003:0711b22": "亦非無得。若於諸法如實伺求悉無所得非",
    "T11n0312_003:0711b23": "無得時，即無有法而可算數，謂一切法已能",
    "T11n0312_003:0711b24": "出過算數量故。若能了知彼一切法平等性",
    "T11n0312_003:0711b25": "者，是中無法亦非無法而可取著，此即諸法",
    "T11n0312_003:0711b26": "無取著義。若或領解是義，即大無義；若無領",
    "T11n0312_003:0711b27": "解，彼即無義亦非無義，以現前安立無義可",
    "T11n0312_003:0711b28": "見故。若或有慧可了知者，即為障礙彼無礙",
    "T11n0312_003:0711b29": "慧。若或於慧無障礙故，是即無著。若無著即",
    "T11n0312_003:0711c01": "無住，若無住即無盡，若無盡即無勤亦無墮，",
    "T11n0312_003:0711c02": "若無勤墮即無非我，若無非我即亦無我，若",
    "T11n0312_003:0711c03": "無我即無取，若無取即無諍，若無諍即無論，",
    "T11n0312_003:0711c04": "即彼無論此說是為沙門之法、即沙門法。譬",
    "T11n0312_003:0711c05": "若虛空本來平等。以虛空平等故，非欲界繫、",
    "T11n0312_003:0711c06": "非色界繫、非無色界繫。由如是故，於一切處",
    "T11n0312_003:0711c07": "悉無所繫。以無繫故無形顯色及諸相狀，無",
    "T11n0312_003:0711c08": "色相故即能隨順覺了，若能如是隨覺了故",
    "T11n0312_003:0711c09": "即能一切差別分別。」寂慧菩薩言：「云何名為",
    "T11n0312_003:0711c10": "隨順覺了？復何名為差別分別？」金剛手菩薩",
    "T11n0312_003:0711c11": "言：「無有少法而可得者此名隨順覺了，以覺",
    "T11n0312_003:0711c12": "了故即是差別分別；是故法中作此二說。寂",
    "T11n0312_003:0711c13": "慧當知，此等名為菩薩心密心業清淨。」",
    "T11n0312_003:0711c14": "佛說如來不思議祕密大乘經卷第三"
}