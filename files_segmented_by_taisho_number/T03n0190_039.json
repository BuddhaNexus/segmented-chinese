{
    "T03n0190_039:0833b04": "佛本行集經卷第三十九",
    "T03n0190_039:0833b06": "隋天竺三藏闍那崛多譯",
    "T03n0190_039:0833b07": "娑毘耶出家品下",
    "T03n0190_039:0833b08": "「時，娑毘耶波梨婆闍，問富蘭那迦葉等義，如",
    "T03n0190_039:0833b09": "上所說，云何比丘？乃至云何名為求道？時娑",
    "T03n0190_039:0833b10": "毘耶如是諮問迦葉語已，而迦葉等，領受言",
    "T03n0190_039:0833b11": "義，心意錯亂，不能報答。以不逮及彼之義意，",
    "T03n0190_039:0833b12": "增復嚬皺，眉頟𧹞縮，現為三分，心生怨恨，瞋",
    "T03n0190_039:0833b13": "恚憤怒，無事唱呴。時娑毘耶波梨婆闍，作",
    "T03n0190_039:0833b14": "如是念：『此之長老，我所諮問，不解答對微塵",
    "T03n0190_039:0833b15": "等義，又領我意，倒錯參差，不能得解，文句",
    "T03n0190_039:0833b16": "蹇澁，更重慚恧，而生瞋恨，無事大呼。』",
    "T03n0190_039:0833b17": "「時，娑毘耶波梨婆闍，於富蘭那迦葉之邊生",
    "T03n0190_039:0833b18": "厭離已，而背捨去，往摩娑迦梨劬奢梨及尼",
    "T03n0190_039:0833b19": "乾邊。既到彼已，乃至共於尼乾子，面共相慰",
    "T03n0190_039:0833b20": "喻，美言問訊事情訖了，却住一面。其娑毘耶",
    "T03n0190_039:0833b21": "波梨婆闍，問尼乾等，如上所說，於義云何",
    "T03n0190_039:0833b22": "名為比丘，乃至求道。其尼乾子得娑毘耶如",
    "T03n0190_039:0833b23": "是問已，心意錯亂不能報答。時娑毘耶作如",
    "T03n0190_039:0833b24": "是念：『此諸長老，遂不能解微塵等義，而我問",
    "T03n0190_039:0833b25": "已心意迷荒，不能領解，復增嗔恚，叫喚如",
    "T03n0190_039:0833b26": "前。』時娑毘耶心如是念：『頗復世間更別有人，",
    "T03n0190_039:0833b27": "或復沙門，或婆羅門，而世間稱是一切智真",
    "T03n0190_039:0833b28": "阿羅漢，有如是者，我往彼邊問心所疑，若得",
    "T03n0190_039:0833b29": "領解，我當承事供養頂禮晨夕不離。』",
    "T03n0190_039:0833c01": "「時，娑毘耶復如是念：『大沙門今在波羅㮈鹿",
    "T03n0190_039:0833c02": "野苑中諸仙居處，世間人言智阿羅漢大有",
    "T03n0190_039:0833c03": "聰慧，我今當至彼沙門邊問所疑義。』彼復更",
    "T03n0190_039:0833c04": "作如是思惟：『此處沙門，或婆羅門，老年宿德，",
    "T03n0190_039:0833c05": "經多時來修行梵行，各各堪作諸國王師，世",
    "T03n0190_039:0833c06": "間各言聰明智慧大阿羅漢，所謂富蘭那迦",
    "T03n0190_039:0833c07": "葉等，及尼乾子。彼等我問尚自不知，況此沙",
    "T03n0190_039:0833c08": "門年少已來，出家未久，我今所問云何得解？』",
    "T03n0190_039:0833c09": "復重思惟：『彼之沙門不可輕忽，不可欺陵。所",
    "T03n0190_039:0833c10": "以者何？其有沙門，雖復年少，而或聰明，有大",
    "T03n0190_039:0833c11": "智慧，不可得知，我今但當至於彼處大沙門",
    "T03n0190_039:0833c12": "邊問心所疑。』",
    "T03n0190_039:0833c13": "「時，娑毘耶波梨婆闍往詣佛所，遙見世尊，乃",
    "T03n0190_039:0833c14": "至猶如虛空之中眾星莊嚴，在於眾中宣說",
    "T03n0190_039:0833c15": "法要。見已心生信行之想：『此必是彼如前",
    "T03n0190_039:0833c16": "所聞如來、世尊、多陀阿伽度、阿羅呵、三藐三佛",
    "T03n0190_039:0833c17": "陀，無有異也。』即詣佛所。到佛所已，即共世",
    "T03n0190_039:0833c18": "尊，對面美言，巧語慰喻，種種談說，言訖却坐",
    "T03n0190_039:0833c19": "退一面已。其娑毘耶波梨婆闍，即便以偈，",
    "T03n0190_039:0833c20": "而白佛言：",
    "T03n0190_039:0833c21": "「『我是娑毘耶道人，　　故從他方遠來至，",
    "T03n0190_039:0833c22": "心有疑欲問大智，　　唯願為我分別說。",
    "T03n0190_039:0833c23": "若能斷我心所疑，　　一一思惟為我說，",
    "T03n0190_039:0833c24": "依我義句次第解，　　分分開曉莫參差。』",
    "T03n0190_039:0833c25": "「時，娑毘耶說此偈已，默然而住。但諸佛法，既",
    "T03n0190_039:0833c26": "有三種神通門說，若可化者即便化之。何等",
    "T03n0190_039:0833c27": "為三？第一所謂出現神通，第二名為教示神",
    "T03n0190_039:0833c28": "通，第三名為教行神通。而世尊為彼娑毘耶",
    "T03n0190_039:0833c29": "波梨婆闍心有所疑，知其心已，向娑毘耶，",
    "T03n0190_039:0834a01": "以偈答曰：",
    "T03n0190_039:0834a02": "「『汝娑毘耶遠道來，　　欲問於我心疑惑，",
    "T03n0190_039:0834a03": "汝今可說我當解，　　隨汝所問我領之。",
    "T03n0190_039:0834a04": "一如問意不令差，　　汝娑毘耶宜早說，",
    "T03n0190_039:0834a05": "心心欲請莫疑惑，　　一一如問當廣宣。』",
    "T03n0190_039:0834a06": "「爾時，世尊說是偈已，其娑毘耶波梨婆闍作",
    "T03n0190_039:0834a07": "如是念：『我於已前諸處所有，或復沙門，或婆",
    "T03n0190_039:0834a08": "羅門，年耆宿德，久來出家，堪作國師，世間謂",
    "T03n0190_039:0834a09": "言大阿羅漢，智慧聰明。我問彼等心所疑義，",
    "T03n0190_039:0834a10": "然其彼等皆悉倒錯，不能報我。以不能答我",
    "T03n0190_039:0834a11": "所問義，而其彼等心內懷慚，面作三分，嚬",
    "T03n0190_039:0834a12": "眉皺頟生於瞋恨，無事唱呴。』時，娑毘耶心生",
    "T03n0190_039:0834a13": "希有：『此大沙門我之所問，不嗔不忿，增上",
    "T03n0190_039:0834a14": "清淨容貌凞怡，不作異色，更益光顯，我所諮",
    "T03n0190_039:0834a15": "問，許為我宣，我於彼人，諸根寂靜，不見有",
    "T03n0190_039:0834a16": "錯。』知如此已，其娑毘耶波梨婆闍，心大歡",
    "T03n0190_039:0834a17": "喜，踊躍遍滿，不能自勝。得歡喜已，即以偈",
    "T03n0190_039:0834a18": "頌，問佛義言：",
    "T03n0190_039:0834a19": "「『大聖云何名比丘？　　諸聖伏者何名伏？",
    "T03n0190_039:0834a20": "知見何事名為覺？　　唯願世尊為我宣。』",
    "T03n0190_039:0834a21": "「爾時，世尊即以偈頌而答於彼波梨婆闍娑",
    "T03n0190_039:0834a22": "毘耶言：",
    "T03n0190_039:0834a23": "「『苦行無礙求菩提，　　渡諸疑向涅槃岸，",
    "T03n0190_039:0834a24": "有有無有悉棄捨，　　梵行漏盡名比丘。",
    "T03n0190_039:0834a25": "一切捨處正念行，　　於不殺害世間內，",
    "T03n0190_039:0834a26": "能得清淨無濁體，　　免脫諸縛名為調。",
    "T03n0190_039:0834a27": "若能內外攝諸根，　　如此降伏是名直，",
    "T03n0190_039:0834a28": "厭離此世及後世，　　待時涅槃名善行。",
    "T03n0190_039:0834a29": "於諸劫中勤苦修，　　生死二邊隨業受，",
    "T03n0190_039:0834b01": "世間無垢離諸縛，　　是名為覺生死窮。』",
    "T03n0190_039:0834b02": "「時，娑毘耶波梨婆闍聞說歡喜，復更以偈而",
    "T03n0190_039:0834b03": "問佛言：",
    "T03n0190_039:0834b04": "「『何等名為修梵行？　　沙門清淨復云何？",
    "T03n0190_039:0834b05": "佛說大智云何調？　　今問世尊為我解。』",
    "T03n0190_039:0834b06": "「爾時，世尊還以偈頌而答於彼波梨婆闍娑",
    "T03n0190_039:0834b07": "毘耶言：",
    "T03n0190_039:0834b08": "「『以捨諸罪無垢纏，　　善得禪定正住地，",
    "T03n0190_039:0834b09": "獨能超越煩惱海，　　是名為聖梵行人。",
    "T03n0190_039:0834b10": "福德積聚捨諸非，　　此世彼世知無惱，",
    "T03n0190_039:0834b11": "一切生死除滅故，　　得此證者名沙門。",
    "T03n0190_039:0834b12": "諸有業報悉滅除，　　一切世間諸內外，",
    "T03n0190_039:0834b13": "一切天人不能穢，　　如是即名清淨形。",
    "T03n0190_039:0834b14": "諸縛皆盡無所拘，　　一切世間內外處，",
    "T03n0190_039:0834b15": "貪癡瞋恚悉免脫，　　佛說是名大智人。』",
    "T03n0190_039:0834b16": "「時，娑毘耶波梨婆闍既聞說已，復更以偈重",
    "T03n0190_039:0834b17": "問佛言：",
    "T03n0190_039:0834b18": "「『諸佛以何為福田？　　云何巧知善方便？",
    "T03n0190_039:0834b19": "云何名為大仙聖？　　唯願世尊為我宣。』",
    "T03n0190_039:0834b20": "「爾時，世尊還以偈頌而答於彼波梨婆闍娑",
    "T03n0190_039:0834b21": "毘耶言：",
    "T03n0190_039:0834b22": "「『諸剎一一分別知，　　諸梵諸天堪受供，",
    "T03n0190_039:0834b23": "果報執著解縛脫，　　如是乃名為福田。",
    "T03n0190_039:0834b24": "業根報子所從生，　　諸梵諸天悉分別，",
    "T03n0190_039:0834b25": "能以諸忍斷根本，　　如是名為巧智知。",
    "T03n0190_039:0834b26": "彼此選擇白淨因，　　一切世間內外有，",
    "T03n0190_039:0834b27": "無我不攝無處所，　　如是方便名善權。",
    "T03n0190_039:0834b28": "一切諸法有無知，　　一切世間無內外，",
    "T03n0190_039:0834b29": "此世天人得恭敬，　　無礙獨脫是名仙。』",
    "T03n0190_039:0834c01": "「時，娑毘耶波梨婆闍既聞說已，復更以偈重",
    "T03n0190_039:0834c02": "問佛言：",
    "T03n0190_039:0834c03": "「『以何得故名為聞？　　云何隨順及精進？",
    "T03n0190_039:0834c04": "云何名為大龍者？　　唯願世尊為說之。』",
    "T03n0190_039:0834c05": "「爾時，世尊還以偈頌而答於彼波梨婆闍娑",
    "T03n0190_039:0834c06": "毘耶言：",
    "T03n0190_039:0834c07": "「『一切諸法悉聞知，　　所有諸罪功德等，",
    "T03n0190_039:0834c08": "超越無復疑惑刺，　　一切不著是名聞。",
    "T03n0190_039:0834c09": "名色皆是虛妄因，　　內外根塵是患本，",
    "T03n0190_039:0834c10": "如是諸處解脫已，　　佛說名為隨順心。",
    "T03n0190_039:0834c11": "捨離一切諸罪縛，　　離地獄苦須勇猛，",
    "T03n0190_039:0834c12": "解脫彼等不染著，　　如是名為精進人。",
    "T03n0190_039:0834c13": "世間有愛皆遠之，　　繫縛解脫皆悉斷，",
    "T03n0190_039:0834c14": "諸漏已盡無復刺，　　如是體者名為龍。』",
    "T03n0190_039:0834c15": "「時，娑毘耶波梨婆闍既聞說已，復更以偈重",
    "T03n0190_039:0834c16": "問佛言：",
    "T03n0190_039:0834c17": "「『以何等故名為受？　　云何說聖及行行？",
    "T03n0190_039:0834c18": "何緣名為求道人？　　今問世尊為我說。』",
    "T03n0190_039:0834c19": "「爾時，世尊還以偈頌而答於彼波梨婆闍娑",
    "T03n0190_039:0834c20": "毘耶言：",
    "T03n0190_039:0834c21": "「『所有韋陀一一選，　　或於沙門婆羅門，",
    "T03n0190_039:0834c22": "其邊領解既證知，　　於彼各各皆受取。",
    "T03n0190_039:0834c23": "截割邪見羅網斷，　　彼智不復受有胎，",
    "T03n0190_039:0834c24": "三種相想埿已除，　　不作分別是名聖。",
    "T03n0190_039:0834c25": "正得諸神通已盡，　　平等一切諸法知，",
    "T03n0190_039:0834c26": "能達善逝諸世間，　　如是解者名行行。",
    "T03n0190_039:0834c27": "諸法所有苦報者，　　若上若下若中間，",
    "T03n0190_039:0834c28": "名色境界能遍知，　　如是之人名求道。』",
    "T03n0190_039:0834c29": "「時，娑毘耶波梨婆闍所有諮問世尊之義，皆",
    "T03n0190_039:0835a01": "悉稱適於其本心，既歡喜已頂禮佛足，合十",
    "T03n0190_039:0835a02": "指掌瞻仰而歎佛世尊言：『善哉！世尊！世間所",
    "T03n0190_039:0835a03": "有六十二見，皆無所用，於世間中，此等皆是",
    "T03n0190_039:0835a04": "虛妄之法。我今歸依無上世尊，唯世尊能悉",
    "T03n0190_039:0835a05": "分別知，是大丈夫，唯世尊能善解說法，唯世",
    "T03n0190_039:0835a06": "尊能知一切道，唯世尊能度諸苦海，唯世尊",
    "T03n0190_039:0835a07": "能永盡諸漏，唯世尊有最大威德，唯世尊獨",
    "T03n0190_039:0835a08": "多有智慧，唯世尊能得阿耨多羅三藐三菩",
    "T03n0190_039:0835a09": "提。』而說偈讚：",
    "T03n0190_039:0835a10": "「『我今頂禮大丈夫，　　實行放光明普照，",
    "T03n0190_039:0835a11": "能於天人世間內，　　善開甘露鼓之門，",
    "T03n0190_039:0835a12": "我前所有疑惑心，　　唯世尊能為我解。",
    "T03n0190_039:0835a13": "世尊既是大仙覺，　　諸塵垢盡無有餘，",
    "T03n0190_039:0835a14": "其後更不受有身，　　一切生因皆散滅，",
    "T03n0190_039:0835a15": "世尊已得清涼處，　　知足淨心常實行。",
    "T03n0190_039:0835a16": "如是世尊猶若龍，　　最大丈夫金口說，",
    "T03n0190_039:0835a17": "帝釋一切諸天等，　　諸仙諸聖皆樂聞。",
    "T03n0190_039:0835a18": "世尊既是真覺人，　　世尊善能教導物，",
    "T03n0190_039:0835a19": "世尊能降伏魔眾，　　世尊能斷諸使纏。",
    "T03n0190_039:0835a20": "自已度脫復度他，　　於罪福中皆平等，",
    "T03n0190_039:0835a21": "超越不貪著一切，　　天人世間明了知。",
    "T03n0190_039:0835a22": "唯佛至真無上尊，　　已過一切諸邪道，",
    "T03n0190_039:0835a23": "諸漏有因皆滅盡，　　猶如十五夜月明，",
    "T03n0190_039:0835a24": "諸星圍遶遍滿空，　　如是照耀世間內，",
    "T03n0190_039:0835a25": "識及名色壽命等。　　王舍所住諸人民，",
    "T03n0190_039:0835a26": "有山名為毘富羅，　　一切最勝最為上。",
    "T03n0190_039:0835a27": "又如諸龍雪山最，　　飛行之者空最高，",
    "T03n0190_039:0835a28": "諸流海水最為深，　　又諸星中月為最，",
    "T03n0190_039:0835a29": "若欲歸命調伏者，　　唯有歸命無上人。",
    "T03n0190_039:0835b01": "歸命世間最勝尊，　　歸命正馭人中勝，",
    "T03n0190_039:0835b02": "歸命無上尊善逝，　　歸命無等等至真。",
    "T03n0190_039:0835b03": "猶如祭祀火最尊，　　意論唯呪術為最，",
    "T03n0190_039:0835b04": "人中王為最自在，　　諸河大海最為寬，",
    "T03n0190_039:0835b05": "諸星唯月最為光，　　諸明唯日最為盛，",
    "T03n0190_039:0835b06": "上下六道善惡趣，　　所謂三界諸世間，",
    "T03n0190_039:0835b07": "一切有形天及人，　　唯有世尊最為首，",
    "T03n0190_039:0835b08": "是故我今合十指，　　頭面頂禮無上尊。』",
    "T03n0190_039:0835b09": "「時，娑毘耶說如是偈讚如來已，復白佛言：『善",
    "T03n0190_039:0835b10": "哉！世尊！唯願世尊！慈悲憐愍，聽我出家，并乞",
    "T03n0190_039:0835b11": "與我受具足戒。』是時，佛告娑毘耶言：『善來善",
    "T03n0190_039:0835b12": "來！汝娑毘耶！於我自說法行之中，正盡諸苦",
    "T03n0190_039:0835b13": "得解脫故。』是時，長老娑毘耶身即成比丘，滿",
    "T03n0190_039:0835b14": "具足戒。其娑毘耶出家未久，及受具足，行住",
    "T03n0190_039:0835b15": "坐臥，獨無伴侶，不曾染著，謹慎身口，不敢放",
    "T03n0190_039:0835b16": "逸，為求道故，如救頭然。如是行持未久之",
    "T03n0190_039:0835b17": "間，其善男子，正信勇猛，捨家出家，欲求無上",
    "T03n0190_039:0835b18": "清淨梵行，現見諸法，自心證知言：『我已盡一",
    "T03n0190_039:0835b19": "切生死，得梵行報，不受後有，所作已辦，自如",
    "T03n0190_039:0835b20": "是知。』其娑毘耶既已證知如是之處，得羅漢",
    "T03n0190_039:0835b21": "果，心善解脫。是時，世間凡成九十三阿羅漢，",
    "T03n0190_039:0835b22": "第一世尊乃至最後及娑毘耶。",
    "T03n0190_039:0835b23": "「爾時，世尊成道之後，在波羅㮈鹿野苑內，通",
    "T03n0190_039:0835b24": "及佛身，合八人，六月十六日安居，至九月十",
    "T03n0190_039:0835b25": "五日，合九十三人解夏。",
    "T03n0190_039:0835b26": "43 教化兵將品佛本行集經教化兵將品第四十三上",
    "T03n0190_039:0835b27": "「爾時，他方有諸人輩，或從處處諸邑聚落及",
    "T03n0190_039:0835b28": "諸國土，各各相喚，意並願樂欲求出家乞具",
    "T03n0190_039:0835b29": "足戒，來波羅㮈，到於佛邊，白世尊言：『與我",
    "T03n0190_039:0835c01": "出家受具足戒。』以是因緣，諸舊比丘應接勞",
    "T03n0190_039:0835c02": "乏。彼等諸人求欲出家，聲響喧閙，以此因",
    "T03n0190_039:0835c03": "緣，惱亂世尊，不得閑靜。",
    "T03n0190_039:0835c04": "「爾時，世尊於一時間，獨坐靜室，如是思惟：『今",
    "T03n0190_039:0835c05": "者諸人從於四遠他方聚落國土而來，至於",
    "T03n0190_039:0835c06": "此處，意如是念，如來與我出家受具。以是",
    "T03n0190_039:0835c07": "因緣，其諸人等，意欲規求遠來疲惓，又復",
    "T03n0190_039:0835c08": "為我作於擾亂。我今可遣諸比丘等，令其處",
    "T03n0190_039:0835c09": "處至於他方聚落城邑教化一切，若有諸人",
    "T03n0190_039:0835c10": "欲求出家受具戒者，如法當與。』",
    "T03n0190_039:0835c11": "「爾時，世尊作是念已，於晨朝時，從房而出，以",
    "T03n0190_039:0835c12": "此因緣，集聚一切諸比丘眾。既聚集已，而告",
    "T03n0190_039:0835c13": "之言：『汝等比丘！今應當知！我在空閑靜寂",
    "T03n0190_039:0835c14": "之室，作是思惟，如上所說，乃至汝等，向於他",
    "T03n0190_039:0835c15": "方，與其出家，與受具足，勿令其來，既自勞苦",
    "T03n0190_039:0835c16": "復妨亂他。』如是告已，更重語言：『我今教勅",
    "T03n0190_039:0835c17": "汝諸比丘，至於他方聚落城邑，若有人來欲",
    "T03n0190_039:0835c18": "求出家受具戒者，汝當與其出家受具。』復告",
    "T03n0190_039:0835c19": "比丘：『若彼來欲出家之時，汝等應須作如是",
    "T03n0190_039:0835c20": "事，先當為其剃除鬚髮；既剃落已，即教令",
    "T03n0190_039:0835c21": "著袈裟色衣，其著衣時，齊整服飾，偏袒",
    "T03n0190_039:0835c22": "右臂，教在眾前，右膝著地，教令頂禮諸比",
    "T03n0190_039:0835c23": "丘足；禮已還起，在比丘前跪坐，教令合十指",
    "T03n0190_039:0835c24": "掌，作如是語：「我某甲，歸依佛、歸依法、歸依僧。」",
    "T03n0190_039:0835c25": "汝等比丘！從今已後，依我勅教，若有人來求",
    "T03n0190_039:0835c26": "欲出家，受戒三歸，即得具足。』",
    "T03n0190_039:0835c27": "「爾時，世尊還在於彼波羅㮈城鹿苑坐夏，告",
    "T03n0190_039:0835c28": "諸比丘作如是言：『汝諸比丘！若當知我已得",
    "T03n0190_039:0835c29": "解脫，應於一切諸天人中汝等行行，為令多",
    "T03n0190_039:0836a01": "人得利益故，為令多人得安樂故，為世間求",
    "T03n0190_039:0836a02": "當來利益及安樂故。若欲行至他方聚落，獨",
    "T03n0190_039:0836a03": "自得去不須二人。又復比丘！汝等若至他方",
    "T03n0190_039:0836a04": "聚落，為於多人生憐愍故，攝受彼故，當為",
    "T03n0190_039:0836a05": "說法初中後善，其義微妙，具足無缺。汝等比",
    "T03n0190_039:0836a06": "丘！當說梵行，有諸眾生，少諸塵垢，薄於結",
    "T03n0190_039:0836a07": "使，諸根成熟，恐畏不能得聞正法，即不能得",
    "T03n0190_039:0836a08": "知於法相。』",
    "T03n0190_039:0836a09": "「佛告比丘：『我從今日漸當移去行向優婁頻",
    "T03n0190_039:0836a10": "螺聚落，詣兵將村，而為彼等說法教故。』爾時，",
    "T03n0190_039:0836a11": "世尊即說偈言：",
    "T03n0190_039:0836a12": "「『比丘我今度諸苦，　　已作自利復益他，",
    "T03n0190_039:0836a13": "所有多人苦未除，　　今須為其作憐愍。",
    "T03n0190_039:0836a14": "是故汝等比丘輩，　　各各宜應獨自行，",
    "T03n0190_039:0836a15": "我今亦復從此移，　　欲向頻螺聚落所。』",
    "T03n0190_039:0836a16": "「爾時，魔王波旬密來往詣佛所，到佛所已，即",
    "T03n0190_039:0836a17": "便向佛而說偈言：",
    "T03n0190_039:0836a18": "「『汝為諸縛之所縛，　　亦同諸天人等有，",
    "T03n0190_039:0836a19": "既被一切繩所繫，　　沙門汝不脫網羅。』",
    "T03n0190_039:0836a20": "「爾時，世尊聞此偈已，即便如是思惟念言：『此",
    "T03n0190_039:0836a21": "是魔王波旬語也。』如是知已，還以偈報魔波",
    "T03n0190_039:0836a22": "旬言：",
    "T03n0190_039:0836a23": "「『我久已脫一切縛，　　天人所有我悉無，",
    "T03n0190_039:0836a24": "我此諸縛既離身，　　降汝波旬更何道？』",
    "T03n0190_039:0836a25": "「爾時，世尊重更以偈毀辱於彼魔王波旬，作",
    "T03n0190_039:0836a26": "如是言：",
    "T03n0190_039:0836a27": "「『一切色聲香味觸，　　此是五欲法染人，",
    "T03n0190_039:0836a28": "我今悉已一切除，　　降汝惡魔波旬訖。』",
    "T03n0190_039:0836a29": "「爾時，波旬聞此偈已，作是思惟：『沙門瞿曇已",
    "T03n0190_039:0836b01": "知我心。』生大苦惱，深自悔恨，從彼地方忽然",
    "T03n0190_039:0836b02": "不現。",
    "T03n0190_039:0836b03": "「時，諸比丘同白佛言：『善哉！世尊！若有人來至",
    "T03n0190_039:0836b04": "於我所，問我等言：「尊者比丘！何名沙門及婆",
    "T03n0190_039:0836b05": "羅門？」我等比丘於彼聞已，當作云何報答於",
    "T03n0190_039:0836b06": "彼？』",
    "T03n0190_039:0836b07": "「爾時，佛告諸比丘言：『若有人問，云何沙門及",
    "T03n0190_039:0836b08": "婆羅門？比丘出家有如是者，汝等比丘！若知",
    "T03n0190_039:0836b09": "是時，應當正知，知已應當正心觀察。』",
    "T03n0190_039:0836b10": "「爾時，世尊因此事緣，因此言次，為諸比丘而",
    "T03n0190_039:0836b11": "說偈言：",
    "T03n0190_039:0836b12": "「『永除諂曲及我慢，　　貪恚欲盡無處貪，",
    "T03n0190_039:0836b13": "如是清淨體性常，　　彼者沙門比丘是。",
    "T03n0190_039:0836b14": "諸罪漏盡號梵志，　　精進苦行名沙門，",
    "T03n0190_039:0836b15": "彼等垢盡出塵勞，　　是真出家破諸惡。』",
    "T03n0190_039:0836b16": "「時，諸比丘聞此偈已，復白佛言：『善哉！世尊！我",
    "T03n0190_039:0836b17": "等比丘乞食之時，須作何言？或復言謂施",
    "T03n0190_039:0836b18": "於我食？或復直言布施食也？我等云何方便",
    "T03n0190_039:0836b19": "乞食？』",
    "T03n0190_039:0836b20": "「爾時，佛告諸比丘言：『汝諸比丘！不應如是依",
    "T03n0190_039:0836b21": "汝所言。所以者何？須護物心。』是時，世尊以偈",
    "T03n0190_039:0836b22": "報於諸比丘言：",
    "T03n0190_039:0836b23": "「『智人乞食無有言，　　亦不指點云與食，",
    "T03n0190_039:0836b24": "聖者默然側立念，　　是名乞食真比丘。",
    "T03n0190_039:0836b25": "若有智者乞食時，　　但當諦視一邊住，",
    "T03n0190_039:0836b26": "彼人若見如此已，　　即知是乞食沙門。』",
    "T03n0190_039:0836b27": "「時，諸比丘復問佛言：『若復有人，生信心已，乞",
    "T03n0190_039:0836b28": "我等食，恭敬我等，我等比丘更作何言？為當",
    "T03n0190_039:0836b29": "語彼：「汝大吉利？」為當語彼：「汝大安隱？」為當語",
    "T03n0190_039:0836c01": "彼：「汝大功德？」為當語彼：「我今受已，汝得多",
    "T03n0190_039:0836c02": "福？」為當語言：「汝無有福？」我等比丘當云何言？",
    "T03n0190_039:0836c03": "唯願教導。』",
    "T03n0190_039:0836c04": "「爾時，佛告諸比丘言：『汝諸比丘！不應如是依",
    "T03n0190_039:0836c05": "汝所說。我今方便教示汝等，當作如是。』以偈",
    "T03n0190_039:0836c06": "說言：",
    "T03n0190_039:0836c07": "「『布施增長大福德，　　忍辱一切怨讎無，",
    "T03n0190_039:0836c08": "善人棄捨於諸非，　　離欲自然得解脫。",
    "T03n0190_039:0836c09": "修福常得安隱樂，　　所求易辦多種饒，",
    "T03n0190_039:0836c10": "現世速得寂定心，　　然後證彼涅槃處。』",
    "T03n0190_039:0836c11": "「爾時，世尊略說此偈教諸比丘，如是受食呪",
    "T03n0190_039:0836c12": "願法用。",
    "T03n0190_039:0836c13": "「爾時，彼等諸比丘眾，從佛受得如是教誨，從",
    "T03n0190_039:0836c14": "坐而起，頂禮佛足，圍遶三匝，隨意而行。是時，",
    "T03n0190_039:0836c15": "彼等諸比丘眾各隨去後，是時彼處有護林",
    "T03n0190_039:0836c16": "神、護樹之神、護經行神，見林內空、見樹下空、",
    "T03n0190_039:0836c17": "見經行空，私心思慕諸比丘故，往詣佛所而",
    "T03n0190_039:0836c18": "說此偈，諮問佛言：",
    "T03n0190_039:0836c19": "「『我等諸神大戀慕，　　見此林樹悉皆空，",
    "T03n0190_039:0836c20": "彼多聞眾比丘僧，　　瞿曇釋子今何去？』",
    "T03n0190_039:0836c21": "「爾時，世尊還以偈頌而報於彼守護樹林諸",
    "T03n0190_039:0836c22": "神等言：",
    "T03n0190_039:0836c23": "「『眾等調伏諸根訖，　　遊行教化彼眾生，",
    "T03n0190_039:0836c24": "或有往於憍薩羅，　　或向毘耶離城邑，",
    "T03n0190_039:0836c25": "或詣阿踰闍國土，　　或趣金剛大地方，",
    "T03n0190_039:0836c26": "決斷於他疑惑心，　　隨機逐情為說法。』",
    "T03n0190_039:0836c27": "「爾時世尊波羅㮈城夏安居竟，隨多少時，然",
    "T03n0190_039:0836c28": "後重告諸比丘等，使更遊方隨緣教化。而世",
    "T03n0190_039:0836c29": "尊從波羅捺城，遊行漸至優婁頻螺聚落之",
    "T03n0190_039:0837a01": "所，是昔如來行苦行處。其村有一大婆羅門，",
    "T03n0190_039:0837a02": "名曰兵將，達到彼村，從舊往來道路而行，為",
    "T03n0190_039:0837a03": "教化故。",
    "T03n0190_039:0837a04": "「爾時，世尊行舊路時，於其道傍見一園林蓊",
    "T03n0190_039:0837a05": "欝可愛，是時世尊從路下僻深入彼林，從樹",
    "T03n0190_039:0837a06": "至樹，見有一樹端正可憙，即坐其下，一日消",
    "T03n0190_039:0837a07": "息。時彼林內有諸丈夫，伴侶朋友足三十人，",
    "T03n0190_039:0837a08": "二十九人悉皆有妻，唯獨一人隻身無婦。時，",
    "T03n0190_039:0837a09": "彼朋友二十九人，共為此一無妻之人，求覓",
    "T03n0190_039:0837a10": "於婦，而不能得稱可其意。忽然雇得一箇",
    "T03n0190_039:0837a11": "婬女，將來與其共相娛樂，而彼婬女即共彼",
    "T03n0190_039:0837a12": "人，隨意娛樂，行於世事，伺候彼等三十丈夫",
    "T03n0190_039:0837a13": "並皆眠睡，所有好物皆選擇取，即將逃走。",
    "T03n0190_039:0837a14": "「爾時，彼人及諸朋友，相共尋求彼之婬女，遍",
    "T03n0190_039:0837a15": "歷彼林，而不能得。遙見世尊坐一樹下，可憙",
    "T03n0190_039:0837a16": "端正，眾人樂見，調伏諸根，心意寂靜，已得最",
    "T03n0190_039:0837a17": "上最勝之法，猶如象王最善最妙，如彼大池",
    "T03n0190_039:0837a18": "滿於清淨涼冷之水，有一尋光，猶如金挺，",
    "T03n0190_039:0837a19": "身相具足，如娑羅樹遍滿於花，乃至猶如虛",
    "T03n0190_039:0837a20": "空星宿。",
    "T03n0190_039:0837a21": "「爾時，彼等諸人，見已往詣佛所，到佛所已，而",
    "T03n0190_039:0837a22": "白佛言：『尊者！此處頗見如是婦女已不？』佛",
    "T03n0190_039:0837a23": "報問言：『汝諸人輩！所問之者，是何婦女？此婦",
    "T03n0190_039:0837a24": "女者，緣何而來？』是時，彼等共答佛言：『大善尊",
    "T03n0190_039:0837a25": "者！我等朋友合三十人，皆是良善，在於此林",
    "T03n0190_039:0837a26": "居停住止，二十九人並皆有婦，唯獨一人單",
    "T03n0190_039:0837a27": "身無妻。而我等輩相共雇得一箇婬女，與",
    "T03n0190_039:0837a28": "其作妻，令蹔娛樂，而彼婬女見於我等歡樂",
    "T03n0190_039:0837a29": "之極自恣眠睡，彼婬女選我等好物，即將",
    "T03n0190_039:0837b01": "逃走。我等亦為此朋友故，亦復各為自許物，",
    "T03n0190_039:0837b02": "來此林之內求彼婬女。』",
    "T03n0190_039:0837b03": "「爾時，佛告彼等人言：『諸男子輩！我今問汝，於",
    "T03n0190_039:0837b04": "意云何？汝等今者寧求自身，寧欲求覓彼婬",
    "T03n0190_039:0837b05": "婦女，二事之中何者為勝？』彼等男子共報佛",
    "T03n0190_039:0837b06": "言：『善哉！世尊！我等今者若求自身，此最為勝，",
    "T03n0190_039:0837b07": "寧可莫求彼之婦女。』",
    "T03n0190_039:0837b08": "「爾時，世尊復更告言：『諸善男子！若如此者，汝",
    "T03n0190_039:0837b09": "等安坐，我今當為汝等說法。』是時，彼等三十",
    "T03n0190_039:0837b10": "男子朋友伴侶，同白佛言：『唯然世尊！一依聖",
    "T03n0190_039:0837b11": "教，不敢有違。』是時，彼等三十朋友，頂禮佛足，",
    "T03n0190_039:0837b12": "却坐一面。",
    "T03n0190_039:0837b13": "「爾時，世尊為其次第如應說法，所謂布施持",
    "T03n0190_039:0837b14": "戒行忍，乃至有法皆是滅相，如實觀察，既",
    "T03n0190_039:0837b15": "證知已，猶如淨衣，無有黑縷，無有垢膩，隨其",
    "T03n0190_039:0837b16": "所染，即受彼色。如是如是，彼等三十男子朋",
    "T03n0190_039:0837b17": "友，即於彼座，遠塵離垢，即時滅盡一切煩惱，",
    "T03n0190_039:0837b18": "於諸法中得法眼淨，所有垢法悉是滅相，如",
    "T03n0190_039:0837b19": "是觀知。",
    "T03n0190_039:0837b20": "「爾時，彼等男子如是見諸法相，得是法相，證",
    "T03n0190_039:0837b21": "是法相，入是法相，度是法相，除滅所疑，無復",
    "T03n0190_039:0837b22": "惑著，到無畏地，不隨他行。既知世尊聖教法",
    "T03n0190_039:0837b23": "已，從坐而起，頂禮佛足，而白佛言：『善哉！世",
    "T03n0190_039:0837b24": "尊！願與我等出家受戒。』",
    "T03n0190_039:0837b25": "「爾時，佛告彼等男子作如是言：『來汝男子！入",
    "T03n0190_039:0837b26": "我所說法教之中，行於梵行，正盡苦集，滅於",
    "T03n0190_039:0837b27": "苦邊。』是時，彼等諸長老輩，即成出家，具足戒",
    "T03n0190_039:0837b28": "品。",
    "T03n0190_039:0837b29": "「爾時，世尊更為彼等而說法要，慇懃教誨。是",
    "T03n0190_039:0837c01": "時，彼等以佛更為說於法教誨示之時，不久",
    "T03n0190_039:0837c02": "之間，彼善男子以其正信捨家出家，求於最",
    "T03n0190_039:0837c03": "上梵行已訖，現見自證神通之後，口自唱言：",
    "T03n0190_039:0837c04": "『我今已得梵行之報，所作已辦，更不復受後",
    "T03n0190_039:0837c05": "世之有，如是知時。』彼等長老，皆成羅漢，心善",
    "T03n0190_039:0837c06": "解脫。",
    "T03n0190_039:0837c07": "「爾時，世尊教彼三十長老朋友，得知證已，遊",
    "T03n0190_039:0837c08": "行履歷，經白㲲林，到彼林已，深入林中，見",
    "T03n0190_039:0837c09": "有一樹微妙可憙，即坐其下，一日消息。",
    "T03n0190_039:0837c10": "「爾時，彼處忽有六十雲種姓人，從彼林路道",
    "T03n0190_039:0837c11": "便而過，彼等諸人遙見世尊坐於樹下，端正",
    "T03n0190_039:0837c12": "可憙，眾人樂見，乃至猶如虛空眾星之所莊",
    "T03n0190_039:0837c13": "嚴。見已心得清淨正信，生大歡喜，以歡喜故，",
    "T03n0190_039:0837c14": "往詣佛所。到佛所已，頂禮佛足，却坐一面，坐",
    "T03n0190_039:0837c15": "一面已，默然而住。",
    "T03n0190_039:0837c16": "「爾時，佛為彼等六十雲種姓人，次第說法，所",
    "T03n0190_039:0837c17": "謂教行布施持戒，乃至證知。彼等長老一切",
    "T03n0190_039:0837c18": "皆得阿羅漢果，心善解脫。是時，世尊教化彼",
    "T03n0190_039:0837c19": "等六十長老雲姓比丘，令發心已，即捨而去，",
    "T03n0190_039:0837c20": "更遊餘方。",
    "T03n0190_039:0837c21": "佛本行集經卷第三十九"
}