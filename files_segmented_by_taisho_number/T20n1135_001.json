{
    "T20n1135_001:0578a11": "No. 1135",
    "T20n1135_001:0578a12": "佛說一切如來金剛壽命陀羅尼",
    "T20n1135_001:0578a13": "經",
    "T20n1135_001:0578a15": "開府儀同三司特進試鴻臚卿肅國",
    "T20n1135_001:0578a16": "公食邑三千戶賜紫贈司空諡大鑑",
    "T20n1135_001:0578a17": "正號大廣智大興善寺三藏沙門",
    "T20n1135_001:0578a18": "不空奉　詔譯",
    "T20n1135_001:0578a19": "如是我聞。一時佛在殑伽河側。與諸比丘及",
    "T20n1135_001:0578a20": "大菩薩無量天人大眾俱。爾時世尊告毘沙",
    "T20n1135_001:0578a21": "門等四天王言。有四種法甚可怖畏。若男若",
    "T20n1135_001:0578a22": "女童男童女。一切有情無能免者。所謂生老",
    "T20n1135_001:0578a23": "病死。於中一法最為遍惱。難可對治。所謂",
    "T20n1135_001:0578a24": "死怖。我愍是故說對治法。爾時四天王白佛",
    "T20n1135_001:0578a25": "言。世尊我於今日為獲大利。唯願世尊為眾",
    "T20n1135_001:0578a26": "生故宣說是法。爾時世尊面向東方。彈指召",
    "T20n1135_001:0578a27": "集一切如來。作是誓言。所有十方一切如來",
    "T20n1135_001:0578a28": "應正等覺。為眾生故。證菩提者咸皆助我。令",
    "T20n1135_001:0578a29": "我以一切如來威神力故。悉令一切眾生轉",
    "T20n1135_001:0578b01": "非命業。使增壽命。我昔未為眾生轉此法輪。",
    "T20n1135_001:0578b02": "於今方轉。能令眾生壽命色力皆得成就無",
    "T20n1135_001:0578b03": "夭死怖。如是南西北方四維上下。召集驚告",
    "T20n1135_001:0578b04": "亦復如是。爾時十方盡佛眼所到。若干世界",
    "T20n1135_001:0578b05": "一切如來皆悉赴集。遍滿虛空數如微塵。爾",
    "T20n1135_001:0578b06": "時一切諸佛為加持故。異口同音。即說一切",
    "T20n1135_001:0578b07": "如來金剛壽命陀羅尼曰。",
    "T20n1135_001:0578b08": "怛胵他一者犁二者攞者犁三彌娜知薩嚩",
    "T20n1135_001:0578b09": "二合薩底二合稽四斫訖浪二合蘖南五鉢囉二合",
    "T20n1135_001:0578b10": "舍滿都薩婆路誐六薩婆薩怛嚩二合南七",
    "T20n1135_001:0578b11": "阿娜𪘜八俱娜𪘨九遮㘑遮㘑十係麼澆牛矯反",
    "T20n1135_001:0578b12": "哩十一係麼儞鏟尼十二係麼尸棄十三矯囉微",
    "T20n1135_001:0578b13": "十四矯囉迷十五係俱囉微十六信囉𠼐十七俱",
    "T20n1135_001:0578b14": "麼底十八微捨麼抳十九戍戍毘嚩二十阿者",
    "T20n1135_001:0578b15": "犁二十一彌者犁二十二麼尾覽麼二十三戶毛戶",
    "T20n1135_001:0578b16": "毛二十四唵二十五麼折囉諭師某甲二十六薩嚩",
    "T20n1135_001:0578b17": "訶",
    "T20n1135_001:0578b18": "爾時十方佛所。一切執金剛菩薩異口同音",
    "T20n1135_001:0578b19": "亦說延命陀羅尼曰。",
    "T20n1135_001:0578b20": "吽引吽引尸棄薩嚩二合引訶引",
    "T20n1135_001:0578b21": "如是一切如來及十方執金剛菩薩。說是陀",
    "T20n1135_001:0578b22": "羅尼已隱而不現。",
    "T20n1135_001:0578b23": "爾時毘沙門天王白佛言。我亦以佛神力。為",
    "T20n1135_001:0578b24": "一切眾生加持護念。除非命故說陀羅尼。",
    "T20n1135_001:0578b25": "始尾二合下同帝一始尾怛犁二栗利",
    "T20n1135_001:0578b26": "爾時毘樓勒叉天王又白佛言。我亦以佛神",
    "T20n1135_001:0578b27": "力。為多眾生除夭命故。說陀囉尼。",
    "T20n1135_001:0578b28": "摩登霓一摩登儗尼二輸麼輸麼謀三",
    "T20n1135_001:0578b29": "爾時提頭賴吒天王亦白佛言。我亦為諸眾",
    "T20n1135_001:0578c01": "生。除死怖故說陀羅尼。",
    "T20n1135_001:0578c02": "者𡅏者𡅏一者囉𠼐",
    "T20n1135_001:0578c03": "爾時毘樓博叉天王亦白佛言。我亦以佛神",
    "T20n1135_001:0578c04": "力故。令一切眾生除非命故說陀羅尼。",
    "T20n1135_001:0578c05": "未臨一麼麼麼",
    "T20n1135_001:0578c06": "佛告四天王言。若有讀誦此經。日日受持乃",
    "T20n1135_001:0578c07": "至一遍。當敬彼善男子善女人。應如佛想終",
    "T20n1135_001:0578c08": "不墮三惡道定增壽命。若人每日。為一切眾",
    "T20n1135_001:0578c09": "生轉讀此經。終無夭死短命之怖。亦無惡夢",
    "T20n1135_001:0578c10": "魘魅。呪咀惡形。羅剎鬼神之怖。亦不為水火",
    "T20n1135_001:0578c11": "兵毒之所傷害。一切諸佛菩薩攝受護念其",
    "T20n1135_001:0578c12": "處。亦為佛所護持。爾時世尊說是經已。毘沙",
    "T20n1135_001:0578c13": "門天王等一切大眾。皆大歡喜信受奉行。",
    "T20n1135_001:0578c14": "佛說一切如來金剛壽命陀羅尼經"
}