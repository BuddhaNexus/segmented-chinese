{
    "T03n0156_005:0148c08": "大方便佛報恩經卷第五",
    "T03n0156_005:0148c10": "失譯人名在後漢錄",
    "T03n0156_005:0148c11": "慈品第七",
    "T03n0156_005:0148c12": "爾時世尊，大眾圍遶，供養恭敬，尊重讚歎。爾",
    "T03n0156_005:0148c13": "時如來遊於無量甚深行處，欲拔眾生三有",
    "T03n0156_005:0148c14": "劇苦；欲發五蓋，并解十纏；欲令一切眾生",
    "T03n0156_005:0148c15": "俱得解脫，安處無為，即為開示二種福田：一",
    "T03n0156_005:0148c16": "者，有作福田；二者，無作福田。所謂父母及與",
    "T03n0156_005:0148c17": "師長，諸佛法僧及諸菩薩，一切眾生修供得",
    "T03n0156_005:0148c18": "福，進可成道。爾時世尊告舍利弗，大弟子",
    "T03n0156_005:0148c19": "等諸大智慧：「汝等當知，如來不久當取涅槃。」",
    "T03n0156_005:0148c20": "時舍利弗聞是語已，身諸肢節，痛如針刺，",
    "T03n0156_005:0148c21": "憂愁懊惱，悶絕躃地，以冷水灑面，良久乃穌。",
    "T03n0156_005:0148c22": "即起合掌，以偈歎佛：",
    "T03n0156_005:0148c23": "「佛者譬甘露，　　聽聞無厭足。",
    "T03n0156_005:0148c24": "　佛當有懈怠，　　無益於一切。",
    "T03n0156_005:0148c25": "　五道生死海，　　譬如墮污泥，",
    "T03n0156_005:0148c26": "　愛欲所纏故，　　無智為世迷。",
    "T03n0156_005:0148c27": "　前世行中正，　　加施而平等，",
    "T03n0156_005:0148c28": "　故使眉間相，　　所照無有限。",
    "T03n0156_005:0148c29": "　其眼如月初，　　徹覩十方國，",
    "T03n0156_005:0149a01": "　能令人心眼，　　見者大歡喜。」",
    "T03n0156_005:0149a02": "爾時舍利弗說如是等百千偈，讚歎如來已，",
    "T03n0156_005:0149a03": "頭面禮足，遶百千匝，告諸大眾、諸天龍、鬼神、",
    "T03n0156_005:0149a04": "人及非人：「諸善男子！世間虛空，怪哉！怪哉！",
    "T03n0156_005:0149a05": "世間虛空，苦哉！苦哉！世間眼滅，痛哉！痛哉！妙",
    "T03n0156_005:0149a06": "寶法橋，今當碎壞；無上道樹，今當摧折；妙寶",
    "T03n0156_005:0149a07": "勝幢，今當傾倒；無上佛日，沒大涅槃山。」一",
    "T03n0156_005:0149a08": "切大眾聞是語已，心驚毛竪，即大恐怖。日無",
    "T03n0156_005:0149a09": "精光，諸山崩落，地為大動。時舍利弗於大眾",
    "T03n0156_005:0149a10": "中，而說偈言：",
    "T03n0156_005:0149a11": "「我見佛身相，　　喻如紫金山；",
    "T03n0156_005:0149a12": "　相好眾德滅，　　唯有名獨存。",
    "T03n0156_005:0149a13": "　應當勤精進，　　得出於三界；",
    "T03n0156_005:0149a14": "　選擇眾善業，　　涅槃最安樂。」",
    "T03n0156_005:0149a15": "時舍利弗說是偈慰喻諸大眾已，現大神力，",
    "T03n0156_005:0149a16": "身昇虛空，化作千頭寶象。一一象身共相",
    "T03n0156_005:0149a17": "蟠結，千頭外向；一一象皆有七牙；一一牙",
    "T03n0156_005:0149a18": "上有七浴池；一一浴池有七蓮花；於花臺",
    "T03n0156_005:0149a19": "上有七化佛；一一化佛皆有侍者舍利弗；一",
    "T03n0156_005:0149a20": "一舍利弗放大光明，普照十方無量恒沙世",
    "T03n0156_005:0149a21": "界，遠召有緣。有緣既集，時舍利弗復現大",
    "T03n0156_005:0149a22": "身，滿虛空中，大而現小；入地如水，出無間",
    "T03n0156_005:0149a23": "隙，入無孔竅；或身下出火，身上出水，踊",
    "T03n0156_005:0149a24": "沒虛空；或作千作百，乃至無數。現種種神變",
    "T03n0156_005:0149a25": "已，從虛空下，往大眾中，廣為說法，示教利喜，",
    "T03n0156_005:0149a26": "令無量百千眾生發阿耨多羅三藐三菩提",
    "T03n0156_005:0149a27": "心。復有無量百千眾生得須陀洹道乃至阿",
    "T03n0156_005:0149a28": "羅漢果；復有無量百千人發聲聞辟支佛心。",
    "T03n0156_005:0149a29": "時舍利弗作如是無量利益已，告於大眾而",
    "T03n0156_005:0149b01": "作是言：「我今何心，見於如來入般涅槃？」",
    "T03n0156_005:0149b02": "作是唱已，即昇虛空，身中出火，即自燒身，取",
    "T03n0156_005:0149b03": "於涅槃。爾時大眾戀慕舍利弗，目不暫捨，心",
    "T03n0156_005:0149b04": "生戀慕，舉聲大哭，塵土坌身；日無精光，天地",
    "T03n0156_005:0149b05": "大動。爾時大眾收取舍利，起塔供養。爾時",
    "T03n0156_005:0149b06": "有無量百千大眾圍遶塔，念舍利弗故，心生",
    "T03n0156_005:0149b07": "苦惱，猖狂而行，忘失正念。",
    "T03n0156_005:0149b08": "爾時如來以慈悲力，化作舍利弗在大眾中。",
    "T03n0156_005:0149b09": "爾時大眾見舍利弗，心生歡喜，憂苦即除。因",
    "T03n0156_005:0149b10": "歡喜心故，皆發阿耨多羅三藐三菩提心。爾",
    "T03n0156_005:0149b11": "時阿難以如來神力故，觀察眾心咸皆有疑，",
    "T03n0156_005:0149b12": "即從座起，整衣服，偏袒右肩，右膝著地，叉手",
    "T03n0156_005:0149b13": "長跪，而白佛言：「世尊！舍利弗以何因緣，先",
    "T03n0156_005:0149b14": "如來前，而取滅度，令諸大眾憂苦如是？」佛告",
    "T03n0156_005:0149b15": "阿難及諸大眾：「舍利弗不但今日先如來前，",
    "T03n0156_005:0149b16": "而取滅度。過去世時亦不能忍見我，先取滅",
    "T03n0156_005:0149b17": "度。」阿難白佛言：「世尊！舍利弗過去世時，先",
    "T03n0156_005:0149b18": "取滅度，其事云何？」佛言：「善聽！乃往過去阿",
    "T03n0156_005:0149b19": "僧祇劫，爾時有國，名波羅奈。其波羅奈王，名",
    "T03n0156_005:0149b20": "曰大光明。大光明王主六十小國、八百聚落。",
    "T03n0156_005:0149b21": "其王常懷慈心，布施一切，不逆人意。爾時有",
    "T03n0156_005:0149b22": "一邊小國王，常懷惡逆。爾時大光明王於",
    "T03n0156_005:0149b23": "月月諸齋日，以五百大象載珍寶、錢財、衣被",
    "T03n0156_005:0149b24": "飲食，著大市中，及著四城門外，布施一切。",
    "T03n0156_005:0149b25": "時敵國怨家聞大光明王布施一切，不逆人",
    "T03n0156_005:0149b26": "意，有須衣服、飲食、金銀、珍寶者，恣意自取",
    "T03n0156_005:0149b27": "而去。",
    "T03n0156_005:0149b28": "「爾時邊小國王聞大光明王布施之德，心生",
    "T03n0156_005:0149b29": "嫉妬，即集諸臣：『誰能往彼波羅奈國，乞大",
    "T03n0156_005:0149c01": "光明王頭？』諸臣皆無能往者。王復更宣令：",
    "T03n0156_005:0149c02": "『誰能往彼波羅奈國，乞大光明王頭？能去者，",
    "T03n0156_005:0149c03": "償金千斤。』其中有一婆羅門言：『我能往乞",
    "T03n0156_005:0149c04": "之，但給我資粮。』此國去波羅奈六千餘里。",
    "T03n0156_005:0149c05": "王即給資粮，遣至波羅奈國。時婆羅門往",
    "T03n0156_005:0149c06": "到波羅奈國界上。其地六種震動，驚諸禽",
    "T03n0156_005:0149c07": "獸，四散馳走；日光障蔽，月無精光；五星諸宿",
    "T03n0156_005:0149c08": "違失常度；赤黑白虹，晝夜常現；流星崩落；於",
    "T03n0156_005:0149c09": "其國中，有諸流泉、浴池，華菓茂盛，常所愛樂",
    "T03n0156_005:0149c10": "者，而皆枯乾。時婆羅門往到波羅奈城，在門",
    "T03n0156_005:0149c11": "外立。時守門神語守門者言：『此大惡婆羅門",
    "T03n0156_005:0149c12": "從遠方來，欲乞大光明王頭。汝莫聽入。』時",
    "T03n0156_005:0149c13": "婆羅門住在門外，停滯一七，不能得前，語守",
    "T03n0156_005:0149c14": "門者：『我從遠來，欲見大王。』時守門者即入白",
    "T03n0156_005:0149c15": "王：『有一婆羅門，從遠方來，今在門外。』王聞",
    "T03n0156_005:0149c16": "是語即出奉迎，如子見父，前為作禮：『所從來",
    "T03n0156_005:0149c17": "耶？冒涉途路，得無疲倦？』婆羅門言：『我在他方",
    "T03n0156_005:0149c18": "聞王功德，布施不逆人意；名聲遠聞，上徹蒼",
    "T03n0156_005:0149c19": "天，下徹黃泉；遠近歌歎，實無虛言，故從遠",
    "T03n0156_005:0149c20": "來，歷涉山川。今欲有所得。』王言：『我今名為",
    "T03n0156_005:0149c21": "一切之施，有所求索，莫自疑難。』婆羅門言：",
    "T03n0156_005:0149c22": "『審實爾不？我不用餘物，今欲大祠，從王乞",
    "T03n0156_005:0149c23": "頭。』王聞是已，深自思惟：『我從無始生死已",
    "T03n0156_005:0149c24": "來，空喪此身，未曾為法；空受生死，勞我精",
    "T03n0156_005:0149c25": "神。今者此身，深欲為求菩提誓及眾生。今不",
    "T03n0156_005:0149c26": "與者，違我本心。若不以此身施者，何緣當得",
    "T03n0156_005:0149c27": "成於阿耨多羅三藐三菩提？』王言：『大善！須",
    "T03n0156_005:0149c28": "我小自撿校，委付國位夫人太子。過七日",
    "T03n0156_005:0149c29": "已，當相給與。』",
    "T03n0156_005:0150a01": "「爾時大王即入宮中報諸夫人：『天下恩愛皆",
    "T03n0156_005:0150a02": "當別離；人生有死，事成有敗；物生於春，秋冬",
    "T03n0156_005:0150a03": "自枯。』夫人太子聞是語已，譬如人噎，既不能",
    "T03n0156_005:0150a04": "咽，復不得吐：『大王！今者何因緣故，說如是",
    "T03n0156_005:0150a05": "語？』王言：『有婆羅門從遠方來，欲乞我頭。我",
    "T03n0156_005:0150a06": "已許之。』夫人太子聞是語已，舉身投地，舉聲",
    "T03n0156_005:0150a07": "大哭，自拔頭髮，裂壞衣裳，而作是言：『大王！",
    "T03n0156_005:0150a08": "天下所重莫若己身，云何今日難捨能捨，持用",
    "T03n0156_005:0150a09": "施人？』時五百大臣語婆羅門言：『汝用是臭爛",
    "T03n0156_005:0150a10": "膿血頭為？』婆羅門言：『我自乞匂，用問我為？』",
    "T03n0156_005:0150a11": "大臣語言：『卿入我國，我應問卿，卿應答我。』",
    "T03n0156_005:0150a12": "時婆羅門正欲實答，心懷恐怖，懼畏大臣斷",
    "T03n0156_005:0150a13": "其命根。爾時五百大臣語婆羅門：『汝莫恐",
    "T03n0156_005:0150a14": "怖。我等今者，施汝無畏，以大王故。貧婆羅",
    "T03n0156_005:0150a15": "門何急用是膿血頭為？我等五百人，人作一",
    "T03n0156_005:0150a16": "七寶頭，共相貿易，并與所須，令汝七世無所",
    "T03n0156_005:0150a17": "乏少。』婆羅門言：『吾不用也。』時諸大臣不果",
    "T03n0156_005:0150a18": "所願，心生苦惱，舉聲悲哭，白大王言：『大王！",
    "T03n0156_005:0150a19": "今者何忍，便欲捨此國土、人民、夫人、太子，為",
    "T03n0156_005:0150a20": "一婆羅門永棄孤背？』王言：『今為汝等及一切",
    "T03n0156_005:0150a21": "眾生故，捨身布施。』時第一大臣聞王語定必",
    "T03n0156_005:0150a22": "欲捨身與婆羅門，即自思惟：『我今云何當見",
    "T03n0156_005:0150a23": "大王捨此身命？』作是思惟已，即入靜室，便以",
    "T03n0156_005:0150a24": "刀自斷其命。",
    "T03n0156_005:0150a25": "「爾時大王便入後園，喚婆羅門來：『汝今遠來，",
    "T03n0156_005:0150a26": "從我乞頭。我以慈心憐愍汝故，不逆汝意。令",
    "T03n0156_005:0150a27": "我來世得智慧頭，施於汝等。』作是語已，即起",
    "T03n0156_005:0150a28": "合掌，向十方禮，而作是言：『十方諸佛哀慈憐",
    "T03n0156_005:0150a29": "愍，諸尊菩薩威神護助，令我此事必得成",
    "T03n0156_005:0150b01": "辦。』語婆羅門：『隨汝持去。』時婆羅門言：『王有",
    "T03n0156_005:0150b02": "力士之力。臨時苦痛，脫能變悔，不能忍苦，或",
    "T03n0156_005:0150b03": "能反害於我。王審能爾者，何不以頭髮自",
    "T03n0156_005:0150b04": "繫樹枝？』王聞是語，心生慈愍：『此婆羅門怯",
    "T03n0156_005:0150b05": "而且羸。若當不能斷我頭者，而失大利。』即",
    "T03n0156_005:0150b06": "隨其言，以髮自縛著樹，語婆羅門：『汝斷我頭，",
    "T03n0156_005:0150b07": "還著我手中。我當以手授與於汝。』時婆羅門",
    "T03n0156_005:0150b08": "手自捉刀，即前向樹。爾時樹神即以手拍婆",
    "T03n0156_005:0150b09": "羅門頭，悶絕倒地。",
    "T03n0156_005:0150b10": "「爾時大光明王語樹神言：『汝不助我，反於",
    "T03n0156_005:0150b11": "善法而起留難。』爾時樹神聞是語已，心生苦",
    "T03n0156_005:0150b12": "惱，即唱是言：『怪哉！苦哉！』於虛空中無雲雨",
    "T03n0156_005:0150b13": "血；天地大動，日無精光。時婆羅門尋斷王頭，",
    "T03n0156_005:0150b14": "持還本國。爾時五百太子及諸群臣即收",
    "T03n0156_005:0150b15": "大光明王所餘身骨，起塔供養。」佛告阿難：",
    "T03n0156_005:0150b16": "「爾時第一大臣聞大光明王以頭布施，心不",
    "T03n0156_005:0150b17": "堪忍，尋自捨命者，今舍利弗是；爾時大光",
    "T03n0156_005:0150b18": "明王者，今則我身釋迦如來是。菩薩如是修",
    "T03n0156_005:0150b19": "習苦行，誓為眾生念諸佛恩，是故超越得",
    "T03n0156_005:0150b20": "成阿耨多羅三藐三菩提。是故舍利弗聞於",
    "T03n0156_005:0150b21": "如來欲入涅槃，眼不忍見，先取滅度，與本不",
    "T03n0156_005:0150b22": "異。過去世時不忍見我捨於身命。我於此",
    "T03n0156_005:0150b23": "後園，在此一樹下，捨轉輪王頭，布施數滿一",
    "T03n0156_005:0150b24": "千，況餘身分，身體手足？」說是苦行因緣時，",
    "T03n0156_005:0150b25": "有無量百千眾生皆發阿耨多羅三藐三菩提",
    "T03n0156_005:0150b26": "心；復有無量百千人得須陀洹道乃至阿羅",
    "T03n0156_005:0150b27": "漢果；復有無量百千人發聲聞、辟支佛心。一",
    "T03n0156_005:0150b28": "切大眾，諸天龍、鬼神、人及非人聞佛說法，歡喜",
    "T03n0156_005:0150b29": "而去。",
    "T03n0156_005:0150c01": "復次，摩伽陀國有五百群賊，常斷道劫人，枉",
    "T03n0156_005:0150c02": "濫無辜，王路斷絕。",
    "T03n0156_005:0150c03": "爾時摩伽陀王即起四兵而往收捕，送著深",
    "T03n0156_005:0150c04": "山懸嶮之處，即取一一賊，挑其兩目，刵劓",
    "T03n0156_005:0150c05": "耳鼻。爾時五百群賊身體苦痛，命在呼噏。爾",
    "T03n0156_005:0150c06": "時五百人中有一人是佛弟子，告諸大眾：「我",
    "T03n0156_005:0150c07": "等今者，命不云遠，何不至心，歸命於佛？」",
    "T03n0156_005:0150c08": "爾時五百人尋共發聲，唱如是言：「南無釋迦",
    "T03n0156_005:0150c09": "牟尼佛。」爾時如來在耆闍崛山，以慈悲力",
    "T03n0156_005:0150c10": "於遊乾陀山，即大風起，吹動樹林，起栴檀",
    "T03n0156_005:0150c11": "塵，滿虛空中。風即吹往至彼深山諸群賊所，",
    "T03n0156_005:0150c12": "坌諸賊眼及諸身瘡，平復如故。",
    "T03n0156_005:0150c13": "爾時諸賊還得兩眼，身瘡平復，血變為乳，俱",
    "T03n0156_005:0150c14": "發是言：「我等今者，蒙佛重恩，身體安樂。報佛",
    "T03n0156_005:0150c15": "恩者應當速發阿耨多羅三藐三菩提心。」作",
    "T03n0156_005:0150c16": "是唱已，一切大眾異口同音，而作是言：「諸",
    "T03n0156_005:0150c17": "未安眾生，我當安之；諸未解脫眾生，我當解",
    "T03n0156_005:0150c18": "之；諸未度者我當度之；未得道者，令得涅",
    "T03n0156_005:0150c19": "槃。」復次，如來慈悲方便神力不可思議。佛",
    "T03n0156_005:0150c20": "在舍衛國，爾時崛山中，有五百人止住其",
    "T03n0156_005:0150c21": "中，斷道劫人，作諸非法。如來爾時以方便力",
    "T03n0156_005:0150c22": "化作一人，乘大名象，身著鎧仗，帶持弓箭，手",
    "T03n0156_005:0150c23": "執鉾鋋。所乘大象皆以七寶而莊校之，其人",
    "T03n0156_005:0150c24": "亦以七寶而自莊嚴，珠環嚴具皆出光明，單",
    "T03n0156_005:0150c25": "獨一己而入嶮路，往至崛山。爾時山中五百",
    "T03n0156_005:0150c26": "群賊遙見是人，而相謂言：「我等積年作賊，未",
    "T03n0156_005:0150c27": "見此也。」爾時賊主問諸人言：「汝何所見？」其",
    "T03n0156_005:0150c28": "人答言：「見有一人乘大名象，被服瓔珞，并象",
    "T03n0156_005:0150c29": "乘具，純是七寶。放大光明，照動天地。隨路而",
    "T03n0156_005:0151a01": "來，兼復單獨一己。我等若當擒獲此人，資生",
    "T03n0156_005:0151a02": "衣食，七世無乏。」爾時賊主聞是語已，心生歡",
    "T03n0156_005:0151a03": "喜，密共唱令，而作是言：「慎莫斫射，徐徐捉取。」",
    "T03n0156_005:0151a04": "即前後圍繞，一時而發。時五百人同聲唱喚。",
    "T03n0156_005:0151a05": "爾時化人以慈悲力愍而哀傷，尋時張弓布",
    "T03n0156_005:0151a06": "箭射之。時五百人，人被一箭，而瘡苦痛難可",
    "T03n0156_005:0151a07": "堪忍，即皆躄地，宛轉大哭，起共拔箭。其箭堅",
    "T03n0156_005:0151a08": "固，非力所堪。爾時五百人即懷恐怖：「我等今",
    "T03n0156_005:0151a09": "者，必死不疑。所以者何？而此一人，難為抗對，",
    "T03n0156_005:0151a10": "由來未有。」即共同聲說偈問曰：",
    "T03n0156_005:0151a11": "「卿是何等人，　　為是呪術力，",
    "T03n0156_005:0151a12": "　為是龍鬼神，　　一箭射五百？",
    "T03n0156_005:0151a13": "　苦痛難可陳，　　我等身歸依。",
    "T03n0156_005:0151a14": "　為我出毒箭，　　隨順不敢違。」",
    "T03n0156_005:0151a15": "爾時化人說偈答曰：",
    "T03n0156_005:0151a16": "「斫瘡無過惡，　　射箭無過怒。",
    "T03n0156_005:0151a17": "　是壯莫能拔，　　唯從多聞除。」",
    "T03n0156_005:0151a18": "爾時化人說是偈已，即復佛身，放大光明，遍",
    "T03n0156_005:0151a19": "照十方。一切眾生遇斯光者，盲者得覩，瘻",
    "T03n0156_005:0151a20": "者得申，拘躄者得手足；若邪迷者得覩真",
    "T03n0156_005:0151a21": "言。總要而言：諸不稱意皆得如願。",
    "T03n0156_005:0151a22": "爾時如來為五百人示教利喜，說種種法。時",
    "T03n0156_005:0151a23": "五百人聞法歡喜，身瘡平復，血反為乳，尋時",
    "T03n0156_005:0151a24": "即發阿耨多羅三藐三菩提心，即共同聲而",
    "T03n0156_005:0151a25": "說偈言：",
    "T03n0156_005:0151a26": "「我等已發心，　　廣利諸眾生；",
    "T03n0156_005:0151a27": "　應當常恭敬，　　隨順諸佛學。",
    "T03n0156_005:0151a28": "　念佛慈悲力，　　拔苦身心安；",
    "T03n0156_005:0151a29": "　應當念佛恩，　　菩薩及善友，",
    "T03n0156_005:0151b01": "　師長及父母，　　及諸眾生類，",
    "T03n0156_005:0151b02": "　怨親心平等，　　恩德無有二。」",
    "T03n0156_005:0151b03": "爾時虛空中，欲界諸天憍尸迦等雨眾天華，",
    "T03n0156_005:0151b04": "作天伎樂，供養如來，異口同音而說偈言：",
    "T03n0156_005:0151b05": "「我等先世福，　　光明甚嚴飾，",
    "T03n0156_005:0151b06": "　眾妙供養具，　　利益於一切。",
    "T03n0156_005:0151b07": "　世尊甚難遇，　　妙法亦難聞，",
    "T03n0156_005:0151b08": "　宿殖眾德本，　　今遇釋中神，",
    "T03n0156_005:0151b09": "　我等念佛恩，　　亦當發道心。",
    "T03n0156_005:0151b10": "　我今得見佛，　　所有三業善，",
    "T03n0156_005:0151b11": "　為諸眾生故，　　迴向無上道。」",
    "T03n0156_005:0151b12": "爾時諸天說是偈已，遶百千匝，頭面禮佛，飛",
    "T03n0156_005:0151b13": "空而去。",
    "T03n0156_005:0151b14": "復次，如來方便慈善根力不可思議。爾時毘",
    "T03n0156_005:0151b15": "舍離國有一婆羅門，執著邪見，貪著我慢。舍",
    "T03n0156_005:0151b16": "利弗、大目揵連往到其家，說法慰喻，而不",
    "T03n0156_005:0151b17": "信受，執著邪論。其家大富，財寶無量，家無",
    "T03n0156_005:0151b18": "有子，一旦崩亡，財賄沒官。思惟是已，奉祠",
    "T03n0156_005:0151b19": "諸山及諸樹神，過九十日，其婦便覺有娠，月",
    "T03n0156_005:0151b20": "滿生男。其兒端正，人相具足，父母愛念，眾",
    "T03n0156_005:0151b21": "人宗敬。至年十二，共諸等侶出外遊觀。道",
    "T03n0156_005:0151b22": "逢醉象，馳犇踐踏，即便命終。父母聞之，舉",
    "T03n0156_005:0151b23": "聲大哭，自投於地，生狂癡心，塵土坌身，自拔",
    "T03n0156_005:0151b24": "頭髮，而作是言：「一何薄命，生亡我珍？」前趣兒",
    "T03n0156_005:0151b25": "所，抱持死尸，舉聲慟哭，絕而復穌，心發狂癡，",
    "T03n0156_005:0151b26": "裸形而行，得覩如來。如來以慈善根力化作",
    "T03n0156_005:0151b27": "其兒。",
    "T03n0156_005:0151b28": "爾時父母即前抱持歡喜無量，狂癡即滅，還",
    "T03n0156_005:0151b29": "得本心。如來爾時即為說法。因聞法故，即發",
    "T03n0156_005:0151c01": "阿耨多羅三藐三菩提心。",
    "T03n0156_005:0151c02": "復次，如來慈善根力不可思議。爾時流離王",
    "T03n0156_005:0151c03": "起四種兵，伐舍維國。得諸釋子，穿坑埋之，坑",
    "T03n0156_005:0151c04": "悉齊腋，令不動搖。過一七已，如來爾時以",
    "T03n0156_005:0151c05": "慈善根力，即化其地變成浴池。其浴池水具",
    "T03n0156_005:0151c06": "八功德，有妙香花——所謂波頭摩花、分陀利",
    "T03n0156_005:0151c07": "花，青黃赤白，大如車輪，充滿其中。異類眾",
    "T03n0156_005:0151c08": "鳥，相和悲鳴。時諸釋子見是事已，心生歡喜，",
    "T03n0156_005:0151c09": "尋發阿耨多羅三藐三菩提心。發菩提心已，",
    "T03n0156_005:0151c10": "時流離王即以酒飲五百黑象，極令犇醉，脚",
    "T03n0156_005:0151c11": "著鐵甲，鼻繫利劒。即聲惡鼓，放諸群象踏",
    "T03n0156_005:0151c12": "諸釋子。身諸肢節，皮骨糜碎，狼籍在地。",
    "T03n0156_005:0151c13": "以如來慈悲力故，身心安樂；身心安樂故，發",
    "T03n0156_005:0151c14": "菩提心；以發菩提心故，於諸眾生得平等心；",
    "T03n0156_005:0151c15": "心平等故，不生瞋恚；心不瞋恚故，命終生天。",
    "T03n0156_005:0151c16": "得生天已，即以天眼却觀本緣，尋相謂言：「我",
    "T03n0156_005:0151c17": "等蒙佛慈恩，得生於天。七寶宮殿，名衣上服，",
    "T03n0156_005:0151c18": "身諸光明，微妙伎樂，一切樂具，皆是如來神",
    "T03n0156_005:0151c19": "力。是故我等發大悲心，利益眾生。隨有佛法",
    "T03n0156_005:0151c20": "所流布處，若城邑、聚落、山林、樹下、宮殿、舍宅，",
    "T03n0156_005:0151c21": "有讀誦、書寫、解說其義，隨流布處，稱意供給，令",
    "T03n0156_005:0151c22": "無乏少；若有刀兵、疾疫、飢饉，我等應當晝夜",
    "T03n0156_005:0151c23": "擁護，心不捨離。」爾時諸天發是願已，身命色",
    "T03n0156_005:0151c24": "力，光明晃耀，復倍於常，歡喜踊躍，飛空而去。",
    "T03n0156_005:0151c25": "復次，如來方便慈善根力不可思議。爾時流",
    "T03n0156_005:0151c26": "離王伐舍維國，毀害諸釋種已，選諸釋女，",
    "T03n0156_005:0151c27": "擇取端正，才能過人，各無數伎，取五百人，",
    "T03n0156_005:0151c28": "前後圍遶，作倡伎樂，還歸本國。夫人婇女昇",
    "T03n0156_005:0151c29": "正殿上，結加趺坐，告大眾言：「我今快樂，稱",
    "T03n0156_005:0152a01": "善無量。」時諸釋女問流離王言：「汝今云何",
    "T03n0156_005:0152a02": "快樂？」答言：「我得勝怨。」諸釋女言：「汝不得",
    "T03n0156_005:0152a03": "勝。假使汝國一切四兵不敵於我釋種一",
    "T03n0156_005:0152a04": "人，然我釋種是佛弟子，不與物諍，令汝得",
    "T03n0156_005:0152a05": "勝。若起惡者，汝前後三四起兵向舍維國，而",
    "T03n0156_005:0152a06": "常退縮。汝第一往時，我諸釋種而作是言：",
    "T03n0156_005:0152a07": "『此流離王不識恩分，反生惡逆。若我等與",
    "T03n0156_005:0152a08": "彼戰者，賢愚不別，皂白不明。我等今者，宜",
    "T03n0156_005:0152a09": "應恐怖，令彼退散。』即立誓令：『今者，諸人齊",
    "T03n0156_005:0152a10": "共射之，令箭莫傷。』即起四兵往逆流離，去",
    "T03n0156_005:0152a11": "四十里，挽弓射之，箭箭相續，筈筈相拄。時",
    "T03n0156_005:0152a12": "流離王見是事已，即懷恐怖，退還歸去。過九",
    "T03n0156_005:0152a13": "十日，復起四兵伐諸釋種。爾時諸釋尋共",
    "T03n0156_005:0152a14": "議言：『流離惡人不知慙愧，而復更來，欲相",
    "T03n0156_005:0152a15": "危害。』爾時諸釋復立誓限：『今日諸人齊共射",
    "T03n0156_005:0152a16": "鎧，莫令傷人。』時諸釋種齊共射之，悉令諸人",
    "T03n0156_005:0152a17": "所著鎧仗，鉀鉀斷壞，裸身而住。時流離王",
    "T03n0156_005:0152a18": "心懷怖懼，即集諸臣而共議言：『我等今者恐",
    "T03n0156_005:0152a19": "不全濟。』中有第一大臣白大王言：『是諸釋種",
    "T03n0156_005:0152a20": "皆佛弟子，持不殺戒，修行慈悲。若不爾者，",
    "T03n0156_005:0152a21": "我等身命，久已殞滅。』王言：『審如是者，更可前",
    "T03n0156_005:0152a22": "進。』",
    "T03n0156_005:0152a23": "「爾時諸釋歛手而住，流離軍馬遂至逼近。",
    "T03n0156_005:0152a24": "諸釋種中有一婆羅門語諸釋子：『今衰禍",
    "T03n0156_005:0152a25": "至，云何儼然？』諸釋答言：『我等今者不與物",
    "T03n0156_005:0152a26": "諍。若與彼諍，非佛弟子。』時婆羅門即嫌其",
    "T03n0156_005:0152a27": "言，踊出釋前，與流離戰，一箭射七。未久之",
    "T03n0156_005:0152a28": "間，傷殺轉多。流離四兵即還却退。時諸釋",
    "T03n0156_005:0152a29": "種復作是念：『我等今者，不應與是惡人共為",
    "T03n0156_005:0152b01": "徒黨。』即集釋眾，共擯出是婆羅門種。既擯",
    "T03n0156_005:0152b02": "出已，流離四兵壞舍維國。以是因緣，令汝",
    "T03n0156_005:0152b03": "得勝。」時流離王即生慙愧，喚旃陀羅，即",
    "T03n0156_005:0152b04": "刵耳鼻，截斷手足。斷手足已，即以車載棄",
    "T03n0156_005:0152b05": "於塚間。時諸釋女宛轉，無復手足，悲號酸切，",
    "T03n0156_005:0152b06": "苦毒纏身，餘命無幾。時諸釋女各稱父母、兄",
    "T03n0156_005:0152b07": "弟、姉妹者，或復稱天喚地者，苦切無量。惟",
    "T03n0156_005:0152b08": "其中有第一釋女告諸女言：「姉妹！當知我曾",
    "T03n0156_005:0152b09": "從佛聞：『若有一人能於運急之中，發於一念",
    "T03n0156_005:0152b10": "念佛，至心歸命者，即得安隱，各稱所願。』」時五",
    "T03n0156_005:0152b11": "百釋女異口同音至心念佛：「南無釋迦牟",
    "T03n0156_005:0152b12": "尼多陀阿伽度、阿羅訶、三藐三佛陀。」復更唱",
    "T03n0156_005:0152b13": "言：「苦哉！苦哉！痛哉！痛哉！嗚呼！婆伽婆、修伽",
    "T03n0156_005:0152b14": "陀。」作是唱時，於虛空中，以如來慈善根力",
    "T03n0156_005:0152b15": "故，起大悲雲，雨大悲雨，雨諸女人身。既蒙",
    "T03n0156_005:0152b16": "雨已，身體手足還生如故。諸女歡喜，俱唱",
    "T03n0156_005:0152b17": "是言：「如來慈父，無上世尊，世間妙藥，世間眼",
    "T03n0156_005:0152b18": "目，於三界中能拔其苦，施與快樂。所以者",
    "T03n0156_005:0152b19": "何？我等今者得脫苦難。我等今者，當念佛",
    "T03n0156_005:0152b20": "恩，當念報恩。」諸女念言：「當以何事而報佛",
    "T03n0156_005:0152b21": "恩？如來身者，金剛之身，常住之身，無飢渴",
    "T03n0156_005:0152b22": "身，微妙色身，悉是具足百千禪定、根力、覺道、",
    "T03n0156_005:0152b23": "不可思議三十二相、八十種隨形之好；具二莊",
    "T03n0156_005:0152b24": "嚴，住大涅槃；等視眾生如羅睺羅，怨親等觀，",
    "T03n0156_005:0152b25": "亦不望報。我等今者欲報佛恩，當共出家，修",
    "T03n0156_005:0152b26": "持禁戒，護持正法。」思惟是已，即求衣鉢，往詣",
    "T03n0156_005:0152b27": "王園比丘尼精舍，求索出家。時有六群比丘",
    "T03n0156_005:0152b28": "尼見諸釋女，年時幼稚，美色端正：「今云何能",
    "T03n0156_005:0152b29": "捨此難捨，而共出家。我等當為說世間五欲",
    "T03n0156_005:0152c01": "快樂，待年限過，然後出家，不亦快乎？彼若",
    "T03n0156_005:0152c02": "還俗，必以衣鉢奉施我等。」思惟是已，於釋女",
    "T03n0156_005:0152c03": "前，即以上事向諸女說。諸女聞已，心懷苦",
    "T03n0156_005:0152c04": "惱：「此安隱處，云何有大恐怖？如餚饍飲食",
    "T03n0156_005:0152c05": "和以毒藥。此比丘尼所說，亦復如是。世間",
    "T03n0156_005:0152c06": "五欲，多諸過患，我已具知。云何而反讚歎其",
    "T03n0156_005:0152c07": "美，而勸我等還歸本家，在於五欲？」作是語",
    "T03n0156_005:0152c08": "已，舉聲大哭，還出僧房。時有比丘尼，名曰",
    "T03n0156_005:0152c09": "華色，即問諸女：「何為啼哭？」諸女答言：「不果",
    "T03n0156_005:0152c10": "所願。」比丘尼言：「汝願何等？」答言：「願欲出",
    "T03n0156_005:0152c11": "家，不蒙聽許。」時華色比丘尼問言：「汝欲出家",
    "T03n0156_005:0152c12": "者，我能度汝。」諸女聞已，心生歡喜，即便隨",
    "T03n0156_005:0152c13": "從，度為弟子。時諸釋女既蒙聽許，悲喜交集，",
    "T03n0156_005:0152c14": "而作是言：「和上！當知我等在家，眾苦非一，",
    "T03n0156_005:0152c15": "親族喪亡，割削耳鼻，截斷手足，禍患滋甚。」",
    "T03n0156_005:0152c16": "爾時和上報諸弟子：「汝等辛苦何足言耶？我",
    "T03n0156_005:0152c17": "在家時，荷負眾苦，其事眾多。」時諸釋女長跪",
    "T03n0156_005:0152c18": "白師：「願說在家眾苦因緣。」",
    "T03n0156_005:0152c19": "爾時華色比丘尼即入三昧，以神通力，放",
    "T03n0156_005:0152c20": "大光明，照閻浮提，請召有緣天龍、鬼神、人及",
    "T03n0156_005:0152c21": "非人，於大眾中即自說言：「我在家時，是舍",
    "T03n0156_005:0152c22": "衛國人。父母嫁我與北方人。彼國風俗，其",
    "T03n0156_005:0152c23": "婦有娠，埀欲產時，還父母家。如是次第數年",
    "T03n0156_005:0152c24": "生子，後復有娠。埀產之日，皆乘車馬，夫妻",
    "T03n0156_005:0152c25": "相將，歸父母家。中路有河，其水瀑長。其路",
    "T03n0156_005:0152c26": "曠絕，多諸賊難。既至河已，不能得渡，住宿岸",
    "T03n0156_005:0152c27": "邊。於初夜時，我腹卒痛，即便起坐。未久之間，",
    "T03n0156_005:0152c28": "即便娩身，生一男兒。岸邊草中有大毒蛇",
    "T03n0156_005:0152c29": "聞新血香，即來趣我。未至我所，我夫及奴眠",
    "T03n0156_005:0153a01": "在道中。蛇至奴所，尋便螫殺；前至夫所，夫",
    "T03n0156_005:0153a02": "眠不覺，亦螫殺夫。我時唱喚：『蛇來！蛇來！』喚夫",
    "T03n0156_005:0153a03": "不應，夫奴已死。爾時毒蛇亦螫牛馬。至日出",
    "T03n0156_005:0153a04": "已，其夫身體膖脹爛壞，骨節解散，狼籍在",
    "T03n0156_005:0153a05": "地。憂悲恐怖，悶絕躃地；舉聲大哭，以手搥",
    "T03n0156_005:0153a06": "胸；自拔頭髮，塵土坌身。尋復悶絕，舉身投",
    "T03n0156_005:0153a07": "骨。如是憂苦，經留數日，獨在岸邊，其水漸",
    "T03n0156_005:0153a08": "小。荷負小兒，以手牽持，其新產者，以裙盛",
    "T03n0156_005:0153a09": "之，銜著口中，即前入水。正到河半，反視大兒，",
    "T03n0156_005:0153a10": "見一猛虎犇走馳逐，開口唱喚，口即失裙，嬰",
    "T03n0156_005:0153a11": "兒沒水。以手探摸，而竟不獲；其背上者，失手",
    "T03n0156_005:0153a12": "落水，尋復沒喪；其岸上者為虎所食。我見是",
    "T03n0156_005:0153a13": "已，心肝分裂，口吐熱血，舉聲大哭：『怪哉！怪",
    "T03n0156_005:0153a14": "哉！我今一旦見此禍酷！』即到岸上，悶絕躃地。",
    "T03n0156_005:0153a15": "「未久之間有大伴至。爾時伴中有一長者是",
    "T03n0156_005:0153a16": "我父母舊所知識。我即前問父母消息。爾時",
    "T03n0156_005:0153a17": "長者即答我言：『汝父母家昨夜失火，所燒蕩",
    "T03n0156_005:0153a18": "盡，父母亦喪。』我聞是已，悶絕躃地，良久乃穌。",
    "T03n0156_005:0153a19": "未久之間，有五百群賊即壞眾伴。爾時賊主",
    "T03n0156_005:0153a20": "便將我去。作賊主婦法，常使守門，若有緩急，",
    "T03n0156_005:0153a21": "為人所逐，須速開門。後於一時，夫與群賊共",
    "T03n0156_005:0153a22": "行抄劫。",
    "T03n0156_005:0153a23": "「爾時財主王及聚落并力馳逐，即還其家。爾",
    "T03n0156_005:0153a24": "時其婦在其舍內，娩娠生子。夫在門外再三",
    "T03n0156_005:0153a25": "喚已，內無人開門。",
    "T03n0156_005:0153a26": "「爾時賊主即作是念：『今此婦者，欲危害我。』思",
    "T03n0156_005:0153a27": "惟是已，即緣牆入，語其婦言：『以何事故，不",
    "T03n0156_005:0153a28": "開門耶？』婦言：『以產生故，而不及耳。』爾時賊",
    "T03n0156_005:0153a29": "主見是事已，瞋恚小息，語其婦言：『人有娠",
    "T03n0156_005:0153b01": "者，便當有子。汝為產故，危害於我，用是子為？",
    "T03n0156_005:0153b02": "速往殺之。』爾時其婦心生憐愍，不忍殺之。",
    "T03n0156_005:0153b03": "「爾時賊主尋拔刀斫，解斷手足，語其婦言：",
    "T03n0156_005:0153b04": "『汝可還噉？若不食者，當斷汝頭。』爾時其婦以",
    "T03n0156_005:0153b05": "恐怖故，即還食之。既還食已，瞋恚便息。「其夫",
    "T03n0156_005:0153b06": "於後，續復劫盜，為王所得，即治其罪。治賊",
    "T03n0156_005:0153b07": "之法，要斷其命，合婦生埋。我時身體著妙瓔",
    "T03n0156_005:0153b08": "珞。爾時有人貪利瓔珞，於後夜時，即便開塚，",
    "T03n0156_005:0153b09": "取我瓔珞，并將我去。復經少時，王家伺官即",
    "T03n0156_005:0153b10": "伺捉得，以律斷之，如治賊罪。治賊罪法，即斷",
    "T03n0156_005:0153b11": "其命，合婦生埋。埋之不固，於後夜時，多諸",
    "T03n0156_005:0153b12": "虎狼，把發塚開，食噉死尸。我因此故，尋時",
    "T03n0156_005:0153b13": "得出。既得出已，荒錯迷悶，不知東西，即便",
    "T03n0156_005:0153b14": "馳走。路見多人，即便問言：『諸人當知我今苦",
    "T03n0156_005:0153b15": "惱。何處能有忘憂除患？』時有長老婆羅門",
    "T03n0156_005:0153b16": "等，以憐愍心，即語我言：『曾聞釋迦牟尼佛法",
    "T03n0156_005:0153b17": "之中，多諸安隱，無諸衰惱。』我聞是已，心生歡",
    "T03n0156_005:0153b18": "喜，詣大愛道憍曇彌比丘尼所出家。次第修",
    "T03n0156_005:0153b19": "習，即得道果，三明六通，具八解脫。以是因",
    "T03n0156_005:0153b20": "緣，汝等當知我在家時勤苦如是。以是因緣",
    "T03n0156_005:0153b21": "自致得道。」時諸釋女聞是語已，心大歡喜，",
    "T03n0156_005:0153b22": "得法眼淨。諸會聽眾各發所願，歡喜而去。爾",
    "T03n0156_005:0153b23": "時佛姨母憍曇彌比丘尼告一切比丘尼、式",
    "T03n0156_005:0153b24": "叉摩尼、沙彌尼、優婆夷及一切女人，而作是",
    "T03n0156_005:0153b25": "言：「佛法大利，一切功德，三種果報，唯有如來",
    "T03n0156_005:0153b26": "佛法海中乃具有之，一切眾生皆悉有分，而",
    "T03n0156_005:0153b27": "我等一切女人，如來不聽。以一切女人多諸",
    "T03n0156_005:0153b28": "疑惑，執著難捨。以執著故，使諸結業無量纏",
    "T03n0156_005:0153b29": "縛，癡愛覆心；覆心重故，愛水所沒，不能自出",
    "T03n0156_005:0153c01": "故；以二等智故，懈怠慢惰故，現身不能莊",
    "T03n0156_005:0153c02": "嚴菩提，獲得三十二相故；於生死中失轉輪",
    "T03n0156_005:0153c03": "聖王所有勝果，以十善法攝眾生故，亦失無",
    "T03n0156_005:0153c04": "上梵王之位；能為建立正法，勸發諮請，使",
    "T03n0156_005:0153c05": "一切眾生得利樂故；是故如來不聽女人樂",
    "T03n0156_005:0153c06": "為弟子。天魔、波旬及諸邪見一切外道，長夜",
    "T03n0156_005:0153c07": "惡邪，執著邪論，殘滅正法，毀佛法僧，是故如",
    "T03n0156_005:0153c08": "來不聽女人樂入佛法。我為一切諸女人故，",
    "T03n0156_005:0153c09": "三請如來，欲求佛法，如是至三，亦不聽許。",
    "T03n0156_005:0153c10": "時我不果所願，心懷悵恨，憂悲苦惱，即出祇",
    "T03n0156_005:0153c11": "桓，悲淚滿目。",
    "T03n0156_005:0153c12": "「爾時阿難即問我言：『母人何故憂愁如此？』",
    "T03n0156_005:0153c13": "我時即報侍者阿難：『欲求出家，修行佛法，三",
    "T03n0156_005:0153c14": "請如來，如來不許。以是因緣，我憂愁耳。』爾時",
    "T03n0156_005:0153c15": "阿難即報我言：『母人莫愁。我當啟請如來，使",
    "T03n0156_005:0153c16": "母人得入佛法。』憍曇彌聞是語已，心大歡",
    "T03n0156_005:0153c17": "喜。「爾時阿難入白佛言：『世尊！今欲從佛啟",
    "T03n0156_005:0153c18": "請一願。』佛言：『聽汝說之。』阿難白佛言：『憍曇",
    "T03n0156_005:0153c19": "彌母人者，乳哺養育如來色身。至今得佛，",
    "T03n0156_005:0153c20": "依因母人之所成立。母人於如來有大恩分。",
    "T03n0156_005:0153c21": "如來猶尚聽於一切眾生入佛法中，況於母",
    "T03n0156_005:0153c22": "人而不聽許？』",
    "T03n0156_005:0153c23": "「佛告阿難：『如汝所說。如來非不知母人於如",
    "T03n0156_005:0153c24": "來所有是重恩，但不樂使女人入佛法中。如",
    "T03n0156_005:0153c25": "來若聽女人入佛法中者，正法當漸微漸滅",
    "T03n0156_005:0153c26": "於五百歲，是故如來不樂喜聽女人入佛法",
    "T03n0156_005:0153c27": "中。』爾時阿難頭面禮佛足，長跪叉手，重白佛",
    "T03n0156_005:0153c28": "言：『世尊！阿難自念過去諸佛具四部眾，而",
    "T03n0156_005:0153c29": "我釋迦如來獨不具耶？』佛告阿難：『若憍曇彌",
    "T03n0156_005:0154a01": "愛樂佛法，發大精進，清淨修習八敬之法者，",
    "T03n0156_005:0154a02": "聽入佛法。』阿難即時頭面禮佛，右遶三匝，即",
    "T03n0156_005:0154a03": "便出外，白母人言：『阿難已勸請如來，得使",
    "T03n0156_005:0154a04": "母人奉持佛法。』憍曇彌聞是語已，心大歡喜，",
    "T03n0156_005:0154a05": "白阿難言：『善哉阿難！乃能慇懃勸請如來，",
    "T03n0156_005:0154a06": "得使母人稱遂本願。』「阿難具宣如來慇懃之",
    "T03n0156_005:0154a07": "教。母人聞已，悲喜交集：『而我身者是無常",
    "T03n0156_005:0154a08": "身，今日乃得貿易寶身；今我命者，念念遷滅",
    "T03n0156_005:0154a09": "代謝不定，始於今日貿易寶命；今我所有身",
    "T03n0156_005:0154a10": "命財者，眾緣所共，無有真主，今日乃得貿易",
    "T03n0156_005:0154a11": "寶財。』我思惟如是功德利故，於阿難所深生",
    "T03n0156_005:0154a12": "恭敬供養之想。白言：『大德阿難！願不有慮！",
    "T03n0156_005:0154a13": "如來祕教，當盡奉行，假使喪失身命，終不退",
    "T03n0156_005:0154a14": "失。如來即當宣說微妙八敬之法，難可毀",
    "T03n0156_005:0154a15": "犯。』",
    "T03n0156_005:0154a16": "「爾時憍曇彌母人即以大悲熏修其心，普為",
    "T03n0156_005:0154a17": "未來一切女人，重白佛言：『世尊！若當未來惡",
    "T03n0156_005:0154a18": "世之中，有善女人信樂愛敬於佛法者，唯願",
    "T03n0156_005:0154a19": "聽許，得蒙其例。』佛言：『善哉！若有女人護持",
    "T03n0156_005:0154a20": "佛法，漸次修學戒、施、多聞及諸善法，在家出",
    "T03n0156_005:0154a21": "家三歸、五戒乃至具戒，及諸度脫、諸助道法，",
    "T03n0156_005:0154a22": "皆悉聽許恣意修習，亦得是三種果報、人天",
    "T03n0156_005:0154a23": "泥洹。』時憍曇彌聞是說已，心生歡喜而白佛",
    "T03n0156_005:0154a24": "言：『世尊！若是果報正是佛恩。』佛言：『莫作是",
    "T03n0156_005:0154a25": "說。如來終不有恩於諸眾生，如來終不於諸",
    "T03n0156_005:0154a26": "眾生而計有恩。計有恩者，則破如來平等之",
    "T03n0156_005:0154a27": "心。憍曇彌！當知如來於諸眾生計有恩無恩",
    "T03n0156_005:0154a28": "者，無有平等。何以故？若有眾生毀害於佛，如",
    "T03n0156_005:0154a29": "來不瞋；若有眾生以栴檀汁塗如來身，如來",
    "T03n0156_005:0154b01": "不喜。如來普於眾生怨親等觀。唯是阿難，非",
    "T03n0156_005:0154b02": "如來也。以阿難故，令諸女人得入佛法。憍",
    "T03n0156_005:0154b03": "曇彌！未來末世，若有比丘尼及諸一切諸善",
    "T03n0156_005:0154b04": "女人，常當至心念阿難恩，稱名供養，恭敬尊",
    "T03n0156_005:0154b05": "重讚歎，令不斷絕。若不能，常晝夜六時令心",
    "T03n0156_005:0154b06": "不忘。』」時憍曇彌告諸比丘尼及一切諸善女",
    "T03n0156_005:0154b07": "人，而作是言：「我等應當至心歸命阿難大師。",
    "T03n0156_005:0154b08": "若有女人欲求安隱，吉祥果報，常當於二月",
    "T03n0156_005:0154b09": "八日、八月八日，著淨潔衣，至心受持八戒",
    "T03n0156_005:0154b10": "齋法，晝夜六時建大精進。阿難即以大威神",
    "T03n0156_005:0154b11": "力，應聲護助，如願即得。」時會大眾，聞法歡",
    "T03n0156_005:0154b12": "喜，右遶而去。",
    "T03n0156_005:0154b13": "大方便佛報恩經卷第五"
}