{
    "T16n0669_001:0468a06": "佛說無上依經卷上",
    "T16n0669_001:0468a08": "梁天竺三藏真諦譯",
    "T16n0669_001:0468a09": "校量功德品第一",
    "T16n0669_001:0468a10": "如是我聞：一時佛婆伽婆，住王舍城迦蘭陀",
    "T16n0669_001:0468a11": "竹林，與大比丘眾千二百五十人俱，悉是羅",
    "T16n0669_001:0468a12": "漢，諸漏已盡所作已辦，捨諸重擔獲得己利，",
    "T16n0669_001:0468a13": "盡諸有結，其心善得解脫、善得自在，善通奢",
    "T16n0669_001:0468a14": "摩他、毘鉢舍那，其名曰：淨命阿若憍陳如、",
    "T16n0669_001:0468a15": "淨命馬勝、淨命賢勝、淨命婆沙波、淨命摩",
    "T16n0669_001:0468a16": "訶那摩、淨命漚樓頻蠡迦葉、淨命伽耶迦",
    "T16n0669_001:0468a17": "葉、淨命那提迦葉、淨命耶輸陀、淨命摩訶",
    "T16n0669_001:0468a18": "迦葉、淨命舍利弗、淨命摩訶目揵連、淨命",
    "T16n0669_001:0468a19": "須菩提、淨命須婆睺羅、淨命摩訶拘郗",
    "T16n0669_001:0468a20": "羅、淨命優波離、淨命富樓那彌多羅尼子、",
    "T16n0669_001:0468a21": "淨命摩訶純陀、淨命摩訶劫賓那、淨命離",
    "T16n0669_001:0468a22": "婆多、淨命畢陵伽婆蹉、淨命阿尼樓馱、",
    "T16n0669_001:0468a23": "淨命孫陀羅難陀、淨命羅睺羅，唯除阿難在",
    "T16n0669_001:0468a24": "學地，如是等千二百五十人。復有大比丘",
    "T16n0669_001:0468a25": "尼眾五百人俱，其名曰：摩訶波闍波提比丘",
    "T16n0669_001:0468a26": "尼、青蓮花色比丘尼、綺摩比丘尼、跋陀比",
    "T16n0669_001:0468a27": "丘尼、難陀比丘尼、耶輸陀羅比丘尼，如是等",
    "T16n0669_001:0468a28": "各有眷屬。復有菩薩摩訶薩無量百千，是賢",
    "T16n0669_001:0468a29": "劫中諸菩薩眾，皆悉通達大深法性，從調",
    "T16n0669_001:0468b01": "易化善行平等修菩薩道，一切眾生真善知",
    "T16n0669_001:0468b02": "識，得無礙陀羅尼，轉不退法輪，已經供養",
    "T16n0669_001:0468b03": "無量諸佛，皆從他方世界來集，一生補處聖",
    "T16n0669_001:0468b04": "者彌勒菩薩以為上首。復有優婆塞百千萬",
    "T16n0669_001:0468b05": "眾，頻婆沙羅王以為上首。復有無量百千",
    "T16n0669_001:0468b06": "優婆夷眾，毘提希夫人以為上首。",
    "T16n0669_001:0468b07": "爾時世尊，為諸天人恭敬尊重隨從供養。於",
    "T16n0669_001:0468b08": "是淨命阿難，在大眾中承佛神力，即從座起",
    "T16n0669_001:0468b09": "偏袒右肩，右膝著地頂禮佛足，向佛合掌而",
    "T16n0669_001:0468b10": "作是言：「世尊！我於今日著衣持鉢，入王舍",
    "T16n0669_001:0468b11": "城次第乞食，我見一處大高重閣莊嚴新成，",
    "T16n0669_001:0468b12": "彫飾裝畫內外宛密，見此事已即生心念：『若",
    "T16n0669_001:0468b13": "清信善男子善女人，造此大高重閣，布施四",
    "T16n0669_001:0468b14": "方眾僧并具四事；若如來滅後，取佛舍利如",
    "T16n0669_001:0468b15": "芥子大安立塔中，起塔如阿摩羅子大，戴剎",
    "T16n0669_001:0468b16": "如針大，露盤如棗葉大，造佛如麥子大，此",
    "T16n0669_001:0468b17": "二功德何者為勝？』今問世尊，惟願解說。」佛",
    "T16n0669_001:0468b18": "言：「善哉，善哉！阿難！能問如來如此大事，汝能",
    "T16n0669_001:0468b19": "修行眾多利益，憐愍世間作歸依處，能令人",
    "T16n0669_001:0468b20": "天得道安樂，能拔眾生不住苦地。是故阿難！",
    "T16n0669_001:0468b21": "汝今諦聽，專思念之，敬心信受。」「善哉世尊！願",
    "T16n0669_001:0468b22": "樂欲聞。」佛言：「阿難！此閻浮提世界縱廣七",
    "T16n0669_001:0468b23": "千由旬，其洲北邊廣大、南方如車，人面亦爾，",
    "T16n0669_001:0468b24": "其中悉滿須陀洹、斯陀含、阿那含、阿羅漢、辟支",
    "T16n0669_001:0468b25": "佛等，譬如蔗林竹林荻林、若麻田若稻田，",
    "T16n0669_001:0468b26": "稠密不空無間缺處。如是，阿難！此閻浮提",
    "T16n0669_001:0468b27": "滿須陀洹乃至辟支佛，若有一人盡形壽，供",
    "T16n0669_001:0468b28": "養衣服飲食湯藥臥具，入涅槃後悉起大塔，",
    "T16n0669_001:0468b29": "供養然燈燒香塗香末香、華鬘衣服繖蓋幢",
    "T16n0669_001:0468c01": "幡等。阿難！於意云何，是人以是因緣，生功",
    "T16n0669_001:0468c02": "德多不？」阿難言：「甚多。世尊！甚多。修伽陀！是",
    "T16n0669_001:0468c03": "人以是因緣，生功德多。」佛言：「阿難！且置閻浮",
    "T16n0669_001:0468c04": "提洲。西瞿耶尼縱廣八千由旬，其洲作半",
    "T16n0669_001:0468c05": "月形，人面亦爾，其中滿須陀洹乃至辟支佛",
    "T16n0669_001:0468c06": "等，譬如蔗林竹林荻林、若麻田稻田，稠密不",
    "T16n0669_001:0468c07": "空。如是，阿難！此瞿耶尼悉滿須陀洹乃至辟",
    "T16n0669_001:0468c08": "支佛等，若有一人盡形壽，供養衣服飲食湯",
    "T16n0669_001:0468c09": "藥臥具，入涅槃後悉起大塔，供養然燈燒香",
    "T16n0669_001:0468c10": "塗香、華鬘衣服繖蓋幢幡等。阿難！於意云",
    "T16n0669_001:0468c11": "何，是人以是因緣，生功德多不？」阿難言：「甚",
    "T16n0669_001:0468c12": "多。世尊！甚多。修伽陀！」「阿難！且置瞿耶尼洲。東",
    "T16n0669_001:0468c13": "弗于逮縱廣九千由旬，其洲圓如滿月，人面",
    "T16n0669_001:0468c14": "亦爾，滿中須陀洹乃至辟支佛等，譬如蔗",
    "T16n0669_001:0468c15": "林竹林荻林、若麻田若稻田，稠密不空。如是，",
    "T16n0669_001:0468c16": "阿難！此弗于逮滿須陀洹乃至辟支佛等，",
    "T16n0669_001:0468c17": "若有一人盡形壽，供養衣服飲食湯藥臥具，",
    "T16n0669_001:0468c18": "入涅槃後悉起大塔，供養然燈燒香塗香末",
    "T16n0669_001:0468c19": "香、華鬘衣服繖蓋幢幡等。阿難！於意云何，",
    "T16n0669_001:0468c20": "是人以是因緣，生功德多不？」阿難言：「甚多。世",
    "T16n0669_001:0468c21": "尊！甚多。修伽陀！」「阿難！且置東弗于逮洲。",
    "T16n0669_001:0468c22": "北欝單越縱廣十千由旬，其洲方，人面亦爾，",
    "T16n0669_001:0468c23": "滿中須陀洹乃至辟支佛，譬如蔗林竹林荻",
    "T16n0669_001:0468c24": "林、若麻田若稻田，稠密不空。如是，阿難！此",
    "T16n0669_001:0468c25": "欝單越滿中須陀洹乃至辟支佛等，若有一",
    "T16n0669_001:0468c26": "人盡形壽，供養衣服飲食湯藥臥具，入涅槃",
    "T16n0669_001:0468c27": "後悉起大塔，供養然燈燒香塗香末香、華鬘",
    "T16n0669_001:0468c28": "衣服繖蓋幡幢等。阿難！於意云何，是人",
    "T16n0669_001:0468c29": "以是因緣，生功德多不？」阿難言：「甚多。世尊！",
    "T16n0669_001:0469a01": "甚多。修伽陀！」「阿難！且置北欝單越洲。天帝釋",
    "T16n0669_001:0469a02": "天宮住處，有大飛閣名常勝殿，八萬四千高",
    "T16n0669_001:0469a03": "樓圍繞，八萬四千青琉璃柱，真金寶網羅覆",
    "T16n0669_001:0469a04": "其上，金繩鈴網四面張施，金銀寶砂、栴檀香",
    "T16n0669_001:0469a05": "水、雜種天華灑布其地，八萬四千綺飾窓牖，",
    "T16n0669_001:0469a06": "毘琉璃寶、因陀尼羅寶、頗梨寶、蓮華色寶等",
    "T16n0669_001:0469a07": "間錯莊嚴，八萬四千扶欄階道，純青琉璃",
    "T16n0669_001:0469a08": "之所合成。阿難！若有清信善男子、善女人，",
    "T16n0669_001:0469a09": "造作如帝釋天宮飛閣高樓常勝寶殿百千拘",
    "T16n0669_001:0469a10": "胝施與四方眾僧；若復有人如來般涅槃後，",
    "T16n0669_001:0469a11": "取舍利如芥子大，造塔如摩羅子大，戴剎",
    "T16n0669_001:0469a12": "如針大，露槃如棗葉大，造佛形像如麥子",
    "T16n0669_001:0469a13": "大，此功德於前所說，百分不及一，千萬億",
    "T16n0669_001:0469a14": "分乃至僧祇數分所不及一，分分不相及，譬",
    "T16n0669_001:0469a15": "喻所不能及。何以故？如來無量故。阿難！",
    "T16n0669_001:0469a16": "且置如是功德。此閻浮提、西瞿耶尼、東弗于",
    "T16n0669_001:0469a17": "逮、北欝單越，大海須彌及鐵圍山，并娑訶",
    "T16n0669_001:0469a18": "世界碎為微塵，以此次第數，悉是須陀洹、斯",
    "T16n0669_001:0469a19": "陀含、阿那含、阿羅漢、辟支佛，若有清信善男",
    "T16n0669_001:0469a20": "子、善女人，盡形壽供養，若滅度後起塔供養。",
    "T16n0669_001:0469a21": "於意云何？是善男子、善女人得福多不？」「甚多。",
    "T16n0669_001:0469a22": "世尊！甚多。修伽陀！」佛告阿難：「若有善男子、善",
    "T16n0669_001:0469a23": "女人，佛涅槃後取舍利如芥子大，造塔如阿",
    "T16n0669_001:0469a24": "摩羅子大，戴剎如針大，露槃如棗葉大，造",
    "T16n0669_001:0469a25": "佛如麥子大，此功德於前所說，百分不及一，",
    "T16n0669_001:0469a26": "千萬億分不及一，乃至算數譬喻所不能及。",
    "T16n0669_001:0469a27": "阿難！若此功德不迴向阿耨多羅三藐三菩",
    "T16n0669_001:0469a28": "提，此功德聚所獲福報，盡娑訶世界微塵",
    "T16n0669_001:0469a29": "數，作他化自在天王、化樂天王、兜率陀天王、",
    "T16n0669_001:0469b01": "夜摩天王、三十三天王，況復轉輪聖王。」",
    "T16n0669_001:0469b02": "無上依經如來界品第二",
    "T16n0669_001:0469b03": "佛告阿難：「佛婆伽婆般涅槃後，起剎立塔造",
    "T16n0669_001:0469b04": "像供養，功德福報不可稱量，微塵算數所不",
    "T16n0669_001:0469b05": "能知。云何如此？阿難！如來希有，不可思議。",
    "T16n0669_001:0469b06": "所以者何？為界為性不可思議，為菩提為證",
    "T16n0669_001:0469b07": "得不可思議，為功德為法不可思議，為利益",
    "T16n0669_001:0469b08": "為作事不可思議。阿難！何者是如來界？云何",
    "T16n0669_001:0469b09": "如來為界不可思議？阿難！一切眾生有陰",
    "T16n0669_001:0469b10": "入界，勝相種類內外所現，無始時節相續",
    "T16n0669_001:0469b11": "流來，法爾所得至明妙善。此處若心意識不",
    "T16n0669_001:0469b12": "能緣起，覺觀分別不能緣起，不正思惟不能",
    "T16n0669_001:0469b13": "緣起。若與不正思惟相離，是法不起無明；",
    "T16n0669_001:0469b14": "若不起無明，是法非十二有分起緣；若非十",
    "T16n0669_001:0469b15": "二有分起緣，是法無相；若無相者，是法非所",
    "T16n0669_001:0469b16": "作、無生無滅、無減無盡、是常是恒、是寂是住，",
    "T16n0669_001:0469b17": "本性清淨、無所染著、遠離無垢，從煩惱[穀-禾+卵]超",
    "T16n0669_001:0469b18": "出解脫，與如來法正順相應，過恒沙數不相",
    "T16n0669_001:0469b19": "離、不捨智、不可思量。阿難！譬如無價如意",
    "T16n0669_001:0469b20": "寶珠，莊嚴瑩治可愛明淨，其體圓潔無有",
    "T16n0669_001:0469b21": "垢污，棄之穢泥經百千劫。過是已後有人拾",
    "T16n0669_001:0469b22": "取，取已洗淨守護保持不令墮墜，是如意寶",
    "T16n0669_001:0469b23": "既被洗持，還得清淨不捨寶種。如是，阿難！",
    "T16n0669_001:0469b24": "一切如來昔在因地，知眾生界自性清淨，",
    "T16n0669_001:0469b25": "客塵煩惱之所污濁。諸佛如來作是思惟：『客",
    "T16n0669_001:0469b26": "塵煩惱不入眾生清淨界中，此煩惱垢為外",
    "T16n0669_001:0469b27": "障覆，虛妄思惟之所構起，我等能為一切",
    "T16n0669_001:0469b28": "眾生，說深妙法除煩惱障，不應生下劣心，",
    "T16n0669_001:0469b29": "以大量故，於諸眾生生尊重心、起大師敬、",
    "T16n0669_001:0469c01": "起般若、起闍那、起大悲，依此五法，菩薩得入",
    "T16n0669_001:0469c02": "阿鞞跋致位。』是諸菩薩復更思惟：『此煩惱垢",
    "T16n0669_001:0469c03": "無力無能，不與根本相應，無真實本無依",
    "T16n0669_001:0469c04": "處本，最清淨本，是故無本。虛妄思惟顛倒",
    "T16n0669_001:0469c05": "習起，如地水風依本得住，是本者無所依，",
    "T16n0669_001:0469c06": "煩惱亦如是，無真實依。若如實知正思惟",
    "T16n0669_001:0469c07": "觀，是諸煩惱不起違逆。我今應觀令諸煩惱",
    "T16n0669_001:0469c08": "不染著我，若有煩惱不能染著，是名善哉。",
    "T16n0669_001:0469c09": "若使我等著煩惱染，云何能為眾生說法解",
    "T16n0669_001:0469c10": "煩惱縛？是故我今應捨煩惱，應說正法解眾",
    "T16n0669_001:0469c11": "生縛。若有煩惱令生死相續，與善根相應，",
    "T16n0669_001:0469c12": "如此煩惱我應攝受，為成熟眾生成熟佛法。』",
    "T16n0669_001:0469c13": "如是，阿難！如來在因地中，依如實知、依如量",
    "T16n0669_001:0469c14": "修，達如來界無染無著，能入生死輪轉生死，",
    "T16n0669_001:0469c15": "非煩惱縛證大方便，住無住處寂靜涅槃，速",
    "T16n0669_001:0469c16": "得阿耨多羅三藐三菩提。",
    "T16n0669_001:0469c17": "「阿難！是如來界無量無邊，諸煩惱[穀-禾+卵]之所隱",
    "T16n0669_001:0469c18": "蔽，隨生死流漂沒六道無始輪轉，我說名眾",
    "T16n0669_001:0469c19": "生界。阿難！是眾生界，於生死苦而起厭離",
    "T16n0669_001:0469c20": "除六塵欲，依八萬四千法門十波羅蜜所攝，",
    "T16n0669_001:0469c21": "修菩提道，我說名菩薩。阿難！是眾生界已",
    "T16n0669_001:0469c22": "得出離諸煩惱[穀-禾+卵]，過一切苦洗除垢穢，究竟",
    "T16n0669_001:0469c23": "淡然清淨澄潔，為諸眾生之所願見，微妙上",
    "T16n0669_001:0469c24": "地一切智地一切無礙，入此中住至無比能，",
    "T16n0669_001:0469c25": "已得法王大自在力，我說名多陀阿伽度、阿",
    "T16n0669_001:0469c26": "羅訶、三藐三佛陀。",
    "T16n0669_001:0469c27": "「阿難！是如來界於三位中一切處等，悉無罣",
    "T16n0669_001:0469c28": "礙本來寂靜。譬如虛空，一切色種不能覆、不",
    "T16n0669_001:0469c29": "能滿、不能塞，若土器、若銀器、若金器，虛空",
    "T16n0669_001:0470a01": "處等。如來界者亦復如是，於三位中一切處",
    "T16n0669_001:0470a02": "等悉無罣礙。阿難！一切如來在因地時，依如",
    "T16n0669_001:0470a03": "實知、依如量修，觀如來界五種功德，不可說",
    "T16n0669_001:0470a04": "無二相，過一異、過覺觀境界，一切處一味。",
    "T16n0669_001:0470a05": "菩薩見已，除眾生相、除法異相、除大結相，依",
    "T16n0669_001:0470a06": "無礙智，於眾生相續中觀如來界，興奇異意：",
    "T16n0669_001:0470a07": "『咄哉眾生，如來即在眾生身內，如理不見如",
    "T16n0669_001:0470a08": "來。』是故我說具分聖道，開解無始相結覆",
    "T16n0669_001:0470a09": "障，令諸眾生因聖道力破除相結，自能證見",
    "T16n0669_001:0470a10": "如理如來真實平等。何因如此？一切眾生執",
    "T16n0669_001:0470a11": "相所縛，不識如來、不得如來、不見如來。阿難！",
    "T16n0669_001:0470a12": "如來昔在因地，觀如來界通達明了，正覺眾",
    "T16n0669_001:0470a13": "法悉平等如，正轉無上微妙法輪，正直成熟",
    "T16n0669_001:0470a14": "聖弟子眾，無量無邊恭敬圍繞，住於無餘",
    "T16n0669_001:0470a15": "清涼涅槃，乃至世界窮盡不捨眾生為利益",
    "T16n0669_001:0470a16": "事。",
    "T16n0669_001:0470a17": "「阿難！是如來界自性淨故，於眾生處無異相",
    "T16n0669_001:0470a18": "故、無差別故，極隨平等清亮潤滑，最妙柔",
    "T16n0669_001:0470a19": "賢與其相應。阿難！譬如水界自性清潤，能",
    "T16n0669_001:0470a20": "攝能潤能長一切藥草樹木。如是，阿難！一切",
    "T16n0669_001:0470a21": "諸佛在因地中，依如來界修行善根利益眾",
    "T16n0669_001:0470a22": "生，為此事故來入三界現生老病死，是諸",
    "T16n0669_001:0470a23": "菩薩生老等苦非真實有。何以故？已如實見",
    "T16n0669_001:0470a24": "如來界故。阿難！譬如豪富長者惟有一男",
    "T16n0669_001:0470a25": "端正聰黠，保念愛惜瞻視養護情無暫捨。是",
    "T16n0669_001:0470a26": "兒稚小貪樂舞戲，不悟脚跌墮大深坑糞穢",
    "T16n0669_001:0470a27": "死屍膖爛臭處。其兒母親及餘眷屬，見子墮",
    "T16n0669_001:0470a28": "坑驚喚大叫，嗚呼痛哉煩冤懊惱。是諸親屬",
    "T16n0669_001:0470a29": "雖復悲號而身無力怯弱，不能入此深坑救",
    "T16n0669_001:0470b01": "拔子苦。是時長者速疾馳還，念子心重不厭",
    "T16n0669_001:0470b02": "臭穢，自入坑中捉子牽出。如是，阿難！我作此",
    "T16n0669_001:0470b03": "喻以顯實義，所言死屍糞坑譬於三界；其一",
    "T16n0669_001:0470b04": "子者譬凡夫眾生；母及眷屬譬聲聞緣覺，是",
    "T16n0669_001:0470b05": "二乘人見諸眾生漂沒有流沈溺生死，雖復",
    "T16n0669_001:0470b06": "憂念傷歎慈愍，無力無能濟拔令出；豪富長",
    "T16n0669_001:0470b07": "者即是菩薩，清淨無垢無穢濁心，已能證見",
    "T16n0669_001:0470b08": "未曾習法，來入生死臭惡之處，而現受身",
    "T16n0669_001:0470b09": "濟拔眾生。阿難當知，如是菩薩大悲希有",
    "T16n0669_001:0470b10": "不可言說，超出三界脫諸累縛，更入三界受",
    "T16n0669_001:0470b11": "三有生，因漚和拘舍羅，攝持波若波羅蜜，",
    "T16n0669_001:0470b12": "雖有煩惱不能點污，演說正法滅眾生苦。",
    "T16n0669_001:0470b13": "阿難！是如來界大威神、無變異柔潤故，汝",
    "T16n0669_001:0470b14": "應知。阿難！是眾生界是諸聖性，無修無不",
    "T16n0669_001:0470b15": "修，無行無不行，無心無心法，無業無果報，",
    "T16n0669_001:0470b16": "無苦無樂得入是處，是性平等，是性無異相，",
    "T16n0669_001:0470b17": "是性遠離，是性隨從，是性廣大，是性無我",
    "T16n0669_001:0470b18": "所，是性無高下，是性真實，是性無盡，是",
    "T16n0669_001:0470b19": "性常住，是性明淨。阿難！云何是性是諸聖",
    "T16n0669_001:0470b20": "性？一切聖法緣此得成，一切聖人依因此性",
    "T16n0669_001:0470b21": "而得顯現，故我說之為諸聖性。",
    "T16n0669_001:0470b22": "「阿難！我今說如來性，過恒沙數一切如來不",
    "T16n0669_001:0470b23": "共真實，從此法出而得顯現，名如來界。信樂",
    "T16n0669_001:0470b24": "正說深味愛重，一切聖賢人戒定慧身即得",
    "T16n0669_001:0470b25": "成就，是故此法名為法身。是法者相攝、不相",
    "T16n0669_001:0470b26": "離，不捨智、非有解，是依、是持、是處，若法不",
    "T16n0669_001:0470b27": "相攝相離、捨智有解，亦是依是持是處，是",
    "T16n0669_001:0470b28": "故我說，一切法藏無變異故名為如如，無顛",
    "T16n0669_001:0470b29": "倒故名為實際，過一切相名為寂滅，聖人行",
    "T16n0669_001:0470c01": "處無分別智之境界故名第一義。阿難！是如",
    "T16n0669_001:0470c02": "來界，非有非無、不染不淨，自性無垢、清淨相",
    "T16n0669_001:0470c03": "應，汝當知！",
    "T16n0669_001:0470c04": "「阿難！云何如來為界不可思議？阿難！是如",
    "T16n0669_001:0470c05": "來界在有垢地，淨不淨法俱在一時，是處不",
    "T16n0669_001:0470c06": "可思惟，依甚深理而得解脫，成阿羅漢、成辟",
    "T16n0669_001:0470c07": "支佛，非其境界。阿難！有二種法不可通達：",
    "T16n0669_001:0470c08": "一者自性清淨法界不可通達；二者煩惱垢",
    "T16n0669_001:0470c09": "障不可通達，惟阿毘跋致菩薩與大法相",
    "T16n0669_001:0470c10": "應，能聽能受能持。諸菩薩、聲聞、緣覺，信佛",
    "T16n0669_001:0470c11": "語故得知此法。阿難！如來為此界性不可思",
    "T16n0669_001:0470c12": "議。」",
    "T16n0669_001:0470c13": "無上依經菩提品第三",
    "T16n0669_001:0470c14": "佛告阿難：「何者如來阿耨多羅三藐三菩提？",
    "T16n0669_001:0470c15": "諸佛婆伽婆在無漏界，一切障永盡，轉依",
    "T16n0669_001:0470c16": "寂靜明淨。是無上菩提與十種分相應，汝當",
    "T16n0669_001:0470c17": "知。何等為十？一者自性，二者因緣，三者惑",
    "T16n0669_001:0470c18": "障，四者至果，五者作事，六者相攝，七者",
    "T16n0669_001:0470c19": "行處，八者常住，九者不共，十者不可思惟。",
    "T16n0669_001:0470c20": "「阿難！何者名為菩提自性？十地十波羅蜜，",
    "T16n0669_001:0470c21": "如理如量修出離道，所得轉依寂靜明淨，聲",
    "T16n0669_001:0470c22": "聞緣覺非其境界，是即名為菩提自性。阿難！",
    "T16n0669_001:0470c23": "是界未除煩惱[穀-禾+卵]，我說名如來藏至極清淨，",
    "T16n0669_001:0470c24": "是名轉依法。有四種相：一者生起緣故，二",
    "T16n0669_001:0470c25": "者滅盡緣故，三者正熟思量所知法果故，四",
    "T16n0669_001:0470c26": "者最清淨法界體故。何者名生起緣？出一切",
    "T16n0669_001:0470c27": "世如來相續，是菩提道生起緣處。何者名滅",
    "T16n0669_001:0470c28": "盡緣？三品煩惱根本種類，依因此法永滅",
    "T16n0669_001:0470c29": "盡故。何者所知法果？已正通達所知真如，",
    "T16n0669_001:0471a01": "證得果故。何者名法界體？滅諸相結最淨法",
    "T16n0669_001:0471a02": "界，所顯現故。阿難！是轉依相，是轉依者，則",
    "T16n0669_001:0471a03": "佛婆伽婆無上菩提故名菩提性。",
    "T16n0669_001:0471a04": "「阿難！有四種法為得無上菩提作因。何者為",
    "T16n0669_001:0471a05": "四？一者願樂修習摩訶衍法，二者修習般若",
    "T16n0669_001:0471a06": "波羅蜜，三者修習破虛空三昧門，四者修習",
    "T16n0669_001:0471a07": "如來大悲。阿難！有四種惑障菩提果。何者",
    "T16n0669_001:0471a08": "為四？一者棄背大乘法，二者邪執我見，三者",
    "T16n0669_001:0471a09": "畏生死苦，四者不行利益他眾生事。阿難！",
    "T16n0669_001:0471a10": "有四種菩提無上勝果。何者為四？一者最淨，",
    "T16n0669_001:0471a11": "二者真我，三者妙樂，四者常住。」是時阿難聞",
    "T16n0669_001:0471a12": "佛語已，於眾會中即從座起，偏袒右肩右膝",
    "T16n0669_001:0471a13": "著地，曲躬恭敬頂禮佛足，合掌向佛而說偈",
    "T16n0669_001:0471a14": "言：",
    "T16n0669_001:0471a15": "「能說能行甚深理，　　永度有流不退沒，",
    "T16n0669_001:0471a16": "　已過怨結諸怖畏，　　故我稽首問瞿曇。",
    "T16n0669_001:0471a17": "　云何法是菩提因？　　云何名障名為果？",
    "T16n0669_001:0471a18": "　惟願慈善大悲尊，　　憐愍我等分別說。」",
    "T16n0669_001:0471a19": "是時世尊唱言：「善哉阿難！能問如來甚深大",
    "T16n0669_001:0471a20": "義，汝行利益多眾生故，為令人天得道安",
    "T16n0669_001:0471a21": "樂。汝今諦聽，至心渴仰恭敬信受。」「善哉世",
    "T16n0669_001:0471a22": "尊！願樂欲聞。」佛告阿難：「世間中有三品眾",
    "T16n0669_001:0471a23": "生：一者著有、二者著無、三者不著有無。著有",
    "T16n0669_001:0471a24": "者復有二種：一者背涅槃道無涅槃性，不求",
    "T16n0669_001:0471a25": "涅槃願樂生死；二者於我法中不生渴仰，誹",
    "T16n0669_001:0471a26": "謗大乘。阿難！是等眾生非佛弟子，佛非大師",
    "T16n0669_001:0471a27": "非歸依處。如是人等已住愚盲，必墮嶮怖大",
    "T16n0669_001:0471a28": "闇之中，於曠野地更入黑穢棘刺稠林，以生",
    "T16n0669_001:0471a29": "死縛作於後際，落闡提網不能自出。著斷無",
    "T16n0669_001:0471b01": "者亦有二種：一者行無方便，二者行有方便。",
    "T16n0669_001:0471b02": "行無方便復有二人：一者在佛法外九十六",
    "T16n0669_001:0471b03": "種異學外道，如支羅歌波育婆等；二者在佛",
    "T16n0669_001:0471b04": "法中能生信心，堅著我見不愛正理。我說此",
    "T16n0669_001:0471b05": "人同彼外道。復有增上慢人，在正法中觀空，",
    "T16n0669_001:0471b06": "生於有無二見。是真空者，直向無上菩提",
    "T16n0669_001:0471b07": "一道淨解脫門、如來顯了開示正說，於中",
    "T16n0669_001:0471b08": "生空見，我說不可治。阿難！若有人執我見",
    "T16n0669_001:0471b09": "如須彌山大，我不驚怪亦不毀呰；增上慢人",
    "T16n0669_001:0471b10": "執著空見，如一毛髮作十六分，我不許可。",
    "T16n0669_001:0471b11": "行有方便亦有二人：一聲聞乘，唯修自利而",
    "T16n0669_001:0471b12": "不能為利益他事；二緣覺乘，少能利他少",
    "T16n0669_001:0471b13": "事而住少得云足。不著有無者，最上利根",
    "T16n0669_001:0471b14": "修行大乘，是人不著生死如、闡提不行無方",
    "T16n0669_001:0471b15": "便如、外道不行有方便如，二乘云何而行？",
    "T16n0669_001:0471b16": "觀於生死及涅槃界平等一相，至得正道其",
    "T16n0669_001:0471b17": "心安止，住無住處清淨涅槃，遊行生死不",
    "T16n0669_001:0471b18": "被染污，修大悲心以為根本，志力高強堅",
    "T16n0669_001:0471b19": "住不動。」",
    "T16n0669_001:0471b20": "佛言：「阿難！若人貪著三有、誹謗大乘，名一",
    "T16n0669_001:0471b21": "闡提，墮邪定聚。若人著無行無方便，墮不定",
    "T16n0669_001:0471b22": "聚。復有著無行有方便，不著有無行平等道，",
    "T16n0669_001:0471b23": "名正定聚。阿難！不著有無修行平等，惟除此",
    "T16n0669_001:0471b24": "人餘有四人：一者一闡提、二者外道、三者",
    "T16n0669_001:0471b25": "聲聞、四者緣覺。有四惑障，不能證得如來",
    "T16n0669_001:0471b26": "法身無上菩提。何者為四？棄捨大乘是闡提",
    "T16n0669_001:0471b27": "障；為除此障，我說菩薩修行信樂大乘真",
    "T16n0669_001:0471b28": "法。於一切處謬執我見，是外道障；為除此",
    "T16n0669_001:0471b29": "障，我說菩薩修行般若波羅蜜法。於生死中",
    "T16n0669_001:0471c01": "厭畏疲極是聲聞障；為除此障，我說菩薩修",
    "T16n0669_001:0471c02": "行破虛空三昧門。背利益他小事為足是緣",
    "T16n0669_001:0471c03": "覺障；為除此障，我說菩薩修行大悲。是四",
    "T16n0669_001:0471c04": "種人有四種惑，為除此惑說四聖道，因此勝",
    "T16n0669_001:0471c05": "道治四顛倒，能證如來無上最妙法身四德",
    "T16n0669_001:0471c06": "波羅蜜果。",
    "T16n0669_001:0471c07": "「阿難！色等諸法悉皆無常而生常想，諸法皆",
    "T16n0669_001:0471c08": "苦而生樂想，諸法無我而生我想，諸法不淨",
    "T16n0669_001:0471c09": "而生淨想，是名顛倒。觀色等法是無常苦",
    "T16n0669_001:0471c10": "無我不淨，不名顛倒；是不顛倒，若觀如來妙",
    "T16n0669_001:0471c11": "德法身，即成顛倒。治此顛倒，我說如來法身",
    "T16n0669_001:0471c12": "四德。何者為四？一者常住波羅蜜、二者安",
    "T16n0669_001:0471c13": "樂波羅蜜、三者真我波羅蜜、四者清淨波羅",
    "T16n0669_001:0471c14": "蜜。阿難！一切凡夫執內五陰起顛倒見，於",
    "T16n0669_001:0471c15": "無常中而生常見，於實苦中而生樂見，於無",
    "T16n0669_001:0471c16": "我中而生我見，於不淨中而生淨見。阿難！",
    "T16n0669_001:0471c17": "如來法身是一切種智之境界故，聲聞緣覺",
    "T16n0669_001:0471c18": "不能觀察如來法身，顛倒修習不可拔斷。云",
    "T16n0669_001:0471c19": "何如此？如來法身最勝常住應當修習，背",
    "T16n0669_001:0471c20": "常住修住無常修；如來法身最上妙樂應當",
    "T16n0669_001:0471c21": "修習，背妙樂修住於苦修；如來法身最勝真",
    "T16n0669_001:0471c22": "我應當修習，背真我修住無我修；如來法身",
    "T16n0669_001:0471c23": "最極清淨應當修習，背清淨修住不清淨修。",
    "T16n0669_001:0471c24": "因此倒修聲聞緣覺所住之道，非是如來法",
    "T16n0669_001:0471c25": "身四德道所至處，是故法身常樂我淨非其",
    "T16n0669_001:0471c26": "境界。阿難！若有眾生信如來語，能見法身",
    "T16n0669_001:0471c27": "常樂我淨，是眾生者無顛倒心生真正見。云",
    "T16n0669_001:0471c28": "何如此？倒修聲聞緣覺所住之道，非是如",
    "T16n0669_001:0471c29": "來法身四德道所至處，是故法身常樂我淨",
    "T16n0669_001:0472a01": "非其境界。",
    "T16n0669_001:0472a02": "「阿難！若有眾生信如來語，能見法身常樂我",
    "T16n0669_001:0472a03": "淨，是眾生者，無顛倒心生真正見。云何如",
    "T16n0669_001:0472a04": "此？阿難！如來法身是真常樂我淨波羅蜜。若",
    "T16n0669_001:0472a05": "有眾生因勝妙道觀如來身，是等眾生從明",
    "T16n0669_001:0472a06": "入明，從安隱處至勝樂處，是佛真子佛心愛",
    "T16n0669_001:0472a07": "念，從佛口出得佛成就，從法化生得法財",
    "T16n0669_001:0472a08": "分。阿難！一闡提人棄背正法，生死臭穢深",
    "T16n0669_001:0472a09": "心貪樂；為除此惑，我說修行願樂大乘，依因",
    "T16n0669_001:0472a10": "此法得最淨果。阿難！一切外道邪執我見而",
    "T16n0669_001:0472a11": "生取著，色等諸法是無我相無諍故，三世佛",
    "T16n0669_001:0472a12": "一切處，及我說乃名真我。是諸外道執內五",
    "T16n0669_001:0472a13": "陰，而起我見心安快樂；為破此惑，是故我",
    "T16n0669_001:0472a14": "說修習般若波羅蜜，依因此法得真我果。阿",
    "T16n0669_001:0472a15": "難！聲聞人者怖畏生死，於苦滅處而生欣樂；",
    "T16n0669_001:0472a16": "為除此執，我說修習破虛空三昧門，依因此",
    "T16n0669_001:0472a17": "法得具足分，世出世樂波羅蜜果。阿難！緣",
    "T16n0669_001:0472a18": "覺人者不能觀察利益他事，與諸眾生不和",
    "T16n0669_001:0472a19": "合住，獨處思惟心安快樂；為除此執，我說修",
    "T16n0669_001:0472a20": "習菩薩大悲，依因此法恒遍十方，為諸眾生",
    "T16n0669_001:0472a21": "作利益事所留住故，得於常住波羅蜜果。",
    "T16n0669_001:0472a22": "阿難！因此四德，一切如來實稱法界，不",
    "T16n0669_001:0472a23": "著有無如大虛空，修空界最究竟，過三際永",
    "T16n0669_001:0472a24": "安住。「阿難！一切阿羅漢、辟支佛、大地菩薩，",
    "T16n0669_001:0472a25": "為四種障，不得如來法身四德波羅蜜。何",
    "T16n0669_001:0472a26": "者為四？一者生緣惑、二者生因惑、三者有",
    "T16n0669_001:0472a27": "有、四者無有。何者生緣惑？即是無明住",
    "T16n0669_001:0472a28": "生一切行，如無明生業。何者是生因惑？是",
    "T16n0669_001:0472a29": "無明住地所生諸行，譬如無明所生諸業。何",
    "T16n0669_001:0472b01": "者有有？緣無明住地，因無明住地所起無",
    "T16n0669_001:0472b02": "漏行三種意生身，譬如四取為緣，三有漏",
    "T16n0669_001:0472b03": "業為因起三種有。何者無有？緣三種意生身，",
    "T16n0669_001:0472b04": "不可覺知微細墮滅，譬如緣三有中生念念",
    "T16n0669_001:0472b05": "老死。無明住地一切煩惱是其依處未斷除",
    "T16n0669_001:0472b06": "故，諸阿羅漢及辟支佛、自在菩薩，不得至見",
    "T16n0669_001:0472b07": "煩惱垢濁習氣臭穢究竟滅盡大淨波羅蜜；",
    "T16n0669_001:0472b08": "因無明住地起輕相惑，有虛妄行未滅除故，",
    "T16n0669_001:0472b09": "不得至見無作無行極寂大我波羅蜜；緣無",
    "T16n0669_001:0472b10": "明住地因微細虛妄起無漏業，意生諸陰未",
    "T16n0669_001:0472b11": "除盡故，不得至見極滅遠離大樂波羅蜜；",
    "T16n0669_001:0472b12": "若未能得一切煩惱諸業生難永盡無餘，是",
    "T16n0669_001:0472b13": "諸如來為甘露界，則變易死斷流滅無量，",
    "T16n0669_001:0472b14": "不得至見極無變異大常波羅蜜。「阿難！於",
    "T16n0669_001:0472b15": "三界中有四種難：一者煩惱難、二者業難、",
    "T16n0669_001:0472b16": "三者生報難、四者過失難。無明住地所起方",
    "T16n0669_001:0472b17": "便生死，如三界內煩惱難；無明住地所起因",
    "T16n0669_001:0472b18": "緣生死，如三界內業難；無明住地所起有",
    "T16n0669_001:0472b19": "有生死，如三界內生難；無明住地所起無有",
    "T16n0669_001:0472b20": "生死，如三界內過失難。應如是知。阿難！四",
    "T16n0669_001:0472b21": "種生死未除滅故，三種意生身無有常樂我",
    "T16n0669_001:0472b22": "淨波羅蜜果，惟佛法身是常是樂是我是淨",
    "T16n0669_001:0472b23": "波羅蜜，汝應知。",
    "T16n0669_001:0472b24": "「阿難！如來法身大淨波羅蜜應知有二種：自",
    "T16n0669_001:0472b25": "性清淨是其通相，無垢清淨是其別相。大我",
    "T16n0669_001:0472b26": "波羅蜜應知有二種：遠離一切外道邪執，出",
    "T16n0669_001:0472b27": "過我見虛妄故；遠離二乘計理謬執，出過無",
    "T16n0669_001:0472b28": "我虛妄故。大樂波羅蜜應知有二種：斷苦",
    "T16n0669_001:0472b29": "集本解習氣縛，則能證得一切苦滅；意生",
    "T16n0669_001:0472c01": "諸陰拔除盡故。大常波羅蜜應知有二種：既",
    "T16n0669_001:0472c02": "不損減無常諸行，出過斷見故；亦不增益常",
    "T16n0669_001:0472c03": "住涅槃，出過常見故。若計諸行無常，是名斷",
    "T16n0669_001:0472c04": "見，若計涅槃常住，是名常見。治四惑障翻",
    "T16n0669_001:0472c05": "四顛倒，常樂我淨為其真果。「阿難！何者是",
    "T16n0669_001:0472c06": "菩提利益事？有二種事：一者無分別智、二",
    "T16n0669_001:0472c07": "者無分別後智。是二種智有二種事：一者為",
    "T16n0669_001:0472c08": "成就自利、二者為成就利他。何者自利？圓",
    "T16n0669_001:0472c09": "滿解脫身持淨法身，滅煩惱障、一切智障，",
    "T16n0669_001:0472c10": "是名自利；無分別智能成此法。何者為利",
    "T16n0669_001:0472c11": "他？從無分別後智，乃至盡生死際不作思",
    "T16n0669_001:0472c12": "量，顯二種身說法無窮無間無量，為脫生死",
    "T16n0669_001:0472c13": "三惡道苦，為欲安立一切眾生，置於善道住",
    "T16n0669_001:0472c14": "三乘處，是名利他。復次自利，與三功德分",
    "T16n0669_001:0472c15": "不相離：一者無漏、二者遍滿、三者無為。復",
    "T16n0669_001:0472c16": "次利他，與四功德分不相離，拔濟眾生不墮",
    "T16n0669_001:0472c17": "四處：一者妄見癡迷疑惑、二者苦道惡道",
    "T16n0669_001:0472c18": "墮道、三者以嫉妬心以怨結心破壞正教、四",
    "T16n0669_001:0472c19": "者以下劣心貪樂小乘。阿難！興此二事自",
    "T16n0669_001:0472c20": "利利他，是菩提事。「阿難！何者名菩提相應",
    "T16n0669_001:0472c21": "法？無上菩提是真實相，十九種法與其相",
    "T16n0669_001:0472c22": "應：一者不可思量、二者微細、三者真實、",
    "T16n0669_001:0472c23": "四者道理甚深、五者不可見、六者難通達、",
    "T16n0669_001:0472c24": "七者常、八者在、九者寂、十者恒、十一清涼、",
    "T16n0669_001:0472c25": "十二遍滿、十三無分別、十四無著、十五無礙、",
    "T16n0669_001:0472c26": "十六隨順、十七不可執、十八大淨、十九澄",
    "T16n0669_001:0472c27": "清，此十九法與無上菩提恒不相離，故名菩",
    "T16n0669_001:0472c28": "提相應之法。",
    "T16n0669_001:0472c29": "「阿難！何者是菩提行處？三種道理顯現三",
    "T16n0669_001:0473a01": "身：一者甚深道理、二者廣大道理、三者萬",
    "T16n0669_001:0473a02": "德道理。阿難！第一身者，與五種相、五種功德",
    "T16n0669_001:0473a03": "相應。何者五種相？一者無為、二者不相離、",
    "T16n0669_001:0473a04": "三者離二邊、四者脫一切障、五者自性清淨。",
    "T16n0669_001:0473a05": "何者五種功德？一者不可量、二者不可數、",
    "T16n0669_001:0473a06": "三者難思、四者不共、五者究竟清淨。第二",
    "T16n0669_001:0473a07": "身者，法身淨流之所顯現，一切無量如來功",
    "T16n0669_001:0473a08": "德，摩訶般若大悲為體，與五種功德相應：",
    "T16n0669_001:0473a09": "一者無分別相、二者無功用心、三者稱眾生",
    "T16n0669_001:0473a10": "意作利益、四者與法身不相離、五者恒遍一",
    "T16n0669_001:0473a11": "時不捨眾生。第三身者，般若大悲淨流所顯，",
    "T16n0669_001:0473a12": "色種為體，與四分功德相應：一者三十二相、",
    "T16n0669_001:0473a13": "二者八十種好、三者威德、四者力，能於諸",
    "T16n0669_001:0473a14": "眾生根欲性行相攝相應，於穢佛土示現種",
    "T16n0669_001:0473a15": "種本生之事，或復示現昇兜率天，或復示",
    "T16n0669_001:0473a16": "現從彼天下，或復示現降神母胎，或現初生",
    "T16n0669_001:0473a17": "出胎，或現俱摩羅位，或現受學十八明處，",
    "T16n0669_001:0473a18": "或現諸戲遊於後園，或現出家或現苦行，",
    "T16n0669_001:0473a19": "或詣道場或成佛道，或波羅捺轉妙法輪，或",
    "T16n0669_001:0473a20": "堅固林般涅槃那，示現如是種種之事，乃至",
    "T16n0669_001:0473a21": "盡于生死後際。阿難！無上菩提攝三身盡，",
    "T16n0669_001:0473a22": "是故名為菩提行處。「阿難！何者無上菩提常",
    "T16n0669_001:0473a23": "住法？而此常住有二種法為作因緣：一者",
    "T16n0669_001:0473a24": "不生不滅、二者無窮無盡，是名菩提常住法。",
    "T16n0669_001:0473a25": "「阿難！何者是無上菩提不共相？不共有二",
    "T16n0669_001:0473a26": "種：一者不可知，若諸凡夫聲聞緣覺不能",
    "T16n0669_001:0473a27": "通達，非其境界；二者不可得，除佛一人餘",
    "T16n0669_001:0473a28": "無得者。是不共法有五種：一者如如理甚",
    "T16n0669_001:0473a29": "深故、二者自在不可動故、三者清淨無漏界",
    "T16n0669_001:0473b01": "所攝故、四者一切所知處無礙故、五者為眾",
    "T16n0669_001:0473b02": "生利益事圓滿故，是名菩提不共相。",
    "T16n0669_001:0473b03": "「阿難！何者是無上菩提不可思惟？有六種因",
    "T16n0669_001:0473b04": "故不可思惟：一者過語言境界、二者第一義",
    "T16n0669_001:0473b05": "諦所攝、三者已過覺觀分別思惟、四者譬",
    "T16n0669_001:0473b06": "類所不能得、五者於一切法最上品故、六者",
    "T16n0669_001:0473b07": "生死涅槃處不可安立故，是名無上菩提不",
    "T16n0669_001:0473b08": "可思惟。「阿難！云何如來為無上菩提不可",
    "T16n0669_001:0473b09": "思議？阿難！一切如來住無上菩提處，有五種",
    "T16n0669_001:0473b10": "因緣不可思議。何者為五？一者自性、二者",
    "T16n0669_001:0473b11": "處、三者住、四者為一異、五者為利益。阿",
    "T16n0669_001:0473b12": "難！云何如來為菩提自性不可思議？即色是",
    "T16n0669_001:0473b13": "如來不可得，離色是如來不可得，受想行識",
    "T16n0669_001:0473b14": "亦如是；即地界是如來不可得，離地界是如",
    "T16n0669_001:0473b15": "來不可得，水火風界亦如是；即眼入是如來",
    "T16n0669_001:0473b16": "不可得，離眼入是如來不可得，耳鼻舌身意",
    "T16n0669_001:0473b17": "亦如是；即有法是如來不可得，無法亦如是，",
    "T16n0669_001:0473b18": "是名菩提性不可思議。阿難！云何如來為菩",
    "T16n0669_001:0473b19": "提處不可思議？如來在欲界不可思議，離欲",
    "T16n0669_001:0473b20": "界亦不可思議，色無色界亦如是；如來在人",
    "T16n0669_001:0473b21": "中不可思議，離人中亦不可思議，六道亦如",
    "T16n0669_001:0473b22": "是；如來在東方不可思議，離東方亦不可思",
    "T16n0669_001:0473b23": "議，十方亦如是，是名為處不可思議。阿難！何",
    "T16n0669_001:0473b24": "者是如來為菩提住不可思議？阿難！安樂住",
    "T16n0669_001:0473b25": "如來住不可思議，寂靜住如來住不可思議，",
    "T16n0669_001:0473b26": "有心住如來住不可思議，無心住如來住不",
    "T16n0669_001:0473b27": "可思議，如是梵住聖住如來住不可思議，是",
    "T16n0669_001:0473b28": "名為住不可思議。阿難！云何如來為一異不",
    "T16n0669_001:0473b29": "可思議？三世如來在一處住。何者一處？自性",
    "T16n0669_001:0473c01": "清淨無漏法界是諸如來，若一若異不可思",
    "T16n0669_001:0473c02": "議，是名一異不可思議。阿難！云何如來為",
    "T16n0669_001:0473c03": "利益事不可思議？如是如來等一法界，智慧",
    "T16n0669_001:0473c04": "神力正勤威德悉皆平等，住於無漏清淨法",
    "T16n0669_001:0473c05": "界，諸如來等因此轉依，能為眾生無量利益，",
    "T16n0669_001:0473c06": "是名利益不可思議。復次不可思議有二種：",
    "T16n0669_001:0473c07": "一者不可言說，過語言境界故；二者出一切",
    "T16n0669_001:0473c08": "世，於世間中無譬類故，是名不可思議。復",
    "T16n0669_001:0473c09": "次真如，本不被染、末無垢污不可思議。阿難！",
    "T16n0669_001:0473c10": "是名菩提不可思議。」",
    "T16n0669_001:0473c11": "佛說無上依經卷上"
}