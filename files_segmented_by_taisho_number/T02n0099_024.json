{
    "T02n0099_024:0170c24": "雜阿含經卷第二十四",
    "T02n0099_024:0170c26": "宋天竺三藏求那跋陀羅譯",
    "T02n0099_024:0170c27": "第五誦道品第一",
    "T02n0099_024:0170c28": "二四605（六〇五）如是我聞：一時，佛住舍衛國祇樹給孤",
    "T02n0099_024:0170c29": "獨園。爾時，世尊告諸比丘：「有四念處。何等",
    "T02n0099_024:0171a01": "為四？謂身身觀念處，受、心、法法觀念處。」佛",
    "T02n0099_024:0171a02": "說此經已，諸比丘聞佛所說，歡喜奉行。",
    "T02n0099_024:0171a03": "606（六〇六）如是我聞：一時，佛住舍衛國祇樹給孤",
    "T02n0099_024:0171a04": "獨園。爾時，世尊告諸比丘：「有四念處。何等",
    "T02n0099_024:0171a05": "為四？謂身身觀念處，受、心、法法觀念處。如",
    "T02n0099_024:0171a06": "是，比丘！於此四念處修習滿足，精勤方便，",
    "T02n0099_024:0171a07": "正念正知，應當學。」佛說此經已，諸比丘",
    "T02n0099_024:0171a08": "聞佛所說，歡喜奉行。",
    "T02n0099_024:0171a09": "607（六〇七）如是我聞：一時，佛住舍衛國祇樹給",
    "T02n0099_024:0171a10": "孤獨園。爾時，世尊告諸比丘：「有一乘道，淨",
    "T02n0099_024:0171a11": "諸眾生，令越憂悲，滅惱苦，得如實法，所",
    "T02n0099_024:0171a12": "謂四念處。何等為四？身身觀念處，受、心、法法",
    "T02n0099_024:0171a13": "觀念處。」佛說此經已，諸比丘聞佛所說，歡",
    "T02n0099_024:0171a14": "喜奉行。",
    "T02n0099_024:0171a15": "608（六〇八）如是我聞：一時，佛住舍衛國祇樹給",
    "T02n0099_024:0171a16": "孤獨園。爾時，世尊告諸比丘：「若比丘離四念",
    "T02n0099_024:0171a17": "處者，則離如實聖法；離如實聖法者，則",
    "T02n0099_024:0171a18": "離聖道；離聖道者，則離甘露法；離甘露",
    "T02n0099_024:0171a19": "法者，不得脫生、老、病、死、憂、悲、惱、苦，我說彼",
    "T02n0099_024:0171a20": "於苦不得解脫。「若比丘不離四念處者，",
    "T02n0099_024:0171a21": "得不離聖如實法；不離聖如實者，則不",
    "T02n0099_024:0171a22": "離聖道；不離聖道者，則不離甘露法；不",
    "T02n0099_024:0171a23": "離甘露法者，得脫生、老、病、死、憂、悲、惱、苦，我",
    "T02n0099_024:0171a24": "說彼人解脫眾苦。」佛說此經已，諸比丘聞",
    "T02n0099_024:0171a25": "佛所說，歡喜奉行。",
    "T02n0099_024:0171a26": "609（六〇九）如是我聞：一時，佛住舍衛國祇樹給",
    "T02n0099_024:0171a27": "孤獨園。爾時，世尊告諸比丘：「我今當說四",
    "T02n0099_024:0171a28": "念處集、四念處沒。諦聽，善思。何等為四",
    "T02n0099_024:0171a29": "念處集、四念處沒？食集則身集、食滅則身",
    "T02n0099_024:0171b01": "沒。如是隨身集觀住，隨身滅觀住，隨身集",
    "T02n0099_024:0171b02": "滅觀住，則無所依住，於諸世間永無所取。",
    "T02n0099_024:0171b03": "「如是觸集則受集，觸滅則受沒。如是隨集",
    "T02n0099_024:0171b04": "法觀受住，隨滅法觀受住，隨集滅法觀",
    "T02n0099_024:0171b05": "受住，則無所依住，於諸世間都無所取。「名",
    "T02n0099_024:0171b06": "色集則心集，名色滅則心沒。隨集法觀心",
    "T02n0099_024:0171b07": "住，隨滅法觀心住，隨集滅法觀心住，則",
    "T02n0099_024:0171b08": "無所依住，於諸世間則無所取。「憶念集則",
    "T02n0099_024:0171b09": "法集，憶念滅則法沒。隨集法觀法住，隨",
    "T02n0099_024:0171b10": "滅法觀法住，隨集滅法觀法住，則無所",
    "T02n0099_024:0171b11": "依住，於諸世間則無所取。是名四念處",
    "T02n0099_024:0171b12": "集、四念處沒。」佛說此經已，諸比丘聞佛所",
    "T02n0099_024:0171b13": "說，歡喜奉行。",
    "T02n0099_024:0171b14": "610（六一〇）如是我聞：一時，佛住舍衛國祇樹給",
    "T02n0099_024:0171b15": "孤獨園。爾時，世尊告諸比丘：「我當說修四",
    "T02n0099_024:0171b16": "念處。諦聽，善思。云何修四念處？謂內身身觀",
    "T02n0099_024:0171b17": "念住，精勤方便，正智正念，調伏世間憂悲，",
    "T02n0099_024:0171b18": "外身、內外身觀住，精勤方便，正念正知，調",
    "T02n0099_024:0171b19": "伏世間憂悲。如是受、心、法，內法、外法、內外法",
    "T02n0099_024:0171b20": "觀念住，精勤方便，正念正知，調伏世間憂",
    "T02n0099_024:0171b21": "悲，是名比丘修四念處。」佛說此經已，諸比",
    "T02n0099_024:0171b22": "丘聞佛所說，歡喜奉行。",
    "T02n0099_024:0171b23": "過去、未來修四念處亦如是說。",
    "T02n0099_024:0171b24": "611（六一一）如是我聞：一時，佛住舍衛國祇樹給",
    "T02n0099_024:0171b25": "孤獨園。爾時，世尊告諸比丘：「有善法聚、不",
    "T02n0099_024:0171b26": "善法聚。云何善法聚？所謂四念處，是為正",
    "T02n0099_024:0171b27": "說。所以者何？純一滿淨聚者，所謂四念處。云",
    "T02n0099_024:0171b28": "何為四？謂身身觀念處，受、心、法法觀念處。",
    "T02n0099_024:0171c01": "云何不善聚？不善聚者，所謂五蓋，是為",
    "T02n0099_024:0171c02": "正說。所以者何？純一逸滿不善聚者，所謂",
    "T02n0099_024:0171c03": "五蓋。何等為五？謂貪欲蓋、瞋恚蓋、睡眠蓋、",
    "T02n0099_024:0171c04": "掉悔蓋、疑蓋。」佛說此經已，諸比丘聞佛",
    "T02n0099_024:0171c05": "所說，歡喜奉行。",
    "T02n0099_024:0171c06": "612（六一二）如是我聞：一時，佛住舍衛國祇樹給孤",
    "T02n0099_024:0171c07": "獨園。爾時，世尊告諸比丘：「如人執持四種",
    "T02n0099_024:0171c08": "強弓，大力方便射多羅樹影，疾過無閡。如",
    "T02n0099_024:0171c09": "是如來四種聲聞，增上方便，利根智慧，盡百",
    "T02n0099_024:0171c10": "年壽，於如來所百年說法教授，唯除食息、",
    "T02n0099_024:0171c11": "󰪉寫、睡眠，中間常說、常聽；智慧明利，於如",
    "T02n0099_024:0171c12": "來所說，盡底受持，無諸障閡，於如來所不",
    "T02n0099_024:0171c13": "加再問。如來說法無有終極，聽法盡壽，百",
    "T02n0099_024:0171c14": "歲命終，如來說法猶不能盡。當知如來所",
    "T02n0099_024:0171c15": "說無量無邊，名、句、味身亦復無量，無有終",
    "T02n0099_024:0171c16": "極，所謂四念處。何等為四？謂身念處，受、心、",
    "T02n0099_024:0171c17": "法念處。」佛說此經已，諸比丘聞佛所說，歡",
    "T02n0099_024:0171c18": "喜奉行。",
    "T02n0099_024:0171c19": "一切四念處經，皆以此總句，所謂「是故，比",
    "T02n0099_024:0171c20": "丘！於四念處修習，起增上欲，精勤方便，正",
    "T02n0099_024:0171c21": "念正智，應當學。」",
    "T02n0099_024:0171c22": "613（六一三）如是我聞：一時，佛住舍衛國祇樹給孤",
    "T02n0099_024:0171c23": "獨園。爾時，世尊告諸比丘：「有不善聚、善聚。",
    "T02n0099_024:0171c24": "何等為不善聚？謂三不善根，是名正說。所",
    "T02n0099_024:0171c25": "以者何？純不善積聚者，謂三不善根。云何",
    "T02n0099_024:0171c26": "為三？謂貪不善根、恚不善根、癡不善根。云何",
    "T02n0099_024:0171c27": "為善聚？謂四念處。所以者何？純善滿具者，",
    "T02n0099_024:0171c28": "謂四念處，是名善說。云何為四？謂身念處，",
    "T02n0099_024:0171c29": "受、心、法念處。」佛說此經已，諸比丘聞佛所",
    "T02n0099_024:0172a01": "說，歡喜奉行。",
    "T02n0099_024:0172a02": "如三不善根，",
    "T02n0099_024:0172a03": "如是三惡行——身惡行、口惡行、意惡行，",
    "T02n0099_024:0172a04": "三想——欲想、恚想、害想，",
    "T02n0099_024:0172a05": "三覺——欲覺、恚覺、害覺，",
    "T02n0099_024:0172a06": "三界——欲界、恚界、害界。佛說此經已，諸比丘",
    "T02n0099_024:0172a07": "聞佛所說，歡喜奉行。",
    "T02n0099_024:0172a08": "614（六一四）如是我聞：一時，佛住舍衛國祇樹給",
    "T02n0099_024:0172a09": "孤獨園。時，有異比丘來詣佛所，稽首佛足，",
    "T02n0099_024:0172a10": "退坐一面，白佛言：「世尊！如所說『大丈夫』。云",
    "T02n0099_024:0172a11": "何名大丈夫、非大丈夫？」佛告比丘：「善哉！善哉！",
    "T02n0099_024:0172a12": "比丘能問如來大丈夫義。諦聽，善思，當為",
    "T02n0099_024:0172a13": "汝說。若比丘身身觀念住，彼身身觀念住",
    "T02n0099_024:0172a14": "已，心不離欲，不得解脫，盡諸有漏，我說",
    "T02n0099_024:0172a15": "彼非為大丈夫。所以者何？心不解脫故。若",
    "T02n0099_024:0172a16": "比丘受、心、法法觀念住，心不離欲，不得解",
    "T02n0099_024:0172a17": "脫，盡諸有漏，我不說彼為大丈夫。所以",
    "T02n0099_024:0172a18": "者何？心不解脫故。「若比丘身身觀念住，",
    "T02n0099_024:0172a19": "心得離欲，心得解脫，盡諸有漏，我說彼為",
    "T02n0099_024:0172a20": "大丈夫也。所以者何？心解脫故。若受、心、法法",
    "T02n0099_024:0172a21": "觀念住，受、心、法法觀念住已，心離貪欲，心",
    "T02n0099_024:0172a22": "得解脫，盡諸有漏，我說彼為大丈夫也。",
    "T02n0099_024:0172a23": "所以者何？心解脫故。是名，比丘！大丈夫及非",
    "T02n0099_024:0172a24": "大丈夫。」佛說此經已，諸比丘聞佛所說，歡",
    "T02n0099_024:0172a25": "喜隨喜，禮足而去。",
    "T02n0099_024:0172a26": "615（六一五）如是我聞：一時，佛住舍衛國祇樹給孤",
    "T02n0099_024:0172a27": "獨園。爾時，尊者阿難晨朝著衣持鉢，入舍",
    "T02n0099_024:0172a28": "衛城乞食，於路中思惟：「我今先至比丘尼",
    "T02n0099_024:0172a29": "寺。」即往比丘尼寺。諸比丘尼遙見尊者阿難",
    "T02n0099_024:0172b01": "來，疾敷床座，請令就座。時，諸比丘尼禮尊",
    "T02n0099_024:0172b02": "者阿難足，退坐一面，白尊者阿難：「我等諸",
    "T02n0099_024:0172b03": "比丘尼修四念處繫心住，自知前後昇降。」",
    "T02n0099_024:0172b04": "尊者阿難告諸比丘尼：「善哉！善哉！姊妹！當",
    "T02n0099_024:0172b05": "如汝等所說而學，凡修習四念處善繫心",
    "T02n0099_024:0172b06": "住者，應如是知前後昇降。」時，尊者阿難為",
    "T02n0099_024:0172b07": "諸比丘尼種種說法，種種說法已，從座起",
    "T02n0099_024:0172b08": "去。爾時，尊者阿難於舍衛城中乞食還，舉",
    "T02n0099_024:0172b09": "衣鉢，洗足已，詣世尊所，稽首佛足，退坐一",
    "T02n0099_024:0172b10": "面。以比丘尼所說具白世尊。佛告阿難：「善",
    "T02n0099_024:0172b11": "哉！善哉！應如是學四念處善繫心住，知前",
    "T02n0099_024:0172b12": "後昇降。所以者何？心於外求，然後制令求",
    "T02n0099_024:0172b13": "其心，散亂心、不解脫皆如實知。若比丘",
    "T02n0099_024:0172b14": "於身身觀念住，於彼身身觀念住已，若身",
    "T02n0099_024:0172b15": "躭睡，心法懈怠，彼比丘當起淨信，取於淨",
    "T02n0099_024:0172b16": "相；起淨信心，憶念淨相已，其心則悅，悅已",
    "T02n0099_024:0172b17": "生喜；其心喜已，身則猗息；身猗息已，則受",
    "T02n0099_024:0172b18": "身樂；受身樂已，其心則定。心定者，聖弟子",
    "T02n0099_024:0172b19": "當作是學：『我於此義，外散之心攝令休",
    "T02n0099_024:0172b20": "息，不起覺想及已觀想，無覺無觀，捨念樂",
    "T02n0099_024:0172b21": "住；樂住已，如實知。』受、心、法念亦如是說。」佛",
    "T02n0099_024:0172b22": "說此經已，尊者阿難聞佛所說，歡喜奉行。",
    "T02n0099_024:0172b23": "616（六一六）如是我聞：一時，佛住舍衛國祇樹給",
    "T02n0099_024:0172b24": "孤獨園。爾時，世尊告諸比丘：「當取自心相，",
    "T02n0099_024:0172b25": "莫令外散。所以者何？若彼比丘愚癡、不辨、",
    "T02n0099_024:0172b26": "不善，不取自心相而取外相，然後退減，",
    "T02n0099_024:0172b27": "自生障閡。譬如厨士愚癡、不辨，不善巧便",
    "T02n0099_024:0172b28": "調和眾味，奉養尊主，酸醎酢淡，不適其",
    "T02n0099_024:0172b29": "意。不能善取尊主所嗜，酸醎酢淡，眾味",
    "T02n0099_024:0172c01": "之和。不能親侍尊主左右，司其所須，聽",
    "T02n0099_024:0172c02": "其所欲，善取其心，而自用意調和眾味，以",
    "T02n0099_024:0172c03": "奉尊主。若不適其意，尊主不悅，不悅故",
    "T02n0099_024:0172c04": "不蒙爵賞，亦不愛念。愚癡比丘亦復如是，",
    "T02n0099_024:0172c05": "不辨、不善，於身身觀住，不能除斷上煩",
    "T02n0099_024:0172c06": "惱，不能攝取其心，亦復不得內心寂靜，",
    "T02n0099_024:0172c07": "不得勝妙正念正知，亦復不得四種增",
    "T02n0099_024:0172c08": "上心法、現法樂住、本所未得安隱涅槃，是",
    "T02n0099_024:0172c09": "名比丘愚癡、不辨、不善，不能善攝內心",
    "T02n0099_024:0172c10": "之相而取外相，自生障閡。「若有比丘黠慧",
    "T02n0099_024:0172c11": "才辯，善巧方便，取內心已，然後取於外",
    "T02n0099_024:0172c12": "相，彼於後時終不退減，自生障閡。譬如厨",
    "T02n0099_024:0172c13": "士黠慧聰辯，善巧方便，供養尊主，能調眾",
    "T02n0099_024:0172c14": "味，酸醎酢淡，善取尊主所嗜之相，而和眾",
    "T02n0099_024:0172c15": "味，以應其心，聽其尊主所欲之味，數以奉",
    "T02n0099_024:0172c16": "之，尊主悅已，必得爵祿，愛念倍重。如是",
    "T02n0099_024:0172c17": "黠慧厨士善取尊主之心，比丘亦復如是。身",
    "T02n0099_024:0172c18": "身觀念住，斷上煩惱，善攝其心，內心寂止，",
    "T02n0099_024:0172c19": "正念正知，得四增心法，現法樂住，得所未",
    "T02n0099_024:0172c20": "得安隱涅槃，是名比丘黠慧辯才，善巧方便，",
    "T02n0099_024:0172c21": "取內心相，攝持外相，終無退減，自生障",
    "T02n0099_024:0172c22": "閡，受、心、法觀亦復如是。」佛說此經已，諸比",
    "T02n0099_024:0172c23": "丘聞佛所說，歡喜奉行。",
    "T02n0099_024:0172c24": "617（六一七）如是我聞：一時，佛住舍衛國祇樹給",
    "T02n0099_024:0172c25": "孤獨園。爾時，世尊告諸比丘：「過去世時有一",
    "T02n0099_024:0172c26": "鳥，名曰羅婆，為鷹所捉，飛騰虛空，於空",
    "T02n0099_024:0172c27": "鳴喚言：『我不自覺，忽遭此難，我坐捨離父",
    "T02n0099_024:0172c28": "母境界而遊他處，故遭此難。如何今日為",
    "T02n0099_024:0172c29": "他所困，不得自在。』鷹語羅婆：『汝當何處",
    "T02n0099_024:0173a01": "自有境界而得自在？』羅婆答言：『我於田耕",
    "T02n0099_024:0173a02": "壠中自有境界，足免諸難，是為我家父母",
    "T02n0099_024:0173a03": "境界。』「鷹於羅婆起憍慢言：『放汝令去，還",
    "T02n0099_024:0173a04": "耕壠中，能得脫以不？』於是羅婆得脫鷹",
    "T02n0099_024:0173a05": "爪，還到耕壠大塊之下，安住止處，然後於",
    "T02n0099_024:0173a06": "塊上欲與鷹鬪。「鷹則大怒，彼是小鳥，敢與",
    "T02n0099_024:0173a07": "我鬪，瞋恚極盛，駿飛直搏，於是羅婆入",
    "T02n0099_024:0173a08": "於塊下，鷹鳥飛勢，臆衝堅塊，碎身即死。「時，",
    "T02n0099_024:0173a09": "羅婆鳥深伏塊下，仰說偈言：",
    "T02n0099_024:0173a10": "「『鷹鳥用力來，　　羅婆依自界，",
    "T02n0099_024:0173a11": "乘瞋猛盛力，　　致禍碎其身。",
    "T02n0099_024:0173a12": "我具足通達，　　依於自境界，",
    "T02n0099_024:0173a13": "伏怨心隨喜，　　自觀欣其力。",
    "T02n0099_024:0173a14": "設汝有兇愚，　　百千龍象力，",
    "T02n0099_024:0173a15": "不如我智慧，　　十六分之一。",
    "T02n0099_024:0173a16": "觀我智殊勝，　　摧滅於蒼鷹。』",
    "T02n0099_024:0173a17": "「如是，比丘！如彼鷹鳥，愚癡自捨所親父母",
    "T02n0099_024:0173a18": "境界，遊於他處，致斯災患。汝等比丘亦應",
    "T02n0099_024:0173a19": "如是，於自境界所行之處，應善守持，離",
    "T02n0099_024:0173a20": "他境界，應當學。「比丘！他處他境界者，謂五",
    "T02n0099_024:0173a21": "欲境界，眼見可意、受、念妙色，欲心染著；",
    "T02n0099_024:0173a22": "耳識聲、鼻識香、舌識味、身識觸，可意、",
    "T02n0099_024:0173a23": "受、念妙觸，欲心染著。是名比丘他處他境",
    "T02n0099_024:0173a24": "界。比丘！自處父母境界者，謂四念處。云何",
    "T02n0099_024:0173a25": "為四？謂身身觀念處，受、心、法法觀念處。是",
    "T02n0099_024:0173a26": "故，比丘！於自行處父母境界而自遊行，遠",
    "T02n0099_024:0173a27": "離他處他境界，應當學。」佛說此經已，諸比",
    "T02n0099_024:0173a28": "丘聞佛所說，歡喜奉行。",
    "T02n0099_024:0173a29": "618（六一八）如是我聞：一時，佛住舍衛國祇樹給孤",
    "T02n0099_024:0173b01": "獨園。爾時，世尊告諸比丘：「於四念處多修",
    "T02n0099_024:0173b02": "習，當得四果，四種福利。云何為四？謂須陀",
    "T02n0099_024:0173b03": "洹果、斯陀含果、阿那含果、阿羅漢果。」佛說",
    "T02n0099_024:0173b04": "此經已，諸比丘聞佛所說，歡喜奉行。",
    "T02n0099_024:0173b05": "619（六一九）如是我聞：一時，佛在拘薩羅人間遊",
    "T02n0099_024:0173b06": "行，於私伽陀聚落北身恕林中。爾時，世尊",
    "T02n0099_024:0173b07": "告諸比丘：「過去世時有緣幢伎師，肩上竪",
    "T02n0099_024:0173b08": "幢，語弟子言：『汝等於幢上下向護我，我亦",
    "T02n0099_024:0173b09": "護汝，迭相護持，遊行嬉戲，多得財利。』時，",
    "T02n0099_024:0173b10": "伎弟子語伎師言：『不如所言，但當各各",
    "T02n0099_024:0173b11": "自愛護，遊行嬉戲，多得財利，身得無為安",
    "T02n0099_024:0173b12": "隱而下。』伎師答言：『如汝所言，各自愛護，然",
    "T02n0099_024:0173b13": "其此義亦如我說，己自護時即是護他，他",
    "T02n0099_024:0173b14": "自護時亦是護己；心自親近，修習隨護作",
    "T02n0099_024:0173b15": "證，是名自護護他。云何護他自護，不恐怖",
    "T02n0099_024:0173b16": "他、不違他、不害他，慈心哀彼，是名護他",
    "T02n0099_024:0173b17": "自護。』是故，比丘！當如是學。自護者修四念",
    "T02n0099_024:0173b18": "處，護他者亦修四念處。」佛說此經已，諸比",
    "T02n0099_024:0173b19": "丘聞佛所說，歡喜奉行。",
    "T02n0099_024:0173b20": "620（六二〇）如是我聞：一時，佛住王舍城迦蘭陀",
    "T02n0099_024:0173b21": "竹園。爾時，世尊告諸比丘：「大雪山中，寒氷",
    "T02n0099_024:0173b22": "嶮處，尚無猨猴，況復有人。或復有山，猨",
    "T02n0099_024:0173b23": "猴所居，而無有人。或復有山，人獸共居，",
    "T02n0099_024:0173b24": "於猨猴行處，獵師以黐膠塗其草上，有",
    "T02n0099_024:0173b25": "黠猨猴遠避而去，愚癡猨猴不能遠避，以",
    "T02n0099_024:0173b26": "手小觸，即膠其手；復以二手欲解求脫，即",
    "T02n0099_024:0173b27": "膠二手；以足求解，復膠其足；以口嚙草，",
    "T02n0099_024:0173b28": "輒復膠口。五處同膠，聯捲臥地。獵師既",
    "T02n0099_024:0173b29": "至，即以杖貫，擔負而去。「比丘當知，愚",
    "T02n0099_024:0173c01": "癡猨猴捨自境界父母居處，遊他境界，致",
    "T02n0099_024:0173c02": "斯苦惱。如是，比丘！愚癡凡夫依聚落住，",
    "T02n0099_024:0173c03": "晨朝著衣持鉢，入村乞食，不善護身，不",
    "T02n0099_024:0173c04": "守根門，眼見色已，則生染著；耳聲、鼻香、舌",
    "T02n0099_024:0173c05": "味、身觸，皆生染著。愚癡比丘內根外境被",
    "T02n0099_024:0173c06": "五縛已，隨魔所欲。是故，比丘！當如是學，",
    "T02n0099_024:0173c07": "於自所行處父母境界依止而住，莫隨他",
    "T02n0099_024:0173c08": "處他境界行。云何比丘自所行處父母境",
    "T02n0099_024:0173c09": "界？謂四念處——身身觀念住，受、心、法法觀念",
    "T02n0099_024:0173c10": "住。」佛說此經已，諸比丘聞佛所說，歡喜",
    "T02n0099_024:0173c11": "奉行。",
    "T02n0099_024:0173c12": "621（六二一）如是我聞：一時，佛住舍衛國祇樹給",
    "T02n0099_024:0173c13": "孤獨園。時，尊者阿難與眾多比丘詣世尊",
    "T02n0099_024:0173c14": "所，稽首禮足，退坐一面。尊者阿難白佛言：",
    "T02n0099_024:0173c15": "「世尊！此諸年少比丘當云何教授？云何為",
    "T02n0099_024:0173c16": "其說法？」佛告阿難：「此諸年少比丘當以四",
    "T02n0099_024:0173c17": "念處教令修習。云何為四？謂身身觀念住，",
    "T02n0099_024:0173c18": "精勤方便，不放逸行，正智正念，寂定於心，",
    "T02n0099_024:0173c19": "乃至知身；受、心、法法觀念住，精勤方便，不",
    "T02n0099_024:0173c20": "放逸行，正念正智，寂靜於心，乃至知法。所",
    "T02n0099_024:0173c21": "以者何？若比丘住學地者，未得進上，",
    "T02n0099_024:0173c22": "志求安隱涅槃時，身身觀念住，精勤方便，",
    "T02n0099_024:0173c23": "不放逸行，正念正智，寂靜於心；受、心、法法觀",
    "T02n0099_024:0173c24": "念住，精勤方便，不放逸行，正念正智，寂靜",
    "T02n0099_024:0173c25": "於心，乃至於法遠離。若阿羅漢諸漏已盡，",
    "T02n0099_024:0173c26": "所作已作，捨諸重擔，盡諸有結，正知善解",
    "T02n0099_024:0173c27": "脫，當於彼時亦修身身觀念住，精勤方便，",
    "T02n0099_024:0173c28": "不放逸行，正念正智，寂靜於心；受、心、法法",
    "T02n0099_024:0173c29": "觀念住，乃至於法得遠離。」時，尊者阿難歡喜",
    "T02n0099_024:0174a01": "隨喜，作禮而去。",
    "T02n0099_024:0174a02": "622（六二二）如是我聞：一時，佛在跋祇人間遊行，",
    "T02n0099_024:0174a03": "到鞞舍離國菴羅園中住。爾時，菴羅女聞",
    "T02n0099_024:0174a04": "世尊跋祇人間遊行至菴羅園中住，即自莊",
    "T02n0099_024:0174a05": "嚴乘車，出鞞舍離城，詣世尊所，恭敬供養。",
    "T02n0099_024:0174a06": "詣菴羅園門，下車步進，遙見世尊與諸大",
    "T02n0099_024:0174a07": "眾圍遶說法。世尊遙見菴羅女來，語諸比",
    "T02n0099_024:0174a08": "丘：「汝等比丘勤攝心住，正念正智。今菴",
    "T02n0099_024:0174a09": "羅女來，是故誡汝。云何為比丘勤攝心",
    "T02n0099_024:0174a10": "住？若比丘已生惡不善法當斷，生欲、方",
    "T02n0099_024:0174a11": "便，精進攝心。未生惡不善法不令起，未生",
    "T02n0099_024:0174a12": "善法令生，已生善法令住不忘，修習增滿，",
    "T02n0099_024:0174a13": "生欲、方便，精勤攝心，是名比丘勤攝心住。",
    "T02n0099_024:0174a14": "「云何名比丘正智？若比丘去來威儀常隨",
    "T02n0099_024:0174a15": "正智，迴顧視瞻，屈伸俯仰，執持衣鉢，行住",
    "T02n0099_024:0174a16": "坐臥，眠覺語默，皆隨正智住，是正智。「云何",
    "T02n0099_024:0174a17": "正念？若比丘內身身觀念住，精勤方便，正智",
    "T02n0099_024:0174a18": "正念，調伏世間貪憂。如是受、心、法法觀念住，",
    "T02n0099_024:0174a19": "精勤方便，正智正念，調伏世間貪憂，是名",
    "T02n0099_024:0174a20": "比丘正念。是故汝等勤攝其心，正智正念，今",
    "T02n0099_024:0174a21": "菴羅女來，是故誡汝。」時，菴羅女詣世尊所，",
    "T02n0099_024:0174a22": "稽首禮足，却住一面。爾時，世尊為菴羅女種",
    "T02n0099_024:0174a23": "種說法，示、教、照、喜；示、教、照、喜已，默然而住。爾",
    "T02n0099_024:0174a24": "時，菴羅女整衣服，為佛作禮，合掌白佛：「唯",
    "T02n0099_024:0174a25": "願世尊與諸大眾明日受我請中食。」爾時，世",
    "T02n0099_024:0174a26": "尊默然受請。菴羅女知世尊默然受請已，",
    "T02n0099_024:0174a27": "稽首禮足，還歸自家，設種種食，布置床",
    "T02n0099_024:0174a28": "座，晨朝遣使白佛：「時到。」爾時，世尊與諸大",
    "T02n0099_024:0174a29": "眾詣菴羅女舍，就座而坐。時，菴羅女手自",
    "T02n0099_024:0174b01": "供養種種飲食。食訖，澡漱、洗鉢竟。時，菴羅女",
    "T02n0099_024:0174b02": "持一小床坐於佛前，聽佛說法。爾時，世尊",
    "T02n0099_024:0174b03": "為菴羅女說隨喜偈：",
    "T02n0099_024:0174b04": "「施者人愛念，　　多眾所隨從，",
    "T02n0099_024:0174b05": "名稱日增高，　　遠近皆悉聞，",
    "T02n0099_024:0174b06": "處眾常和雅，　　離慳無所畏。",
    "T02n0099_024:0174b07": "是故智慧施，　　斷慳永無餘。",
    "T02n0099_024:0174b08": "上生忉利天，　　長夜受快樂，",
    "T02n0099_024:0174b09": "盡壽常修德，　　娛樂難陀園，",
    "T02n0099_024:0174b10": "百種諸天樂，　　五欲悅其心。",
    "T02n0099_024:0174b11": "彼於此人間，　　聞佛所說法，",
    "T02n0099_024:0174b12": "為善逝弟子，　　樂彼受化生。」",
    "T02n0099_024:0174b13": "爾時，世尊為菴羅女種種說法，示、教、照、喜；",
    "T02n0099_024:0174b14": "示、教、照、喜已，從座起而去。",
    "T02n0099_024:0174b15": "623（六二三）如是我聞：一時，佛住波羅奈仙人住",
    "T02n0099_024:0174b16": "處鹿野苑中。爾時，世尊告諸比丘：「世間言",
    "T02n0099_024:0174b17": "美色，世間美色者，能令多人集聚觀看者",
    "T02n0099_024:0174b18": "不？」諸比丘白佛：「如是，世尊！」佛告比丘：「若",
    "T02n0099_024:0174b19": "世間美色，世間美色者，又能種種歌舞伎樂，",
    "T02n0099_024:0174b20": "復極令多眾聚集看不？」比丘白佛：「如是，世",
    "T02n0099_024:0174b21": "尊！」佛告比丘：「若有世間美色，世間美色者，",
    "T02n0099_024:0174b22": "在於一處，作種種歌舞伎樂戲笑，復有大",
    "T02n0099_024:0174b23": "眾雲集一處，若有士夫不愚不癡，樂樂背",
    "T02n0099_024:0174b24": "苦，貪生畏死，有人語言：『士夫，汝當持滿油",
    "T02n0099_024:0174b25": "鉢，於世間美色者所及大眾中過，使一能",
    "T02n0099_024:0174b26": "殺人者，拔刀隨汝，若失一渧油者，輒",
    "T02n0099_024:0174b27": "當斬汝命。』云何？比丘！彼持油鉢士夫能",
    "T02n0099_024:0174b28": "不念油鉢，不念殺人者，觀彼伎女及大眾",
    "T02n0099_024:0174b29": "不？」比丘白佛：「不也，世尊！所以者何？世尊！彼",
    "T02n0099_024:0174c01": "士夫自見其後有拔刀者，常作是念：『我若",
    "T02n0099_024:0174c02": "落油一渧，彼拔刀者當截我頭。』唯一其",
    "T02n0099_024:0174c03": "心，繫念油鉢，於世間美色及大眾中徐步",
    "T02n0099_024:0174c04": "而過，不敢顧眄。」「如是，比丘！若有沙門、婆羅",
    "T02n0099_024:0174c05": "門正身自重，一其心念，不顧聲色，善攝一",
    "T02n0099_024:0174c06": "切心法，住身念處者，則是我弟子，隨我",
    "T02n0099_024:0174c07": "教者。云何為比丘正身自重，一其心念，",
    "T02n0099_024:0174c08": "不顧聲色，攝持一切心法，住身念處。如是，",
    "T02n0099_024:0174c09": "比丘！身身觀念，精勤方便，正智正念，調",
    "T02n0099_024:0174c10": "伏世間貪憂，受、心、法法觀念住亦復如是。是",
    "T02n0099_024:0174c11": "名比丘正身自重，一其心念，不顧聲色，善",
    "T02n0099_024:0174c12": "攝心法，住四念處。」爾時，世尊即說偈言：",
    "T02n0099_024:0174c13": "「專心正念，　　護持油鉢，",
    "T02n0099_024:0174c14": "自心隨護，　　未曾至方，",
    "T02n0099_024:0174c15": "甚難得過，　　勝妙微細，",
    "T02n0099_024:0174c16": "諸佛所說，　　言教利劍。",
    "T02n0099_024:0174c17": "當一其心，　　專精護持，",
    "T02n0099_024:0174c18": "非彼凡人，　　放逸之事，",
    "T02n0099_024:0174c19": "能入如是，　　不放逸教。」",
    "T02n0099_024:0174c20": "佛說此經已，諸比丘聞佛所說，歡喜奉行。",
    "T02n0099_024:0174c21": "624（六二四）如是我聞：一時，佛住舍衛國祇樹給",
    "T02n0099_024:0174c22": "孤獨園。爾時，尊者欝低迦來詣佛所，稽首",
    "T02n0099_024:0174c23": "佛足，退坐一面，白佛言：「善哉！世尊！為我說",
    "T02n0099_024:0174c24": "法，我聞法已，當獨一靜處，專精思惟，不放",
    "T02n0099_024:0174c25": "逸住，思惟：『所以善男子剃除鬚髮，正信非",
    "T02n0099_024:0174c26": "家，出家學道……。』」如上廣說，乃至「『不受後有。』」",
    "T02n0099_024:0174c27": "佛告欝低迦：「如是，如是，如汝所說。但於",
    "T02n0099_024:0174c28": "我所說法，不悅我心，彼所事業亦不成就，",
    "T02n0099_024:0174c29": "雖隨我後，而不得利，反生障閡。」欝低迦",
    "T02n0099_024:0175a01": "白佛：「世尊所說，我則能令世尊心悅，自業",
    "T02n0099_024:0175a02": "成就，不生障閡。唯願世尊為我說法，我",
    "T02n0099_024:0175a03": "當獨一靜處，專精思惟，不放逸住……」如上廣",
    "T02n0099_024:0175a04": "說，乃至「不受後有。」如是第二、第三請。爾時，",
    "T02n0099_024:0175a05": "世尊告欝低迦：「汝當先淨其初業，然後修",
    "T02n0099_024:0175a06": "習梵行。」欝低迦白佛：「我今云何淨其初業，",
    "T02n0099_024:0175a07": "修習梵行？」佛告欝低迦：「汝當先淨其戒，直",
    "T02n0099_024:0175a08": "其見，具足三業，然後修四念處。何等為四？",
    "T02n0099_024:0175a09": "內身身觀念住，專精方便，正智正念，調伏世",
    "T02n0099_024:0175a10": "間貪憂。如是外身、內外身身觀念住，受、心、法",
    "T02n0099_024:0175a11": "法觀念住……」亦如是廣說。時，欝低迦聞佛所",
    "T02n0099_024:0175a12": "說，歡喜隨喜，從座起而去。時，欝低迦聞佛",
    "T02n0099_024:0175a13": "教授已，獨一靜處，專精思惟，不放逸住，思",
    "T02n0099_024:0175a14": "惟：「所以善男子剃除鬚髮，著袈裟衣，正信",
    "T02n0099_024:0175a15": "非家，出家學道，乃至不受後有。」如欝低迦",
    "T02n0099_024:0175a16": "所問，如是異比丘所問亦如上說。",
    "T02n0099_024:0175a17": "625（六二五）如是我聞：一時，佛住舍衛國祇樹給",
    "T02n0099_024:0175a18": "孤獨園。時，有異比丘名婆醯迦，來詣佛",
    "T02n0099_024:0175a19": "所，稽首禮足，退坐一面，白佛言：「世尊！善",
    "T02n0099_024:0175a20": "哉世尊！為我說法……」如前欝低迦修多羅廣",
    "T02n0099_024:0175a21": "說。差別者：「如是，婆醯迦比丘！初業清淨，身",
    "T02n0099_024:0175a22": "身觀念住者，超越諸魔；受、心、法法觀念住",
    "T02n0099_024:0175a23": "者，超越諸魔。」時，婆醯迦比丘聞佛說法教",
    "T02n0099_024:0175a24": "誡已，歡喜隨喜，作禮而去。獨一靜處，",
    "T02n0099_024:0175a25": "專精思惟，不放逸住，乃至不受後有。",
    "T02n0099_024:0175a26": "626（六二六）第二經亦如上說。差別者：「如是，比丘！",
    "T02n0099_024:0175a27": "超越生死。」",
    "T02n0099_024:0175a28": "627（六二七）如是我聞：一時，佛住舍衛國祇樹給",
    "T02n0099_024:0175a29": "孤獨園。爾時，尊者阿那律陀詣佛所，稽首禮",
    "T02n0099_024:0175b01": "足，退坐一面，白佛言：「世尊！若有比丘住",
    "T02n0099_024:0175b02": "於學地，未得上進安隱涅槃，而方便求，是",
    "T02n0099_024:0175b03": "聖弟子當云何於正法、律修習多修習，得",
    "T02n0099_024:0175b04": "盡諸漏，乃至自知不受後有？」佛告阿那律：",
    "T02n0099_024:0175b05": "「若聖弟子住於學地，未得上進安隱涅槃，",
    "T02n0099_024:0175b06": "而方便求，彼於爾時，當內身身觀念住，精",
    "T02n0099_024:0175b07": "勤方便，正智正念，調伏世間貪憂。如是受、",
    "T02n0099_024:0175b08": "心、法法觀念住，精勤方便，正智正念，調伏",
    "T02n0099_024:0175b09": "世間貪憂。如是聖弟子多修習已，得盡諸",
    "T02n0099_024:0175b10": "漏，乃至自知不受後有。」爾時，尊者阿那律",
    "T02n0099_024:0175b11": "陀聞佛所說，歡喜隨喜，作禮而去。",
    "T02n0099_024:0175b12": "628（六二八）如是我聞：一時，佛住巴連弗邑鷄林精",
    "T02n0099_024:0175b13": "舍。時，尊者優陀夷、尊者阿難陀亦住巴連弗",
    "T02n0099_024:0175b14": "邑鷄林精舍。爾時，尊者優陀夷詣尊者阿",
    "T02n0099_024:0175b15": "難所，共相問訊慰勞已，退坐一面，語尊者",
    "T02n0099_024:0175b16": "阿難：「如來、應供、等正覺所知所見，為諸比",
    "T02n0099_024:0175b17": "丘說聖戒，令不斷、不缺、不擇、不離、不戒",
    "T02n0099_024:0175b18": "取，善究竟、善持，智者所歎、所不憎惡。何故",
    "T02n0099_024:0175b19": "如來、應、等正覺所見，為諸比丘說聖戒，不",
    "T02n0099_024:0175b20": "斷、不缺，乃至智者所歎、所不憎惡？」尊者阿",
    "T02n0099_024:0175b21": "難語優陀夷：「為修四念處故。何等為四？謂",
    "T02n0099_024:0175b22": "身身觀念住，受、心、法法觀念住。」時，二正士",
    "T02n0099_024:0175b23": "共論議已，各還本處。",
    "T02n0099_024:0175b24": "629（六二九）如是我聞：一時，佛住巴連弗邑鷄林",
    "T02n0099_024:0175b25": "精舍。爾時，尊者阿難、尊者跋陀羅亦在彼",
    "T02n0099_024:0175b26": "住。時，尊者跋陀羅問尊者阿難言：「頗有法",
    "T02n0099_024:0175b27": "修習多修習，得不退轉耶？」尊者阿難語尊",
    "T02n0099_024:0175b28": "者跋陀羅：「有法修習多修習，能令行者得",
    "T02n0099_024:0175b29": "不退轉，謂四念處。何等為四？身身觀念住，",
    "T02n0099_024:0175c01": "受、心、法法觀念住。」時，二正士共論說已，各",
    "T02n0099_024:0175c02": "還本處。",
    "T02n0099_024:0175c03": "630（六三〇）如是我聞：一時，佛住巴連弗邑鷄林",
    "T02n0099_024:0175c04": "精舍。爾時，尊者阿難、尊者跋陀羅亦在彼住。",
    "T02n0099_024:0175c05": "時，尊者跋陀羅問尊者阿難：「頗有法修習多",
    "T02n0099_024:0175c06": "修習，令不淨眾生而得清淨，轉增光澤耶？」",
    "T02n0099_024:0175c07": "尊者阿難語尊者跋陀羅：「有法修習多修習，",
    "T02n0099_024:0175c08": "能令不淨眾生而得清淨，轉增光澤，謂四",
    "T02n0099_024:0175c09": "念處。身身觀念住，受、心、法法觀念住。」時，二",
    "T02n0099_024:0175c10": "正士共論議已，各還本處。",
    "T02n0099_024:0175c11": "631（六三一）如是我聞：一時，佛住巴連弗邑鷄林",
    "T02n0099_024:0175c12": "精舍。爾時，尊者阿難、尊者跋陀羅亦在彼住。",
    "T02n0099_024:0175c13": "時，尊者跋陀羅問尊者阿難：「頗有法修習多",
    "T02n0099_024:0175c14": "修習，能令未度彼岸眾生得度彼岸？」尊者",
    "T02n0099_024:0175c15": "阿難語尊者跋陀羅：「有法修習多修習，能",
    "T02n0099_024:0175c16": "令未度彼岸眾生得度彼岸，謂四念處。何",
    "T02n0099_024:0175c17": "等為四？謂身身觀念住，受、心、法法觀念住。」",
    "T02n0099_024:0175c18": "時，二正士共論議已，各還本處。",
    "T02n0099_024:0175c19": "632（六三二）如是我聞：一時，佛住巴連弗邑鷄林",
    "T02n0099_024:0175c20": "精舍。爾時，尊者阿難、尊者跋陀羅亦在彼住。",
    "T02n0099_024:0175c21": "尊者跋陀羅問尊者阿難：「頗有法修習多修",
    "T02n0099_024:0175c22": "習，得阿羅漢？」尊者阿難語尊者跋陀羅：「有",
    "T02n0099_024:0175c23": "法修習多修習，而得阿羅漢，謂四念處。何",
    "T02n0099_024:0175c24": "等為四？謂身身觀念住，受、心、法法觀念住。」時，",
    "T02n0099_024:0175c25": "二正士共論議已，各還本處。",
    "T02n0099_024:0175c26": "633（六三三）如是我聞：一時，佛住巴連弗邑鷄林精",
    "T02n0099_024:0175c27": "舍。爾時，世尊告諸比丘：「所說一切法，一切",
    "T02n0099_024:0175c28": "法者，謂四念處，是名正說。何等為四？謂身",
    "T02n0099_024:0175c29": "身觀念住，受、心、法法觀念住。」佛說此經已，",
    "T02n0099_024:0176a01": "諸比丘聞佛所說，歡喜奉行。",
    "T02n0099_024:0176a02": "634（六三四）如是我聞：一時，佛住巴連弗邑鷄林精",
    "T02n0099_024:0176a03": "舍。爾時，世尊告諸比丘：「若比丘於四念處",
    "T02n0099_024:0176a04": "修習多修習，名賢聖出離。何等為四？謂身",
    "T02n0099_024:0176a05": "身觀念住，受、心、法法觀念住。」佛說此經已，",
    "T02n0099_024:0176a06": "諸比丘聞佛所說，歡喜奉行。",
    "T02n0099_024:0176a07": "如出離，如是正盡苦、究竟苦邊、得大果、",
    "T02n0099_024:0176a08": "得大福利、得甘露法、究竟甘露、甘露法作",
    "T02n0099_024:0176a09": "證，如上廣說。",
    "T02n0099_024:0176a10": "635（六三五）如是我聞：一時，佛住巴連弗邑鷄林精",
    "T02n0099_024:0176a11": "舍。爾時，世尊告諸比丘：「若比丘於四念處",
    "T02n0099_024:0176a12": "修習多修習，未淨眾生令得清淨，已淨眾",
    "T02n0099_024:0176a13": "生令增光澤。何等為四？謂身身觀念住，受、",
    "T02n0099_024:0176a14": "心、法法觀念住。」佛說此經已，諸比丘聞佛",
    "T02n0099_024:0176a15": "所說，歡喜奉行。",
    "T02n0099_024:0176a16": "如淨眾生，如是未度彼岸者令度、得阿",
    "T02n0099_024:0176a17": "羅漢、得辟支佛、得阿耨多羅三藐三菩提，",
    "T02n0099_024:0176a18": "亦如上說。",
    "T02n0099_024:0176a19": "636（六三六）如是我聞：一時，佛住巴連弗邑鷄林",
    "T02n0099_024:0176a20": "精舍。爾時，世尊告諸比丘：「當為汝說修四",
    "T02n0099_024:0176a21": "念處。何等為修四念處？若比丘！如來、應、等正",
    "T02n0099_024:0176a22": "覺、明行足、善逝、世間解、無上士、調御丈夫、天人",
    "T02n0099_024:0176a23": "師、佛世尊出興于世，演說正法，上語亦善，",
    "T02n0099_024:0176a24": "中語亦善，下語亦善，善義善味，純一滿淨，梵",
    "T02n0099_024:0176a25": "行顯示。若族姓子、族姓女從佛聞法，得淨",
    "T02n0099_024:0176a26": "信心。如是修學，見在家和合欲樂之過，煩",
    "T02n0099_024:0176a27": "惱結縛，樂居空閑，出家學道，不樂在家，處",
    "T02n0099_024:0176a28": "於非家，欲一向清淨，盡其形壽，純一滿淨，",
    "T02n0099_024:0176a29": "鮮白梵行：『我當剃除鬚髮，著袈裟衣，正信",
    "T02n0099_024:0176b01": "非家，出家學道。』作是思惟已，即便放捨錢",
    "T02n0099_024:0176b02": "財親屬，剃除鬚髮，著袈裟衣，正信非家，出",
    "T02n0099_024:0176b03": "家學道，正其身行，護口四過，正命清淨，習",
    "T02n0099_024:0176b04": "賢聖戒，守諸根門，護心正念。眼見色時，不",
    "T02n0099_024:0176b05": "取形相，若於眼根住不律儀，世間貪憂、惡",
    "T02n0099_024:0176b06": "不善法常漏於心，而今於眼起正律儀；耳、",
    "T02n0099_024:0176b07": "鼻、舌、身、意起正律儀，亦復如是。「彼以賢聖",
    "T02n0099_024:0176b08": "戒律成就，善攝根門，來往周旋，顧視屈伸，",
    "T02n0099_024:0176b09": "坐臥眠覺語默，住智正智。彼成就如此聖",
    "T02n0099_024:0176b10": "戒，守護根門，正智正念，寂靜遠離，空處、樹",
    "T02n0099_024:0176b11": "下、閑房獨坐，正身正念，繫心安住。斷世貪",
    "T02n0099_024:0176b12": "憂，離貪欲，淨除貪欲；斷世瞋恚、睡眠、掉悔、",
    "T02n0099_024:0176b13": "疑蓋，離瞋恚、睡眠、掉悔、疑蓋，淨除瞋恚、睡",
    "T02n0099_024:0176b14": "眠、掉悔、疑蓋。斷除五蓋——惱心、慧力羸、諸障閡",
    "T02n0099_024:0176b15": "分、不趣涅槃者，是故，內身身觀念住，精勤",
    "T02n0099_024:0176b16": "方便，正智正念，調伏世間貪憂；如是外身、",
    "T02n0099_024:0176b17": "內外身，受、心、法法觀念住，亦如是說。是名比",
    "T02n0099_024:0176b18": "丘修四念處。」佛說此經已，諸比丘聞佛所",
    "T02n0099_024:0176b19": "說，歡喜奉行。",
    "T02n0099_024:0176b20": "637（六三七）如是我聞：一時，佛住舍衛國祇樹給",
    "T02n0099_024:0176b21": "孤獨園。爾時，世尊告諸比丘：「當修四念處……」",
    "T02n0099_024:0176b22": "如上廣說。差別者，乃至「如是出家已，住於",
    "T02n0099_024:0176b23": "靜處，攝受波羅提木叉律儀，行處具足，",
    "T02n0099_024:0176b24": "於細微罪生大怖畏，受持學戒，離殺、斷殺、",
    "T02n0099_024:0176b25": "不樂殺生，乃至一切業跡如前說，衣鉢隨",
    "T02n0099_024:0176b26": "身，如鳥兩翼。如是學戒成就，修四念處。」佛",
    "T02n0099_024:0176b27": "說此經已，諸比丘聞佛所說，歡喜奉行。",
    "T02n0099_024:0176b28": "638（六三八）如是我聞：一時，佛在王舍城迦蘭陀",
    "T02n0099_024:0176b29": "竹園。爾時，尊者舍利弗住摩竭提那羅聚",
    "T02n0099_024:0176c01": "落，疾病涅槃，純陀沙彌瞻視供養。爾時，尊",
    "T02n0099_024:0176c02": "者舍利弗因病涅槃。時，純陀沙彌供養尊",
    "T02n0099_024:0176c03": "者舍利弗已，取餘舍利，擔持衣鉢，到王舍",
    "T02n0099_024:0176c04": "城，舉衣鉢，洗足已，詣尊者阿難所。禮尊",
    "T02n0099_024:0176c05": "者阿難足已，却住一面，白尊者阿難：「尊者",
    "T02n0099_024:0176c06": "當知，我和上尊者舍利弗已涅槃，我持",
    "T02n0099_024:0176c07": "舍利及衣鉢來。」於是尊者阿難聞純陀沙",
    "T02n0099_024:0176c08": "彌語已，往詣佛所，白佛言：「世尊！我今舉",
    "T02n0099_024:0176c09": "體離解，四方易韻，持辯閉塞，純陀沙彌來",
    "T02n0099_024:0176c10": "語我言：『和上舍利弗已涅槃，持餘舍利及",
    "T02n0099_024:0176c11": "衣鉢來。』」佛言：「云何？阿難！彼舍利弗持所受",
    "T02n0099_024:0176c12": "戒身涅槃耶？定身、慧身、解脫身、解脫知",
    "T02n0099_024:0176c13": "見身涅槃耶？」阿難白佛言：「不也，世尊！」佛告",
    "T02n0099_024:0176c14": "阿難：「若法我自知，成等正覺所說，謂四念處、",
    "T02n0099_024:0176c15": "四正斷、四如意足、五根、五力、七覺支、八道支",
    "T02n0099_024:0176c16": "涅槃耶？」阿難白佛：「不也，世尊！雖不持所受",
    "T02n0099_024:0176c17": "戒身乃至道品法而涅槃，然尊者舍利弗持",
    "T02n0099_024:0176c18": "戒多聞，少欲知足，常行遠離，精勤方便，攝",
    "T02n0099_024:0176c19": "念安住，一心正受捷疾智慧、深利智慧、超出",
    "T02n0099_024:0176c20": "智慧、分別智慧、大智慧、廣智慧、甚深智慧、",
    "T02n0099_024:0176c21": "無等智慧，智寶成就，能示、能教、能照、能喜，善",
    "T02n0099_024:0176c22": "能讚歎，為眾說法。是故，世尊！我為法故，為",
    "T02n0099_024:0176c23": "受法者故，愁憂苦惱。」佛告阿難：「汝莫愁憂",
    "T02n0099_024:0176c24": "苦惱。所以者何？若坐、若起、若作，有為敗壞",
    "T02n0099_024:0176c25": "之法，何得不壞，欲令不壞者，無有是處，",
    "T02n0099_024:0176c26": "我先已說，一切所愛念種種諸物、適意之",
    "T02n0099_024:0176c27": "事，一切皆是乖離之法，不可常保。譬如大",
    "T02n0099_024:0176c28": "樹，根、莖、枝、葉、華、果茂盛，大枝先折，如大寶山，",
    "T02n0099_024:0176c29": "大巖先崩。如是，如來大眾眷屬，其大聲聞",
    "T02n0099_024:0177a01": "先般涅槃，若彼方有舍利弗住者，於彼方",
    "T02n0099_024:0177a02": "我則無事，然其彼方，我則不空，以有舍利",
    "T02n0099_024:0177a03": "弗故，我先已說故。汝今，阿難！如我先說，所",
    "T02n0099_024:0177a04": "可愛念種種適意之事，皆是別離之法，是",
    "T02n0099_024:0177a05": "故汝今莫大愁毒。阿難！當知，如來不久亦",
    "T02n0099_024:0177a06": "當過去。是故，阿難！當作自洲而自依，當",
    "T02n0099_024:0177a07": "作法洲而法依，當作不異洲不異依。」阿",
    "T02n0099_024:0177a08": "難白佛：「世尊！云何自洲以自依？云何法洲以",
    "T02n0099_024:0177a09": "法依？云何不異洲不異依？」佛告阿難：「若比",
    "T02n0099_024:0177a10": "丘身身觀念處，精勤方便，正智正念，調伏世",
    "T02n0099_024:0177a11": "間貪憂。如是外身、內外身，受、心、法法觀念處，",
    "T02n0099_024:0177a12": "亦如是說。阿難！是名自洲以自依、法洲以",
    "T02n0099_024:0177a13": "法依、不異洲不異洲依。」佛說此經已，諸",
    "T02n0099_024:0177a14": "比丘聞佛所說，歡喜奉行。",
    "T02n0099_024:0177a15": "639（六三九）如是我聞：一時，佛住摩偷羅國跋陀",
    "T02n0099_024:0177a16": "羅河側傘蓋菴羅樹林中，尊者舍利弗、目揵",
    "T02n0099_024:0177a17": "連涅槃未久。爾時，世尊月十五日布薩時，於",
    "T02n0099_024:0177a18": "大眾前敷座而坐。爾時，世尊觀察眾會已，",
    "T02n0099_024:0177a19": "告諸比丘：「我觀大眾，見已虛空，以舍利弗、",
    "T02n0099_024:0177a20": "大目揵連般涅槃故。我聲聞唯此二人善能",
    "T02n0099_024:0177a21": "說法，教誡、教授，辯說滿足。有二種財，錢財及",
    "T02n0099_024:0177a22": "法財，錢財者從世人求，法財者從舍利弗、",
    "T02n0099_024:0177a23": "大目揵連求，如來已離施財及法財。「汝等",
    "T02n0099_024:0177a24": "莫以舍利弗、目揵連涅槃故愁憂苦惱。譬",
    "T02n0099_024:0177a25": "如大樹，根、莖、枝、葉、華、果茂盛，大枝先折，亦",
    "T02n0099_024:0177a26": "如寶山，大巖先崩。如是，如來大眾之中，舍利",
    "T02n0099_024:0177a27": "弗、目揵連二大聲聞先般涅槃。是故，比丘！",
    "T02n0099_024:0177a28": "汝等勿生愁憂苦惱，何有生法、起法、作法、",
    "T02n0099_024:0177a29": "為法、壞敗之法而不磨滅？欲令不壞，無有",
    "T02n0099_024:0177b01": "是處，我先已說，一切可愛之物皆歸離散，我",
    "T02n0099_024:0177b02": "今不久亦當過去。是故汝等當知，自洲以自",
    "T02n0099_024:0177b03": "依、法洲以法依、不異洲不異依，謂內身身",
    "T02n0099_024:0177b04": "觀念住，精勤方便，正智正念，調伏世間貪",
    "T02n0099_024:0177b05": "憂。如是外身、內外身、受、心、法法觀念住，精勤",
    "T02n0099_024:0177b06": "方便，正智正念，調伏世間貪憂，是名自洲",
    "T02n0099_024:0177b07": "以自依，法洲以法依，不異洲不異依。」佛說",
    "T02n0099_024:0177b08": "此經已，諸比丘聞佛所說，歡喜奉行。",
    "T02n0099_024:0177b09": "雜阿含經卷第二十四"
}