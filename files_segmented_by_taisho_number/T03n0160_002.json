{
    "T03n0160_002:0334c23": "菩薩本生鬘論卷第二",
    "T03n0160_002:0334c25": "聖勇菩薩等造",
    "T03n0160_002:0334c26": "宋朝散大夫試鴻臚少卿同譯經",
    "T03n0160_002:0334c27": "梵才大師紹德慧詢等奉　詔譯",
    "T03n0160_002:0334c28": "最勝神化緣起第四",
    "T03n0160_002:0334c29": "爾時世尊遊化居止摩竭陀國王舍城中，將",
    "T03n0160_002:0335a01": "諸弟子大阿羅漢一千二百五十人俱。時彼",
    "T03n0160_002:0335a02": "國王名洴沙王，稟性仁賢久植德本，已證",
    "T03n0160_002:0335a03": "初果得不壞信，奉佛之心倍加隆厚，常以",
    "T03n0160_002:0335a04": "上妙飲食、衣服、臥具、醫藥供養如來及比丘",
    "T03n0160_002:0335a05": "眾。是時國中先有外道六師之徒富闌那等，",
    "T03n0160_002:0335a06": "久在王境宣布邪教，誑惑民庶信服者眾，",
    "T03n0160_002:0335a07": "王有一弟崇尚其宗，四事欽承謂其有道。",
    "T03n0160_002:0335a08": "佛日初出法寶肇興，王意慇懃俾令歸向，",
    "T03n0160_002:0335a09": "固執邪說不從勸諭，乃白王言：「我自有師，",
    "T03n0160_002:0335a10": "不復致敬彼瞿曇也。」王復謂曰：「福田難遇，",
    "T03n0160_002:0335a11": "可營珍饌供養如來。」「然王所教理不敢違，",
    "T03n0160_002:0335a12": "當設大齋不限來者，若其自至我當延之。」",
    "T03n0160_002:0335a13": "備設飲食敷置床座，乃令從者密召六師，",
    "T03n0160_002:0335a14": "應命而來處尊而坐，佛及眾僧不自來赴。",
    "T03n0160_002:0335a15": "王謂弟曰：「汝雖不能躬詣請佛，特遣一人白",
    "T03n0160_002:0335a16": "言時至。」佛受請已，將諸大眾威儀詳肅來赴",
    "T03n0160_002:0335a17": "會所，見諸外道先踞高位，乃以神足移彼六",
    "T03n0160_002:0335a18": "師及徒眾等皆置下行；彼咸相顧名起移坐，",
    "T03n0160_002:0335a19": "坐定復見已在其下，如此至三，俛仰而坐。",
    "T03n0160_002:0335a20": "次行淨水，佛語施主：「先與汝師澡瓶口塞。」",
    "T03n0160_002:0335a21": "從佛為首水乃注下。次當施食，佛語施主：",
    "T03n0160_002:0335a22": "「當請汝師以施其食。」六師口噤不能出言，但",
    "T03n0160_002:0335a23": "指於佛，佛呪願梵音清徹聽者樂聞。次當行",
    "T03n0160_002:0335a24": "食，佛語施主：「先奉汝師。」食乃住空，持至佛",
    "T03n0160_002:0335a25": "所，食即還下。佛與眾僧飯食已訖，盥漱齒木",
    "T03n0160_002:0335a26": "敷座而坐，次當說法。佛語施主：「令汝師說。」",
    "T03n0160_002:0335a27": "如前口噤，但指佛說。是時如來以梵音聲，",
    "T03n0160_002:0335a28": "廣為眾會演微妙法，大眾聞已咸悉了達。洴",
    "T03n0160_002:0335a29": "沙王弟心淨信解，歸依三寶得證初果。自餘",
    "T03n0160_002:0335b01": "眾會有得二果，乃至漏盡無生果者。時外道",
    "T03n0160_002:0335b02": "輩所向失利，甚懷恚惱，心無暫安，各於靜處",
    "T03n0160_002:0335b03": "求學奇術。天魔波旬慮其怯弱，不能保護昔",
    "T03n0160_002:0335b04": "所授法，乃下化作六師相狀，於一人前現五",
    "T03n0160_002:0335b05": "人術，飛行空中身出水火，分形散體種種變",
    "T03n0160_002:0335b06": "現。由是邪徒更相恃賴，念前被辱眾心離散，",
    "T03n0160_002:0335b07": "今察己能定可勝彼，即詣王前自誇神異，請",
    "T03n0160_002:0335b08": "對試之見其優劣。時洴沙王乃哂之曰：「觀汝",
    "T03n0160_002:0335b09": "邪徒愚迷特甚，佛德廣大言莫能宣，欲以螢",
    "T03n0160_002:0335b10": "火與日爭明，蹄岑之水比於巨海，蟻垤之阜",
    "T03n0160_002:0335b11": "等於須彌，野干卑軀方於師子，小大相形昭",
    "T03n0160_002:0335b12": "然自顯。」六師白言：「大王！未測我之殊變，何",
    "T03n0160_002:0335b13": "因偏心見薄如此。期後七日請置試場。」王詣",
    "T03n0160_002:0335b14": "佛所具陳上事：「唯願世尊暫屈威神，伏除邪",
    "T03n0160_002:0335b15": "黨悉歸正道。」佛言：「大王！我自知時。」王聞是",
    "T03n0160_002:0335b16": "語，謂佛許可，即勅臣吏擇寬廣處，修治平",
    "T03n0160_002:0335b17": "正使令清淨，建立幢旛施設床座。當其會日",
    "T03n0160_002:0335b18": "人民企望。於是如來將諸大眾，自王舍城往",
    "T03n0160_002:0335b19": "毘耶離國。時彼大王名曰[口*栗]磋，將諸臣庶奉",
    "T03n0160_002:0335b20": "迎於佛。六師邪徒咸唱是言：「久知瞿曇智術",
    "T03n0160_002:0335b21": "微淺，將迫較勝畏而避去。」時洴沙王聞佛前",
    "T03n0160_002:0335b22": "進，辦諸供具滿五百車，王及臣民可十萬數，",
    "T03n0160_002:0335b23": "備其所須悉隨佛往。外道即白[口*栗]磋王言：「請",
    "T03n0160_002:0335b24": "與沙門捔其神化。」王乃謂曰：「咄哉癡人！自",
    "T03n0160_002:0335b25": "云有道，但慮汝輩自貽毀辱。」王白佛言：「六",
    "T03n0160_002:0335b26": "師紛紜欲比奇術，唯願如來制其邪惡。」佛言：",
    "T03n0160_002:0335b27": "「大王！我自知時。」聞說是已謂佛許可，嚴治",
    "T03n0160_002:0335b28": "備辦如洴沙王，民庶佇觀期在明日。是時如",
    "T03n0160_002:0335b29": "來自毘耶離，統領大眾詣拘睒彌國，時彼大",
    "T03n0160_002:0335c01": "王名曰優填，集諸臣民悉來奉迎，毘耶人民",
    "T03n0160_002:0335c02": "明晨問佛：「云何已往拘睒彌國，六師由是高",
    "T03n0160_002:0335c03": "心愈增，語其徒曰：『見必窮逼。』」時[口*栗]磋王聞佛",
    "T03n0160_002:0335c04": "前進，亦備供具滿五百車以俟供養。王及臣",
    "T03n0160_002:0335c05": "民充七萬數，備其所須悉隨佛後，自拘睒彌",
    "T03n0160_002:0335c06": "國往越祇國，自越祇國往特叉尸羅國，以至",
    "T03n0160_002:0335c07": "波羅奈國、迦毘羅衛國、舍衛國等。于時世尊",
    "T03n0160_002:0335c08": "所歷之境，王及臣民千萬億眾，悉來奉迎供",
    "T03n0160_002:0335c09": "養恭敬。每至一國，彼六師輩常逐於後，求佛",
    "T03n0160_002:0335c10": "捔試，廣衒己能，皆如前說。時諸國王所將臣",
    "T03n0160_002:0335c11": "民，無量百千萬億之眾，充塞川野集舍衛",
    "T03n0160_002:0335c12": "國。時彼大王名曰勝軍，有大名稱威德特",
    "T03n0160_002:0335c13": "尊。時六師輩前白王言：「請與沙門較其優劣，",
    "T03n0160_002:0335c14": "潛奔諸國意欲求避，我與徒屬今逐至此。」時",
    "T03n0160_002:0335c15": "勝軍王謂外道曰：「如來聖德難可思議，汝輩",
    "T03n0160_002:0335c16": "凡愚輙論勝負。」王詣佛所具陳上事：「唯願世",
    "T03n0160_002:0335c17": "尊略施神化，普令諸國一切群迷覩佛神通",
    "T03n0160_002:0335c18": "辨其邪正。」佛言：「大王！此非小緣，今正是",
    "T03n0160_002:0335c19": "時，如其所請。」王勅臣吏嚴治會所，廣積香",
    "T03n0160_002:0335c20": "華敷設床座，諸來大眾皆悉雲集。當月一日",
    "T03n0160_002:0335c21": "於晨朝時，佛與大眾初至論場。勝軍大王是",
    "T03n0160_002:0335c22": "日設食，淨心親手以奉楊枝。佛受嚼已擲殘",
    "T03n0160_002:0335c23": "置地，忽然之間發生根莖以至青翠，漸次高",
    "T03n0160_002:0335c24": "大三百由旬，其條傍布二百由旬，枝葉華果",
    "T03n0160_002:0335c25": "七寶所成，有多種色隨色發光，食其果者味",
    "T03n0160_002:0335c26": "如甘露。一切人民覩是神變咸生信重，讚言",
    "T03n0160_002:0335c27": "希有。佛隨機宜為說妙法，聞法解悟得不退",
    "T03n0160_002:0335c28": "轉。次第二日，拘睒彌國優填大王請佛供養，",
    "T03n0160_002:0335c29": "佛於兩邊化二大山，高廣嚴好七寶合成眾",
    "T03n0160_002:0336a01": "色晃曜，一山之上出粳稻飯，香滑甘美如蘇",
    "T03n0160_002:0336a02": "陀味，諸國土中無量有情，共來食之皆得",
    "T03n0160_002:0336a03": "豐足。一山上出細嫩香艸，食無苦澁而能",
    "T03n0160_002:0336a04": "充足，象、馬、牛、羊諸傍生類皆得飽滿。諸國",
    "T03n0160_002:0336a05": "人民覩是神變咸生信重，讚言希有。佛為說",
    "T03n0160_002:0336a06": "法，皆悉悟解得須陀洹果。次第三日，大越支",
    "T03n0160_002:0336a07": "國純真陀王，請佛供養奉佛淨水，盥漱棄",
    "T03n0160_002:0336a08": "地成七寶池，一一方面每二百里，八功德",
    "T03n0160_002:0336a09": "水充滿其中，四色蓮華清香遠布。時諸眾",
    "T03n0160_002:0336a10": "會覩是神變咸生信重，佛為說法心開意解",
    "T03n0160_002:0336a11": "遠塵離垢皆得初果。次第四日，特叉尸羅國",
    "T03n0160_002:0336a12": "陀婆彌王請佛供養。是時如來於池四面化",
    "T03n0160_002:0336a13": "八渠流，激揚清波相連灌注，水聲流演八",
    "T03n0160_002:0336a14": "解脫法、諸波羅蜜，聞者皆發大菩提心。次",
    "T03n0160_002:0336a15": "第五日，波羅奈國梵摩達王請佛供養。如來",
    "T03n0160_002:0336a16": "口中放金色光，遍照三千大千世界，蒙光",
    "T03n0160_002:0336a17": "照者身心泰然，猶如獲得第三禪樂，佛為",
    "T03n0160_002:0336a18": "說法得法眼淨。次第六日，毘耶離國[口*栗]磋大",
    "T03n0160_002:0336a19": "王請佛供養。如來慈力平等加持，普令眾",
    "T03n0160_002:0336a20": "會一切眾生，各互了知心行差別、心所動作善",
    "T03n0160_002:0336a21": "惡業報，咸生驚喜歎佛功德，佛為說法各",
    "T03n0160_002:0336a22": "得了解，發清淨心住無生忍。次第七日，迦",
    "T03n0160_002:0336a23": "毘羅衛國諸釋種族請佛供養。佛以神力令",
    "T03n0160_002:0336a24": "在會者，各見自身為轉輪王，七寶具足、千子圍",
    "T03n0160_002:0336a25": "繞，小王臣民恭肅承事，各各忻慶讚佛功德，",
    "T03n0160_002:0336a26": "佛為說法皆悉樂求無上佛道。次第八日，帝",
    "T03n0160_002:0336a27": "釋天主知佛世尊攝化邪黨，下降人間請佛",
    "T03n0160_002:0336a28": "供養，為佛造作七寶嚴飾師子之座。佛坐",
    "T03n0160_002:0336a29": "其上光明煥赫，釋梵諸天侍立左右，一切",
    "T03n0160_002:0336b01": "眾會寂然安坐。是時如來舒金色臂以手按",
    "T03n0160_002:0336b02": "座，欻然有聲如象王吼。應時即有五大藥",
    "T03n0160_002:0336b03": "叉，摧壞挽拽六師之座，密迹金剛杵頭出",
    "T03n0160_002:0336b04": "火，舉擬六師驚怖奔走，慚此重辱溺水而",
    "T03n0160_002:0336b05": "死，六師徒屬九萬人眾，皆歸依佛願為弟",
    "T03n0160_002:0336b06": "子。佛言：「善來！」鬚髮自落成沙門相，證羅漢",
    "T03n0160_002:0336b07": "果。爾時洴沙大王復白佛言：「世尊！今者",
    "T03n0160_002:0336b08": "六師生雖遇佛不蒙濟度，願聞往因。」佛言：",
    "T03n0160_002:0336b09": "「大王！善思諦聽！乃往過去無量世時，此",
    "T03n0160_002:0336b10": "閻浮提有一國王，名賒拘利，久居寶位未有",
    "T03n0160_002:0336b11": "聖嗣，念是事已心沒憂海，廣興福業祈滿此",
    "T03n0160_002:0336b12": "願。時天帝釋化一醫師，來詣王前問其憂",
    "T03n0160_002:0336b13": "意。王以上事乃具答之。醫曰：『為王入雪山中",
    "T03n0160_002:0336b14": "採取靈藥，與后妃服後當有子。』王曰：『甚善。』於",
    "T03n0160_002:0336b15": "後醫師採藥還宮，用乳煎藥進上使服。王后",
    "T03n0160_002:0336b16": "見已避臭不服，兼亦不信，化醫遂去。餘諸",
    "T03n0160_002:0336b17": "宮嬪競分藥飲，服之未久咸覺有娠。是時王",
    "T03n0160_002:0336b18": "后悔惱愁歎，遍求前藥唯得少滓，以乳煎服",
    "T03n0160_002:0336b19": "後亦有子。餘諸夫人月滿生子，各各端嚴，王",
    "T03n0160_002:0336b20": "大歡悅；最後王后乃生一子，面貌極醜形如",
    "T03n0160_002:0336b21": "株杌，王與其后見之不喜，因是立名株杌太",
    "T03n0160_002:0336b22": "子。年漸長大武勇冠世。「時彼鄰國群寇犯",
    "T03n0160_002:0336b23": "境，乃遣太子擊之退散。王加愛念，訪其良",
    "T03n0160_002:0336b24": "匹。遠國有王名黎瑟跋蹉，王有一女容止",
    "T03n0160_002:0336b25": "端正，遣使求親乃蒙相許。六國聞之各懷",
    "T03n0160_002:0336b26": "慕樂，競來求聘舉兵相攻。其王乃曰：『若",
    "T03n0160_002:0336b27": "許其一餘則生恨，能却他兵當與女適。』是",
    "T03n0160_002:0336b28": "時株杌聞是說已，審為實爾，乃利其器，方",
    "T03n0160_002:0336b29": "在壯年戰而得勝，乃取六首獻跋蹉王，生",
    "T03n0160_002:0336c01": "大歡喜納以為壻，奪諸士卒與妻還國。婦覩",
    "T03n0160_002:0336c02": "醜狀常有怖色；王子愧恥心不自寧，便至林",
    "T03n0160_002:0336c03": "中乃欲自盡。帝釋遙知下至其所，善言慰喻",
    "T03n0160_002:0336c04": "賜一寶珠，密令置此於汝頂上，可得容儀如",
    "T03n0160_002:0336c05": "我無異。跪而受已喜而還家，婦見不識乃語",
    "T03n0160_002:0336c06": "之曰：『卿是何人？』夫即具說得珠之由，株杌",
    "T03n0160_002:0336c07": "之名自茲而息。乃更其號須陀羅舍。」佛言：",
    "T03n0160_002:0336c08": "「大王！當爾之時賒拘利王者，今淨飯父王是；",
    "T03n0160_002:0336c09": "王夫人者，今摩耶是；醜王子者，今我身是；昔",
    "T03n0160_002:0336c10": "美婦者，今耶輸夫人是；昔六王者，今富闌那",
    "T03n0160_002:0336c11": "等六師是。」",
    "T03n0160_002:0336c12": "如來不為毒所害緣起第五",
    "T03n0160_002:0336c13": "爾時世尊遊化依止王舍城中，時彼國主阿",
    "T03n0160_002:0336c14": "闍世王，創發淨信歸依於佛，四事供養曾",
    "T03n0160_002:0336c15": "無所乏，大臣人民四部之眾，咸於如來親",
    "T03n0160_002:0336c16": "近恭敬，以梵音聲說微妙法，教諸弟子斷",
    "T03n0160_002:0336c17": "十惡業，勿殺生命、竊盜他財、作非梵行、妄言、",
    "T03n0160_002:0336c18": "綺語、兩舌、惡口、貪、瞋、邪見。是諸眾生蒙佛教",
    "T03n0160_002:0336c19": "誨修行十善，於佛法中清淨而住。時有長者",
    "T03n0160_002:0336c20": "名曰申日，財富無量有大威勢，從昔已來承",
    "T03n0160_002:0336c21": "事外道，深著邪見婆羅門法。時外道輩見阿",
    "T03n0160_002:0336c22": "闍世王大臣人民於如來所歸奉者眾，而我",
    "T03n0160_002:0336c23": "徒屬不霑惠施，心懷憎嫉欲作損害。詣長",
    "T03n0160_002:0336c24": "者所共相議曰：「沙門常說了三世事，預知",
    "T03n0160_002:0336c25": "他人心之所念，今可驗彼為實爾不？」長者",
    "T03n0160_002:0336c26": "曰：「然。以何試之？」外道告言：「當須長者詐作",
    "T03n0160_002:0336c27": "歸依，請佛就舍略陳微供，彼若遙知應不見",
    "T03n0160_002:0336c28": "許，若受請者必遭所困。」乃令長者先於門",
    "T03n0160_002:0336c29": "內鑿大深坑多積熾火，危布鐵椽薄土覆上，",
    "T03n0160_002:0337a01": "伺其沙門領徒至此，曲躬傍引揖之上行，若",
    "T03n0160_002:0337a02": "其安然無所損者，可命沙門次當就食，即以",
    "T03n0160_002:0337a03": "毒藥和飯授之。申日云：「善。」一如所教，便令掘",
    "T03n0160_002:0337a04": "地速辦斯事。即詣請佛具伸虔意；知其根熟",
    "T03n0160_002:0337a05": "默然許之。時諸外道皆大歡喜。長者有子其",
    "T03n0160_002:0337a06": "名月光，年十六歲具相聰利，久植善本得宿",
    "T03n0160_002:0337a07": "命智，乃白父言：「如來神鑒舉念即知，外道愚",
    "T03n0160_002:0337a08": "人慎不可信。」時彼申日不從子言，穿坑置",
    "T03n0160_002:0337a09": "火以毒和飯，遲明遣使請佛臨訪。如來知",
    "T03n0160_002:0337a10": "已勅諸比丘：「執持應器從吾之後。」四大天王",
    "T03n0160_002:0337a11": "釋梵王等天龍鬼神，皆悉隨侍。是時如來現",
    "T03n0160_002:0337a12": "諸神變，放金色光照申日舍，與諸大眾安",
    "T03n0160_002:0337a13": "詳而來，身相巍巍如星中月。將至其門地",
    "T03n0160_002:0337a14": "六震動，病苦有情皆得痊愈，盲者得視，聾",
    "T03n0160_002:0337a15": "者能聽，毒者得消，狂者得正，一切音樂自",
    "T03n0160_002:0337a16": "然發響，珍禽瑞獸率舞和鳴。所覆火坑，佛",
    "T03n0160_002:0337a17": "神力故化成清淨廣大池沼，於中復現千葉",
    "T03n0160_002:0337a18": "蓮華；如來徐步履上前入，諸大弟子各各",
    "T03n0160_002:0337a19": "皆蹈百葉蓮華行列而進。於是申日覩佛神",
    "T03n0160_002:0337a20": "變，省己無知生大憂怖，頭面著地悔過自",
    "T03n0160_002:0337a21": "責。食時將至，怱遽欲炊上妙香飯以奉如",
    "T03n0160_002:0337a22": "來，佛即止之：「但持毒藥所和飯來，不須復",
    "T03n0160_002:0337a23": "造。」佛語大眾：「受是飯已且置鉢中，未可食也。",
    "T03n0160_002:0337a24": "世間凡夫有其三毒：一者貪欲，二者瞋恚，",
    "T03n0160_002:0337a25": "三者愚癡。我今已於曠大劫來，滅煩惱火，心",
    "T03n0160_002:0337a26": "得清涼，於此三毒永盡無餘，假使毒藥大如",
    "T03n0160_002:0337a27": "須彌，所穿火坑廣於大海，則於吾身不能為",
    "T03n0160_002:0337a28": "害；以佛、法、僧實行力故，一切惡毒自然消散。」",
    "T03n0160_002:0337a29": "作是說已令飡鉢飯，佛及大眾一無所損，彼",
    "T03n0160_002:0337b01": "外道輩潛竄泯跡。申日長跪頂禮佛足，白",
    "T03n0160_002:0337b02": "言：「世尊！我大愚癡，信彼邪師造此惡行，唯",
    "T03n0160_002:0337b03": "願大慈哀愍攝受，授我懺悔令離憂怖。」如",
    "T03n0160_002:0337b04": "來為說苦、集、滅、道四聖諦法。長者聞已，心淨",
    "T03n0160_002:0337b05": "信解得證初果，作禮而退。",
    "T03n0160_002:0337b06": "兔王捨身供養梵志緣起第六",
    "T03n0160_002:0337b07": "菩薩往昔曾作兔王，以其宿世餘業因緣，雖",
    "T03n0160_002:0337b08": "受斯報而能人語，純誠質直未甞虛謬，積集",
    "T03n0160_002:0337b09": "智慧熏修慈悲，不生一念殺害之心。於彼無",
    "T03n0160_002:0337b10": "量百千兔中，稟性調柔居其上首，為彼徒屬",
    "T03n0160_002:0337b11": "講宣經法，勸令諦聽善思念之：「我及汝等無",
    "T03n0160_002:0337b12": "始劫來，不修正行隨惡流轉，由四種因墮三",
    "T03n0160_002:0337b13": "惡道。所謂四者：貪、瞋、癡、慢。或由慳貪造十惡",
    "T03n0160_002:0337b14": "業，以是因緣墮餓鬼中，慳增上故其咽如針，",
    "T03n0160_002:0337b15": "長劫不聞漿水之名，設得少食變成火聚，皮",
    "T03n0160_002:0337b16": "骨連立受饑渴苦。或由瞋恚造十惡業，以是",
    "T03n0160_002:0337b17": "因緣墮傍生中，或為鷙獸、虎兕、毒蛇、無足、多",
    "T03n0160_002:0337b18": "足更相食噉，受駝牛報負重致遠，項頷穿破",
    "T03n0160_002:0337b19": "償住宿債。或由愚癡造十惡業，以是因緣墮",
    "T03n0160_002:0337b20": "於地獄，無淨慧故撥無因果，毀佛、法、僧斷學",
    "T03n0160_002:0337b21": "般若，入於苦處，八寒、八熱、刀山、劒林種種治",
    "T03n0160_002:0337b22": "罰。或由我慢造十惡業，以是因緣墮修羅中，",
    "T03n0160_002:0337b23": "心常諂曲貢高自大，離善知識不信三寶，雖",
    "T03n0160_002:0337b24": "受福報如彼天中，常苦鬪戰殘害支節。我今",
    "T03n0160_002:0337b25": "略陳如是諸趣所受眾苦，若具說者窮劫不",
    "T03n0160_002:0337b26": "盡。又我與汝盲無慧眼，癡增上故受彼兔",
    "T03n0160_002:0337b27": "身，常受饑渴乏於水草，處於林野周慞驚",
    "T03n0160_002:0337b28": "怖，或為罝網機陷所困，為彼獵者之所傷",
    "T03n0160_002:0337b29": "害，現受此苦深可厭患，汝等各各發勤勇",
    "T03n0160_002:0337c01": "心，修十善行趣出離道，求生勝處。」是時",
    "T03n0160_002:0337c02": "兔王常為同類，宣說如上相應法要。有一外",
    "T03n0160_002:0337c03": "道婆羅門姓，厭世出家修習仙道，遠離愛欲",
    "T03n0160_002:0337c04": "不起瞋恚，飲水食果樂居閑寂，長護爪髮為",
    "T03n0160_002:0337c05": "梵志相。忽於一時遙聞兔王為彼群兔宣說",
    "T03n0160_002:0337c06": "經法，而自咨嗟乃作是言：「我今雖得生於",
    "T03n0160_002:0337c07": "人中，愚癡無智，不及彼兔了達善法開悟於",
    "T03n0160_002:0337c08": "他。此必大權聖賢所化，或是梵王大自在",
    "T03n0160_002:0337c09": "等，我因得聞彼所說法，身心泰然離諸熱",
    "T03n0160_002:0337c10": "惱。今此兔王自性仁賢，善能發明先聖之",
    "T03n0160_002:0337c11": "道，分別善惡報應之理，我從昔來棲止山",
    "T03n0160_002:0337c12": "谷，艸衣木食求出離道，未逢師友如是教",
    "T03n0160_002:0337c13": "誨，今始遇之喜躍無量。」是時仙人即起合",
    "T03n0160_002:0337c14": "掌，詣兔王所安徐而言：「奇哉大士！現此",
    "T03n0160_002:0337c15": "權身，能為有情廣宣法要。汝今真是持大法",
    "T03n0160_002:0337c16": "者，必當所蘊正法之藏，願今為我開示演",
    "T03n0160_002:0337c17": "說最上究竟出離之道。我先修習婆羅門法，",
    "T03n0160_002:0337c18": "久受勤苦殊無所益，譬如有人信順愚夫鑽",
    "T03n0160_002:0337c19": "氷求火不可得也，願投仁者作歸依處。」時兔",
    "T03n0160_002:0337c20": "答言：「大婆羅門！我今所說解脫之法，能盡苦",
    "T03n0160_002:0337c21": "際，稱汝機者，但當發問無所悋惜。我已久除",
    "T03n0160_002:0337c22": "慳貪之垢，為利有情樂住生死，化彼同類受",
    "T03n0160_002:0337c23": "是兔身。」是時仙人聞是說已，心大歡喜得未",
    "T03n0160_002:0337c24": "曾有：「我今幸得親附慈化，願垂教誨勿辭勞",
    "T03n0160_002:0337c25": "倦，凡歷多年義深親友，食草飲泉與兔無異。」",
    "T03n0160_002:0337c26": "時世人民枉行非法，慣習罪惡福力衰微，善",
    "T03n0160_002:0337c27": "神捨離災難競起，共業所招令天亢旱，經于",
    "T03n0160_002:0337c28": "數載不降甘雨，艸木焦枯泉源乾涸。時婆羅",
    "T03n0160_002:0337c29": "門即作是念：「我今年邁復闕所食，若唯止此",
    "T03n0160_002:0338a01": "轉增饑羸。」乃白兔言：「今且暫離往至餘處，",
    "T03n0160_002:0338a02": "幸勿見訝。」兔即告曰：「大仙！今者不樂其所，誠",
    "T03n0160_002:0338a03": "恐誤犯冀乞容恕，久要之言俄成輕別。」婆羅",
    "T03n0160_002:0338a04": "門曰：「此處幽寂絕其過患，諸兔調順各不侵",
    "T03n0160_002:0338a05": "撓，但我薄祐乏其所食，久依大士獲聞法味，",
    "T03n0160_002:0338a06": "要當終身藏之心腑，願廣其傳以濟群有，絕",
    "T03n0160_002:0338a07": "漿亡食已經旬日，恐命不保虛捐前功。」兔聞",
    "T03n0160_002:0338a08": "是已悲哽而言：「今此睽違何時再遇？願留一",
    "T03n0160_002:0338a09": "宿虔伸薄供。」是時兔王語群兔曰：「今此大仙",
    "T03n0160_002:0338a10": "道力堅固，是善知識，最上福田，汝等戮力",
    "T03n0160_002:0338a11": "多積乾薪，共助晨飡供爨之用。」乃詣仙所復",
    "T03n0160_002:0338a12": "作是言：「唯願明旦必受我請。」仙即許之。彼",
    "T03n0160_002:0338a13": "婆羅門佇思詳審：「今此兔者為何所有？或得",
    "T03n0160_002:0338a14": "斃鹿，或遇殘獸，心生歡悅勤請如是？」是時",
    "T03n0160_002:0338a15": "兔王謂群屬曰：「今此大仙欲捨我去，無常別",
    "T03n0160_002:0338a16": "離世態若此，眾生壽命猶如幻化，果報一來",
    "T03n0160_002:0338a17": "無能脫者，是故汝等當勤精進求出離道得",
    "T03n0160_002:0338a18": "盡苦際。」爾時兔王終夜不寐，為彼同類說如",
    "T03n0160_002:0338a19": "是法。當其清旦詣積薪所，以火然之，其焰",
    "T03n0160_002:0338a20": "漸熾。白言：「大仙！我先所請欲陳微供，今已",
    "T03n0160_002:0338a21": "具辦願強食之。所以者何？智者集財積而能",
    "T03n0160_002:0338a22": "施，受者憐愍要必受用，我今貧乏施力為",
    "T03n0160_002:0338a23": "難，唯願仁者決定納受，我欲令他獲安隱樂，",
    "T03n0160_002:0338a24": "自捨己身無所貪惜，共諸眾生證無上覺。」說",
    "T03n0160_002:0338a25": "是語已投身火中。時彼仙人覩是事已，急于",
    "T03n0160_002:0338a26": "火聚匍匐救之，不堅之身倐焉而殞，抱之",
    "T03n0160_002:0338a27": "于膝悲不自勝：「苦哉大士！奄忽若此，為濟他",
    "T03n0160_002:0338a28": "身而殞己命。我今敬禮為歸依主，願我來世",
    "T03n0160_002:0338a29": "常為弟子。」發此誓已置兔於地，頭面作禮而",
    "T03n0160_002:0338b01": "復抱持，即與兔王俱投熾焰。是時帝釋天眼",
    "T03n0160_002:0338b02": "遙觀，即至其所興大供養，以眾寶建窣覩波。",
    "T03n0160_002:0338b03": "佛語諸比丘：「昔仙人者，彌勒是也；彼兔王者，",
    "T03n0160_002:0338b04": "即我身也。」",
    "T03n0160_002:0338b05": "菩薩本生鬘論卷第二"
}