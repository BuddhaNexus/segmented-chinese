{
    "T52n2111_003:0556c17": "十門辯惑論卷下",
    "T52n2111_003:0556c19": "大慈恩寺沙門釋復禮撰",
    "T52n2111_003:0556c20": "9 化佛隱顯門(下)化佛隱顯門第九",
    "T52n2111_003:0556c21": "稽疑曰。二月十五日。佛將涅槃。促純陀獻食。",
    "T52n2111_003:0556c22": "為滅時將至。又却後三月正應此期。聖眾勸",
    "T52n2111_003:0556c23": "請佛云。當滅但佛無虛語。則此滅非虛。何",
    "T52n2111_003:0556c24": "為犢子梵志月餘方乃報。佛便似未滅。其故",
    "T52n2111_003:0556c25": "何哉。如其已滅。梵志不應遣報。如其未滅。不",
    "T52n2111_003:0556c26": "知滅在何時。其滅時之經。滅時之日。佇承高",
    "T52n2111_003:0556c27": "旨。可得聞乎沙門復禮曰。涅槃云。犢子梵志。滿十五日得須陀洹果於娑羅林修行二法不",
    "T52n2111_003:0556c28": "久得阿羅漢。遣信報佛。入般涅槃月餘之言異乎。吾所聞也。",
    "T52n2111_003:0556c29": "辯惑曰。原夫佛陀以圓覺為義。涅槃以至寂",
    "T52n2111_003:0557a01": "為體。圓覺者。道無不窮理無不照。至寂者。累",
    "T52n2111_003:0557a02": "無不遣功無不忘。忘功而遣累。不可謂之有。",
    "T52n2111_003:0557a03": "照理而窮道。不可謂之無。然而有以無生無",
    "T52n2111_003:0557a04": "因有立。或虧其一必喪其兩。既至寂不可謂",
    "T52n2111_003:0557a05": "之有矣。而可謂之無乎。圓覺不可謂之無矣。",
    "T52n2111_003:0557a06": "而可謂之有乎。不可謂有而不無寂之極也。",
    "T52n2111_003:0557a07": "不可謂無而不有覺之妙也。恍兮惚兮若",
    "T52n2111_003:0557a08": "存若沒。窅兮冥兮不滅不生。夫生者法之",
    "T52n2111_003:0557a09": "始興也。滅者法之初謝也。初謝則本有今無。",
    "T52n2111_003:0557a10": "始興則本無今有。如來非本無今有也。惡乎",
    "T52n2111_003:0557a11": "而謂生涅槃非本有今無也。惡乎而謂滅有",
    "T52n2111_003:0557a12": "生滅然後有始終。有始終然後有久近。有久",
    "T52n2111_003:0557a13": "近然後分歲月。生滅尚無矣。歲月何寄哉。故",
    "T52n2111_003:0557a14": "舍利問於沒生。居士詰而莫對。迦葉疑於壞",
    "T52n2111_003:0557a15": "滅。大師訶而後辯。是知解脫之理。涅槃之",
    "T52n2111_003:0557a16": "性。不可以生滅求。不可以有無取。子何迺以",
    "T52n2111_003:0557a17": "生滅心行而問涅槃實相歟。仁今問涅槃以",
    "T52n2111_003:0557a18": "時日。亦猶量虛空以尺丈。虛空無尺丈。不可",
    "T52n2111_003:0557a19": "以尺丈量。可以尺丈量非是虛空也。涅槃無",
    "T52n2111_003:0557a20": "時日。不可以時日定。可以時日定非是涅槃",
    "T52n2111_003:0557a21": "也。何者夫尺丈生於形質。時日本乎始終。無",
    "T52n2111_003:0557a22": "形質則無尺丈。無始終固無時日明矣。無而",
    "T52n2111_003:0557a23": "致問。何其迂哉。經云。夫如來者天上人中最",
    "T52n2111_003:0557a24": "尊最勝。豈是行耶。又云。如來身者是常住身。",
    "T52n2111_003:0557a25": "金剛之身則是法身。又云。非身是身不生不",
    "T52n2111_003:0557a26": "滅。又云。常法之中虛空第一。如來亦爾。壽命",
    "T52n2111_003:0557a27": "之中最為第一。富哉聖教。畫然妙理。自可",
    "T52n2111_003:0557a28": "悟之以真常。奚更疑之以生滅。惑曰。聞真",
    "T52n2111_003:0557a29": "常之義故。甘於夕死。聽涅槃之名。尚昧於",
    "T52n2111_003:0557b01": "朝徹。若如來常住不滅者。何故稱般涅槃耶。",
    "T52n2111_003:0557b02": "釋曰。涅槃有四種。子未聞無住之義歟。夫無",
    "T52n2111_003:0557b03": "住涅槃者。真如妙性為之體。大悲般若為之",
    "T52n2111_003:0557b04": "助。般若故不住生死。大悲故不住涅槃。不住",
    "T52n2111_003:0557b05": "涅槃故雖證而不取。不住生死故雖在而不",
    "T52n2111_003:0557b06": "著。證而不取故有感。所以即興在而不著。故",
    "T52n2111_003:0557b07": "無緣所以即謝。斯則寂然不動形遍十方。澹",
    "T52n2111_003:0557b08": "爾無思智周萬物。應現不疲而寂滅。隱顯無",
    "T52n2111_003:0557b09": "恒而常住。豈若聲聞離苦永入無餘。緣覺厭",
    "T52n2111_003:0557b10": "身長辭有患。形同槁木遽已燒然。心類死灰",
    "T52n2111_003:0557b11": "曾微覺了。均絕聖之獨善。違博施之兼仁乎。",
    "T52n2111_003:0557b12": "故涅槃經云。我以久住大般涅槃。種種示現",
    "T52n2111_003:0557b13": "神通變化。又云。大般涅槃能建大義。斯無住",
    "T52n2111_003:0557b14": "涅槃之用也。豈乖真常之義哉。惑人又曰。涅",
    "T52n2111_003:0557b15": "槃之道若常者。何有雙林之事耶。釋曰。佛有",
    "T52n2111_003:0557b16": "三身之義矣。法身也。報身也。化身也。法身以",
    "T52n2111_003:0557b17": "性淨真如為之體。出纏被了為之義。報身以",
    "T52n2111_003:0557b18": "酬因果德為之性。冥真照俗為之業。化身以",
    "T52n2111_003:0557b19": "內依勝智為之本。外應群情為之相。法身猶",
    "T52n2111_003:0557b20": "虛空之性。雲蒸則翳霧斂即明。其性本常",
    "T52n2111_003:0557b21": "矣。報身若乘空之日赫矣。高昇朗焉。大照其",
    "T52n2111_003:0557b22": "體恒在矣。化身如鑒水之影。沚清則現流濁",
    "T52n2111_003:0557b23": "迺昏。顯晦不恒往來無定。至若七蓮承足聖",
    "T52n2111_003:0557b24": "業肇而開圖。雙樹恬神能事終而息駕。其中",
    "T52n2111_003:0557b25": "或離經辯志晦明於幼學。或納采問名同",
    "T52n2111_003:0557b26": "塵於始禮。金輪至而羅七寶。朱鬣騰而出九",
    "T52n2111_003:0557b27": "重。縱神力而降魔凶邪革面。揚辯才而伏眾",
    "T52n2111_003:0557b28": "聖賢稽顙。一一國土處處分身。遍他方而不",
    "T52n2111_003:0557b29": "窮。盡未來而無替。斯皆應情之化。鑒水之影。",
    "T52n2111_003:0557c01": "也。亦何傷於涅槃常住之義夫惑人又曰。",
    "T52n2111_003:0557c02": "二身蘊粹而圓常。八相逐情而興廢。是則真",
    "T52n2111_003:0557c03": "為寂靜化是權遷。鶴林之事不無犢子之疑",
    "T52n2111_003:0557c04": "佇決。釋曰。向辯真化之不一。未明真化之",
    "T52n2111_003:0557c05": "不異。夫化佛者豈他歟。報身圓應之用也。報",
    "T52n2111_003:0557c06": "身者何哉。悲智所成之體也。悲以廣濟為理。",
    "T52n2111_003:0557c07": "智以善權為業。所以因時降跡隨物現身。身",
    "T52n2111_003:0557c08": "跡者用也。悲智者體也。體是其本用是其末。",
    "T52n2111_003:0557c09": "依體起用攝末歸本。欲求其異理可然乎。而",
    "T52n2111_003:0557c10": "迺定化體之權遷。異真身之寂靜。斯為未得",
    "T52n2111_003:0557c11": "矣。斯為未得矣。然此且明報身起化也。未明",
    "T52n2111_003:0557c12": "化身即法也。化身即法理微矣。還寄影喻而",
    "T52n2111_003:0557c13": "述焉。夫水中之日影也。不從外來不從內出。",
    "T52n2111_003:0557c14": "不此不彼不異不一不無其狀不有其質。倐",
    "T52n2111_003:0557c15": "焉而存忽焉而失。像著而動性虛而謐。執實",
    "T52n2111_003:0557c16": "者為妄。知妄者了實。日何謂也。日若從外",
    "T52n2111_003:0557c17": "來者。水外寧在乎。若從內出者。水內先有乎。",
    "T52n2111_003:0557c18": "若言在此者。於彼不見乎。若言在彼者。於此",
    "T52n2111_003:0557c19": "不覩乎。若言是異者。一見有二乎。若言是一",
    "T52n2111_003:0557c20": "者。二見豈一乎。若言是無者。於是可亡乎。",
    "T52n2111_003:0557c21": "若言是有者。求體曾得乎。謂其生生無所從。",
    "T52n2111_003:0557c22": "謂其滅滅無所往。不生矣不滅矣。性相寂然",
    "T52n2111_003:0557c23": "心言路斷。斯可謂見水影之實性也。見水影",
    "T52n2111_003:0557c24": "之實性者。可見化身實性也。見化身之實",
    "T52n2111_003:0557c25": "性者。則證法身之體也。故淨名經云。佛身",
    "T52n2111_003:0557c26": "者即法身也。又云。如自觀身實相觀佛亦然。",
    "T52n2111_003:0557c27": "般若云。若見諸相非相。則見如來。又云。離",
    "T52n2111_003:0557c28": "一切諸相。則名諸佛。引而申之類而長之。",
    "T52n2111_003:0557c29": "近取諸身遠取諸物。于何不寂滅。于何不清",
    "T52n2111_003:0558a01": "淨。是以舉足下足。道場觸處而無盡。開眼閉",
    "T52n2111_003:0558a02": "眼。諸佛現前而不滅。故須菩提之宴坐常",
    "T52n2111_003:0558a03": "見法身。蓮華色之爭前。暫窺形相。迷悟之分",
    "T52n2111_003:0558a04": "優劣若此。豈可以有無生滅而見於化身哉。",
    "T52n2111_003:0558a05": "夫知劍者。忘其質器俟其光彩。識馬者。略",
    "T52n2111_003:0558a06": "其形色視其駿異。然後切玉似泥。一日千里。",
    "T52n2111_003:0558a07": "反是者。豈曰知劍識馬乎。鑽仰於法門。研精",
    "T52n2111_003:0558a08": "於佛事。亦猶於是矣。至若聞誕於右脇謂之",
    "T52n2111_003:0558a09": "生。化於北首謂之滅。坐於蓮花謂之有。焚於",
    "T52n2111_003:0558a10": "香木謂之無。此蓋尋常之流。雷同之見。亦何",
    "T52n2111_003:0558a11": "足以抂於高門歟。經云。持戒比丘不應於佛",
    "T52n2111_003:0558a12": "生有為想。若言有為則是妄語。又云。寧以",
    "T52n2111_003:0558a13": "利刀自割其舌。終不說言如來無常。又云。不",
    "T52n2111_003:0558a14": "可算數般涅槃時及不般涅槃若也。隨問而",
    "T52n2111_003:0558a15": "即對。逐事而同執。會經文之同別。定滅時之",
    "T52n2111_003:0558a16": "遠近。使二字智聾而不聞。八味口爽而常失。",
    "T52n2111_003:0558a17": "吁可畏矣。非所敢言。惑人率爾而興。喟然而",
    "T52n2111_003:0558a18": "嘆曰。前言之過也。駟不及舌也。甞聞井蛙棲",
    "T52n2111_003:0558a19": "甃。莫辯括地之深。澤鷃槍榆。詎識垂天之",
    "T52n2111_003:0558a20": "廣。物既然矣。人亦有諸。至若涅槃四門不生",
    "T52n2111_003:0558a21": "不滅。佛身三種非一非異。比空性而難量。方",
    "T52n2111_003:0558a22": "水影而常妙。並得其所未得。聞其所未聞。",
    "T52n2111_003:0558a23": "而今而後奉之無斁。故知同凡偃臥示跡彌",
    "T52n2111_003:0558a24": "留。出自塵勞之情。何預金剛之體。體唯一相。",
    "T52n2111_003:0558a25": "始終不可措其詞。情也多端。前後不可齊其",
    "T52n2111_003:0558a26": "見。遍知示滅之日。梵志遣報之期。存而不",
    "T52n2111_003:0558a27": "論置之莫答者。不亦以是乎。對曰然。子得之",
    "T52n2111_003:0558a28": "矣。余無所隱乎子矣。",
    "T52n2111_003:0558a29": "10 聖王興替門(下)聖王興替門第十",
    "T52n2111_003:0558b01": "稽疑曰。輪王撫運之日化四天下。又說法花",
    "T52n2111_003:0558b02": "之時。輪王預聽。但兩儀開闢載籍詳焉。唯聞",
    "T52n2111_003:0558b03": "玉環西獻。豈見金輪東轉。雖緇素有殊而聞",
    "T52n2111_003:0558b04": "見無別。未悟輪王聖躬何為不至於此。若以",
    "T52n2111_003:0558b05": "乘虛來往非人所知。人既不知焉用王也。何",
    "T52n2111_003:0558b06": "不肆覲東后風伯前驅。寶馬共天馬爭飛。金",
    "T52n2111_003:0558b07": "輪與日輪競曜。千乘萬騎雜沓清漢之間。",
    "T52n2111_003:0558b08": "振鼓鳴蕭嘈囋丹霞之表。發號令撫惸釐。恤",
    "T52n2111_003:0558b09": "飢寒理冤滯。使軒羲之帝仰霄際以承風。堯",
    "T52n2111_003:0558b10": "舜之君望天衢而慕德。然後下碧空而朝萬",
    "T52n2111_003:0558b11": "國。乘白雲以禮百神。舉玉匱之仙樽。奏鈞",
    "T52n2111_003:0558b12": "天之廣樂。豈非聖王之盛事歟。又蚩尤作亂",
    "T52n2111_003:0558b13": "追風召雨。共工觸山傾天絕地。八年九潦。",
    "T52n2111_003:0558b14": "伊耆致昏墊之憂。鑠石流金。成湯有剪髮之",
    "T52n2111_003:0558b15": "厄。兩漢之末八埏雲擾。二晉之間萬方鼎沸。",
    "T52n2111_003:0558b16": "而王遠遊西域。無拯溺之心。遙視東方。無巡",
    "T52n2111_003:0558b17": "撫之意。為聖王者其若斯哉。遂使疑億兆之",
    "T52n2111_003:0558b18": "心。失人神之望。不知有王耶無王耶。控鐵圍",
    "T52n2111_003:0558b19": "而三十二相者。其道合然耶不合然耶。傾心",
    "T52n2111_003:0558b20": "遠聽佇聞嘉旨。",
    "T52n2111_003:0558b21": "辯惑曰。夫以勾芒司春。不能於隆冬發煦。",
    "T52n2111_003:0558b22": "羲和馭日。未常於靜夜舒景。故若華照曜。",
    "T52n2111_003:0558b23": "將列宿而分時。蘭風披拂。與零霜而別候。寒",
    "T52n2111_003:0558b24": "溫甫爾也。昏旦頃焉也。而物既謝。不可以覆",
    "T52n2111_003:0558b25": "追。時未臻。不可以預覩。況乎今昔之遼哉。夫",
    "T52n2111_003:0558b26": "輪王之興也。七寶應圖十善裁化。鐵圍所界。",
    "T52n2111_003:0558b27": "君天下而光宅。金輪所遊。大域中而利往。千",
    "T52n2111_003:0558b28": "馬伏軛。自空表而飛來。四龍守藏。從地中而",
    "T52n2111_003:0558b29": "踊出。寶田氣色。詎別於寒暑。珠柱光明。莫",
    "T52n2111_003:0558c01": "分於曉夜。家給人足俗阜時雍。下有知於上。",
    "T52n2111_003:0558c02": "上無事於下。至若孕質奇表卜年景曆。三十",
    "T52n2111_003:0558c03": "二相。不獨於日角珠衡。八十千齡。豈兼於",
    "T52n2111_003:0558c04": "畏神用教。雖巍巍矣蕩蕩矣。聖王之盛事矣。",
    "T52n2111_003:0558c05": "蓋是劫增之日。殊非壽減之辰。求古於今。",
    "T52n2111_003:0558c06": "聞其難得按諸經論。三千國。土同時而成。成已住同時而壞。壞已空成住懷空各二十劫。如是循",
    "T52n2111_003:0558c07": "環終而復始。於住劫之中。從閻浮提人壽無量歲乃至八萬歲。其間有轉輪王出興焉。故俱舍論。輪王八萬上",
    "T52n2111_003:0558c08": "雜心論云。劫增輪王出矣若乃庖羲結網黃帝垂衣。共工",
    "T52n2111_003:0558c09": "亂常蚩尤作暴。並望古非綿邈之代。形今是",
    "T52n2111_003:0558c10": "斯須之間。故皇王繼踵。不逢寶馬之巡狩。大",
    "T52n2111_003:0558c11": "盜排肩。莫遇神兵之戡剪。唐虞已下從而可",
    "T52n2111_003:0558c12": "知焉。來論云。佛說法花之時輪王預聽。釋曰。",
    "T52n2111_003:0558c13": "竊以聖人作萬物覩。諸佛興十方萃。是知四",
    "T52n2111_003:0558c14": "兵扈從。寧此界之飛皇。千子陪遊。乃他方",
    "T52n2111_003:0558c15": "之聖帝。故彼經偈云。又千萬億國轉輪聖王",
    "T52n2111_003:0558c16": "至請原始要終。取其義矣。來論又云。兩儀開",
    "T52n2111_003:0558c17": "闢載籍詳焉。唯聞玉環西獻。豈見金輪東轉。",
    "T52n2111_003:0558c18": "釋曰。夫載籍之興本乎書契。書契之作源乎",
    "T52n2111_003:0558c19": "易象。因三才而畫卦。布六位以重爻。澤上於",
    "T52n2111_003:0558c20": "天。後聖取而成則。鳥行於地。前哲像以為文。",
    "T52n2111_003:0558c21": "斯乃書契兆之於皇雄。文字成之於倉頡。故",
    "T52n2111_003:0558c22": "云。易之上古是曰羲爻。書之首篇不過堯典。",
    "T52n2111_003:0558c23": "載籍遠近昭然可明。而乃謂經史之文詳開",
    "T52n2111_003:0558c24": "闢之事。理不然矣。若博採圖牒傍存子記。",
    "T52n2111_003:0558c25": "則元神是巨靈所契。昆陵為大帝所居。華",
    "T52n2111_003:0558c26": "胥柱州依稀得其地。容成太上髣髴臻其道。",
    "T52n2111_003:0558c27": "而文物並闕而不論。聖政粗論而不備。但龍",
    "T52n2111_003:0558c28": "師已下之日淺。經誥盈車而未周。人皇已上",
    "T52n2111_003:0558c29": "之歲多。圖書數卷而便盡。以時比事。義可通",
    "T52n2111_003:0559a01": "乎。然則昔有聖王。金輪屢其東轉。近無哲后。",
    "T52n2111_003:0559a02": "玉環遂以西獻。人逐時而興替。物隨人而去",
    "T52n2111_003:0559a03": "來。取類虛舟異夫膠柱者矣。惑曰。若輪王",
    "T52n2111_003:0559a04": "但生於八萬歲時者。何故玉毫在家之日七",
    "T52n2111_003:0559a05": "寶咸臻。鐵輪當宇之辰百年已減。釋曰。有",
    "T52n2111_003:0559a06": "化而為瑞者。有假以為名者。化而為瑞。不君",
    "T52n2111_003:0559a07": "於萬國。假以為名。莫徵於七寶。故仙人相",
    "T52n2111_003:0559a08": "融金之質。必成十號之尊。如來記獻土之",
    "T52n2111_003:0559a09": "童。但王一分之地。鐵輪王之事未聞實錄",
    "T52n2111_003:0559a10": "矣或曰佛記作輪王四分之。一者謂金輪王四分之一也。若然者鐵輪可非一輪王乎。但言作鐵輪王",
    "T52n2111_003:0559a11": "則明矣。何故。須言四分之一乎。夫輪王者降七寶之祥行十善之化何故。始行十惡終無七寶者乎惑",
    "T52n2111_003:0559a12": "人又曰。皇王者所以理人也。人不自理。故立",
    "T52n2111_003:0559a13": "主以理之。至如二十住劫之初八萬增年之",
    "T52n2111_003:0559a14": "極。俗淳和而有道。人朴略而無競。當斯時",
    "T52n2111_003:0559a15": "也。何用聖王哉。釋曰。三界受形。莫離於苦",
    "T52n2111_003:0559a16": "宅。六情對境。悉嬰於惑網。是非因而互反。",
    "T52n2111_003:0559a17": "善惡所以相攻。假令有頂地之高昇。三災不",
    "T52n2111_003:0559a18": "及。非想天之寂靜。四空為上。苦蘊猶其逼迫。",
    "T52n2111_003:0559a19": "使法尚以驅馳。況乎欲界之人哉。若也聞太",
    "T52n2111_003:0559a20": "古謂無為之極。稱遂初言有道之最。此蓋醉",
    "T52n2111_003:0559a21": "於巫咸耳。安知真諦之妙歟。",
    "T52n2111_003:0559a22": "沙門復禮曰。言者所以出意。非意也。跡者所",
    "T52n2111_003:0559a23": "以明本。非本也。故大聖之垂教。或跡淺而本",
    "T52n2111_003:0559a24": "深。或為乖而意合。未得其門者。能無岐路乎。",
    "T52n2111_003:0559a25": "但不遠而復。斯則善矣。檀越曩搆淳因福",
    "T52n2111_003:0559a26": "履遐而日用。今資異氣貞襟秀而天挺。藹君",
    "T52n2111_003:0559a27": "子之松柏。湛人倫之水鏡。文場翹楚。稱其雅",
    "T52n2111_003:0559a28": "論高才。學肆英髦。許其博聞強記。何其美矣。",
    "T52n2111_003:0559a29": "至若開邃鍵而探賾。振芳毫而討論。理尚違",
    "T52n2111_003:0559b01": "於得象。言將涉於非聖。若疑而敘意。異三子",
    "T52n2111_003:0559b02": "而何傷。若謗以為睽。載一車而可怪。然敬尋",
    "T52n2111_003:0559b03": "來翰云。晚披釋典捧卷竭誠。斯言訒乎。亦",
    "T52n2111_003:0559b04": "勤之至也。幸甚幸甚。貧道不涯賤質。濫齒玄",
    "T52n2111_003:0559b05": "門。若春露之輕滋。學慚瀉器。同秋螢之末",
    "T52n2111_003:0559b06": "景。業謝傳燈。夫以聞斯行諸。是仲尼之所釋。",
    "T52n2111_003:0559b07": "離乎畢矣。非有若之能對。況一乘妙義三藏",
    "T52n2111_003:0559b08": "微言者歟。涉兔未足以窮深。奔蜂豈期於化",
    "T52n2111_003:0559b09": "大。",
    "T52n2111_003:0559b10": "于時大唐永隆二年歲次辛巳孟秋之朔日也。",
    "T52n2111_003:0559b11": "十門辯惑論卷下",
    "T52n2111_003:0559b12": "權文學答書權文學答書",
    "T52n2111_003:0559b13": "弟子。權無二敬致書於大興善寺。禮法師侍",
    "T52n2111_003:0559b14": "者。昔菩薩之問如來斷幾生命。以佛速滅乃",
    "T52n2111_003:0559b15": "發斯言。豈有十地之人於聖起謗。但為理資",
    "T52n2111_003:0559b16": "索隱義在鉤深前致稽疑意亦如此。且宣尼",
    "T52n2111_003:0559b17": "將聖之德。尚問老聃。慈氏次佛之尊。猶詢師",
    "T52n2111_003:0559b18": "利。況以下愚之蔽披上聖之文。千門萬戶觸",
    "T52n2111_003:0559b19": "塗多惑。所以罄肝膽露昏曚竭鄙誠請高德。",
    "T52n2111_003:0559b20": "遂引三車之駕開八正之塗。續晨鳧之足",
    "T52n2111_003:0559b21": "鑿混沌之竅。百年之疑一朝頓盡。方當永遵",
    "T52n2111_003:0559b22": "覺路長悟迷源爇煩惱之薪餐涅槃之飯。請",
    "T52n2111_003:0559b23": "事斯語以卒餘年。謹遣尺書敢謝不敏弟子",
    "T52n2111_003:0559b24": "權無二和南。"
}