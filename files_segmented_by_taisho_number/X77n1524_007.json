{
    "X77n1524_007:0411c06": "補續高僧傳卷第七",
    "X77n1524_007:0411c08": "明吳郡華山寺沙門　明河　撰",
    "X77n1524_007:0411c09": "　　習禪篇",
    "X77n1524_007:0411c10": "宋　大陽玄傳",
    "X77n1524_007:0411c11": "大陽禪師警玄。江夏張氏子也。其先蓋金陵人。仲父",
    "X77n1524_007:0411c12": "為沙門。號智通。住金陵崇孝寺。師往依之。年十九為",
    "X77n1524_007:0411c13": "大僧。聽圓覺。即能辯屈講者。講者歎曰。是齒少而識",
    "X77n1524_007:0411c14": "卓如此。我所有何足益之。通知之。使令游方。初謁梁",
    "X77n1524_007:0411c15": "山觀禪師。問如何是無相道場。山指壁間觀音像曰。",
    "X77n1524_007:0411c16": "此是吳處士畫。師擬進語。山急索曰。此是有相。如何",
    "X77n1524_007:0411c17": "是無相者。於是悟旨於言下。拜起而侍。山曰。何不道",
    "X77n1524_007:0411c18": "取一句子。師曰。道即不辭。恐上紙墨。山笑曰。他日此",
    "X77n1524_007:0411c19": "語上碑去在。師獻偈呈解。山稱以為洞上之宗可倚。",
    "X77n1524_007:0411c20": "師亦自負。儕輩莫敢攀。一時聲名藉甚。山歿。出山至",
    "X77n1524_007:0411c21": "大陽。謁堅禪師。堅欣然。讓法席使主之。退處偏室。咸",
    "X77n1524_007:0411c22": "平庚子歲也。師神觀奇偉有威重。從兒稚中。即日一",
    "X77n1524_007:0411c23": "食。自以先德付受之重。足不逾限。脇不至席者。五十",
    "X77n1524_007:0411c24": "年。浮山遠公居眾時。甞參師於大陽。師以臘高無可",
    "X77n1524_007:0412a01": "繼法之人。一日喟然謂遠曰。洞上一宗。如懸絲欲斷。",
    "X77n1524_007:0412a02": "惟汝興之。遠曰。有平侍者在。師以手指胸云。平此處",
    "X77n1524_007:0412a03": "不佳。又揑拇指叉中。示之云。伊向去當死於此。於是",
    "X77n1524_007:0412a04": "以皮履布裰付遠。囑令求人。以天聖五年七月十六",
    "X77n1524_007:0412a05": "日。陞座辭眾。又三日作偈。寄王曙侍郎。偈曰。吾年八",
    "X77n1524_007:0412a06": "十五。修因至於此。問我歸何處。頂相終難覩。擲筆而",
    "X77n1524_007:0412a07": "化。遺囑云。瘞全身十年無難。當為大陽山打供入塔。",
    "X77n1524_007:0412a08": "後果為平侍所戕。平亦坐是返俗。流浪無依。為虎所",
    "X77n1524_007:0412a09": "食。師言驗矣。遠受大命。得青華嚴。轉付履裰。嗣師法",
    "X77n1524_007:0412a10": "焉。",
    "X77n1524_007:0412a11": "慈明圓禪師傳",
    "X77n1524_007:0412a12": "石霜楚圓禪師。號慈明。汾陽嫡嗣也。生全州李氏。少",
    "X77n1524_007:0412a13": "為書生。年二十二出家。母有賢行。使游方。師連眉秀",
    "X77n1524_007:0412a14": "目。頎然豐碩。然忽繩墨。所至為老宿呵。以為少叢林。",
    "X77n1524_007:0412a15": "師柴崖而笑曰。龍象蹴踏。非驢所堪。甞槖骨董箱。以",
    "X77n1524_007:0412a16": "竹杖荷之。游湘沔間。聞汾陽道望。遂與大愚谷泉瑯",
    "X77n1524_007:0412a17": "琊造焉。陽顧而默器之。經二年未許入室。每見必罵",
    "X77n1524_007:0412a18": "詬。或毀詆。諸方所訓。皆流俗鄙事。一夕訴曰。自至法",
    "X77n1524_007:0412a19": "席已再夏。不蒙指示。但增世俗塵勞念。歲月飄忽。己",
    "X77n1524_007:0412a20": "事不明。語未卒。陽熟視罵曰。是惡知識。敢裨販我。怒",
    "X77n1524_007:0412a21": "舉杖逐之。師擬伸救。陽掩師口。乃大悟曰。乃知臨濟",
    "X77n1524_007:0412a22": "道出常情。服役七年辭去。依唐明嵩公。嵩指會楊大",
    "X77n1524_007:0412a23": "年。因大年。復會李都尉。二公恨見之晚。館於齋中。日",
    "X77n1524_007:0412a24": "夕質疑智證。以為法友。久之辭還河東。省唐明。李公",
    "X77n1524_007:0412b01": "遣二僧訊師。師於書尾。畫雙足寫來僧名。以寄之。李",
    "X77n1524_007:0412b02": "作偈曰。黑毫千里餘。金槨示雙趺。人天渾莫測。珍重",
    "X77n1524_007:0412b03": "赤鬚胡。師以母老。南歸至筠州。首眾於洞山。時聰禪",
    "X77n1524_007:0412b04": "師居焉。先是。汾陽謂師曰。我遍參雲門兒孫。特以未",
    "X77n1524_007:0412b05": "見聰為恨。故師依止三年。乃游仰山。大年以書抵宜",
    "X77n1524_007:0412b06": "春太守黃宗旦。使請師出世。守虗南原致師。師不赴。",
    "X77n1524_007:0412b07": "旋特謁候守願行。守問其故。師曰。始為讓。今偶欲之",
    "X77n1524_007:0412b08": "耳。守大賢之。住三年。棄去省母。以白金為壽。母投金",
    "X77n1524_007:0412b09": "于地。罵曰。汝少行脚。負布槖去。今安得此物。吾望汝",
    "X77n1524_007:0412b10": "濟我。反置我地獄耶。師色不怍。徐收之辭去。謁神鼎",
    "X77n1524_007:0412b11": "諲公。鼎首山高弟。望尊一時。衲子非人類精奇。無敢",
    "X77n1524_007:0412b12": "登其門者。住山三十年。門弟子氣吞諸方。師髮長不",
    "X77n1524_007:0412b13": "剪。弊衣楚音。通謁稱法姪。一眾大笑。鼎遣童子問。長",
    "X77n1524_007:0412b14": "老誰之嗣。師仰視屋曰。親見汾陽來。鼎杖而出。顧見",
    "X77n1524_007:0412b15": "頎然。問曰。汾州有西河師子是否。師指其後。絕叫曰。",
    "X77n1524_007:0412b16": "屋倒矣。童子返走。鼎回顧相矍鑠。師地坐脫隻履而",
    "X77n1524_007:0412b17": "視之。鼎老忘所問。又失師所在。師徐起整衣行。且語",
    "X77n1524_007:0412b18": "曰。見面不如聞名。遂去。鼎遣人追之。不可。歎曰。汾陽",
    "X77n1524_007:0412b19": "乃有此兒耶。師自是名重叢林。適道吾虗席。郡移書。",
    "X77n1524_007:0412b20": "欲得大禪伯領之。鼎以師應召。法令嚴整。亡身為法",
    "X77n1524_007:0412b21": "者集焉。師之大機大用。不可思議。傳者謂。師以事事",
    "X77n1524_007:0412b22": "無礙行心。凡聖不能測。可為知言矣。水庵。謂尤侍郎",
    "X77n1524_007:0412b23": "延之曰。昔大愚慈明谷泉等。結伴參汾陽。河東苦寒。",
    "X77n1524_007:0412b24": "眾人憚之。惟慈明曉夕不憚。夜坐欲睡。則引錐自刺。",
    "X77n1524_007:0412c01": "歎曰。古人為生死事大。不食不寢。我何人哉。乃縱荒",
    "X77n1524_007:0412c02": "逸。生無益於時。死無聞於後。是自棄也。及辭歸。汾陽",
    "X77n1524_007:0412c03": "歎曰。楚圓今去。吾道東矣。次住福嚴。又移興化。甞室",
    "X77n1524_007:0412c04": "中插劍一口。以草鞵一對。水一盆。置在劒邊。擬議者。",
    "X77n1524_007:0412c05": "師曰。喪身失命了也。便喝出。無有一人契者。其他玄",
    "X77n1524_007:0412c06": "言妙語。提唱宗乘。探旨者麻粟出焉。而黃龍南楊岐",
    "X77n1524_007:0412c07": "會二人。最為上首。能世其家。以某年正月五日示寂。",
    "X77n1524_007:0412c08": "前是。李都尉遣使邀師曰。海內法友。唯師與楊大年",
    "X77n1524_007:0412c09": "耳。大年棄我而先。僕年來頓覺衰落。忍死以一見公。",
    "X77n1524_007:0412c10": "仍以書抵潭帥敦遣之。師惻然。與侍者舟而東下。舟",
    "X77n1524_007:0412c11": "中作偈曰。長江行不盡。帝里到何時。既得凉風便。休",
    "X77n1524_007:0412c12": "將櫓棹施。至京與李公會。月餘而李公歿。臨終畫一",
    "X77n1524_007:0412c13": "圓相。又作偈獻師。偈曰。世界無依。山河匪礙。大海微",
    "X77n1524_007:0412c14": "塵。須彌納芥。拈起幞頭。解下腰帶。若覓死生。問取皮",
    "X77n1524_007:0412c15": "袋。師曰。如何是本來佛性。公曰。今日熱如昨日。隨聲",
    "X77n1524_007:0412c16": "便問。師臨行一句作麼生。師曰。本來無質礙。隨處任",
    "X77n1524_007:0412c17": "方圓。公曰。晚來困倦。更不答話。師曰。無佛處作佛。公",
    "X77n1524_007:0412c18": "于是泊然而逝。仁宗皇帝。尤留神空宗。聞李公化與",
    "X77n1524_007:0412c19": "師問答。嘉歎久之。師哭之慟。臨壙而別。有旨賜官舟",
    "X77n1524_007:0412c20": "南還。中途謂侍者曰。我忽得風痺疾。視之口吻已喎",
    "X77n1524_007:0412c21": "斜。侍者以足頓地曰。當奈何平生呵佛罵祖。今乃爾。",
    "X77n1524_007:0412c22": "師曰。無憂為汝正之。以手整之如故。曰。而今而後。不",
    "X77n1524_007:0412c23": "鈍置汝。逾年而化。李公子。銘誌其行于興化。全身塔",
    "X77n1524_007:0412c24": "于石霜。",
    "X77n1524_007:0413a01": "系曰。達人出世。以開物成務。為心非自衒也。方師之",
    "X77n1524_007:0413a02": "受南原也。戢天際想于眉睫間。聊試吾道動靜何如。",
    "X77n1524_007:0413a03": "觀其初不赴。後自請行。進退躊躇。意可知矣。覺範云。",
    "X77n1524_007:0413a04": "慈明道。起臨濟於將仆。而平昔廓落乃如此。微神鼎。",
    "X77n1524_007:0413a05": "則亦谷泉流也。雖然。狂奴故態。特師之寓言耳。真面",
    "X77n1524_007:0413a06": "目。豈無知音者哉。然神鼎固長者。難及也。",
    "X77n1524_007:0413a07": "大愚芝．法華舉．瑯琊覺傳",
    "X77n1524_007:0413a08": "禪師。名守芝。太原王氏子。少棄家。於潞州承天寺試",
    "X77n1524_007:0413a09": "法華得度。為大僧。講金剛般若。名滿三河。時汾陽禪",
    "X77n1524_007:0413a10": "望大振。竊疑之往觀焉。同參者。慈明瑯琊等數人。服",
    "X77n1524_007:0413a11": "誠陽室。遂受印可。南游住高安。大愚上堂。甞舉汾陽",
    "X77n1524_007:0413a12": "十智同真話曰。先師云要識是非面目現在也。大省",
    "X77n1524_007:0413a13": "力後生。晚學刺頭。向言句裡。貪著義味。如驢舐尿處。",
    "X77n1524_007:0413a14": "棒打不回。蓋為不廣求知識。徧歷門風。多是得一言",
    "X77n1524_007:0413a15": "半句。便點頭嚥唾。道已了辦上座。大有未穩當處在。",
    "X77n1524_007:0413a16": "上堂大眾集定乃曰。現成公案也。是打揲不辦便下",
    "X77n1524_007:0413a17": "座。慈明。有善侍者。號稱明眼。聞師之風。自石霜至大",
    "X77n1524_007:0413a18": "愚入室。師趯出履一隻。善退身而立。師俯取履。善輒",
    "X77n1524_007:0413a19": "踏倒。師起面壁。以手點津。連畫其壁三。善瞠立其後。",
    "X77n1524_007:0413a20": "師旋轉以履打。至法堂。善曰。與麼為人瞎却一城人",
    "X77n1524_007:0413a21": "眼在。會中有僧。日誦金剛經一百遍。師令侍者喚至。",
    "X77n1524_007:0413a22": "問曰。聞汝日誦金剛經一百遍。是否。曰不敢。師曰。汝",
    "X77n1524_007:0413a23": "曾究經意否。汝但日誦一遍。參究佛意。若一句下悟",
    "X77n1524_007:0413a24": "去。如飲海水一滴。便知百川之味。僧如教。一日誦至",
    "X77n1524_007:0413b01": "應如是知如是見如是信。解不生法相處。遂以白師。",
    "X77n1524_007:0413b02": "師遽指牀前狗子云。狗子聻。僧無語。師便打出。作偈",
    "X77n1524_007:0413b03": "曰。砂裏無油事可哀。翠岩嚼飯餵嬰孩。一朝好惡知",
    "X77n1524_007:0413b04": "端的。始覺從前滿面灰。稱者謂。師作偈絕精峭。此蓋",
    "X77n1524_007:0413b05": "其一斑云。嘉祐初示寂。塔於西山。雲峰悅公。師之真",
    "X77n1524_007:0413b06": "子。別有傳。",
    "X77n1524_007:0413b07": "法華舉禪師。汾陽嗣也。初住龍舒法華寺。後移居白",
    "X77n1524_007:0413b08": "雲海會焉。為人精嚴諒直。飽參。汾陽特稱之。一錫出",
    "X77n1524_007:0413b09": "并汾。所至披靡。謁公安遠公。逗青松黃葉之機。于福",
    "X77n1524_007:0413b10": "昌善處。逞琢句調琴之辯。又謁延壽賢。大愚芝公。夾",
    "X77n1524_007:0413b11": "山真首座。慈明棲賢諟。雪竇顯。五祖戒公。瑯琊覺。西",
    "X77n1524_007:0413b12": "湖西峰庵主。主。明招位下傑出者也。有偈云。絕頂西",
    "X77n1524_007:0413b13": "峰路。峻機誰敢當。超然凡聖外。瞥隔兩重光。師至。問",
    "X77n1524_007:0413b14": "曰。如何是兩重光。曰。月從東出。日向西沒。師曰。庵主",
    "X77n1524_007:0413b15": "未見明招時如何。曰。滿盞油難盡。進曰。見後如何。曰。",
    "X77n1524_007:0413b16": "多心易得乾。師機辯。如雷砰電射。不可把玩。諸方畏",
    "X77n1524_007:0413b17": "服。號舉道者。上堂。釋迦不出世。達麼不西來。佛法徧",
    "X77n1524_007:0413b18": "天下。談玄口不開。至哉斯言。達古今一貫也。甞曰。僧",
    "X77n1524_007:0413b19": "家以寂住為本。豈可觀州獵縣。看山門景致過時耶。",
    "X77n1524_007:0413b20": "覺範稱之。如薛仁貴著白袍。西平王著錦帽。真勇于",
    "X77n1524_007:0413b21": "道者也。年七十餘。始歿。塔于海會。",
    "X77n1524_007:0413b22": "瑯琊山慧覺禪師者。西洛人也。父為衡陽太守。死于",
    "X77n1524_007:0413b23": "官。師扶櫬歸洛。過澧陽。藥山古剎。宛若夙居。由此出",
    "X77n1524_007:0413b24": "家。後得法於汾陽。住滁水。高揭剎竿。與雪竇顯公。同",
    "X77n1524_007:0413c01": "時唱道。時號二甘露門。上堂。奇哉十方佛。元是眼中",
    "X77n1524_007:0413c02": "花。欲識眼中花。元是十方佛。欲識十方佛。不是眼中",
    "X77n1524_007:0413c03": "花。欲識眼中花。不是十方佛。于此明。得過在十方佛。",
    "X77n1524_007:0413c04": "于此未明。聲聞起舞。獨覺臨粧。珍重。師福相端嚴。所",
    "X77n1524_007:0413c05": "至成益。甞往蘇州。看范希文。因受信施。及千餘緡。遂",
    "X77n1524_007:0413c06": "遣人陰計在城諸寺僧數。皆密送錢。同日為眾檀設",
    "X77n1524_007:0413c07": "齋。其即預辭范公。是日侵早發船。逮天明眾知已去。",
    "X77n1524_007:0413c08": "有追至常州得見者。受法利而還。靈源稱之曰。觀此",
    "X77n1524_007:0413c09": "老一舉。使姑蘇道俗。悉起信心。增深道種。師法嗣數",
    "X77n1524_007:0413c10": "輩。長水璿講師。其一也。具義解中。泉大道三公。同參",
    "X77n1524_007:0413c11": "也。見列感通中。",
    "X77n1524_007:0413c12": "系曰。三公。皆為西河師子兒。而舉公跳躑。故慳于嗣。",
    "X77n1524_007:0413c13": "夫為善知識。如霧露在人。當使時時有潤。瑯琊蘇州",
    "X77n1524_007:0413c14": "之舉。須瑯琊始得。囂囂者不得效顰。",
    "X77n1524_007:0413c15": "政黃牛傳",
    "X77n1524_007:0413c16": "惟政。秀州華亭黃氏子。幼從錢塘資聖院本如肄業。",
    "X77n1524_007:0413c17": "且將校藝有司如。使禱觀音求陰相。師謝曰。豈忍獨",
    "X77n1524_007:0413c18": "私於己哉。郡人朱紹安。聞而嘉歎。欲啟帑度之。師慨",
    "X77n1524_007:0413c19": "然曰。古之度人。以清機密旨。今反是。去古遠矣。吾墮",
    "X77n1524_007:0413c20": "三寶。數當有其時。已遇祥符覃恩。得諧素志。獨擁毳",
    "X77n1524_007:0413c21": "袍且弊。同列慢之。師曰。佛乎佛乎。儀相云乎哉。僧乎",
    "X77n1524_007:0413c22": "僧乎。盛服云乎哉。後有願輸奉歲時用度。俾繼如之",
    "X77n1524_007:0413c23": "院務。亦復謝曰。聞托鉢乞食。未聞安坐以享。聞歷謁",
    "X77n1524_007:0413c24": "諸祖。未聞廢學自任。況我齒茂氣完正在筋力為禮。",
    "X77n1524_007:0414a01": "非從事屋廬之秋也。於是提策東引。學三觀于天台。",
    "X77n1524_007:0414a02": "復旋徑山。咨單傳旨于老宿惟素。素董臨安功臣山",
    "X77n1524_007:0414a03": "淨土院。師輔相之久。而繼其席。然為人高簡。律身精",
    "X77n1524_007:0414a04": "嚴。名卿巨公。多所推尊。時蔣侍郎堂守錢塘。與師為",
    "X77n1524_007:0414a05": "方外友。師每謁之。則跨一黃牛。以軍持掛角上。市人",
    "X77n1524_007:0414a06": "爭觀之。師自若也。至郡庭。始下牛。笑談終日。一日蔣",
    "X77n1524_007:0414a07": "公留師曰。適有過客。明日府中。當有會。吾師固奉律。",
    "X77n1524_007:0414a08": "為我少留一日。因[款-士+止]清話。師諾之。明日使人要之。留",
    "X77n1524_007:0414a09": "一偈而去矣。曰。昨日曾將今日期。出門倚杖又思惟。",
    "X77n1524_007:0414a10": "為僧只合居巖谷。國土筵中甚不宜。坐客皆歎其標",
    "X77n1524_007:0414a11": "致。又作山中偈曰。橋上山萬重。橋下水千里。惟有白",
    "X77n1524_007:0414a12": "鷺鷥。見我常來此。平生製作三十卷。曰錦涇集。且工",
    "X77n1524_007:0414a13": "書筆法勝絕。秦少游。見必收畜之。師冬不擁爐。以荻",
    "X77n1524_007:0414a14": "花作毬。納足其中。客至共之。清論無窮。秀氣逼人。夏",
    "X77n1524_007:0414a15": "秋好翫月。盤膝大盆中浮水上。自旋其盆吟笑。達旦",
    "X77n1524_007:0414a16": "以為常。九峰韶禪師。甞客於院將臥。師挽之曰。月色",
    "X77n1524_007:0414a17": "如此。勞生擾擾。對者幾人。韶唯唯。而已久之。呼童子",
    "X77n1524_007:0414a18": "使熱炙。韶方饑。意作藥石。既乃橘皮湯一杯。韶笑曰",
    "X77n1524_007:0414a19": "無乃太清乎。或問曰。師以禪師名。而不談禪。何也。師",
    "X77n1524_007:0414a20": "曰。徒費言語吾嬾。寧假曲折。但煩萬象敷演耳。言語",
    "X77n1524_007:0414a21": "有間。造物無盡藏也。皇祐元年孟夏八日。語眾曰。夫",
    "X77n1524_007:0414a22": "動以對靜。未始有極。吾一動歷年六十有四。今靜矣。",
    "X77n1524_007:0414a23": "然動靜本何有哉。遂泊然而逝。",
    "X77n1524_007:0414a24": "禪客尋常入舊都。黃牛角上掛瓶盂。有時帶雪穿",
    "X77n1524_007:0414b01": "雲去。便好和雲畫作圖。此蔣侍郎贈師詩也。師自",
    "X77n1524_007:0414b02": "有詩曰。貌古形疎倚杖藜。分明畫出須菩提。解空",
    "X77n1524_007:0414b03": "不許離聲色。似聽孤猿月下啼。二作佳韶勝致。正",
    "X77n1524_007:0414b04": "相對會。一時禪悅之盛。可想見也。",
    "X77n1524_007:0414b05": "懷賢禪師傳",
    "X77n1524_007:0414b06": "金山龍游寺。圓通禪師。諱懷賢。字潛道。溫州永嘉何",
    "X77n1524_007:0414b07": "氏子。在襁褓中。能合掌僧坐。四歲從嗣仁社主。出家",
    "X77n1524_007:0414b08": "受戒。有講席輒往聽。盡得其學。及長歎曰。說食能飽",
    "X77n1524_007:0414b09": "人乎。別社主。去遍參。最後見達觀頴于潤之因聖。初",
    "X77n1524_007:0414b10": "師從瑞新禪師遊頗久。具知宗門承襲賓主之說。自",
    "X77n1524_007:0414b11": "謂無以復加。比至達觀會中。聞所開示類。皆世緣俗",
    "X77n1524_007:0414b12": "諦。非談諧嵬瑣。則罵詈不已。心竊陋之。乃潛詣丈室。",
    "X77n1524_007:0414b13": "請白曰。為人天師。當只說法。奈何預以世間事。且僧",
    "X77n1524_007:0414b14": "有過斥去則已。何足追罵至累日乎。觀頷而不答。師",
    "X77n1524_007:0414b15": "因此省悟。初開法于太平隱靜。嗣主金山。金山當孔",
    "X77n1524_007:0414b16": "道。客至無虗日。師頗厭之。熙寧元年。遂謝事。隱于金",
    "X77n1524_007:0414b17": "牛山。山去丹陽數十里。人跡罕。至庭養猨鶴孔雀鸚",
    "X77n1524_007:0414b18": "鵡白鷴。皆就掌取食。號五客。各為一詩。贈之士大夫。",
    "X77n1524_007:0414b19": "欲相見者。就山中訪焉。廬山之圓通。明州之雪竇。相",
    "X77n1524_007:0414b20": "次堅懇。各住一年。雪竇至。前後二十年間。三請乃赴。",
    "X77n1524_007:0414b21": "其行由海道。遇大風。漂至慈溪東岸。舟破。從者多人",
    "X77n1524_007:0414b22": "皆散走。師獨安坐水中不動。以元豐五年九月甲午。",
    "X77n1524_007:0414b23": "示滅于金牛。壽六十七。臘六十三。弟子覺澄等。塔全",
    "X77n1524_007:0414b24": "身于西隴淮海。秦少游觀為師狀曰。師操行卓越。而",
    "X77n1524_007:0414c01": "遇人有恩意。雖對賓客。未甞與眾異饌。夜輒從眾僧",
    "X77n1524_007:0414c02": "寢于堂中。不入丈室。雅性樂施。所得金錢繒帛。率緣",
    "X77n1524_007:0414c03": "手盡。又多才藝。工於詩字畫有法。閒居絕口。不掛事",
    "X77n1524_007:0414c04": "事。雖交至錯出。處之晏然。無不集者當時賢士大夫",
    "X77n1524_007:0414c05": "聞其風。皆傾意願與之游。始用參知政事高公若訥",
    "X77n1524_007:0414c06": "奏。賜紫方袍。又用節度使李公端愿。奏賜號圓通大",
    "X77n1524_007:0414c07": "師。凡十被請從之者四。皆天下名山巨剎。道化方行。",
    "X77n1524_007:0414c08": "輒託事隱去。州郡雖欲挽而留之。不可得也。弟子五",
    "X77n1524_007:0414c09": "十有五人。所著詩頌文集。凡五卷。又撰次其自少至",
    "X77n1524_007:0414c10": "老出處之跡一篇。號穉耄典記。以自見云。",
    "X77n1524_007:0414c11": "法寶傳",
    "X77n1524_007:0414c12": "法寶。姓王氏。遂州小溪人。事興聖院從簡。為僧學法。",
    "X77n1524_007:0414c13": "四方所見。如泉山之□黃檗之南。雲居之寶。禾山之",
    "X77n1524_007:0414c14": "才。世所謂大善知識者。皆歷問焉。平居常宴坐。計晝",
    "X77n1524_007:0414c15": "夜之分。寢才十二三。臥必右脇。未甞解衣。如是者終",
    "X77n1524_007:0414c16": "其身。師三游洛陽。始至洛。人不知其為禪。再至。知其",
    "X77n1524_007:0414c17": "為禪者矣。三至。又知其為禪。而不徒為禪者矣。其應",
    "X77n1524_007:0414c18": "世之密用。觀機之善巧。則莫得而擬議。洛中賢士夫。",
    "X77n1524_007:0414c19": "從師游者甚眾。未必盡知師之道。但愛其行高而氣",
    "X77n1524_007:0414c20": "和。言簡而理盡耳。太師文潞公。表其行。賜紫方袍。三",
    "X77n1524_007:0414c21": "至洛。常寓於善覺院。眾為合力營搆。其徒十餘人。皆",
    "X77n1524_007:0414c22": "甞與師同學。又有信士。棄其孥。奔走服事者。師既居",
    "X77n1524_007:0414c23": "善覺。參問者益廣。或勸推所餘以為人。師曰。己未為。",
    "X77n1524_007:0414c24": "何暇為人。懷道應物。垂五十年。所以言論風旨。不大",
    "X77n1524_007:0415a01": "傳於世者。蓋其沖挹自晦如此。韓侍郎維。曰始予見",
    "X77n1524_007:0415a02": "師於河橋。師未甞不言也。予問之不能。已數年。予守",
    "X77n1524_007:0415a03": "潁昌。迎舘之府舍。師未甞言也。予雖欲問。不知所問",
    "X77n1524_007:0415a04": "矣。嗚呼道不可以不刳心焉。既示疾。遍作書。別所往",
    "X77n1524_007:0415a05": "來之人。奄然而寂。年六十有九。時元豐六年九月也。",
    "X77n1524_007:0415a06": "藏骨龍門菩提院之上方。",
    "X77n1524_007:0415a07": "浮山遠公傳",
    "X77n1524_007:0415a08": "禪師。名法遠。鄭圃田人也。出於王氏。十九出家。先謁",
    "X77n1524_007:0415a09": "汾州。得一盼相印。復參葉縣省公。與天衣懷。同往葉",
    "X77n1524_007:0415a10": "縣住持。枯淡嚴密。諸方畏之。師至值雪寒。縣喝罵驅",
    "X77n1524_007:0415a11": "逐。至以將水潑。眾僧衣履皆濕。怒而散去。唯師與懷。",
    "X77n1524_007:0415a12": "自若整衣。敷具復坐如故。縣到。呵曰。汝更不去。待我",
    "X77n1524_007:0415a13": "打耶。師近前不審。云。某數千里而來參。叩和尚為明",
    "X77n1524_007:0415a14": "大事。豈以杓水潑之便去。縣笑。因而遂留。相依數年。",
    "X77n1524_007:0415a15": "萬方挫折。師始終一如。所謂真金烈火。愈鍛而愈明。",
    "X77n1524_007:0415a16": "縣始以衣法付之。開堂日拈香曰。汝海。枯木上生花。",
    "X77n1524_007:0415a17": "別迎春色。蓋指葉縣也。師與王質。待制論道。畫一圓",
    "X77n1524_007:0415a18": "相。問曰。一不得匹馬單鎗。二不得衣錦還鄉。鵲不得",
    "X77n1524_007:0415a19": "喜。鴉不得殃。速道速道。王罔措。師曰。勘破了也。師暮",
    "X77n1524_007:0415a20": "年休會聖岩。敘佛祖奧義。作九帶。啟廸學者。與因棊",
    "X77n1524_007:0415a21": "說法一事。莫不家喻戶曉。師玉骨插額。目光外射。狀",
    "X77n1524_007:0415a22": "如王孫。凜然可畏。雅自稱柴石老人。歿時已七十餘。",
    "X77n1524_007:0415a23": "范文正公。銘其塔曰。嗚呼遠公。釋子之雄。禪林甘澤。",
    "X77n1524_007:0415a24": "法海真龍。壽齡有限。慧命無窮。寒岩瘞骨。千載清風。",
    "X77n1524_007:0415b01": "師平生貴尚真實。參證痛抑浮辯。甞謂道吾真公曰。",
    "X77n1524_007:0415b02": "學未至道。衒耀見聞。馳騁機解。以口舌辯。利相勝者。",
    "X77n1524_007:0415b03": "猶如廁屋塗汙丹雘。秪增其臭耳。得法弟子道臻者。",
    "X77n1524_007:0415b04": "繼大覺璉。住淨因。法道大弘於京師。當英神啟三朝。",
    "X77n1524_007:0415b05": "數入宮說法。恩遇隆渥。為人渠渠靜退。似不能言者。",
    "X77n1524_007:0415b06": "奉身至約。一布裙二十年不易。用五幅纔掩脛。不多",
    "X77n1524_007:0415b07": "為叢褶。曰徒費耳。無所嗜好。甞雪方丈之西壁。命文",
    "X77n1524_007:0415b08": "與可掃墨竹。謂人曰。吾使游人見之。心目清凉。此君",
    "X77n1524_007:0415b09": "蓋替我說法也。元祐八年歿。",
    "X77n1524_007:0415b10": "法華隆禪師傳",
    "X77n1524_007:0415b11": "道隆禪師。未詳里族。初參石門徹和尚。問曰。古者道",
    "X77n1524_007:0415b12": "但得隨處安閒。自然合他占轍。雖有此語。疑心未歇。",
    "X77n1524_007:0415b13": "時如何。門曰。知有乃可隨處安閒。如人在州縣住。或",
    "X77n1524_007:0415b14": "聞。或見。千奇百怪。他總將作尋常。不知有而安閒。如",
    "X77n1524_007:0415b15": "人在村落住。有少聲色。則驚怪傳說。師於言下有省。",
    "X77n1524_007:0415b16": "門盡授其洞上宗旨。及出世。乃嗣廣慧。或問曰。禪師",
    "X77n1524_007:0415b17": "親見石門。如何却嗣廣慧。師曰。我初見廣慧。渠方欲",
    "X77n1524_007:0415b18": "剃髮。使我擎櫈子來。因曰。道者。我有櫈子詩。聽取詩",
    "X77n1524_007:0415b19": "曰。放下便平穩我時便肯伊。因敘在石門所得。慧曰。",
    "X77n1524_007:0415b20": "石門所示。如百味珍饈。只是飽人不得。後來有一炷",
    "X77n1524_007:0415b21": "香。不欲兩頭三緒。為伊燒却。師至和初。游京客景德",
    "X77n1524_007:0415b22": "寺。日縱觀都市。歸常二鼓。一夕不得入。臥于門下。仁",
    "X77n1524_007:0415b23": "宗夢至景德寺門。見龍蟠地。驚覺。中夜遣中使視之。",
    "X77n1524_007:0415b24": "乃一僧熟睡。已再鼾。撼之始覺。問名字歸奏。帝聞道",
    "X77n1524_007:0415c01": "隆。乃喜曰。吉徵也。明日召至便殿。問宗旨。師奏對詳",
    "X77n1524_007:0415c02": "允。帝大說。有旨館于大相國寺燒朱院。由是道化大",
    "X77n1524_007:0415c03": "振。甞與大覺璉公。說法化成殿。機鋒迅辯。帝大悅。侍",
    "X77n1524_007:0415c04": "衛皆山呼。或偈頌酬答。或留宿禁中。禮遇隆厚。賜號",
    "X77n1524_007:0415c05": "應制明悟禪師。師因奏疏。舉璉自代。帝覧表不允。有",
    "X77n1524_007:0415c06": "旨於曹門外。建精舍延師。師額華嚴禪院。有僧頌璉",
    "X77n1524_007:0415c07": "公詩。上問佛偈曰。有節非于竹。三星偃月宮。一人居",
    "X77n1524_007:0415c08": "日下。弗與眾人同。師曰。諸佛說心。為破心相。璉作此",
    "X77n1524_007:0415c09": "偈。虗空釘橛也。乃曰。虗空釘鐵橛。平地起骨堆。莫將",
    "X77n1524_007:0415c10": "閑學解。安著佛階梯。又見達觀頴禪師。戲作偈曰。解",
    "X77n1524_007:0415c11": "答諸方語。能吟五字詩。二般俱好藝。只是見錢遲。師",
    "X77n1524_007:0415c12": "曰。佛法却成戲論。後生無識遽相。效學不可長也。但",
    "X77n1524_007:0415c13": "曰二般。雖雜道也勝別施為。有僧曰。洞山寶公。譏五",
    "X77n1524_007:0415c14": "祖戒禪師。行藏落人。疑似其至洞山。乃上堂說偈曰。",
    "X77n1524_007:0415c15": "嗟見世聱訛。言清行濁多。若無閻老子。誰人奈你何。",
    "X77n1524_007:0415c16": "師曰。寶麤行不遜。賣師取名。不可取也。曹谿曰。真實",
    "X77n1524_007:0415c17": "修道人。不見世間過。來說他人短。自短先在我。寶暴",
    "X77n1524_007:0415c18": "其師之失。教誰檢點。凡沙門釋子。寂默為要。華嚴論",
    "X77n1524_007:0415c19": "曰。唯寂唯默。是心造如來之樣。不著不戀。是路入法",
    "X77n1524_007:0415c20": "界之轍。寶賣洞山。薑鋤雙峰地。已為道人取笑也。師",
    "X77n1524_007:0415c21": "為人寬厚不矜伐。以真慈普敬行心。歿時年八十餘。",
    "X77n1524_007:0415c22": "盛暑安坐七日。手足柔和。全身建塔於寺之東。",
    "X77n1524_007:0415c23": "系曰。夫寺門鼾睡僧。入天子夢。夢其為龍。不為所惡。",
    "X77n1524_007:0415c24": "復尊寵之至宿留禁中。非師道洽天下。烏能及此。京",
    "X77n1524_007:0416a01": "師禪法。由是大弘。併見仁宗識洞高遠。若遇庸君。師",
    "X77n1524_007:0416a02": "其不為虀粉乎。予故表而出之。",
    "X77n1524_007:0416a03": "泉大道．宗道者傳",
    "X77n1524_007:0416a04": "谷泉。泉南人也。少聰敏。性耐垢汙。大言不遜。流俗憎",
    "X77n1524_007:0416a05": "之。去為沙門。撥置戒律。任心而行。眼蓋衲子。所至叢",
    "X77n1524_007:0416a06": "林輒刪去。泉不以介意。造汾陽。陽奇之。密受記莂。南",
    "X77n1524_007:0416a07": "歸放浪。湘中數來往。道吾訪慈明。道吾有湫。毒龍所",
    "X77n1524_007:0416a08": "蟄。墮葉觸波。必雷雨連日。過者不敢喘。與慈明暮歸。",
    "X77n1524_007:0416a09": "時秋暑。捉其衣曰。可同浴。慈明掣肘徑去。於是。泉解",
    "X77n1524_007:0416a10": "衣躍入。霹靂隨至。腥風吹雨。林木震搖。慈明蹲草中。",
    "X77n1524_007:0416a11": "意泉死矣。須臾晴霽。忽引頸出波間。曰[囗@力]。後住南嶽",
    "X77n1524_007:0416a12": "懶瓚岩。又移住芭蕉。將復移保真。大書芭蕉壁曰。予",
    "X77n1524_007:0416a13": "此芭蕉菴。幽占堆雲處。般般異境未暇數。先看矮松",
    "X77n1524_007:0416a14": "三四樹。寒來燒枯杉。饑飡大紫芋。而今棄之去。不知",
    "X77n1524_007:0416a15": "誰來住。住保真。夜地坐祝融峰下。有大蟒盤繞之。泉",
    "X77n1524_007:0416a16": "解衣帶縛其腰。明日杖策尋之。衣帶[聯-耳+糸]松枝上。蓋松",
    "X77n1524_007:0416a17": "妖也。嘗過衡山縣。見屠者斫肉。立其旁。作可憐態。指",
    "X77n1524_007:0416a18": "其肉。又指其口。屠問曰。汝啞耶。即肯首。屠憐之。割巨",
    "X77n1524_007:0416a19": "臠置鉢中。泉喜出。望外感謝而去。一市大笑。而泉自",
    "X77n1524_007:0416a20": "若。以杖荷大酒瓢。往來山中。人問瓢中何物。曰。大道",
    "X77n1524_007:0416a21": "漿也。作偈曰。我又誰管你天。誰管你地。著箇破紙襖。",
    "X77n1524_007:0416a22": "一味工打睡。一任金烏東上。玉兔西墜。榮辱何預我。",
    "X77n1524_007:0416a23": "興亡不相關。一條柱杖。一葫蘆間。走南山與北山。畜",
    "X77n1524_007:0416a24": "一奴名調古。日令拾薪汲澗。或呼對坐岩石間。贈之",
    "X77n1524_007:0416b01": "以偈曰。我有山童名調古。不誦經不禮祖。解般榾柮",
    "X77n1524_007:0416b02": "禦冬寒。隨分衣裳破不補。會栽蔬能種芋。千山萬山",
    "X77n1524_007:0416b03": "去無懼。阿呵呵有甚討處倚。遇上座來參。問菴主在",
    "X77n1524_007:0416b04": "麼。泉曰。誰。曰行脚僧。曰作甚麼。曰禮拜菴主。曰恰值",
    "X77n1524_007:0416b05": "菴主不在。曰你聻泉。曰向道不在。說甚麼你。我拽棒",
    "X77n1524_007:0416b06": "趂出。次日來。又趂出。一日又來。泉攔胷扭住曰。我這",
    "X77n1524_007:0416b07": "裡虎狼縱橫尿牀。鬼子三回兩度。來討甚麼。曰人言",
    "X77n1524_007:0416b08": "菴主親見汾陽來。泉解衣抖擻曰。你道我見汾陽來。",
    "X77n1524_007:0416b09": "有多少奇特。再訪慈明。作偈寄之曰。相別而今又半",
    "X77n1524_007:0416b10": "年。不知誰共對談禪。一般秀色湘山裡。汝自匡徒我",
    "X77n1524_007:0416b11": "自眠。慈明笑而已。乃令南公更謁泉。泉與語。驚曰。五",
    "X77n1524_007:0416b12": "州管內。乃有此匾頭道人耶。嘉祐中。男子冷清妖言",
    "X77n1524_007:0416b13": "誅。泉坐清曾經由菴中。決杖配郴州牢城。盛暑負土",
    "X77n1524_007:0416b14": "經通衢。弛擔說偈曰。今朝六月六。谷泉被氣[祝/土]。不是",
    "X77n1524_007:0416b15": "上天堂。便是入地獄。言訖微笑。泊然蟬蛻。闍維。舍利",
    "X77n1524_007:0416b16": "不可勝數。郴人塔而祠焉。",
    "X77n1524_007:0416b17": "宗道者。不知何許人也。往來舒蘄間。多留於投子。性",
    "X77n1524_007:0416b18": "嗜酒。無日不醉。村民愛敬之。每餉以醇醪。居一日方",
    "X77n1524_007:0416b19": "入浴。聞有尋宗者。度其必送榼。至裸而出。得酒徑去。",
    "X77n1524_007:0416b20": "人皆大笑。而宗傲然不怍。甞散衣下山。有逆而問者",
    "X77n1524_007:0416b21": "曰。如何是道者家風。對曰袈裟裹草鞵。意旨如何。曰",
    "X77n1524_007:0416b22": "赤脚下。桐城陳退夫。初赴省闈過宗。戲問曰。瓘此行",
    "X77n1524_007:0416b23": "欲作狀元。得否。宗熟視曰。無時即得。莫測其言也。而",
    "X77n1524_007:0416b24": "退夫。果以第三名上第。時彥作魁。方悟無時之語。宗",
    "X77n1524_007:0416c01": "見雪竇。而逸放自如。言法華之流也。",
    "X77n1524_007:0416c02": "福昌善禪師傳",
    "X77n1524_007:0416c03": "惟善。不知何許人。住荊南福昌寺。嗣明教寬禪師。為",
    "X77n1524_007:0416c04": "人敬嚴。祕重法道。初住持時。屋廬十餘間。殘僧數輩。",
    "X77n1524_007:0416c05": "師晨香夕燈。陞座說法。如臨千眾。禪林受用。所宜有",
    "X77n1524_007:0416c06": "者。咸修備之。客至肅然加敬。十餘年而衲子方集。至",
    "X77n1524_007:0416c07": "百許人。師見來者。必勘驗之。有僧自號映達摩。纔入",
    "X77n1524_007:0416c08": "方丈。提起坐具曰。展即徧周法界。不展即賓主不分。",
    "X77n1524_007:0416c09": "展即是。不展即是。師曰。汝平地喫交了也。映曰。明眼",
    "X77n1524_007:0416c10": "尊宿。果然有在。師便打。映曰。奪柱杖打倒和尚莫言",
    "X77n1524_007:0416c11": "不道。師曰。棺木裏瞠眼漢。且坐喫茶。茶罷。映前白曰。",
    "X77n1524_007:0416c12": "適來容易觸忤和尚。師曰。兩重公案喝出。又問僧近",
    "X77n1524_007:0416c13": "離何處。曰承天。曰不涉途程道將一句來。僧喝之。師",
    "X77n1524_007:0416c14": "便打。僧以坐具作摵勢。師笑曰。喪車後掉藥囊。又問。",
    "X77n1524_007:0416c15": "俗士年多少。曰四十四。師曰。添一減一是多少。其人",
    "X77n1524_007:0416c16": "無對。師自代云。適來猶記得。又問。僧何處來。曰德山。",
    "X77n1524_007:0416c17": "曰武陵溪畔。道將一句來。僧無語。乃自代曰。水到渠",
    "X77n1524_007:0416c18": "成。師機鋒峻不可嬰。諸方畏服。法席追還雲門之風",
    "X77n1524_007:0416c19": "南禪。師甞曰。我與翠岩悅。在福昌時。適病寒。服藥出",
    "X77n1524_007:0416c20": "汗。悅從禪侶徧借被。咸無焉。有紙衾者。皆以衰老亦",
    "X77n1524_007:0416c21": "可數。悅太息曰。善公本色作家也。",
    "X77n1524_007:0416c22": "雪竇顯禪師傳",
    "X77n1524_007:0416c23": "雪竇禪師。名重顯。字隱之。遂州李氏子。幼精銳抗志",
    "X77n1524_007:0416c24": "塵表。依普安詵上人。出家受具。遍歷講筵。游刃經論。",
    "X77n1524_007:0417a01": "問辯風馳。同學斂氣。不敢伸。棄而歸禪。出蜀入楚。甞",
    "X77n1524_007:0417a02": "典客大陽。與客論趙州宗旨。客曰。法眼禪師。昔解后",
    "X77n1524_007:0417a03": "覺銕觜於金陵。覺趙州侍者也。號稱明眼。問曰。趙州",
    "X77n1524_007:0417a04": "柏樹子因緣。記得麼。覺曰。無此語莫謗先師。法眼拊",
    "X77n1524_007:0417a05": "手曰。真自師子窟中來。覺公言無此語。法眼肯之。其",
    "X77n1524_007:0417a06": "旨安在。師曰。宗門抑揚。那有規轍乎。時有苦行名韓",
    "X77n1524_007:0417a07": "大伯者。貌寒寢侍其傍。輒匿笑而去。客退。師數之曰。",
    "X77n1524_007:0417a08": "我偶客語耳。乃敢慢笑。笑何事。對曰。笑知客眼未正。",
    "X77n1524_007:0417a09": "擇法不明。師曰。有說乎。對以偈曰。一兔橫身當古路。",
    "X77n1524_007:0417a10": "蒼鷹纔見便生擒。後來獵犬無靈性。空向枯椿舊處",
    "X77n1524_007:0417a11": "尋。師陰異之。結以為友。師盛年工翰墨。作為法句。追",
    "X77n1524_007:0417a12": "慕禪月休公。有詩云。紅芍藥邊方舞蝶。碧梧桐裡正",
    "X77n1524_007:0417a13": "啼鶯。離亭不折依依柳。況有春山送又迎。甞依棲賢",
    "X77n1524_007:0417a14": "湜公。機不合。作師子峰詩而去。與齊岳者為侶。同謁",
    "X77n1524_007:0417a15": "五祖戒師。休於山莊前。遣岳先往。機語不契。師亦竟",
    "X77n1524_007:0417a16": "不見。遂南游。謁智門祚禪師。祚者。香林遠公嫡子。雲",
    "X77n1524_007:0417a17": "門之孫也。知見高。學者。莫能覯其機。師俊邁。智門愛",
    "X77n1524_007:0417a18": "之。一日伸問曰。不起一念云何有過。智門召師。師近",
    "X77n1524_007:0417a19": "前。智門以拂子驀口。打擬開口。隨又打。師豁然開悟。",
    "X77n1524_007:0417a20": "依止五年。盡得其道。師與學士曾公會厚善。相值淮",
    "X77n1524_007:0417a21": "上。問師何之。曰將遊錢塘絕西興。登天台鴈蕩。曾公",
    "X77n1524_007:0417a22": "曰。靈隱天下勝處。珊禪師吾故人。以書薦師。師至靈",
    "X77n1524_007:0417a23": "隱。三年陸沉眾中。俄曾公。奉使浙西訪師。靈隱無識",
    "X77n1524_007:0417a24": "者。時堂中僧千餘。使吏撿牀曆。物色求之。乃至曾公",
    "X77n1524_007:0417b01": "問向所附書。師袖納之曰。公意勤然。行脚人非督郵",
    "X77n1524_007:0417b02": "也。曾公大笑。珊公以是奇之。師出世。初住吳江翠峰。",
    "X77n1524_007:0417b03": "後遷明州雪竇。曾公守越時。敦請也。上堂云。春山疊",
    "X77n1524_007:0417b04": "亂青。春水漾虗碧。寥寥天地間。獨立望何極。便下座",
    "X77n1524_007:0417b05": "却顧謂侍者曰。適來有人看方丈否。曰有。師曰。作賊",
    "X77n1524_007:0417b06": "人心虗。師舉揚宗教三十餘年。海內奇衲子爭赴之。",
    "X77n1524_007:0417b07": "暮年。悲學者尋流失源。作為道日損偈曰。三分光陰",
    "X77n1524_007:0417b08": "二早過。靈臺一點不揩磨。貪生逐日區區去。喚不回",
    "X77n1524_007:0417b09": "頭爭奈何。又書壁文。戒進後學。其略曰。身如行廁。利",
    "X77n1524_007:0417b10": "稱軟賊。百年非久。三界無安。可惜寸陰。當求解脫。讀",
    "X77n1524_007:0417b11": "者鼻為之酸師一日偶經行。植杖于林下。眾衲環之。",
    "X77n1524_007:0417b12": "忽問曰。有問雲門樹凋葉落時如何。曰體露金風。雲",
    "X77n1524_007:0417b13": "門答這僧耶。為解說耶。有宗上座出眾對曰。待老漢",
    "X77n1524_007:0417b14": "有悟處即說。師熟視驚曰。非韓大伯乎。曰老漢瞥地",
    "X77n1524_007:0417b15": "也。於是令撾鼓。眾集。師曰。大眾。今日雪竇宗上座。乃",
    "X77n1524_007:0417b16": "是昔日大陽韓大伯。具大知見。晦迹韜光。欲得發揚",
    "X77n1524_007:0417b17": "宗風。幸願特升此座。宗遂升座。僧問。寶劒未出匣時",
    "X77n1524_007:0417b18": "如何。曰。神光射斗牛。又問。出匣後如何。曰。千兵易得。",
    "X77n1524_007:0417b19": "一將難求。僧退。宗乃曰。寶劒未出匣。神光射斗牛。千",
    "X77n1524_007:0417b20": "兵容易得。一將實難求。便下座。一眾大驚。宗即承天",
    "X77n1524_007:0417b21": "宗禪師也。師一日游山。四顧周覽。謂侍者。何日復來",
    "X77n1524_007:0417b22": "此。侍者哀乞遺偈。師曰。平生惟患語之多矣。翌日出",
    "X77n1524_007:0417b23": "杖履衣盂。散及徒眾。乃曰。七月七日復相見耳。至期",
    "X77n1524_007:0417b24": "盥沐攝衣。北首而逝。閱世七十三。坐五十夏。塔全身",
    "X77n1524_007:0417c01": "于寺之西塢。賜號明覺禪師。",
    "X77n1524_007:0417c02": "系曰。雲門一宗。得雪竇而中興。不然亦撲撲矣。師器",
    "X77n1524_007:0417c03": "宇凝重。即袖中一書。三年仍還本人。便足氣壓千古。",
    "X77n1524_007:0417c04": "家聲浩浩。子孫繩繩。豈偶然哉。",
    "X77n1524_007:0417c05": "洞山聰．祥庵主傳",
    "X77n1524_007:0417c06": "洞山曉聰禪師。韶州曲江人。生杜氏。見文殊應天真",
    "X77n1524_007:0417c07": "和尚。初游廬山。莫有知者。時雲居法席最盛。師作燈",
    "X77n1524_007:0417c08": "頭。聞僧眾談泗州僧伽。近於揚州出現。有設問者曰。",
    "X77n1524_007:0417c09": "既是泗州大聖。為何向揚州出現。師曰。君子愛財。取",
    "X77n1524_007:0417c10": "之以道。一眾大笑。後僧。舉似蓮華祥庵主。主大驚曰。",
    "X77n1524_007:0417c11": "雲門兒孫猶在。遙望雲居拜之。師名遂重叢林。次依",
    "X77n1524_007:0417c12": "洞山詮禪師。為首座。及詮遷棲賢。以師囑檀那及其",
    "X77n1524_007:0417c13": "眾。眾從之。請于州。州從之。以大中祥符三年。師出世",
    "X77n1524_007:0417c14": "洞山。上堂曰。祖師西來。特唱此事。自是上座。不薦所",
    "X77n1524_007:0417c15": "以。從門入者。不是家珍。認影迷頭。豈非大錯。既是祖",
    "X77n1524_007:0417c16": "師西來。特唱此事。又何必更對眾。叨叨珍重。師見僧",
    "X77n1524_007:0417c17": "來有所問。輒瞋目視之曰。我擊虎術汝不會去。一日",
    "X77n1524_007:0417c18": "自荷柴登山。僧逆之問曰。山上住。為何山下擔柴。師",
    "X77n1524_007:0417c19": "曰。山上也要柴燒。示眾曰。一大藏教是箇之字。祖師",
    "X77n1524_007:0417c20": "西來是右字。如何是正義。良久曰。天晴蓋却屋。趂閒",
    "X77n1524_007:0417c21": "打却禾。輸納王租了。鼓腹自高歌。師於山之東北。手",
    "X77n1524_007:0417c22": "植松可萬。松凡植一株。坐誦金剛經一卷。自稱栽松",
    "X77n1524_007:0417c23": "比丘。嶺名金剛嶺。或間。嶺在此。金剛在何處。師指曰。",
    "X77n1524_007:0417c24": "此一株松。是老僧親栽。汾陽甞謂慈明曰。雲門下兒",
    "X77n1524_007:0418a01": "孫。我已遍參。獨以未見聰為恨。汝當見之。故慈明雖",
    "X77n1524_007:0418a02": "已罷參。猶獲覲顏色而聞餘論矣。師一曰不安。上堂",
    "X77n1524_007:0418a03": "辭眾。述透法身頌曰。參禪學道莫茫茫。問透法身北",
    "X77n1524_007:0418a04": "斗藏。余今老倒尫羸甚。見人無力得商量。復曰。法席",
    "X77n1524_007:0418a05": "當令自寶住持。言卒而化。闍維得舍利。塔于金剛嶺。",
    "X77n1524_007:0418a06": "先是。比部郎中許公式。出守南昌。過蓮華峰。聞祥公",
    "X77n1524_007:0418a07": "曰。聰道者。在江西。試尋訪之。此僧人天眼目也。許既",
    "X77n1524_007:0418a08": "至。聞師住山家風。作詩寄之。有夜坐連雲石。春栽帶",
    "X77n1524_007:0418a09": "雨松之句。將訪之。師已逝矣。",
    "X77n1524_007:0418a10": "祥公奉先深禪師嗣也。知見甚高。氣壓諸方。臨終上",
    "X77n1524_007:0418a11": "堂舉拄杖問眾曰。汝道古佛到這裡。為何不肯住。眾",
    "X77n1524_007:0418a12": "莫有對者。乃自曰。為他途路不得力。復曰。如何得力",
    "X77n1524_007:0418a13": "去。橫拄杖肩上曰。楖栗檀擔不顧人。直入千峰萬峰",
    "X77n1524_007:0418a14": "去。言訖而化。師與文殊真。弟兄行也。聰嗣文殊視。祥",
    "X77n1524_007:0418a15": "則為姪。聰得法弟子。曰雲居舜。曰明教嵩。祥嗣寂焉。",
    "X77n1524_007:0418a16": "宋　北禪賢禪師傳",
    "X77n1524_007:0418a17": "智賢禪師。嗣福嚴雅公。雲門四世孫也。開法于衡州",
    "X77n1524_007:0418a18": "之北禪。歲夜小參曰。年窮臘盡無可與。諸人分歲老",
    "X77n1524_007:0418a19": "僧烹。一頭露地白牛炊。土田米飯煑菜羮。燒榾柮火。",
    "X77n1524_007:0418a20": "與大眾圍爐。唱歸田樂。何故免得。倚他門戶傍他牆。",
    "X77n1524_007:0418a21": "致使時人喚作郎。下座時。維那從後大呼曰。縣有吏",
    "X77n1524_007:0418a22": "至。師反顧問其所以。那云。道和尚宰牛不納皮角。師",
    "X77n1524_007:0418a23": "笑擲暖帽於地。那便拾去。師跳下禪床。攔胷擒住呌",
    "X77n1524_007:0418a24": "曰。賊賊。那將帽覆師頂曰。天寒且還和尚。那便出去。",
    "X77n1524_007:0418b01": "時法昌為侍者。師顧謂曰。這公案作麼生。昌曰。近日",
    "X77n1524_007:0418b02": "城中紙貴。一狀領過。法昌名倚遇。師嗣也。別具。師又",
    "X77n1524_007:0418b03": "有嗣。曰紹銑。具興福中。",
    "X77n1524_007:0418b04": "開先暹禪師傳",
    "X77n1524_007:0418b05": "開先善暹禪師。臨江軍人。操行清苦。智識明達。遠禪",
    "X77n1524_007:0418b06": "師在德山。師往依之。一日遠升堂。顧視大眾云。獅子",
    "X77n1524_007:0418b07": "頻呻。象王回顧。師忽有省。入室陳解。遠云。子作麼生",
    "X77n1524_007:0418b08": "會。師回顧曰。後園驢喫草。遠然之。自此機辯迅捷。禪",
    "X77n1524_007:0418b09": "林目曰海上橫行暹道者。又參雪竇顯。顯愛其俊逸。",
    "X77n1524_007:0418b10": "留座下數年。欲舉住明州金鵝。師聞之。書二偈於壁",
    "X77n1524_007:0418b11": "而去。曰。不是無心繼祖燈。道慚未廁嶺南能。三更月",
    "X77n1524_007:0418b12": "下離巖竇。眷眷無言戀碧層。三十餘年四海間。尋師",
    "X77n1524_007:0418b13": "擇友未甞閒。今朝得到無心地。却被無心趂出山。後",
    "X77n1524_007:0418b14": "住開先。嗣德山遠禪師。却通雪竇書。山前婆子。見專",
    "X77n1524_007:0418b15": "使來問。云暹首座出世。為誰燒香。專使。云德山遠和",
    "X77n1524_007:0418b16": "尚。婆子遂罵云。雪竇抖擻。尿腸說禪。為汝得恁麼。辜",
    "X77n1524_007:0418b17": "負恩德。開堂日上首白槌罷。師曰。千聖出來也。祇是",
    "X77n1524_007:0418b18": "稽首讚歎。諸代祖師。提挈不起。是故。始從迦葉迄至",
    "X77n1524_007:0418b19": "山僧。二千餘年。月燭慧燈。星排道樹。人天普照。凡聖",
    "X77n1524_007:0418b20": "齊榮。且道承甚麼人。恩力老胡也。秪道明星出現時。",
    "X77n1524_007:0418b21": "我與大地有情。同時成道。如是則彼既丈夫。我亦爾。",
    "X77n1524_007:0418b22": "孰為不可良由諸人。不肯承。當自生退屈。所以便推",
    "X77n1524_007:0418b23": "排一箇半箇。先達出來。遞相開發。祗是與諸人作證",
    "X77n1524_007:0418b24": "明。今日人天會上。莫有久游。赤水夙在荊山。懷袖有",
    "X77n1524_007:0418c01": "珍。頂門有眼。到處踐踏覺塲底衲僧麼。却請為新出",
    "X77n1524_007:0418c02": "世。長老作箇證明。還有麼。師住開先。凡十八年。而化",
    "X77n1524_007:0418c03": "於本山。嫡嗣雲居元也。別具。",
    "X77n1524_007:0418c04": "南安嚴傳",
    "X77n1524_007:0418c05": "南安巖自嚴尊者。生鄭氏。泉州同安人。年十一出家",
    "X77n1524_007:0418c06": "為童子。十七為大僧。遊方至廬陵。謁西峰老宿豁公。",
    "X77n1524_007:0418c07": "豁雲門之孫也。師依止五年。盡得其法。自是神異不",
    "X77n1524_007:0418c08": "測。世傳定光佛化身。懷仁江。有蛟害人。師臨渡說偈",
    "X77n1524_007:0418c09": "戒之。蛟引去。未幾。擁沙漲塞。潭遂為洲。梅州黃楊峽",
    "X77n1524_007:0418c10": "乏水。師以杖擿之遂湧。父老以為神來。聚觀師遯去。",
    "X77n1524_007:0418c11": "所至遇旱澇。書偈投之。無不如願。武平南黃石岩。多",
    "X77n1524_007:0418c12": "蛇虎。師止住。蛇虎可使令。師凡示人。必以偈。偈尾必",
    "X77n1524_007:0418c13": "題四字。曰贈之以中。世奠能測四。遠敬事師如神明。",
    "X77n1524_007:0418c14": "家畫其像。飲食必祭。鄰寺僧死。師不知法當告官。便",
    "X77n1524_007:0418c15": "自焚之。吏追捕坐庭中。問狀不答。索紙作偈曰。雲外",
    "X77n1524_007:0418c16": "野僧死。雲外野僧燒。二法無差互。菩提路不遙。字畫",
    "X77n1524_007:0418c17": "險勁。如擘窠大篆。吏大怒。以為狂且慢。已去僧伽黎",
    "X77n1524_007:0418c18": "曝日中。既得釋。因以布巾幪首。而衣白服。師恨所說",
    "X77n1524_007:0418c19": "法。聽者疑信各半。因不語六年。巖寺當輸布。民歲代",
    "X77n1524_007:0418c20": "之。師不忍。置書布束中求免。吏得之愈怒。追問亦不",
    "X77n1524_007:0418c21": "答。以為妖。焚其布帽。火盡而帽益明鮮。乃索紙作偈",
    "X77n1524_007:0418c22": "曰。一切慈忍力。皆吾心所生。王官苦拘束。佛法不流",
    "X77n1524_007:0418c23": "行。自後稍發語。後遊南康槃古山。先是西竺波利尊",
    "X77n1524_007:0418c24": "者。經始讖曰。却後當有白衣菩薩。來興此山。師住三",
    "X77n1524_007:0419a01": "年成叢林。乃還南安。江南眠槎。為行舟礙。師舟過焉。",
    "X77n1524_007:0419a02": "摩挲之曰。去去。莫與人為害。槎一夕蕩除。有僧自惠",
    "X77n1524_007:0419a03": "州來曰。河源有巨舟著沙。萬牛挽不可動。願得以載",
    "X77n1524_007:0419a04": "磚建塔於南海。為眾生福田。師曰。此陰府之物。然付",
    "X77n1524_007:0419a05": "汝偈取之。偈曰。天零灞水生。陰府船王移。莫立沙中",
    "X77n1524_007:0419a06": "久。納福廕菩提。僧即舟唱偈。而舟為動。萬眾讙呼。至",
    "X77n1524_007:0419a07": "五羊。有巨商從借以載。僧許之。方解繂。俄風作。失舟",
    "X77n1524_007:0419a08": "所在。有沙彌。無多聞性。而事即謹愿。師憐之作偈。使",
    "X77n1524_007:0419a09": "誦久當聰明。偈曰。大智發於心。於心何處尋。成就一",
    "X77n1524_007:0419a10": "切義。無古亦無今。於是世間文字語言。一覽誦念。無",
    "X77n1524_007:0419a11": "所遺忘。偈語章句。援筆立就。師異蹟甚著。所屬狀以",
    "X77n1524_007:0419a12": "聞。詔佳之。宰相王欽若。大參張安仁以下皆贈詩。師",
    "X77n1524_007:0419a13": "未甞視。置承塵上而已。淳化乙卯正月六日。集眾曰。",
    "X77n1524_007:0419a14": "吾此日生。今正是時。遂右脇而化。諡定光圓應禪師。",
    "X77n1524_007:0419a15": "系曰。至人。聚于心者靈。發于言者驗。寂音謂。師偈語",
    "X77n1524_007:0419a16": "皆稱性之句。非智識所到之地。良然。良然。才涉思惟。",
    "X77n1524_007:0419a17": "便是鬼家活計。自尚滿身霧露。安能使物不迷耶。",
    "X77n1524_007:0419a18": "洞山寶．泐潭澄傳",
    "X77n1524_007:0419a19": "自寶。廬州合肥人。姓吳氏生有奇相。弱齡歸普寧院。",
    "X77n1524_007:0419a20": "已抱出群之見。聞五祖戒公匠石宗門造之。置水投",
    "X77n1524_007:0419a21": "鍼。理存默識。遂入室傳法焉。祖病。令行者往庫司取",
    "X77n1524_007:0419a22": "生薑煎藥。寶方主庫事叱之。行者白祖。祖令將錢回",
    "X77n1524_007:0419a23": "買。乃與之。後往洞山。聰公知其為人。特加器重。臨歿",
    "X77n1524_007:0419a24": "遺言。令繼其席。郡守。又以書託祖。舉所知者主洞山。",
    "X77n1524_007:0419b01": "祖云。無如買生薑漢。住未幾。戶外屨滿矣。叢林殷足",
    "X77n1524_007:0419b02": "委積。常餘百萬。黃檗山饘粥不繼。寶移杖總之。黃檗",
    "X77n1524_007:0419b03": "為之豐。直院祖君無擇。部憲程君師孟。並著好賢樂",
    "X77n1524_007:0419b04": "善之名。祖。既挽寶主歸宗。程。復以雲居致寶。前後凡",
    "X77n1524_007:0419b05": "四住名剎。在歸宗時。一日扶杖出門見喝道來問甚。",
    "X77n1524_007:0419b06": "官吏云。縣尉令避路。寶側立道左。馬至前跪不行。寶",
    "X77n1524_007:0419b07": "曰。畜生却識人。尉知是寶。再拜而去。住雲居時。一夜",
    "X77n1524_007:0419b08": "山神肩輿。輿寶繞寺行。寶云。擡你爺擡你娘擡上方",
    "X77n1524_007:0419b09": "丈去。神直擡上方丈。寶為人精嚴。護持戒法。初行脚",
    "X77n1524_007:0419b10": "時。宿旅店。為娼女所窘。與同寢榻。寶危坐終夜。明發",
    "X77n1524_007:0419b11": "娼女索錢。與之出門。燒被而去。娼女以實告其父母。",
    "X77n1524_007:0419b12": "遂請歸置齋以謝。謂真佛子也。然好名事邊幅故。所",
    "X77n1524_007:0419b13": "至必選名僧自隨。為其羽翼。寶實得法于五祖。祖暮",
    "X77n1524_007:0419b14": "年。棄眾造焉。寶以其行藏落人疑似。弗為禮。且說偈",
    "X77n1524_007:0419b15": "譏之。祖遂造大愚。一日於僧堂前。倚拄杖。談笑而化。",
    "X77n1524_007:0419b16": "寶雖有盛名。叢林亦以是少之。師在洞山。甞自甓壽",
    "X77n1524_007:0419b17": "藏。後二十餘年。遂終于歸宗。壽七十七。僧臘五十一。",
    "X77n1524_007:0419b18": "示寂。十八日全身入塔。至和元年也。余襄公靖。為之",
    "X77n1524_007:0419b19": "銘曰。彼上人者。叢林獨步。激揚宗旨。慈心廣度。言發",
    "X77n1524_007:0419b20": "其機。俾之自悟。人得其要。直趨覺路。橫杖而來。捨筏",
    "X77n1524_007:0419b21": "而去。吁嗟妙圓。人天仰慕。妙圓。師賜號也。",
    "X77n1524_007:0419b22": "懷澄禪師不知何許人。與寶同出于五祖之門。出世",
    "X77n1524_007:0419b23": "洪州泐潭。諸方呼為泐潭澄。黃龍南公依之最久。然",
    "X77n1524_007:0419b24": "雲門法道。至師小變。故雲峰悅公。方之藥汞銀。鍛則",
    "X77n1524_007:0419c01": "流去。大覺連和尚其嗣也。所謂青出于藍者。別具。",
    "X77n1524_007:0419c02": "系曰。一洞山也。詮去授聰。聰嗣文殊。聰死授寶。寶嗣",
    "X77n1524_007:0419c03": "五祖。要見拄持續佛慧命。非細事故。古人舉授唯大。",
    "X77n1524_007:0419c04": "公弗容一毫私念于其間。不然詮聰工老。豈少法嗣",
    "X77n1524_007:0419c05": "哉。中峰國師。與定叟書云。古人於法嗣嫡傳。所以深",
    "X77n1524_007:0419c06": "明宗係者。大法源委不可誣也。世漓俗薄。奉金請拂。",
    "X77n1524_007:0419c07": "以院易嗣者有之。某甞痛心于此。寶亦雲門子孫之",
    "X77n1524_007:0419c08": "傑出者。惜大德為一眚所掩。燈錄謂寶生娼室無姓",
    "X77n1524_007:0419c09": "氏。未之考耳。",
    "X77n1524_007:0419c10": "宋　志逢禪師傳",
    "X77n1524_007:0419c11": "志逢。餘杭人也。生而惡葷。膚體香潔。出家于臨安之",
    "X77n1524_007:0419c12": "東山朗瞻院。通貫三學。甞夢升須彌山。覩三佛列坐。",
    "X77n1524_007:0419c13": "初釋迦次彌勒。皆禮其足。惟不識第三佛。但仰視而",
    "X77n1524_007:0419c14": "已。時釋迦示之曰。此是補處彌勒師子月佛。師方作",
    "X77n1524_007:0419c15": "禮。覺後因閱大藏經。乃符所夢。遊方見韶國師于天",
    "X77n1524_007:0419c16": "台。契悟。一日入普賢殿中宴坐。倏有一神人。跪膝于",
    "X77n1524_007:0419c17": "前。師問。汝其誰乎。曰。護戒神也。師曰。吾患有夙愆未",
    "X77n1524_007:0419c18": "珍。汝知之乎。曰。師有何愆。唯一小過耳。凡折鉢水亦",
    "X77n1524_007:0419c19": "施主物。師甞傾棄之。非所宜也。言訖而隱。師自此洗",
    "X77n1524_007:0419c20": "鉢水盡飲之。積久因致脾疾。十年始愈。吳越國王。嚮",
    "X77n1524_007:0419c21": "師道風。召賜紫衣師號。命住功臣院。開寶初。忠懿王",
    "X77n1524_007:0419c22": "建普門精舍。請師為開山。舉揚宗要。開寶四年。師固",
    "X77n1524_007:0419c23": "辭解院。願棲老林泉。時大將凌超。於五雲山創院。奉",
    "X77n1524_007:0419c24": "師為終老之所。五雲多虎。師每攜大扇乞錢。買肉飼",
    "X77n1524_007:0420a01": "虎。虎輒馴伏。日暮還山。虎迎之。騎以歸。故世稱伏虎",
    "X77n1524_007:0420a02": "禪師。一號大扇和尚。雍熙二年示寂。壽七十七。塔曰",
    "X77n1524_007:0420a03": "寶峰常照。",
    "X77n1524_007:0420a04": "宋　棲賢湜禪師傳",
    "X77n1524_007:0420a05": "澄湜禪師。建寧人。嗣百丈恒和尚。恒嗣法眼。師為眼",
    "X77n1524_007:0420a06": "嫡孫。性高簡。律身精嚴。動不違法度。暮年三終藏經。",
    "X77n1524_007:0420a07": "以坐閱為未敬。則立誦行披之。黃龍南禪師。初游方。",
    "X77n1524_007:0420a08": "年方少從之屢年。故其平生所為。多取法焉。甞曰。棲",
    "X77n1524_007:0420a09": "賢和尚。定從天人中來。叢林標表也。雪竇顯。甞自淮",
    "X77n1524_007:0420a10": "山來依之。見師少接納。遂[若/(若*若)]苴不合。乃作獅子峰詩",
    "X77n1524_007:0420a11": "而去。曰。踞地盤空勢未休。爪牙安肯混常流。天教生",
    "X77n1524_007:0420a12": "在千峰上。不得雲擎也出頭。師住棲賢。以門庭峻嚴",
    "X77n1524_007:0420a13": "故。參徒不盛。一日晚參眾集。師曰。早晨不與諸人相",
    "X77n1524_007:0420a14": "見。今晚不可無言。便下座。其斬截如此。",
    "X77n1524_007:0420a15": "系曰。百丈恒和尚。五字三上堂。曰喫茶。曰珍重。曰歇。",
    "X77n1524_007:0420a16": "所謂百丈有三訣。喫茶珍重歇也。湜師作略如此。真",
    "X77n1524_007:0420a17": "有乃父風。就中些子一滴不遺。由此可觀師弟子傳",
    "X77n1524_007:0420a18": "受源脉也。",
    "X77n1524_007:0420a20": "補續高僧傳卷第七"
}