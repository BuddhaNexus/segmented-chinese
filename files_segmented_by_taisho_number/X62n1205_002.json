{
    "X62n1205_002:0752c05": "報恩論卷正下",
    "X62n1205_002:0752c07": "醒迷歌(五十章○寫經壇中。原作十四章。與勸俗歌同例。雜以里諺。使上中下根。",
    "X62n1205_002:0752c08": "皆易曉了。原不敢瀆搢紳先生也。越今二十年。憫時局之阽危。民心之乖離日甚。因取舊",
    "X62n1205_002:0752c09": "稿。稍稍潤色之。併省為十章。而增四十章於前。以諷當路諸君子。庶幾悔禍。勿復執腐儒",
    "X62n1205_002:0752c10": "門戶之見。為外道淵叢之毆。衰病餘生。見聞淺陋。倘並世不乏有心人。欲求其語趣。別有",
    "X62n1205_002:0752c11": "經正民興說。詳在卷附。雖必為講學家所詬病。亦不遑自恤焉)",
    "X62n1205_002:0752c12": "佛教與儒教。可以心理通。言說皆應跡。萬萬難強同。",
    "X62n1205_002:0752c13": "門內巧推附。門外醜抵攻。何不將此心。普入眾生中。",
    "X62n1205_002:0752c14": "(一)",
    "X62n1205_002:0752c15": "遷殷動浮言。先人作災福。尋師視三軍。亦云夢與卜。",
    "X62n1205_002:0752c16": "人心有鬼神。馭世微權託。即此是教原。一大事機熟。",
    "X62n1205_002:0752c17": "(二)",
    "X62n1205_002:0752c18": "死生有其說。鬼神有情狀。合之以教民。厚本而尊上。",
    "X62n1205_002:0752c19": "一氣論屈伸。喪祭等誣妄。死則還太虗。天民真逸蕩。",
    "X62n1205_002:0752c20": "(三)",
    "X62n1205_002:0752c21": "授田復還田。孅悉到餘夫。民無甚貧富。後世能也無。",
    "X62n1205_002:0752c22": "相形豈不羨。畏死忍須臾。來生仗佛力。此情其念諸。",
    "X62n1205_002:0752c23": "(四)",
    "X62n1205_002:0752c24": "小學徧國中。大學羅俊選。王子齒庶人。性善無貴賤。",
    "X62n1205_002:0753a01": "此意一以亡。入夢金人現。咄哉本論篇。道得祇一半。",
    "X62n1205_002:0753a02": "(五)",
    "X62n1205_002:0753a03": "昌黎不知佛。儒術見根本。原道良相心。蒼生要安穩。",
    "X62n1205_002:0753a04": "野狐腥穢涎。殷鑒況滋近。不同門戶私。爭勝弄唇吻。",
    "X62n1205_002:0753a05": "(六)",
    "X62n1205_002:0753a06": "陳時觀民風。納賈觀好惡。四教亦非他。當代之掌故。",
    "X62n1205_002:0753a07": "榮古而陋今。乃詫用行誤。從此[ㄙ/〦/虫][ㄙ/〦/虫]氓。永斷入頭路。",
    "X62n1205_002:0753a08": "(七)",
    "X62n1205_002:0753a09": "虞廷授受語。仲尼祖述焉。明稱亦以命。何處益三言。",
    "X62n1205_002:0753a10": "偽書巧回互。突出拈花前。從茲孔教外。別有心法傳。",
    "X62n1205_002:0753a11": "(八)",
    "X62n1205_002:0753a12": "華嚴四法界。理事雙圓融。體微用則顯。不二台觀宗。",
    "X62n1205_002:0753a13": "子思述祖德。乃似他家風。三身性道教。枕秘將毋同。",
    "X62n1205_002:0753a14": "(九)",
    "X62n1205_002:0753a15": "輶軒不采詩。詩亡春秋作。是是而非非。凡以同惡欲。",
    "X62n1205_002:0753a16": "五孝立大本。天性無不足。中庸擬華嚴。兩經束高閣。",
    "X62n1205_002:0753a17": "(十)",
    "X62n1205_002:0753a18": "大學明政本。修治有次第。物來心有知。著力在誠意。",
    "X62n1205_002:0753a19": "推之好惡同。始能畏民志。如何道闕譌。支離乖大義。",
    "X62n1205_002:0753a20": "(十一)",
    "X62n1205_002:0753a21": "三吳庶富教。讓王開其先。聖人稱至德。難弟但中權。",
    "X62n1205_002:0753a22": "同逃不同讚。倘出莊列篇。文身且斷髮。抹殺三千年。",
    "X62n1205_002:0753a23": "(十二)",
    "X62n1205_002:0753a24": "纔窺少分禪。舉出大頭話。十年讀其書。弗覺吁可怪。",
    "X62n1205_002:0753b01": "淨宗道平常。又怕齒牙掛。知他何心行。應示孔子戒。",
    "X62n1205_002:0753b02": "(十三)",
    "X62n1205_002:0753b03": "纔將佛字提。元辯渺河漢。離句絕百非。怕落斷常見。",
    "X62n1205_002:0753b04": "譬諸吾道傳。開口說一貫。手無一文錢。何處用錢串。",
    "X62n1205_002:0753b05": "(十四)",
    "X62n1205_002:0753b06": "即論一貫傳。歸結民生重。參乎說哀矜。賜也歎綏動。",
    "X62n1205_002:0753b07": "譔集多苦心。兩語揭真種。可憐七百年。空談禪儱侗。",
    "X62n1205_002:0753b08": "(十五)",
    "X62n1205_002:0753b09": "空談窺聖人。大似霧中坐。不見微子篇。明白兩言我。",
    "X62n1205_002:0753b10": "曰惟斯人徒。曰無可不可。推高而鑿深。禍烈祖龍火。",
    "X62n1205_002:0753b11": "(十六)",
    "X62n1205_002:0753b12": "空談道統傳。無乃語顛倒。不見堯曰篇。從政有心要。",
    "X62n1205_002:0753b13": "尊美首因民。屏惡先不教。四海倘困窮。何畏儼然貌。",
    "X62n1205_002:0753b14": "(十七)",
    "X62n1205_002:0753b15": "禍福由自召。有時顛倒施。不答南宮問。知其所不知。",
    "X62n1205_002:0753b16": "昨夜又明日。正繫今日思。誦言而忘味。三生真我欺。",
    "X62n1205_002:0753b17": "(十八)",
    "X62n1205_002:0753b18": "三生固茫然。往生有誰見。借問有生來。可識厥初面。",
    "X62n1205_002:0753b19": "匇匇數十年。一瞥隙中電。平心放下看。無量光壽現。",
    "X62n1205_002:0753b20": "(十九)",
    "X62n1205_002:0753b21": "孔子去文王。五百有餘載。黮黑頎而長。琴罷宛然在。",
    "X62n1205_002:0753b22": "現量難為言。拈向指弦外。且道觀佛門。何故便驚怪。",
    "X62n1205_002:0753b23": "(二十)",
    "X62n1205_002:0753b24": "聲音道最微。恍惚中有像。八變地示出。六變天神降。",
    "X62n1205_002:0753c01": "真言三密宗。先梵一音暢。同是譜宮商。何泥文字相。",
    "X62n1205_002:0753c02": "(二十一)",
    "X62n1205_002:0753c03": "五胡雲擾時。性命爭呼吸。大悲乘願輪。異地並來集。",
    "X62n1205_002:0753c04": "棲止視遠安。去殺賴澄什。洵知出世心。總為度生急。",
    "X62n1205_002:0753c05": "(二十二)",
    "X62n1205_002:0753c06": "歷代護法君。往往在開國。藉以維人心。正史多諱飾。",
    "X62n1205_002:0753c07": "性道駕空談。興衰昧實跡。溫公真我師。斯言不可易。",
    "X62n1205_002:0753c08": "(二十三)",
    "X62n1205_002:0753c09": "世祖建皇壇。開國法輪轉。勸善頒要言。佛語選平淺。",
    "X62n1205_002:0753c10": "語淺入人深。樂與民同善。一舉國本安。百世",
    "X62n1205_002:0753c11": "廟謨遠。(二十四)",
    "X62n1205_002:0753c12": "列聖承家法。儒佛道並隆。元旦祭",
    "X62n1205_002:0753c13": "堂子。典禮",
    "X62n1205_002:0753c14": "天壇崇。護持關至計。出治民心同。以平欲惡憾。以濟",
    "X62n1205_002:0753c15": "刑賞窮。(二十五)",
    "X62n1205_002:0753c16": "小民信因果。正是向善機。士夫鄙勿道。反更斥其非。",
    "X62n1205_002:0753c17": "魔民乘此隙。引入岐中岐。邪正不復辯。厥咎將安歸",
    "X62n1205_002:0753c18": "(二十六)",
    "X62n1205_002:0753c19": "川楚用兵前。疑謗法門少。官紳多護持。小民看樣好。",
    "X62n1205_002:0753c20": "上下情既通。魔說露形早。",
    "X62n1205_002:0753c21": "硃批諭旨中。成案可稽攷。(二十七)",
    "X62n1205_002:0753c22": "川楚用兵後。粉飾稱太平。諱邪為齋匪。鉅變至林清。",
    "X62n1205_002:0753c23": "因咽而廢食。疑謗益橫生。前車不知鑒。粵寇亂遂成",
    "X62n1205_002:0753c24": "(二十八)",
    "X62n1205_002:0754a01": "驅僧括寺田。",
    "X62n1205_002:0754a02": "祖宗有明禁。",
    "X62n1205_002:0754a03": "詔編會典中。永遠著為令。如何置罔聞。違",
    "X62n1205_002:0754a04": "制絕窮命。一罪百抄封。此例誰家定。(二十九)",
    "X62n1205_002:0754a05": "西人富強本。護教順民心。民心所信向。不論其淺深。",
    "X62n1205_002:0754a06": "今我患貧弱。病本須推尋。大醫王出世。頂門先下鍼",
    "X62n1205_002:0754a07": "(三十)",
    "X62n1205_002:0754a08": "醫王莫遠求。",
    "X62n1205_002:0754a09": "法會當今集。狂禪及迂儒。勸戒恩周洽",
    "X62n1205_002:0754a10": "硃批手親編。切用成方恰。庶幾勿愆忘。遵守",
    "X62n1205_002:0754a11": "先皇法。(三十一)",
    "X62n1205_002:0754a12": "右三十一章為疑謗者說(此與下九章皆新增)。",
    "X62n1205_002:0754a13": "儒教莫講求。佛教更何有。西學人人談。何者為綱紐。",
    "X62n1205_002:0754a14": "民心日散離。利器付誰手。廿年練水師。可忍一回首。",
    "X62n1205_002:0754a15": "(三十二)",
    "X62n1205_002:0754a16": "西方勝天堂。娑婆有地獄。充盡苦樂情。萬化入爐槖。",
    "X62n1205_002:0754a17": "無遮折攝門。鬬諍恣蠻觸。善導因所明。乃讓泰西獨。",
    "X62n1205_002:0754a18": "(三十三)",
    "X62n1205_002:0754a19": "美國阿爾君。提倡佛正教。風動徧四洲。合建新旗號。",
    "X62n1205_002:0754a20": "專電四百所。日發令知報。斯真菩薩心。乘願再來到。",
    "X62n1205_002:0754a21": "(三十四)",
    "X62n1205_002:0754a22": "賢哉各國王。從民所欲惡。初禁旋即開。不忘佛囑付。",
    "X62n1205_002:0754a23": "戒壇新戒多。官長親送護。鄰善民之望。敢告我當路。",
    "X62n1205_002:0754a24": "(三十五)",
    "X62n1205_002:0754b01": "英國李君言。教必明生死。因繙起信論。勸進彼多士。",
    "X62n1205_002:0754b02": "此亦乘願來。開闡真如理。可知公是非。終古不能毀。",
    "X62n1205_002:0754b03": "(三十六)",
    "X62n1205_002:0754b04": "西人開哲學。各教加品題。無緣而平等。惟佛大慈悲。",
    "X62n1205_002:0754b05": "餘教莫能外。公論千古垂。弭兵消劫運。先兆其庶幾。",
    "X62n1205_002:0754b06": "(三十七)",
    "X62n1205_002:0754b07": "眾行星繞日。日行繞恒星。恒星亦有繞。終古常不停。",
    "X62n1205_002:0754b08": "常動故常靜。即此一念靈。莫謂無淨土。覺體包萬形。",
    "X62n1205_002:0754b09": "(三十八)",
    "X62n1205_002:0754b10": "摩醯首羅天。常為諸天主。請佛轉法輪。同脫五衰苦。",
    "X62n1205_002:0754b11": "西教殆相沿。數典而忘祖。從今倘晤明。五洲一佛土。",
    "X62n1205_002:0754b12": "(三十九)",
    "X62n1205_002:0754b13": "儒佛兩大教。中國人心同。儒教賢智獨。佛教愚賤通。",
    "X62n1205_002:0754b14": "失之為顫獺。得之即淵叢。我歌當誰聽。付之天下公。",
    "X62n1205_002:0754b15": "(四十)",
    "X62n1205_002:0754b16": "右九章兼為外國人說。",
    "X62n1205_002:0754b17": "我讀全藏文。八千五百卷。無非說眾生。佛性本來善。",
    "X62n1205_002:0754b18": "本善而皆修。佛道原不遠。奈何末法中。卻受魔說轉。",
    "X62n1205_002:0754b19": "(四十一)",
    "X62n1205_002:0754b20": "魔說卅餘種。一樣敬三寶。各自有祖師。各自稱正道。",
    "X62n1205_002:0754b21": "各自立名目。暗號瞞人巧。不佛亦不仙。多道秘傳好。",
    "X62n1205_002:0754b22": "(四十二)",
    "X62n1205_002:0754b23": "豈知佛正教。如日當中天。處處多照見。那有秘密傳。",
    "X62n1205_002:0754b24": "人人多有分。那用出銀錢。何不依佛說。了此魔障纏。",
    "X62n1205_002:0754c01": "(四十三)",
    "X62n1205_002:0754c02": "佛說十種仙。三災終不免。惟有佛淨土。天人常充滿。",
    "X62n1205_002:0754c03": "純陽與紫陽。仙籍最名顯。尚且樂皈依。況在道根淺。",
    "X62n1205_002:0754c04": "(四十四)",
    "X62n1205_002:0754c05": "佛說淨土教。包括盡無餘。十方大菩薩。普賢與文殊。",
    "X62n1205_002:0754c06": "馬鳴龍樹等。一切聖賢徒。尚且求往生。況在凡夫愚。",
    "X62n1205_002:0754c07": "(四十五)",
    "X62n1205_002:0754c08": "又說彌勒佛。歷劫苦修行。不聞無量壽。終不斷死生。",
    "X62n1205_002:0754c09": "可知三世佛。多由念佛成。彌勒尚稱重。眾生豈可輕。",
    "X62n1205_002:0754c10": "(四十六)",
    "X62n1205_002:0754c11": "佛說當來世。一切經滅後。大悲願力持。獨留無量壽。",
    "X62n1205_002:0754c12": "稱名求往生。有願必成就。舍此而不求。諸佛不能捄。",
    "X62n1205_002:0754c13": "(四十七)",
    "X62n1205_002:0754c14": "如是佛正說。供奉在　內廷　萬善殿常諷。無量壽",
    "X62n1205_002:0754c15": "佛經",
    "X62n1205_002:0754c16": "維皇誠感格。福國佑生靈。",
    "X62n1205_002:0754c17": "維皇宏護意。我儕當敬聽。(四十八)",
    "X62n1205_002:0754c18": "宏護恩已深。更使魔歸化。髮逆甫蕩平。減賦",
    "X62n1205_002:0754c19": "詔隨下。國恩佛恩深。難報敢言謝。安分念彌陀。肝",
    "X62n1205_002:0754c20": "膽共傾瀉。(四十九)",
    "X62n1205_002:0754c21": "如何念彌陀。彌陀正相望。釋迦久涅槃。彌勒未下降。",
    "X62n1205_002:0754c22": "賴有此法門。現在作倚杖。請看摩崖經。相勸歌更唱。",
    "X62n1205_002:0754c23": "(五十)",
    "X62n1205_002:0754c24": "右十章為歧誤者說。",
    "X62n1205_002:0755a01": "勸俗歌(五十章)",
    "X62n1205_002:0755a02": "佛法無量門。總門歸淨土。釋迦為本師。彌陀為教主。",
    "X62n1205_002:0755a03": "稱讚六方同。攝受三根普。所以一聲佛。獨留萬萬古。",
    "X62n1205_002:0755a04": "(一)",
    "X62n1205_002:0755a05": "淨土今何在。今現在西方。西方原不遠。來路爾自忘。",
    "X62n1205_002:0755a06": "爾忘勸爾記。彌陀大願王。歷劫有宏誓。導爾還故鄉。",
    "X62n1205_002:0755a07": "(二)",
    "X62n1205_002:0755a08": "右二章淨土總綱。",
    "X62n1205_002:0755a09": "法華經中言。大通智勝佛。發心出家時。捐去國王職。",
    "X62n1205_002:0755a10": "王子十六人。同修佛功德。第九即彌陀。成就極樂國。",
    "X62n1205_002:0755a11": "(三)",
    "X62n1205_002:0755a12": "悲華經中言。無諍念輪王。見佛發大心。莊嚴淨道場。",
    "X62n1205_002:0755a13": "親蒙佛授記。作佛在西方。輪王即彌陀。國名安樂邦。",
    "X62n1205_002:0755a14": "(四)",
    "X62n1205_002:0755a15": "出生菩薩經。輪王名持火。太子勝功德。童年信因果。",
    "X62n1205_002:0755a16": "棄俗作沙門。勤修不退惰。太子即彌陀。修成識故我。",
    "X62n1205_002:0755a17": "(五)",
    "X62n1205_002:0755a18": "又說光明王。太子年十六。聞說陀羅尼。七萬世修福。",
    "X62n1205_002:0755a19": "皈依舍利弗。精進不睡宿。太子即彌陀。歷劫因果熟。",
    "X62n1205_002:0755a20": "(六)",
    "X62n1205_002:0755a21": "方等總持經。無垢燄如來。當其說法時。僧眾繞蓮臺。",
    "X62n1205_002:0755a22": "一僧號淨名。通經萬法該。淨名即彌陀。蓮華結聖胎。",
    "X62n1205_002:0755a23": "(七)",
    "X62n1205_002:0755a24": "賢劫經中說。雲雷佛化導。爾時有王子。名為淨福報。",
    "X62n1205_002:0755b01": "供養諸如來。宏揚佛經奧。淨福即彌陀。多生修得到。",
    "X62n1205_002:0755b02": "(八)",
    "X62n1205_002:0755b03": "過去世無量。精進佛陀耶。力宏法化日。國王名德花。",
    "X62n1205_002:0755b04": "聞法證三昧。修道而出家。德花即彌陀。賢劫說無差。",
    "X62n1205_002:0755b05": "(九)",
    "X62n1205_002:0755b06": "彼經又宣說。佛號金龍光。時有一法師。寶音震十方。",
    "X62n1205_002:0755b07": "力宏佛經教。苦海作慈航。法師即彌陀。樂土在西方。",
    "X62n1205_002:0755b08": "(十)",
    "X62n1205_002:0755b09": "無量法門經。國王名勝威。供養師子佛。尊重而皈依。",
    "X62n1205_002:0755b10": "常修禪定行。念佛絕百非。勝威即彌陀。光明萬古輝。",
    "X62n1205_002:0755b11": "(十一)",
    "X62n1205_002:0755b12": "成利惠如來。寶積經中記。爾時有國王。皈佛名燄意。",
    "X62n1205_002:0755b13": "與太子同修。珍寶多捐棄。燄意是彌陀。釋迦即王嗣。",
    "X62n1205_002:0755b14": "(十二)",
    "X62n1205_002:0755b15": "智印經中說。然燈佛以前。有佛號月髻。度眾生無邊。",
    "X62n1205_002:0755b16": "時有惠起王。修善種福田。成佛即彌陀。惠起證夙緣。",
    "X62n1205_002:0755b17": "(十三)",
    "X62n1205_002:0755b18": "賴叱和羅經。有德光太子。王名額真無。天親樂依止。",
    "X62n1205_002:0755b19": "不起五欲貪。同得如來髓。太子即釋迦。國王彌陀是。",
    "X62n1205_002:0755b20": "(十四)",
    "X62n1205_002:0755b21": "法炬陀羅尼。山上佛滅時。菩薩號明相。建塔如須彌。",
    "X62n1205_002:0755b22": "塔中供舍利。永作天人師。明相即彌陀。密部勸受持。",
    "X62n1205_002:0755b23": "(十五)",
    "X62n1205_002:0755b24": "謗佛經曾說。國王名月得。供養辯積師。獲陀羅尼力。",
    "X62n1205_002:0755c01": "竭誠七日中。成就多福德。月得王非他。即今彌陀佛。",
    "X62n1205_002:0755c02": "(十六)",
    "X62n1205_002:0755c03": "耆年號首達。釋迦夙世因。維先年少者。教化六萬人。",
    "X62n1205_002:0755c04": "首達謗維先。地獄受沈淪。維先即彌陀。佛說生經云。",
    "X62n1205_002:0755c05": "(十七)",
    "X62n1205_002:0755c06": "觀佛三昧經。有四僧同住。不得見空王。煩惱覆心故。",
    "X62n1205_002:0755c07": "諸天令念佛。四僧皆得度。前生阿彌陀。當其第三數。",
    "X62n1205_002:0755c08": "(十八)",
    "X62n1205_002:0755c09": "鼓音王經說。彌陀眷屬全。父號月上王。母名殊勝顏。",
    "X62n1205_002:0755c10": "太子號月明。弟子集羣賢。永離胞胎穢。同生七寶蓮。",
    "X62n1205_002:0755c11": "(十九)",
    "X62n1205_002:0755c12": "如上諸經文。釋迦金口授。乃知阿彌陀。萬德莊嚴就。",
    "X62n1205_002:0755c13": "無央數劫來。聖果證無漏。故號無量光。又名無量壽。",
    "X62n1205_002:0755c14": "(二十)",
    "X62n1205_002:0755c15": "右十八章眾經說彌陀夙因。",
    "X62n1205_002:0755c16": "即此無量光。眾生障耳目。即此無量壽。眾生局軀壳。",
    "X62n1205_002:0755c17": "諸佛觀眾生。誰餘誰不足。不修生娑婆。修之生極樂。",
    "X62n1205_002:0755c18": "(二十一)",
    "X62n1205_002:0755c19": "因之佛又說。無量壽專經。專談阿彌陀。成佛之一生。",
    "X62n1205_002:0755c20": "本居國王位。出家慕修行。其名曰法藏。古佛為證明。",
    "X62n1205_002:0755c21": "(二十二)",
    "X62n1205_002:0755c22": "古佛號為誰。世自在王是。法藏見佛時。心生大歡喜。",
    "X62n1205_002:0755c23": "頓發六八願。願願度生死。皆順眾生心。滿願而後已。",
    "X62n1205_002:0755c24": "(二十三)",
    "X62n1205_002:0756a01": "眾生心欲壽。淨土壽命長。眾生心欲富。淨土七寶莊。",
    "X62n1205_002:0756a02": "眾生欲清淨。託質蓮華房。眾生欲尊貴。妙相金輪王。",
    "X62n1205_002:0756a03": "(二十四)",
    "X62n1205_002:0756a04": "天膳及天衣。天華并天樂。園池鳴仙禽。快心悅耳目。",
    "X62n1205_002:0756a05": "同會上善人。團圞多眷屬。經法到處聞。神通自在足。",
    "X62n1205_002:0756a06": "(二十五)",
    "X62n1205_002:0756a07": "右五章大本說彌陀本願。",
    "X62n1205_002:0756a08": "如是大願王。盡滿眾生願。眾生願往生。稱名可操劵。",
    "X62n1205_002:0756a09": "因復說小本。發願三番勸。更為說觀經。勸信令親見。",
    "X62n1205_002:0756a10": "(二十六)",
    "X62n1205_002:0756a11": "乃知極樂國。不同幻化城。彌陀修歷劫。眾生修一生。",
    "X62n1205_002:0756a12": "譬如祖父業。子孫享現成。善感而善應。祇在一念誠。",
    "X62n1205_002:0756a13": "(二十七)",
    "X62n1205_002:0756a14": "念誠亦非難。難在牢牢記。一聲阿彌陀。管束身口意。",
    "X62n1205_002:0756a15": "善則與佛同。惡則與佛異。善惡心自知。此是真實際。",
    "X62n1205_002:0756a16": "(二十八)",
    "X62n1205_002:0756a17": "是故念彌陀。先當孝雙親。雙親即活佛。供養及生存。",
    "X62n1205_002:0756a18": "親喜佛亦喜。親瞋佛亦瞋。經中言孝養。往生植正因。",
    "X62n1205_002:0756a19": "(二十九)",
    "X62n1205_002:0756a20": "是故念彌陀。皆當敬君長。及時完錢糧。莫存推諉想。",
    "X62n1205_002:0756a21": "國豐民自安。大本經中講。粒米見至心。當作佛供養。",
    "X62n1205_002:0756a22": "(三十)",
    "X62n1205_002:0756a23": "是故念彌陀。在家勝出家。眾生尚普度。何況妻子耶。",
    "X62n1205_002:0756a24": "妻是蓮花葉。子是蓮花芽。隨緣消宿業。依經自無差。",
    "X62n1205_002:0756b01": "(三十一)",
    "X62n1205_002:0756b02": "是故念彌陀。弟兄要和睦。本是同根生。同在佛心腹。",
    "X62n1205_002:0756b03": "俗眼同路人。佛眼同骨肉。依經勿欺侵。同向蓮胎託。",
    "X62n1205_002:0756b04": "(三十二)",
    "X62n1205_002:0756b05": "是故念彌陀。親友莫拋疎。有緣幸相識。緩急當招呼。",
    "X62n1205_002:0756b06": "牡丹花雖好。全仗綠葉扶。依經戒欺誑。即此是工夫。",
    "X62n1205_002:0756b07": "(三十三)",
    "X62n1205_002:0756b08": "是故念彌陀。無須諱生死。怕死求長生。邪魔從此起。",
    "X62n1205_002:0756b09": "為善更念佛。念念常歡喜。臨終決定來。華臺迎接你。",
    "X62n1205_002:0756b10": "(三十四)",
    "X62n1205_002:0756b11": "是故念彌陀。錢財莫貪多。便宜在自己。喫虧即在他。",
    "X62n1205_002:0756b12": "平心安分過。勤儉補蹉跎。厚己而爭利。大本經中訶。",
    "X62n1205_002:0756b13": "(三十五)",
    "X62n1205_002:0756b14": "是故念彌陀。不礙家務紛。念佛愈純熟。作務愈精勤。",
    "X62n1205_002:0756b15": "游蕩敗家子。訶斥在經文。佛法通世法。本來無可分。",
    "X62n1205_002:0756b16": "(三十六)",
    "X62n1205_002:0756b17": "是故念彌陀。老實為第一。唆訟搬是非。不但傷陰騭。",
    "X62n1205_002:0756b18": "一字入公門。九牛拔不出。王法當畏懼。大本經中述。",
    "X62n1205_002:0756b19": "(三十七)",
    "X62n1205_002:0756b20": "是故念彌陀。有過即當改。明知而過犯。加倍沈苦海。",
    "X62n1205_002:0756b21": "五惡五痛燒。依經常懺悔。懺悔求往生。佛垂金臂待。",
    "X62n1205_002:0756b22": "(三十八)",
    "X62n1205_002:0756b23": "是故念彌陀。在家律弗深。戒殺食五淨。戒盜戒邪淫。",
    "X62n1205_002:0756b24": "酗酒大妄語。一一戒從今。前迷概勿論。還復清淨心。",
    "X62n1205_002:0756c01": "(三十九)",
    "X62n1205_002:0756c02": "是故念彌陀。平常勿揑怪。彌陀與眾生。祇說家常話。",
    "X62n1205_002:0756c03": "但除煩惱心。了却輪回債。一生便成佛。還要如何快。",
    "X62n1205_002:0756c04": "(四十)",
    "X62n1205_002:0756c05": "是故念彌陀。名為易行道。單提一念心。一切皆包掃。",
    "X62n1205_002:0756c06": "根弗論利鈍。數弗計多少。至心十念稱。彌陀誓擔保。",
    "X62n1205_002:0756c07": "(四十一)",
    "X62n1205_002:0756c08": "右十六章決正念佛法門。",
    "X62n1205_002:0756c09": "是故念彌陀。妙有即真空。雕塑及彩畫。皆與法身同。",
    "X62n1205_002:0756c10": "佛既無不在。豈獨離像中。癡人怕著相。反落空魔宮。",
    "X62n1205_002:0756c11": "(四十二)",
    "X62n1205_002:0756c12": "是故念彌陀。即是無上禪。大集經中說。誰敢道不然。",
    "X62n1205_002:0756c13": "散心同一心。至頓且至圓。塵勞無障礙。淤泥出青蓮。",
    "X62n1205_002:0756c14": "(四十三)",
    "X62n1205_002:0756c15": "是故念彌陀。即是多善根。即為多福德。古本有明文。",
    "X62n1205_002:0756c16": "臨終佛來接。慈悲加佑恩。令心不散亂。往生隨至尊。",
    "X62n1205_002:0756c17": "(四十四)",
    "X62n1205_002:0756c18": "是故念彌陀。即入大願門。譬如願則嚏。俗語詩亦云。",
    "X62n1205_002:0756c19": "我願應佛願。願願相注存。時至覿面現。生佛本同根。",
    "X62n1205_002:0756c20": "(四十五)",
    "X62n1205_002:0756c21": "是故念彌陀。即是彌陀靈。彌陀本願說。十方知我名。",
    "X62n1205_002:0756c22": "今此願已應。豈不願願成。一應自百應。求生決定生。",
    "X62n1205_002:0756c23": "(四十六)",
    "X62n1205_002:0756c24": "云何求生者。但執持名號。三身十界通。萬德一聲召。",
    "X62n1205_002:0757a01": "譬如遙喚人。全體心心照。易知而易行。聲到心自到。",
    "X62n1205_002:0757a02": "(四十七)",
    "X62n1205_002:0757a03": "云何決定生。全仗佛功德。如寒定須依。如飢定須食。",
    "X62n1205_002:0757a04": "非關喫著能。米漲綿溫力。莫執心性談。心性但理即。",
    "X62n1205_002:0757a05": "(四十八)",
    "X62n1205_002:0757a06": "理即說惟心。惟心量無邊。理即說自性。自性萬德全。",
    "X62n1205_002:0757a07": "非謂無佛土。豁達墮狂禪。心佛生平等。真實常通圓。",
    "X62n1205_002:0757a08": "(四十九)",
    "X62n1205_002:0757a09": "圓常通真實。真實斯元妙。說法[廿*廿]九年。於此握樞要。",
    "X62n1205_002:0757a10": "出世達心源。入世扶王教。所以能獨留。普為當來告。",
    "X62n1205_002:0757a11": "(五十)",
    "X62n1205_002:0757a12": "右九章結歎念佛功德。",
    "X62n1205_002:0757a13": "往生公據述意",
    "X62n1205_002:0757a14": "昔人謂淨土法門。於在家尤為切要。旨深哉斯言。於",
    "X62n1205_002:0757a15": "無量壽經徵之矣。經言三輩往生。皆以發菩提心。一",
    "X62n1205_002:0757a16": "向專念為正行。修諸功德。萬行回向為助行。其所謂",
    "X62n1205_002:0757a17": "修。不外有為事相。且廣談世諦。歸重人倫日用。前後",
    "X62n1205_002:0757a18": "反覆。至二千餘言。直令行者即世間法。成出世法。何",
    "X62n1205_002:0757a19": "則。本以一念流動。現諸有為迹象。還以一念回向發",
    "X62n1205_002:0757a20": "願。攝歸本際。則全體大用。觸境圓彰。不墮偏小。是真",
    "X62n1205_002:0757a21": "就路還家至極直捷。普收羣機而無外者也。故自東",
    "X62n1205_002:0757a22": "林蓮社開先。至今綿歷千五百餘載。搢縉士大夫。下",
    "X62n1205_002:0757a23": "至傭奴販婦。屠沽雜流。躡跡往生於劉張宗雷諸賢",
    "X62n1205_002:0757a24": "之後者。代不乏人　本朝名臣若張蘭渚。宿將若金",
    "X62n1205_002:0757b01": "光前。通儒耆德。若周安士彭二林諸先生。類皆不捨",
    "X62n1205_002:0757b02": "塵勞。脫然西邁。事蹟尤著。而我",
    "X62n1205_002:0757b03": "世宗憲皇帝。以天縱神聖。激揚宗乘",
    "X62n1205_002:0757b04": "御選語錄。亦深契雲棲",
    "X62n1205_002:0757b05": "列聖奎章。咸贊極樂。至會典垂法萬世。且奉斯經為",
    "X62n1205_002:0757b06": "　中正殿僧徒日課定制。而歲時　大內諸佛事。亦",
    "X62n1205_002:0757b07": "多用之。葢三古以降。帝王導俗之微權。盡未來際。眾",
    "X62n1205_002:0757b08": "生成佛之慧命。胥於是乎在。慧遠法師所謂適俗固",
    "X62n1205_002:0757b09": "是教源。濟俗亦為要務。良不虗也。比來法運中衰。迂",
    "X62n1205_002:0757b10": "儒狂禪。堅固鬬諍。宗教律儀。罔弗訛替。魔伺其便。邪",
    "X62n1205_002:0757b11": "說橫行。僅此真俗不二。圓融無礙法門。張皇支搘於",
    "X62n1205_002:0757b12": "其間。亦復若存若亡。不絕如綫。吾儕幸沐",
    "X62n1205_002:0757b13": "聖化。薄植信根。將欲報佛深恩。護世眼目。赤骨擔荷。",
    "X62n1205_002:0757b14": "今正其時。若乃沈空滯寂。高談性天。舍此現前一念",
    "X62n1205_002:0757b15": "平實心地法門。謂為別有。則離經畔道。上負",
    "X62n1205_002:0757b16": "列聖提持之深心。而自招疑謗。法門之懼。亦世道之",
    "X62n1205_002:0757b17": "憂。曩歲感憤發願。探本斯經。述報恩論若干篇。以顯",
    "X62n1205_002:0757b18": "正教。翊",
    "X62n1205_002:0757b19": "皇度。息鬬辨。破邪外。都凡二萬餘言。粗舉綱要。香巖",
    "X62n1205_002:0757b20": "息庵兩君。讀而善焉。為之評點流通。屬更備其章條。",
    "X62n1205_002:0757b21": "以貽同志。爰復廣甄教典。辨異統同。演列五門。為日",
    "X62n1205_002:0757b22": "課表。首信願根本門。次正行莊嚴門。次助行回向門。",
    "X62n1205_002:0757b23": "次戒行培護門。次方便憶持門。門若干條。別為詮釋。",
    "X62n1205_002:0757b24": "使上中下根。境緣違順。柔強秉異。廣略好殊。皆得據",
    "X62n1205_002:0757c01": "依以自考驗。因取坡公語。名之曰往生公據。與見聞",
    "X62n1205_002:0757c02": "隨喜。共證明焉。勉矣行人。資糧已具。到家消息。不離",
    "X62n1205_002:0757c03": "途中。他日一笑歸來。留此數百十番故紙。以當游記。",
    "X62n1205_002:0757c04": "舉似諸方。其不虗此娑婆之行。多生之本願也哉。庚",
    "X62n1205_002:0757c05": "辰春日善登謹識。",
    "X62n1205_002:0758a01": "往生公據",
    "X62n1205_002:0762a01": "往生公據",
    "X62n1205_002:0762a02": "淨課日單。橫排十日。直立五門。每門略開禮誦等條。",
    "X62n1205_002:0762a03": "行者各量日力。或專或兼。或多或少。隨條記數。如",
    "X62n1205_002:0762a04": "別有所課。則於後列空條下記之。每屆月終。彚集",
    "X62n1205_002:0762a05": "所記。填入月單若干紙。一於佛前焚化。發願求生",
    "X62n1205_002:0762a06": "極樂。一附日單後。餘送諸同願。互相考校。並為焚",
    "X62n1205_002:0762a07": "化。發願同生極樂。滿一年後。次年正月。再集上年",
    "X62n1205_002:0762a08": "逐月所記。填入年單若干紙。如月單例。並加送諸",
    "X62n1205_002:0762a09": "同學各一紙。留為將來往生證驗。傳記張本。如是",
    "X62n1205_002:0762a10": "通年日單三十六紙。月單十二紙。年單一紙。共四",
    "X62n1205_002:0762a11": "十九紙。(閏月多四紙)合成一冊。行者留存。隨時自考。臨",
    "X62n1205_002:0762a12": "終焚化。昔東坡居士繪阿彌陀佛像。謂是往生西",
    "X62n1205_002:0762a13": "方公據。今此單日日自記有據。月月佛前證明有",
    "X62n1205_002:0762a14": "據。同學互校有據。年年彚總白佛有據。白眾存驗",
    "X62n1205_002:0762a15": "有據。真可謂大公無私。真慂實據矣。諸欲往生者。",
    "X62n1205_002:0762a16": "不必問臨終感應之如何。第於此自信。可以對佛。",
    "X62n1205_002:0762a17": "可以對眾。則執此以往可也。",
    "X62n1205_002:0762a18": "首信願根本門者。信彌陀願力不可思議。故十念決",
    "X62n1205_002:0762a19": "定得生。信淨土法門一切圓融。故世法決定不廢。",
    "X62n1205_002:0762a20": "願修持十念以顯佛力。令眾生同入淨宗。願不捨",
    "X62n1205_002:0762a21": "世法以證佛法。令眾生同開圓解。必如是乃為自",
    "X62n1205_002:0762a22": "他兼利。菩薩發心。然後一切正行。無非莊嚴。一切",
    "X62n1205_002:0762a23": "助行。皆可回向。而往生有根本矣。",
    "X62n1205_002:0762a24": "十念為淨宗最深密義。能信受者。乃入願門。故慈",
    "X62n1205_002:0762b01": "雲。幽溪。楚石。堅密。諸祖師。皆於常課外終身力行。",
    "X62n1205_002:0762b02": "並以勸眾。今以晨起及臨睡兩時。為極少之定課。",
    "X62n1205_002:0762b03": "或量力酌加。或為雜緣所牽。不及照常記數念佛。",
    "X62n1205_002:0762b04": "即多加若干時。逐一記之。",
    "X62n1205_002:0762b05": "不廢世法。乃真佛法。大本經勸修五大善。二千餘",
    "X62n1205_002:0762b06": "言。悉是世法。今以三條約之。一重倫紀。如家門雍",
    "X62n1205_002:0762b07": "睦。一無間言。可逐日記之。如承事親長。躬執勞役",
    "X62n1205_002:0762b08": "侍疾居喪。竭誠盡力。及料理親族。戚友。醫藥。婚喪。",
    "X62n1205_002:0762b09": "等大事。乃至消釋嫌疑。規過勸善等。均逐事記之。",
    "X62n1205_002:0762b10": "二畏王法。如勸息諍訟。遵完國課等。亦逐事記之。",
    "X62n1205_002:0762b11": "三勤生業。如安分營生。終日不閒宕。不偷懶。可逐",
    "X62n1205_002:0762b12": "日記之。三者皆本分內事。所謂庸行。故但記一事",
    "X62n1205_002:0762b13": "一日云云。不必著明何事。",
    "X62n1205_002:0762b14": "二正行莊嚴門者。以本宗諸行。莊嚴此信願根本也。",
    "X62n1205_002:0762b15": "十念之外。專一持名。勿夾雜觀想參究。亦勿論散",
    "X62n1205_002:0762b16": "心一心。但出口入耳。聲聲記數。各量日力。甯少念",
    "X62n1205_002:0762b17": "而有恒。勿貪多而費事。如有餘力多念。歸入加課",
    "X62n1205_002:0762b18": "記之。",
    "X62n1205_002:0762b19": "所列各條。略以前後分緩急。如不能宏利。即但經",
    "X62n1205_002:0762b20": "呪。不能經呪。即但懺禮。不能懺禮。即但念佛。又如",
    "X62n1205_002:0762b21": "不能禮願。即但禮懺。乃至但禮三聖。不能誦大本",
    "X62n1205_002:0762b22": "全經。即但發願章。乃至但誦小本。總之各隨境遇。",
    "X62n1205_002:0762b23": "及所信樂。量力勤行。但能外不廢事。內不偷安。即",
    "X62n1205_002:0762b24": "是當日圓滿莊嚴。不在乎行之多少也。",
    "X62n1205_002:0762c01": "宏法。如校刊著述。施送一切藏經善書。及於三寶",
    "X62n1205_002:0762c02": "門中。一切護持。修建。供養。莊嚴之事。乃至為人講",
    "X62n1205_002:0762c03": "說。隨緣勸誡等。利生。如賑濟飢寒。放生薦亡。(若追薦五",
    "X62n1205_002:0762c04": "服親屬。及宗族戚友等。應記重倫紀條下)及一切利人利物之事。乃至",
    "X62n1205_002:0762c05": "隨手方便。隨口勸讚等。皆不論其事之大小。及其",
    "X62n1205_002:0762c06": "已竟未竟。已成未成。但本日曾費心力即記之。此",
    "X62n1205_002:0762c07": "兩條皆陰德。不可宣露。故亦但記數。不著何項。",
    "X62n1205_002:0762c08": "三助行回向門者。以餘宗一切善法。回向此信願根",
    "X62n1205_002:0762c09": "本也。三藏經典。皆可回向。今專取世所信樂。而又",
    "X62n1205_002:0762c10": "合於淨土願門者列之。行願品。普賢願王。導歸極",
    "X62n1205_002:0762c11": "樂。藥師經。仗彼佛本願。送往西方。普門勢至二經。",
    "X62n1205_002:0762c12": "顯菩薩願力攝受行人。大悲準提兩呪。令行人滿",
    "X62n1205_002:0762c13": "願。往詣淨土。而穢跡為本師大願化身金剛。護持",
    "X62n1205_002:0762c14": "正法。摧滅一切邪魔穢惡。悉變清淨。於末法時。在",
    "X62n1205_002:0762c15": "家菩薩道場。尤切要焉。",
    "X62n1205_002:0762c16": "此門各條。先經呪。後禮拜。與正行門不同者。緣既",
    "X62n1205_002:0762c17": "為助行。行者自以餘力及之。無分緩急。餘如儒門",
    "X62n1205_002:0762c18": "格言。善書。醫方。算術。道家道德經。感應篇。及至斗",
    "X62n1205_002:0762c19": "懺。雷經。文帝。武帝。純陽。紫陽勸善諸文。凡平實切",
    "X62n1205_002:0762c20": "近。有裨世法。不謗佛法者。苟所素習。不忍捨棄。但",
    "X62n1205_002:0762c21": "以念佛為本。勿論深淺雅俗。皆可回向。惟除修煉",
    "X62n1205_002:0762c22": "精氣。遣召鬼神。一切丹經。符籙等術。即確有真傳",
    "X62n1205_002:0762c23": "心得。亦必割愛。方是正知正見。深入淨宗。",
    "X62n1205_002:0762c24": "四戒行培護門者。梵網經云。戒為諸佛本原。菩薩種",
    "X62n1205_002:0763a01": "子。此專指聖道門而言也。淨土門。則以信願為根",
    "X62n1205_002:0763a02": "本。故大本經言。雖不能大精進。持禁戒。要當作善。",
    "X62n1205_002:0763a03": "蓋根本既立。還以五戒十善培養之。防護之。使日",
    "X62n1205_002:0763a04": "生日長。有進無退也。",
    "X62n1205_002:0763a05": "諸惡悉從邪見起。故淨土諸經。皆但言臨終感佛",
    "X62n1205_002:0763a06": "來迎。不許現生空談妙悟。行者若稍存元妙見解。",
    "X62n1205_002:0763a07": "及希望奇感捷應之心。即是違背教理。生大邪見。",
    "X62n1205_002:0763a08": "障往生路。故應首戒。",
    "X62n1205_002:0763a09": "諸戒勿論已受未受。曾犯不犯。行者既依上來三",
    "X62n1205_002:0763a10": "門。求生極樂。則佛前求懺後。但自謹飭將來。不可",
    "X62n1205_002:0763a11": "空悔已往。自生疑障。且在家五戒本寬。但制粗述。",
    "X62n1205_002:0763a12": "惟殺戒必應嚴細。雖蠅蚊蟣蝨等微命。亦不得殺。",
    "X62n1205_002:0763a13": "當知物我一體。斷無令物慘死。而自得樂生之理。",
    "X62n1205_002:0763a14": "故與邪見戒並重。特列專條。逐日檢點。餘四戒寬",
    "X62n1205_002:0763a15": "嚴粗細。或具或不具。量力自勉可也。",
    "X62n1205_002:0763a16": "持齋不必論功德。現獲三種利益。一斷殺緣。二免",
    "X62n1205_002:0763a17": "穢濁。三省費用。然在家必不能終身長齋。佛制有",
    "X62n1205_002:0763a18": "不見殺。不聞殺。不為己殺。及物自死。鳥獸殘等。為",
    "X62n1205_002:0763a19": "五淨肉可食。又正五九月。為四天王巡察人間善",
    "X62n1205_002:0763a20": "惡。名三長齋月。見梵網經。誦此經者應持。初八。十",
    "X62n1205_002:0763a21": "四。十五。廿三。廿九。三十。為龍樹菩薩六齋。修淨業",
    "X62n1205_002:0763a22": "者應持。加初一。十八。廿四。廿八。為金剛十齋。又為",
    "X62n1205_002:0763a23": "準提齋。持此二呪者應持。他如諸佛菩薩。蓮宗諸",
    "X62n1205_002:0763a24": "祖誕日。及天赦。天願。等日。均宜齋素。各隨心願。多",
    "X62n1205_002:0763b01": "多益善。",
    "X62n1205_002:0763b02": "佛制已受戒者。當於望日晦日。誦梵網經。若不誦",
    "X62n1205_002:0763b03": "者。非菩薩。非佛種子。然十重戒。實人人所當力持。",
    "X62n1205_002:0763b04": "即當常誦。不嫌盜法。遺教經略說戒相。為本師臨",
    "X62n1205_002:0763b05": "入涅槃。最後教誨。無量悲心。言盡於此。知有佛法",
    "X62n1205_002:0763b06": "者。皆應持誦。無分道俗也　此門實各條並重。其",
    "X62n1205_002:0763b07": "先後次序。為欲方便勸誘中下根耳。",
    "X62n1205_002:0763b08": "五方便憶持門者。如上世出世間。一切善法。行者既",
    "X62n1205_002:0763b09": "隨分酌取。日有常課。自入彌陀大願門矣。還當隨",
    "X62n1205_002:0763b10": "緣進止。方便安心。使常與不常。不離念佛。方可一",
    "X62n1205_002:0763b11": "無違礙。從容到家。如為宏法。利生等事。及重倫紀",
    "X62n1205_002:0763b12": "條下等事。以致間輟一時多時。一日多日。不能禮",
    "X62n1205_002:0763b13": "誦。乃至不能念佛。及應齋不齋。而僅持十念者。於",
    "X62n1205_002:0763b14": "為法方便條下記之。如為客中主伴。異見生嫌。恐",
    "X62n1205_002:0763b15": "他謗佛。而間輟僅持十念者。於護嫌方便條下記",
    "X62n1205_002:0763b16": "之。如為公私急務。賓朋往來。應接不暇。而間輟僅",
    "X62n1205_002:0763b17": "持十念者。於隨順方便條下記之。至於病困之中。",
    "X62n1205_002:0763b18": "顛沛之際。禮誦固所不能。念佛正當著力。設實身",
    "X62n1205_002:0763b19": "心危殆。不得自由。亦可僅持十念。於調伏方便條",
    "X62n1205_002:0763b20": "下記之。當知此四方便。正為萬不得已而心常憶",
    "X62n1205_002:0763b21": "持。故不為退惰。又當知記此一時隨緣之方便。正",
    "X62n1205_002:0763b22": "以勤策終身不變之有常。故不為退惰也。",
    "X62n1205_002:0763b23": "淨課月單。每屆月終。彚集所記日課。隨條填入。先以",
    "X62n1205_002:0763b24": "一紙。佛前焚化發願。再填若干紙。分送同願。彼此",
    "X62n1205_002:0763c01": "互易以相攷校。並各於佛前代化發願。同生極樂。",
    "X62n1205_002:0763c02": "婦女則令家屬出名代送。不得自通。單末填明某",
    "X62n1205_002:0763c03": "某眷屬字樣。否則不收。",
    "X62n1205_002:0763c04": "一寸時光。一寸命光。諸同學但日自檢點信願真切",
    "X62n1205_002:0763c05": "否。諸戒不犯否。淨課不退否。孝養無缺否。家門和",
    "X62n1205_002:0763c06": "順否。國課遵完否。如是自心自問。或生歡喜。或生",
    "X62n1205_002:0763c07": "慚愧。便是佛光加被。性地開明。不必頻相往來。向",
    "X62n1205_002:0763c08": "人討消息。尤不可集會禮誦。致多雜緣閒費。翻招",
    "X62n1205_002:0763c09": "疑謗。",
    "X62n1205_002:0763c10": "淨侶難得。氣類難齊。苟非彼此熟識。勿相送單。至方",
    "X62n1205_002:0763c11": "外自有同參。雖或相識。亦勿攀引。單到不收。",
    "X62n1205_002:0763c12": "送單專為互相警策。一切人事應酬。向無者不必因",
    "X62n1205_002:0763c13": "此而有。向薄者不必因此而厚。惟生死事大。如本",
    "X62n1205_002:0763c14": "人生日。或父母生日。子女彌月。則各為念佛。或念",
    "X62n1205_002:0763c15": "消灾延壽藥師佛。喪事則加經呪懺等。各隨心願。",
    "X62n1205_002:0763c16": "皆自於佛前回向發願。不得會集道場。亦不得到",
    "X62n1205_002:0763c17": "本家禮誦。",
    "X62n1205_002:0763c18": "初次送單。各置一冊。記明各人十念佛號兩條各若",
    "X62n1205_002:0763c19": "干數。倘後單到數缺。而四方便條。並無所記。則是",
    "X62n1205_002:0763c20": "無故退惰。即各於佛前發願。願以日課若干。回施",
    "X62n1205_002:0763c21": "其人。策其精進。如是歷三月不改。不復答單。改後",
    "X62n1205_002:0763c22": "再答。",
    "X62n1205_002:0763c23": "修世善法。歸重倫紀。經有明文。如或過誤。同學交深",
    "X62n1205_002:0763c24": "者。應隨時善巧規勸。並於佛前。代為求懺。交淺者",
    "X62n1205_002:0764a01": "則但求懺。亦三月為限。如上條。",
    "X62n1205_002:0764a02": "單上作阿彌陀佛攝受接引像者。明所記各課。一一",
    "X62n1205_002:0764a03": "皆自心光。與彼佛光。互攝互入。無間無漏。故填單",
    "X62n1205_002:0764a04": "時。當作必蒙證明想。發殷重心。下作僧相者。明當",
    "X62n1205_002:0764a05": "人身在娑婆。此心早歸極樂。他日往生。不論道俗",
    "X62n1205_002:0764a06": "男女。皆具足大丈夫相。法衣被體。故化單時。當作",
    "X62n1205_002:0764a07": "決定得生想。發歡喜心。彌陀願力如是。應同信受",
    "X62n1205_002:0764a08": "也。",
    "X62n1205_002:0764a09": "伏讀會典。詳載。",
    "X62n1205_002:0764a10": "大內供奉　佛菩薩像。及一切典禮。備極尊崇。而定",
    "X62n1205_002:0764a11": "制萬善殿僧眾日課。尤以大本無量壽經為最多。仰",
    "X62n1205_002:0764a12": "見　列聖提持至意。實統世出世間。道法一貫。諸同",
    "X62n1205_002:0764a13": "學幸沐聖化。獲聞斯經　國恩　佛恩。應早圖報。爰",
    "X62n1205_002:0764a14": "據教理。公議規條。附列單首。庶幾日省月察。常共遵",
    "X62n1205_002:0764a15": "循。盡此一生。同歸極樂。(月單於上端年字下。填寫某月字。年單。於年字下。分",
    "X62n1205_002:0764a16": "字上。填寫全年字)。",
    "X62n1205_002:0764a17": "佛說阿彌陀經禮想儀",
    "X62n1205_002:0764a18": "願此香煙雲。徧滿十方界。供養一切佛。阿彌陀世尊。",
    "X62n1205_002:0764a19": "當來獨留經。世間難信法。觀音與勢至。及諸上善人。",
    "X62n1205_002:0764a20": "普熏諸眾生。皆發菩提心。",
    "X62n1205_002:0764a21": "一心頂禮。娑婆世界。五濁惡世。說難信法。本師釋迦",
    "X62n1205_002:0764a22": "牟尼佛。(一)",
    "X62n1205_002:0764a23": "一心頂禮。四維上下世界。稱讚本師。說難信法。恒河",
    "X62n1205_002:0764a24": "沙數諸佛。(二)",
    "X62n1205_002:0764b01": "一心頂禮。東方世界。出廣長舌。勸發正信。護念持名。",
    "X62n1205_002:0764b02": "恒河沙數諸佛。(三)",
    "X62n1205_002:0764b03": "一心頂禮。南方世界。出廣長舌。勸發正信。護念持名。",
    "X62n1205_002:0764b04": "恒河沙數諸佛。(四)",
    "X62n1205_002:0764b05": "一心頂禮。西方世界。出廣長舌。勸發正信。護念持名。",
    "X62n1205_002:0764b06": "恒河沙數諸佛。(五)",
    "X62n1205_002:0764b07": "一心頂禮。北方世界。出廣長舌。勸發正信。護念持名。",
    "X62n1205_002:0764b08": "恒河沙數諸佛。(六)",
    "X62n1205_002:0764b09": "一心頂禮。下方世界。出廣長舌。勸發正信。護念持名。",
    "X62n1205_002:0764b10": "恒河沙數諸佛。(七)",
    "X62n1205_002:0764b11": "一心頂禮。上方世界。出廣長舌。勸發正信。護念持名。",
    "X62n1205_002:0764b12": "恒河沙數諸佛。(八)",
    "X62n1205_002:0764b13": "一心頂禮。西方極樂世界。成佛至今。現在說法。阿彌",
    "X62n1205_002:0764b14": "陀佛。(九)",
    "X62n1205_002:0764b15": "一心頂禮。西方極樂世界。神通變化。寶樹靈禽。宣流",
    "X62n1205_002:0764b16": "法音。阿彌陀佛。(十)",
    "X62n1205_002:0764b17": "一心頂禮。西方極樂世界。光明普照。念佛眾生。阿彌",
    "X62n1205_002:0764b18": "陀佛。(十一)",
    "X62n1205_002:0764b19": "一心頂禮。西方極樂世界。十劫成佛。壽命無量。名稱",
    "X62n1205_002:0764b20": "普聞。阿彌陀佛。(十二)",
    "X62n1205_002:0764b21": "一心頂禮。西方極樂世界。攝受持名。臨終現前。慈悲",
    "X62n1205_002:0764b22": "加祐。令心不亂。接引往生。阿彌陀佛。(三稱三拜。十三十四十五)",
    "X62n1205_002:0764b23": "一心頂禮。西方極樂世界。大願攝持。已今當願。皆得",
    "X62n1205_002:0764b24": "不退阿耨菩提。應願往生。阿彌陀佛。(十六)",
    "X62n1205_002:0764c01": "一心頂禮。西方極樂世界。阿彌陀佛所說經法。及此",
    "X62n1205_002:0764c02": "娑婆世界。當來獨留。稱讚不可思議功德。一切諸佛",
    "X62n1205_002:0764c03": "所護念經。(十七)",
    "X62n1205_002:0764c04": "一心頂禮。西方極樂世界。寶欄楯邊。寶羅網下。寶行",
    "X62n1205_002:0764c05": "樹間。具受諸樂。一切菩薩摩訶薩。(十八)",
    "X62n1205_002:0764c06": "一心頂禮。西方極樂世界。蓮華池內。寶樓閣中。一切",
    "X62n1205_002:0764c07": "菩薩摩訶薩。(十九)",
    "X62n1205_002:0764c08": "一心頂禮。西方極樂世界。黃金地上。盛華供佛。一切",
    "X62n1205_002:0764c09": "菩薩摩訶薩。(二十)",
    "X62n1205_002:0764c10": "一心頂禮。西方極樂世界。靈鳥樹下。聞音正念。一切",
    "X62n1205_002:0764c11": "菩薩摩訶薩。(二十一)",
    "X62n1205_002:0764c12": "一心頂禮。西方極樂世界。阿羅漢果。聲聞弟子。及諸",
    "X62n1205_002:0764c13": "菩薩摩訶薩。(二十二)",
    "X62n1205_002:0764c14": "一心頂禮。西方極樂世界。觀音勢至。一生補處。諸上",
    "X62n1205_002:0764c15": "善人。菩薩摩訶薩。(二十三)",
    "X62n1205_002:0764c16": "一心頂禮。文殊彌勒諸大菩薩。舍利弗等諸大弟子。",
    "X62n1205_002:0764c17": "及無量諸天。一切聖眾。(二十四)",
    "X62n1205_002:0764c18": "一心頂禮。結集流通。迦葉阿難。舍利弗等。諸大比邱。",
    "X62n1205_002:0764c19": "護法天人。一切聖眾。(二十五)",
    "X62n1205_002:0764c20": "禮經必二十五拜。令經文完全。若作禮懺用。則",
    "X62n1205_002:0764c21": "除去末一拜。緣懺須發願。恭對三寶。與禮經不",
    "X62n1205_002:0764c22": "同。故不必觀想流通分也。禮二十四拜後。接唱",
    "X62n1205_002:0764c23": "慈雲懺主懺願原文。謹附於後。",
    "X62n1205_002:0764c24": "右參酌堅密大師。及玉峯師所輯本。據經增損。使",
    "X62n1205_002:0765a01": "廣略適宜。約有六善。一顯彌陀三身。謂第九為報",
    "X62n1205_002:0765a02": "身。第十為化身。第十一十二為法身。第十三為應",
    "X62n1205_002:0765a03": "身。亦即報即法即化也。二顯諸佛接物。俱有四益。",
    "X62n1205_002:0765a04": "彌陀獨多名號一益。謂第九說法為聲益。第十變",
    "X62n1205_002:0765a05": "化為神通益。第十一光明為光益。第十三現前接",
    "X62n1205_002:0765a06": "引為身益。而第十二壽命為名益。以大本直稱無",
    "X62n1205_002:0765a07": "量壽佛。觀經下品下生文中。亦明云應稱無量壽",
    "X62n1205_002:0765a08": "佛也。所以者何。猶之光壽同是法身。而壽可賅光。",
    "X62n1205_002:0765a09": "光不可賅壽。故無量壽為通稱也。三散心一心。皆",
    "X62n1205_002:0765a10": "得往生。彌陀本願如是。大本及觀經。具有明文。而",
    "X62n1205_002:0765a11": "本經結重。亦全在此。故特據唐譯本。慈悲加祐。令",
    "X62n1205_002:0765a12": "心不亂二句。增入禮想。以釋行者自疑。令平日熟",
    "X62n1205_002:0765a13": "習。臨終任運往生。感應倍捷也。四種種依報莊嚴。",
    "X62n1205_002:0765a14": "據經撮略。次第唱念。令觀想易熟。倍生殷重。宛似",
    "X62n1205_002:0765a15": "神游。又令不能讀經者。不啻全讀。讀而不解者。亦",
    "X62n1205_002:0765a16": "漸能解也。五不依懺法常儀。兼及十方三世三寶。",
    "X62n1205_002:0765a17": "顯極樂淨土。即賅恒真淨土。極樂世界。圓攝華藏",
    "X62n1205_002:0765a18": "世界。亦令行者專想易成也。六據大本。增入當來",
    "X62n1205_002:0765a19": "獨留此經。又據賢護經。增入彌陀所說經法。以大",
    "X62n1205_002:0765a20": "本雖據當經。而宗旨歸重一向專念。正與此經同",
    "X62n1205_002:0765a21": "其力用。賢護明載彌陀法語。亦正此經。現在說法",
    "X62n1205_002:0765a22": "之證也。以上六者。在兩師本。或顯或隱。且一則令",
    "X62n1205_002:0765a23": "行人拜時。廣想種種依正莊嚴。似非初學雜亂垢",
    "X62n1205_002:0765a24": "心。所能猝辦。一則令拜時但想經文。以代妙觀。似",
    "X62n1205_002:0765b01": "較簡易。而文句長短不齊。前後顛倒不全。恐亦難",
    "X62n1205_002:0765b02": "為通軌。今盡取什師奘師兩譯本。並大本經種種",
    "X62n1205_002:0765b03": "依正。[(隱-工)/木]括綱要為句。令拜時曼聲唱念。隨聲入觀。",
    "X62n1205_002:0765b04": "則觀拜會一。身心會一。並向來常儀能禮所禮性",
    "X62n1205_002:0765b05": "空寂等句。亦不必更舉。似較簡捷圓融。日課單中。",
    "X62n1205_002:0765b06": "有禮經一條。特擬此公諸同好。又培護門中。特提",
    "X62n1205_002:0765b07": "殺戒最重。故并擬懺願偈一章附後。",
    "X62n1205_002:0765b08": "戒殺懺願偈",
    "X62n1205_002:0765b09": "稽首本師釋迦佛。西方阿彌陀世尊。稽首淨土修多",
    "X62n1205_002:0765b10": "羅。諸佛本源毗尼藏。稽首清淨海會眾。願同攝受我",
    "X62n1205_002:0765b11": "今願。我聞無量壽經言。諸欲往生極樂者。雖不能大",
    "X62n1205_002:0765b12": "精進戒。要當作善首戒殺。又聞觀經九品章。慈心不",
    "X62n1205_002:0765b13": "殺是諸戒。及與迴向發願心。皆得上品上生記。又聞",
    "X62n1205_002:0765b14": "在家五戒相。能淨一戒即生天。若迴天業求淨土。應",
    "X62n1205_002:0765b15": "願往生蒙接引。因茲發願依教持。第一殺戒期嚴淨。",
    "X62n1205_002:0765b16": "等慈一切眾生類。常勤救護令安穩。復依在家修齋",
    "X62n1205_002:0765b17": "法。內量身力外護嫌。或正五九月長齋。或六齋與十",
    "X62n1205_002:0765b18": "齋等。餘日但食九淨肉。獸毛蠶吐衣亦淨。更依龍舒",
    "X62n1205_002:0765b19": "懺願法。日課加持佛名號。若經若呪若禮懺。迴施所",
    "X62n1205_002:0765b20": "食所衣眾。及一切時一切處。不見不聞誤殺者。願悉",
    "X62n1205_002:0765b21": "承斯懺願力。多生殺因緣業果。盡此一報償無餘。先",
    "X62n1205_002:0765b22": "我往生安樂剎。當來同我上善會。亦同我願入娑婆。",
    "X62n1205_002:0765b23": "廣宣如是戒功德。莊嚴我佛大願海。令諸有情咸發",
    "X62n1205_002:0765b24": "心。以慈忍力證淨樂。如是一念戒光明。畢竟無作無",
    "X62n1205_002:0765c01": "受者。三寶一體自證知。決定現生滿我願。",
    "X62n1205_002:0765c02": "附錄慈雲懺主懺願文(禮拜已。兩膝跪地執手爐燒香。至誠而唱是言)",
    "X62n1205_002:0765c03": "我今普為四恩三有。法界眾生。悉願斷除三障。歸命",
    "X62n1205_002:0765c04": "懺悔。(起禮復跪。執手爐云)至心懺悔。[○@叩]我弟子某某及法界眾",
    "X62n1205_002:0765c05": "生。從無始世來。無明所覆。顛倒迷惑。而由六根三業。",
    "X62n1205_002:0765c06": "習不善法。廣造十惡。及五無間。一切眾罪。無量無邊。",
    "X62n1205_002:0765c07": "說不可盡。十方諸佛。常在世間。法音不絕。妙香充塞。",
    "X62n1205_002:0765c08": "法味盈空。放淨光明。照觸一切。常住妙理。徧滿虗空。",
    "X62n1205_002:0765c09": "我無始來。六根內盲。三業昏闇。不見不聞。不覺不知。",
    "X62n1205_002:0765c10": "以是因緣。長流生死。經歷惡道。百千萬劫。永無出期。",
    "X62n1205_002:0765c11": "經云毗盧遮那。徧一切處。其佛所住。名常寂光。是故",
    "X62n1205_002:0765c12": "當知。一切諸法。無非佛法。而我不了。隨無明流。是則",
    "X62n1205_002:0765c13": "於菩提中。見不清淨。於解脫中而起纏縛。今始覺悟。",
    "X62n1205_002:0765c14": "今始改悔。奉對[○@叩]諸佛。彌陀世尊。發露懺悔。當令我",
    "X62n1205_002:0765c15": "與法界眾生。三業六根。無始所作。現作當作。自作教",
    "X62n1205_002:0765c16": "他。見聞隨喜。若憶不憶。若識不識。若疑不疑。若覆若",
    "X62n1205_002:0765c17": "露。一切重罪。畢竟清淨。我懺悔已。六根三業。淨無瑕",
    "X62n1205_002:0765c18": "累。所修善根。悉亦清淨。皆悉迴向。莊嚴淨土。普與眾",
    "X62n1205_002:0765c19": "生。同生安養。願[○@叩]阿彌陀佛。常來護持。令我善根。現",
    "X62n1205_002:0765c20": "前增進。不失淨因。臨命終時。身心正念。視聽分明。面",
    "X62n1205_002:0765c21": "奉[○@叩]彌陀。與諸聖眾。手執華臺。接引於我。一剎那頃。",
    "X62n1205_002:0765c22": "生在佛前。具菩薩道。廣度眾生。同成種智(起云)。",
    "X62n1205_002:0765c23": "懺悔發願已。歸命禮阿彌陀佛。及一切三寶(一拜)。",
    "X62n1205_002:0765c24": "(次旋繞法或三帀。或七帀乃至多帀。如是稱念。隨意隨帀。不拘遍數。稱云)。",
    "X62n1205_002:0766a01": "南無阿彌陀佛南無觀世音菩薩南無大勢至",
    "X62n1205_002:0766a02": "菩薩南無清淨大海眾菩薩摩訶薩",
    "X62n1205_002:0766a03": "自歸於佛。當願眾生。紹隆佛種。發無上意。(拜　三歸。遵華嚴淨",
    "X62n1205_002:0766a04": "行品)",
    "X62n1205_002:0766a05": "自歸於法。當願眾生。深入經藏。智慧如海。(拜　原文)",
    "X62n1205_002:0766a06": "自歸於僧。當願眾生。統理大眾。一切無礙。(拜)",
    "X62n1205_002:0766a07": "附一法治四病說(改正玉峯師作原名四大要訣)",
    "X62n1205_002:0766a08": "念佛有四種病。一貪靜境。二參是誰。三憂妄想。四求",
    "X62n1205_002:0766a09": "一心。惟以一法治之。曰出聲記數而已。出聲記數之",
    "X62n1205_002:0766a10": "法。無他巧妙。只要信深願切。每日限定多少數。開口",
    "X62n1205_002:0766a11": "散念。終身不改。久而久之。自知不可貪靜境。不可參",
    "X62n1205_002:0766a12": "是誰。不可憂妄想。不可求一心。四病盡除。而往生可",
    "X62n1205_002:0766a13": "決矣。當知每日限定多少數。開口散念。終身不改。即",
    "X62n1205_002:0766a14": "是信深願切。信深願切。即是至心信樂。至心信樂。即",
    "X62n1205_002:0766a15": "是阿彌陀佛四十八願中喫緊為人語。既合阿彌陀",
    "X62n1205_002:0766a16": "佛之願。即報阿彌陀佛之恩。而釋迦本師惡世說法",
    "X62n1205_002:0766a17": "之恩。六方諸佛勸讚護念之恩。亦無不報矣。所以決",
    "X62n1205_002:0766a18": "定往生也。若無此一法。便生四種病。一貪靜境。必以",
    "X62n1205_002:0766a19": "清坐頑定為奇特。極力持名為平常。一參是誰。必以",
    "X62n1205_002:0766a20": "依稀解悟為奇特。憶佛念佛為平常。一憂妄想。必以",
    "X62n1205_002:0766a21": "權巧強制為奇特。老實記數為平常。一求一心。必以",
    "X62n1205_002:0766a22": "泯默無記為奇特。開口散念為平常。以邪為正。以正",
    "X62n1205_002:0766a23": "為邪。豈不顛倒之甚。此四種病。究其根源。前二由於",
    "X62n1205_002:0766a24": "混濫禪宗。後二由於誤會本宗。故稍或犯之。必難往",
    "X62n1205_002:0766b01": "生。今逐一詳辯如左。",
    "X62n1205_002:0766b02": "一不可貪靜境者。靜境是四禪八定偏小之法。念佛",
    "X62n1205_002:0766b03": "人貪之。即是背大向小。捨妙有之用。取偏空之體。何",
    "X62n1205_002:0766b04": "足為奇。譬如死水。不能藏龍。若是大乘境界。全體大",
    "X62n1205_002:0766b05": "用。正在一句彌陀活潑潑處。譬如大海神龍出沒。教",
    "X62n1205_002:0766b06": "理分明。無庸更辯。每聞他師於念佛止靜時。開示云。",
    "X62n1205_002:0766b07": "此是好消息。各人要仔細看看。脚跟未穩者。以為奇",
    "X62n1205_002:0766b08": "特。便捨却阿彌陀佛。向鬼窟裏作活計。香又坐不來。",
    "X62n1205_002:0766b09": "佛又念不起。真是可憐生。多日念佛不說其功。暫時",
    "X62n1205_002:0766b10": "養靜。稱好消息。豈不大違經中執持名號。憶佛念佛",
    "X62n1205_002:0766b11": "之旨。夫念佛止靜者。譬如行路。時長力倦。暫歇而已。",
    "X62n1205_002:0766b12": "若當作好消息。豈正當念時。反是惡消息乎。如此開",
    "X62n1205_002:0766b13": "示。不但辜負彌陀慈父在蓮花上。日日望汝之恩。且",
    "X62n1205_002:0766b14": "非禪非淨。二門俱破。真實可悲可痛。將萬脩萬人去",
    "X62n1205_002:0766b15": "之勝異門。翻作銅牀并鐵柱之黑暗門矣。故余甞有",
    "X62n1205_002:0766b16": "偈云。仔細看一看。已隔千萬山。不如老實念。恰恰是",
    "X62n1205_002:0766b17": "真參。今更續四句以明之曰。稱名為動。清坐為靜。捨",
    "X62n1205_002:0766b18": "動取靜。墮坑落穽。",
    "X62n1205_002:0766b19": "二不可參是誰者。經云是心作佛。是心是佛。可見念",
    "X62n1205_002:0766b20": "佛人。分明以我自己本來之心。念西方阿彌陀佛。仗",
    "X62n1205_002:0766b21": "西方阿彌陀佛。顯我自己本來之心。念念是我心向",
    "X62n1205_002:0766b22": "佛。念念是佛向我心。心佛宛然。心佛一體。感應道交。",
    "X62n1205_002:0766b23": "不可思議。故要解云。離卻現前一念無量光壽之心。",
    "X62n1205_002:0766b24": "何處有阿彌陀佛名號。而離却阿彌陀佛名號。何由",
    "X62n1205_002:0766c01": "徹證現前一念無量光壽之心也。若念佛時。更參是",
    "X62n1205_002:0766c02": "誰。即是頭上安頭。騎驢覓驢。故靈峯大師呵云。以參",
    "X62n1205_002:0766c03": "話為奇特。念佛為平常。棄如意珠王。競取瓦礫。可哀",
    "X62n1205_002:0766c04": "矣。堅密大師亦云。劫濁盛時。眾生垢重。無以持名雜",
    "X62n1205_002:0766c05": "參話。雜參話則濁智騰波。定起邪見。又云淨土必不",
    "X62n1205_002:0766c06": "可入禪機。意見稍乖。二門俱破。此皆二大祖師父子",
    "X62n1205_002:0766c07": "相傳的的宗旨。若不聽受。即是信不深願不切。縱使",
    "X62n1205_002:0766c08": "日日念刻刻參。亦不得往生。何以故。念分兩頭故。與",
    "X62n1205_002:0766c09": "佛本願不相應故也。每聞他師將一箇誰字話頭。破",
    "X62n1205_002:0766c10": "卻我佛徹底悲心所說執持名號之大方便法門。害",
    "X62n1205_002:0766c11": "人參又參不到。念又念不起。假饒參得到。還是守屍",
    "X62n1205_002:0766c12": "鬼。緣不見彌陀。徒然發狂慧。不如不參者。念念知慚",
    "X62n1205_002:0766c13": "愧。奉勸發心念佛人。悋遵二大祖師之訓。勿稍疑惑。",
    "X62n1205_002:0766c14": "當知念佛法門。乃是以他佛名。顯自心體。他與自。佛",
    "X62n1205_002:0766c15": "與心。名與體。正同一東一西。兩面相對。中間一條直",
    "X62n1205_002:0766c16": "路。並無絲毫灣曲。斷著不得絲毫巧見。故幽溪大師",
    "X62n1205_002:0766c17": "云。瓊林玉沼。直顯於心源。是從彼一面。直透此一面",
    "X62n1205_002:0766c18": "之謂也。徹悟大師云。能於念念中頓契靈源。直趣覺",
    "X62n1205_002:0766c19": "海。是從此一面。直達彼一面之謂也。故念佛時。祇須",
    "X62n1205_002:0766c20": "直心直意。一直念去。不可更問是誰不是誰。反成迂",
    "X62n1205_002:0766c21": "曲。他師教人參念佛是誰者。亦非杜撰。乃因禪宗本",
    "X62n1205_002:0766c22": "有參誰字話頭法門。不論行住坐臥。一舉一動。皆令",
    "X62n1205_002:0766c23": "自看是誰。後來學者參不得力。或兼學念佛。或竟改",
    "X62n1205_002:0766c24": "念佛。彼宗師匠。乃不得已。勸令更看念佛是誰。此實",
    "X62n1205_002:0767a01": "曲為彼宗之善巧方便。意在化淨為禪。並非淨宗本",
    "X62n1205_002:0767a02": "旨。故淨土諸經。及蓮宗諸祖之書。皆無此說。惟雲棲",
    "X62n1205_002:0767a03": "大師兼采之。而靈峯父子終不以為然也。今恐他師。",
    "X62n1205_002:0767a04": "自亦不知此說所由來。將謂淨宗本旨如此。致成鬬",
    "X62n1205_002:0767a05": "諍。故不憚苦口痛辨之。而復括以偈曰。念佛為直。參",
    "X62n1205_002:0767a06": "誰為曲。捨直取曲。瞎人天目。",
    "X62n1205_002:0767a07": "三不可憂妄想者。妄想是意地之法。果位聖人。尚難",
    "X62n1205_002:0767a08": "除斷。何況凡夫。故直指云。能運身口之念。無論其散。",
    "X62n1205_002:0767a09": "但不間斷。自能一心。亦可即名一心。惟行之不休為",
    "X62n1205_002:0767a10": "度。固不必憂散亂矣。夫出聲持名。即口業清淨。手珠",
    "X62n1205_002:0767a11": "記數。即身業清淨。深信切願。求得往生。即意業清淨。",
    "X62n1205_002:0767a12": "的的確確。是三業清淨。至圓頓至直捷之大法門也。",
    "X62n1205_002:0767a13": "故善導永明。極重記數。古稱二祖皆彌陀化身。決定",
    "X62n1205_002:0767a14": "可憑。當知持名法門。功重帶惑。位重橫超。六方諸佛。",
    "X62n1205_002:0767a15": "釋迦本師。極口勸信。悉皆為此。總仗彌陀大願普收",
    "X62n1205_002:0767a16": "故也。末世眾生。障重心亂。欲向今生脫苦。捨記數持",
    "X62n1205_002:0767a17": "名一法。決定無門。其餘竪出三界之法。必須斷盡無",
    "X62n1205_002:0767a18": "明業惑。方了生死。禪宗所謂毫釐繫念。三途業因。自",
    "X62n1205_002:0767a19": "力難成故也。曾見他師輕念佛人云。汝念佛時。若有",
    "X62n1205_002:0767a20": "妄想。定然無用。其人不能答。余恐其被惑。因問云。汝",
    "X62n1205_002:0767a21": "不念佛。有妄想否。答無妄想。又問云。汝不念佛。既無",
    "X62n1205_002:0767a22": "妄想。當有何用。亦不能答。因復告之云。雖無妄想。而",
    "X62n1205_002:0767a23": "不念佛。實無可用。譬如黑夜中。無浮雲。亦無明月。必",
    "X62n1205_002:0767a24": "無所用。念佛人。有妄想。實有大用。譬如白日中。太陽",
    "X62n1205_002:0767b01": "熾盛。雖有浮雲重重。亦不礙陽光普照。令大地人。皆",
    "X62n1205_002:0767b02": "得受用。故靈峯云。深信切願念佛。而念佛時心多妄",
    "X62n1205_002:0767b03": "想者。即是下品下生。雖是下品。亦不礙與諸上善人。",
    "X62n1205_002:0767b04": "俱會一處。同受法樂。豈非大用。故余又嘗有偈云。彌",
    "X62n1205_002:0767b05": "陀一句法中王。雜念紛紛也不妨。萬里浮雲遮赫日。",
    "X62n1205_002:0767b06": "人間處處有餘光。又云。散亂持名大有功。幽途蒙照",
    "X62n1205_002:0767b07": "悉皆通。莫令佛日西山落。那怕迷雲百萬重。故知多",
    "X62n1205_002:0767b08": "妄想人。肯記數念佛者。定是信願堅固。決定往生。以",
    "X62n1205_002:0767b09": "其即是多善根多福德之大因緣也。不念佛者。說無",
    "X62n1205_002:0767b10": "妄想。不是無妄想。實在通身是妄想。自不覺耳。縱使",
    "X62n1205_002:0767b11": "真無妄想。而坐在無事甲裏。轉身不來。出身不得。亦",
    "X62n1205_002:0767b12": "禪家所謂立地死漢耳。縱使由此無妄想境界。漸入",
    "X62n1205_002:0767b13": "九次第定。居然能坐脫立亡。亦教家所謂不迴心鈍",
    "X62n1205_002:0767b14": "阿羅耳。何足貴哉。總緣彌陀經中一心不亂四字。今",
    "X62n1205_002:0767b15": "人錯會不少。致念佛退息者多。經意只要專意持名。",
    "X62n1205_002:0767b16": "不被貪嗔等所亂。即是一心不亂。並不教人斷盡妄",
    "X62n1205_002:0767b17": "想。方名一心不亂。若斷盡妄想。判位已是大阿羅漢。",
    "X62n1205_002:0767b18": "千古以來諸大祖師。能有幾人到此地位。然多有往",
    "X62n1205_002:0767b19": "生者。全仗平日信願堅固。念念不退。合佛本願。被蒙",
    "X62n1205_002:0767b20": "攝受故也。智者大師。即其明證。位登五品。帶惑可知。",
    "X62n1205_002:0767b21": "何況今時之人。業障越重。功行越淺。豈能斷盡妄想。",
    "X62n1205_002:0767b22": "普賢菩薩教人發願。願我臨終。盡除障礙。慈雲大師",
    "X62n1205_002:0767b23": "教人發願。願命終時。心不倒散。此皆平時念佛。不求",
    "X62n1205_002:0767b24": "無妄想之明證也。今人何故。不肯勸人先多念佛。偏",
    "X62n1205_002:0767c01": "要逼人先除妄想。認頭作尾。認尾作頭。顛倒之甚矣。",
    "X62n1205_002:0767c02": "經云。汝若不能念彼佛者。應稱阿彌陀佛。如是至心。",
    "X62n1205_002:0767c03": "令聲不絕。具足十念。即得往生。夫心不能念。即是散",
    "X62n1205_002:0767c04": "亂之極。口稱十念得生。即是帶惑往生。故西齋下品",
    "X62n1205_002:0767c05": "下生詩云。一旦魂飛心散亂。十稱佛號罪消鎔。金蓮",
    "X62n1205_002:0767c06": "鑠鑠如初日。當念西昇極樂宮。又經云。末法億億人",
    "X62n1205_002:0767c07": "脩行。罕一得道。唯依念佛。皆得度脫。末法億億人脩",
    "X62n1205_002:0767c08": "行。罕一得道者。即是今時妄想紛紛之人也。唯依念",
    "X62n1205_002:0767c09": "佛。皆得度脫者。即是帶惑往生也。若是定要斷盡妄",
    "X62n1205_002:0767c10": "想。方名一心不亂。方得往生。且道如何融會。可知末",
    "X62n1205_002:0767c11": "世眾生。業障越重。此法度世。功德越顯。乃全仗彌陀",
    "X62n1205_002:0767c12": "大願加被。帶惑得生故也。亦因眾生。與彌陀結緣已",
    "X62n1205_002:0767c13": "深故也。奉勸有緣之士。立決定志。記數持名。莫管妄",
    "X62n1205_002:0767c14": "想不妄想。當知脩行法門。有橫有竪。餘宗竪出。斷妄",
    "X62n1205_002:0767c15": "方成。淨土橫超。帶惑可至。故不論散亂多少。只要信",
    "X62n1205_002:0767c16": "深願切決定往生。普望諦聽不疑。繫以偈曰。帶惑為",
    "X62n1205_002:0767c17": "橫。斷妄為竪。捨橫取竪。彌陀呌苦。",
    "X62n1205_002:0767c18": "四不可求一心者。疑問曰。一心不亂。是彌陀經所說。",
    "X62n1205_002:0767c19": "開口散念。是祖師所呵。何謂以邪為正。以正為邪耶。",
    "X62n1205_002:0767c20": "答曰。可惜汝未曾久常念佛。若久常念佛。自知一心",
    "X62n1205_002:0767c21": "不亂。定從散念做成。若不先重散念。焉能成就一心。",
    "X62n1205_002:0767c22": "譬如儒士。必先讀書。然後能成文章。今責人先成文",
    "X62n1205_002:0767c23": "章。而不許先讀書。豈非以邪為正。以正為邪乎又譬",
    "X62n1205_002:0767c24": "如一切技藝。從生至熟。乃至熟能生巧。無不皆從肯",
    "X62n1205_002:0768a01": "學而成。今不肯學散念記數。何能便成一心不亂乎。",
    "X62n1205_002:0768a02": "且所謂不可求一心者。非余杜撰也。上條所舉直指",
    "X62n1205_002:0768a03": "之說。即是此意。其曰無論其散。但不間斷。自能一心",
    "X62n1205_002:0768a04": "者。正謂欲求一心。必先散念。由散漸一。自然而然。不",
    "X62n1205_002:0768a05": "可遽求其一。亦斷不能強求其一也。又曰亦可即明",
    "X62n1205_002:0768a06": "一心。惟行之不休為度。固不必憂散亂者。正謂一心",
    "X62n1205_002:0768a07": "甚難。而能不畏其難。日日定課散念。至死方休。則即",
    "X62n1205_002:0768a08": "此不畏難一之心。先已歸一。故雖未實到一心。亦可",
    "X62n1205_002:0768a09": "名一心也。當知此乃妙叶法師透徹淨宗。普收九品",
    "X62n1205_002:0768a10": "圓極之談。喫緊全在但不間斷。行之不休為度兩句。",
    "X62n1205_002:0768a11": "若非信深願切。必不能無間無休。果能無間無休。則",
    "X62n1205_002:0768a12": "念念之間。多散者自必漸少。少散者自必漸一。原非",
    "X62n1205_002:0768a13": "謂全不用心。隨口呌喚也。願深思之。願深思之。每聞",
    "X62n1205_002:0768a14": "他師先將一心不亂四字。打退多少信心學者。都說",
    "X62n1205_002:0768a15": "今生做不到。西方也不想。甚或怕開口之易散。而用",
    "X62n1205_002:0768a16": "力默努。致成病痛。或昏沈成片。墮入無記。而誤認為",
    "X62n1205_002:0768a17": "心空境界。總由說法不知難易故也。用敢不惜話墮。",
    "X62n1205_002:0768a18": "復說偈以救正之。曰散念為易。一心為難。捨易取難。",
    "X62n1205_002:0768a19": "過頭狂談。大眾倘能不棄我語。惟願同除四病。同學",
    "X62n1205_002:0768a20": "善導永明記數之樣。每日或千或萬。多至數萬。盡力",
    "X62n1205_002:0768a21": "行之。必定往生。古崑為感眾友極力護持。得滿摩崖",
    "X62n1205_002:0768a22": "經。及種種心願。乃成此篇。以暢破病之志。故於光緒",
    "X62n1205_002:0768a23": "七年秋日。在護國寺彌陀關中。敬然臂香四十八炷。",
    "X62n1205_002:0768a24": "供養阿彌陀佛。至心發願。願我一卷苦書。竪窮橫徧",
    "X62n1205_002:0768b01": "不絕。滅我多生罪愆。斷人四種疑惑。人人依此脩行",
    "X62n1205_002:0768b02": "箇箇同生極樂。",
    "X62n1205_002:0768b03": "改定僧玉峯摩崖圓滿白眾偈",
    "X62n1205_002:0768b04": "光緒三年秋。般若庵妙然法師。擬刻阿彌陀經石本。",
    "X62n1205_002:0768b05": "商之眾善信。皆曰不如摩崖。遂於是冬卜地杭州錢",
    "X62n1205_002:0768b06": "唐門外碁盤山。發心創募。次年二月佛涅槃日。沈覺",
    "X62n1205_002:0768b07": "塵居士與張常惺等四居士。結壇蘇州鄧尉聖恩寺",
    "X62n1205_002:0768b08": "念佛。許靈虗居士助緣外護。沈居士長跪寫經。口不",
    "X62n1205_002:0768b09": "絕念。字字頂禮。閱三七日寫畢。復如法寫楞嚴經大",
    "X62n1205_002:0768b10": "勢至菩薩圓通章。並著報恩論二萬餘言。至四月佛",
    "X62n1205_002:0768b11": "降生日。一切圓滿。先後五十三晝夜中。佛聲浩浩。無",
    "X62n1205_002:0768b12": "一息之停。而一壇主伴。祇有五人。輪轉精進。無病無",
    "X62n1205_002:0768b13": "惱。實為世間甚難希有之事。若非精誠所結。蒙佛如",
    "X62n1205_002:0768b14": "被。焉能及此。爾時妙然法師。因冬春間。募緣開山。奔",
    "X62n1205_002:0768b15": "走風雪中。感病垂危久矣。自知不起。惟竭力念佛。祝",
    "X62n1205_002:0768b16": "願此事之必成。適於三月初六本經寫成日。安詳西",
    "X62n1205_002:0768b17": "歸。若非法師願力。與彌陀願力。感通攝持。又焉能遠",
    "X62n1205_002:0768b18": "隔四百餘里。而冥契若此。可見此事之關繫法門重",
    "X62n1205_002:0768b19": "大矣。法師辭世後。事多掣肘。遷延至六月。諸居士因",
    "X62n1205_002:0768b20": "余曾於創議時。力贊其成。遂寄書勸請。爾時余正患",
    "X62n1205_002:0768b21": "病。掩關舜江旌教寺。念佛待死。又自問抄化等事。生",
    "X62n1205_002:0768b22": "平未諳。不敢應命。次年七月。護國寺成方師兄渡江",
    "X62n1205_002:0768b23": "來。備述崖工情形。知沈居士已收回鈎本。余若堅不",
    "X62n1205_002:0768b24": "肯出。則甯可緩辦。決不輕付他手。余前讀諸居士壇",
    "X62n1205_002:0768c01": "中發願文。不勝悲感。以為現當邪魔徧地。不但法運",
    "X62n1205_002:0768c02": "大衰。而世相亦壞。幸賴諸居士發此大心。成此勝功",
    "X62n1205_002:0768c03": "德。或尚可漸漸挽救之。今若半途而廢。豈不可痛。因",
    "X62n1205_002:0768c04": "虔禱佛前。拈鬮求示可去承辦與否。三拈皆可。遂決",
    "X62n1205_002:0768c05": "意破關至護國寺。細看崖工。一道齊平。宛同粉壁。上",
    "X62n1205_002:0768c06": "鑿飛簷。旁留兩柱。全體似石屋式。柱外開溝。直透崖",
    "X62n1205_002:0768c07": "頂。頂亦有溝。以瀉雨水。摩崖如此精緻。實從來所未",
    "X62n1205_002:0768c08": "有。足見前手一片苦心。惟因經費不充。遷就圖成。高",
    "X62n1205_002:0768c09": "廣丈尺。未照原議。沈居士恐經文排擠行長。離地太",
    "X62n1205_002:0768c10": "近。易致汙損。然尚幸崖下留有石坡。若亦鑿去之。使",
    "X62n1205_002:0768c11": "與地平。而人不能登。則崖壁自然顯高數尺。萬事隨",
    "X62n1205_002:0768c12": "緣。可了即了。應當如是。即雇船訪沈居士於青鎮。不",
    "X62n1205_002:0768c13": "遇。又至南潯。歡然相接。取鈎本歸。乃敬然臂香四十",
    "X62n1205_002:0768c14": "八炷。供養阿彌陀佛。發心募刻。祈早圓滿。並粗述募",
    "X62n1205_002:0768c15": "刻偈。懇諸同學。代為廣勸。一時樂助者。三千五百餘",
    "X62n1205_002:0768c16": "人。共收鷹洋三千八百三十圓。別具名冊。壇施既集。",
    "X62n1205_002:0768c17": "遂一面開工鑿坡。一面啟建四十九日念佛道場。至",
    "X62n1205_002:0768c18": "十一月十七日阿彌陀佛聖誕良辰。圓滿發願。為助",
    "X62n1205_002:0768c19": "緣諸善信回向西方。莊嚴淨土。幸蒙佛佑。於今光緒",
    "X62n1205_002:0768c20": "七年四月。一切工程。次第告成。除前手工費各自經",
    "X62n1205_002:0768c21": "理外。統計續開崖工鷹洋六百五十四圓。刻字九百",
    "X62n1205_002:0768c22": "圓。置道場地四百七十三圓。造彌陀院九百圓。造彌",
    "X62n1205_002:0768c23": "陀橋修接引橋周公橋。並填地基鋪路開河等。九百",
    "X62n1205_002:0768c24": "零三圓。此乃就所募信施。隨收隨銷之數。其間各項",
    "X62n1205_002:0769a01": "工程。先後緩急。實亦入不敷出。乃各以香儀嚫資補",
    "X62n1205_002:0769a02": "湊之。並於佛前立誓云。承辦崖經。敢不慎過。因果分",
    "X62n1205_002:0769a03": "明。公超私墮。凡崖壁經字各工匠。始終皆齋素從事。",
    "X62n1205_002:0769a04": "於七年三月先成。余當爾時。迴想渡江接手以來。共",
    "X62n1205_002:0769a05": "閱二十一月。無日不早出暮歸。經歷許多曲折。自媿",
    "X62n1205_002:0769a06": "毫無道力。不耐動緣。以致萬念起滅。大為苦累。若再",
    "X62n1205_002:0769a07": "違誓不住院之本願。管此道場。必造生死業。實大可",
    "X62n1205_002:0769a08": "怕。急欲辭歸。成方師兄發大慈心。挽留切勸云。兄自",
    "X62n1205_002:0769a09": "專辦西方。一切勞役。我願身代。余乃作禮三拜稱謝。",
    "X62n1205_002:0769a10": "同發誓願。願往生後。我為法師。他為僧主。盡未來際。",
    "X62n1205_002:0769a11": "同揚佛法。廣度眾生。又有淨民同學。亦發慈心。助力",
    "X62n1205_002:0769a12": "百圓。願同往生。常為善友。作大護法。真可謂百劫千",
    "X62n1205_002:0769a13": "生難遇之因緣矣。遂起七回向。至第三日。念及承辦",
    "X62n1205_002:0769a14": "此事至今。打失正念所累之際。失聲痛哭。因發憤於",
    "X62n1205_002:0769a15": "解七日閉關。立志求早往生。以報眾德。對眾告假時。",
    "X62n1205_002:0769a16": "說及近時念佛法門之病。聲淚俱下。得要語四則。隨",
    "X62n1205_002:0769a17": "手錄之。名為念佛四大要訣。今將摩崖始末。及不肖",
    "X62n1205_002:0769a18": "前後心行。披露白眾。並演作長偈。普望證明。戀西學",
    "X62n1205_002:0769a19": "人玉峯古崑謹記。",
    "X62n1205_002:0769a20": "　我集四要訣　　究竟從何起　　總為辦石經",
    "X62n1205_002:0769a21": "　事大身無倚　　不蒙眾友扶　　必定隨他去",
    "X62n1205_002:0769a22": "　一片西求心　　變成東想意　　今日想護法",
    "X62n1205_002:0769a23": "　明日想施主　　若能都想倒　　更加苦不已",
    "X62n1205_002:0769a24": "　如此惡作為　　諸佛皆不喜　　我若到此時",
    "X62n1205_002:0769b01": "　惡報將誰抵　　因此心發憤　　封關立規矩",
    "X62n1205_002:0769b02": "　四月七進關　　示眾淚如雨　　幸蒙佛力護",
    "X62n1205_002:0769b03": "　成此報恩語　　又想六方佛　　及我娑婆主",
    "X62n1205_002:0769b04": "　同說彌陀經　　功德不思議　　但一稱洪名",
    "X62n1205_002:0769b05": "　萬德齊包舉　　再不生深信　　轉迴何日止",
    "X62n1205_002:0769b06": "　想我得出家　　真實心歡喜　　本是地獄種",
    "X62n1205_002:0769b07": "　受苦無窮已　　何幸於今日　　名標蓮池裏",
    "X62n1205_002:0769b08": "　總是佛慈悲　　徹骨又徹髓　　故我讚淨土",
    "X62n1205_002:0769b09": "　拚命讚到底　　讚到心血乾　　還要讚幾語",
    "X62n1205_002:0769b10": "　纔得有此書　　供養諸善侶　　唯願見聞者",
    "X62n1205_002:0769b11": "　切莫看不起　　當發至誠心　　信受如佛語",
    "X62n1205_002:0769b12": "　種種諸疑惑　　從此永勿起　　佛說一切法",
    "X62n1205_002:0769b13": "　門門好無比　　我為業障重　　只可憑一語",
    "X62n1205_002:0769b14": "　不是毀謗他　　實為愧自己　　十方諸學人",
    "X62n1205_002:0769b15": "　正可將心比　　倘若業障重　　切莫貪元理",
    "X62n1205_002:0769b16": "　急須相信我　　依我立規矩　　每日念彌陀",
    "X62n1205_002:0769b17": "　必從一萬起　　朝朝十念法　　必要盡力舉",
    "X62n1205_002:0769b18": "　倘若肯信我　　即是我善侶　　我若到西方",
    "X62n1205_002:0769b19": "　決定不忘你　　倘若不信我　　我亦記得你",
    "X62n1205_002:0769b20": "　待我入婆娑　　決定來尋你　　不如早信我",
    "X62n1205_002:0769b21": "　早作西方侶　　大家同回去　　一團大歡喜",
    "X62n1205_002:0769b22": "　十方諸上士　　見我如是句　　莫謂是魔言",
    "X62n1205_002:0769b23": "　當信是佛義　　我曾立誓願　　不貪虗名利",
    "X62n1205_002:0769b24": "　豈肯出妄言　　自投㧞舌地　　實為諸眾生",
    "X62n1205_002:0769c01": "　同具此心理　　心理既皆同　　即與佛一體",
    "X62n1205_002:0769c02": "　是故阿彌陀　　等視如一子　　哀我六道中",
    "X62n1205_002:0769c03": "　流浪多生死　　特開大願門　　普望同歸去",
    "X62n1205_002:0769c04": "　還恐我障深　　觀想力不濟　　教我但稱名",
    "X62n1205_002:0769c05": "　出口念能繼　　又恐我亂心　　難到一心地",
    "X62n1205_002:0769c06": "　許我帶惑生　　妄想亦不忌　　又恐我命窮",
    "X62n1205_002:0769c07": "　業緣多牽繫　　教我脩十念　　朝朝向西記",
    "X62n1205_002:0769c08": "　庶不費工夫　　相續亦容易　　如此大悲恩",
    "X62n1205_002:0769c09": "　昊天同覆被　　我每一思量　　感極為墮淚",
    "X62n1205_002:0769c10": "　況既為佛子　　眾生即同氣　　若作自了漢",
    "X62n1205_002:0769c11": "　豈稱慈父意　　故采種種言　　流通於處處",
    "X62n1205_002:0769c12": "　苦苦勸同倫　　此事非兒戲　　當知呼吸間",
    "X62n1205_002:0769c13": "　無常難迴避　　及早同西歸　　莫再自暴棄",
    "X62n1205_002:0769c15": "報恩論卷正下",
    "X62n1205_002:0769c18": "報恩論卷附",
    "X62n1205_002:0769c20": "桐鄉沈善登述海鹽張常惺校錄",
    "X62n1205_002:0769c21": "上鍾子勤夫子書(以下三書勸讀書人兼論道家)",
    "X62n1205_002:0769c22": "某月日接讀復諭。適微感風邪。身熱嗜臥。越日乃愈。",
    "X62n1205_002:0769c23": "今一切如常矣。肅復稍遲。職是之故。秉氣受形。名為",
    "X62n1205_002:0769c24": "始有。實日即於無。波斯面[唆-口+芻]之談。距近故易見。陰符",
    "X62n1205_002:0770a01": "殺機之說。據遠故難知。其實一而已矣。(陰符雖偽託。而其理甚精。",
    "X62n1205_002:0770a02": "文亦奇倔。久無其本。頗思一繙。未識函丈有否)坡公赤壁賦。變不變兩義互",
    "X62n1205_002:0770a03": "融。最為空靈敏妙。慈體頭風。因熱益劇。而課卷批閱。",
    "X62n1205_002:0770a04": "勢不可更緩。同是境風所迫。而儒冠獨當其衝。抑亦",
    "X62n1205_002:0770a05": "時為之耶。日夕神馳。感歎曷已。命擬再書後篇。而具",
    "X62n1205_002:0770a06": "釋前者不敢不能之疑。敢勿勉力。惟太史公論道家",
    "X62n1205_002:0770a07": "要指。語意似未可闌入。吾聖人之時。與西方聖人之",
    "X62n1205_002:0770a08": "所謂時。皆兼定不定兩義。而互為體用。隱無正而元",
    "X62n1205_002:0770a09": "年必正。桓無王而始終皆王。於辭則本無而故著有。",
    "X62n1205_002:0770a10": "於義實因有而益顯無。總之物物現成。覿面即見。不",
    "X62n1205_002:0770a11": "待差派。還其本來。(春秋之義。本〔未〕有正有王。所謂王心也。而隱心本來無正。桓心本來",
    "X62n1205_002:0770a12": "無王。則兩還之。不兩還。則一亦不立矣。慈意所謂春秋記人心者。疑是如此。本經不熟。私意窺測。未知然否)",
    "X62n1205_002:0770a13": "佛教小始終頓四者。亦是當機本來。其實師子搏兔。",
    "X62n1205_002:0770a14": "何非全力。華嚴圓旨。普具眾經。惟其各還本體。故曰",
    "X62n1205_002:0770a15": "我無加損。(情見乎詞不獨詞已)惟其各還本來。故曰方便說法。",
    "X62n1205_002:0770a16": "非遷移變化之謂也。(人人心中本來有正有王。今乃無正無王。而正王之義顯然矣。",
    "X62n1205_002:0770a17": "人人心中。本來各具圓旨。今乃局於小始終頓。則還他小始終頓。而華嚴圓旨自見矣。故未嘗隨之遷變也)",
    "X62n1205_002:0770a18": "史公所稱道家無為無不為。及有法無法。有度無度",
    "X62n1205_002:0770a19": "等。似與此近而實大不同。下文虗者道之常。因者君",
    "X62n1205_002:0770a20": "之綱兩語。分明吐實。非虗無以為因。則體用祇著一",
    "X62n1205_002:0770a21": "面。而所謂無為無不為等者。顯然以無為為為。而不",
    "X62n1205_002:0770a22": "知為即無為。以無法為法。而不知法即無法。以無度",
    "X62n1205_002:0770a23": "為度。而不知度即無度。故善用之則為管子。而規摹",
    "X62n1205_002:0770a24": "不能宏遠。(管子列於道家。列傳敘其一生本領。亦止一因字。馬班皆鉅眼也)不善用",
    "X62n1205_002:0770b01": "之則或清靜而廢事。(班志所謂任一清虛)或刻覈而少恩。(致虗之流",
    "X62n1205_002:0770b02": "極必至於此。老子與韓非同傳。史公未必無意)要其本原。祇是不為天下先",
    "X62n1205_002:0770b03": "一語。惟善於用因。故却覺其不為物先。不為物後。以",
    "X62n1205_002:0770b04": "視儒佛之物各還物。本無先後。而我亦未嘗與焉者。",
    "X62n1205_002:0770b05": "相去不可道里計矣。比之算術。似祗平圓面積。而未",
    "X62n1205_002:0770b06": "合球體。楞嚴所列十仙。(道家似當堅固精氣一種。仙道似二實一)達磨所",
    "X62n1205_002:0770b07": "闢六宗。(有相。無相。定慧。戒行。無得。寂靜。後二宗正是道家。其實皆是也。病在執著耳)燦然",
    "X62n1205_002:0770b08": "明白。范書以佛經為道書之流。自是牽於志略家數。",
    "X62n1205_002:0770b09": "又譯本少出。宗旨未透。無可比儗。(班志於各家。必曰其源出於某某章。",
    "X62n1205_002:0770b10": "實齋以為成周官師之掌。殆為近之。佛生於周昭王時。身毒。至漢武時始通中國。前此莫徃莫來。安得淵源吾",
    "X62n1205_002:0770b11": "柱下之藏。而沿為此流耶。蔚宗以其無可位置。而牽合之。後人樂其說之足以勝佛也。遂不加察。而并以為多",
    "X62n1205_002:0770b12": "襲莊列。真所謂齊文定旨不足辨也)今欲暢明儒佛貌異心同之旨。似",
    "X62n1205_002:0770b13": "未可更涉道家。轉見椎拍痕迹也。時節因緣四字。妙",
    "X62n1205_002:0770b14": "絕無對。時節即數。因緣即理。(不答南宮之問。正熾然說此四字耳)必兩",
    "X62n1205_002:0770b15": "義交融互攝。乃無滲漏。前信以圓體顯時。自當以八",
    "X62n1205_002:0770b16": "線詮理。親切易明。(理本是萬物之線路耳。許書本義自明)而近來算術",
    "X62n1205_002:0770b17": "一事。眾心所注。於焉取譬。冀可曉了。亦誠如慈諭所",
    "X62n1205_002:0770b18": "云。惟措詞恐難得恰好。與說經體裁。尤易犯手。容徐",
    "X62n1205_002:0770b19": "思之。隨時擬稿。錄請訓定。連日擬議。似可以問答發",
    "X62n1205_002:0770b20": "端。即從經圓例方一語引入。頗亦真切而仍巧捷。更",
    "X62n1205_002:0770b21": "推上一截。從刻書起。如曰刻既成。或問云云。篇末遂",
    "X62n1205_002:0770b22": "及集資情事。如漢碑陰例。則此一段時節因緣。似亦",
    "X62n1205_002:0770b23": "可於言外得之。其中間尚有一層。必應補足斡旋者。",
    "X62n1205_002:0770b24": "生斯為斯。閹然媚世。天下中庸有胡公。臣妾人人學",
    "X62n1205_002:0770c01": "圓轉。其於聖人之時。真所謂彌近理而大亂真。孟子",
    "X62n1205_002:0770c02": "既稱聖人所惡。又直斷之為邪慝。且以是殿七篇。而",
    "X62n1205_002:0770c03": "後歷敘道統。以見自任之重。大聲疾呼。憂深思遠。概",
    "X62n1205_002:0770c04": "可見矣。今欲拈時字。為儒佛貌異心同之據。將上焉",
    "X62n1205_002:0770c05": "者誤解為易地皆然。無分別中。轉生分別(文中子即如此)其",
    "X62n1205_002:0770c06": "次委心任運。墮入無字甲裏。(隨任不是諸祖痛呵)其下謬詡通",
    "X62n1205_002:0770c07": "方。正蹈鄉愿之害。更不可救藥。(張蒿庵論誤解中庸二字之失。今且無賢",
    "X62n1205_002:0770c08": "無愚無貴無賤。觸處皆是。可勝浩歎。所謂偷心不死。佛也救你不得)殊不知春秋。雖東",
    "X62n1205_002:0770c09": "周列國。二百四十二年中之事之文之義。而實從此",
    "X62n1205_002:0770c10": "內外九州百千萬世。後聖有作。更無二義。眾經。(必如開皇",
    "X62n1205_002:0770c11": "時。揀別疑部方可。安得復有智果其人者。儒書雖亦有此憾。而智慧日出。文字彌縫。居然言之成理直繙易曉。",
    "X62n1205_002:0770c12": "橫繙多隔一層。無如何也)雖迦維衛國。四十九年中之言說章句。",
    "X62n1205_002:0770c13": "而實從此無量阿僧祇劫墨塵世界未來諸佛。普說",
    "X62n1205_002:0770c14": "此句。何則。推驗一時之人心是非邪正。無不曲到。猶",
    "X62n1205_002:0770c15": "割算一渾圜之綫。縱橫弧直。無不周徧。必周徧至見",
    "X62n1205_002:0770c16": "綫不見圜。而後其中之孰法孰實。無不會歸圜體。猶",
    "X62n1205_002:0770c17": "必曲到至見心不見時。(自三世之說盛行。遂疑聖人有所諱避。正好為鄉愿開解",
    "X62n1205_002:0770c18": "免之路可歎)而後其中之若予若奪。無不恰好時中。故知",
    "X62n1205_002:0770c19": "小圓不異大圓。即此時不異彼時。彼未嘗割算周徧",
    "X62n1205_002:0770c20": "者。必不能泯合圓體。未嘗推驗曲到者。必不許假託",
    "X62n1205_002:0770c21": "時中。(前信所言兩聖生於今日。論語及諸契經。未必一無改易者。正謂必如上云云。而後改易猶不",
    "X62n1205_002:0770c22": "改易也)如是立說。庶幾可息疑謗。而工夫下手處。亦自",
    "X62n1205_002:0770c23": "分明。不生諸弊。至象山先生語。簡括顯豁。而嫌於太",
    "X62n1205_002:0770c24": "渾侖。且異同之爭。到今未盡息。引之恐似特地更樹",
    "X62n1205_002:0771a01": "一幟。又三教並稱。(不知起自何時。中說居然筆之於書矣)漫無區別。道",
    "X62n1205_002:0771a02": "家是非且置。好辨之徒。復有謂既是儒佛一理。何必",
    "X62n1205_002:0771a03": "更佛者。亦有謂物莫能兩大。果孰優劣者。此兩疑皆",
    "X62n1205_002:0771a04": "甚淺。而實不易破。殊不知儒書見綫不見圓。使人因",
    "X62n1205_002:0771a05": "綫以會圓。而終未嘗舉似本無諸綫之全圓。(論語有多章分",
    "X62n1205_002:0771a06": "明道破矣。而為集注塞斷此路。春秋諸例錯出處。亦隱然舉示矣。而非函丈之穀梁補注。八面紮緊。直會到無",
    "X62n1205_002:0771a07": "字句處。迸出字句。亦徒覺其亂)佛書亦何獨非綫。却隨處道破綫從",
    "X62n1205_002:0771a08": "圓出。使人欲求本來自具之全圓。不得不從綫入。故",
    "X62n1205_002:0771a09": "曰不立一法。亦不捨一法。又曰治世語言。資生事業。",
    "X62n1205_002:0771a10": "皆順正法。乃為彼學者。又死煞句下。必謂羲媧孔顏。",
    "X62n1205_002:0771a11": "皆即某應真示現。何其陋也。(其竝取媧。分明惑於漢後之道書)然則",
    "X62n1205_002:0771a12": "全圓無則已。有則豈能廢佛書。(宋儒所得。盡從此出。漢唐以來學脈具在。",
    "X62n1205_002:0771a13": "不可誣○且自不覺耳。必謂陰用而陽拒之□過也)諸綫無則已。有則又豈得",
    "X62n1205_002:0771a14": "謂不從圓生。而圓反從綫生乎。置全圓於此。曰是不",
    "X62n1205_002:0771a15": "成綫。置諸綫於此。曰是不合圓。從而優之劣之。稍知",
    "X62n1205_002:0771a16": "算術者。必為噴飯矣。登又嘗疑春秋託始乎隱。為隱",
    "X62n1205_002:0771a17": "讓國耶。則且不正之矣。為平東遷耶。則何不於惠矣。",
    "X62n1205_002:0771a18": "一部大書。發端乃無一事。真是大奇。或者有元有春",
    "X62n1205_002:0771a19": "有王有正。(不必盡如五始之說)則天清地平。本來無事。聖意正",
    "X62n1205_002:0771a20": "欲從此拈起。而既為王者迹熄而作。則時代不可太",
    "X62n1205_002:0771a21": "遠。於惠固礙有公即位文義不可削。於桓則弑立。於",
    "X62n1205_002:0771a22": "莊閔僖又皆繼弑。而復遠在周桓莊之代。故不得不",
    "X62n1205_002:0771a23": "於隱歟。不能詳實。但向空寬處搜求。未識有當否。敂",
    "X62n1205_002:0771a24": "求訓示。(細思始元終麟之萬八千字。在聖人祇是欲無言。是故開端元年春王正月者。天何言哉",
    "X62n1205_002:0771b01": "也。向下千八百餘事者。時行物生也。絕筆獲麟者。夫何言哉也。故曰我欲託之空言。不如見之行事之博深切",
    "X62n1205_002:0771b02": "明也。如此拈題。似極現成。昨夜枕上忽然見此意。尚不是入魔道否。敂求訓示)至蒙擬示再",
    "X62n1205_002:0771b03": "書後文語。雖止六七句。而意已圓到。登他日屬稿。或",
    "X62n1205_002:0771b04": "照錄入。或但用意。且看通體文勢如何。茲難預定。竊",
    "X62n1205_002:0771b05": "議若可不著理學心學等字樣。似當略少葛藤。又諭",
    "X62n1205_002:0771b06": "謂補注心思門路。在漢莫近於揚雄。在　國朝莫近",
    "X62n1205_002:0771b07": "於李榕邨。登仍有未喻。疑亦謙詞。止尚書說事。春秋",
    "X62n1205_002:0771b08": "說理兩言。恐亦祇大段見分曉。使章章節節執筆詳",
    "X62n1205_002:0771b09": "說之。正未知如何。素不喜法言。不知溫公何所見。以",
    "X62n1205_002:0771b10": "侍談時。每聞稱許之。因復假讀數過。眼光自是不同。",
    "X62n1205_002:0771b11": "然似未脫辭賦家習氣。道理亦似其文。依墻摸壁。湊",
    "X62n1205_002:0771b12": "泊得來者多。游行自得者少。太元尤不解。似可不必",
    "X62n1205_002:0771b13": "作。作亦非難。(只難在字句古博耳)任作若干畫。但弗欠三。亦弗",
    "X62n1205_002:0771b14": "過十。言之皆可成理。有如泰西各國之閏法。及其以",
    "X62n1205_002:0771b15": "十二為成數等。元將安施。得無尚白之誚乎。榕村全",
    "X62n1205_002:0771b16": "書未得見。惟周易觀彖。反覆數過。折中亦未詳讀。易",
    "X62n1205_002:0771b17": "本圓物。體又整齊。且虗立其象。說固易圓。觀彖密亦",
    "X62n1205_002:0771b18": "密矣。圓亦圓矣。不知何以總覺輪轉不靈活。一似有",
    "X62n1205_002:0771b19": "意為之者。登前信謂函丈之穀梁補注。心思門路。為",
    "X62n1205_002:0771b20": "昔人所未有者。正不似此。本書大旨。多於侍坐時親",
    "X62n1205_002:0771b21": "承指授。前年因作書後文。略繙全書一過。至介人侵",
    "X62n1205_002:0771b22": "蕭節。不覺身心踊躍。真似有一圓物掍出。通體靈活。",
    "X62n1205_002:0771b23": "不可名狀。其實此事何關宏旨。自亦不知何所契證。",
    "X62n1205_002:0771b24": "大段舉似不得。而至今憶及。如在心目閒。不可解也。",
    "X62n1205_002:0771c01": "東事曷勝杞憂。金星躔日。自有書契至今。未之前聞。",
    "X62n1205_002:0771c02": "前得之新聞紙。檢開元占經。同類相近者。亦無其比。",
    "X62n1205_002:0771c03": "果何祥耶。世變日新。求吾本有之不變者。又猝不可",
    "X62n1205_002:0771c04": "得。彌可懼也(甲戌七月廿五日)。",
    "X62n1205_002:0771c05": "又",
    "X62n1205_002:0771c06": "頃間肅呈寸牋。附再書後擬稿。並論所擬微意各兩",
    "X62n1205_002:0771c07": "紙。皆甚草草。尚祈原恕。並有一節應申說。而別紙中",
    "X62n1205_002:0771c08": "匇匇忘之。春秋盡性之書。邵子語。傳心之要典。胡文",
    "X62n1205_002:0771c09": "定語。載道之文四字。却非程子本文。(本文是書詩載道之文。春秋聖",
    "X62n1205_002:0771c10": "人之用云云。竊意六經皆載道之文。故借用之)初稿是說理之文。特地改去。",
    "X62n1205_002:0771c11": "不但其句未安也。道是四通八達渾侖之名。理乃一",
    "X62n1205_002:0771c12": "彼一此分別之號。此段說春秋全部總統大旨。對上",
    "X62n1205_002:0771c13": "段渾侖天體。祇可用道字。勢難用理字。以理是上段",
    "X62n1205_002:0771c14": "推步諸術之對。此段文並未說春秋是是非非之例。",
    "X62n1205_002:0771c15": "非其比也。每疑宋儒主張理字。不過為道字。被釋老",
    "X62n1205_002:0771c16": "兩家說成閒家具。特地別開生面耳。其實說事物皆",
    "X62n1205_002:0771c17": "有一理。皆當依理而行。豈不安穩精到。必以此為涵",
    "X62n1205_002:0771c18": "天蓋地統宗會元之大號。則終說不去。譬如一箇綫",
    "X62n1205_002:0771c19": "團。名其渾侖全體則曰道。名其眾綫相際之夾縫則",
    "X62n1205_002:0771c20": "曰理。故理之本義。紋理也。即夾縫也。引申之為條理",
    "X62n1205_002:0771c21": "也。則兩邊之綫也。今必謂理在氣先。夫氣且未有。則",
    "X62n1205_002:0771c22": "何物為能夾。而成所夾之縫乎。假若理字果是涵天",
    "X62n1205_002:0771c23": "蓋地統宗會元之大名件。豈得論語孟子大學中庸。",
    "X62n1205_002:0771c24": "竟不提起。而六經中亦絕無僅有乎。孟子理也義也",
    "X62n1205_002:0772a01": "對舉。中庸文理密察並稱。只是條理紋理耳。樂記始",
    "X62n1205_002:0772a02": "言天理二字。亦祇是人心中所有在天之理耳。天理",
    "X62n1205_002:0772a03": "千條萬縷。分言之為天理。渾言之為天道。(手頭無北溪字義。不",
    "X62n1205_002:0772a04": "知其說云何。未識黃氏日鈔中。有論及否)春秋千八百事。事事辨其理。猶",
    "X62n1205_002:0772a05": "就綫團上所有夾縫。條條捱邊擦際。周遭走盡。依舊",
    "X62n1205_002:0772a06": "還他渾侖綫團。不短一絲。此所以但觀春秋。可以盡",
    "X62n1205_002:0772a07": "道。(程子此一說。理道二字極分明)主張理字。何嘗不是救世衛道之",
    "X62n1205_002:0772a08": "苦心。但說得過分。只見粉碎。不見渾侖。譬如將綫團",
    "X62n1205_002:0772a09": "扯成一條長綫。謂即是團體。亦何嘗不是。然而一直",
    "X62n1205_002:0772a10": "到底。四面盤不通。(戴東原直謂之以理殺人矣。可稱放膽文字)變成有盡。",
    "X62n1205_002:0772a11": "道豈有盡乎。與天地全不相似矣。佛教萬不可闢。即",
    "X62n1205_002:0772a12": "如華嚴四法界。曰理法界。事法界。理事無礙法界。事",
    "X62n1205_002:0772a13": "事無礙法界。何等精深博大。晉譯已如此。居然對舉",
    "X62n1205_002:0772a14": "理事。豈非導宋儒之先路。宋儒有理法界。其平心靜",
    "X62n1205_002:0772a15": "氣說到精微處。亦有第三法界。朱子兼有第二法界。",
    "X62n1205_002:0772a16": "論語亦祇到第三法界。(如公山章等)惟春秋竟是第四法",
    "X62n1205_002:0772a17": "界。所以宋儒怕講。以其動成違礙。胸中祇有理法界",
    "X62n1205_002:0772a18": "也。適見家人輩繳綫團。縱論及此。狂妄實甚。求涵育",
    "X62n1205_002:0772a19": "訓正之。",
    "X62n1205_002:0772a20": "又",
    "X62n1205_002:0772a21": "昨鐙下肅一牋。全是放言。綫團之喻。恐雖有廣長舌",
    "X62n1205_002:0772a22": "相。亦無可置辨。道字無對而可為散文。如乾道坤道",
    "X62n1205_002:0772a23": "之類。然亦終是通論二卦之辭。君臣父子長幼之道",
    "X62n1205_002:0772a24": "之類。亦是舉凡之辭。若相師之道。及察革之道等。則",
    "X62n1205_002:0772b01": "猶言法術矣。然亦祇可言道。不可言理。宋儒以理對",
    "X62n1205_002:0772b02": "氣。於是理成大名。其實理從氣生。二者並非平列。譬",
    "X62n1205_002:0772b03": "如樹木。得地氣自成花紋。其氣或有盈不足。小則花",
    "X62n1205_002:0772b04": "紋散亂。大則連皮坼裂。此顯而易見者。惟人亦然。凡",
    "X62n1205_002:0772b05": "物皆然。故理字祇能對事字。在物為理四字。乃真攧",
    "X62n1205_002:0772b06": "撲不破也。春秋之有第四法界。趙盾許止衛輒之事。",
    "X62n1205_002:0772b07": "最其大而顯者。齊桓之入之卒。及前諭陳侯鮑之卒",
    "X62n1205_002:0772b08": "之類。雖小小處。亦俱觸發無礙。所謂聖人灑然地步。",
    "X62n1205_002:0772b09": "惟其於道大適則然。若執煞理字。則不待終隱篇。便",
    "X62n1205_002:0772b10": "已到處荊棘。而要非將理字閣起一邊。春秋所以實",
    "X62n1205_002:0772b11": "在難讀也。來諭自以補注恐不免遺憾。此雖遜辭。而",
    "X62n1205_002:0772b12": "以道觀之。亦應有此理。猶天不可度。縱極推算之密",
    "X62n1205_002:0772b13": "於萬斯年。亦終不能盡其變。穀梁之有補注。已洩二",
    "X62n1205_002:0772b14": "千年來不傳之秘。即留小缺陷。何傷大體。正惟平心",
    "X62n1205_002:0772b15": "盡心至三十年之久且專。而猶自以為有憾。此春秋",
    "X62n1205_002:0772b16": "之道所以大。而補注之功所以不在孟子下也。登此",
    "X62n1205_002:0772b17": "語實非過分。將來必有印證興起於此語者。特登非",
    "X62n1205_002:0772b18": "其人。雖有言不足取信耳。",
    "X62n1205_002:0772b19": "又(此簷論儒佛異同勸謗法者)",
    "X62n1205_002:0772b20": "接展賜書。附還再書後文改稿半篇。讀悉種種。時令",
    "X62n1205_002:0772b21": "溫升寒燠不定。慈躬舊疾間作。心力疲煩。致前諭引",
    "X62n1205_002:0772b22": "弱草輕塵之喻。語多歎聲。讀之百感交集。時移境遷。",
    "X62n1205_002:0772b23": "無幾微之頃。可以自主。無智愚無窮通一也。所終不",
    "X62n1205_002:0772b24": "可得而變滅者。惟此妙明本心耳。穀梁經傳補注。開",
    "X62n1205_002:0772c01": "前古所未有。引來哲於通途。綜四十餘萬言。若非此",
    "X62n1205_002:0772c02": "廣大心量本有如是之通古今而不隔者。即亦安能",
    "X62n1205_002:0772c03": "鑿空而出耶。(朱子贊周禮。謂一一從廣大胸襟流出。而周禮實多可疑。故知藏識中。固無所",
    "X62n1205_002:0772c04": "不有。還當於緣生時。慎持之耳)然則立德立言。必有其能立者。與所",
    "X62n1205_002:0772c05": "立並立不朽矣。(民無信不立。乃信立即民立也)身世之感。不過一期",
    "X62n1205_002:0772c06": "適然耳。前此後此。皆不能必知其必不如是。即不如",
    "X62n1205_002:0772c07": "是。而今固如是。則同一無可自主矣。以適然還適然。",
    "X62n1205_002:0772c08": "庶幾非空非有。不昧本有。伏求隨時以道自衛。無任",
    "X62n1205_002:0772c09": "馳仰。至儒佛之異同。可以心通。難以迹較。據迹則說",
    "X62n1205_002:0772c10": "同說異。或全或半。或非或即。盡是情見卜度。終與道",
    "X62n1205_002:0772c11": "體不相似。所謂我真文殊。無是文殊。若有是者。則二",
    "X62n1205_002:0772c12": "文殊。而我今日。非無文殊。六句四轉。轉轉入微。轉轉",
    "X62n1205_002:0772c13": "出顯。前再書後。承命擬稿。初不敢下筆。敬辭不可。再",
    "X62n1205_002:0772c14": "三思之。又無從下筆。如是留之心目間。幾兩月餘。忽",
    "X62n1205_002:0772c15": "悟盡捨諸相。自然無不恰好。所以既屬草後。尚不苦",
    "X62n1205_002:0772c16": "難。而修多羅語。亦一句不引用。如心行平等。不說是",
    "X62n1205_002:0772c17": "非二句。未嘗非孔非佛。而正多此不非之見。所謂若",
    "X62n1205_002:0772c18": "有是者。則二文殊也。前作微意。前半喫緊在以身世",
    "X62n1205_002:0772c19": "之多故數語。後半喫緊在雖然下一轉。所謂而我今",
    "X62n1205_002:0772c20": "日。非無文殊也。(此等體會。以迹求之。真同夢囈。郭遠堂中丞所謂言有愈說愈不明者。實",
    "X62n1205_002:0772c21": "是閱歷有得之談。故惟有函丈前。乃敢直貢其愚。知蒙垂察)中間數節。喫重在機",
    "X62n1205_002:0772c22": "數既極。還達本原兩句。以為道理只是如此。故先結",
    "X62n1205_002:0772c23": "以物固莫不有然一語。而後拍入春秋。蓋機數兩語。",
    "X62n1205_002:0772c24": "人人如此。世世如此。閱世生人。閱人成世。就中析而",
    "X62n1205_002:0773a01": "言之。則竟是日日如此。機數者。猶例之方也。本原者。",
    "X62n1205_002:0773a02": "猶經之圓也。機數即從本原生。故本原要假機數顯。",
    "X62n1205_002:0773a03": "道體渾圓。其大無外。由一身言。必通於生死之故。而",
    "X62n1205_002:0773a04": "後還原。由歷世言。必盡其文質之復。而後還原。人之",
    "X62n1205_002:0773a05": "於道。譬猶盡大地為白紙。而著墨點如芥子許耳。自",
    "X62n1205_002:0773a06": "少而壯而老而死。譬猶引此墨點為綫。墨盡則止耳。",
    "X62n1205_002:0773a07": "厥初生民。不可得而知矣。鴻荒之代。大氐率性而行。",
    "X62n1205_002:0773a08": "其綫或交錯紛糾。而前後若斷若續。(但有男女尚不知父子兄弟之",
    "X62n1205_002:0773a09": "義)則於綫外餘紙。固茫茫大白。不可得而辨別也。既",
    "X62n1205_002:0773a10": "而漸推漸廣。漸成邊積。其三皇之世乎。所成邊積。或",
    "X62n1205_002:0773a11": "三四角。或不等角。以其數之不齊而難稽也。則命之",
    "X62n1205_002:0773a12": "一縱一橫一斜為正三角。其五帝之世。堯舜之前乎。",
    "X62n1205_002:0773a13": "然其角猶或銳或鈍。邊或等而積不等也。(數固有邊等積不等",
    "X62n1205_002:0773a14": "者)乃命縱為股。命橫為句。命斜為弦。或長或短。必取",
    "X62n1205_002:0773a15": "平直。蓋規制漸漸整齊矣。堯舜似之。至於夏殷。乃知",
    "X62n1205_002:0773a16": "合角成方。破方即角。惟變所適。皆有法實。而所占白",
    "X62n1205_002:0773a17": "紙。亦愈廣矣。至於有周。若方若角。邊邊相並。占紙更",
    "X62n1205_002:0773a18": "廣。漸見穹面。至於春秋之世。推諸方角。數漸難合。於",
    "X62n1205_002:0773a19": "是聖人直據圓體。制為割圜密率。隨拈一綫。無不均",
    "X62n1205_002:0773a20": "等。無不脗合。即無不會於全圓。春秋是也(以上但假喻以明其",
    "X62n1205_002:0773a21": "說耳。與大禹制句股之舊說。故自不同。而周髀矩生規。與班志規生矩之異說。卻可因此和會)是故",
    "X62n1205_002:0773a22": "孔子賢於堯舜。春秋貫攝羣經。非堯舜之智小而羣",
    "X62n1205_002:0773a23": "經之道狹也。時節因緣為之也。時節因緣誰為之。人",
    "X62n1205_002:0773a24": "人本有之廣大心量為之也。由皇而帝而王而覇。日",
    "X62n1205_002:0773b01": "新日盛。養生送死之道備。而陰陽消息之機顯矣。世",
    "X62n1205_002:0773b02": "界者。萬億愚賤之心之所結也。前前生後後。後後師",
    "X62n1205_002:0773b03": "前前。以有涯之生。逐無涯之知。忽於目前。而徧計所",
    "X62n1205_002:0773b04": "未至。念念趨前。不極乎有生之後而不止者。亦時節",
    "X62n1205_002:0773b05": "因緣所必至者也。聖人者。合萬億愚賤之心而常得",
    "X62n1205_002:0773b06": "先覺。是故死亦有知。聞道則可。表生德之在己歎",
    "X62n1205_002:0773b07": "逝者之如斯。天何言哉之談。無隱乎爾之教。或冥契",
    "X62n1205_002:0773b08": "於無始。或拈舉夫現前。皆羣經所不言。前聖所未發。",
    "X62n1205_002:0773b09": "而撰集者歷歷記之。初不見為元祕者。眾感而聖應。",
    "X62n1205_002:0773b10": "前此非不欲先天以開人。無所憑以為開也。本無所",
    "X62n1205_002:0773b11": "謂元秘也。自時厥後。侈鬼神論精氣。神仙之說。方伎",
    "X62n1205_002:0773b12": "之書。雜出爭鳴。皆自以為窺見至道。更數百年而大",
    "X62n1205_002:0773b13": "法東來矣。此又聖感而眾應。無非時節因緣之所為。",
    "X62n1205_002:0773b14": "莫之主而若或主之矣。凡物之自無忽有。積微成著",
    "X62n1205_002:0773b15": "者。莫不人感天應。天感人應。相待互發。故其運不窮。",
    "X62n1205_002:0773b16": "聖人之於眾人。亦若是焉。故其變無方。而其勢常順。",
    "X62n1205_002:0773b17": "佛生於天竺。其人多好深思。窮物性。不得則世其子",
    "X62n1205_002:0773b18": "孫。必得乃已。(師評恐與泰西有異)今泰西各國猶然。其於死生",
    "X62n1205_002:0773b19": "之故。見之獨早。前此七佛之生。又皆於其地。傳習之",
    "X62n1205_002:0773b20": "資。亦宜獨博。無足恠焉。明乎死生之故。則其一身自",
    "X62n1205_002:0773b21": "成一始終。推之多身無不同。推之他身亦無不同矣。",
    "X62n1205_002:0773b22": "而於大道乎何有。以周公之多材多藝。不必能知今",
    "X62n1205_002:0773b23": "日之機器。而不失為大聖。有今日之遠涉重洋。累譯",
    "X62n1205_002:0773b24": "通使。尋常之梯航。不足恃矣。則機器亦不失為至精。",
    "X62n1205_002:0773c01": "此其適於一節之宜。非如飲食衣服之切於日用。猶",
    "X62n1205_002:0773c02": "尚時至理彰。不可得而偏廢。況死生大事。古今必至",
    "X62n1205_002:0773c03": "之理苟為可免。孰不願免之。是故有醫禱之禮。雖必",
    "X62n1205_002:0773c04": "不免。而心以為必有死而不亡者。是故有祭祀之禮。",
    "X62n1205_002:0773c05": "記曰豈知神之所在。亦以主人有齋敬之心焉。心有",
    "X62n1205_002:0773c06": "即物有。一有自眾有。而幽明不二之理。斷可識矣。夫",
    "X62n1205_002:0773c07": "自太樸既散。機智日深。春秋一大變。陵夷至於戰國。",
    "X62n1205_002:0773c08": "皇古熙皡之氣象。澌滅殆盡矣苟有可以得生免死",
    "X62n1205_002:0773c09": "者。何所不為。何所不至。南宮之所疑。盲史之所紀載。",
    "X62n1205_002:0773c10": "其理莫可究詰。其事亦不足盡憑。然非當日之人心。",
    "X62n1205_002:0773c11": "實有險恠百出如是者。安從發為言而筆諸書。是故",
    "X62n1205_002:0773c12": "淨土實有其處。地獄亦實有其處。非故作是說以為",
    "X62n1205_002:0773c13": "勸懲也。樂生惡死之心。聖凡所同。但判於理欲公私",
    "X62n1205_002:0773c14": "而已。充從理之公心。不至於壽敝天地。羣生在宥不",
    "X62n1205_002:0773c15": "止。諸佛菩薩證之。充從欲之私心。不至於鉅痛劇苦。",
    "X62n1205_002:0773c16": "求死不得不止。十惡五逆證之。所證維何。還證此心",
    "X62n1205_002:0773c17": "而已。以此心本無能所。而其廣大亦本無止境也。三",
    "X62n1205_002:0773c18": "代而上。無所謂治統也。道在斯統在。君師一人也。世",
    "X62n1205_002:0773c19": "及之天下不能矣。猶有祖宗之功德存焉。至於春秋。",
    "X62n1205_002:0773c20": "先王功德之在人心者。亦日遠日忘。而道統乃專在",
    "X62n1205_002:0773c21": "師儒。是以百家爭鳴。思有以維持之。向非董生獨推",
    "X62n1205_002:0773c22": "孔氏。不知其敗亂何所底止。海外諸邦。大率以力征",
    "X62n1205_002:0773c23": "經營。興廢無常。故有國主。有教主。君師分治。而統歸",
    "X62n1205_002:0773c24": "於師故歷記動稱幾千幾百年。今泰西各國所奉之",
    "X62n1205_002:0774a01": "耶穌可證已。佛國之印度猶是也。過去七佛之長壽。",
    "X62n1205_002:0774a02": "猶吾儒書相傳之初中三皇。因提禪通前記諸說。莫",
    "X62n1205_002:0774a03": "可深考。或譯者誤以傳統當年歲耳。(師評此未必然)其佛亦",
    "X62n1205_002:0774a04": "有入統不入統之異。(師評。此不知何故)釋迦之本師。燃鐙可",
    "X62n1205_002:0774a05": "證也。不入統而不失其為佛。猶吾伊周也。其教亦有",
    "X62n1205_002:0774a06": "損益因革。至釋迦而始明備。猶吾孔子乃集大成也。",
    "X62n1205_002:0774a07": "(師評初佛後佛。總是一佛。法華以過去未來無量億劫。縮之於一時。以三千大千世界。縮之於一處。故千萬億佛。",
    "X62n1205_002:0774a08": "多在一佛光中)教五分時。由淺入深。猶吾之有小學大學。皆",
    "X62n1205_002:0774a09": "一時人心為之。非有優劣也。其經論多以六度為本。",
    "X62n1205_002:0774a10": "以遮惡進善極於忘善。獲本妙心。而所謂善者。但舉",
    "X62n1205_002:0774a11": "大綱。其細目專在律藏。亦猶吾餘經。但言綱要。而品",
    "X62n1205_002:0774a12": "節之詳。有少儀有曲禮。尤以十七篇為專書。故最後",
    "X62n1205_002:0774a13": "叮嚀。以波羅提木叉所在為導師猶在也。其律之繁",
    "X62n1205_002:0774a14": "文縟節。殆過於十七篇。而專在於動作云為之細。別",
    "X62n1205_002:0774a15": "無冠昏喪祭之分。以諸禮儀制。從其國之時主所定。",
    "X62n1205_002:0774a16": "非教主所得專也。其發明心性而推諸倫紀者。止於",
    "X62n1205_002:0774a17": "修齊。略無治平之術。以兵農刑政。皆非教主所有事。",
    "X62n1205_002:0774a18": "其所傳受。專以師道為重。苟不得人。不輕付法。或以",
    "X62n1205_002:0774a19": "有體無用詆之。或以心性為本。強為之解。皆非也。師",
    "X62n1205_002:0774a20": "道立而善人多。所益於家國者大矣。心性果明。如鏡",
    "X62n1205_002:0774a21": "照物。遠近高下。焉有不如其本分。以從時王之制。酌",
    "X62n1205_002:0774a22": "古今之宜。奚不可者。惟既已為僧。則所重在彼不在",
    "X62n1205_002:0774a23": "此。而世亦斷無以僧莅事者。必責其若者可以為堯",
    "X62n1205_002:0774a24": "舜。若者可以為伊周。(憶朱子有此語)則吾儒之以師道自居。",
    "X62n1205_002:0774b01": "不出而求仕者。雖西河老師。不得免矣。未為通論也。",
    "X62n1205_002:0774b02": "其衣冠以別於凡民。猶吾儒服也。原不舉國而髠之。",
    "X62n1205_002:0774b03": "其初制。春秋家居養父母。夏冬入蘭若。結制修學。故",
    "X62n1205_002:0774b04": "其序年齒。稱夏臘。久漸衰敝。至有破夏破臘。離衣(結制",
    "X62n1205_002:0774b05": "時。不得離三衣)遠出者。乃變其法。而有別築室以養親之事。",
    "X62n1205_002:0774b06": "其世俗男子從學者。或思欲歸家。欲飽還來。但戒多",
    "X62n1205_002:0774b07": "婬邪婬耳。亦非不近人情也。其不畜妻子者。所承者",
    "X62n1205_002:0774b08": "師之統。故所傳者以道為重。以法為嗣。不得其人。雖",
    "X62n1205_002:0774b09": "所生不輕付。羅睺羅是也。誠得其人。則統終不絕。何",
    "X62n1205_002:0774b10": "久遠如之。故律制傳戒。一壇過三人者。即犯濫法罪。",
    "X62n1205_002:0774b11": "其三人所受戒。亦必多年熟習。先沙彌。次比邱次菩",
    "X62n1205_002:0774b12": "薩。循序漸進。有終身不得圓具者。唐代猶存古意。今",
    "X62n1205_002:0774b13": "則一壇數百人。三戒並傳。無惑乎不能得人也。堯舜",
    "X62n1205_002:0774b14": "變古來常局。遽以天下授匹夫而不疑。大禹又變堯",
    "X62n1205_002:0774b15": "舜之局。竟授其子而亦不疑。聖人作用。無非因乎其",
    "X62n1205_002:0774b16": "時。豈凡情所能測。乃戰國時。猶有德衰之惑。魏晉而",
    "X62n1205_002:0774b17": "降。更託禪讓以售其奸。人心之變幻。信無一法可以",
    "X62n1205_002:0774b18": "持久不敝者。今無知窮民以披剃為生計。不足辨。亦",
    "X62n1205_002:0774b19": "不足責。顧以歸罪於釋迦。何異以操莽之所為。歸罪",
    "X62n1205_002:0774b20": "於堯舜周公乎。不待智者而知其不可也。其教以音",
    "X62n1205_002:0774b21": "聲入。故不立文字。諸經皆語錄。非文字也。密部諸呪。",
    "X62n1205_002:0774b22": "所謂耳學。或一音含多義。或多音成一義。其所謂義。",
    "X62n1205_002:0774b23": "亦在文字之外。故不能繙。譬吾經解文評詩品之屬。",
    "X62n1205_002:0774b24": "彼雖讀至瓶翻水瀉。亦終不能得吾會心之所在。而",
    "X62n1205_002:0774c01": "吾則一一功用。一一效驗。學之可至。自然分寸之無",
    "X62n1205_002:0774c02": "差。蓋耳治目治之格不相入。本來如是。彼此相望。應",
    "X62n1205_002:0774c03": "信失笑也。其言大而無當。橫賅竪徹。動稱無量無邊。",
    "X62n1205_002:0774c04": "無非顯示此心量。而亦無非實證之圓體。非設辭也",
    "X62n1205_002:0774c05": "譬如凝想佛像。為若干高大。則竟眉目了了。夫既若",
    "X62n1205_002:0774c06": "干高大矣。以吾仰視。豈不僅見其足底。而不然者。以",
    "X62n1205_002:0774c07": "吾之見性。本不局於兩目也。又如近世圓光術之精",
    "X62n1205_002:0774c08": "者。舍親曹星濤宰青田。以捕盜輒獲。庚申辛酉間。家",
    "X62n1205_002:0774c09": "茂二叔。倩人圓許貫翁一家踪蹟。晤後問之。歷歷如",
    "X62n1205_002:0774c10": "繪。夫已過之事。距遠之境。而光中若有留著。攝之可",
    "X62n1205_002:0774c11": "見。以此知虗空之光。無非人心本光。如鏡含影。雖多",
    "X62n1205_002:0774c12": "不雜。而世界詎復有盡乎。西人所測見中實地。猶其",
    "X62n1205_002:0774c13": "淺近者矣。推此以思。善惡報應之理。所以不啻燭照",
    "X62n1205_002:0774c14": "數計。者正為皆自心光變現也。更何敢以目所不覩",
    "X62n1205_002:0774c15": "而疑之也。親切示人。莫要於像。(易理之神妙不測。殆亦此意乎)即正",
    "X62n1205_002:0774c16": "法時。無非像法。(師評。儒以文字教。佛以像教。即彼之目治也)經首每言一",
    "X62n1205_002:0774c17": "時佛在某處。與某眾俱。為時處主伴四者成就。結集",
    "X62n1205_002:0774c18": "時。加如是我聞。為信聞二者成就。(亦有稱聞如是。亦有稱我聞如是。及",
    "X62n1205_002:0774c19": "無我字者。或譯略。或本缺。遺教無此四字者。通序始終不可稱一時也。四十二章。八大人覺。亦無此四字者。雜",
    "X62n1205_002:0774c20": "集之。非一時也)共六成就。而經體立。此最是一代時教之大",
    "X62n1205_002:0774c21": "主腦。即所謂時節因緣也。蓋人與人相接。無一而非",
    "X62n1205_002:0774c22": "此四成就。在凡在聖。皆不能以須臾離。則道在其中",
    "X62n1205_002:0774c23": "矣。縱曠野獨處。而情與無情。俱猶主伴也。但無說聽。",
    "X62n1205_002:0774c24": "則不成經耳。故知時時處處。無隱乎爾。時時處處。現",
    "X62n1205_002:0775a01": "身說法。此其妙何等現成。而其教人何等明白。故隨",
    "X62n1205_002:0775a02": "說隨聽。便稱此經。貴使即目會心。乃真不立文字。法",
    "X62n1205_002:0775a03": "華開端。最顯此理。華嚴八十萬言。而佛說乃止二品。",
    "X62n1205_002:0775a04": "亦此意也。其學有先知後行者。楞嚴圓覺諸經是也。",
    "X62n1205_002:0775a05": "有先行後知者。梵網華嚴行願品之類是也。雖分先",
    "X62n1205_002:0775a06": "後。而要皆以戒定慧三學為始基。及其至也。亦不過",
    "X62n1205_002:0775a07": "充滿此三學。無他道也。或謂其精粹理趣。皆中國文",
    "X62n1205_002:0775a08": "士所為。此不足辯。其字句名目。既皆儒書所絕無。(六十",
    "X62n1205_002:0775a09": "四卦名。及爻象彖等。皆羣經所無。且無別用。可謂大奇)而理致又惟論語時一",
    "X62n1205_002:0775a10": "相類。後之文士。若能為之。安得唐以前諸說理者。竟",
    "X62n1205_002:0775a11": "無一二可證。取吾之言性心者。斷自隋以前止。取宋",
    "X62n1205_002:0775a12": "以後言心性者。斷自明季止。中間獨有佛書。而衇絡",
    "X62n1205_002:0775a13": "可尋矣。蓋自隋智者大師創四教儀。而唐之杜順賢",
    "X62n1205_002:0775a14": "首清涼圭峰諸師繼之。此道乃粲然明備。宋儒初皆",
    "X62n1205_002:0775a15": "沈潛於此。如空印空。必不能更分界限。原非陰用而",
    "X62n1205_002:0775a16": "陽拒之也。是故有取其意義者。如說心。與其非外而",
    "X62n1205_002:0775a17": "是內。不若內外之兩忘。全是楞嚴徵心本意也。誠無",
    "X62n1205_002:0775a18": "為。(只換卻真如二字耳)幾善惡。(只換卻動念二字耳)動而無動。靜而無靜",
    "X62n1205_002:0775a19": "等。圓覺諸經廣見。不可悉舉也(多得諸宗鏡錄。故記不清)有直用",
    "X62n1205_002:0775a20": "其文句者。如體用一源。顯微無間。華嚴家常語也。(不記",
    "X62n1205_002:0775a21": "出何本。無間原文作不二)止動歸止。止更彌動。四祖信心銘也。善",
    "X62n1205_002:0775a22": "登所見唐代諸師釋經之書極寡陋。而已觸處皆是。",
    "X62n1205_002:0775a23": "朱子尤多。並喜用宗門語。是故唐賢之闢佛。是恐其",
    "X62n1205_002:0775a24": "惑人。宋賢之闢佛。是惡其勝己。言語氣象之間。不可",
    "X62n1205_002:0775b01": "得而掩也。夫既深入其中。至十餘年之專且久。而後",
    "X62n1205_002:0775b02": "此力排之。以為是吾道之大害者。千言萬語。歸根只",
    "X62n1205_002:0775b03": "是滅絕彝倫一句大頭腦話(師評。快論。從未經人道破)然則前此十",
    "X62n1205_002:0775b04": "餘年。竟并此極粗淺之大害而不能覺察。有是理乎。",
    "X62n1205_002:0775b05": "亦可知其非出本心矣。竊謂儒佛之異同。真不必辨。",
    "X62n1205_002:0775b06": "亦不待辨。以言乎同。則兩家均是白紙墨綫。以言乎",
    "X62n1205_002:0775b07": "異。則一則舉綫以表紙。一則舉紙以表綫。必謂其綫",
    "X62n1205_002:0775b08": "畢竟同中有畢竟異。則左看成正弦者。右看即成餘",
    "X62n1205_002:0775b09": "弦。而較其長短之畫。則盡是半徑。究其起畫之點。則",
    "X62n1205_002:0775b10": "隨在中心。徒為紛紛。返諸身心。實無所益。夫道與心",
    "X62n1205_002:0775b11": "與時。皆無窮也。必如白紙墨綫之喻。則更積數千百",
    "X62n1205_002:0775b12": "年。竟至滿紙皆綫。將不變異乎。而正不然也。我所畫",
    "X62n1205_002:0775b13": "者。無論滿一象限。或半象限要已中邊暢足。成半徑",
    "X62n1205_002:0775b14": "綫。從此八面圓轉。悉皆平等。倍之成通徑。亦悉平等。",
    "X62n1205_002:0775b15": "割之生諸綫。亦悉平等。是故兩土聖人。占斷諸方。盡",
    "X62n1205_002:0775b16": "未來際。更莫能外。縱或破紙穿入地中。畫其所謂擺",
    "X62n1205_002:0775b17": "綫拋物綫等。彼終不能穿過全地。畫於地外。則亦仍",
    "X62n1205_002:0775b18": "可以諸綫御之。而盡窮其數。此則善登所為見得綫",
    "X62n1205_002:0775b19": "外惟紙。紙外惟綫。離不成二。合亦非一。而不敢更生",
    "X62n1205_002:0775b20": "分別相之微意也。春秋之為圓經。惟函丈創通斯秘",
    "X62n1205_002:0775b21": "二千年來。未有能見及者。正為牽於前後諸例之參",
    "X62n1205_002:0775b22": "差。不能因其參差而參差之。不知聖人本無成心。我",
    "X62n1205_002:0775b23": "自執之而有成見也。前擬再書後篇。亦不敢稍有成",
    "X62n1205_002:0775b24": "見。所以疊次往返函商諸意。悉置不用。竟作為隨口",
    "X62n1205_002:0775c01": "問答之語。不大著力安排。恐轉失真。後幅雖然云云。",
    "X62n1205_002:0775c02": "仍不敢不歸還儒書面目。似與前此來諭所謂非同",
    "X62n1205_002:0775c03": "非異者。尚不背謬。或亦無須更改也。近見為兩家左",
    "X62n1205_002:0775c04": "右袒諸書。都不得要領。欲作勸刻全藏疏。不能不略",
    "X62n1205_002:0775c05": "有辨論。又甚不欲蹈鬬爭惡習。故以所自謂心得者。",
    "X62n1205_002:0775c06": "覼縷如右。冗繁無緒。伏求隨便批示於原紙行間。勿",
    "X62n1205_002:0775c07": "過煩心。別賜牋答。無任叩感屏營之至。",
    "X62n1205_002:0775c08": "穀梁補註再書後(是篇以天佛聖合言之可見道無方體當下即是說",
    "X62n1205_002:0775c09": "異說同祇成戲論)",
    "X62n1205_002:0775c10": "是書既修定。一時賢士大夫知與不知。相勸助剞劂。",
    "X62n1205_002:0775c11": "越三年遂付手民。於是先生謂諸君子嘉惠之意甚",
    "X62n1205_002:0775c12": "盛。不可忘。則於卷尾備書之。用漢碑陰記出錢例也。",
    "X62n1205_002:0775c13": "客或私於善登曰。若是其不類於釋子之募刻諸經",
    "X62n1205_002:0775c14": "乎。而可乎。曰是固紀實也。奚而不可。且先生以身世",
    "X62n1205_002:0775c15": "之多故。而穀梁家學之垂絕復興也難。故謹而志之。",
    "X62n1205_002:0775c16": "亦春秋所謂變之正也。奚而不可。客笑曰有是哉。人",
    "X62n1205_002:0775c17": "謂子好佛氏書。癖固有至是者乎。曰然。然則子今殆",
    "X62n1205_002:0775c18": "進矣。乃好春秋。曰否。始吾於佛氏書。三入三出。讀先",
    "X62n1205_002:0775c19": "生此書。而後乃今不復出。子謂吾進焉否也。且子獨",
    "X62n1205_002:0775c20": "未聞洪氏慶善之說乎。曰春秋本無例。學者因行事",
    "X62n1205_002:0775c21": "之迹以為例。猶天本無度。治厤者即周天之數以為",
    "X62n1205_002:0775c22": "度。是說也。其於三乘權實之旨。亦猶二五之於十也。",
    "X62n1205_002:0775c23": "吾為子言之。子行復大笑之。夫行事之迹。其可見者",
    "X62n1205_002:0775c24": "也。而周天之數不可見。所可見者。七曜到星之懸象",
    "X62n1205_002:0776a01": "而已。其寓焉者也。然且推步家舍是無以布其算。則",
    "X62n1205_002:0776a02": "從而經之緯之平之穹之。俄而得其嬴縮侈斂焉。則",
    "X62n1205_002:0776a03": "又制為里差歲差諸密率以求之。蓋始亦雜候氣朔。",
    "X62n1205_002:0776a04": "取足順時序列人事而已。而機數既極。還達本原。恢",
    "X62n1205_002:0776a05": "恢大圓。亦幾一引錣而如在戶牖。然則其寓焉者。其",
    "X62n1205_002:0776a06": "即真焉者邪。其佛氏所謂顯密不二者。物固莫不有",
    "X62n1205_002:0776a07": "然者邪。以事迹求春秋。何以異於是。夫春秋者。載道",
    "X62n1205_002:0776a08": "之文。盡性之書。而傳心之要典也。其事則齊桓晉文。",
    "X62n1205_002:0776a09": "其文則史。以為心與性道之無在無不在。而不可以",
    "X62n1205_002:0776a10": "察察言也。則生乎春秋。而言春秋焉可。目接乎魯史。",
    "X62n1205_002:0776a11": "而言魯史焉可也。是故始元終麟之千八百事。猶懸",
    "X62n1205_002:0776a12": "象也。寓也。是其是非其非。固其是其非之相形而愈",
    "X62n1205_002:0776a13": "出。則賅而存焉。亦寓也。雖然。有辯焉。亦既身際乎其",
    "X62n1205_002:0776a14": "時。而愀然不獲己於言矣。而又謂此是是非非之相",
    "X62n1205_002:0776a15": "形愈出者。均之未概乎所欲言之數。是即與於惑之",
    "X62n1205_002:0776a16": "甚者也。寓云乎哉。故曰我欲託之空言。不如載之行",
    "X62n1205_002:0776a17": "事之深切著明也。此之謂也。子休矣。吾所窺竊於先",
    "X62n1205_002:0776a18": "生此書者若此。則未知吾果進也否矣。客既退。以質",
    "X62n1205_002:0776a19": "於先生。先生曰善哉喻乎。弗亦已察察言之乎。盍并",
    "X62n1205_002:0776a20": "次斯語以眎後賢。吾為子分謗焉。遂書諸記出錢之",
    "X62n1205_002:0776a21": "右。甲戌冬十月庚午朔。",
    "X62n1205_002:0776a22": "致楊仁山書(代許息庵)",
    "X62n1205_002:0776a23": "去春得接慈光。轉眼已踰年半。垂天大翼。九萬高騫。",
    "X62n1205_002:0776a24": "下視鸒鳩。搶枋如故。雖等逍遙之樂。能無升沈之殊。",
    "X62n1205_002:0776b01": "西向瞻風。可勝馳結。去春停雲歇浦。息庵曾肅短牋。",
    "X62n1205_002:0776b02": "附上宗範刻貲番銀雙百。想經局接替得人。早為鏤",
    "X62n1205_002:0776b03": "板。此書足令末法狂禪。觸目知懼。而傳本絕少。急望",
    "X62n1205_002:0776b04": "流通。刻下尚未見鐫樣。或當竢全帙告成。并原本寄",
    "X62n1205_002:0776b05": "還校讀耶。跂盼跂盼。法運久衰。異說蠭起。自非深心",
    "X62n1205_002:0776b06": "大力。密轉潛移。殆未易著手。賢橋梓溈仰一門。普賢",
    "X62n1205_002:0776b07": "再世。以抒海移山之願。現請纓投筆之身。定知往昔",
    "X62n1205_002:0776b08": "賢護會中。發心再來。應時應機。善巧若此。前次高情",
    "X62n1205_002:0776b09": "遠覧。新刊法寶。捆載西行。手眼已非凡可測。近幸邦",
    "X62n1205_002:0776b10": "交益固。梵院剏興。想公暇圓修。不違本誓。淤泥池裏。",
    "X62n1205_002:0776b11": "蓮種早自深栽。野狐窟中。師子正好游戲。且聞彼都",
    "X62n1205_002:0776b12": "人士。盛稱其算學格物諸法。率曰東來。代數則演自",
    "X62n1205_002:0776b13": "天元。化學亦昉於丹訣。矧此般若親種。本含靈所同",
    "X62n1205_002:0776b14": "具。詎遷地而弗良。一旦時至理彰。闡提歸命。推本所",
    "X62n1205_002:0776b15": "自。安得不復以東來大法。尊所師承。圓滿願輪。會當",
    "X62n1205_002:0776b16": "有日。瓣香遙祝。昕夕以之。息庵垂暮之年。塵勞轉重。",
    "X62n1205_002:0776b17": "自利不足。遑云利他。幸色力差勝於前。而法緣亦頗",
    "X62n1205_002:0776b18": "不淺。去冬從本願寺笙洲上人。購得彼國校刊大藏",
    "X62n1205_002:0776b19": "疏行密字。豁目爽心。其書實合宋元明藏及高麗本。",
    "X62n1205_002:0776b20": "逐一詳勘異同。標列眉際。而密部諸經。若神變疏鈔",
    "X62n1205_002:0776b21": "等。尤賅備無遺。彼國諸宗著述。亦附載焉。都凡千九",
    "X62n1205_002:0776b22": "百零部。略依蕅師知津例。分二十三門。合八千五百",
    "X62n1205_002:0776b23": "餘卷。可謂洋洋大觀矣。分編四十函。又逐冊為目。而",
    "X62n1205_002:0776b24": "重譯互見之本。往往虗列其數。體例殊疏。檢尋亦大",
    "X62n1205_002:0776c01": "不易。覺塵適於去臘遷居來吳。相與商榷。依其所分",
    "X62n1205_002:0776c02": "門類。稍稍移易增省之。益以歷代目錄所載。及明季",
    "X62n1205_002:0776c03": "至今若緇若素。未入藏諸作。勒為一編。其中國失傳",
    "X62n1205_002:0776c04": "諸書。乃至日本撰述。現有刊本。未入藏諸書。亦函屬",
    "X62n1205_002:0776c05": "笙洲鈔目。甄揀附入之。而一一誌其存佚。別其部居。",
    "X62n1205_002:0776c06": "提其綱要。辨其疑偽。使當來見聞隨喜之者。若信若",
    "X62n1205_002:0776c07": "疑。悉有依據。不復啟譌替混濫之嫌。如是則二千年",
    "X62n1205_002:0776c08": "來。中東兩國相傳教文。并其古有今無諸經目。庶幾",
    "X62n1205_002:0776c09": "其大備矣。顧猶有奢願難酬。不能不仰希護念者。曩",
    "X62n1205_002:0776c10": "承教言。數年前英國廣求印度梵夾。僅得三百餘種。",
    "X62n1205_002:0776c11": "而小乘居十之八。其大乘中。幸存金剛般若。小本彌",
    "X62n1205_002:0776c12": "陀兩經。東僧已重為繙譯。且有大本無量壽經數種。",
    "X62n1205_002:0776c13": "文多彼此異同。此可見本師懸記。五大部次第先亡",
    "X62n1205_002:0776c14": "之說已驗。而淨土教典。法滅獨留之讖應。亦殆不遠",
    "X62n1205_002:0776c15": "矣。每慨劉略班志之作。結集家無聞。西域史乘亦無",
    "X62n1205_002:0776c16": "聞焉。故自天方盛而佛道衰。到今又千餘年。貝多羅",
    "X62n1205_002:0776c17": "本。傳寫久近。孰存孰亡。率茫乎無可考。英國乃於此",
    "X62n1205_002:0776c18": "時。創意蒐羅。傳習梵學。其本志原不為宏利。而推其",
    "X62n1205_002:0776c19": "經營藩部。到處護持先佛遺跡之盛心。與夫平素書",
    "X62n1205_002:0776c20": "院規制。實事求是全力之所注。至可以特開梵館。廣",
    "X62n1205_002:0776c21": "授生徒。則其所據本雖少。而又皆巴黎文字。要可決",
    "X62n1205_002:0776c22": "知其實已盡括今日五乾竺孤行垂絕之本。而為其",
    "X62n1205_002:0776c23": "境內秉教遺民。抱殘守缺。師師相授之真。後有信心。",
    "X62n1205_002:0776c24": "足以考鏡而不惑。息庵等每論此事。及尊者先後壯",
    "X62n1205_002:0777a01": "游之作略。輒喜躍不自禁。蓋迂儒門戶之見。動疑三",
    "X62n1205_002:0777a02": "藏勝義。為中國文士。竊取六經語孟莊老緒餘。潤飾",
    "X62n1205_002:0777a03": "附會。今觀東僧新譯之兩經。不直由梵翻華。而先假",
    "X62n1205_002:0777a04": "道於英音英義。展轉置驛。以通於華。而大致還同舊",
    "X62n1205_002:0777a05": "譯。則歷代繙經館之妙選十師。口譯筆述。證義潤文。",
    "X62n1205_002:0777a06": "參稽互決而後寫定者。固不容有私意點竄其間可",
    "X62n1205_002:0777a07": "知矣。迂儒又疑三藏之多。謂由雙林入滅以後。番僧",
    "X62n1205_002:0777a08": "師弟。向壁虗造。登壇演宣。猥曰親聞。實多贗鼎。今考",
    "X62n1205_002:0777a09": "東僧所據之本。直從三寶掃地。歷劫兵火灰燼之餘。",
    "X62n1205_002:0777a10": "出自民間。藏諸官府。名目有定。章品可稽。而金剛新",
    "X62n1205_002:0777a11": "譯。并舊而七。彌陀新譯。并舊而三。文既粗同。義亦略",
    "X62n1205_002:0777a12": "等。則據衰驗盛。前此之具有淵源可知。推一例餘後。",
    "X62n1205_002:0777a13": "此之無大徑庭。更可知矣。夫網羅散失考證源流。冀",
    "X62n1205_002:0777a14": "墜緒之可尋。續慧燈而不滅。方今急務。孰過於斯。若",
    "X62n1205_002:0777a15": "乃盡信實難。自昔攸歎。或詐得遺簡。或賄定私文。或",
    "X62n1205_002:0777a16": "變亂古經。或依託聖證。儒且多有。釋豈獨無。要在善",
    "X62n1205_002:0777a17": "讀者廣學博究。分別觀之而已。故竊謂英國此舉。實",
    "X62n1205_002:0777a18": "關一代時教利害出入之機。非細故也。以其利言之。",
    "X62n1205_002:0777a19": "則於過去為大佐證。於現在為大結束。於未來為大",
    "X62n1205_002:0777a20": "防閑。初中後三善備焉。以其害言之。則去聖久遠。羣",
    "X62n1205_002:0777a21": "言淆亂。苟非大權菩薩。祕慶喜之多聞。達淨名之隨",
    "X62n1205_002:0777a22": "墮。示與同事。而密持法印。以一再證明印定之。即安",
    "X62n1205_002:0777a23": "知今日聲明絕學之興。不為他日盜法亂統之漸。此",
    "X62n1205_002:0777a24": "息庵等所由掩卷俯仰。西笑方濃。輒復憂從中來。不",
    "X62n1205_002:0777b01": "可斷絕也。爰不自量。願託慈照末光。得讀所稱三百",
    "X62n1205_002:0777b02": "餘種之首題名字。具載錄中。華梵並存。用備參考。其",
    "X62n1205_002:0777b03": "間同名別行之本。重出誤收之本。殘缺失次之。本統",
    "X62n1205_002:0777b04": "求憫念眾生。勘詳開示。存校錄之實。決方來之疑。茲",
    "X62n1205_002:0777b05": "事非旦夕可成。初不敢仰勞神用。前曾函乞文雄上",
    "X62n1205_002:0777b06": "人錄示所見。笙師介紹之。計達到矣。今思上人游歷",
    "X62n1205_002:0777b07": "數載之間。學通三國語言文字。譯成兩經。則歲月已",
    "X62n1205_002:0777b08": "淹。奚暇徧觀餘部。且乍習華文。彼此又非雅故。脫或",
    "X62n1205_002:0777b09": "來教未達。存疑不可。遣疑又不能。必出於再三之凟。",
    "X62n1205_002:0777b10": "心云何安。是用復敂大慈。籌量方便。或借院中存日。",
    "X62n1205_002:0777b11": "徑翻華言。或凂肄業諸徒。轉度英語。計每經但取題",
    "X62n1205_002:0777b12": "名。無過四五千字。文義本不連貫。譯手應尚易求。筆",
    "X62n1205_002:0777b13": "札供養多少若何。先乞裁定示下。覺塵有弟味畬。現",
    "X62n1205_002:0777b14": "當上海道署洋務局委員。與電報局友相熟。家仲禮",
    "X62n1205_002:0777b15": "參軍。亦在道署。謹擬密電數條於後。一惟慧照孰便。",
    "X62n1205_002:0777b16": "或附官報傳致之。均可無誤。十六觀圖頌經本新刻。",
    "X62n1205_002:0777b17": "精妙絕倫。啟發不少。前乞大智權巧。以如幻法。入燈",
    "X62n1205_002:0777b18": "影鏡戲中。不識能如願否。法弱魔彊。至於此極。方復",
    "X62n1205_002:0777b19": "徐行雅步。欲以空名爭之。兒戲化之。是猶不可以已。",
    "X62n1205_002:0777b20": "乎。惟尊者宿與同願。幸垂手焉。臨頴無任渴仰。不覺",
    "X62n1205_002:0777b21": "詞煩。敬請道安。統惟心印不備。",
    "X62n1205_002:0777b22": "是書寫定未發。而仍存之者。蓋有故也。初余假讀",
    "X62n1205_002:0777b23": "息庵所藏徑山本全藏。有某氏手寫總目一冊。以",
    "X62n1205_002:0777b24": "閱藏知津對勘之。闕數十種。後聞日本新校大藏。",
    "X62n1205_002:0777c01": "同徑山例變摺本為書本。亟購得之。凡四百十八",
    "X62n1205_002:0777c02": "冊。合八千五百三十四卷。略依知津分別部居。而",
    "X62n1205_002:0777c03": "無總目。殊不便於繙檢。息庵續購得四五部。檀施",
    "X62n1205_002:0777c04": "諸山。亦無之。且其每門列目。有知津及某氏所載。",
    "X62n1205_002:0777c05": "而反關如者。於是發心共議。據之為藍本。略為增",
    "X62n1205_002:0777c06": "損。合南藏總目。行素堂彚刻藏經目。參以龍藏彚",
    "X62n1205_002:0777c07": "記。傍及藏外流通諸本。通為一編。而英國所得印",
    "X62n1205_002:0777c08": "度流傳。梵文原本三百餘種。尤為末法吉光片羽。",
    "X62n1205_002:0777c09": "并附入之。以待將來大心菩薩。得有所據。網羅散",
    "X62n1205_002:0777c10": "失以集其成。惟時仁山居士。方從曾惠敏公。出使",
    "X62n1205_002:0777c11": "英法俄諸國。因作此書。求為臂助。既而諸方緇素。",
    "X62n1205_002:0777c12": "諈委息庵。復購得五六部。而以其一施西天目山",
    "X62n1205_002:0777c13": "常住。子簡為之檢理。忽獨多總目一冊。且詳載其",
    "X62n1205_002:0777c14": "校勘凡例若干條。知其用心。至為深密。為之狂喜。",
    "X62n1205_002:0777c15": "蓋彼中道俗。鄭重此編。初出書時。總目未遽定也。",
    "X62n1205_002:0777c16": "於是此書前幅所言不可用。而息庵訪聞翻譯梵",
    "X62n1205_002:0777c17": "夾。亦頗繁費。仁山又將次期滿言歸。未必能從容",
    "X62n1205_002:0777c18": "為。此遂不復發。然此書本旨。關係一代時教利害",
    "X62n1205_002:0777c19": "出入之機。誠非細故。具如後幅所云。法運將轉。當",
    "X62n1205_002:0777c20": "有深心大力護法諸君子。覧而興起。荷擔斯事者。",
    "X62n1205_002:0777c21": "故特存原稿。拭目以俟。",
    "X62n1205_002:0777c22": "善生經序",
    "X62n1205_002:0777c23": "佛以五時設教。徧赴羣機。固不能無小大偏圓之異。",
    "X62n1205_002:0777c24": "而要使隨類得解。以止惡進善。而極於忘善。則一也。",
    "X62n1205_002:0778a01": "故諸大乘經廣談理性。罕及事修。非廢事修也。得乎",
    "X62n1205_002:0778a02": "後時之說者。自必會通乎前時之說。喻如老師宿儒。",
    "X62n1205_002:0778a03": "豈復待順朱填墨口授四聲。若甫得乎前時之說。遂",
    "X62n1205_002:0778a04": "謂不必更有後時之說。則兒童見解矣。此善生經。屬",
    "X62n1205_002:0778a05": "小乘部。蓋佛在第二阿含時。專為在家眾說。親切簡",
    "X62n1205_002:0778a06": "要。諸小乘中說世法者。莫尚乎此。使人人能依教奉",
    "X62n1205_002:0778a07": "行。豈惟法運轉機。翹足可竢。抑遠公所謂適道固是",
    "X62n1205_002:0778a08": "教源。濟俗亦為要務者。其不在茲歟。淨侶蕅香。募刻",
    "X62n1205_002:0778a09": "長阿含經竟。復流通此一分。單行廣勸用釋羣疑。爰",
    "X62n1205_002:0778a10": "歡喜讚歎。為敘教乘大意於首簡。與諸方道俗。共信",
    "X62n1205_002:0778a11": "受焉。",
    "X62n1205_002:0778a12": "精嚴寺同戒錄序(代妹婿劉頌年作此篇勸官長護法維繫民心)",
    "X62n1205_002:0778a13": "一代時教。台四賢五。科判不同。約而論之。不外乎戒",
    "X62n1205_002:0778a14": "定慧三學。由戒生定。由定發慧。門仞階級。條然歷然。",
    "X62n1205_002:0778a15": "初無二致。故律別為一藏。而欲續佛慧命。成菩薩道",
    "X62n1205_002:0778a16": "者。必自戒始。戒有多品。莫不以在家律之殺盜淫妄",
    "X62n1205_002:0778a17": "酒五戒為根本。必先具足能持。然後聽許出家。授以",
    "X62n1205_002:0778a18": "沙彌比邱菩薩三壇淨戒。而亦必量根利鈍。若五夏。",
    "X62n1205_002:0778a19": "若多夏。步步增進。不許躐等。雖菩薩戒。間有正受權",
    "X62n1205_002:0778a20": "受漸受頓受之差。而佛制謹嚴。大要如是。菩薩戒有",
    "X62n1205_002:0778a21": "二本。其一出地持品。為慈氏菩薩所說。其一出梵網",
    "X62n1205_002:0778a22": "經。即今所傳受之十重四十八輕戒。乃七佛遺制。本",
    "X62n1205_002:0778a23": "師所說也。故經言我今半月半月自誦諸佛法戒。是",
    "X62n1205_002:0778a24": "諸佛之本源。行菩薩道之根本。是大眾諸佛子之根",
    "X62n1205_002:0778b01": "本。而又申誡之曰。受而不誦者。非菩薩。非佛種子。受",
    "X62n1205_002:0778b02": "而犯者。即失比邱比邱尼位。墮三惡道中。夫其章條",
    "X62n1205_002:0778b03": "簡約。不及比邱律四分之一。既必能持彼戒而後進",
    "X62n1205_002:0778b04": "以此戒。則復何虞其失墜。而本師乃鄭重提撕。至於",
    "X62n1205_002:0778b05": "現身說法。常自讀誦。勤慎如此。吾於是歎佛法世法",
    "X62n1205_002:0778b06": "之所以圓融。而吾儒反經合權之說之未易言也。葢",
    "X62n1205_002:0778b07": "比邱戒局於出家。四眾專為自度。故但遮不開。所謂",
    "X62n1205_002:0778b08": "可與立未可與權。未至菩薩位者應如是也。菩薩戒",
    "X62n1205_002:0778b09": "則通乎在家七眾。當自度以度人。故開遮持犯。方便",
    "X62n1205_002:0778b10": "隨宜。所謂忤而能合為知權。不但能立也。所謂治世",
    "X62n1205_002:0778b11": "資生。皆與實相不相違背。菩薩位應如是也。故其章",
    "X62n1205_002:0778b12": "條。有雖重而為眾生故。開之不為失者。有雖但遮不",
    "X62n1205_002:0778b13": "開。而失之許復受者。有雖開遮隨宜。而一失永失。不",
    "X62n1205_002:0778b14": "許復受者。此其輕重無常形。持犯無常準。自非精思",
    "X62n1205_002:0778b15": "熟習。深解義趣。毫釐有差。天地懸隔。然則菩薩戒之",
    "X62n1205_002:0778b16": "不得白衣徑受。而世尊履憂濟民之心。不尤彰明較",
    "X62n1205_002:0778b17": "著歟。末法衰敝。教觀全荒。毗尼尤失本旨。葢自直指",
    "X62n1205_002:0778b18": "單傳之旨。五宗盛行。豁達狂禪。輙以祖師應機予奪",
    "X62n1205_002:0778b19": "一期方便之談。執為實法。謂貴見地不貴行履。而律",
    "X62n1205_002:0778b20": "儀疎。謂直證心源不立文字。而經教亦幾廢。於是南",
    "X62n1205_002:0778b21": "山宗下諸大師。先後輩出扶持之。而沿習忘返。旋復",
    "X62n1205_002:0778b22": "旋失。卒至三壇併受。取辦於旬日之間。而大壞矣。法",
    "X62n1205_002:0778b23": "運轉機。不可思議。明季則有慧雲三昧二老。大權善",
    "X62n1205_002:0778b24": "巧。乘願再來。因其末失。約歸本制。以折其中。而賢宗",
    "X62n1205_002:0778c01": "蓮池。台宗蕅益二大師。復著戒疏發隱合註。箋要。三",
    "X62n1205_002:0778c02": "書。發明昌大之。然後趨時適變。契理契機。至於今不",
    "X62n1205_002:0778c03": "廢。　本朝龍興。",
    "X62n1205_002:0778c04": "世祖章皇帝。肇啟皇壇。親受戒於玉琳國師。",
    "X62n1205_002:0778c05": "大內供奉。",
    "X62n1205_002:0778c06": "佛菩薩像。日祭月祭季祭及",
    "X62n1205_002:0778c07": "堂子立杆大祀。典禮綦隆。而",
    "X62n1205_002:0778c08": "列聖深心宏護。又特沛",
    "X62n1205_002:0778c09": "殊恩。開除則代官限戒期。部頒度牒二例。使天下叢",
    "X62n1205_002:0778c10": "林。隨地隨時。授受無礙。於是海隅日出之地。咸開戒",
    "X62n1205_002:0778c11": "壇。而三昧門人見月師所著傳戒正範一編。亦時至",
    "X62n1205_002:0778c12": "理彰。咸知信受。兩浙號稱僧海。雍正初元。撫(臣)李馥",
    "X62n1205_002:0778c13": "欽奉",
    "X62n1205_002:0778c14": "世宗憲皇帝批諭。加意護持。至今士民傾向。瓶鉢相",
    "X62n1205_002:0778c15": "安。實惟",
    "X62n1205_002:0778c16": "列聖深恩是賴。精嚴寺為秀州名剎。代出高僧。詳載",
    "X62n1205_002:0778c17": "志乘。咸豐間住持濟延和尚。梵行卓然。一時推為長",
    "X62n1205_002:0778c18": "老。兵後寺廢。和尚竭十數年銖積寸絫經營之。不假",
    "X62n1205_002:0778c19": "檀施。頓復舊觀。傳戒兩期。宏利甚大。嗣法孫願新師。",
    "X62n1205_002:0778c20": "能承其業。往歲藏經閣一役。始終以羼提波羅密成",
    "X62n1205_002:0778c21": "之。亦不假檀施。猶先志也。今於佛誕日放戒。奉所編",
    "X62n1205_002:0778c22": "同戒錄謁余為之序。余曩者承乏天台。退食餘間。訪",
    "X62n1205_002:0778c23": "尋國清真覺諸老宿。知台家子孫。於布薩誦戒遺規。",
    "X62n1205_002:0778c24": "猶有存者。其門庭之不廢。益有本矣。余因是重有慨",
    "X62n1205_002:0779a01": "焉。　國朝尊崇佛教。　家法相承。我",
    "X62n1205_002:0779a02": "世宗天縱至聖。世出世間。道法一貫。特頒",
    "X62n1205_002:0779a03": "御選語錄。宗鏡大綱。經海一滴於龍藏中。勸誡緇徒。",
    "X62n1205_002:0779a04": "美矣備矣。顧於傳受訛濫之處。不強以復古。且寬其",
    "X62n1205_002:0779a05": "戒牒舊制者。抑豈不知教網張弛之異宜。折攝之必",
    "X62n1205_002:0779a06": "當互用哉。休養日久。生齒日繁。計夫授田。勢有所不",
    "X62n1205_002:0779a07": "給。而近世出家者流。率不免七種衰相。其品類固鰥",
    "X62n1205_002:0779a08": "寡孤獨顛連無告者居其半。而種性亦愚懵媮懦者",
    "X62n1205_002:0779a09": "有之。孤僻不近人情者又有之。進之既無以圖存。退",
    "X62n1205_002:0779a10": "之復恥為人役。空王可托。姑妄自寬。此固仁政所宜",
    "X62n1205_002:0779a11": "先。如來說為可憐憫者。因而任之。所欲與聚之。使得",
    "X62n1205_002:0779a12": "藉夫法食二輪之運。內消磨其氣習。而外以支其身。",
    "X62n1205_002:0779a13": "而一二能持師說以匡其徒者。穎脫於中。為世良導。",
    "X62n1205_002:0779a14": "則即其藏小二教。緣業感應諸說。亦足濟刑賞忠厚",
    "X62n1205_002:0779a15": "之窮。而蠲敝崇善。是則",
    "X62n1205_002:0779a16": "佛心天子御世微權。所為同民出治。以滌瑕盪穢於",
    "X62n1205_002:0779a17": "無形中者。至大且遠。固非小儒淺夫所能仰窺萬一",
    "X62n1205_002:0779a18": "者也。嗟乎。教者。維繫民心之具也。後漢迄唐。三藏靈",
    "X62n1205_002:0779a19": "文。盡入中國。佛遂為中國之教。與儒教並行久矣。近",
    "X62n1205_002:0779a20": "數十年來。海內多故。異說喧豗。愚民之為利誘以去",
    "X62n1205_002:0779a21": "者。日深而日眾。而以余所聞見。庸庸緇素。與夫鄉愚",
    "X62n1205_002:0779a22": "婦孺之皈心佛乘者。其說雖多鄙誕不足道。而先入",
    "X62n1205_002:0779a23": "為主。無淺無深。胥不為所搖動。其效可覩矣。世之人",
    "X62n1205_002:0779a24": "顧猶以其傳受訛濫。流品猥雜少之。動用詬病。何所",
    "X62n1205_002:0779b01": "見之不廣也。余於三乘諦理。無所窺見。顧　國家護",
    "X62n1205_002:0779b02": "持至意。具載",
    "X62n1205_002:0779b03": "硃批論旨。",
    "X62n1205_002:0779b04": "欽定會典。　皇朝通志等書。不敢不讀。而其今昔盛",
    "X62n1205_002:0779b05": "衰之由。與夫民俗向背之所在。尤不敢不盡心焉。願",
    "X62n1205_002:0779b06": "師勉乎哉。夫必能於入世法中。為安分之良民。斯能",
    "X62n1205_002:0779b07": "於出世法中。為學佛之肖子。今將紹隆祖席。普與初",
    "X62n1205_002:0779b08": "發心者翻染成淨。沾戒品而暢宗風。其必當約飭同",
    "X62n1205_002:0779b09": "參。生大慚愧。生大慶幸。兢兢焉惟真俗二諦不圓之",
    "X62n1205_002:0779b10": "是懼。而後於五篇之文。六和之義。廣學博究。以實證",
    "X62n1205_002:0779b11": "乎梵網所謂諸佛本源菩薩種子者。庶幾　佛恩",
    "X62n1205_002:0779b12": "　國恩。可報萬分一。而濟延和尚之家風。亦可以不沬",
    "X62n1205_002:0779b13": "已。尚勉之哉。尚勉之哉。謹序。",
    "X62n1205_002:0779b14": "又序(此篇勸信入法門者可證禪教律三宗統歸淨宗攝無不盡)",
    "X62n1205_002:0779b15": "余自咸豐庚申。避地奔走。始學佛。流浪三十餘年未",
    "X62n1205_002:0779b16": "嘗歸。一句彌陀。相隨於苦樂違順境緣中。亦未嘗去",
    "X62n1205_002:0779b17": "也。今春養疴吳門。客自故鄉來。謂余曰。聞子學佛久",
    "X62n1205_002:0779b18": "矣。所見三藏靈文。禪教律淨諸家之說。亦不少矣。而",
    "X62n1205_002:0779b19": "專好淨土。何也。曰余根鈍。無量法門。不能徧學。而淨",
    "X62n1205_002:0779b20": "士家。乃禪家教家律家所歸宿也。龍樹菩薩所謂易",
    "X62n1205_002:0779b21": "行道者也。故專好之也。曰有同好者乎。曰余性嬾。寡",
    "X62n1205_002:0779b22": "交游。方外則尤寡。若國清後堂昭凡。龍華觀竺。天童",
    "X62n1205_002:0779b23": "廣昱。金陵妙空。杭州玉峯諸師。固皆相識也。諸師之",
    "X62n1205_002:0779b24": "行解淺深不同。與余交淺深亦不同。而念佛則同。",
    "X62n1205_002:0779c01": "余故益自信也。曰吾鄉濟延和尚。獨未相識乎。曰",
    "X62n1205_002:0779c02": "是精嚴住持也。庚申前亦嘗識之。聞其語。甚異其為",
    "X62n1205_002:0779c03": "人。(和尚約眾甚嚴。余曾親見之。一日偕親友隨喜方丈。偶談及幼時背書。塾師執卷懵騰。乃佯忘不能",
    "X62n1205_002:0779c04": "背。塾師茫然不能舉其處。旁學生皆笑。話未終。和尚遽色變頓足曰。讀書人待先生如此。尚自多其能耶。拂袖",
    "X62n1205_002:0779c05": "而出。嗟乎。近時那得有如是人耶。余故別有說記其事)惜當時未知有佛法。未",
    "X62n1205_002:0779c06": "與深談也。曰佛門衰壞。近數十年矣。而異教轉盛行。",
    "X62n1205_002:0779c07": "子盍出手眼一救之。曰余凡夫自救不了。焉能救人。",
    "X62n1205_002:0779c08": "曰姑言其意。曰無可言也。昔朱子讀佛書。謂門人曰。",
    "X62n1205_002:0779c09": "可見他家自有人。我家自無人。那得不被他揮下也。",
    "X62n1205_002:0779c10": "然則苟不得人。非他人所能救。更何言。曰今和尚嗣",
    "X62n1205_002:0779c11": "法孫願新師。於佛誕日放戒。所請羯磨教授及正副",
    "X62n1205_002:0779c12": "訓諸師。皆一時龍象。子盍往瞻風焉。曰余病未能也。",
    "X62n1205_002:0779c13": "曰故事。以在壇師弟之名號年歲籍貫。編為同戒錄。",
    "X62n1205_002:0779c14": "而地方官紳隨喜法門者。得弁言簡端為外護。子固",
    "X62n1205_002:0779c15": "郡人也。又深於佛。請子從眾為之序。聊一言之。以勸",
    "X62n1205_002:0779c16": "進諸新戒。其可乎。曰法界從緣起。余與和尚交雖淺。",
    "X62n1205_002:0779c17": "而緣有在矣。微子言。固當序之。雖然。余所得於佛法",
    "X62n1205_002:0779c18": "者。不過大海中毛端之一渧。不足以酬諸新戒。又方",
    "X62n1205_002:0779c19": "病。不能文。勉彊為之將益困。可奈何。曰無傷也。有方",
    "X62n1205_002:0779c20": "便也。我為諸新戒質所疑。子第舉古人公案一二則",
    "X62n1205_002:0779c21": "酬我問。子口而我手。不揀粗言細語。若語錄然。有不",
    "X62n1205_002:0779c22": "顯。則更詮解之。使皆易曉。不拘拘於文律。亦庶乎其",
    "X62n1205_002:0779c23": "可也。曰可哉。曰敢問是錄之體裁。頗似舉子題名錄。",
    "X62n1205_002:0779c24": "古有之乎。曰無有也。余謭陋。所見前代高僧集中猶",
    "X62n1205_002:0780a01": "無之。儒家可知矣。葢自",
    "X62n1205_002:0780a02": "世祖章皇帝親受戒於玉琳國師。儒佛竝重。",
    "X62n1205_002:0780a03": "列聖家法相承。深心宏護。開除前代部頒度牒之例。",
    "X62n1205_002:0780a04": "使叢林師弟。得自傳受。明眼者創為此錄。以別宗派。",
    "X62n1205_002:0780a05": "敘夏臘。亦所謂禮由義起也。故自彭二林集中始有",
    "X62n1205_002:0780a06": "之。時為之也。曰每壇必三人何也。曰佛制也。多則為",
    "X62n1205_002:0780a07": "濫法。佛世在家五戒不嚴淨。不得進沙彌戒。末法世",
    "X62n1205_002:0780a08": "道苦。窮民多一期傳受。絫至數十壇。名盛而實衰矣。",
    "X62n1205_002:0780a09": "亦時為之也。曰沙彌比邱菩薩三壇并進。亦佛制乎。",
    "X62n1205_002:0780a10": "曰非佛制也。東土傳律。始於曇柯迦羅。其後南山一",
    "X62n1205_002:0780a11": "宗。盛衰無常。凌夷至於明季。　國初慧雲三昧二大",
    "X62n1205_002:0780a12": "師。因其末失。而變通折中之。見月師傳其業。作傳戒",
    "X62n1205_002:0780a13": "正範一編。至今遵守。亦時為之也。曰佛法可變通乎。",
    "X62n1205_002:0780a14": "曰可。昔魏嘉平中。僧徒請譯戒律。迦羅不許。謂律部",
    "X62n1205_002:0780a15": "文言繁廣。佛教未昌。必不承用。僅譯僧祇戒心。立羯",
    "X62n1205_002:0780a16": "磨法而止。以今方古。五夏學習之舊制。必不承用。殆",
    "X62n1205_002:0780a17": "有過之。存此告朔餼羊。以待轉機。奚而不可。曰然則",
    "X62n1205_002:0780a18": "得戒乎。曰是難言也。昔道進欲從曇無讖受菩薩戒。",
    "X62n1205_002:0780a19": "讖云。且悔過。乃竭誠七日七夜。詣讖求受。讖忽大怒。",
    "X62n1205_002:0780a20": "(可見不許數日內輕忽了事)進更思維。但是我業障未消耳。乃戮",
    "X62n1205_002:0780a21": "力三年。且禪且定。(可見但定不是禪。禪與定是兩種工夫。敢請坐香跑香諸菩薩。平心",
    "X62n1205_002:0780a22": "靜氣。於此著眼)即於定中。見釋迦文佛。與諸大士。授己戒法。",
    "X62n1205_002:0780a23": "其夕同止十餘人。皆感夢如進所見。進欲詣讖說之。",
    "X62n1205_002:0780a24": "未至數十步。讖驚起唱言。善哉善哉。已感戒矣。(凡真參實",
    "X62n1205_002:0780b01": "究觸境遇緣而頓悟者。明眼師家。一望即知。載在諸家燈史多矣。據此段公案。可見真得戒者。與禪宗所謂破",
    "X62n1205_002:0780b02": "本參無異。方是一得永得。近人輕視持戒。為著相菩提。可謂瞎卻正法眼藏。其實梵網經中。前偈有云。眾生受",
    "X62n1205_002:0780b03": "佛戒。即入諸佛位。位同大覺已。真是諸佛子。試思其云即云同云真。是箇甚麼。後偈有云。應當勤觀察。諸法真",
    "X62n1205_002:0780b04": "實相。不生亦不滅。不常亦不斷。不一亦不異。不來亦不去。如是一心中。方便勤莊嚴。試思這八箇不字。是箇甚",
    "X62n1205_002:0780b05": "麼。再試思這數句。與念佛法門。何等親切。尚可看輕念佛。不能透宗乎。普望諸菩薩平心回首)我當",
    "X62n1205_002:0780b06": "更為汝作證。次第於佛像前為說戒相焉。據此。則苟",
    "X62n1205_002:0780b07": "師皆如讖師。弟皆如進師。何不得之有。曰進師既見",
    "X62n1205_002:0780b08": "佛得戒矣。讖師復為說戒。何也。曰佛法理事雙圓。不",
    "X62n1205_002:0780b09": "得偏廢。苟舉理遺事。則墮於沈空滯寂。苟執事昧理。",
    "X62n1205_002:0780b10": "則失之色見聲求。進師雖得其理。而事相未圓。故必",
    "X62n1205_002:0780b11": "重說之。所謂即理成事也。昔智嚴未出家時。嘗受五",
    "X62n1205_002:0780b12": "戒。有所虧犯。後入道受具。常疑不得戒。每以為懼。(可見",
    "X62n1205_002:0780b13": "在壇一期說戒。佛門規制如是。出家人應當演習此儀。非謂說過了。便為已得。試看古人何等鄭重。不肯自欺",
    "X62n1205_002:0780b14": "如此。且係未出家時所虧犯。尚不敢輕自放過。況出家求戒以後乎。普望諸菩薩留心著眼)積年",
    "X62n1205_002:0780b15": "禪觀。而不能自了。遂汎海到天竺。諮諸明達。值羅漢",
    "X62n1205_002:0780b16": "比邱。具以事問。羅漢不敢判決。(可見證明極難。羅漢尚不敢輕易)乃",
    "X62n1205_002:0780b17": "為嚴入定。往兜率宮諮彌勒。彌勒畣云得戒。嚴大喜。",
    "X62n1205_002:0780b18": "時年七十八矣。(如此高年。不憚遠涉辛苦勤求。古人辨道心。殷重如此)據此公",
    "X62n1205_002:0780b19": "案。則所謂因事顯理也。葢此理非他。即諸佛眾生同",
    "X62n1205_002:0780b20": "具之戒體。清淨本然。在聖不增。在凡不減。梵網經言。",
    "X62n1205_002:0780b21": "汝是當成佛。我是已成佛。常作如是信。戒品已具足。",
    "X62n1205_002:0780b22": "正指此也。夫能信則必勤懺悔。勤懺悔則翻染成淨。",
    "X62n1205_002:0780b23": "還其本然。初非新得。故或先證此體。而一切戒法戒",
    "X62n1205_002:0780b24": "行戒相。可具足焉。進師其榜樣也。或先由戒法戒行",
    "X62n1205_002:0780c01": "戒相一切具足。而後能證此體焉。智師其榜樣也。客",
    "X62n1205_002:0780c02": "瞿然而興曰。若是。則入道初基。先已難之又難。無量",
    "X62n1205_002:0780c03": "法門。何自得入乎。曰子無疑沮也。復坐。吾明語子。子",
    "X62n1205_002:0780c04": "疑無量法門何自入。亦知無量法門。何自建立乎。建",
    "X62n1205_002:0780c05": "立於無量法界也。(無量法界。束之為十法界)無量法界何自建立。",
    "X62n1205_002:0780c06": "建立於子之一念也。子若無念。則同木石。不可云出",
    "X62n1205_002:0780c07": "入。有念即落一法界。不落於此。即落於彼。然則子本",
    "X62n1205_002:0780c08": "未嘗出。更何求入。曰若是。則迷悶滋甚。曰即今迷悶。",
    "X62n1205_002:0780c09": "亦落一法界。(迷悶屬癡業所攝。即三惡法界)而知此迷悶者。為有念",
    "X62n1205_002:0780c10": "乎。為無念乎。為入乎。為出乎。有念無念。兩頭關斷。而",
    "X62n1205_002:0780c11": "無量法門之總持門。堂堂在目前矣。曰是何說也。曰",
    "X62n1205_002:0780c12": "是即念佛法門之說也。何以必念佛。正以念即落法",
    "X62n1205_002:0780c13": "界。與其落他法界。不如落佛法界也。曰不嫌著相乎。",
    "X62n1205_002:0780c14": "曰無相可著也。何以故。譬如子聽我說我說有聲子",
    "X62n1205_002:0780c15": "聽成聞聞全是聲聲外覔聞不可得(彼此能所交互反覆可成多疊今文從省舉一反三在善讀者)則子之能聽不",
    "X62n1205_002:0780c16": "立矣。聲全是聞。聞外覔聲不可得。則我之所說亦不",
    "X62n1205_002:0780c17": "立矣。念佛亦然。正當舉念念佛。而已念念是佛。更無",
    "X62n1205_002:0780c18": "念外之佛。為念所念。全佛是念。亦無佛外之念。能念",
    "X62n1205_002:0780c19": "於佛。是故熾然念他佛。熾然無相可著也。夫現前之",
    "X62n1205_002:0780c20": "一念。本自離過絕非。今即以此離過絕非之一念。念",
    "X62n1205_002:0780c21": "彼修證圓滿之洪名。則念念之間。萬德熏染。更何惡",
    "X62n1205_002:0780c22": "之不除。何善之不集。而奚啻持戒乎。曰念佛即淨諸",
    "X62n1205_002:0780c23": "戒。古有是說乎。曰傳戒正範嘗言之矣。其說懺悔法",
    "X62n1205_002:0780c24": "云。或死心參究。實悟無生。或結壇禮懺。求見相好。或",
    "X62n1205_002:0781a01": "專修淨土。帶業往生。(此段本文。係說犯七遮罪者。不得受戒。其下文義甚明。不可誤",
    "X62n1205_002:0781a02": "會。葢七遮罪。即是五逆。大本說彌陀四十八願中。明云唯除五逆。誹謗正法。彌陀本願如是。斷不能帶此五逆",
    "X62n1205_002:0781a03": "重業而徃生也。至觀經乃本師釋迦所說。其下下品中五逆亦得生者。似與大本相反。諸家解釋此經。多方和",
    "X62n1205_002:0781a04": "會。其實皆屬牽強難通。當知彌陀發願之不許徃生者。乃在兆載永劫以前。及後願滿成佛。彼時大千世界。彌",
    "X62n1205_002:0781a05": "陀為教主。佛化一統。無非念佛。眾生習慣已久。故不許恃有彌陀攝受。任作重業。即使臨終能念。亦因習慣已",
    "X62n1205_002:0781a06": "久。信力悔力。轉不能真決勇猛。雖有彌陀攝受。亦心力已輭。不能徃矣。本師說觀經之許往生者。彼時淨土法",
    "X62n1205_002:0781a07": "門甫開。下品下生輩。生平未聞。臨終始聞。一聞即念。念畢即終。悔力信力。二俱勇決。更無轉念。故得往生。此剎",
    "X62n1205_002:0781a08": "那頃。稍一遲疑。決難徼倖。其所以生平未聞者。大本經有明文。佛告彌勒。諸佛經道。難得難聞。若聞斯經。難中",
    "X62n1205_002:0781a09": "之難。無過此難。據此。可見菩薩尚爾難聞。況下品下生。平日具諸不善者乎。方今阿彌陀佛名號。人人會念。正",
    "X62n1205_002:0781a10": "與彌陀佛化一統時相同。故造五逆者。斷不能徃生。與彌陀本願正相應。兩經本是各明一義。不勞和會。此說",
    "X62n1205_002:0781a11": "於戊寅年。元墓寫經壇中。五十三晝夜念佛不斷。欲釋此兩經相違之疑求佛加被。忽於正念佛時。若聞人說",
    "X62n1205_002:0781a12": "如上云云。豁然心開。隨筆成文。壇中眾人共見。今載在報恩論中。見月師如此明說不許受戒。正是大善知識。",
    "X62n1205_002:0781a13": "獨具隻眼。其不說明七遮不得徃生者。一則不能不遷就諸家和會之說。二則戒壇中有此等人。既不許其受",
    "X62n1205_002:0781a14": "戒。祇得姑許懺悔。庶不當場揭破。世相能圓。此中具有苦心也)前二法。即道進智嚴",
    "X62n1205_002:0781a15": "二師已收之效。後一法。則永明壽禪師所謂無禪有淨",
    "X62n1205_002:0781a16": "土。萬修萬人去。但得見彌陀。何愁不開悟者也。葢帶",
    "X62n1205_002:0781a17": "業云者。謂無作之業。無力懺除。自今以往。更不復作。",
    "X62n1205_002:0781a18": "則雖未證罪福性空之理。而事相已當下清淨。不啻",
    "X62n1205_002:0781a19": "持戒矣。觀經九品往生章。中下品以次。種種生相。其",
    "X62n1205_002:0781a20": "明證也。曰敢問其詳。曰昔蓮池大師。以一句彌陀。全",
    "X62n1205_002:0781a21": "攝六度波羅密。徹悟禪師念佛伽陀。亦同此義。其中",
    "X62n1205_002:0781a22": "尸羅度者。即持戒也。今請為子演暢之。此一句佛。念",
    "X62n1205_002:0781a23": "念慈悲。即殺戒淨。念念定靜。即淫戒淨。念念放下。即",
    "X62n1205_002:0781a24": "盜戒淨。念念誠實。即妄語戒淨。念念覺照。即酒戒淨。",
    "X62n1205_002:0781b01": "夫戒名制止。所以止惡也。戒名三聚。(一攝律儀。一攝善法。一攝眾生。",
    "X62n1205_002:0781b02": "故名三聚)所以進善也。五戒列十重之前。為一切戒之根",
    "X62n1205_002:0781b03": "本。於此能淨。餘可類推。則制止之義。念佛盡之矣。經",
    "X62n1205_002:0781b04": "云眾生心想佛時。是心即是三十二相。八十隨形好。",
    "X62n1205_002:0781b05": "何律儀而不攝乎。又云是心作佛。是心是佛。何善法",
    "X62n1205_002:0781b06": "而不攝乎。又云。觀佛身故。亦見佛心。佛心者。大慈悲",
    "X62n1205_002:0781b07": "是。以無緣慈。度諸眾生。何眾生而不攝乎。(此三義。菩薩戒彭二",
    "X62n1205_002:0781b08": "林居士所說。最為精要)則三聚之義。亦念佛盡之矣。小本彌陀。",
    "X62n1205_002:0781b09": "以念佛為多福德因緣者以此。大本彌陀。以一向專",
    "X62n1205_002:0781b10": "念為正行。萬善回向為助行者。亦以此也。曰律家歸",
    "X62n1205_002:0781b11": "宿淨土。既聞命矣。敢問教家。曰世尊四十九年中。五",
    "X62n1205_002:0781b12": "時設教。應機不同。天台智者大師。據法華宗旨。判為",
    "X62n1205_002:0781b13": "藏通別圓四教。至賢首師時。因禪宗盛行。別教收機",
    "X62n1205_002:0781b14": "不能盡。復據華嚴宗旨。判為小始終頓圓五教。乃益",
    "X62n1205_002:0781b15": "周備矣。昔蹣庵成禪師。以一喝入五教。謂方喝是有。",
    "X62n1205_002:0781b16": "能入小教。喝已是無。能入始教。道無則原初實有。道",
    "X62n1205_002:0781b17": "有則即今實無。不有不無。能入終教。有喝之時。有非",
    "X62n1205_002:0781b18": "是有。因無故有。無喝之時。無非是無。因有故無。即有",
    "X62n1205_002:0781b19": "即無。能入頓教。一喝不作一喝用。道有而纖塵不立。",
    "X62n1205_002:0781b20": "道無而橫徧虗空。即此一喝。入百千萬億喝。百千萬",
    "X62n1205_002:0781b21": "億喝。入此一喝。能入圓教。吾嘗以淨宗為教內別傳。",
    "X62n1205_002:0781b22": "與禪宗之為教外別傳者。正相對待。一時具眼者。頗",
    "X62n1205_002:0781b23": "韙斯言。今試將阿彌陀佛一句。作一喝觀。則與蹣庵",
    "X62n1205_002:0781b24": "一鼻孔出氣。更無差別。三乘十二分教。一例普收矣。",
    "X62n1205_002:0781c01": "是以千經萬論。處處指歸淨土。乃至般若大經六百",
    "X62n1205_002:0781c02": "卷。為眾經中王。而大智度論。謂如來所以說此摩訶",
    "X62n1205_002:0781c03": "般若波羅密者。為欲令眾生念佛三昧得增益故。正",
    "X62n1205_002:0781c04": "為此也。曰教家歸宿淨土。亦聞命矣。禪家如何。曰達",
    "X62n1205_002:0781c05": "磨西來。直指心源。不立文字。而末後以楞枷四卷印",
    "X62n1205_002:0781c06": "心。可知五宗門下。棒喝交馳。語錄塞破四天下。亦無",
    "X62n1205_002:0781c07": "非印心之具。故若但指心源。則上來以阿彌陀佛一",
    "X62n1205_002:0781c08": "句作一喝觀。即於禪宗。攝無不盡。若謂五家宗旨。非",
    "X62n1205_002:0781c09": "異非同。而門庭設施。各不相濫。則此阿彌陀佛一句。",
    "X62n1205_002:0781c10": "又能於其各不相濫處。分別攝之。何則。此一句佛。斬",
    "X62n1205_002:0781c11": "斬截截。直下承當。能攝臨濟宗。此一句佛。密密層層。",
    "X62n1205_002:0781c12": "一絲不亂。能攝曹洞宗。此一句佛。平平實實。儘受商",
    "X62n1205_002:0781c13": "量。能攝溈仰宗。此一句佛。孤孤迥迥。羅籠不住。能攝",
    "X62n1205_002:0781c14": "雲門宗。此一句佛。現現成成。拈來即是。能攝法眼宗。",
    "X62n1205_002:0781c15": "夫彼此相攝。正是彼此相成。禪淨之本無高下。尚待",
    "X62n1205_002:0781c16": "辯哉。末法禪和。借一句話頭。躲跟枯坐。不但於淨土",
    "X62n1205_002:0781c17": "教理。一無所知。即諸家祖師語脈。亦全未體會。而但",
    "X62n1205_002:0781c18": "儱侗顢頇。執禪謗淨。脫空謾語。自欺欺人。實犯大妄",
    "X62n1205_002:0781c19": "語戒而不自知。聞此諸說。亦可以深長思矣。客曰。甚",
    "X62n1205_002:0781c20": "矣。子之於淨土也。可謂能張大其說矣。抑思是一非",
    "X62n1205_002:0781c21": "餘。都成戲論。子又安知彼禪教律三家。不能各各張",
    "X62n1205_002:0781c22": "大其說。以為餘家皆歸宿於彼乎。曰不能也。教者。佛",
    "X62n1205_002:0781c23": "言也。戒者。佛行也。禪者。佛心也。而淨土。則全體佛境",
    "X62n1205_002:0781c24": "界也。舉全體佛境界。而心言行自在其中。初非有意",
    "X62n1205_002:0782a01": "張大之也。既自在其中。則亦何庸是此而非彼乎。且",
    "X62n1205_002:0782a02": "世人都以禪淨並稱者。亦謂既得佛心。自賅言行。而",
    "X62n1205_002:0782a03": "心與境本對待。故大集經。有若人但念阿彌陀。是為",
    "X62n1205_002:0782a04": "無上深妙禪二句也。殊不知上句特下但念二字。次",
    "X62n1205_002:0782a05": "句特下是為無上深妙六字。經意分明以淨攝禪。直",
    "X62n1205_002:0782a06": "謂不念彌陀。不妨是禪。而終不為無上深妙禪。佛言",
    "X62n1205_002:0782a07": "如是。子尚何疑乎。客乃恍然曰。善哉。吾未之前聞也。",
    "X62n1205_002:0782a08": "洵所謂無礙辯才哉。雖然。必若子言。不知此一錄中。",
    "X62n1205_002:0782a09": "若者能如昭凡諸師。為子同志也。曰是無庸慮也。子",
    "X62n1205_002:0782a10": "以是錄為類乎舉子題名錄。昔人固嘗歎羨題名錄。",
    "X62n1205_002:0782a11": "為千佛名經矣。即今直省三年大比列名錄中者。率",
    "X62n1205_002:0782a12": "千數百人。而其間心術學術。易簡正大。可言可行。而",
    "X62n1205_002:0782a13": "不傍門戶。卓然獨有千秋者。曠世不一二。其次傍門",
    "X62n1205_002:0782a14": "戶矣。而未始空言也。其次空言矣。而未始無心得也。",
    "X62n1205_002:0782a15": "則或百年一遇焉。或數十年一遇焉。最下依草附木。",
    "X62n1205_002:0782a16": "乃至終身抱兔園冊。舍利祿之途。不復知有何事者。",
    "X62n1205_002:0782a17": "比比皆是也。生才之難。古今同慨。世出世間。豈有異",
    "X62n1205_002:0782a18": "哉。亦辨乎其志而已。今諸新戒慨然有志斯道。不欲",
    "X62n1205_002:0782a19": "以粥飯僧自了。而發大勇猛。生大慚愧。勤求大戒。以",
    "X62n1205_002:0782a20": "自度度人。則必將內量根器。外察時機。研教或入歧",
    "X62n1205_002:0782a21": "途之迷。參禪又蹈頑空之險。惟日勉勉焉於淨土三",
    "X62n1205_002:0782a22": "經。深心信解。而單提一念。以會歸於彌陀願海中。為",
    "X62n1205_002:0782a23": "末世建精進幢。開正法眼。使諸眾生。咸知念佛一門。",
    "X62n1205_002:0782a24": "賅貫一切。應佛本願。(欲求徃生。全重發願。大小本經。皆有明文。願力真切。則信行在",
    "X62n1205_002:0782b01": "其中矣)決定得生。念自佛亦生。念他佛亦生。雙念自他",
    "X62n1205_002:0782b02": "佛亦生。(三藏中。本無此三種分別。後人欲與禪宗相對。乃援實相無相之義。而為念自佛之說。其",
    "X62n1205_002:0782b03": "實自慧遠曇鸞道綽善導諸師。一脈相承。皆老實念他佛。正以他佛即自佛。無須分別也)一心亦",
    "X62n1205_002:0782b04": "生。(小本言一心不亂者。祇是專修無雜之謂耳。蓮池大師時。因狂禪謗淨。特地推至窮高極妙以折服",
    "X62n1205_002:0782b05": "之。而有事一心理一心之說。其實惟有上三品生者。能到此一心境界。中品便做不到。況下品乎。所以昔人亦",
    "X62n1205_002:0782b06": "多辯論疏鈔。以為主張太過。若必如其說。則龍樹不得判為易行道矣。近見念佛者。多為此四字自疑。以致退",
    "X62n1205_002:0782b07": "墮。故特辯明之)散心亦生。(漢吳二譯大本彌陀經。善導觀經疏。妙叫直指。蕅益要解宗論。堅密",
    "X62n1205_002:0782b08": "十要序。皆有明文。葢散心者。並非浮泛之謂。但不專修念佛。或兼他法門。或雜修世善。而信願堅固。故亦得生)",
    "X62n1205_002:0782b09": "乃至半信半疑而亦生。(漢吳二譯大本有明文)至捷至圓。至穩",
    "X62n1205_002:0782b10": "至易。宗龍義虎。萬善同歸。然後親近彌陀。現生取辦。",
    "X62n1205_002:0782b11": "則豈惟十方上善。把臂同行。抑過去若禪。若教。若律。",
    "X62n1205_002:0782b12": "若淨。諸祖師。常寂光中。咸垂護念。且使是錄也。亦得",
    "X62n1205_002:0782b13": "如吾儒紹興。寶祐。兩朝登科錄。傳信力來。增重法苑。",
    "X62n1205_002:0782b14": "而余今於病榻中。與子問畣解說書寫。往復精神。亦",
    "X62n1205_002:0782b15": "託之以常住不壞。豈非時至理彰。龍天推出。夙緣有",
    "X62n1205_002:0782b16": "在。不可思議者哉。客歡喜作禮曰。是我心也。亦見子",
    "X62n1205_002:0782b17": "之心矣。請詮次前後手草。以勸進諸新戒。並俟同志",
    "X62n1205_002:0782b18": "緇素。共商訂焉。余應曰諾。遂略刪定付之而去。",
    "X62n1205_002:0782b19": "天台縣護持叢林永禁私佔示(代妹婿劉頌年作可為護",
    "X62n1205_002:0782b20": "法榜樣)",
    "X62n1205_002:0782b21": "為頒章勒石。護持叢林。永禁私佔事。照得象教之興。",
    "X62n1205_002:0782b22": "有裨世教。東漢以降。歷代尊崇。　本朝",
    "X62n1205_002:0782b23": "家法相承。儒佛並重。　大內一切",
    "X62n1205_002:0782b24": "祀典法事。及",
    "X62n1205_002:0782c01": "列聖提持宏護深心。具載",
    "X62n1205_002:0782c02": "欽定滿洲祭天祭神典禮。",
    "X62n1205_002:0782c03": "欽定大清會典。",
    "X62n1205_002:0782c04": "庭訓格言。",
    "X62n1205_002:0782c05": "硃批諭旨。",
    "X62n1205_002:0782c06": "上諭內閣。",
    "X62n1205_002:0782c07": "御選語錄。",
    "X62n1205_002:0782c08": "御錄經海一滴。",
    "X62n1205_002:0782c09": "欽定日下舊聞考。",
    "X62n1205_002:0782c10": "敕修直省通志。",
    "X62n1205_002:0782c11": "列聖御製詩文集等。而各處名山古剎。亦往往",
    "X62n1205_002:0782c12": "親製碑文。闡揚佛法世法圓融不二之旨。使道俗咸",
    "X62n1205_002:0782c13": "欽。常住永賴。凡屬釋子。宜如何仰承",
    "X62n1205_002:0782c14": "德意。感奮修持。勉遵淨住之規。無失叢林之望。況本",
    "X62n1205_002:0782c15": "寺為智者大師應化之地。後起有章安以下嗣法諸",
    "X62n1205_002:0782c16": "賢。門庭設施。舊章具在。本縣夙聞台宗四教。法海全",
    "X62n1205_002:0782c17": "收。末後單提淨土。尤合法華開權顯實。會三歸一之",
    "X62n1205_002:0782c18": "本懷。為諸宗所莫能外。故凡道場所在。皆以講經為",
    "X62n1205_002:0782c19": "本。念佛為歸。其住持亦皆合眾公推。不拘宗派。但能",
    "X62n1205_002:0782c20": "嚴淨毗尼。兼是二行。即可瓣香別接。秉教匡徒。乾隆",
    "X62n1205_002:0782c21": "間國清寺。因教下無人。約集諸山耆宿公議。延請臨",
    "X62n1205_002:0782c22": "濟宗寶林禪師。主持方丈。由是拈椎豎拂。與經聲佛",
    "X62n1205_002:0782c23": "號。並暢家風。傳衍到今。是為明證。據此可見惟人宏",
    "X62n1205_002:0782c24": "法。非法宏人。但期續燄於心燈。總是傳家之種草。是",
    "X62n1205_002:0783a01": "以專就法論。則所重講經念佛。尚不容以本宗子孫。",
    "X62n1205_002:0783a02": "無知濫位。況在他宗。而兼就人論。則但肯講經念佛。并",
    "X62n1205_002:0783a03": "不揀於他宗子孫。兼修餘行。況在本宗。此不獨宗教",
    "X62n1205_002:0783a04": "律淨。本屬一家。無庸割截虗空。強分疆界。抑亦大師",
    "X62n1205_002:0783a05": "門下。知恩識法。重道輕財。真實為人。圓通善應。使學",
    "X62n1205_002:0783a06": "者如古人之義社。常得親賢。亦師家譬俗姓之兼祧。",
    "X62n1205_002:0783a07": "無嫌亂統。權不失正。公而忘私。洵足起末法之衰頹。",
    "X62n1205_002:0783a08": "作諸方之標準已。乃近來法門不振。僧徒無慙。借參",
    "X62n1205_002:0783a09": "話以躲跟。託坐香而養懶。心常著有。反斥持名為色",
    "X62n1205_002:0783a10": "見聲求。目不識丁。輒誚研教為算沙數寶。如斯執謬。",
    "X62n1205_002:0783a11": "猥號師僧。自誤誤他。已堪痛恨。況復分人分我。爭利",
    "X62n1205_002:0783a12": "爭名。三毒熾然。六和全背。占十方常住之產。為一門",
    "X62n1205_002:0783a13": "火主之私。付法卷必手薙親徒。輪房分作堂頭和尚。",
    "X62n1205_002:0783a14": "則是名為佛子。而實作家賊。毀滅宗主。欺罔人天。既",
    "X62n1205_002:0783a15": "紊亂乎清規。亦大干乎法紀。本縣親查密訪。有天封",
    "X62n1205_002:0783a16": "護國兩寺。正犯此弊。而天封僧兼并華頂方丈一案。",
    "X62n1205_002:0783a17": "輒敢委地方公議於草莽。視前縣詳案如弁髦。尤王",
    "X62n1205_002:0783a18": "法所難寬。實佛門之敗類。若不專案嚴辦。通飭定章。",
    "X62n1205_002:0783a19": "革除弊風。永禁私占。上何以副　國家護持之意。下",
    "X62n1205_002:0783a20": "何以慰士民皈向之誠。為此申明例禁。參酌律儀。刊",
    "X62n1205_002:0783a21": "頒章程。並附發古德共住規約二種。剴切曉諭。除將",
    "X62n1205_002:0783a22": "天封護國兩寺僧分別查辦外。示仰合境各寺僧知",
    "X62n1205_002:0783a23": "悉。嗣後無論是何宗派。所有住持。一律公推。現頒章",
    "X62n1205_002:0783a24": "程。一律恪守。其古德規約二種。准其酌量本地情形。",
    "X62n1205_002:0783b01": "另議呈核。一律祇遵。倘有違犯。定即照章懲處。決不",
    "X62n1205_002:0783b02": "能以姑息為慈悲。冀徼倖於萬一。懍之慎之。勿貽後",
    "X62n1205_002:0783b03": "悔。至台宗提唱諸經。著述繁富。而現頒章程。獨舉大",
    "X62n1205_002:0783b04": "本無量壽經遺教經二種者。不特畏繁樂簡。隨順時",
    "X62n1205_002:0783b05": "機。亦乃統宗會元。賅通教理。葢奉佛當隨佛學。誦經",
    "X62n1205_002:0783b06": "必依經行。惟大本當來獨留。以明倫建萬行之首。惟",
    "X62n1205_002:0783b07": "遺教最後略說。以持戒結五時之終。故一則",
    "X62n1205_002:0783b08": "大內常宣。一則先儒稱重。誠見其性修不二。真俗雙",
    "X62n1205_002:0783b09": "圓。必無愧為盛世之良民。乃有合於樂邦之教主。其",
    "X62n1205_002:0783b10": "理尤深切著明也。諸僧等當知佛法大要。不外乎時",
    "X62n1205_002:0783b11": "節因緣。現當異說橫行。正教譌替。信種日少。疑謗日",
    "X62n1205_002:0783b12": "多。固由世道艱難。人根陋劣。亦半由爾諸僧不自量",
    "X62n1205_002:0783b13": "度。空腹高心。以至於此。本縣身膺民社。政務殷繁。今",
    "X62n1205_002:0783b14": "特於退食餘閒。不惜婆心苦口。為此一番整頓者。非",
    "X62n1205_002:0783b15": "謂爾諸僧足以擔荷大法。振興叢林也。此非常流所",
    "X62n1205_002:0783b16": "能為。亦非今日所當急。但願爾諸僧自知慙愧。善護",
    "X62n1205_002:0783b17": "譏嫌。勿濫收徒。勿早領眾。勿輕視文字。勿妄弄機鋒。",
    "X62n1205_002:0783b18": "守分安愚。少欲知足。常念國恩難報。信施難消。保此",
    "X62n1205_002:0783b19": "可為之基。勿令自我而壞。龍天在上。呵護有靈。法運",
    "X62n1205_002:0783b20": "轉機。庶乎日近。本縣望有厚焉。其各懍遵。切切特諭。",
    "X62n1205_002:0783b21": "募修揚州高[□@(旦/乂)]寺正殿疏(代寺僧了凡作勸緇素各安本分即",
    "X62n1205_002:0783b22": "俗恒真)",
    "X62n1205_002:0783b23": "寺本",
    "X62n1205_002:0783b24": "聖祖仁皇帝南巡行宮。雍正初奉",
    "X62n1205_002:0783c01": "敕發帑改建。維時恭逢",
    "X62n1205_002:0783c02": "世宗憲皇帝。聖神天縱。乘本願輪。提倡宗風。護持正",
    "X62n1205_002:0783c03": "法。江南北剎竿相望。而道場之盛。得人之多。推高[□@(旦/乂)]",
    "X62n1205_002:0783c04": "為冠。迨道光壬寅癸卯間。海波不靖。僧徒散亡。寺頗",
    "X62n1205_002:0783c05": "廢壞。賴眾信力。旋復舊觀。咸豐初軍興。寺遂變為白",
    "X62n1205_002:0783c06": "地。眾信又併力修復之。禪堂僧寮。香積廚等若干楹。",
    "X62n1205_002:0783c07": "次第具備。獨正殿工費約萬緡。山僧慙媿緣淺。至今",
    "X62n1205_002:0783c08": "不能舉。且諸方元氣未復。物力艱難。我法門中又魚",
    "X62n1205_002:0783c09": "龍混雜。幸有一椽庇風雨。安杖拂。亦樂得耽閒守拙。",
    "X62n1205_002:0783c10": "隨分度日。一任山門外草深數丈。誰曰非宜。然雖如",
    "X62n1205_002:0783c11": "此。要是一往之談。未可執著。方今種種邪魔。揑怪逞",
    "X62n1205_002:0783c12": "強。妄立名目。遞相眩惑。世人多謂佛法大衰。流弊至",
    "X62n1205_002:0783c13": "此。不知我佛祇是一箇安本分人。本分之外。原無一",
    "X62n1205_002:0783c14": "法繫綴人天。從上諸祖師。亦祇傳得箇無法之法。完",
    "X62n1205_002:0783c15": "其本分。法尚自無。弊從何有。世人果能一眼覷破。將",
    "X62n1205_002:0783c16": "世出世間。異同同異。無量法門。一串穿却。拈來放去。",
    "X62n1205_002:0783c17": "不費纖力。直使普天匝地。大定永清。士農工商。各安",
    "X62n1205_002:0783c18": "本分。則豈唯魔外潛蹤。亦乃佛祖杜口。從此僧也得。",
    "X62n1205_002:0783c19": "俗也得。儒也得。佛也得。疑也得。信也得。生也得。死也",
    "X62n1205_002:0783c20": "得。乃至窮未來際。無邊剎海。蠢動含靈。無一不得。即",
    "X62n1205_002:0783c21": "無一不在",
    "X62n1205_002:0783c22": "世宗憲皇帝常寂光中。包涵徧覆。不識不知",
    "X62n1205_002:0783c23": "國恩佛恩。一時報盡。若也如斯會得。莫道高[□@(旦/乂)]寺正",
    "X62n1205_002:0783c24": "殿永遠廢壞。不為欠缺。縱饒禪堂僧寮等一切廢壞。",
    "X62n1205_002:0784a01": "仍前一片白地。亦不為欠缺。何以故。是諸眾生本分",
    "X62n1205_002:0784a02": "中。覔絲毫壞相不可得故。亦莫道高[□@(旦/乂)]寺禪堂僧寮",
    "X62n1205_002:0784a03": "等早自圓成。不為諭侈。即今正殿一切圓成。無量莊",
    "X62n1205_002:0784a04": "嚴。突過從前百千萬億倍。亦不為諭侈。何以故。是諸",
    "X62n1205_002:0784a05": "眾生本分中。覔絲毫成相。亦不可得故。既成壞皆不",
    "X62n1205_002:0784a06": "可得。更何佛魔利弊之可言。若也不會。眼見佛魔魔",
    "X62n1205_002:0784a07": "佛。利弊弊利。葛藤遍地。未有了期。又何敢脫空謾語。",
    "X62n1205_002:0784a08": "撥無因果。且既不諱有魔。豈諱有佛。不諱有弊。豈諱",
    "X62n1205_002:0784a09": "有利。山僧亦祇得隨順眾生。向葛藤窠裏。更扯葛藤。",
    "X62n1205_002:0784a10": "普望長官居士。善男信女。隨緣布施。成就勝因。貧者",
    "X62n1205_002:0784a11": "勿吝齒牙。富者更資財力。且道即此貧富不同。是葛",
    "X62n1205_002:0784a12": "藤耶。還是本分。若作葛藤會。人天福報。決定不虗。祇",
    "X62n1205_002:0784a13": "恐彈鵲用珠。到手翻成失算。若作本分會。山僧敢直",
    "X62n1205_002:0784a14": "言告報。還肯信否。即此便是高[□@(旦/乂)]寺正殿。巍巍卓卓。",
    "X62n1205_002:0784a15": "彈指落成。山僧雖分身千百億。一一身出無量舌。一",
    "X62n1205_002:0784a16": "一舌出無量聲。讚歎福德亦不能盡。惟有恭敬禮拜",
    "X62n1205_002:0784a17": "而退。光緒二年秋八月。",
    "X62n1205_002:0784a18": "募建真覺寺緣起(勸法門中人護持台教翊皇度崇正辟邪)",
    "X62n1205_002:0784a19": "寺在天台佛隴右峯。本隋智者大師藏骨塔院。始建",
    "X62n1205_002:0784a20": "於開皇十八年。唐末衰敗。宋建隆初。十五世法嗣螺",
    "X62n1205_002:0784a21": "溪寂公。將錢忠懿王命。重建如舊。明萬歷時。二十八",
    "X62n1205_002:0784a22": "世法嗣真稔秀公重修之。　國朝嘉道間。相國阮文",
    "X62n1205_002:0784a23": "達公捐俸更新焉。易今名。嗣是數十年。舊材益朽蠧",
    "X62n1205_002:0784a24": "不可支。中更兵燹。緇錫星散。道場樹亦化汙萊。無過",
    "X62n1205_002:0784b01": "而問者。夫一代時教。莫大乎時節因緣。緣熟時至。則",
    "X62n1205_002:0784b02": "聖感眾應。眾感聖應。交顯互發。有不可得而思議者。",
    "X62n1205_002:0784b03": "漢永平三年。大法始來震旦。越四百七十九歲。當梁",
    "X62n1205_002:0784b04": "大同三年而大師生。宿契冥符。出家嗣南嶽。當是時",
    "X62n1205_002:0784b05": "禪宗方盛。承虗接響。顢頇儱侗之流半天下。而齊梁",
    "X62n1205_002:0784b06": "義學家。北七南三。又紛然競作。莫知所折衷。大師既",
    "X62n1205_002:0784b07": "證法華三昧。遂貫練群籍。判五時。張八教。俾學者自",
    "X62n1205_002:0784b08": "初發心以至成道。塗轍門仞。階漸位次。歷歷如觀掌",
    "X62n1205_002:0784b09": "紋。諸宗莫能外。豈非法王大統。垂絕復續。應機示現。",
    "X62n1205_002:0784b10": "有由來歟。大師既順世。禮塔者往往覩靈迹。塔前有",
    "X62n1205_002:0784b11": "井曰甘泉。白膩如乳。旱潦不增減。亦數有異徵。法運",
    "X62n1205_002:0784b12": "盛衰。驗之若蓍蔡。自始建院至今千二百六十餘年。",
    "X62n1205_002:0784b13": "成壞無常。不足繫輕重。獨錢王重建一役。山中人至",
    "X62n1205_002:0784b14": "今豔稱之。神應眾著。先是台家遭會昌沙汰之阨。教",
    "X62n1205_002:0784b15": "文散亡。寂公悉力搜羅不能得。會錢王讀永嘉集疑",
    "X62n1205_002:0784b16": "其語。國師韶公。勸王召寂公問義。遂發使高麗日本",
    "X62n1205_002:0784b17": "求遺書。得諸疏論以歸。王大悅。命寂公還山。重興祖",
    "X62n1205_002:0784b18": "庭。韶公偕焉。至之日。甘泉忽清澈見底。六閱月始復。",
    "X62n1205_002:0784b19": "而韶公足跡所到。一一如其故居。道俗驚歎。知為大",
    "X62n1205_002:0784b20": "師再來。顯示茲瑞。亦惟寂公之能紹家學。有以啟發",
    "X62n1205_002:0784b21": "王心。收中興之烈焉。夫昔人於伽藍廢興。恒有慨乎",
    "X62n1205_002:0784b22": "言之。謂可以覘世運。則豈惟是物力之豐嗇云爾哉。",
    "X62n1205_002:0784b23": "抑三代下人心轉移。離合之機。於是乎在。　本朝家",
    "X62n1205_002:0784b24": "法。儒佛並重",
    "X62n1205_002:0784c01": "大內供奉聖像。日祭月祭季祭。及",
    "X62n1205_002:0784c02": "堂子立杆大祀諸典禮。既勒為專書。復",
    "X62n1205_002:0784c03": "特命纂入會典。頒示中外。蓋惟",
    "X62n1205_002:0784c04": "聖知聖。導俗無方。因其所明而默寓勸懲。凡以同好",
    "X62n1205_002:0784c05": "惡而一觀聽。為天下後世慮者。至深且遠。夫是以近",
    "X62n1205_002:0784c06": "數十年來。教觀雖衰。世相亦壞。而殊方絕區不經之",
    "X62n1205_002:0784c07": "說。終不得大逞於時。其效可覩已。天高聽卑。無往不",
    "X62n1205_002:0784c08": "復。昨歲五月至八月。甘泉復清。山中人色喜相告。謂",
    "X62n1205_002:0784c09": "大師有靈。門庭當復振。願返侵地而受役焉。四十世",
    "X62n1205_002:0784c10": "法嗣曦公感其義。以狀謁錢唐許君息庵。謀集貲。息",
    "X62n1205_002:0784c11": "庵方校刊台家書。又適得淨名經疏於海外。為自來",
    "X62n1205_002:0784c12": "南北藏所遺本。機感之捷。宛與昔符。遂捐金若干為",
    "X62n1205_002:0784c13": "之倡。而以其募啟屬余。余復何言哉。夫台宗者。法門",
    "X62n1205_002:0784c14": "之管鑰。而佛海之梯航也。將欲蠲敝崇善。翊",
    "X62n1205_002:0784c15": "皇度而破羣邪。道固莫先於此。曦公徐竢之。世必有",
    "X62n1205_002:0784c16": "大勢力。而高識遠覧如錢王其人者。出而荷據斯事。",
    "X62n1205_002:0784c17": "俾萬億器界含生之倫。屹然見東土小釋迦法幢再",
    "X62n1205_002:0784c18": "建。已信者增進。未信者回心。於以報佛深恩。同扶",
    "X62n1205_002:0784c19": "聖化。則固不獨一家子孫之私幸也。曦公其勉旃。教",
    "X62n1205_002:0784c20": "網弛而更張。福田曠而復闢。追美螺溪。在此時矣。余",
    "X62n1205_002:0784c21": "復何言哉。爰歡喜踴躍。識其緣起以告諸方。時光緒",
    "X62n1205_002:0784c22": "六年夏五月謹譔。",
    "X62n1205_002:0784c23": "補玉峯師念佛開心偈六首",
    "X62n1205_002:0784c24": "念佛求往生。念念括三藏。切忌泛騖心。自疑執著相。",
    "X62n1205_002:0785a01": "不見大本言。專念貴一向。",
    "X62n1205_002:0785a02": "念佛求往生。念念福慧聚。切忌下劣心。自疑當不起。",
    "X62n1205_002:0785a03": "不見中本言。心作即心是。",
    "X62n1205_002:0785a04": "念佛求往生。念念應佛願。切忌欲速心。自疑無效驗。",
    "X62n1205_002:0785a05": "不見小本言。臨終佛親現。",
    "X62n1205_002:0785a06": "念佛求往生。念念入佛智。切忌巧見心。自疑尚迷昧。",
    "X62n1205_002:0785a07": "不見六方佛。護汝終不退。",
    "X62n1205_002:0785a08": "念佛求往生。念念罪消滅。切忌恐怖心。自疑不得力。",
    "X62n1205_002:0785a09": "不見本師判。下品多惡逆。",
    "X62n1205_002:0785a10": "念佛求往生。念念證淨滿。切忌計較心。自疑行解淺。",
    "X62n1205_002:0785a11": "不見彌陀言。十念亦入選。",
    "X62n1205_002:0785a12": "達磨祖師像讚",
    "X62n1205_002:0785a13": "盡道西來。傳佛心印。正眼看時。一場笑柄。肩頭擔子",
    "X62n1205_002:0785a14": "脚跟蘆。畫取形模堪作證。誰作證。萬代兒孫。墮坑落",
    "X62n1205_002:0785a15": "阱。",
    "X62n1205_002:0785a16": "又指畫像讚",
    "X62n1205_002:0785a17": "不現浮圖。不出師子。畫此老胡。似則似矣。祇得其皮。",
    "X62n1205_002:0785a18": "不得其髓。賴有脚跟。一葦而已。安得天龍快刀。救取",
    "X62n1205_002:0785a19": "者張好紙。免教無相主人。更索未還跋尾。",
    "X62n1205_002:0785a20": "大通智勝佛拈頌",
    "X62n1205_002:0785a21": "(廣昱和尚問。大通智勝佛。十劫坐道場四句。作麼生會。拈頌答之)。",
    "X62n1205_002:0785a22": "月到中天絕點埃。沈沈夜氣鎻樓臺。一聲破曉金雞",
    "X62n1205_002:0785a23": "唱。萬戶千門蕩蕩開(末句原作次第開。和尚改抹之。作一時開。謂曰居士。者箇還有",
    "X62n1205_002:0785a24": "次第麼。余甚心折。但於理則頓悟。事須漸修二語。義未圓。今易蕩蕩)。",
    "X62n1205_002:0785b01": "靜坐箴(歲乙未辟地滬上作此以規我友亦用自省)",
    "X62n1205_002:0785b02": "蟄爾身。利用晦也。息爾機。以遠害也。虗舟是居。汎無",
    "X62n1205_002:0785b03": "繫也。蓬累而行。樂亦在也。勿處下而闚高。勿楮小而",
    "X62n1205_002:0785b04": "懷大。慎爾內。閉爾外。往者勿追留。來者勿逆計也。綿",
    "X62n1205_002:0785b05": "綿其若存。其有守氣也。寂寂而常惺。時哉其不可再",
    "X62n1205_002:0785b06": "也。微乎微乎。其審諦乎。幸此須臾。其澄然無事乎。不",
    "X62n1205_002:0785b07": "深根甯極於此。狂走而愈迷。其不殆乎。戒之哉。一世",
    "X62n1205_002:0785b08": "亂而吾國自治。一國亂而吾家自治。一家亂而吾身",
    "X62n1205_002:0785b09": "自治。古之人有行之者。諄諄其爾悔矣。爾庸罔念聞。",
    "X62n1205_002:0785b10": "匪散伊昏。終沒溺於尤悔矣。噫。",
    "X62n1205_002:0785b11": "留僊閣頌(有序另錄)",
    "X62n1205_002:0785b12": "居士無相。游戲華藏。蟬蛻塵障。以多善根。福德因緣。",
    "X62n1205_002:0785b13": "轉本願輪。有大寶閣。莊嚴淨樂。八藏具足。與其同倫。",
    "X62n1205_002:0785b14": "校理其間。提要鉤元。由是法喜。觀諸教體。即寶閣比。",
    "X62n1205_002:0785b15": "體本無生。土木丹青。常說常聽。閣亦本幻。登降照爛。",
    "X62n1205_002:0785b16": "惟是心觀。心觀云何。二十三科。會極須摩。家珍自數。",
    "X62n1205_002:0785b17": "觚繩豪斧。式廓靈宇。五衍三乘。堂陛襲仍。高軋霄崢。",
    "X62n1205_002:0785b18": "(經部)木叉前導。草鞵緊峭。許汝親到。(律部)奧窔開通。四日",
    "X62n1205_002:0785b19": "並中。八聚致功。(論部)是三總別。一多多一。門庭秩秩。(目錄",
    "X62n1205_002:0785b20": "部)爰有總持。多聞徧知。方便階梯。(纂述部)升高自下。文",
    "X62n1205_002:0785b21": "字般若。歌唄陶寫。(詩歌部)半滿書篇。華梵量詮。管籥寄",
    "X62n1205_002:0785b22": "焉。(音義部)初桄一步。工巧術數。亦驥之附。(藝術部)於顯樂",
    "X62n1205_002:0785b23": "邦。彌陀願王。導歸故鄉。妙蓮一瓣。門千戶萬。直入一",
    "X62n1205_002:0785b24": "貫。(淨土部)二密三宗。冥應絕蹤。即此蓮宮。(秘密部)二華二",
    "X62n1205_002:0785c01": "教。唯識閫奧。亦此深造。(教觀部)直指單傳。迴途重關。到",
    "X62n1205_002:0785c02": "此心安。(禪宗部)邪師暗證。旁門曲徑。由此勘定。(疑偽部)豈",
    "X62n1205_002:0785c03": "無纖塵。汜篲時勤。還清淨門。(懺摩部)亦有緣累。人天寄",
    "X62n1205_002:0785c04": "位。得安樂地。(雜集部)嗟去來今。幾輩登臨。傳寫光音。(傳記",
    "X62n1205_002:0785c05": "部)前身賢護。金湯永固。萬劫常住。(護法部)如是圓觀。東",
    "X62n1205_002:0785c06": "震西乾。現一毫端。正像末法。珠函寶笈。同此結集。鳳",
    "X62n1205_002:0785c07": "子翩翩。來自鈞天。仙乎其仙。為如來使。為本光瑞。為",
    "X62n1205_002:0785c08": "密印記。我聞儒書。天祿校儲。精感星符。矧茲寶所。宗",
    "X62n1205_002:0785c09": "龍義虎。神明之府。爰崇其靈。爰落其成。錫以嘉名。名",
    "X62n1205_002:0785c10": "字無性。我我所淨。獨留讖應。即土即身。法界一真。巋",
    "X62n1205_002:0785c11": "然長存。"
}