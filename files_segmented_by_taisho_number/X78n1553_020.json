{
    "X78n1553_020:0518b04": "天聖廣燈錄卷第二十　　　〔宋勒〕",
    "X78n1553_020:0518b06": "岳州永福院朗禪師上堂云。妙用無差。人心各異。諸",
    "X78n1553_020:0518b07": "法同體。情見有殊。欲得親切。但離妄念。一毫盡除。眾",
    "X78n1553_020:0518b08": "累自圓。何須晝夜妄求諸趣。如今向諸禪德道。直下",
    "X78n1553_020:0518b09": "無事。早相埋沒。何況多途。却成增疾。若是衲僧門下。",
    "X78n1553_020:0518b10": "如何湊泊。還有會者麼。出來對眾說看。時有僧出",
    "X78n1553_020:0518b11": "禮拜　師云。山僧失利　問。師唱宗風事。演法嗣何",
    "X78n1553_020:0518b12": "人　師云。靈山親受記。迦葉最為初　進云。恁麼則",
    "X78n1553_020:0518b13": "雲門親嫡子。雪嶺正玄孫　師云。饒儞強記得。朱必",
    "X78n1553_020:0518b14": "便為親　學云。爭奈大眾何　師云。秖見錐頭利。那",
    "X78n1553_020:0518b15": "知鑿頭方。問。如何是新開境　師云。洞庭湖裏看",
    "X78n1553_020:0518b16": "金鵝　進云。如何是境中人　師云。岳陽城畔雙把",
    "X78n1553_020:0518b17": "手。問。一佛出世時如何　師云。合掌念觀音　進",
    "X78n1553_020:0518b18": "云。出世後如何　師云。頂上挂數珠。問。如何是祖",
    "X78n1553_020:0518b19": "師西來意　師云。瀟湘岸上雪蹄蹤。問。佛魔不到",
    "X78n1553_020:0518b20": "處。如何辨來機　師云。望月摘乾宿。失脚到楊州。",
    "X78n1553_020:0518b21": "問。牛頭未見四祖時如何　師云。頭戴朝天帽。身披",
    "X78n1553_020:0518b22": "四[袖由+貴]衣　進云。見後如何　師云。手把虬龍杖。點出",
    "X78n1553_020:0518b23": "異人機。問。三乘十二分教即不問。如何是和尚一",
    "X78n1553_020:0518b24": "句　師以拄杖面前劃一劃　學人擬議　師云。還",
    "X78n1553_020:0518c01": "我一句來。師問僧。什麼處來　僧云。南嶽來　師",
    "X78n1553_020:0518c02": "云。還見五百羅漢麼　僧云。用見作什麼　師云。石",
    "X78n1553_020:0518c03": "橋成兩段。汝又作麼生　僧無語　師云。參眾去",
    "X78n1553_020:0518c04": "　問僧。什麼處來　僧云。德山來　師云。德山老人道",
    "X78n1553_020:0518c05": "什麼　僧云。和尚道什麼　師云。汝且道洞庭水深",
    "X78n1553_020:0518c06": "多少　僧無語　師便打。又云。汝還知落處也無",
    "X78n1553_020:0518c07": "　僧云。不知　師云。一不成。兩不是。參眾去。師問僧。",
    "X78n1553_020:0518c08": "汝是什麼處人事　僧云。荊南人　師云。還過公安",
    "X78n1553_020:0518c09": "渡也無　僧云。過公安渡　師云。汝何不判公驗",
    "X78n1553_020:0518c10": "　僧云。和尚何得特地　師云。爭奈岳陽關頭何　僧",
    "X78n1553_020:0518c11": "無語　師便打。問僧。近離什麼處　僧云。德山",
    "X78n1553_020:0518c12": "　師云。將得什麼來　僧近前不審　師云。踏破草鞋。",
    "X78n1553_020:0518c13": "參堂去。",
    "X78n1553_020:0518c14": "郢州芭蕉山弘義禪師上堂。有僧問。如何是佛　師",
    "X78n1553_020:0518c15": "云。山青水淥。問。如何是色心不二　師云。來言深",
    "X78n1553_020:0518c16": "辨。問。如何是最初一句　師云。舉起分明　進云。",
    "X78n1553_020:0518c17": "如何領會　師云。蘇嚕[口*悉]哩。問。學人非時上來。請",
    "X78n1553_020:0518c18": "師一接　師云。汝是什麼處人　學云。河北人　師",
    "X78n1553_020:0518c19": "云。不易過黃河。",
    "X78n1553_020:0518c20": "郢州趙橫山禪師上堂。有僧問。先師道。日裏看山。意",
    "X78n1553_020:0518c21": "旨如何　師云。老僧今日困。問。十二時中如何用",
    "X78n1553_020:0518c22": "心　師云。長連床上。喫粥喫飯。問。古人說不到處。",
    "X78n1553_020:0518c23": "請師道　師云。道什麼　僧又再問　師云。賺殺人",
    "X78n1553_020:0518c24": "　問。如何是諸佛師　師云。平地看高原。",
    "X78n1553_020:0519a01": "郢州纂子山庵主師見僧。問。什麼處來　僧云。復州",
    "X78n1553_020:0519a02": "來　師云。還逢見達磨麼　僧云。達磨即不見。却見",
    "X78n1553_020:0519a03": "箇庵主　師云。儞向他道什麼　僧云。今年好春雨",
    "X78n1553_020:0519a04": "　師云。儞為什麼腦後出　僧云。恰是　師云。更[跳兆+孛]",
    "X78n1553_020:0519a05": "跳。問。如何是透法身句　師云。朝看東南。暮看西",
    "X78n1553_020:0519a06": "北。問。如何是和尚接人一句　師云。下坡不走",
    "X78n1553_020:0519a07": "　僧云。莫便是接人句也無　師云。後度難逢。",
    "X78n1553_020:0519a08": "信州西禪欽禪師上堂。有僧問。如何是透法身句",
    "X78n1553_020:0519a09": "　師云。青山不挂劒。問。法雨普霑於此日。向上宗風",
    "X78n1553_020:0519a10": "又若何　師云。太陽看古碑。問。古殿興時如何",
    "X78n1553_020:0519a11": "　師云。一回春到一回新。問。如何是函蓋乾坤句",
    "X78n1553_020:0519a12": "　師云。天上有星皆拱北。問。如何是截斷眾流句",
    "X78n1553_020:0519a13": "　師云。大地坦然平。問。如何是隨波逐浪句　師云。",
    "X78n1553_020:0519a14": "春生夏長。",
    "X78n1553_020:0519a15": "廬州東天王廣慈禪師有僧問。向上宗乘。請師舉唱",
    "X78n1553_020:0519a16": "　師云。止。止。不須說　進云。學人未曉。乞師再指",
    "X78n1553_020:0519a17": "　師云。雲有出山勢。水無投澗聲。問。如何是祖師西",
    "X78n1553_020:0519a18": "來意　師云。普天帀地。問。如何是迦葉心燈　師",
    "X78n1553_020:0519a19": "云。月似羅中鏡。問。如何是迦葉手傳衣　師云。黃",
    "X78n1553_020:0519a20": "河三千年一度清。",
    "X78n1553_020:0519a21": "廬州南天王海禪師有僧問。如何是吹毛劒　師云。",
    "X78n1553_020:0519a22": "瓦解氷消　進云。用者如何　師云。拽。問。如何是",
    "X78n1553_020:0519a23": "一體真如　師云。五郎手裏鉄彈子。問。如何是西",
    "X78n1553_020:0519a24": "來意　師云。驚天動地。問。十度發言九度休時如",
    "X78n1553_020:0519b01": "何　師云。口邊生荊棘　進云。如何免得此過　師",
    "X78n1553_020:0519b02": "云。半路好抽身。",
    "X78n1553_020:0519b03": "廬州北天王微禪師僧問。如何是佛法大意　師云。",
    "X78n1553_020:0519b04": "特地使人愁　進云。為什麼却如此　師便打。問。",
    "X78n1553_020:0519b05": "如何是東西密相付　師云。古今人罔措。問。文殊",
    "X78n1553_020:0519b06": "與維摩對談何事　師云。聽　學云。未曉如何得親",
    "X78n1553_020:0519b07": "切去　師云。響。問。如何是一大藏教　師云。高座",
    "X78n1553_020:0519b08": "不曾登　進云。登後如何　師云。三段不同。",
    "X78n1553_020:0519b09": "筠州黃檗山禪師僧問。如何是和尚家風　師云。與",
    "X78n1553_020:0519b10": "天下人作牓樣。問。如何是佛　師云。眉麤眼大",
    "X78n1553_020:0519b11": "　問。如何是本來身　師云。臥棘不由人。問。如何是",
    "X78n1553_020:0519b12": "第一句　師云。打破大散關。赤脚倒迴步。",
    "X78n1553_020:0519b13": "桂州覺華普照禪師上堂。示眾云。一言截斷。剖盡乾",
    "X78n1553_020:0519b14": "坤。百千妙門。同時會合。諸禪德。不用思而知。不用慮",
    "X78n1553_020:0519b15": "而解。更擬踏步向前。轉沒交涉。然雖如是。風不來。樹",
    "X78n1553_020:0519b16": "不動。如今眾中還有久參作者。對眾商量看。時有",
    "X78n1553_020:0519b17": "僧問。如來以一音演說法。未審和尚何法示人　師",
    "X78n1553_020:0519b18": "云。白雲無定止。出沒太虗中　進云。恁麼則善法堂",
    "X78n1553_020:0519b19": "前師子吼也　師云。退後。妨他別人問。問。數日不",
    "X78n1553_020:0519b20": "聞師子吼。奮迅聲雄事若何　師云。幽洞龍吟天地",
    "X78n1553_020:0519b21": "靜。巖前虎嘯瑞雲生　問。尋常之機人已曉。向上言",
    "X78n1553_020:0519b22": "鋒意如何　師云。直下看　學云。是什麼　師便打。",
    "X78n1553_020:0519b23": "師乃云。問答有什麼了期。若以唇吻聲色以為自己。",
    "X78n1553_020:0519b24": "有什麼交涉。設使百千問難。秖益自勞。若是衲僧門",
    "X78n1553_020:0519c01": "下。一言相契。萬別千差。徒爾自為。從上來事。合作麼",
    "X78n1553_020:0519c02": "生。若向者裏薦得。早是二頭三首。更擬多途。去道轉",
    "X78n1553_020:0519c03": "遠。如今清平世界。王法稍嚴。久立。珍重。",
    "X78n1553_020:0519c04": "師上堂云。金烏啼未歇。玉兔再揭眉。若是仙陀客。休",
    "X78n1553_020:0519c05": "勞更泄機。久立。珍重。僧問。殺父殺母。佛前懺悔。殺",
    "X78n1553_020:0519c06": "佛殺祖。向什麼處懺悔　師云。曙色未分人盡望。及",
    "X78n1553_020:0519c07": "乎天曉也尋常。問。承古有言。今古應無墜。分明在",
    "X78n1553_020:0519c08": "目前。未審是什麼物　師云。景色浩然千點異。江聲",
    "X78n1553_020:0519c09": "還與四時同。問。大千世界為什麼轉身不得　師",
    "X78n1553_020:0519c10": "云。誰礙闍梨　進云。爭奈轉不得何　師云。無用處。",
    "X78n1553_020:0519c11": "問。聲色二字。如何透得　師云。虗空無變易。日月",
    "X78n1553_020:0519c12": "自分拏　問。如何是真如涅槃　師云。秋風聲颯颯。",
    "X78n1553_020:0519c13": "潤水響潺潺。問。盡大地人道不得。請師道　師云。",
    "X78n1553_020:0519c14": "啞却天下人口　進云。恁麼則謝師慈悲　師云。山",
    "X78n1553_020:0519c15": "僧罪過。問。一念未生。如何分者邊那邊　師云。滿",
    "X78n1553_020:0519c16": "眼皆岐路。終身無往來。",
    "X78n1553_020:0519c17": "師上堂云。總似今日。老胡有望。然燈佛不如闍梨。又",
    "X78n1553_020:0519c18": "云。若似今日。老胡絕望。闍梨不如然燈佛。於此明得。",
    "X78n1553_020:0519c19": "大地微塵諸佛．西天二十八祖．唐土六祖．天下老宿。",
    "X78n1553_020:0519c20": "一時拈來山僧拄杖頭上轉妙法輪。汝若於此明不",
    "X78n1553_020:0519c21": "得。百千諸佛穿儞鼻孔。西天二十八祖透過儞髑髏。",
    "X78n1553_020:0519c22": "還知麼。若不知。上僧與汝指出。良久。云。山河大地有",
    "X78n1553_020:0519c23": "什麼過。久立。珍重。僧問。久居韶石。何以漓水芬芳",
    "X78n1553_020:0519c24": "　師云。一輪千家月。無處不光輝　僧禮拜　師便",
    "X78n1553_020:0520a01": "打。問。少林面壁坐。誰是立雪人　師云。鋒前一句",
    "X78n1553_020:0520a02": "超調御。更嫌何處不尖新。問。承教有言香風吹萎",
    "X78n1553_020:0520a03": "華。更雨新好者時如何　師云。向闍梨道得麼　進",
    "X78n1553_020:0520a04": "云。恁麼則謝師指示　師云。山僧罪過。問。如何是",
    "X78n1553_020:0520a05": "佛法大意　師云。松高人[悍干+夕]小。路遠馬嫌遙。師問",
    "X78n1553_020:0520a06": "僧。杖錫雲騰。朝離何處　僧云。近離東院　師云。來",
    "X78n1553_020:0520a07": "時還見古釋迦也無　僧云。不會　師云。且坐喫茶。",
    "X78n1553_020:0520a08": "師問新到。入門便有師子吼。一句當鋒作麼生",
    "X78n1553_020:0520a09": "　僧云。金剛壁上畫　師云。由是當地土儀　僧云。和",
    "X78n1553_020:0520a10": "尚何不領話　師云。射虎不逢人。鈍致千鈞弩。參堂",
    "X78n1553_020:0520a11": "去。",
    "X78n1553_020:0520a12": "益州鉄幢覺禪師上堂云。正法無言。何勞名貌。若論",
    "X78n1553_020:0520a13": "即心即佛。大似不知時。更道非心非佛。恰是斬頭覔",
    "X78n1553_020:0520a14": "活。諸上座擕囊挈鉢。南北雲游。意在於何。莫見他諸",
    "X78n1553_020:0520a15": "方老宿向曲木上坐。開兩片皮。阿轆轆地。汝便道是",
    "X78n1553_020:0520a16": "禪是道。是真如解脫。莫錯會好。山僧如今事不獲已。",
    "X78n1553_020:0520a17": "向汝恁麼道。早是相埋沒。然雖如是。須是箇人始得。",
    "X78n1553_020:0520a18": "秖如今有什麼事。出來商量看。時有僧問。從上古",
    "X78n1553_020:0520a19": "德以心傳心。和尚得法在於何人　師云。一音纔剖",
    "X78n1553_020:0520a20": "無邊際。杲日騰輝天地間　進云。恁麼則今日親承",
    "X78n1553_020:0520a21": "師顏去也　師云。華向三春秀。鳥啼四季聲。問。道",
    "X78n1553_020:0520a22": "絕有無之說。法無去住之談。先祖家風如何舉唱",
    "X78n1553_020:0520a23": "　師云。一輪印出寒潭影。萬象齊分祖道輝。問。如何",
    "X78n1553_020:0520a24": "是和尚出身處　師云。天堂不厭。地獄寧疲。問。十",
    "X78n1553_020:0520b01": "二時日如何履踐　師云。光剃頭。淨洗鉢　近云。恁",
    "X78n1553_020:0520b02": "麼則謝師指示　師云。秖見錐頭利。",
    "X78n1553_020:0520b03": "師上堂云。真不掩偽。曲不藏直。又道祖師遺下一隻",
    "X78n1553_020:0520b04": "履。直至如今閙啾唧。諸上座且作麼生會。有人會得",
    "X78n1553_020:0520b05": "者箇時節。不妨省力。不被人謾。隨緣過日。任性度時。",
    "X78n1553_020:0520b06": "不用苦苦勞心。強生頭角。十二時中。著衣喫飯。自無",
    "X78n1553_020:0520b07": "罣礙。若得如是。可謂格外道人。諸上座盡是恁麼人。",
    "X78n1553_020:0520b08": "格外一句作麼生道。有道得底。出來道看。與儞證據。",
    "X78n1553_020:0520b09": "若無人道得。天色稍寒。霜風削骨。伏惟珍重。僧問。",
    "X78n1553_020:0520b10": "凝然湛寂時如何　師云。骨崘入水窮深底。海外休",
    "X78n1553_020:0520b11": "誇掌上珠　進云。恁麼則省力也　師云。早晚不知",
    "X78n1553_020:0520b12": "何處著。來朝更獻楚王看。問。和尚是大善知識。為",
    "X78n1553_020:0520b13": "什麼無目　師云。瞎。問。將此深心奉塵剎。是即名",
    "X78n1553_020:0520b14": "為報佛恩。如何是奉塵剎底心　師云。舉得甚分明",
    "X78n1553_020:0520b15": "　進云。恁麼則此恩難報也　師云。山僧罪過。問。",
    "X78n1553_020:0520b16": "如何是佛　師云。天上天下　進云。莫便是也無　師",
    "X78n1553_020:0520b17": "云。莫錯認定盤星。問。如何是祖師西來意　師云。",
    "X78n1553_020:0520b18": "夜聞犬吠　進云。未審意旨如何　師云。曉不知音。",
    "X78n1553_020:0520b19": "問。如何是道　師云。蹋著　進云。如何是道中人",
    "X78n1553_020:0520b20": "　師云。退後三步。問。如何是北斗裏藏身　師云。",
    "X78n1553_020:0520b21": "沙囊裏堰水。問。牛頭橫說竪說。未知有向上關捩",
    "X78n1553_020:0520b22": "子。如何是向上關捩子　師云。裂却儞鼻孔。穿過儞",
    "X78n1553_020:0520b23": "髑髏　學云。過在什麼處　師云。教休不肯休。問。",
    "X78n1553_020:0520b24": "蓮華未出水時如何　師云。深隱未萌連根蔕　進",
    "X78n1553_020:0520c01": "云。出水後如何　師云。連夜不用曉風吹。問。臨濟",
    "X78n1553_020:0520c02": "入門便喝。德山入門便棒。未審意旨如何　師云。我",
    "X78n1553_020:0520c03": "者裏不著閑人　進云。學人不會。乞師方便　師便",
    "X78n1553_020:0520c04": "打。問。諸佛出世。當為何事　師云。截耳臥街。",
    "X78n1553_020:0520c05": "新州延長山禪師(後住龍景山真身見在)上堂云。一塵纔舉。洞",
    "X78n1553_020:0520c06": "攝大千。萬派齊歸。眾流截斷。文殊措之失利。普賢罔",
    "X78n1553_020:0520c07": "而何依。古聖直須結舌無言。維摩謬為杜默。若是祖",
    "X78n1553_020:0520c08": "師門下。誰敢言論。擬議千差。徒勞佇思。離此之外。合",
    "X78n1553_020:0520c09": "作麼生。若見得去。許汝一隻眼。若不見。隨坑落壍。久",
    "X78n1553_020:0520c10": "立。珍重。僧問。如何是和尚家風　師云。醜拙不可",
    "X78n1553_020:0520c11": "當　進云。客來如何祇待　師云。瓦椀竹筯。問。如",
    "X78n1553_020:0520c12": "何是延長水　師云。腥臊臭穢　進云。飲者如何",
    "X78n1553_020:0520c13": "　師云。蘇嚕蘇嚕。問。從上古聖向什麼處去　師云。",
    "X78n1553_020:0520c14": "不在山間。即居樹下　進云。未審畢竟成得箇什麼",
    "X78n1553_020:0520c15": "　師云。汝還知落處麼　僧無語　師便打。問。如",
    "X78n1553_020:0520c16": "何是向上一路　師以拄杖當面劃　僧禮拜　師",
    "X78n1553_020:0520c17": "便打。師問僧。什麼處來　僧云。羅浮來　師云。山",
    "X78n1553_020:0520c18": "中事作麼生　僧云。對和尚面前爭敢容易　師云。",
    "X78n1553_020:0520c19": "且坐喫茶　問僧。什麼處來　僧云。曹谿來　師云。",
    "X78n1553_020:0520c20": "曹溪一句作麼生道　僧云。兩重公案　師云。儞為",
    "X78n1553_020:0520c21": "什麼在我手裡　僧無語　師便打。",
    "X78n1553_020:0520c22": "眉州福化充禪師有僧問。從上古聖以心傳心。未審",
    "X78n1553_020:0520c23": "和尚如何　師云。千年松竹翠。一徑引清風。問。如",
    "X78n1553_020:0520c24": "何是大人相　師云。山僧者裏不曾容易對闍梨",
    "X78n1553_020:0521a01": "　進云。如何得相承去　師云。白雲雖有影。綠竹且無",
    "X78n1553_020:0521a02": "陰。問。如何是佛　師云。大有問了　進云。莫便是",
    "X78n1553_020:0521a03": "也無　師云。汝見箇什麼道理　僧擬議　師云。秖",
    "X78n1553_020:0521a04": "有照壁月。更無吹葉風。問。天皇也恁麼道。龍潭也",
    "X78n1553_020:0521a05": "恁麼道。未審和尚作麼生道　師云。汝試道看　僧",
    "X78n1553_020:0521a06": "云。比來請益。和尚豈無方便　師云。將謂是海東舶",
    "X78n1553_020:0521a07": "主。元來是此地番人。問。天上天下。獨指稱尊。未委",
    "X78n1553_020:0521a08": "是何人　師云。非汝境界。問。如何是祖師西來意",
    "X78n1553_020:0521a09": "　師云。少林九年坐。多少亂猜疑　進云。四海參尋。",
    "X78n1553_020:0521a10": "當求何事　師云。五度遭他藥。終不泄天機。問。如",
    "X78n1553_020:0521a11": "何是和尚非時為人一句　師云。不為人　進云。為",
    "X78n1553_020:0521a12": "什麼不為人　師云。教汝墮深坑。",
    "X78n1553_020:0521a13": "眉州西禪光禪師有僧問。不施寸刃。便登寶位時如",
    "X78n1553_020:0521a14": "何　師云。四海晏清　進云。恁麼則王道坦然也",
    "X78n1553_020:0521a15": "　師三。禮拜著。問。北斗藏身。意旨如何　師云。千鈞",
    "X78n1553_020:0521a16": "之弩。問。如何是佛法大意　師云。十字路頭華表",
    "X78n1553_020:0521a17": "柱　學人不會。乞師再指　師云。君自行東我過西。",
    "X78n1553_020:0521a18": "問。祖意與教意。是同是別　師云。拾得寒山子。相",
    "X78n1553_020:0521a19": "招上石橋。問。諸佛未出世時如何　師云。畢鉢巖",
    "X78n1553_020:0521a20": "前曾宴處。一千年後不知音　進云。出世後如何",
    "X78n1553_020:0521a21": "　師云。白日無藏住。青山任度時。問。三乘十二分教",
    "X78n1553_020:0521a22": "即不問。直截一句請師道　師云。西天東土由可易。",
    "X78n1553_020:0521a23": "新羅渤海是為難　問。一句了然時如何　師云。到",
    "X78n1553_020:0521a24": "處問人看。問。如何是眉陽境　師云。地接蜀江流。",
    "X78n1553_020:0521b01": "山連勝峯翠。問。如何是和尚家風　師云。客是主",
    "X78n1553_020:0521b02": "人相師　進云。忽過客來時如何　師云。且坐喫茶。",
    "X78n1553_020:0521b03": "問。雲門的旨。請師舉唱　師云。大眾證明　進云。",
    "X78n1553_020:0521b04": "恁麼則領此一言也　師云。鈍置殺人。",
    "X78n1553_020:0521b05": "眉州黃龍禪師有僧問。如何是黃龍　師云。不同赤",
    "X78n1553_020:0521b06": "班虵　學云。還免得金翅難也無　師云。熱砂不墮",
    "X78n1553_020:0521b07": "頭。免離三種怖。問。寶劍未出匣時如何　師云。陣",
    "X78n1553_020:0521b08": "雲橫海上　進云。出匣後如何　師云。大地勿纖埃。",
    "X78n1553_020:0521b09": "問。如何是和尚關捩子　師云。少人蹋得著　進",
    "X78n1553_020:0521b10": "云。忽蹋得著時如何　師云。汝試進前看　僧便喝",
    "X78n1553_020:0521b11": "　師便打。師問僧。近離什麼處　僧云。香林　師",
    "X78n1553_020:0521b12": "云。在香林多少時　僧云。六年　師云。世尊在雪山",
    "X78n1553_020:0521b13": "上六年。證無上菩提。汝在香林六年。成得箇什麼。",
    "X78n1553_020:0521b14": "　僧無語　師云。祇是箇移厨喫飯。參堂去。三僧新",
    "X78n1553_020:0521b15": "到　師問。三人同行。必有我師。阿那箇是汝師　一",
    "X78n1553_020:0521b16": "僧云。今日得禮拜和尚　師云。第二箇道　第二僧",
    "X78n1553_020:0521b17": "無語　師云。第三底道　僧亦無語　師云。將頭不",
    "X78n1553_020:0521b18": "猛。帶類三軍。參眾去。師問僧。步步躡雲騰。朝離何",
    "X78n1553_020:0521b19": "處巢　僧云。近離峨嵋　師云。還見普賢麼　僧云。",
    "X78n1553_020:0521b20": "和尚慣得其便　師云。棒上不成龍　僧云。更[跳兆+孛]跳",
    "X78n1553_020:0521b21": "　師便打。",
    "X78n1553_020:0521b22": "蘄州北禪悟同禪師上堂。拈起拄杖云。過去．未來．現",
    "X78n1553_020:0521b23": "在三世諸佛。微塵菩薩。一時在拄杖頭上轉大法輪。",
    "X78n1553_020:0521b24": "盡向儞諸人鼻孔過。還見麼。若見。與我拈將出來看。",
    "X78n1553_020:0521c01": "若不見。大似立地死人。良久。云。風恬浪靜。不如歸堂。",
    "X78n1553_020:0521c02": "珍重。僧問。如何是北禪境　師云。白雲峰前令",
    "X78n1553_020:0521c03": "　進云。如何是境中人　師云。迦葉臺上勅。問。如何",
    "X78n1553_020:0521c04": "是和尚家風　師云。時挑野菜和根煑。旋斫青柴帶",
    "X78n1553_020:0521c05": "葉燒　進云。忽遇上上之賓。又如何祇待　師云。家",
    "X78n1553_020:0521c06": "蔬三五飣。山茗一兩甌。問。如何是和尚深深處",
    "X78n1553_020:0521c07": "　師云。淨掃眼前地。相伴白雲閑。問。如何是佛　師",
    "X78n1553_020:0521c08": "云。對面如千里。師問僧。什麼處來　僧云。黃州來",
    "X78n1553_020:0521c09": "　師云。夏在什麼處　僧云。資福　師云。福將何資",
    "X78n1553_020:0521c10": "　僧云。兩重公案　師云。爭奈在北禪手裏　僧云。",
    "X78n1553_020:0521c11": "在手裏即収取　師便打。師問僧。離什麼處　僧",
    "X78n1553_020:0521c12": "云。江南　師云。還見歸宗和尚麼　僧云。草賊自敗",
    "X78n1553_020:0521c13": "　師云。汝為什麼抱贓呌屈　僧云。恰是　師便打。",
    "X78n1553_020:0521c14": "衡州大聖院守賢禪師上堂。僧問。靈山一會。迦葉親",
    "X78n1553_020:0521c15": "聞。未審和尚一會。什麼人得聞　師云。刢利不從師。",
    "X78n1553_020:0521c16": "聵人徒側耳　學云。和尚慈悲何在　師云。放汝一",
    "X78n1553_020:0521c17": "頓　學人掩耳出去　師云。雖得一場贏。未免拄杖",
    "X78n1553_020:0521c18": "走。問。如何是佛道場　師云。五通廟裏勿香爐",
    "X78n1553_020:0521c19": "　問。如何是佛法大意　師云。南斗七。北斗八。問。如",
    "X78n1553_020:0521c20": "何是祖師西來意　師云。鑽龜打瓦。問。如何是衲",
    "X78n1553_020:0521c21": "衣下事　師云。千山萬水。問。齧鏃當鋒時如何",
    "X78n1553_020:0521c22": "　師云。穿過骨崘觜。吨呀萬仞頭。",
    "X78n1553_020:0521c23": "舒州天柱山禪師上堂云。莫有作家戰將麼。試出來",
    "X78n1553_020:0521c24": "與山僧相見。時有僧出來禮拜　師云。山僧打退鼓",
    "X78n1553_020:0522a01": "　僧云。和尚是什麼心行　師云。敗將不戰。問。北",
    "X78n1553_020:0522a02": "斗藏身。意旨如何　師云。闍梨豈不是荊南府人",
    "X78n1553_020:0522a03": "　僧云。是　師云。秖見波瀾起。不測洞庭深　問。如何",
    "X78n1553_020:0522a04": "是函蓋乾坤句　師云。秖聞風擊響。知是幾千竿",
    "X78n1553_020:0522a05": "　問。如何是截斷眾流句　師云。昨夜寒風起。今朝刮",
    "X78n1553_020:0522a06": "地霜　問。如何是隨波逐浪句　師云。春煦陽和華",
    "X78n1553_020:0522a07": "織地。滿林初囀野鶯聲。問。牛頭未見四祖時如何",
    "X78n1553_020:0522a08": "　師云。路僻人稀到。山深客少行　進云。見後如何",
    "X78n1553_020:0522a09": "　師云。滿徑松風秋颯颯。盡堂明月夜依依　問。蓮",
    "X78n1553_020:0522a10": "華未出水時如何　師云。根深連蔕經殘雨　進云。",
    "X78n1553_020:0522a11": "出水後如何　師云。水仙頭捧實希奇。問。寶劒未",
    "X78n1553_020:0522a12": "出匣時如何　師云。如今昭代無人問　進云。出匣",
    "X78n1553_020:0522a13": "後如何　師云。萬里山河道太平。問。如何是佛向",
    "X78n1553_020:0522a14": "上人　師云。寒山不知何處去。拾得至今笑不休。",
    "X78n1553_020:0522a15": "問。如何是大人相　師云。相識滿天下。知心有幾人。",
    "X78n1553_020:0522a16": "韶州龍光禪師上堂。僧問。從上古人。拈槌竪拂。盡是",
    "X78n1553_020:0522a17": "捏目生華。學人上來。離却是非。請師別道　師云。罕",
    "X78n1553_020:0522a18": "遇作家　進云。秖恁麼。還當得也無　師竪拂子",
    "X78n1553_020:0522a19": "　學云。何異前非　師便打。問。佛病祖病如何醫",
    "X78n1553_020:0522a20": "　師云。世醫拱手。問。師子窟中無異獸。當軒哮吼事",
    "X78n1553_020:0522a21": "如何　師云。汝試哮吼看　學人禮拜　師云。疑殺",
    "X78n1553_020:0522a22": "人。問。如何是祖師西來意　師云。路逢穿耳客。",
    "X78n1553_020:0522a23": "問。如何是佛法大意　師云。山高月上遲。問。如何",
    "X78n1553_020:0522a24": "是龍光境　師云。白雲長覆青松頂　進云。如何是",
    "X78n1553_020:0522b01": "境中人　師云。名利客來難過日。水雲僧到易經年。",
    "X78n1553_020:0522b02": "問。如何是教意　師云。卷不釋手　進云。久久成",
    "X78n1553_020:0522b03": "得箇什麼邊事　師云。信受奉行。",
    "X78n1553_020:0522b04": "觀州水精院宮禪師上堂。僧問。師今登寶座。未審嗣",
    "X78n1553_020:0522b05": "何人　師云。威音不話的。翹足謾勞形　進云。恁麼",
    "X78n1553_020:0522b06": "則韶陽適嗣也　師云。移船諳水勢。舉棹別波瀾。",
    "X78n1553_020:0522b07": "問。不壞假名而談實相時如何　師云。青山不動足。",
    "X78n1553_020:0522b08": "日月任分拏。問。如何是佛　師云。和泥合水　進",
    "X78n1553_020:0522b09": "云。畢竟如何　師云。擗把生雷。問。美味醍醐。為什",
    "X78n1553_020:0522b10": "麼變成毒藥　師云。道江紙貴。問。見色便見心時",
    "X78n1553_020:0522b11": "如何　師云。南來底什麼處去　進云。心境俱亡時",
    "X78n1553_020:0522b12": "如何　師云。坐地開眼睡。問。不犯目前事。來機何",
    "X78n1553_020:0522b13": "辨的　師云。白雲生太華。日月遶須彌。問。如何是",
    "X78n1553_020:0522b14": "和尚日用事　師云。勝業門鼕鼕皷　進云。未曉之",
    "X78n1553_020:0522b15": "從。如何湊泊　師云。朝打三千。暮打八百。問。學人",
    "X78n1553_020:0522b16": "未登寶山。如何辨別　師云。骨崘水底牽大象。",
    "X78n1553_020:0522b17": "頴州羅漢匡果禪師上堂云。盡令提綱。十方坐斷。千",
    "X78n1553_020:0522b18": "差同轍。萬里風清。此猶是化門之說。作麼生是衲僧",
    "X78n1553_020:0522b19": "門下事。若是作者。不顧危亡。便請單刀相見。對眾證",
    "X78n1553_020:0522b20": "據。時有僧問。沙場獨戰時如何　師云。秦王不作",
    "X78n1553_020:0522b21": "家　進云。恁麼則今日得遇奇人　師云。受際城外",
    "X78n1553_020:0522b22": "髑髏深。問。如何是吹毛劒　師便棒。問。和尚百",
    "X78n1553_020:0522b23": "年後。有人問。和尚向什麼處去。如何酬對　師云。分",
    "X78n1553_020:0522b24": "明舉　進云。誰是知音者　師云。知音即不問。問。",
    "X78n1553_020:0522c01": "鑿壁偷光時如何　師云。錯　學云。爭奈苦志專心",
    "X78n1553_020:0522c02": "　師云。錯。問。學人上來。請師一接　師云。汝是什",
    "X78n1553_020:0522c03": "麼處人　進云。恁麼則得遇於師也　師云。賺殺一",
    "X78n1553_020:0522c04": "船人。",
    "X78n1553_020:0522c05": "隋州智門山法覲上座師到智門山三十餘年。每有",
    "X78n1553_020:0522c06": "學者請益。不倦提撕。時有僧問。如何是佛　師云。",
    "X78n1553_020:0522c07": "襴衫新翦無衣[袖由+貴]　進云。未審意旨如何　師云。手",
    "X78n1553_020:0522c08": "把湘南竹。逢春點遠峯。問。古鏡未磨時如何　師",
    "X78n1553_020:0522c09": "云。暗　進云。磨後如何　師云。照破髑髏寒。問。如",
    "X78n1553_020:0522c10": "何是三乘教外別傳一句　師云。石人齊拍手。玉女",
    "X78n1553_020:0522c11": "夜挑燈。問。如何是和尚出身處　師云。寒巖無宿",
    "X78n1553_020:0522c12": "客。常與白雲閑。有僧入室請益宗風事。師有頌示",
    "X78n1553_020:0522c13": "之。",
    "X78n1553_020:0522c14": "　從上綱宗事最奇　　卷舒生殺切須知",
    "X78n1553_020:0522c15": "　臨機便有威雄勢　　賓主相呈縱奪時",
    "X78n1553_020:0522c16": "　不若食龍金翅鳥　　當鋒一撮更難支",
    "X78n1553_020:0522c17": "　現成公案睦州斷　　四門有路趙州機",
    "X78n1553_020:0522c18": "　仰山插鍬猶因地　　雲門關捩幾人知",
    "X78n1553_020:0522c19": "　鏡清失利多風措　　高亭送客看臨岐",
    "X78n1553_020:0522c20": "　本分家風依時節　　夾山典座得便宜",
    "X78n1553_020:0522c21": "　唯有龍潭吹滅燭　　德山諦實更無疑",
    "X78n1553_020:0522c22": "　不是等閑虗妄說　　呵佛罵祖天下知",
    "X78n1553_020:0522c23": "　自古綱宗難隱跡　　如今著眼直須窺",
    "X78n1553_020:0522c24": "　秖道尋常記得徹　　洎乎把住眼如眵",
    "X78n1553_020:0523a01": "　敵磕便須大哮吼　　莫作埜犴狐兔兒",
    "X78n1553_020:0523a02": "　斯吒落水休吐氣　　密嘌智深誰瞻伊",
    "X78n1553_020:0523a03": "　提綱盡有同風事　　好看雲門顧鑒咦",
    "X78n1553_020:0523a04": "韶州雲門山朗上座師自幼歲常遊講肆。時雲門禪",
    "X78n1553_020:0523a05": "師出世。僧問。如何是透法身句　雲云。北斗裏藏身",
    "X78n1553_020:0523a06": "　師聞斯語。罔測微旨。遂造之　雲門一見。把住云。",
    "X78n1553_020:0523a07": "道。道　師擬議　雲門拓開。乃有頌。",
    "X78n1553_020:0523a08": "　雲門聳踢白雲低　　水急游魚不敢棲",
    "X78n1553_020:0523a09": "　入戶已知來見解　　何勞再舉轣中泥",
    "X78n1553_020:0523a10": "師因斯大悟。自此依棲雲門為上座。廣主三召不赴。",
    "X78n1553_020:0523a11": "師一日偶述葛藤歌一首。",
    "X78n1553_020:0523a12": "　阿呵呵。是什麼　　聽向精靈窟裡坐",
    "X78n1553_020:0523a13": "　朕兆生兮與未生　　驀口摑弓無罪過",
    "X78n1553_020:0523a14": "　如今口使誰人摑　　縱使摑弓復何責",
    "X78n1553_020:0523a15": "　除是知音同道流　　未言已過新羅國",
    "X78n1553_020:0523a16": "　乾坤大地本來虗　　靡用觀空作意除",
    "X78n1553_020:0523a17": "　作意除兮終不了　　還似霜鉤釣火魚",
    "X78n1553_020:0523a18": "　恨余數載勤勞苦　　為剖玄中一玄語",
    "X78n1553_020:0523a19": "　明明玄自不玄玄　　更尚玄中求玄悟",
    "X78n1553_020:0523a20": "　無法迷人及悟人　　忽於平地致難辛",
    "X78n1553_020:0523a21": "　丈夫須稟天生格　　蹋破虗空莫問津",
    "X78n1553_020:0523a22": "　單刀秀句抂施設　　剜肉成瘡向誰說",
    "X78n1553_020:0523a23": "　直鐃講得石點頭　　終歸不離水中月",
    "X78n1553_020:0523a24": "　更言者箇是如來　　誑他自誑苦哀哉",
    "X78n1553_020:0523b01": "　若也不信葛藤語　　一任青天掣電雷",
    "X78n1553_020:0523b02": "　余家一任青天笑　　碧落浮雲徒浩浩",
    "X78n1553_020:0523b03": "　解說刀兮口不傷　　今古豈無言語道",
    "X78n1553_020:0523b04": "　閑來把筆動毫鋩　　不欲[眉*頁]然佇寂鄉",
    "X78n1553_020:0523b05": "　無事強生多種解　　爭如無事且尋常",
    "X78n1553_020:0523b06": "　且尋常　　猶被虗真笑一場",
    "X78n1553_020:0523b07": "　可憐好箇究全子　　喚作究全早壓良",
    "X78n1553_020:0523b08": "　默不是。語乖張　　到此分明總是狂",
    "X78n1553_020:0523b09": "　為報諸方毳侶道　　最好波斯入大唐",
    "X78n1553_020:0523b10": "有僧問。如何是佛　師云。鉄牛頭上角　學人不曉",
    "X78n1553_020:0523b11": "意旨如何　師云。石人腰下帶。問。如何是西來祖",
    "X78n1553_020:0523b12": "師大道　師云。七顛八倒。問。如何是菩提　師云。",
    "X78n1553_020:0523b13": "脚不履泥。問。如何是解脫　師云。穿靴水上行。",
    "X78n1553_020:0523b14": "問。如何是透脫一路　師云。南贍部州。北鬱單越",
    "X78n1553_020:0523b15": "　學人不會意旨如何　師云。朝遊羅浮。暮歸檀特。",
    "X78n1553_020:0523b16": "問。諸佛未出世。還有眾生可度也無　師云。騎牛登",
    "X78n1553_020:0523b17": "雪刃。不見後園華　進云。諸佛出世後。還無眾生可",
    "X78n1553_020:0523b18": "度也無　師云。三更不入市。未委弔塵人。問。師得",
    "X78n1553_020:0523b19": "箇什麼。便秖棲雲門山　師云。任儞浮雲綻。皓月何",
    "X78n1553_020:0523b20": "會虧。問。如何是三乘教外別傳一句　師云。浩然",
    "X78n1553_020:0523b21": "無間斷。何不自新鮮。",
    "X78n1553_020:0523b23": "天聖廣燈錄卷第二十"
}