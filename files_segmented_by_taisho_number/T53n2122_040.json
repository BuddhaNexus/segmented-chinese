{
    "T53n2122_040:0598b17": "法苑珠林卷第四十",
    "T53n2122_040:0598b19": "西明寺沙門釋道世撰",
    "T53n2122_040:0598b20": "舍利篇第三十七(此有五部)",
    "T53n2122_040:0598b21": "述意部　引證部　佛影部　分法部　感",
    "T53n2122_040:0598b22": "福部",
    "T53n2122_040:0598b23": "述意部第一",
    "T53n2122_040:0598b24": "夫聖德遐邈冠絕人天。理妙六經神高百氏。",
    "T53n2122_040:0598b25": "超群有之遺蹤。越賢良之勝迹。化緣既畢從",
    "T53n2122_040:0598b26": "俗韜光。故雙樹八枝隨義所表。舍利八分亦",
    "T53n2122_040:0598b27": "逐緣感。會入金剛定預碎全身。欲使福被天",
    "T53n2122_040:0598b28": "人功流海陸。至於牙齒髮爪之屬。頂蓋目睛",
    "T53n2122_040:0598b29": "之流。衣鉢瓶杖之具。坐處足蹈之迹。囊括今",
    "T53n2122_040:0598c01": "古聖變無窮。祥應荐臻瑞光頻朗。賢愚共覩",
    "T53n2122_040:0598c02": "豈猜來惑。且如三皇五帝夏殷文武孔丘莊",
    "T53n2122_040:0598c03": "老。惟聖惟賢共遵共敬。莫不葬骨五泉遺塵",
    "T53n2122_040:0598c04": "九土。聲光寂寞孰識其蹤。罕知生福奚感來",
    "T53n2122_040:0598c05": "報。豈比能仁大聖形影垂芳。應感之道不窮。",
    "T53n2122_040:0598c06": "敬仰之風逾遠。紹化迹於大千。拔沈冥於沙",
    "T53n2122_040:0598c07": "界。致使開示之道隨義或殊。會空之旨齊其",
    "T53n2122_040:0598c08": "一實也。",
    "T53n2122_040:0598c09": "引證部第二",
    "T53n2122_040:0598c10": "舍利者西域梵語。此云身骨。恐濫凡夫死人",
    "T53n2122_040:0598c11": "之骨故。存梵本之名。舍利有其三種。一是骨",
    "T53n2122_040:0598c12": "舍利。其色白也。二是髮舍利。其色黑也。三是",
    "T53n2122_040:0598c13": "肉舍利。其色赤也。菩薩羅漢等亦有三種。若",
    "T53n2122_040:0598c14": "是佛舍利椎打不碎。若是弟子舍利椎擊",
    "T53n2122_040:0598c15": "便破矣。又菩薩處胎經云。世尊告諸大眾。念",
    "T53n2122_040:0598c16": "我古昔所行功德。捨身受身非一非二。今當",
    "T53n2122_040:0598c17": "為汝說一形法。諸佛全身舍利盡在下金剛",
    "T53n2122_040:0598c18": "剎中。金剛剎厚八十四萬億里。下有諸佛碎",
    "T53n2122_040:0598c19": "身舍利。盡在彼剎。彼有佛剎。名曰妙香。佛名",
    "T53n2122_040:0598c20": "不住如來。十號具足。今現在說法。佛告大眾。",
    "T53n2122_040:0598c21": "碎身舍利下厚八十四萬億里。國土清淨。佛",
    "T53n2122_040:0598c22": "名遍光。十號具足。彼佛今現在說法。復下有",
    "T53n2122_040:0598c23": "國土名施無盡藏。佛名勸助。復下有國土名",
    "T53n2122_040:0598c24": "法鼓。佛名善見。彼土乃有全身舍利。過去億",
    "T53n2122_040:0598c25": "千萬佛。皆留舍利。彼土舍利我亦有分。又海",
    "T53n2122_040:0598c26": "龍王經云。爾時諸龍白佛言。今世尊還閻浮",
    "T53n2122_040:0598c27": "利地。海中諸龍無所依仰。惟加大哀。佛滅度",
    "T53n2122_040:0598c28": "時。在此大海留全舍利。一切眾類皆得供養。",
    "T53n2122_040:0598c29": "轉加功德速脫龍身。疾得無上正真之道。唯",
    "T53n2122_040:0599a01": "佛垂恩。威德兼加。所願得果。佛言。善哉。從",
    "T53n2122_040:0599a02": "爾所志。須菩提謂諸龍言。一切人天舍利須",
    "T53n2122_040:0599a03": "遍普蒙獲濟。卿等求願使佛舍利獨全奉侍。",
    "T53n2122_040:0599a04": "一切眾生何緣得度。諸龍答言。唯須菩提。勿",
    "T53n2122_040:0599a05": "宣斯言。無以己身限礙之智。以限如來無極",
    "T53n2122_040:0599a06": "之慧。如來聖德無不變現。三千世界各各化",
    "T53n2122_040:0599a07": "現。佛全舍利不增不減。普現一切。譬如日影",
    "T53n2122_040:0599a08": "現於水中。佛亦不生亦不滅度。云何欲限如",
    "T53n2122_040:0599a09": "來智慧者乎。須菩提聞默而無言。佛歎諸龍。",
    "T53n2122_040:0599a10": "仁等賢明。誠如所云。無有異也。佛道高妙無",
    "T53n2122_040:0599a11": "邊無際。無方無圓。無廣無狹。無遠無近。譬如",
    "T53n2122_040:0599a12": "虛空不可為喻。",
    "T53n2122_040:0599a13": "佛影部第三",
    "T53n2122_040:0599a14": "如觀佛三昧經云。佛初留影石室在那乾呵",
    "T53n2122_040:0599a15": "囉國毒龍池側阿那斯山巖南。有五羅剎女",
    "T53n2122_040:0599a16": "與毒龍通。常降雹雨。百姓飢疫已歷四年。",
    "T53n2122_040:0599a17": "時王禱祀呪龍。羅剎女氣盛呪術不行。王長",
    "T53n2122_040:0599a18": "跪合掌讚佛通慧。應知我心願屈慈悲光臨",
    "T53n2122_040:0599a19": "此國。爾時如來往至彼國。龍興雷電。鱗甲煙",
    "T53n2122_040:0599a20": "焰。五羅剎女眼如掣電。時金剛神手把大杵。",
    "T53n2122_040:0599a21": "杵頭火然如旋火輪。燒惡龍身。龍王驚悑走",
    "T53n2122_040:0599a22": "入佛影。如甘露灑。見諸金剛極大惶悑為佛",
    "T53n2122_040:0599a23": "作禮。五羅剎女亦禮如來。龍王於其池中出",
    "T53n2122_040:0599a24": "寶臺奉佛。佛言。不須汝臺。但以羅剎石窟施",
    "T53n2122_040:0599a25": "我。諸天各脫寶衣拂窟。佛攝神足獨入石室。",
    "T53n2122_040:0599a26": "令此石上蹵為七寶。時龍為四大弟子及阿",
    "T53n2122_040:0599a27": "難造石窟。爾時世尊從石窟出。時龍聞佛還",
    "T53n2122_040:0599a28": "國啼哭雨淚。云何捨我。我不見佛。當作惡",
    "T53n2122_040:0599a29": "事墜墮惡道。佛安慰龍。我受汝請當坐汝窟",
    "T53n2122_040:0599b01": "中經千五百歲。佛坐窟中作十八變。踊身入",
    "T53n2122_040:0599b02": "石猶如明鏡。在於石內映現於外。遠望則見。",
    "T53n2122_040:0599b03": "近望不現。諸天百千供養佛影。影亦說法迄",
    "T53n2122_040:0599b04": "今猶在。",
    "T53n2122_040:0599b05": "分法部第四",
    "T53n2122_040:0599b06": "如菩薩處胎經云。時八國王共諍舍利。有一",
    "T53n2122_040:0599b07": "大臣名優波吉。諫八國王。何為興兵共相征",
    "T53n2122_040:0599b08": "伐。爾時帝釋即現為人。語王言。我等諸天",
    "T53n2122_040:0599b09": "亦當有分。若共諍力則有勝負。幸可見與勿",
    "T53n2122_040:0599b10": "足為難。爾時阿耨達龍王。文隣龍王。伊那鉢",
    "T53n2122_040:0599b11": "龍王。語八王言。我等亦應有分。若不見與力",
    "T53n2122_040:0599b12": "足相伏。時臣優波吉告言。諸君並止。舍利宜",
    "T53n2122_040:0599b13": "共分之。何須見諍。即分為三分。一分與諸天。",
    "T53n2122_040:0599b14": "一分與龍王。一分與八王。分甕受一石餘。此",
    "T53n2122_040:0599b15": "臣以蜜塗甕裏。以甕量分。諸天得舍利還於",
    "T53n2122_040:0599b16": "天上。即起七寶塔。龍得舍利還於宮中。起七",
    "T53n2122_040:0599b17": "寶塔。臣優波吉著甕舍利。并甕亦起寶塔。灰",
    "T53n2122_040:0599b18": "及土量得四十九斛。亦起四十九寶塔。闍維",
    "T53n2122_040:0599b19": "處亦起寶塔。高三十九仞(一仞七尺)。",
    "T53n2122_040:0599b20": "又阿育王經云。八國王諍舍利各起兵。天帝釋",
    "T53n2122_040:0599b21": "自下曉喻。以金甖分之。闍王共數各得八萬",
    "T53n2122_040:0599b22": "四千舍利。餘有佛口一髭。無敢取者。以闍王",
    "T53n2122_040:0599b23": "初來得舍利及髭。還各歡喜作樂動天。難頭",
    "T53n2122_040:0599b24": "禾龍王。化作人身。到泥洹所。道逢闍王。還語",
    "T53n2122_040:0599b25": "王言。可持一分見與。王言。不可得。龍王言。我",
    "T53n2122_040:0599b26": "是難頭禾龍。能舉卿國土著八萬里外。磨碎",
    "T53n2122_040:0599b27": "成屑。闍王悑懼即奉佛髭與之。龍王即還須",
    "T53n2122_040:0599b28": "彌山下起水精塔。高八萬四千里。起水精瑠",
    "T53n2122_040:0599b29": "璃塔。闍王終後阿育王得其國土。時有大臣",
    "T53n2122_040:0599c01": "白阿育王言。難頭禾龍先輕闍王奪佛髭去。",
    "T53n2122_040:0599c02": "阿育王聞大瞋怒。即勅諸鬼神王作鐵網鐵",
    "T53n2122_040:0599c03": "罝。縱罝須彌山下水中欲縛取龍王。龍大驚",
    "T53n2122_040:0599c04": "悑共設計言。阿育事佛。當伺其臥取宮殿移",
    "T53n2122_040:0599c05": "著須彌山下水中。其瞋必息。即便遣龍捧取",
    "T53n2122_040:0599c06": "育王宮殿。王臥覺不知是何處。見水精塔高",
    "T53n2122_040:0599c07": "八萬四千里。喜悑交心。龍自出謝言。闍王",
    "T53n2122_040:0599c08": "自與我佛髭。我不奪也。佛在世時與我要言。",
    "T53n2122_040:0599c09": "般泥洹後劫盡之時。所有經戒及袈裟應器。",
    "T53n2122_040:0599c10": "我皆當取藏著是塔中。彌勒來下當復出著。",
    "T53n2122_040:0599c11": "阿育王聞此言大謝。實不知此。龍王便使諸",
    "T53n2122_040:0599c12": "龍還復王宮殿置於本處。又善見論云。帝釋",
    "T53n2122_040:0599c13": "宮內有二舍利。一佛右牙。二佛右缺盆骨。",
    "T53n2122_040:0599c14": "又十誦律云。佛般泥洹。八國皆來求舍利。各",
    "T53n2122_040:0599c15": "舉四兵八軍圍繞。有一婆羅門姓煙。高聲大",
    "T53n2122_040:0599c16": "唱言。諸力士舍利現在當分作八分。諸力士",
    "T53n2122_040:0599c17": "言。敬如來議。更復唱言。盛舍利瓶請以見惠。",
    "T53n2122_040:0599c18": "還頭那羅聚落起塔。時畢波羅延那婆羅門。",
    "T53n2122_040:0599c19": "復請燒佛處灰還國起塔。時拘尸城力士",
    "T53n2122_040:0599c20": "得第一分起塔。波婆國得第二分。還國起",
    "T53n2122_040:0599c21": "塔。羅摩聚落得第三分。還歸起塔。遮勒",
    "T53n2122_040:0599c22": "國諸剎帝利得第四分。還國起塔。毘[少/兔]諸婆",
    "T53n2122_040:0599c23": "羅門得第五分。還國起塔。毘耶離諸利昌",
    "T53n2122_040:0599c24": "得第六分。還國起塔。迦毘羅婆國諸釋子得",
    "T53n2122_040:0599c25": "第七分。還國起塔。摩伽陀國主阿闍世王得",
    "T53n2122_040:0599c26": "第八分。還王舍城起塔。姓煙婆羅門得盛舍",
    "T53n2122_040:0599c27": "利瓶。還頭那羅聚落起塔。畢波羅延婆羅門",
    "T53n2122_040:0599c28": "得灰。還國起塔。爾時閻浮提中八舍利塔。",
    "T53n2122_040:0599c29": "第九瓶塔。第十灰塔。自此已後起無量塔。",
    "T53n2122_040:0600a01": "又阿育王經云。昔阿恕伽王。欲取阿闍世王",
    "T53n2122_040:0600a02": "所舉舍利。阿闍世王著殑伽河中作大鐵劍",
    "T53n2122_040:0600a03": "輪。使水輪轉著舍利處。種種方便取不能得。",
    "T53n2122_040:0600a04": "問蓮華比丘。云何可得。比丘答言。擲數千斛",
    "T53n2122_040:0600a05": "柰著中可得止輪。尋用此語。以柰著於水中。",
    "T53n2122_040:0600a06": "偶試一柰。柰墮機關孔中。劍輪即定更不迴",
    "T53n2122_040:0600a07": "轉。然大龍王守護都不可得。王時問言。何由",
    "T53n2122_040:0600a08": "可得。龍王福勝無由可得。問言。云何知彼",
    "T53n2122_040:0600a09": "福勝。以金鑄作龍像及以王像。以秤稱之。",
    "T53n2122_040:0600a10": "重者福勝。即時稱量龍像倍重。王見此事即",
    "T53n2122_040:0600a11": "勤修福。既修福已復更鑄像。復更稱量。王像",
    "T53n2122_040:0600a12": "龍像稱量正等。王更修福復更鑄像。稱看王",
    "T53n2122_040:0600a13": "像轉重。王知像重。將諸軍眾往到水邊。龍王",
    "T53n2122_040:0600a14": "自出獻種種寶。王語龍言。阿闍世王遺我舍",
    "T53n2122_040:0600a15": "利。我今欲取。龍王自知威力不如。即將王至",
    "T53n2122_040:0600a16": "舍利所。開門取舍利與。阿闍世王所造油燈",
    "T53n2122_040:0600a17": "始欲盡賜。舍利既出燈亦盡滅。王怪而問蓮",
    "T53n2122_040:0600a18": "華比丘。云何阿闍世王裁量油燈。至取舍利",
    "T53n2122_040:0600a19": "方始乃滅。尊者答言。彼時有善算者。計百年",
    "T53n2122_040:0600a20": "中用爾許油用如是計故使至今也。",
    "T53n2122_040:0600a21": "感福部第五",
    "T53n2122_040:0600a22": "如大悲經云。爾時世尊告阿難。我滅度後。若",
    "T53n2122_040:0600a23": "有人乃至供養我之舍利如芥子等。恭敬尊",
    "T53n2122_040:0600a24": "重謙下供養。我說是人以此善根一切皆得",
    "T53n2122_040:0600a25": "涅槃界盡涅槃際。若有造立形像塔廟。乃有",
    "T53n2122_040:0600a26": "信心念佛功德。乃至一華散於空中。我說是",
    "T53n2122_040:0600a27": "人以此善根一切皆當得涅槃界盡涅槃際。",
    "T53n2122_040:0600a28": "佛告阿難。若有眾生以念佛故。乃至一華散",
    "T53n2122_040:0600a29": "於空中。如是福德所得果報不可窮盡。若",
    "T53n2122_040:0600b01": "有眾生以至誠心念佛功德乃至一華散於空",
    "T53n2122_040:0600b02": "中。於未來世當得釋天王梵天王轉輪聖王。",
    "T53n2122_040:0600b03": "於其福報亦不能盡。施佛福田不以有為果",
    "T53n2122_040:0600b04": "報所能盡邊。我說是人必得涅槃盡涅槃際。",
    "T53n2122_040:0600b05": "乃至若有畜生於佛世尊能生念者。我亦說",
    "T53n2122_040:0600b06": "其善根福報當得涅槃盡涅槃際。若有三千",
    "T53n2122_040:0600b07": "大千世界滿中四沙門果及辟支佛如甘蔗竹",
    "T53n2122_040:0600b08": "[竺-二+韋]。若有人能若現在若滅後起塔供養。若一",
    "T53n2122_040:0600b09": "劫若減一劫。以諸稱意一切樂具恭敬尊重",
    "T53n2122_040:0600b10": "謙下供養。若復有人於諸佛所但一合掌一",
    "T53n2122_040:0600b11": "稱佛名。如是福德比前福德。百分不及一。千",
    "T53n2122_040:0600b12": "分百千億分。乃至迦羅分不及一。何以故。以",
    "T53n2122_040:0600b13": "佛如來諸福田中為最無上。是故施佛成大",
    "T53n2122_040:0600b14": "功德神通威力。",
    "T53n2122_040:0600b15": "頌曰。",
    "T53n2122_040:0600b16": "　金軀遺散骨　　寶塔遍天龍",
    "T53n2122_040:0600b17": "　創開一十塔　　終成八萬重",
    "T53n2122_040:0600b18": "　珠蓋靈光變　　剎柱吐芙蓉",
    "T53n2122_040:0600b19": "　屢開朝霧露　　數示曉靈蹤",
    "T53n2122_040:0600b20": "　紅霓相映發　　風搖響和鍾",
    "T53n2122_040:0600b21": "　仙鸞往往見　　神僧數數從",
    "T53n2122_040:0600b22": "　獨超群聖上　　含識普生恭",
    "T53n2122_040:0600b23": "　砧椎擊不碎　　方知聖德顒",
    "T53n2122_040:0600b24": "感應緣(略列一十六代隋有五十三州)",
    "T53n2122_040:0600b25": "漢法內傳云。明帝既弘佛法。立寺度僧。五岳",
    "T53n2122_040:0600b26": "山館諸道士等。請求捔試釋老優劣。道經以",
    "T53n2122_040:0600b27": "火試焚。隨火消燼。道士眾首費才愧恥自",
    "T53n2122_040:0600b28": "憾眾前而死。張衍啟寤競共出家。于時西",
    "T53n2122_040:0600b29": "域所將舍利。五粒五色。直上空中。旋環如蓋。",
    "T53n2122_040:0600c01": "映蔽日光。摩騰羅漢踊身高飛。居空如地履",
    "T53n2122_040:0600c02": "地如空。神化自在為眾說法。天雨寶華散佛",
    "T53n2122_040:0600c03": "僧上。天樂異音大眾同聞。度人無量。廣如下",
    "T53n2122_040:0600c04": "破邪篇說。魏明帝洛城中本有三寺。其一在",
    "T53n2122_040:0600c05": "宮之西。每繫舍利在幡剎之上。輒斥見宮",
    "T53n2122_040:0600c06": "內。帝患之將毀除壞。時有外國沙門居寺。乃",
    "T53n2122_040:0600c07": "齎金盤成水。水貯舍利。五色光明騰焰不",
    "T53n2122_040:0600c08": "息。帝見歎曰。非夫神効安得爾乎。乃於道東",
    "T53n2122_040:0600c09": "造周閭百間。名為官佛圖精舍云。",
    "T53n2122_040:0600c10": "吳孫權赤烏四年。有外國沙門康僧會。創達",
    "T53n2122_040:0600c11": "江表設像行道。吳人以為妖異。以狀聞之。權",
    "T53n2122_040:0600c12": "召會問。佛有何靈瑞。曰佛晦靈迹遺骨舍利",
    "T53n2122_040:0600c13": "應現無方。權曰。何在。曰神迹感通祈求可",
    "T53n2122_040:0600c14": "獲。權曰。若得舍利當為興寺。經三七日至誠",
    "T53n2122_040:0600c15": "求請。遂獲瓶中。旦呈於權。光照宮殿。權執瓶",
    "T53n2122_040:0600c16": "寫于銅盤。舍利下衝盤即破碎。權大驚異希",
    "T53n2122_040:0600c17": "有瑞也。會進曰。佛之靈骨。金剛不朽。劫火不",
    "T53n2122_040:0600c18": "焦。椎砧不碎。權使力者盡力擊之。椎砧俱陷",
    "T53n2122_040:0600c19": "舍利不損。光明四射耀晃人目。又以火燒騰",
    "T53n2122_040:0600c20": "光上踊作大蓮華。權大發信。乃為立寺名為",
    "T53n2122_040:0600c21": "建初。改所住地名佛陀里。",
    "T53n2122_040:0600c22": "孫皓虐政將欲除屏佛法燔經夷塔。有信諫",
    "T53n2122_040:0600c23": "曰。且少寬假。知無神驗誅除不晚。皓從之。召",
    "T53n2122_040:0600c24": "會曰。若能驗現於目前助君興之。如其不能",
    "T53n2122_040:0600c25": "將廢加戮。會曰。佛以緣應感而必通。即冀",
    "T53n2122_040:0600c26": "給假請効不難。皓與期三日。于時僧眾百餘",
    "T53n2122_040:0601a01": "同集會寺。皓陳兵圍寺刀鋸齊至。剋期就戮。",
    "T53n2122_040:0601a02": "僧恐無靈先自縊者。會謂眾曰。佛留舍利止",
    "T53n2122_040:0601a03": "在今時。前已有驗今豈罔哉。恰期便獲。乃進",
    "T53n2122_040:0601a04": "於皓。此是如來金剛之骨。志誠賁獲。擊以",
    "T53n2122_040:0601a05": "百鈞之杵終無微毀。皓曰。金石可磨枯骨豈",
    "T53n2122_040:0601a06": "堅。沙門面欺祗速死耳。乃更置之鐵砧。以",
    "T53n2122_040:0601a07": "金椎擊之。金鐵並凹而舍利如故。又以清",
    "T53n2122_040:0601a08": "水行之。舍利揚光散采洞燭一殿。皓乃欣",
    "T53n2122_040:0601a09": "欣服信。革誠膺化。",
    "T53n2122_040:0601a10": "晉初竺長舒先有舍利重之。其子為沙門名",
    "T53n2122_040:0601a11": "法顏。每欲還俗。笑曰。舍利是沙石耳。何足可",
    "T53n2122_040:0601a12": "貴。父投之水中。五色三匝光高敷尺。見徵",
    "T53n2122_040:0601a13": "生信遂不歸俗。長舒臨死還發俗念。輒病委",
    "T53n2122_040:0601a14": "頓。卒為沙門。以舍利安江夏塔中。",
    "T53n2122_040:0601a15": "晉太興中。於潛董汪信尚木像。夜有光明。",
    "T53n2122_040:0601a16": "後像側有聲投地。視乃舍利。水中浮沈五色",
    "T53n2122_040:0601a17": "晃昱。右行三匝。後沙門法常看之。遂騰踊",
    "T53n2122_040:0601a18": "高四五尺投常懷中。常曰。若使常興立",
    "T53n2122_040:0601a19": "寺宇更見威神。又躍于前。於即常為建寺",
    "T53n2122_040:0601a20": "塔。於潛入法者日以十數焉。",
    "T53n2122_040:0601a21": "晉大興中。北人流播廣陵日有千數。有將舍",
    "T53n2122_040:0601a22": "利者。建立小寺立剎。舍利放光至于剎峯。感",
    "T53n2122_040:0601a23": "動遠近。",
    "T53n2122_040:0601a24": "晉咸和中。北僧安法開至餘杭。欲建立寺無",
    "T53n2122_040:0601a25": "資財。手索錢貫貨之。積年得錢三萬。市地",
    "T53n2122_040:0601a26": "作屋。常以索貫為資。欲立剎無舍利。有羅幼",
    "T53n2122_040:0601a27": "者。先自有之。開求不許。及開至寺禮佛。見幼",
    "T53n2122_040:0601a28": "舍利囊已在座前。即告幼。幼隨來見之。喜悅",
    "T53n2122_040:0601a29": "與開。共立寺宇於餘杭云。",
    "T53n2122_040:0601b01": "晉咸康中。建安太守孟景。欲建剎立寺。於夕",
    "T53n2122_040:0601b02": "聞床頭鏘然。視得舍利三枚。因立寺剎。元嘉",
    "T53n2122_040:0601b03": "十六年六月。舍利放光通照上下。七夕乃止。",
    "T53n2122_040:0601b04": "一切咸見。",
    "T53n2122_040:0601b05": "晉義熙元年。有林邑人嘗有一舍利。每齋日",
    "T53n2122_040:0601b06": "有光。沙門慧邃隨廣州刺史刁逵在南。敬",
    "T53n2122_040:0601b07": "其光相欲請之。未及發言。而舍利自分為二。",
    "T53n2122_040:0601b08": "逵聞心悅。又請留敬。而又分為三。逵欲摸長",
    "T53n2122_040:0601b09": "干像。寺主固執不許。夜夢人長數丈告曰。像",
    "T53n2122_040:0601b10": "貴宣導何苟悋耶。明報聽摸。既成逵以舍利",
    "T53n2122_040:0601b11": "著像髻中。西來諸像放光者多。由舍利故也。",
    "T53n2122_040:0601b12": "宋元嘉六年。賈道子行荊上。明見芙蓉方發。",
    "T53n2122_040:0601b13": "聊取還家聞華有聲。怪尋得一舍利。白如真",
    "T53n2122_040:0601b14": "珠。焰照梁棟。敬之擎以箱案懸于屋壁。家人",
    "T53n2122_040:0601b15": "每見佛僧外來。解所被衣而坐案上。有人寄",
    "T53n2122_040:0601b16": "宿不知褻慢之。乃夢人告曰。此有釋迦真",
    "T53n2122_040:0601b17": "身。眾聖來敬爾何行惡。死墮地獄出為奴婢。",
    "T53n2122_040:0601b18": "何得不悑。其人大懼。無幾癘死。舍利屋地",
    "T53n2122_040:0601b19": "生荷八枝。六旬乃枯。歲餘失之。不知所去。",
    "T53n2122_040:0601b20": "宋元嘉八年。會稽安千載者。家門奉佛。夜有",
    "T53n2122_040:0601b21": "扣門者。出見十餘人著赤衣運財積門內云。",
    "T53n2122_040:0601b22": "官使作佛圖。忽無所見。明至他家。齋食上得",
    "T53n2122_040:0601b23": "一舍利紫金色。椎打不碎。以水行之光明照",
    "T53n2122_040:0601b24": "發。便自舉敬。常有異香。後出欲禮忽而失之。",
    "T53n2122_040:0601b25": "尋覓備至半日還。時臨川王鎮江陵。迎而行",
    "T53n2122_040:0601b26": "之。雜光間出。佐史沙門咸見不同。王捧水器",
    "T53n2122_040:0601b27": "祝曰云云。輒應聲光出。夜見百餘人繞舍",
    "T53n2122_040:0601b28": "利屋燒香持華如佛出狀。及明人及舍利俱",
    "T53n2122_040:0601b29": "失。",
    "T53n2122_040:0601c01": "宋元嘉九年。潯陽張須元家設八關齋。道俗",
    "T53n2122_040:0601c02": "數十人見像前華上似氷雪。視得舍利數十。",
    "T53n2122_040:0601c03": "便以水行之光焰相屬。後遂失之。數日開厨",
    "T53n2122_040:0601c04": "更視獲牙。奩中有白[疊*毛]裹舍利十枚。光焰屬",
    "T53n2122_040:0601c05": "天。諸處咸來請之。",
    "T53n2122_040:0601c06": "宋元嘉十五年。南郡劉凝之隱衡山徵不出。",
    "T53n2122_040:0601c07": "奉五斗米道不信佛法。夢見人。去地數丈",
    "T53n2122_040:0601c08": "曰。汝疑方解。覺忽反寤。旦夕勤至半年禮",
    "T53n2122_040:0601c09": "佛。忽見額下有紫光。揣光處得舍利二枚。",
    "T53n2122_040:0601c10": "剖擊不損。水行光出。復於食時口中隱齒。",
    "T53n2122_040:0601c11": "吐出有光妻息又獲一枚。合有五枚。後又失",
    "T53n2122_040:0601c12": "之。尋爾又得。",
    "T53n2122_040:0601c13": "宋元嘉十九年。高平徐椿讀經。及食得二舍",
    "T53n2122_040:0601c14": "利。盛甖中。後看漸增乃至二十。後寄廣陵",
    "T53n2122_040:0601c15": "令劉馥。馥私開之空甖。椿在都忽自得",
    "T53n2122_040:0601c16": "之。後退轉皆失。舍利應現值者甚多。皆敬而",
    "T53n2122_040:0601c17": "得之。慢而失之。",
    "T53n2122_040:0601c18": "舍利東流綿歷帝代。傳紀所及略陳萬一。由",
    "T53n2122_040:0601c19": "事相重沓屢現非奇。佛化潛隱誠其致也。然",
    "T53n2122_040:0601c20": "有國興塔無勝隋代。一化之內百有餘所。神",
    "T53n2122_040:0601c21": "瑞開發。陳諸別傳。今略出之。以顯感得。云",
    "T53n2122_040:0601c22": "云。",
    "T53n2122_040:0601c23": "隋文帝立佛舍利塔(二十八州起塔五十三州感瑞)",
    "T53n2122_040:0601c24": "雍州仙遊寺岐州鳳泉寺華州思覺寺",
    "T53n2122_040:0601c25": "同州大興國寺涇州大興國寺蒲州栖巖",
    "T53n2122_040:0601c26": "寺泰州岱岳寺并州無量壽寺定州",
    "T53n2122_040:0601c27": "常岳寺嵩州嵩岳寺相州大慈寺廓",
    "T53n2122_040:0601c28": "州連雲岳寺衡州衡岳寺襄州大興國寺",
    "T53n2122_040:0601c29": "牟州巨神山寺吳州會稽山寺蘇州",
    "T53n2122_040:0602a01": "虎丘山寺",
    "T53n2122_040:0602a02": "右此十七州寺起塔出打剎物及正庫物造。",
    "T53n2122_040:0602a03": "秦州瓜州楊州益州亳州桂州",
    "T53n2122_040:0602a04": "交州汝州番州蔣州鄭州",
    "T53n2122_040:0602a05": "右此十一州隨逐山水州縣寺等清淨之處",
    "T53n2122_040:0602a06": "起塔出物同前。",
    "T53n2122_040:0602a07": "門下仰惟。正覺大慈大悲救護群生津梁庶",
    "T53n2122_040:0602a08": "品。朕歸依三寶重興聖教。思與四海之內一",
    "T53n2122_040:0602a09": "切人民。俱發菩提。共修福業。使當今見在爰",
    "T53n2122_040:0602a10": "及來世。永作善因。同登妙果。宜請沙門",
    "T53n2122_040:0602a11": "三十人諳解法相兼堪宣導者。各將侍者二",
    "T53n2122_040:0602a12": "人。并散官各給一人。熏陸香一百二十斤馬",
    "T53n2122_040:0602a13": "五匹。分道送舍利。往前件諸州起塔。如川",
    "T53n2122_040:0602a14": "陸寺就有山水寺所起塔依前。山舊無寺者。",
    "T53n2122_040:0602a15": "於當州內清靜寺處建立其塔。所司造樣",
    "T53n2122_040:0602a16": "送往當州。僧多者三百六十人。其次二百四",
    "T53n2122_040:0602a17": "十人。其次一百二十人。若僧少者盡見僧。",
    "T53n2122_040:0602a18": "為朕皇后太子廣諸王子孫等及內外官人",
    "T53n2122_040:0602a19": "一切民庶幽顯生靈。各七日行道并懺悔。起",
    "T53n2122_040:0602a20": "行道日打剎。莫問同州異州。任人布施。錢限",
    "T53n2122_040:0602a21": "至十文已下。不得過十文。所施之錢以供營",
    "T53n2122_040:0602a22": "塔。若少不充役丁。及用庫物。率土諸州僧尼",
    "T53n2122_040:0602a23": "並為舍利設齋。限十月十五日午時。同下入",
    "T53n2122_040:0602a24": "石函。總管刺史以下縣尉以上。自非軍機停",
    "T53n2122_040:0602a25": "常務七日。專檢校行道及打剎等事。務盡誠",
    "T53n2122_040:0602a26": "敬副朕意焉。主者施行。",
    "T53n2122_040:0602a27": "仁壽元年六月十三日。內史令豫章王臣暕",
    "T53n2122_040:0602a28": "宣。",
    "T53n2122_040:0602a29": "舍利感應記二十卷(隋著作王邵撰)",
    "T53n2122_040:0602b01": "皇帝昔在龍潛。有婆羅門沙門。來詣宅上。",
    "T53n2122_040:0602b02": "出舍利一裹曰。檀越好心故留與供養。沙門",
    "T53n2122_040:0602b03": "既去。求之不知所在。其後皇帝與沙門曇遷",
    "T53n2122_040:0602b04": "各置舍利於掌而數之。或少或多並不能定。",
    "T53n2122_040:0602b05": "曇遷曰。曾聞婆羅門說。法身過於數量。非世",
    "T53n2122_040:0602b06": "間所測。於是始作七寶箱以置之。神尼智仙",
    "T53n2122_040:0602b07": "言曰。佛法將滅。一切神明今已西去。兒當",
    "T53n2122_040:0602b08": "為普天慈父重興佛法。一切神明還來。其後",
    "T53n2122_040:0602b09": "周氏果滅佛法。隋室受命乃興復之皇帝每",
    "T53n2122_040:0602b10": "以神尼為言云。我興由佛。故於天下舍利塔",
    "T53n2122_040:0602b11": "內。各作神尼之像焉。皇帝皇后於京師法界",
    "T53n2122_040:0602b12": "尼寺。造連基浮圖以報舊願。其下安置舍利。",
    "T53n2122_040:0602b13": "開皇十五年季秋之夜。有神光自基而上。右",
    "T53n2122_040:0602b14": "繞露盤赫若冶鑪之焰。其一旬內四度如之。",
    "T53n2122_040:0602b15": "皇帝以仁壽元年六月十三日。御仁壽宮之",
    "T53n2122_040:0602b16": "仁壽殿。本降生之日也。歲歲於此日深心永",
    "T53n2122_040:0602b17": "念修營福善。追報父母之恩。故延諸大德沙",
    "T53n2122_040:0602b18": "門與論至道。將於海內諸州選高爽清靜三",
    "T53n2122_040:0602b19": "十處。各起舍利塔。",
    "T53n2122_040:0602b20": "皇帝於是親以七寶箱。奉三十舍利自內而",
    "T53n2122_040:0602b21": "出。置於御座之案。與諸沙門燒香禮拜。願",
    "T53n2122_040:0602b22": "弟子常以正法護持三寶。救度一切眾生。乃",
    "T53n2122_040:0602b23": "取金瓶瑠璃各三十。以瑠璃盛金瓶。置舍",
    "T53n2122_040:0602b24": "利於其內。熏陸香為泥。塗其蓋而印之。三十",
    "T53n2122_040:0602b25": "州同剋十月十五日正午。入於銅函石函。一",
    "T53n2122_040:0602b26": "時起塔。諸沙門等各以舍利奉送諸州。一切",
    "T53n2122_040:0602b27": "道俗各盡境內嚴持香華。寶幢音樂掃灑道",
    "T53n2122_040:0602b28": "路盡誠竭力奉迎舍利。不可具陳。各感靈瑞",
    "T53n2122_040:0602b29": "備如廣傳。今略寫十餘以示後人。皇帝爾日",
    "T53n2122_040:0602c01": "共皇后太子宮內妃嬪。精誠用心竭力懺悔。",
    "T53n2122_040:0602c02": "普為含識共結善緣。皇帝見一異僧被褐色",
    "T53n2122_040:0602c03": "覆膊。以語左右曰。勿驚動他。置之而去已重",
    "T53n2122_040:0602c04": "數之。果不須現。舍利之將行也。皇帝曰。今",
    "T53n2122_040:0602c05": "佛法重興必有感應。其後處處表奏。皆如所",
    "T53n2122_040:0602c06": "言。",
    "T53n2122_040:0602c07": "皇帝當此十月之內。每因食次於齒下得舍",
    "T53n2122_040:0602c08": "利。皇后亦然。以銀盤盛水。浮其一出示百官。",
    "T53n2122_040:0602c09": "須臾忽見有兩粒。右旋相著二。貴人及晉王",
    "T53n2122_040:0602c10": "昭豫章王暕蒙賜硯。勅令審視之。各於硯",
    "T53n2122_040:0602c11": "內可舍利一。未過二旬宮內凡得十九。多放",
    "T53n2122_040:0602c12": "光明。自是遠近道俗所有舍利率奉獻焉。皇",
    "T53n2122_040:0602c13": "帝曰。何必皆是真身。諸沙門相與推試之。",
    "T53n2122_040:0602c14": "果有十三玉粟。其真舍利鐵[穴/甲]而無損。雍州",
    "T53n2122_040:0602c15": "城西盩厔縣南仙遊寺。立塔之日。天降陰雪。",
    "T53n2122_040:0602c16": "晦嶺重厚。舍利將下昏雲忽散。日光朗照。道",
    "T53n2122_040:0602c17": "俗散畢。雲合如舊。",
    "T53n2122_040:0602c18": "岐州鳳泉寺立塔。感得文石如玉為函。又",
    "T53n2122_040:0602c19": "現雙樹鳥獸靈祥。基石變如水精。",
    "T53n2122_040:0602c20": "涇州大興國寺立塔。三處各送舊石。非世所",
    "T53n2122_040:0602c21": "有。合用為函。恰然相可。",
    "T53n2122_040:0602c22": "秦州靜念寺立塔。定基已。瑞雲再覆雪下。草",
    "T53n2122_040:0602c23": "木開華。入函光照聲贊。",
    "T53n2122_040:0602c24": "華州思覺寺立塔。初陰雪。將欲下舍利。日光",
    "T53n2122_040:0602c25": "晁朗。五色氣光高數十丈。照覆塔上。屬天降",
    "T53n2122_040:0602c26": "寶華。",
    "T53n2122_040:0602c27": "同州大興國寺立塔。值雨無壅障處。及舍利",
    "T53n2122_040:0602c28": "入函。忽然雲啟馳散。日光照曜。復有神光。",
    "T53n2122_040:0602c29": "重繞於日。至十二月內。夜光照五十里。",
    "T53n2122_040:0603a01": "蒲州栖巖寺立塔。地震山吼。鍾鼓大聲。又放",
    "T53n2122_040:0603a02": "光五道。至二百里皆見。",
    "T53n2122_040:0603a03": "并州無量壽寺立塔。初晝昏雲重。將下舍利",
    "T53n2122_040:0603a04": "入函。天晴日照。復放神光五色。天神現形。",
    "T53n2122_040:0603a05": "莫知多少。",
    "T53n2122_040:0603a06": "定州北嶽寺立塔之日。有異老公。來施布",
    "T53n2122_040:0603a07": "負土畢已失之。舊此無水。忽有水流。前後非",
    "T53n2122_040:0603a08": "一。",
    "T53n2122_040:0603a09": "相州大慈寺立塔之日。天陰降雪。將下舍利",
    "T53n2122_040:0603a10": "入函日出。下後復合。天雨奇華。連注極多。",
    "T53n2122_040:0603a11": "鄭州定覺寺立塔之日。感得神光如流星入",
    "T53n2122_040:0603a12": "寺。設供二十萬人食不盡。",
    "T53n2122_040:0603a13": "嵩州閑居寺立塔。感得白兔來至輿前。初陰",
    "T53n2122_040:0603a14": "雪。將下日朗。入已復合。",
    "T53n2122_040:0603a15": "亳州開寂寺立塔。界內無石。別處三石。合而",
    "T53n2122_040:0603a16": "成函。基至盤石。二浪井夾之。",
    "T53n2122_040:0603a17": "汝州興世寺立塔。初陰雲雪。將下天晴。入函",
    "T53n2122_040:0603a18": "畢已。陰雲還合。",
    "T53n2122_040:0603a19": "泰州岱岳寺立塔。夜振鼓聲。三重門自開。有",
    "T53n2122_040:0603a20": "騎從廟出迎。光瑞非一。",
    "T53n2122_040:0603a21": "青州勝福寺起塔。掘基遇自然磐石函。將入",
    "T53n2122_040:0603a22": "塔。有光瑞現。",
    "T53n2122_040:0603a23": "牟州巨神山寺立塔。獲紫芝二莖。陰雲。將",
    "T53n2122_040:0603a24": "下日開。閉訖還合。",
    "T53n2122_040:0603a25": "隨州智門寺立塔。掘基得神龜。甘露降黑蠭",
    "T53n2122_040:0603a26": "繞。龜有符文。",
    "T53n2122_040:0603a27": "襄州大興國寺立塔。初天陰。將下日朗。入函",
    "T53n2122_040:0603a28": "雲合。",
    "T53n2122_040:0603a29": "楊州西寺立塔。久旱。舍利入境。夜雨普洽。",
    "T53n2122_040:0603b01": "蔣州栖霞寺立塔。隣人先夢。佛從西北來入",
    "T53n2122_040:0603b02": "寺。及至如夢。",
    "T53n2122_040:0603b03": "吳州大禹寺立塔。舍利汎度五江。風波皆不",
    "T53n2122_040:0603b04": "起。又放神光。獲得紫芝。",
    "T53n2122_040:0603b05": "蘇州虎丘山寺立塔。掘基得一舍利。空中天",
    "T53n2122_040:0603b06": "樂。人皆聞之。井吼三日。舍利方至。",
    "T53n2122_040:0603b07": "衡州衡岳寺立塔。四遇逆風。四乞順水。峯",
    "T53n2122_040:0603b08": "上白雲闊二丈。直至基所。三匝乃去。",
    "T53n2122_040:0603b09": "桂州緣化寺立塔。未至十里。鳥有千許。夾",
    "T53n2122_040:0603b10": "輿行飛。入城乃散。",
    "T53n2122_040:0603b11": "番州靈鷲寺立塔。坑內有神仙。現騰雲氣像。",
    "T53n2122_040:0603b12": "益州法聚寺立塔。初陰晦冥。將下日朗。掩",
    "T53n2122_040:0603b13": "已便陰。",
    "T53n2122_040:0603b14": "廓州法講寺立塔。初行郊西。爾夜廓州光瑞",
    "T53n2122_040:0603b15": "高數丈。從東來入地。內外皆見。",
    "T53n2122_040:0603b16": "洧州官人王威。送流人九十。道逢舍利。善",
    "T53n2122_040:0603b17": "心共發。放之為期。其囚被放。千里一期。無一",
    "T53n2122_040:0603b18": "逃者。",
    "T53n2122_040:0603b19": "隨州人於溳水作魚獄三百。古來傳業。既見",
    "T53n2122_040:0603b20": "舍利。悉決放之。永斷茲惡。餘州亦効矣。",
    "T53n2122_040:0603b21": "慶舍利感應表(并答)",
    "T53n2122_040:0603b22": "隋安德王雄百官等。臣雄等言。臣聞。大覺圓",
    "T53n2122_040:0603b23": "備理照空有。至聖虛凝義無生滅。故雖形分",
    "T53n2122_040:0603b24": "聚芥。尚貯金甖。體散吹塵。猶興寶剎。自釋提",
    "T53n2122_040:0603b25": "請灰之後。育王建塔以來。未有分布舍利紹",
    "T53n2122_040:0603b26": "隆勝業。伏惟皇帝積因曠劫宿證菩提。降迹",
    "T53n2122_040:0603b27": "人王護持世界。往者道消在運。仁祠廢毀。",
    "T53n2122_040:0603b28": "慈燈滅影智海絕流。皇祚既興法鼓方振。區",
    "T53n2122_040:0603b29": "宇之內咸為淨土。生靈之類皆覆梵雲。去夏",
    "T53n2122_040:0603c01": "六月爰發詔旨延請沙門。奉送舍利於三十",
    "T53n2122_040:0603c02": "州。以十月十五日同時起塔。而蒲州栖巖寺",
    "T53n2122_040:0603c03": "規模置塔之所。於此山上乃有鍾鼓之聲。舍",
    "T53n2122_040:0603c04": "利任講堂內。其夜前浮圖之上發大光明。爰",
    "T53n2122_040:0603c05": "及堂裏流照滿室。將置舍利於銅函。又有光",
    "T53n2122_040:0603c06": "若香鑪乘空而上。至浮圖寶瓶復起紫焰。或",
    "T53n2122_040:0603c07": "散或聚皆成蓮華。又有光明於浮圖上。狀如",
    "T53n2122_040:0603c08": "佛像。華趺宛具。停住久之。稍乃消隱。又有光",
    "T53n2122_040:0603c09": "明繞浮圖寶瓶。蒲州城內仁壽寺僧等。遙望",
    "T53n2122_040:0603c10": "山頂如樓闕。山峯澗谷昭然顯見。照州",
    "T53n2122_040:0603c11": "城東南一隅良久不滅。其栖巖寺者。即是太",
    "T53n2122_040:0603c12": "祖武元皇之所建造。又華州置塔之處。于",
    "T53n2122_040:0603c13": "時雲霧大雪忽即開朗。正當塔上有正色相",
    "T53n2122_040:0603c14": "輪。舍利下訖還起雲霧。皇帝皇后又得舍利。",
    "T53n2122_040:0603c15": "流輝散彩。或出或沈。自非至德精誠道合靈",
    "T53n2122_040:0603c16": "聖。豈能神功妙相致此奇特。臣等命偶昌年。",
    "T53n2122_040:0603c17": "既覩太平之世。生逢善業。方出塵勞之境。不",
    "T53n2122_040:0603c18": "勝抃躍。謹奉表陳賀。以聞。",
    "T53n2122_040:0603c19": "門下仰惟正覺覆護群品。濟生靈於苦海。救",
    "T53n2122_040:0603c20": "愚迷於火宅。朕所以至心迴向結念歸依。思",
    "T53n2122_040:0603c21": "與率土臣民。爰及幽顯。同崇勝業。共為善",
    "T53n2122_040:0603c22": "因。故分布舍利營建神塔。而大聖慈愍頻示",
    "T53n2122_040:0603c23": "光相。宮殿之內舍利降靈。莫測來由自然變",
    "T53n2122_040:0603c24": "現。歡喜頂戴得未曾有。斯實群生多幸延此",
    "T53n2122_040:0603c25": "嘉福。豈朕微誠所能致感。覽王公等表悚敬",
    "T53n2122_040:0603c26": "彌深。朕與王公等及一切民庶。宜更加剋勵",
    "T53n2122_040:0603c27": "興隆三寶。今舍利真形猶有五十。所司可依",
    "T53n2122_040:0603c28": "前式分送海內。庶三塗六道俱免蓋纏。稟識",
    "T53n2122_040:0603c29": "含靈同登妙果。主者施行。",
    "T53n2122_040:0604a01": "高麗百濟新羅三國使者將還。各請一舍利",
    "T53n2122_040:0604a02": "於本國起塔供養。詔並許之。詔於京師大興",
    "T53n2122_040:0604a03": "善寺起塔。先置舍利於尚書都堂。十二月二",
    "T53n2122_040:0604a04": "日旦發焉。是時天色澂明氣和風靜。寶輿幡",
    "T53n2122_040:0604a05": "幢香華音樂。種種供養彌遍街衢。道俗士庶",
    "T53n2122_040:0604a06": "不知幾千萬億。服章行位從容有敘。上柱國",
    "T53n2122_040:0604a07": "司空公安德王雄以下皆步從至寺。設無遮",
    "T53n2122_040:0604a08": "大會而禮懺焉。有青雀狎於眾內。或抽佩刀",
    "T53n2122_040:0604a09": "擲以布施。當人叢而下都無所傷。",
    "T53n2122_040:0604a10": "仁壽二年正月二十三日。復分布五十三州",
    "T53n2122_040:0604a11": "建立靈塔。令總管刺史已下縣尉以上廢常",
    "T53n2122_040:0604a12": "務七日。請僧行道教化打剎。施錢十文。一如",
    "T53n2122_040:0604a13": "前式。期用四月八日午時。合國化內同下舍",
    "T53n2122_040:0604a14": "利封入石函。所感瑞應者。別錄如左。",
    "T53n2122_040:0604a15": "常州(無雲雨下天降瑞華遍城如此)泉州循州營州(三放",
    "T53n2122_040:0604a16": "白光惑得古石解作函)洪州(白頭烏引路無窮)杭州(掘基有白石窟容入石函)",
    "T53n2122_040:0604a17": "涼州德州(感得大禽旋塔人皆不識)滄州觀州(塔上五色雲現從午",
    "T53n2122_040:0604a18": "至暮)瀛州(基內有紫芝現)冀州(有患盲人及躄皆差)幽州(函如水鏡放光",
    "T53n2122_040:0604a19": "眾像)徐州(函現仙人聖僧等相)莒州(三現神光基得古塔患瘂能言)齊州",
    "T53n2122_040:0604a20": "萊州楚州(野鹿來聽雁翔塔上)江州(地出銅像)潭州(舍利",
    "T53n2122_040:0604a21": "至江神鳥千迎)毛州(天雨金銀華)貝州宋州(井苦變甘放光天雨",
    "T53n2122_040:0604a22": "瑞華如雪)趙州(放赤光瑞像無量)濟州(二放神光香氣鍾響山於雲際)兗",
    "T53n2122_040:0604a23": "州壽州信州荊州(雲蓋塔上雨華不下)蘭州(基下得石",
    "T53n2122_040:0604a24": "像又得二銅像)梁州利州(放光如日月)潞州(靈泉自涌病遇得差)",
    "T53n2122_040:0604a25": "黎州(地下瓦文千秋樂動)慈州(雲蓋如飛仙靈泉涌出病得愈)魏州",
    "T53n2122_040:0604a26": "(數放光明天雨寶華人人得之)沈州汴州(異香放光見像患差)許州(去州",
    "T53n2122_040:0604a27": "九十放光照見覆塔甘井涌現)豫州(五色光現文字五色)顯州曹州",
    "T53n2122_040:0604a28": "(光變最繁)安州(感香一夕放光雲蓋魚集)普州(三度放五色光明)懷",
    "T53n2122_040:0604b01": "州(雄兔自來馴附放光異迹)陝州(前後十一度現光靈瑞)洛州(香氣如風數放",
    "T53n2122_040:0604b02": "光明)鄧州(函作玉文現)秦州(重得舍利函變馬瑙)衛州(光照於外)",
    "T53n2122_040:0604b03": "沼州(僧先患腰不行聞迎十里得差)鄭州(放光幡內向明)杞州(放光五色)",
    "T53n2122_040:0604b04": "右總五十三州。四十州已來皆有靈瑞。不",
    "T53n2122_040:0604b05": "可備列。具存大傳。",
    "T53n2122_040:0604b06": "法苑珠林卷第四十",
    "T53n2122_040:0604b07": "岐州鳳泉寺立塔。感得文石如玉為函。又",
    "T53n2122_040:0604b08": "現雙樹鳥獸靈祥。基石變如水精　華州",
    "T53n2122_040:0604b09": "思覺寺立塔。初陰雪。將欲下舍利。日光",
    "T53n2122_040:0604b10": "晃朗五色氣光。高數十丈。照覆塔上。屬天",
    "T53n2122_040:0604b11": "降寶華　同州大興國寺。立塔值雨無壅障",
    "T53n2122_040:0604b12": "處。及舍利入函。忽然雲啟馳散日光照曜。",
    "T53n2122_040:0604b13": "復有神光重遶於日。至十二月內夜光照五",
    "T53n2122_040:0604b14": "十里　涇州大興國寺立塔。三處各送舊",
    "T53n2122_040:0604b15": "日。非世所有。合用為函。恰然相可　蒲州",
    "T53n2122_040:0604b16": "栖巖寺立塔。地震山吼鐘鼓大聲。又放光",
    "T53n2122_040:0604b17": "五道。至二百里皆見　泰州岱岳寺立塔。夜",
    "T53n2122_040:0604b18": "振鼓聲。三重門自開。有騎從廟出迎。光瑞",
    "T53n2122_040:0604b19": "非一　并州無量壽寺立塔。初晝昏雲重。",
    "T53n2122_040:0604b20": "將下舍利入函。天晴日照。復放神光五道。",
    "T53n2122_040:0604b21": "天神現形。莫知多少　定州恒岳寺立塔",
    "T53n2122_040:0604b22": "之日。有見異老公。來施布負土。畢已失之。",
    "T53n2122_040:0604b23": "舊此無水。忽有水流。前後非一　嵩州閑",
    "T53n2122_040:0604b24": "居寺立塔。感得白兔來至。輿前初陰雪。將",
    "T53n2122_040:0604b25": "下日朗。入已復合　相州大慈寺立塔之",
    "T53n2122_040:0604b26": "日。天陰降雪。將下舍利入函日出。下後復",
    "T53n2122_040:0604b27": "合。天雨奇華。連注極多　廓州法講寺立",
    "T53n2122_040:0604b28": "塔。初行郊西。爾夜廓州光瑞高數丈。從東",
    "T53n2122_040:0604b29": "來入地。內外皆見　衡州衡岳寺立塔。四",
    "T53n2122_040:0604c01": "遇逆風。四乞順水。峯上白雲闊二丈。直至",
    "T53n2122_040:0604c02": "基所。三匝乃去　襄州大興國寺立塔。初天",
    "T53n2122_040:0604c03": "陰。將下日朗。入函雲合　牟州巨神山寺",
    "T53n2122_040:0604c04": "立塔。獲紫芝二莖。陰雪將下日開。閇訖還",
    "T53n2122_040:0604c05": "合　吳州會稽山大禹寺立塔。舍利汎度",
    "T53n2122_040:0604c06": "五江。風波皆不起。又放神光。獲得紫芝",
    "T53n2122_040:0604c07": "　蘇州虎丘山寺立塔。掘基得一舍利。空中",
    "T53n2122_040:0604c08": "天樂。人皆聞之。井吼三日。舍利方至　秦",
    "T53n2122_040:0604c09": "州靜念寺立塔。定基已。瑞雲再覆雪下。草",
    "T53n2122_040:0604c10": "木開華。入函。光照聲贊(此下瓜州文缺)楊州西寺立",
    "T53n2122_040:0604c11": "塔。久旱。舍利入境。夜雨普洽　益州法聚",
    "T53n2122_040:0604c12": "寺立塔。初陰晦冥。將下日期。奄已便陰",
    "T53n2122_040:0604c13": "　亳州開寂寺立塔。界內無石。別處三石合",
    "T53n2122_040:0604c14": "而成函。基至磐石。二浪井夾之　桂州緣",
    "T53n2122_040:0604c15": "化寺立塔。未至十里。鳥有千許。夾輿行飛。",
    "T53n2122_040:0604c16": "入城乃散(此下交州文缺)　汝州興世寺立塔。初陰",
    "T53n2122_040:0604c17": "雲雪。將下天晴。入函畢已。陰雲還合　番",
    "T53n2122_040:0604c18": "州靈鷲寺立塔。坑內有神仙現。騰雲氣像",
    "T53n2122_040:0604c19": "　蔣州栖霞寺立塔。隣人先夢。佛從西北",
    "T53n2122_040:0604c20": "來入寺。及至如夢　鄭州定覺寺立塔之",
    "T53n2122_040:0604c21": "日。感得神光如流星入寺。設供二千萬人",
    "T53n2122_040:0604c22": "食不盡　隨州智門寺立塔。掘基得神龜。",
    "T53n2122_040:0604c23": "甘露降。黑蜂遶。龜有符文(此下非二十八州數)　隨州",
    "T53n2122_040:0604c24": "官人王威送流人九十。道逢舍利。善心共",
    "T53n2122_040:0604c25": "發。放之為期。其囚被放。千里一期。無一逃",
    "T53n2122_040:0604c26": "者。隨州人於溳水作魚獄三百。古來傳業。",
    "T53n2122_040:0604c27": "既見舍利。悉決放之。永斷茲惡。餘州亦効",
    "T53n2122_040:0604c28": "矣。",
    "T53n2122_040:0604c29": "恒州(無雲雨下天降瑞花遍城如此)泉州循州營州(三放",
    "T53n2122_040:0605a01": "白光感得古石解作凾)德州(感得大鳥旋塔人皆不識)杭州(掘基有白石窟容入",
    "T53n2122_040:0605a02": "石凾)涼州洪州(白頭烏引路無窮)觀州(塔上五色雲現從午至暮)",
    "T53n2122_040:0605a03": "滄州瀛州(基內有紫芝現)冀州(有患盲人及躄皆差)幽",
    "T53n2122_040:0605a04": "州(凾如水鏡放光眾像)徐州(凾現仙人聖僧等相)莒州(三現神光基得古塔患啞",
    "T53n2122_040:0605a05": "能言)楚州(野鹿來聽雁翔塔上)齊州菜州潭州(舍利",
    "T53n2122_040:0605a06": "至江神鳥千迎)毛州(天雨金銀花)宋州(井苦變甘旋光天雨瑞花如雪)江",
    "T53n2122_040:0605a07": "州(地出銅像)貝州趙州(放赤光瑞像無量)濟州(二放神光香氣",
    "T53n2122_040:0605a08": "鐘響出於雲際)荊州(雲蓋塔上雨花不下)兗州壽州蘭州",
    "T53n2122_040:0605a09": "(基下得石像又得二銅像)信州梁州利州(放光如月明)潞",
    "T53n2122_040:0605a10": "州(靈泉自涌病遇得差)黎州(地下凡聞千秋樂動)慈州(靈蓋如飛仙靈泉涌病得",
    "T53n2122_040:0605a11": "愈)魏州(數放光明大雨寶花人人得之)汴州(異香放光見像患差)豫",
    "T53n2122_040:0605a12": "州(五色光現文字金色)許州(去州九十放光明見覆塔甘井踊現)安州(感香一夕",
    "T53n2122_040:0605a13": "放光雲蓋兼集)沈州顯州晉州(二度放五色光明)梓",
    "T53n2122_040:0605a14": "州(放光五色)曹州(光變最繁)懷州(雄莬自來馴附放光異迹)陝州",
    "T53n2122_040:0605a15": "(前後十一度現光靈瑞)洛州(香氣如風數放光明)鄧州(凾作玉文現)秦",
    "T53n2122_040:0605a16": "州(重得舍利凾變瑪瑙)洛州(僧先患腰不行聞迎十里得差)鄭州(放光播內向明)",
    "T53n2122_040:0605a17": "祀州(放光五色)衛州(光照於外)"
}