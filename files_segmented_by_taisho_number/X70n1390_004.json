{
    "X70n1390_004:0437c13": "希叟和尚廣錄卷第四",
    "X70n1390_004:0437c15": "小參",
    "X70n1390_004:0437c16": "結夏小參。(拈主丈云)二千年前。摩竭提國。(卓下云)親",
    "X70n1390_004:0437c17": "行此令。車不橫推。理無曲斷。二千年後。靜深堂上。(卓",
    "X70n1390_004:0437c18": "云)小店新開。阿魏無真。水銀無假。當場辨的。應用無",
    "X70n1390_004:0437c19": "虧。垂一機。坐斷天下人舌頭。使一星。毒入天下人骨",
    "X70n1390_004:0437c20": "髓。以此禁足。朝遊檀特。暮宿羅浮。以此護生。地絕昆",
    "X70n1390_004:0437c21": "虫。水無鱗介。然雖如是。(靠丈云)且靠一邊。何故。善賈",
    "X70n1390_004:0437c22": "之家。不停死貨。",
    "X70n1390_004:0437c23": "舉德山示眾云。今夜小參不答話。問話者三十棒。(當",
    "X70n1390_004:0437c24": "門懸白澤)時有僧出禮拜。山便打。(賞不避仇讎)僧云。",
    "X70n1390_004:0438a01": "話也未問。因甚便打某甲。(淚出痛腸)山云。汝是甚處",
    "X70n1390_004:0438a02": "人。(入泥入水)僧云新羅人。(不勞再勘)山云。未跨船舷。",
    "X70n1390_004:0438a03": "好與二十棒。(貪行荒草裏。不覺露沾衣)拈云。德山前",
    "X70n1390_004:0438a04": "頭較些子。後頭笑殺人。子細看來。可謂少年曾決龍",
    "X70n1390_004:0438a05": "蛇陣。老大還同稚子歌。",
    "X70n1390_004:0438a06": "法華小參。鈯斧埋藏歲月深。巖居日與白雲隣。業風",
    "X70n1390_004:0438a07": "無柰重飄鼓。又作擔柴賣筊人。事到於斯。難為回避。",
    "X70n1390_004:0438a08": "只得草鞋緊峭。楖[木*栗]橫擔。踏翻玲瓏二十里之松濤。",
    "X70n1390_004:0438a09": "來看洞庭七二峰之蘿月。嗚咿樵唱。欵乃漁歌。鼓舞",
    "X70n1390_004:0438a10": "昇平。樂無為化。且道承誰恩力。(掛拂子云)切忌妄通",
    "X70n1390_004:0438a11": "消息。",
    "X70n1390_004:0438a12": "舉教中道。森羅及萬像。一法之所印。(師拈云)黃面瞿",
    "X70n1390_004:0438a13": "曇。一乘席上。三百六十骨節。八萬四千毛竅。盡情撒",
    "X70n1390_004:0438a14": "向諸人面前。直至而今。収拾不上。新法華。雖無較長",
    "X70n1390_004:0438a15": "短淺深之手。要斷二千餘年。未了公案。(以拂子。空中",
    "X70n1390_004:0438a16": "撥云)森羅萬像。甚處得來。(擊禪床一下云)一法向甚",
    "X70n1390_004:0438a17": "處著。(擲下拂子云)道泰不傳天子令。時清休唱太平",
    "X70n1390_004:0438a18": "歌。",
    "X70n1390_004:0438a19": "冬夜小參。無陰陽地。長惡根株。枝梃不萠。花開無影。",
    "X70n1390_004:0438a20": "結團團果。非青黃赤白形其色。非甜酸苦澁充其滋。",
    "X70n1390_004:0438a21": "春陽昫嫗。不足以育生。霜雪憑陵。豈賴其成熟。原其",
    "X70n1390_004:0438a22": "用。非楊岐栗蓬之可擬。雜其真。非黃蘗蜜果之可儔。",
    "X70n1390_004:0438a23": "圓陁陁。獨露於萬像之中。赤灑灑。孤標於八紘之表。",
    "X70n1390_004:0438a24": "輕如毫末重如山。賤似黃金貴如土。法華包藏既久。",
    "X70n1390_004:0438b01": "今遇書雲令節。打破慳囊。和盤托出。供養諸人去也。",
    "X70n1390_004:0438b02": "(以拂子。打一圓相云)還見麼。覰之眼睛枯。嗅之腦門",
    "X70n1390_004:0438b03": "裂。味之咽喉結。食之髑髏乾。若是舌頭無骨底。信手",
    "X70n1390_004:0438b04": "拈來。不妨吞吐。忽有箇漢出來道。長老甚好供養。太",
    "X70n1390_004:0438b05": "麤惡生。只向他道。蟠桃只解供王母。霜橘從教占洞",
    "X70n1390_004:0438b06": "庭。",
    "X70n1390_004:0438b07": "舉洞山與泰首座。喫果子公案。(師拈云)這則公案。古",
    "X70n1390_004:0438b08": "今多少人咬嚼。多是渾圇吞。少見百雜碎。法華於眾",
    "X70n1390_004:0438b09": "口分飡處。試咬一箇看。掇退果卓。不無洞山。未免倚",
    "X70n1390_004:0438b10": "勢欺人。不顧傍觀者哂。法華當時。若見他道。有一物",
    "X70n1390_004:0438b11": "黑似漆。即以手掩其口云。低聲低聲。非惟塞斷洞山",
    "X70n1390_004:0438b12": "咽喉。亦免後人粘牙綴齒。具眼者辨取。",
    "X70n1390_004:0438b13": "歲夜小參。千聖樞機。群情杻械。盡底掀翻。未為脫洒。",
    "X70n1390_004:0438b14": "(拈主丈)主杖子四十餘年。撥草瞻風。參尋知識。究明",
    "X70n1390_004:0438b15": "此事。逗到﨟月三十日。依舊黑粼皴地。引得馬當庿",
    "X70n1390_004:0438b16": "大王。忍俊不禁。向碧玉盤中。青螺影裏。布扶疎梅月。",
    "X70n1390_004:0438b17": "奏蕭瑟松風。泛漁浦雪航。鳴樵家玉斧。將家私盡情",
    "X70n1390_004:0438b18": "花擘了也。拄杖子。(喏)還會麼。惺惺著。囱前雖點舊年",
    "X70n1390_004:0438b19": "燈。樓上已吹新歲角。(卓下云)錯",
    "X70n1390_004:0438b20": "舉東山空和尚。與夢石分歲云。歲暮人人有所分。翁",
    "X70n1390_004:0438b21": "今分歲亦隨羣。餅翻溪上團團月。膾縷簷間細細雲。",
    "X70n1390_004:0438b22": "漱壑醴泉珠萬斛。堆盤珠柳雪千斤。兩翁一飽風顛",
    "X70n1390_004:0438b23": "在。倦僕饑童總未聞。(師拈云)雪峰大開東閤。宴樂佳",
    "X70n1390_004:0438b24": "賓。則固是。超羣逸格。點檢將來。未免將常住物。當自",
    "X70n1390_004:0438c01": "己人情。法華家貧難辦素食。勉強效顰。與諸人分歲",
    "X70n1390_004:0438c02": "去也。草舍開張小小筵。炊無米飯爨無烟。通身飽煖",
    "X70n1390_004:0438c03": "憨憨睡。夢到滄洲白鳥邊。",
    "X70n1390_004:0438c04": "結制小參。布袋結。包括乾坤無漏泄。禁網開。靈禽異",
    "X70n1390_004:0438c05": "獸撞頭來。釋迦老子。不善用心。以大圓覺為伽籃。平",
    "X70n1390_004:0438c06": "地擠人。墮坑落壍。法華不欲助桀為虐。向脫落無覊",
    "X70n1390_004:0438c07": "處。闢通天活路。與諸人開粥共夏。(拄杖畫一畫云)萬",
    "X70n1390_004:0438c08": "緣畫斷。一物不為。東廊西廡。飽飯閑嬉。聽殷都料斫",
    "X70n1390_004:0438c09": "木形瓦棺之用。任馬泥水磨磚泄南嶽之機。是亦不",
    "X70n1390_004:0438c10": "管。非亦不知。佛法身心爛似泥。(卓下云)任運獨超千",
    "X70n1390_004:0438c11": "里外。松蘿不與月輪齊。",
    "X70n1390_004:0438c12": "舉達磨見武帝。帝問云。如何是聖諦第一義。(八角蒺",
    "X70n1390_004:0438c13": "藜當面擲)祖云。廓然無聖。(銕網漫空)帝云。對朕者誰。",
    "X70n1390_004:0438c14": "(砒霜本是毒)祖云。不識(截耳臥堦)帝不契。(買石得雲",
    "X70n1390_004:0438c15": "饒)祖遂渡江。(善為道路)復拈云。老胡殫千金之產。學",
    "X70n1390_004:0438c16": "屠龍之伎。伎成無以施其巧。雖然。誰知冷灰裏。九轉",
    "X70n1390_004:0438c17": "透瓶香。聊呈一頌。宮花壓鬢墜烏雲。傾國風流宛勝",
    "X70n1390_004:0438c18": "秦。玉笛插藏人不見。夜深吹起鳳樓春(眾中莫有遞",
    "X70n1390_004:0438c19": "相品弄者麼。自顧眎左右云)有。(拍膝云)邪法難扶",
    "X70n1390_004:0438c20": "解制小參。布袋頭開。東去西去。滿目荒榛。一身塵土。",
    "X70n1390_004:0438c21": "破草鞋等閑踢出。後彌勒前釋迦。折拄杖信手挑來。",
    "X70n1390_004:0438c22": "胡張三黑李四。瞎頂門眼。辯龍蛇。透險崕機。擒虎兕。",
    "X70n1390_004:0438c23": "朝遊南嶽。暮宿天台。晝往西天。夜歸東土。此猶是衲",
    "X70n1390_004:0438c24": "僧尋常行履處。爭柰法華橫點頭。未敢輕許。何故。鴻",
    "X70n1390_004:0439a01": "飛冥冥。弋人何慕。",
    "X70n1390_004:0439a02": "舉洞山示眾云。秋初夏末。東西去去。直須向萬里無",
    "X70n1390_004:0439a03": "寸草處去。劉陽庵主道。出門便是草。(拈云)一人平地",
    "X70n1390_004:0439a04": "上險崖。一人險崖中平地。點撿將來。總欠一著。聊呈",
    "X70n1390_004:0439a05": "一頌。",
    "X70n1390_004:0439a06": "萬里無寸草。出門便是草。支笻寂寞中。望斷無人到。",
    "X70n1390_004:0439a07": "結夏小參。緊結布袋頭。森羅萬象一時収。高掛主丈",
    "X70n1390_004:0439a08": "子。火冷雲深無覔處。契此翁用盡神通。拖不行把不",
    "X70n1390_004:0439a09": "去。未免飲氣吞聲。向大寂光中。禁足護生。怗然而住",
    "X70n1390_004:0439a10": "住大住地變荒榛。晴天飛雹雨。德山臨濟。回避無門。",
    "X70n1390_004:0439a11": "雲門趙州。隱身無路。又說甚平等性智。金裹爛泥團。",
    "X70n1390_004:0439a12": "身心安居。水浸黃楊樹。開粥共夏。餿飯祭閑神。圓覺",
    "X70n1390_004:0439a13": "伽藍。蒿籬關猛虎。有來由無本據。總是熟睡饒譫語。",
    "X70n1390_004:0439a14": "契此翁諾兜率內院即得。乳竇峰前。斫額望汝。(拍床",
    "X70n1390_004:0439a15": "云)牢記取",
    "X70n1390_004:0439a16": "舉藥山示眾云。我有一句。待特牛兒生。即向汝道。(銕",
    "X70n1390_004:0439a17": "索鎻長江。豈知魚變化)有僧出云。特牛生兒了也。自",
    "X70n1390_004:0439a18": "是和尚不道。(倒用司農印)藥山喚侍者點燈來。(閉目",
    "X70n1390_004:0439a19": "食蝸牛。一場酸澁苦)其僧抽身歸眾。(虎斑終不似人",
    "X70n1390_004:0439a20": "斑)　拈云。藥山老兒。向千聖頂[寧*頁]。輥出百花毬。直是",
    "X70n1390_004:0439a21": "不形文采。爭奈這僧。機如掣電。眼似流星。等閑一擊",
    "X70n1390_004:0439a22": "百雜碎。待點得燈來。片帆已過東海。",
    "X70n1390_004:0439a23": "為行者立參。貪傳無底鉢。[栽-木+土]松道者。七歲重來。愛吟",
    "X70n1390_004:0439a24": "落韻詩。寒山[病-丙+斯]兒。半生清苦。甘贄手親行襯。累南泉",
    "X70n1390_004:0439b01": "打破粥鍋。老盧眼不識書。摵黃梅非臺鏡。窮伎倆一",
    "X70n1390_004:0439b02": "時拈弄。惡聲響千古流傳。人苟存尊堯鄙桀之心。豈",
    "X70n1390_004:0439b03": "無希顏慕藺之作。務在克遵師訓。更須痛念己躬。鹽",
    "X70n1390_004:0439b04": "車馬。展驥可期。陶壁梭。化龍有日。切宜謹守。無致故",
    "X70n1390_004:0439b05": "違。三十竹篦。莫言不道　復頌云。",
    "X70n1390_004:0439b06": "槽廠安身不記年。一心希慕嶺南能。肩頭颺下潑柴",
    "X70n1390_004:0439b07": "擔。要汝來傳佛祖燈。",
    "X70n1390_004:0439b08": "晚參。旃檀藂林。旃檀圍繞。破驢脊上足蒼蠅。獅子窟",
    "X70n1390_004:0439b09": "宅。獅子嚬呻。窮伎倆不勞拈出。我此一眾。身無所倚。",
    "X70n1390_004:0439b10": "心無所緣。真實具存。了無枝葉。等閑開口。聲振梵天。",
    "X70n1390_004:0439b11": "信手拈來。香浮宇宙。文殊師不能控禦。束手墮懸崖。",
    "X70n1390_004:0439b12": "南堂老豈解提持。謾献遼束豕。屏息狐狸之形。掃除",
    "X70n1390_004:0439b13": "荊棘之林。威震祖庭。光揚法席。於斯告報。趙婆沽醋。",
    "X70n1390_004:0439b14": "取笑諸方。眾中莫有純一無雜。不受塗糊底麼。如無。",
    "X70n1390_004:0439b15": "(拈主丈)拄杖子。未免引諸人。全身入草去也。(卓一下)",
    "X70n1390_004:0439b16": "欲窮圓澤意。須到葛洪川。",
    "X70n1390_004:0439b17": "解夏小參。小小青山。藂藂翠竹。野景無多。怡然縱目。",
    "X70n1390_004:0439b18": "明覺老人。向獨脫無依處。閑坐解疎慵。為靜勝所縛。",
    "X70n1390_004:0439b19": "(拈丈)主丈子。同轍不同途。見山不是山。居竹不見竹。",
    "X70n1390_004:0439b20": "業識忙忙卒未休。(卓一下)忙中解唱陽春曲。花簇簇",
    "X70n1390_004:0439b21": "錦簇簇。聽不足玩不足。(卓一下)欵乃一聲山水綠。只",
    "X70n1390_004:0439b22": "如聲色純真。動靜一致。於衲僧分上。還有小分相應",
    "X70n1390_004:0439b23": "也無。(靠主丈。良久)還我九十日飯錢來",
    "X70n1390_004:0439b24": "為新歸堂兄弟晚參。畫地為牢。已是傷風敗教。結繩",
    "X70n1390_004:0439c01": "為政。明知散朴離淳既云拂跡成痕。因甚鑿空安柄。",
    "X70n1390_004:0439c02": "老臊胡。左搓芒繩縛鬼子。越禁者多。後掘地窖陷平",
    "X70n1390_004:0439c03": "人。突圍不少。積年塵鏡假揩磨。始見光明。蹊田特牛",
    "X70n1390_004:0439c04": "去鞭繩。豈能畊稼。切忌知而故犯。務在遵而力行。雖",
    "X70n1390_004:0439c05": "無罪貫三千條。只要罰油十六兩。聊陳管見。以曉後",
    "X70n1390_004:0439c06": "來。塞却耳根。分明聽取。(說規矩。不錄)頌",
    "X70n1390_004:0439c07": "一莖草外隱全形。翳盡藂林活眼睛。破綻莫教輕捉",
    "X70n1390_004:0439c08": "著。堂前高挂贖金名。",
    "X70n1390_004:0439c09": "冬至小參。一拳拳倒黃鶴樓。一剔剔翻鸚鵡洲。發許",
    "X70n1390_004:0439c10": "多無明多麼。萬機休罷無餘事。肱枕蘿囱臥白雲。踏",
    "X70n1390_004:0439c11": "破籬門。捉起來打。總恁麼。祖師門下。苔封古徑。荒草",
    "X70n1390_004:0439c12": "離離。有甚麼共語處。(拈主丈)主丈子。忍俊不禁。向陰",
    "X70n1390_004:0439c13": "陽未判。動靜未分已前。闢開線路。與諸人。應時納祐",
    "X70n1390_004:0439c14": "去也。(卓一下)群陰剝。水退石稜生。山空霜木落。(卓一",
    "X70n1390_004:0439c15": "下)一陽生。氷河新發焰。石笋暗抽莖。(畫一畫)陰陽削",
    "X70n1390_004:0439c16": "跡。(又畫一)動靜無痕。皓老布裩。拈來赫歷赤。洞山菓",
    "X70n1390_004:0439c17": "子。咬破渾崙吞。熈熈焉陶陶焉。雲外不知堯舜化。飯",
    "X70n1390_004:0439c18": "餘曝背傍晴簷。雖然如是。(擲丈)不直分文",
    "X70n1390_004:0439c19": "除夜小參。聖諦廓然無。一葦橫江闊。少林立雪。凍折",
    "X70n1390_004:0439c20": "牛腰。庾嶺爭衣。行甚驢脚。活馬駒於金鷄粟下。養虎",
    "X70n1390_004:0439c21": "危身。死臨濟於黃蘗棒頭。助桀為虐。古路斷碑皺剝。",
    "X70n1390_004:0439c22": "水上紅旗閃爍。開畬鍬子。鈍銕無鋒。安心石頭。碔砆",
    "X70n1390_004:0439c23": "難琢。這一絡索。盡情拋却。年窮歲盡。各有生涯。又誰",
    "X70n1390_004:0439c24": "把他人。潑笊籬。漏木杓。高燒柮榾禦春寒。飽和羅飯",
    "X70n1390_004:0440a01": "村田樂。衲衣下事休拈著。輕拈著。(拍膝云)樓上已吹",
    "X70n1390_004:0440a02": "新歲角。",
    "X70n1390_004:0440a03": "眾寮晚參。說規矩。妙斵去漫。巧運風斤之手。專工修",
    "X70n1390_004:0440a04": "月。細無玉斧之痕。木之就規矩。在梓匠輪輿。金可作",
    "X70n1390_004:0440a05": "瓶盤。假洪爐烹煉。學道謹鞭羊之戒。希賢思畫虎之",
    "X70n1390_004:0440a06": "羞。蠅附驥千里可期。葛倚松九霄有望。馬勝熱威儀",
    "X70n1390_004:0440a07": "攝眾忍不步趨。婆羅門聚會無殊。速須敬遠。隄防六",
    "X70n1390_004:0440a08": "賊守心城。莫使穿窬。掃蕩群邪行正路。須教透徹。百",
    "X70n1390_004:0440a09": "丈頹綱。要人提掇。楊岐破屋。要汝支撑。灼然皮下有",
    "X70n1390_004:0440a10": "血人。終不隨他語脉轉。倘能深信。彼此無辜。其或未",
    "X70n1390_004:0440a11": "然。(拍膝一下)啼得血流無用處。不如緘口過殘春",
    "X70n1390_004:0440a12": "頌　千丈巖頭太險生。無端更掘陷人阬。深深疊石",
    "X70n1390_004:0440a13": "防頹岸。要汝臨崖撒手行。",
    "X70n1390_004:0440a14": "結夏小參。(拈主丈)隔墻見角知是牛。隔林見烟知是",
    "X70n1390_004:0440a15": "火。衲僧門下。挈水提瓶。不可放過。(卓一下)擊碎神駒",
    "X70n1390_004:0440a16": "白玉鞭。(畫一畫)掣開古殿黃金鎻。偃三玄戈甲。掃蕩",
    "X70n1390_004:0440a17": "祲氛。去五位君臣。肅雍清庿。止原夢二子。休逞神通。",
    "X70n1390_004:0440a18": "叱跛脚阿師。不須話墮。百法明門關閉了。四壁蕭然",
    "X70n1390_004:0440a19": "無一窖。又教誰九旬禁足。癩馬繫枯樁。三月安居。瞎",
    "X70n1390_004:0440a20": "驢牽石磨。月娟娟山悄悄。笑拍闌干唱竹枝。哩哩囉",
    "X70n1390_004:0440a21": "囉無人和。(卓一下)遏雲聲斷千峰曉",
    "X70n1390_004:0440a22": "晚參普說。慈明骨董箱。荷斯文重寄。眼中金屑萬重。",
    "X70n1390_004:0440a23": "楊岐三脚驢。躐先聖靈踪。脚下泥深三尺。原其攛身",
    "X70n1390_004:0440a24": "軍伍。喫苦吞辛。縮項嗟噓。忍寒受餓。故有展戈矛吞",
    "X70n1390_004:0440b01": "栗棘。前不搆村。後不迭店。貽千古法門之誚。後世劈",
    "X70n1390_004:0440b02": "琴煑鶴。漫紫削方。漢楚割鴻溝。爭圖王覇。棄骨董。",
    "X70n1390_004:0440b03": "箱。如爛繒弊屣。視三脚驢。如疥狗泥猪。圾垃成堆。誰",
    "X70n1390_004:0440b04": "肯正眼覰著。致令象頭檀特。九十六種。不了妙覺。未",
    "X70n1390_004:0440b05": "入正修。窮空不歸。還入輪轉底。乘閒而入。覆巢破卵。",
    "X70n1390_004:0440b06": "剝床及膚。殆無所容膝。眾中若有个漢。牙如劒樹。口",
    "X70n1390_004:0440b07": "似血盆。欲不報平奮不顧身。怒臂援溺。烟塵不動。殲",
    "X70n1390_004:0440b08": "厥渠魁。逐大軍於藕絲孔中。策元勳於凌烟閣上。如",
    "X70n1390_004:0440b09": "關羽斬顏良。目無萬軍之敵。臥龍擒孟獲。面施七縱",
    "X70n1390_004:0440b10": "之機。盤珠坂丸。了無留影。疾風凌雨。豈待褰裳。俊哉",
    "X70n1390_004:0440b11": "俊哉。快活快活。諸禪德。決欲擔荷此事。若非渾鋼打",
    "X70n1390_004:0440b12": "就。生銕鑄成。翻轉面皮。爺也不識。脚尖踢倒三世佛。",
    "X70n1390_004:0440b13": "鼻息衝破五須彌。力負萬鈞。眼生三角。少室門墻。鮮",
    "X70n1390_004:0440b14": "覰崖涘。前所謂慈明攛身軍伍。一見汾陽。便有奪槍",
    "X70n1390_004:0440b15": "殺賊之意。千鈞弩發。乃云。自到師席。每見垂示。皆世",
    "X70n1390_004:0440b16": "俗鄙事。佛法二字。略無所聞。(滿川龍虎舉。猶自說平",
    "X70n1390_004:0440b17": "基)汾陽知是个漢。不肯放過。略施鼠伎。怒罵云。是何",
    "X70n1390_004:0440b18": "禿子。敢裨販老僧耶。(折許多氣力作麼。誅龍之器。惜",
    "X70n1390_004:0440b19": "用揮蛇)慈明驚走聲救。(將謂有多少奇特)汾陽掩其",
    "X70n1390_004:0440b20": "口曰。喚作罵耶。明大悟。(消得龍王多少風。買錢得金。",
    "X70n1390_004:0440b21": "一場富貴)又被胡僧覰破。六人成大器。(〔豆〕娘顏本醜。",
    "X70n1390_004:0440b22": "那更飾黃金)明就辭歸里。(照顧溪邊老婆子。善為道",
    "X70n1390_004:0440b23": "路)幸自可怜生。無端汾陽矢上加尖。念一道五天神",
    "X70n1390_004:0440b24": "呪。梵語不成。唐言不是。天無頭。(劈面便唾。年衰鬼弄)",
    "X70n1390_004:0440c01": "人吉州城畔展戈矛。(著甚死急。頂戴燒鐘十萬斤)將",
    "X70n1390_004:0440c02": "軍疋馬林下過。(草賊大敗。士元貪展驥。不顧髑髏乾)",
    "X70n1390_004:0440c03": "袁州城裏閙啾啾。(一家有事百家忙)後住南泉。以楊",
    "X70n1390_004:0440c04": "岐充監寺。(臭肉來蠅。不是冤家不聚頭)窮煎餓炒。透",
    "X70n1390_004:0440c05": "金圈吞栗棘。日求升合度朝昏。(鬼家活業。餿飯祭閑",
    "X70n1390_004:0440c06": "神。不勞拈出)一日際晚。慈明出遊。(龍得水時添意氣。",
    "X70n1390_004:0440c07": "虎逢山色更威獰脚跟不點地)岐乃撾皷。請歸立參。",
    "X70n1390_004:0440c08": "(折逼人作麼。毒蛇須是乞兒捉)明乃示悔。(鴉臭當風",
    "X70n1390_004:0440c09": "立。掩耳而退)叢林因有晚參之名。山僧比來。謬玷師",
    "X70n1390_004:0440c10": "席。居萬峰頂。白雲往來。野鳥啁哳。無復故時敗人意",
    "X70n1390_004:0440c11": "中事。得與五湖四海。學般若龍象。開粥共夏。晝看飛",
    "X70n1390_004:0440c12": "瀑。夜倚團蒲。坐臥經行。不知身在圓覺枷藍。現成受",
    "X70n1390_004:0440c13": "用。若起一毫分別之想。便墮聖凡閫域。若墮聖凡閫",
    "X70n1390_004:0440c14": "域。便分生死路歧。若分生死路岐。便入邪魔群隊。如",
    "X70n1390_004:0440c15": "蚕作繭。自縈自纏。障閉出身之路。回視骨董箱。輕若",
    "X70n1390_004:0440c16": "鴻毛輕。盡力舉之不動。三脚驢。俊若神駒俊。盡力鞭",
    "X70n1390_004:0440c17": "之不行。病在伊何。病在偷心未死。所以道。臨際兒孫。",
    "X70n1390_004:0440c18": "不受鑑覺。若受鑑覺。自救不了。豈有宗門奇特事耶。",
    "X70n1390_004:0440c19": "到者裏。直須盡情放下。將從前學得底。參得底。悟得",
    "X70n1390_004:0440c20": "底。聖凡閫域。生死路岐。邪魔群隊。束作一束。颺在大",
    "X70n1390_004:0440c21": "洋海外。更海外。空勞勞地。別立生涯。將一莖草。作丈",
    "X70n1390_004:0440c22": "六金身。將丈六金身。作一莖草。隨緣放曠。任運騰騰。",
    "X70n1390_004:0440c23": "凡亦不知。聖亦不會。三間茆屋分雲住。十里松門伴",
    "X70n1390_004:0440c24": "月遊。其或未然。中峰雖在猨啼處。不問樵家路轉迷。",
    "X70n1390_004:0441a01": "告香。萬法是心光。諸緣惟性曉。本無迷悟人。只要今",
    "X70n1390_004:0441a02": "日了。釋迦老子。達磨大師。天下老和尚。逾城栖雪。向",
    "X70n1390_004:0441a03": "壁觀心。擔板輥毬。擎杈竪指。潛行密用。險布危分。列",
    "X70n1390_004:0441a04": "派分宗。千差萬別。逗到臈月三十日。結角羅紋處。是",
    "X70n1390_004:0441a05": "了耶。不了耶。幸自可怜生。無端龜毛拂子。老無定力。",
    "X70n1390_004:0441a06": "刺腦膠盆。剛要從公定當。(竪起拂子云)這箇不是萬",
    "X70n1390_004:0441a07": "法。喚甚麼作心光。(擊床云)者箇不是諸緣。作麼生惟",
    "X70n1390_004:0441a08": "性曉。悟是誰悟。迷是誰迷。(畫一畫)悟迷無影迹。佛祖",
    "X70n1390_004:0441a09": "絕離微。松風瑟瑟。蘿月依依。對客高堂清話歇。(挂主",
    "X70n1390_004:0441a10": "丈云)冷和雲影掛松枝。了不了兮誰得知(散說不錄)",
    "X70n1390_004:0441a11": "解夏小參。百二十日夏。今宵已足期。蠟人輕檢點。不",
    "X70n1390_004:0441a12": "見兩莖眉。致令明覺老人。誾誾含笑。水邊林下。瘦策",
    "X70n1390_004:0441a13": "閑戲。將乳峰白石。偃盖蒼松。錦鏡清光。珠林翠色。揍",
    "X70n1390_004:0441a14": "成瀑布一聯詩。那斯祁。力[囗@力]希。新翻音律。逸格風規。",
    "X70n1390_004:0441a15": "梵語華言該不著。賡酬惟有夜虫知(拍床云)不遇寒",
    "X70n1390_004:0441a16": "山舉向誰。",
    "X70n1390_004:0441a17": "冬節小參。揑聚大千。指甲上塵塵法界。踢出古佛。脚",
    "X70n1390_004:0441a18": "尖頭步步寒花。臨際兒孫。不受鑑覺。玲瓏八面自回",
    "X70n1390_004:0441a19": "合。峭峻一方誰敢窺。盤珠坂丸。了無留影。說甚陰極",
    "X70n1390_004:0441a20": "陽生。道消道長。赫赤布裩。隨時換替。豈容皓老書名。",
    "X70n1390_004:0441a21": "團欒菓子。信手拏撮。未許洞山知味。剗斷去路。截斷",
    "X70n1390_004:0441a22": "葛藤。飯餘散步出松門。遠看青山近飛瀑。雖然如是。",
    "X70n1390_004:0441a23": "不是一番寒徹骨。爭得梅花撲鼻香。",
    "X70n1390_004:0441a24": "除夜小參。屋中有主從君住。尺箠當猛虎。奮呼而操",
    "X70n1390_004:0441b01": "擊。無主外來俱得路。徒手遇蜥蜴。變色而却步。(拈丈)",
    "X70n1390_004:0441b02": "主丈子。爛游湖海。四十餘年。硬葛怛。黑粼皴。翻轉銕",
    "X70n1390_004:0441b03": "面皮。親爺也不識。塞破臨際血盆口。孰教伊旱地轟",
    "X70n1390_004:0441b04": "雷。搥折德山麁糲梨。免致得孤峰結草。自餘斷碑橫",
    "X70n1390_004:0441b05": "古路。水上立紅旗。撼茶原夢。弄鬼精魂。說識論心。隨",
    "X70n1390_004:0441b06": "邪倒見。擎杈竪指。臭霧漫天。擔板輥毬。祲氛塞路。(卓",
    "X70n1390_004:0441b07": "一下)不消一劄。瓦解氷消。眾中驀有箇漢。出來道。主",
    "X70n1390_004:0441b08": "丈子。峻機妙用則不無。只如﨟月三十日。一點氣使",
    "X70n1390_004:0441b09": "不著。又且如何擺撥。(又卓一下)來年尚有新條在。惱",
    "X70n1390_004:0441b10": "亂春風卒未休。",
    "X70n1390_004:0441b11": "為行者立參。負石舂粇。盧行者十成鈍置。吟詩捉飯。",
    "X70n1390_004:0441b12": "寒山子一世顛狂。這不唧[口*留]漢。鈍置藂林。惟大闡提",
    "X70n1390_004:0441b13": "人。別行活路。安排鍬钁。旋[栽-木+土]冬嶺之松。淬礪鋒鋩。快",
    "X70n1390_004:0441b14": "剗春庭之草。澡心清潔。潑凡夫成佛不為難。苦口叮",
    "X70n1390_004:0441b15": "嚀。老和尚怜兒不覺醜。急須悔過。莫返為冤。冀汝淨",
    "X70n1390_004:0441b16": "行人。速下菩提種。",
    "X70n1390_004:0441b17": "晚參。利劒斬虗空。萬象鳴嚗嚗。蒿籬關猛虎。大地暗",
    "X70n1390_004:0441b18": "昬昬。衲僧行履。如火燒氷。如蛇噀毒。無你近傍處。無",
    "X70n1390_004:0441b19": "你啗啄處。氣吞牛斗三千丈。俊哉俊哉。頭戴燒鍾十",
    "X70n1390_004:0441b20": "萬斤。快活快活。耕破山前地。穴鼻牛拽斷繩頭。踏斷",
    "X70n1390_004:0441b21": "天下人。良馬駒過由鞭影。呼臨濟提瓶挈水。呵德山",
    "X70n1390_004:0441b22": "捧硯脫靴。上門上戶眼如鈴。有麼有麼。機如電。嫌佛",
    "X70n1390_004:0441b23": "不肯做。自己生冤家。膝下有黃金。肯受人籠絡。灼然",
    "X70n1390_004:0441b24": "如是。衲僧門下。本色大闡提人。其或未然。前路驀然",
    "X70n1390_004:0441c01": "逢著虎。莫謂翁翁不道來。",
    "X70n1390_004:0441c02": "結夏小參。握靈蛇簸弄乾坤。韓信臨朝底。抱金匱深",
    "X70n1390_004:0441c03": "藏巖谷。諸葛困茅廬。(拈主丈)主丈子。忍俊不禁。從公",
    "X70n1390_004:0441c04": "定當。(卓一下)貶向二銕圍山了也。盡法無民。放開線",
    "X70n1390_004:0441c05": "路。向飛雪巖前。現前清眾。遵行古制。創立新規。以大",
    "X70n1390_004:0441c06": "圓覺。喫蒙汗藥。為我伽藍。馬廐牛欄。身心安居。繫縛",
    "X70n1390_004:0441c07": "盲驢。平等性智。鴨鷄無氣。黃面老子。積世家私。一時",
    "X70n1390_004:0441c08": "潑撒了也。且道九十日內。諸人將何受用。(靠主丈)萬",
    "X70n1390_004:0441c09": "壑深雲千峰月。枕肱無事放憨眠。莫道無事好。",
    "X70n1390_004:0441c10": "中夏晚參普說。金鷄一粒粟。馬駒踏殺天下人。莫嚇",
    "X70n1390_004:0441c11": "我堂堂行九逵。嚼嚙金勒。便有天閑十二氣象。黃蘗",
    "X70n1390_004:0441c12": "三頓棒。臨濟未是白拈賊。灼然灼然。跳籬驀墻。脫間",
    "X70n1390_004:0441c13": "漏架。重關巨闢。劫盡家財。說甚青氈吾家舊物。慈明",
    "X70n1390_004:0441c14": "易身軍伍。遭汾陽怒罵。連聲求救。(消得龍王多少風)",
    "X70n1390_004:0441c15": "骨董箱荷斯文重寄。一縷繫千鈞。厥後黃龍。奮卓犖",
    "X70n1390_004:0441c16": "不羣之志。築滿一肚皮。閑言長語。到處領眾行脚。(前",
    "X70n1390_004:0441c17": "不搆村。後不迭店)將謂秦無人。擲枕子打雲峰。汞銀",
    "X70n1390_004:0441c18": "入煆即流。真不掩偽。曲不藏直。向聞棒聲合喫處。不",
    "X70n1390_004:0441c19": "消一劄。久佩泐潭冬瓜印子。一時百雜碎。(遲八刻)醜",
    "X70n1390_004:0441c20": "人醜舉止。佛手驢脚。欲隱彌露。引得展大旗。拖条布",
    "X70n1390_004:0441c21": "裙。屎臭氣無眼山翁。拳分背觸。塵飛翳天難掃去。猫",
    "X70n1390_004:0441c22": "捕鼠巧盡拙生。選佛得甲科。從緣入無失。醯酸蚋聚。",
    "X70n1390_004:0441c23": "肉臭蠅攢。邪法難扶。如何得是。楊岐聽喃喃幽鳥。深",
    "X70n1390_004:0441c24": "村荒草。把手共行。(赤眼撞著火柴頭)住單丁破院。布",
    "X70n1390_004:0442a01": "雪珠滿床。縮項嗟吁。凍餓不死。弄蹄驢子。踏躐白雲。",
    "X70n1390_004:0442a02": "絕後再甦。聞驅儺笑。略伸怒臂。一拳拳倒黃鶴樓。一",
    "X70n1390_004:0442a03": "踢踢翻鸚鵡洲。直得通身汗下。向一莖草上。現瓊樓",
    "X70n1390_004:0442a04": "玉殿。(鬼家活計。不勞拈出)有般漢。出得醬甕。不解澡",
    "X70n1390_004:0442a05": "身。皷喙呀唇。咬人火急。摵摩尼珠百雜碎。(將謂天雄",
    "X70n1390_004:0442a06": "附子。元來草木烏頭)貧無四壁。強書白契。賤賣田園。",
    "X70n1390_004:0442a07": "松竹清風。盡情狼籍。(有甚共語處)頻呼小玉。識得家",
    "X70n1390_004:0442a08": "私。子湖看狗舌如鉗。撥火窮神歸破墮。(家貧生出〔豆〕",
    "X70n1390_004:0442a09": "娘兒)似者一火。不唧[口*留]底。衲僧門下。掘窖深埋。有甚",
    "X70n1390_004:0442a10": "麼罪過。盡法無民。留取一箇半箇。縱饒驕陽七載。洪",
    "X70n1390_004:0442a11": "水九年。盡大地寸草不生。別甑炊香。不到得無飯喫。",
    "X70n1390_004:0442a12": "緣他一副英靈骨。未出母胎。已是渾金鑄就。璞玉[金*嶲]",
    "X70n1390_004:0442a13": "成。輕若鴻毛輕。重若丘山重。看渠等閑。垂一機示一",
    "X70n1390_004:0442a14": "境。如萬丈洪崖。轉圓石相似。饒你通身手眼。亦無窺",
    "X70n1390_004:0442a15": "覰處。亦無近傍處。不枉為達磨兒孫。諸禪德。一等擘",
    "X70n1390_004:0442a16": "破黃面皮。拋離父母。瞻風撥草。訪友尋師。何不學如",
    "X70n1390_004:0442a17": "是作略。真實究取己躬一段光明。令脚跟如十日並",
    "X70n1390_004:0442a18": "照。斫額望鄉關。大涉程途在。所以雲門大師道。直得",
    "X70n1390_004:0442a19": "盡乾坤大地。無絲毫過患。猶是轉句。不見一法。始是",
    "X70n1390_004:0442a20": "半提。須知更有全提底時節。且道如何是全提底時",
    "X70n1390_004:0442a21": "節。莫是半夜逾城。六秊栖雪。正覺山前。明星換眼麼。",
    "X70n1390_004:0442a22": "且喜沒交涉。莫是九年面壁。斷臂安心。半夜傳衣。非",
    "X70n1390_004:0442a23": "風幡動麼。且喜沒交涉。莫是打牛打車。磨磚作鏡。野",
    "X70n1390_004:0442a24": "鴨飛過。驀鼻牽回麼。且喜沒交涉。莫是棒如雨點。喝",
    "X70n1390_004:0442b01": "似雷奔。輥毬斫牌。擎叉竪指麼。且喜沒交涉。古人見",
    "X70n1390_004:0442b02": "你奔馳。不能休歇去。不得已。掉出一柄鈆刀子。與汝",
    "X70n1390_004:0442b03": "一刀兩段。令汝洒洒落落去。爭柰以病為藥。三箇成",
    "X70n1390_004:0442b04": "團。四箇作塊。聚頭浩浩摶量。者箇公案。又如何。那箇",
    "X70n1390_004:0442b05": "公案。又如彼。轉增業火。日夜烹煎。欲往西秦。却之東",
    "X70n1390_004:0442b06": "魯。譬如州縣捉劫賊相似。圖形畫影。多立賞金。看者",
    "X70n1390_004:0442b07": "百千。及乎賊在面前。却又不識。若要真正全提。須向",
    "X70n1390_004:0442b08": "生佛未具。父母未生。機境未形。心行未到。豁開正路。",
    "X70n1390_004:0442b09": "掉臂便行。方有自由分。則不墮佛法卑種類。所謂佛",
    "X70n1390_004:0442b10": "法卑種類。盜名竊服。寄活吾門。名利戰鏖。恣情裨販",
    "X70n1390_004:0442b11": "者。不預焉。指其稍有鎡基。稍蘊志識。可為上。而反趍",
    "X70n1390_004:0442b12": "下也。或因微識理路。流浪半途。不肯進前。便謂萬法",
    "X70n1390_004:0442b13": "掃空。而忽無因果。或於古人方策上。諸方口皮邊。逴",
    "X70n1390_004:0442b14": "得一言半句。攢花簇錦。四六文章。築在肚皮中。貼在",
    "X70n1390_004:0442b15": "額頭上。到處輕忽上流。造無間業。或顯己長談彼短。",
    "X70n1390_004:0442b16": "或重久習薄初機。或尊偏見斥圓聞。或喪冲機矜俊",
    "X70n1390_004:0442b17": "辯。不如取笑識者。其病伊何。只緣不立大志。發大願。",
    "X70n1390_004:0442b18": "全無真實。惟務浮虗。如插春枝於浮壤。一時非不發",
    "X70n1390_004:0442b19": "榮。不久則枯矣。此利根之病。不可不知。若鈍根者。於",
    "X70n1390_004:0442b20": "無事角。力守頑空。全無孔竅。執為木偶。不知非木偶。",
    "X70n1390_004:0442b21": "執為墻壁。不知非墻壁。見神見鬼。忽笑忽啼。一魔著",
    "X70n1390_004:0442b22": "心。萬藥難解。若是利根底。背法堂著草鞋而去。隔江",
    "X70n1390_004:0442b23": "見招扇而趍。鈍根底。坐破七箇蒲團。捲簾見天下。方",
    "X70n1390_004:0442b24": "許具衲僧些子氣息。若到乳峰門下。主丈不在。苕箒",
    "X70n1390_004:0442c01": "柄各與三十。且道賞伊罸伊。向下文長。付在來日。珍",
    "X70n1390_004:0442c02": "重。",
    "X70n1390_004:0442c03": "解夏小參。乳峯絕頂。法歲云周。禁足護生。裂開禁網。",
    "X70n1390_004:0442c04": "燒畬種粟。颺下鋤頭。折主丈。壁根頭憨眠□覺。破草",
    "X70n1390_004:0442c05": "鞋。笆籬上乾晒重修。只待金風肅野。玉露漙秋。鴈過",
    "X70n1390_004:0442c06": "長空。影沈寒水。鷗盟古渡。雪點蘋洲。東入天台。南尋",
    "X70n1390_004:0442c07": "衡岳。朝遊檀特。暮宿羅浮。洒洒落落。優優悠悠。驗蠟",
    "X70n1390_004:0442c08": "人氷誰管得。憐鵝護雪罷休休。休休。今古山河元一",
    "X70n1390_004:0442c09": "統。何須漢楚割鴻溝(拍禪床)",
    "X70n1390_004:0442c10": "瑞巖小參。綠蘿深處臥雲烟。觸戰蠻征事悄然。臨老",
    "X70n1390_004:0442c11": "無端重出醜。借婆裙子拜婆年。似恁麼。有甚共語處。",
    "X70n1390_004:0442c12": "若恁麼。有些提掇處。用則行舍則藏。無適無莫。遇緣",
    "X70n1390_004:0442c13": "則宗。祖翁門戶綠苔封。盡大地人難插脚。(拈丈。畫一",
    "X70n1390_004:0442c14": "畫云)裂破了也。從這裡入。石馬石人齊皷舞。澗聲清",
    "X70n1390_004:0442c15": "奏太平歌。稍涉遲疑。仰謝十二峰。分照月如剪。",
    "X70n1390_004:0442c16": "為行者立參。侵鬢霜寒。荷钁剩[栽-木+土]無影樹。墜腰石冷。",
    "X70n1390_004:0442c17": "和糠舂出古菱花。累周家女。泣淚太多。想黃梅僧。短",
    "X70n1390_004:0442c18": "氣不少。有為者必若是。彼人也何畏哉。入芝蘭室。久",
    "X70n1390_004:0442c19": "久齅無香。行霧露中。時時衣有潤。勤謹溫良。何妨共",
    "X70n1390_004:0442c20": "飯。頑嚚悖逆。斷請抽單。青燈繼晷。寒山子務學必求",
    "X70n1390_004:0442c21": "師。黃葉止啼。瑞巖老人怜兒不覺醜。切宜遵守。慎勿",
    "X70n1390_004:0442c22": "犯違。庶曹溪絕潢潦之流。俾良田純粳稻之種。生苕",
    "X70n1390_004:0442c23": "箒。專要掃脚蹟。黑竹篦。且不順人情。出廐良駒。見鞭",
    "X70n1390_004:0442c24": "影即行千里。摩雲俊翼。假風力直上九天。冀汝清淨",
    "X70n1390_004:0443a01": "人。同埴菩提果　頌。",
    "X70n1390_004:0443a02": "拋捨箕裘要出家。學盧行者去擔柴。脊梁不具黃金",
    "X70n1390_004:0443a03": "骨。碓米坊中被活埋。",
    "X70n1390_004:0443a04": "結夏小參。萬法是心光。諸緣惟性曉。本無迷悟人。祇",
    "X70n1390_004:0443a05": "要今日了。懿德山王。聞如是語。誾誾而咲。即而問曰。",
    "X70n1390_004:0443a06": "既無迷悟。了个甚麼。瑞巖被渠一問。有口如槌。有舌",
    "X70n1390_004:0443a07": "如結。直得山河大地。明暗色空。草木昆虫。洪纖長短。",
    "X70n1390_004:0443a08": "無限威光。一時囊括了也。向九十日。截斷離微。掃除",
    "X70n1390_004:0443a09": "玄妙。潛鞭密練。晦德窒聰。不敢移易一絲毫。雖然鳳",
    "X70n1390_004:0443a10": "縈金網。龍悕碧潭。瞥轉玄樞。別尋活路。三三兩兩。松",
    "X70n1390_004:0443a11": "根石上。唱紫芝歌。宴樂昇平。快活快活。正恁麼時。且",
    "X70n1390_004:0443a12": "道承誰恩力。(以拂子。擊床云)握手欲言言不及。月移",
    "X70n1390_004:0443a13": "花影上闌干。",
    "X70n1390_004:0443a14": "趙侍郎請為眾開室普說。提綱。拶透險崖機。瑞芝峰",
    "X70n1390_004:0443a15": "冷無香色。揭示截流句。剪月池怒漲波濤。鼻無竅。嗅",
    "X70n1390_004:0443a16": "之髑髏乾。眼無筋。覰之魂魄喪。具足凡夫法。凡夫不",
    "X70n1390_004:0443a17": "知。具足聖人法。聖人不會。知不知會不會。璞玉渾金。",
    "X70n1390_004:0443a18": "泥團土塊。到者裏。三世諸佛。歷代祖師。天下老和尚。",
    "X70n1390_004:0443a19": "放一頭低。俯順時宜去也。何故。坐中盡是江南客。何",
    "X70n1390_004:0443a20": "必樽前唱鷓鴣。",
    "X70n1390_004:0443a21": "冬夜小參。群陰剝。小人道消。千林木落。一陽生。君子",
    "X70n1390_004:0443a22": "道長。石笋抽芽。(拈丈)主丈子。出陰陽之表。居消長之",
    "X70n1390_004:0443a23": "前。行一步。(卓一下)大地揭翻無寸土。示一機。(卓一下)",
    "X70n1390_004:0443a24": "虗空消殞絕離微。不學魯史。青黃點畫。不將宮線。長",
    "X70n1390_004:0443b01": "短針錐。無思無慮。無事無為。向晴窗曝暖看野梅花",
    "X70n1390_004:0443b02": "放疎影橫枝。清絕境。太平時。(靠丈)靜倚松根眠。覺醒",
    "X70n1390_004:0443b03": "閑歌一曲囉囉哩。不是知音說向誰。",
    "X70n1390_004:0443b04": "除夜小參。臘月三十日。﨟月二十九。等是歲華終。無",
    "X70n1390_004:0443b05": "事窮相守。舉行糊餅。團團海月圓。細縷凍雲。絲絲氷",
    "X70n1390_004:0443b06": "玉瘦。衲衣下事。簇火商量。今古誵訛。盡情分剖。香林",
    "X70n1390_004:0443b07": "臘月火燒山。用盡精神不知有。若知有。臈月扇子。帀",
    "X70n1390_004:0443b08": "地風生。﨟月蓮花。普天香透。分付正法眼。老臊胡活",
    "X70n1390_004:0443b09": "陷平人。還我犀牛兒。一國師外揚家醜。(以拂畫一畫",
    "X70n1390_004:0443b10": "云)一畫畫斷。別有機籌。紛紛不解靈蛇毒。王不留莖",
    "X70n1390_004:0443b11": "草爛秋。",
    "X70n1390_004:0443b12": "結夏小參。大地踏翻無寸土。昆虫介甲絕行踪。護生",
    "X70n1390_004:0443b13": "禁足元勛在。圓覺伽藍一掃空。个是諸方。普請邊事。",
    "X70n1390_004:0443b14": "瑞巖老不以筋力為能。隨分與現前三兄五弟。飽和",
    "X70n1390_004:0443b15": "羅飯。唱太平歌。要坐便坐。苔石擁雲深。要行便行。笻",
    "X70n1390_004:0443b16": "枝敲月冷。佛法身心爛似泥。蠻觸戰塵無半點。驀有",
    "X70n1390_004:0443b17": "箇漢出來道。瑞巖恁麼。與九十日內。克期取證。還有",
    "X70n1390_004:0443b18": "些少相應也無。(喝一喝)莫將黃屋富。換我草廬貧",
    "X70n1390_004:0443b19": "解夏小參。瑞巖頻喚主人翁。徹底惺惺不若聾。裂盡",
    "X70n1390_004:0443b20": "見聞行活路。鄉關猶隔海千重。若是性燥漢。翻轉銕",
    "X70n1390_004:0443b21": "面皮。爺來也不識。掣開禁網。擊碎伽藍。主杖頭不撥",
    "X70n1390_004:0443b22": "一塵。南嶽天台交點過。草鞋尖踢出箇佛。驢腮馬頷",
    "X70n1390_004:0443b23": "得人憎。放行也得。把住也得。如十八歲男兒。作狀元",
    "X70n1390_004:0443b24": "相似。俊哉俊哉。快活快活。雖然。酷暑逢秋雖爽意。金",
    "X70n1390_004:0443c01": "風肅殺又愁人。",
    "X70n1390_004:0443c02": "歲夜小參。瑞巖徹骨窮。[宋-木+取]苦冤憎會。廚無糝聚蠅。將",
    "X70n1390_004:0443c03": "何物分歲。擬烹露地牛。催納筋角反為憂。擬取鳳凰",
    "X70n1390_004:0443c04": "髓。傷賀太平祥瑞氣。擬吞栗棘蓬。塞斷咽喉氣不通。",
    "X70n1390_004:0443c05": "擬包鐵酸饀。欠紫絲頭難措辦。不如據見定。隨家豐",
    "X70n1390_004:0443c06": "儉。泉[奭*斗]聖井。盤簇靈芝。繪縷綠雲。餅翻剪月。飯後更",
    "X70n1390_004:0443c07": "煎茶一盞。且無冤債與他償。驀有个漢出來道。長老",
    "X70n1390_004:0443c08": "深明因果。滴水氷生。因甚將常住物。作自己人情。只",
    "X70n1390_004:0443c09": "向他道。舉世人貧食周粟。相逢難話首陽薇。",
    "X70n1390_004:0443c10": "行堂小參。石嶺雲深。荷钁剩[栽-木+土]無影樹。碓坊月冷。和",
    "X70n1390_004:0443c11": "糠舂出古菱花。齷齪漢。鈍置先世門風。伶俐底。不墮",
    "X70n1390_004:0443c12": "從來窠臼。穩跨聖僧項。透丹霞剗草之機。直入圓通",
    "X70n1390_004:0443c13": "門。悟大士尋聲之旨。冥心激勵。潑凡夫立地成佛不",
    "X70n1390_004:0443c14": "為難。苦口叮嚀。老和尚嚼飯不覺醜。自宜警策。勿犯",
    "X70n1390_004:0443c15": "規繩　頌。",
    "X70n1390_004:0443c16": "不業農商不業儒。緇田弗下寸根株。驢年斫倒菩提",
    "X70n1390_004:0443c17": "樹。羞見新州箇老盧。",
    "X70n1390_004:0443c18": "晚參。十二時不雜用心。(黑牛臥死水)四十年打成一",
    "X70n1390_004:0443c19": "片。(癩馬繫枯樁)坐頑石。喚醒主人翁。(黃丹塗鬼面)荷",
    "X70n1390_004:0443c20": "破箱。滿盛閑骨董。(苕箒畫蛾眉)前不搆村。後不迭店。",
    "X70n1390_004:0443c21": "隔海望扶桑。大欠風帆在。若是黃金肌骨。生銕肝腸。",
    "X70n1390_004:0443c22": "未出母胎。已作獅子吼。潛行密用。險布危分。爛嚼虗",
    "X70n1390_004:0443c23": "空吐出滓。揭翻大地無寸土。驅耕奪食。塞路斷橋。控",
    "X70n1390_004:0443c24": "石霜角虎。眼光搖百步之威。未完牙爪。跨陝府銕牛。",
    "X70n1390_004:0444a01": "脚力負萬鈞之重。猶帶鞭繩。糞坑頭。倒卓諸祖師。草",
    "X70n1390_004:0444a02": "鞋尖。踢出三世佛。如斯作略。衲僧門下。少分相應。自",
    "X70n1390_004:0444a03": "餘不真履踐。唯事浮華。肚裏黑漫漫。脚跟浮逼逼。猖",
    "X70n1390_004:0444a04": "狂失守。頑鈍無知。有甚共語處。我此一眾。雖無枝葉。",
    "X70n1390_004:0444a05": "尚帶玄微。離心意識參。出聖凡路學。常提殺活劒。不",
    "X70n1390_004:0444a06": "稟釋迦文。竪淑世光明幢。當忍死以俟。美則美矣。且",
    "X70n1390_004:0444a07": "不涉途程。到家一句。又作麼生。(拍床云)剛被子規知",
    "X70n1390_004:0444a08": "此意。臨風啼血染花梢。",
    "X70n1390_004:0444a09": "結夏小參。圓覺伽藍。十方通暢。凡聖同居。任情往來。",
    "X70n1390_004:0444a10": "無端老臊胡。現小家相。劄定牢關。剛要九十日內。護",
    "X70n1390_004:0444a11": "生禁足。驗蠟人氷。乃呵呵大咲云。殊不知。坑灰未冷",
    "X70n1390_004:0444a12": "山東亂。劉項元來不讀書。瑞巖忝良弓之子。必學為",
    "X70n1390_004:0444a13": "箕。家法森嚴。豈容踰越。未免別通線路。與諸人。開粥",
    "X70n1390_004:0444a14": "共夏去也。(以拂子搖拽云)松下掃除青草徑。(畫一畫",
    "X70n1390_004:0444a15": "云)磵邊開闢綠陰亭。飯餘握手閑行坐。(擊一下)唱曲",
    "X70n1390_004:0444a16": "山歌賀太平。遏雲古調。流水新聲。眼裏無筋聽不足。",
    "X70n1390_004:0444a17": "(又擊云)臨風擊碎聖凡情",
    "X70n1390_004:0444a18": "解夏小參。萬般施設不如常。文不驚人又久長。如常",
    "X70n1390_004:0444a19": "恰似秋風至。無意凉人人自凉。(拈主丈云)主丈子也",
    "X70n1390_004:0444a20": "如常。九十日內。深藏壁角。穩貼貼地。且無一點撑觸",
    "X70n1390_004:0444a21": "處。無端把不定。見湖海參玄上士。縈纏禁網。困守蠟",
    "X70n1390_004:0444a22": "人。(以丈畫云)八面裂開。(卓一下)從頭擊碎。使一身無",
    "X70n1390_004:0444a23": "繫著。六用絕瘢痕。作箇洒洒落落人去也。如斯施設。",
    "X70n1390_004:0444a24": "且道是如常不如常。(靠丈云)莫把是非來辨我。浮生",
    "X70n1390_004:0444b01": "穿鑿不相關。",
    "X70n1390_004:0444b02": "至節小參。萬法本閑。而人自閙。(拈主丈)主丈子。退藏",
    "X70n1390_004:0444b03": "於密。嬾行芳草徑。高臥白雲根。千眼覔他踪跡不得。",
    "X70n1390_004:0444b04": "無端失脚閙藍。光陰飄忽。三見書雲。無片時間暇。幸",
    "X70n1390_004:0444b05": "無柏庭友于。同此貧樂。爛煨黃獨。熟煑青藜。看早梅",
    "X70n1390_004:0444b06": "鏤月。瘦影橫斜。聽枯葉舞風。清聲陸續。隨時消遣。不",
    "X70n1390_004:0444b07": "墮斷常。且道與洞山道。有一物。常在動用中。動用中",
    "X70n1390_004:0444b08": "収不得。相去幾何。(喝云)莫將華屋富。換我草廬貧。雖",
    "X70n1390_004:0444b09": "然如是。(擲丈云)不直分文",
    "X70n1390_004:0444b10": "結制小參。三代結繩為政。已是朴散淳離。九旬畫地",
    "X70n1390_004:0444b11": "為牢。轉見情亡義斷。瑞巖素來。不喜助桀為虐。今夏",
    "X70n1390_004:0444b12": "隨分。與三兄五弟。向白雲深處。古木陰中。信步閑行。",
    "X70n1390_004:0444b13": "草鞋尖。不曾踢出箇佛。曲肱高臥。木枕子。未甞推出",
    "X70n1390_004:0444b14": "示人。喫和蘿飯飽即休。唱村田樂倦即止。若說平等",
    "X70n1390_004:0444b15": "性智。鴉鳴鵲噪。半點不相瞞。圓覺伽藍。水淥山青。絲",
    "X70n1390_004:0444b16": "毫無隔碍。外無所倚。內無所緣。優哉悠哉。快活快活。",
    "X70n1390_004:0444b17": "到這裏。直饒盡大地。草木藂林。一一變作閻家老子。",
    "X70n1390_004:0444b18": "要索飯錢。無開口處。何故。中書堂裏經綸事。問著樵",
    "X70n1390_004:0444b19": "蘇怎得知。",
    "X70n1390_004:0444b20": "解制小參。十方同聚會。(臭肉泊蒼蠅)箇箇學無為。(困",
    "X70n1390_004:0444b21": "龍臥死水)此是選佛場。(誤賺人不少)心空及第歸。(謝",
    "X70n1390_004:0444b22": "三娘秤金)恁麼告報。眾中莫有橫點頭底麼。若有九",
    "X70n1390_004:0444b23": "十日夏。尅期取證。功不浪施。如無。夏末秋初。東去西",
    "X70n1390_004:0444b24": "去。拄杖頭。撥著一箇半箇。挈水提瓶。草鞋尖。踢出一",
    "X70n1390_004:0444c01": "人兩人。喚來洗脚。如斯舉止。未免芝峰橫點頭在。何",
    "X70n1390_004:0444c02": "故。(良久。擊拂云)長江流不盡。秋露滴無窮",
    "X70n1390_004:0444c03": "冬夜小參。揭榜僧堂。鬼面貼卦。掇退果卓。倚勢欺人。",
    "X70n1390_004:0444c04": "驢腮馬頷得人憎。諸方不具羅籠手。鸕鷀語鶴。小人",
    "X70n1390_004:0444c05": "道消。君子道長。管他閑事作麼。這四塊捩鼻木。古今",
    "X70n1390_004:0444c06": "多少人。被渠碍塞。有氣出不得。芝峰今夜不惜鈆刀。",
    "X70n1390_004:0444c07": "盡情花擘了也。眾中莫有知香別臭底麼。若有。野梅",
    "X70n1390_004:0444c08": "知得先春信。不待凝寒已放花。如無。喫果子時。切忌",
    "X70n1390_004:0444c09": "渾崙吞却棗。",
    "X70n1390_004:0444c10": "除夜小參。住院二十餘年。年年做箇分歲。邇來赤骨",
    "X70n1390_004:0444c11": "律。窮到此如何理會。擬烹露地牛。恐遭官禁罪。擬炊",
    "X70n1390_004:0444c12": "無飯米。欠納秋苗稅。事不獲已。未免將常住物。作自",
    "X70n1390_004:0444c13": "己人情去也。剪月為殽。擘芝為膾。一飽忘百飢。遊戲",
    "X70n1390_004:0444c14": "諸塵外。如斯管宴。且道還契諸人意也無。(拍膝云)噁。",
    "X70n1390_004:0444c15": "官局既無銷食藥。何妨鼓腹樂清貧　頌。",
    "X70n1390_004:0444c16": "東村王老夜燒錢。拈引山雲海月魂。貧極瑞巖輕助",
    "X70n1390_004:0444c17": "薦。儘教無佛處稱尊。",
    "X70n1390_004:0444c18": "結制小參。瑞巖喚醒主人翁。把手經行禁網中。踏斷",
    "X70n1390_004:0444c19": "綱宗開活眼。笑聽山鳥話家風。莫是半夜逾城。六年",
    "X70n1390_004:0444c20": "栖雪麼。(人貧智短)莫是少林面壁。分髓分皮麼。(馬瘦",
    "X70n1390_004:0444c21": "毛長)莫是打牛打車。行棒行喝麼。(黃丹塗鬼面)莫是",
    "X70n1390_004:0444c22": "暗抽橫骨。密度金針麼。(苕箒畫蛾眉)自餘插鍬叉手。",
    "X70n1390_004:0444c23": "惟識惟心。險布危分。潛行密用。總是熟睡饒譫語。於",
    "X70n1390_004:0444c24": "本參中。隔海望鄉關。大涉波濤在。不若盡情颺下。穩",
    "X70n1390_004:0445a01": "帖帖地。同此安居。飢來喫飰困來眠。遠看青山近流",
    "X70n1390_004:0445a02": "水。(喝云)莫道無事好",
    "X70n1390_004:0445a03": "除夜小參。五十三年行脚。走遍天涯海角。早知唐喪",
    "X70n1390_004:0445a04": "光陰。悔不閉門獨活。古松下苔石憨眠。野溪邊笻枝",
    "X70n1390_004:0445a05": "倒卓。幽鳥啼春水奏流。湊成一曲村田樂。樂則不無。",
    "X70n1390_004:0445a06": "且道臘月三十日事。如何擺撥。(乃搖手云)休話著。(以",
    "X70n1390_004:0445a07": "丈畫云)都拈却。作者好求無病藥。(卓丈云)鐵牛掣斷",
    "X70n1390_004:0445a08": "黃金索。",
    "X70n1390_004:0445a09": "法語(卍姑入此目)",
    "X70n1390_004:0445a10": "示曄庵主再住庵法語",
    "X70n1390_004:0445a11": "臥松蘿下。塊石枕頭。喚起來打。爛煨黃獨。不顧紫泥。",
    "X70n1390_004:0445a12": "養拙未尊。其餘皷破钁活埋佛祖。竪麤拳勘驗龍蛇。",
    "X70n1390_004:0445a13": "總是無風帀帀之波。萬里望鄉關。日莫途遠。若是衲",
    "X70n1390_004:0445a14": "活僧。千聖頭邊。別行一路。爭肯臥松蘿埋身鬼窟。煨",
    "X70n1390_004:0445a15": "黃獨。把定死蛇。皷破钁弄鬼精魂。竪麁拳呈醜伎倆。",
    "X70n1390_004:0445a16": "柴門掩月。茆舍鋪雲。磵水鳴琴。松風度曲。萬機休罷。",
    "X70n1390_004:0445a17": "一物不為。花鳥迷踪。聖凡絕迹。何天書可到。何佛眼",
    "X70n1390_004:0445a18": "可覰。任方來用盡神機。向甚處嗅佗氣息。燁上人久",
    "X70n1390_004:0445a19": "諳此味。知有千聖向上不傳一路。盡情颺下。別立生",
    "X70n1390_004:0445a20": "涯。朅來法華。開粥共夏。正茲商略古人不恰好處。痛",
    "X70n1390_004:0445a21": "加針砭。故疾發作。犯禁抽單。炷香覔語。為庵中道伴。",
    "X70n1390_004:0445a22": "信筆示之。倘能深究東山出醬甕入虀甕。還丹點銕",
    "X70n1390_004:0445a23": "之語。摵南泉摩尼珠。百雜碎。白雲無文之印。奪歸掌",
    "X70n1390_004:0445a24": "握。回視從上住庵諸老。透關眼囓鏃機。當甚馬[序-予+氣]孛。",
    "X70n1390_004:0445b01": "雖然。再從覺城山下過。棒折也未放你在。若只數松",
    "X70n1390_004:0445b02": "窠揖強榦。辜負己靈。甘為流俗。非獨望古人於九霄",
    "X70n1390_004:0445b03": "之外。枯樹生耳。不免少一番不得。上人其勉之。",
    "X70n1390_004:0445b04": "重慶元東山。造經歸蜀。求語",
    "X70n1390_004:0445b05": "錦官經論場。雖西竺聖師。奪外道赤幡。瀉懸河辯。未",
    "X70n1390_004:0445b06": "易彷彿。因是周金剛。奮不平之氣。肩擔疏鈔。誓掃南",
    "X70n1390_004:0445b07": "方魔子。未跨龍潭。過現未來心。一點百雜碎。吹滅紙",
    "X70n1390_004:0445b08": "燭。止啼之金。變為灰燼。老東山窮自知之理。發蓬蒿",
    "X70n1390_004:0445b09": "箭。鎻斷岷峨吳楚老宿喉襟。會聖庵前。聞如來密語。",
    "X70n1390_004:0445b10": "生平礙膺。掃無踪迹。摵碎南泉摩尼珠。貫花之文。削",
    "X70n1390_004:0445b11": "無形影。蜀罹犬戎之厄。一大藏教。片文隻字。悉秘龍",
    "X70n1390_004:0445b12": "宮。使後進決志流通者。漠漠長河。舍舟亥濟。元公恍",
    "X70n1390_004:0445b13": "然興嘆。萬里南來。一肩擔荷。庶復見漢官威儀。踐立",
    "X70n1390_004:0445b14": "芳塵。殊途同歸。初無東西異轍之分矣。中流一壺。遇",
    "X70n1390_004:0445b15": "若千金。於教門豈小補哉。更能窮自知之要。飲水防",
    "X70n1390_004:0445b16": "咽。則古今東山。一夢兩覺。朅來玉乳峰前。夜雨青燈。",
    "X70n1390_004:0445b17": "細論委曲。其志可嘉。需語為途中道伴。予既跋群英",
    "X70n1390_004:0445b18": "餞行軸。茲不重贅。攄山偈以贈。五千黃葉止兒啼。不",
    "X70n1390_004:0445b19": "異渝江碧落碑。古篆分明無贋本。具看經眼不難窺。",
    "X70n1390_004:0445b20": "示希革侍者。歸江陵省親",
    "X70n1390_004:0445b21": "在昔東山多英傑。圓通訥却萬乘之詔。以大覺行。其",
    "X70n1390_004:0445b22": "尊法有體。卍庵顏脫身戈甲。嬰妙喜鋒。珊瑚枕上兩",
    "X70n1390_004:0445b23": "行泪。一轉語報佛祖恩足矣。要知斯文重寄。非眼生",
    "X70n1390_004:0445b24": "三角。力負萬鈞。鮮能荷擔。所以道。離心意識參。出聖",
    "X70n1390_004:0445c01": "凡路學。已是畫影圖形。搜尋六賊。欲覔真贓。卒難入",
    "X70n1390_004:0445c02": "手。須向威音王已前。生佛未具。一揑百雜碎。方有入",
    "X70n1390_004:0445c03": "作分。若慕臨際[病-丙+斯]兒。脫間漏架。跳籬驀墻。肋下[祝/土]拳。",
    "X70n1390_004:0445c04": "攔腮贈掌。斫額望鄉關。白雲千萬里。革侍者髫齓出",
    "X70n1390_004:0445c05": "家。尋師訪道。奮志效圓通卍庵之作。每恨不逢樵子",
    "X70n1390_004:0445c06": "逕。未識葛洪家。朅來玉乳峰前。背法堂著草鞋。上門",
    "X70n1390_004:0445c07": "上戶眼如鈴。有麼有麼。機如電。不消山僧輕輕噴嚏。",
    "X70n1390_004:0445c08": "寒毛卓竪。緊捉烏藤。革轍二門。必期打透。頻呼小玉。",
    "X70n1390_004:0445c09": "認即非聲。扯破犀牛。見即非色。稍知蹊徑。痛欲加鞭。",
    "X70n1390_004:0445c10": "秋風裝衣。遽有江陵省親之舉。臨行需語。為途中道",
    "X70n1390_004:0445c11": "伴。因謂學道如初。成佛有餘。驊騮墮地。抱千里之志。",
    "X70n1390_004:0445c12": "不可半塗而息。大鵬展翅。乘九萬之風。豈戀槍榆之",
    "X70n1390_004:0445c13": "樂。當思圓通卍庵。一等喫花瑞菜。春陽姁嫗。霜雪憑",
    "X70n1390_004:0445c14": "陵。信口吐出。如優曇旃蔔。撲鼻馨香。原其所自。無非",
    "X70n1390_004:0445c15": "離心意出聖凡。項上生銕三百斤。打硬做成。任是古",
    "X70n1390_004:0445c16": "佛。也合低頭。甘聽處分。到者裏。森羅萬象。介甲昆虫。",
    "X70n1390_004:0445c17": "總是生身父母。春水滿澤。夏雲奇峰。秋月揚輝。冬松",
    "X70n1390_004:0445c18": "孤秀。時時順色。日日承顏。冷面相看。少曾間隔。豈不",
    "X70n1390_004:0445c19": "思。大義渡頭。放暮頋一著子。日月星辰。為之撲落。放",
    "X70n1390_004:0445c20": "一線道。緊繫草鞋。若到江陵。有問千丈巖前。切不得",
    "X70n1390_004:0445c21": "道。奉化到山四十里。興盡早回。革轍向上有事在。要",
    "X70n1390_004:0445c22": "汝東針西劄。予忍死而俟。",
    "X70n1390_004:0445c23": "題圓正法。不屈韃寇。就座與寺俱焚。并與小",
    "X70n1390_004:0445c24": "師正受法語(丁酉燒成都府時)",
    "X70n1390_004:0446a01": "達人大觀。視生死。如游戲園林。入佛入魔。盤珠坂丸。",
    "X70n1390_004:0446a02": "了無留影。豈威武可屈。諸塵可受耶。無相禪師。踞正",
    "X70n1390_004:0446a03": "法閫奧。善用此機。當羯胡虐焰亘天。志烈秋霜。義不",
    "X70n1390_004:0446a04": "受辱。談咲危坐。同須彌燈王。入無聲三昧。五熱炙身。",
    "X70n1390_004:0446a05": "懸若符契。古謂大冶精金無變色。信不誣矣。受禪人",
    "X70n1390_004:0446a06": "親承箴訓。終不向語脉轉却。須知聲色堆頭。別有通",
    "X70n1390_004:0446a07": "天活路。信脚錯踏翻。和光明藏解脫門。盡情掃却。受",
    "X70n1390_004:0446a08": "與不受。總非他物。爭肯閉目藏睛。耽小家活計。葬精",
    "X70n1390_004:0446a09": "靈鬼窟。雖然如是。且道乃師一期戲劇。向火焰上。轉",
    "X70n1390_004:0446a10": "大法輪。三世諸佛立地聽。是受耶。不受耶。咄清平世",
    "X70n1390_004:0446a11": "界。切忌訛言。",
    "X70n1390_004:0446a12": "示日本平將軍法語",
    "X70n1390_004:0446a13": "士大夫。處身富貴。不被富貴所籠罩。又能擘破娘生",
    "X70n1390_004:0446a14": "銕面皮。銘心此道。非夙具般若種智。何以臻此。所患",
    "X70n1390_004:0446a15": "不能[拚-ㄙ+ㄊ]死做真實工夫。多見思量計較。將心待悟。擬",
    "X70n1390_004:0446a16": "心休歇。喜人密證。欲人稱贊。才起此念。便是生死根",
    "X70n1390_004:0446a17": "本。況此事。一超直入如來地。不歷地位堦差。豈以輕",
    "X70n1390_004:0446a18": "心慢心。螢火之見。可擬議哉。須是撞个無面目漢。痛",
    "X70n1390_004:0446a19": "與打併。使胸次無元字脚。道佛一字。嗽口三年。方有",
    "X70n1390_004:0446a20": "少分相應。若打祖師門下過。喫痛棒有分。豈不見。李",
    "X70n1390_004:0446a21": "都尉參石門得道。乃云。參禪須是銕漢。著手心頭便",
    "X70n1390_004:0446a22": "判。直趣無上菩提。一切是非莫管。此是士大夫。參禪",
    "X70n1390_004:0446a23": "樣子。往往以思量計較。為窟它。聞恁麼說話。便道莫",
    "X70n1390_004:0446a24": "落空否。譬如過海。波濤怒作。舟未翻先自驚懼。忙跳",
    "X70n1390_004:0446b01": "下水去。此深可怜愍。閤下灼然欲究明此段大事。直",
    "X70n1390_004:0446b02": "須將從前思量計較。求證悟待休歇底心。盡情颺下。",
    "X70n1390_004:0446b03": "百不知百不會。致君澤民。游刃兒戲。驀地喚醒。如睡",
    "X70n1390_004:0446b04": "夢覺。如蓮花開。掀髯一咲。豈不快哉。然後以斯道覺",
    "X70n1390_004:0446b05": "斯民。引大地人。下成佛種。庶不負靈山付囑。亦不枉",
    "X70n1390_004:0446b06": "東南閻浮提。打一遭。佛法東流入海。因承大願力。隱",
    "X70n1390_004:0446b07": "菩薩相。示宰官身。為內外護。至祝至祝。山野生于西",
    "X70n1390_004:0446b08": "蜀。失脚南方。五十餘載。參見四十餘員。具大眼目。真",
    "X70n1390_004:0446b09": "實履踐。大名宗匠。恨未能究徹向上巴鼻。以此疾心。",
    "X70n1390_004:0446b10": "久聞鈞譽。穹護法城。時為舞蹈。遠隔滄溟。無由瞻見。",
    "X70n1390_004:0446b11": "惟切斗山之仰。昨承建長鄉老禪師賜書。為閤下需",
    "X70n1390_004:0446b12": "語。三思前輩大老。與士大夫。交游未深。不知造蘊。不",
    "X70n1390_004:0446b13": "敢輕易通信。恐悞於人。況小僧耶。溫英二兄。裝軸懇",
    "X70n1390_004:0446b14": "言甚切。不獲已。老草奉呈。萬丐目至。",
    "X70n1390_004:0446b15": "示小師居簡住三大士廟庵",
    "X70n1390_004:0446b16": "収書得知。與三大士共香火。始為之笑。又為之喜。笑",
    "X70n1390_004:0446b17": "者衲僧家。千聖頂[寧*頁]。瞥轉玄樞。氣食萬牛。嫌佛不肯",
    "X70n1390_004:0446b18": "做。一旦緘封不密。被鬼神覰見。乃云。修行無力。大隋",
    "X70n1390_004:0446b19": "南泉。一狀領過。肯向精靈鬼窟。倚青蝦蟆定吉凶。惑",
    "X70n1390_004:0446b20": "亂人家男女。翫祭鬼神。殘羮餿飯。辜負己靈。造無間",
    "X70n1390_004:0446b21": "業。喜者古庿香爐。鬼家活計。灼然提點得。到死火寒",
    "X70n1390_004:0446b22": "灰。臭烟蓬[火*孛]。乾坤聚墨。日月韜光。赴村齋避暴風卒",
    "X70n1390_004:0446b23": "雨。與老興化。把手共行。早是郎當不小。枕撈波。夜宿",
    "X70n1390_004:0446b24": "帋錢堆裏。踢出神前酒臺盤。將蜆子老乞兒。倒卓屎",
    "X70n1390_004:0446c01": "坑頭。未為獨脫漢。終日拈香擇火。不知身是道場。鬼",
    "X70n1390_004:0446c02": "面神頭。千變萬化。到這裏。却須盡底掀翻。向生佛未",
    "X70n1390_004:0446c03": "具。朕兆未分已前。別立生涯。不行千聖閫域。方有自",
    "X70n1390_004:0446c04": "由分。若只循途守轍。未免依前。被三大士驅役。丈夫",
    "X70n1390_004:0446c05": "自有衝天志。寧不思之。",
    "X70n1390_004:0446c06": "序說(卍姑入此目)",
    "X70n1390_004:0446c07": "坦講師求子直序",
    "X70n1390_004:0446c08": "在昔老臊胡。踰海越漠。以直指人心之說。惑亂大唐",
    "X70n1390_004:0446c09": "人家男女。殊不知。未發足竺乾時。早已迃曲了也。立",
    "X70n1390_004:0446c10": "雪斷臂。平地活埋。打牛打車。騰虵繞足。支分五派。置",
    "X70n1390_004:0446c11": "之勿論。天台智者。入思大室。橫飛捷出。志烈秋霜。於",
    "X70n1390_004:0446c12": "真精進。法供養中。克證旋陀羅三昧。窮直指之妙。一",
    "X70n1390_004:0446c13": "乘席上。宗通說通。心言直故。始終地位。無委曲相。繩",
    "X70n1390_004:0446c14": "繩數百年。履坦途由直徑。冒其氏者。不可以一二數。",
    "X70n1390_004:0446c15": "豈敬直內義方外。彷彿而語。坦上人以子直為字。切",
    "X70n1390_004:0446c16": "有慕焉。大象截流。由基神箭。發無不中。行無不到。稍",
    "X70n1390_004:0446c17": "涉遲回。鷂子已過新羅國。",
    "X70n1390_004:0446c18": "左上人逢源說",
    "X70n1390_004:0446c19": "般若真源。純清絕代。濫觴西竺。滴水氷生。達磨大師。",
    "X70n1390_004:0446c20": "揚其波流入震旦。少室峰前。淵涵靈照。雪冷霜凝。飲",
    "X70n1390_004:0446c21": "者死心。攪之斷臂。已是無風帀帀之波。曹溪決其正。",
    "X70n1390_004:0446c22": "肆其瀾。派列支分。盈塞湖海。欲究其源。無非自得。左",
    "X70n1390_004:0446c23": "上人。以逢源為字。深有慕焉。求予剩語。因謂曰。參禪",
    "X70n1390_004:0446c24": "學道。須得其源。若得其源。則語默動靜。折旋俯仰。苦",
    "X70n1390_004:0447a01": "樂逆順。得失是非。等印妙心。處處逢渠。如影隨形。無",
    "X70n1390_004:0447a02": "毫髮間。始信孟軻氏。居安資深。左右逢源之言。不妄",
    "X70n1390_004:0447a03": "矣。如不逢源。撓撓勞生。坐化異類。吾無取諸。上人其",
    "X70n1390_004:0447a04": "審之。",
    "X70n1390_004:0447a05": "三峰彪侍者求仲文說",
    "X70n1390_004:0447a06": "霧豹澤毛。七日不下食。盖變其文也。若是石霜角虎。",
    "X70n1390_004:0447a07": "糙暴生獰。文采未彰時。怒視耽耽。威。墮地千里。腥嘯",
    "X70n1390_004:0447a08": "生風萬木折。奚俟鞹文炳蔚。然後能噬物哉。彪侍者",
    "X70n1390_004:0447a09": "妙年英發。負食牛之氣。以仲文為字。深有取焉。插翅",
    "X70n1390_004:0447a10": "出林。反目睨母。肆藂林無窮之害。文不在茲也。如其",
    "X70n1390_004:0447a11": "肉醉藍田。堅石沒羽。匪同日而語。上人其勉之。當刮",
    "X70n1390_004:0447a12": "目以待。",
    "X70n1390_004:0447a13": "是上人求竹房語",
    "X70n1390_004:0447a14": "清陰十畝。碧玉萬竿。瀟洒門庭。天然幽致。道人飽和",
    "X70n1390_004:0447a15": "羅飯。[卄/梨]床瓦枕。夢繞華胥。山鳥綿蠻。臨風喚醒。雲疏",
    "X70n1390_004:0447a16": "鏤月。簷角蒙烟。靜報平安。清無俗語。縷柏香燃古篆。",
    "X70n1390_004:0447a17": "約枯梅老檜。講歲寒之盟。橫琴膝上。三歎遺音。桂影",
    "X70n1390_004:0447a18": "半江。誦唐人僧在翠微之句。怡然神與境會。心與道",
    "X70n1390_004:0447a19": "融。視整整錦綳。森森玉節。鳳巢密葉。雪壓寒梢。揭示",
    "X70n1390_004:0447a20": "真如。闢開戶牖。雖香嚴一擊忘所知。多福三莖四莖",
    "X70n1390_004:0447a21": "曲。蕩盡家私。無以加此。是上人取竹房為號。乞語於",
    "X70n1390_004:0447a22": "予。不覺醜露。倘姁嫗憑凌一其操。榮枯長短虗其心。",
    "X70n1390_004:0447a23": "閴爾六窗。空然一室。則坐臥經行。惟汝之適。如或摘",
    "X70n1390_004:0447a24": "葉尋枝。扶籬摸壁。未免此君有屈無雪處。",
    "X70n1390_004:0447b01": "境上人太虗說",
    "X70n1390_004:0447b02": "六合之外。聖人存而不論。三間茆屋隨緣住。十里松",
    "X70n1390_004:0447b03": "門獨自遊。六合之內。聖人論而不議。四五百條花柳",
    "X70n1390_004:0447b04": "巷。二三千座管絃樓。是皆桎身。蛙井未覩鯤溟。衲僧",
    "X70n1390_004:0447b05": "家。沒意智一著子。踞千聖頂。握萬化機。寂寥非內。寬",
    "X70n1390_004:0447b06": "廓非外。如太虗空。迥無邊表。森羅萬象。一印頓圓。心",
    "X70n1390_004:0447b07": "佛眾生。三輪普現。摩竭提國。法空為座。癩馬繫枯樁。",
    "X70n1390_004:0447b08": "嵩山少室。併息諸緣。黑牛臥死水。周金剛無心無事。",
    "X70n1390_004:0447b09": "虗而靈空而妙。黼黻太過。王老師。真達不疑。廓然寥",
    "X70n1390_004:0447b10": "豁。豈強是非度量不少。擲劒揮空。空輪無跡。揑目生",
    "X70n1390_004:0447b11": "花。太青受點。含生不來。望空啟告。真不思議境。非出",
    "X70n1390_004:0447b12": "頭天外。孰能睥睨哉。境上人揭太虗為號。深有取焉。",
    "X70n1390_004:0447b13": "灼然。於一切境。如石女兒。心行處滅。虗徹靈明。金塵",
    "X70n1390_004:0447b14": "密透。則野色更無山隔斷。天光直與水相通。苟涉錙",
    "X70n1390_004:0447b15": "銖。六合雲生。笑破虗空口。",
    "X70n1390_004:0447b16": "西寺恭論師房寒泓序",
    "X70n1390_004:0447b17": "灌谿漚麻池水。得臨際一杓。揚波皷浪。彌滿江湖。劈",
    "X70n1390_004:0447b18": "箭機先。孰探深淺。雪峰古磵寒泉。非趙州一疏。壅脉",
    "X70n1390_004:0447b19": "塞源。停含穢惡。瞪目見底。難辨濁清。世皆謂二老。得",
    "X70n1390_004:0447b20": "一十八灘。濫觴之正。愚竊觀之。一人力皷狂瀾。一人",
    "X70n1390_004:0447b21": "生淹死水。大寂源流。略覰涯涘。曾未知玉囦瑩徹。光",
    "X70n1390_004:0447b22": "透十虗。鏡水凝寒。影融萬象。攪無痕迹。放含沙毒。射",
    "X70n1390_004:0447b23": "人。湛不搖中。噀蒼龍氣。吞海。截流機。無以施其伎。犯",
    "X70n1390_004:0447b24": "牛斗。難以尋其源。烹雪乳者結咽喉。驟冰稜者竦毛",
    "X70n1390_004:0447c01": "骨。雖臨際趙州。有逆水之波。逗河之手。主丈生獰。靠",
    "X70n1390_004:0447c02": "壁有分。又應能濡其涓滴哉。恭上人禪房虗僻。鑿方",
    "X70n1390_004:0447c03": "池於風簷之側。雅扁寒泓。清志乎澡心。淵意乎浴德。",
    "X70n1390_004:0447c04": "無事開窗卷箔。鑒止凝神。梅印月以影橫斜。竹弄風",
    "X70n1390_004:0447c05": "而陰瑣碎。崖洗秋而玉瘦。泉濺沫以珠跳。吟入鏤冰。",
    "X70n1390_004:0447c06": "觀空擲礫。塵無濯纓之染。名無洗耳之慚。洞見從上",
    "X70n1390_004:0447c07": "諸老肺腸。如[餤-火]倉公上池之水。無絲毫間。洋洋焉自",
    "X70n1390_004:0447c08": "樂乎天真。信鮫龍雲雨。非池中物也。求予剩語。因書",
    "X70n1390_004:0447c09": "以勉。如曰供宴逸之玩。雖東風解凍。於牣魚躍。同靈",
    "X70n1390_004:0447c10": "沼與民之樂。吾無取焉。上人其擇之。",
    "X70n1390_004:0447c11": "涓禪人碧磵序",
    "X70n1390_004:0447c12": "湛如藍揭示法身。凝不流生淹死水。放開線道。便見",
    "X70n1390_004:0447c13": "滔滔聒聒。漱石穿崖。色後聲前。皷弄人家男女。雪峰",
    "X70n1390_004:0447c14": "瞪目不見底。坐在澄澄湛湛。至今未有出身之路。南",
    "X70n1390_004:0447c15": "堂靈光逐處精。認得昭昭靈靈。到底不知截流之機。",
    "X70n1390_004:0447c16": "雖云正脉流通。望曹溪一滴。猶隔雲泥在。餘波末流。",
    "X70n1390_004:0447c17": "窮其源。冐其氏者。不可以一二數。涓禪人雅號碧磵。",
    "X70n1390_004:0447c18": "意有慕焉。求予剩語。不覺醜露。灼能聲不是聲。色不",
    "X70n1390_004:0447c19": "是色。眼耳互為佛事。則東西絕岸。花紅深淺。鳥語綿",
    "X70n1390_004:0447c20": "蠻。總是自家行履處。若夫透清波路。過獨木橋。切忌",
    "X70n1390_004:0447c21": "脚跟浮逼逼。",
    "X70n1390_004:0447c22": "欽西堂號實泉求語",
    "X70n1390_004:0447c23": "實際理地。不受一塵。線路放開。和泥合水。來源有自。",
    "X70n1390_004:0447c24": "豈可掠虗。在昔新州賣柴漢。眼不識橫畫。用質直心。",
    "X70n1390_004:0448a01": "折匾擔頭。撥開正脉。濫觴湖海。變化魚龍。浩浩湯湯。",
    "X70n1390_004:0448a02": "莫知紀極。若是蕩而忘返。力鼓狂瀾。執而不通。生淹",
    "X70n1390_004:0448a03": "死水。欲與同波。玄沙道底。欽禪老以實泉為號。意在",
    "X70n1390_004:0448a04": "澡心浴德。一洗澆浮。劈箭機先。不容作偽。秋涵古磵。",
    "X70n1390_004:0448a05": "月印清溪。脚踏實地人。便請截流去。",
    "X70n1390_004:0448a06": "[仁-二+幼]牛說。示普和侍者",
    "X70n1390_004:0448a07": "祖父田園。荒廢日久。此職耕者。罪不勝誅。及詢所因。",
    "X70n1390_004:0448a08": "非農之過。乃牛不任用也。稟性悖[仁-二+幼]。蹊田亂群。大棒",
    "X70n1390_004:0448a09": "打不回。麤繩拽不轉。不喫欄邊草。剛要犯人苗。踏裂",
    "X70n1390_004:0448a10": "嶺上白雲。一片兩片三四片。觸倒溪邊牧竪。十人廿",
    "X70n1390_004:0448a11": "人千百人。雖懶安用盡神機。南泉搜窮智略。春風",
    "X70n1390_004:0448a12": "百草頭。不能收放得□□業風吹上玉乳峰來。眼光",
    "X70n1390_004:0448a13": "掣電。角力摧山。意在一口吸盡。飛雪亭前。斷崕瀑布",
    "X70n1390_004:0448a14": "水不消。半寸捩鼻木。調伏麤惡心。涓滴蒙汗湯。斷除",
    "X70n1390_004:0448a15": "邪僻性。力盡神疲。穩帖帖地。安眠石上。遊戲松根。耕",
    "X70n1390_004:0448a16": "以其時。行不由徑。顛騎亦得。倒騎亦得。淳乎又淳。良",
    "X70n1390_004:0448a17": "可愛矣。烏[木*鹽]角韵。羗笛聲幽。無象太平。人牛俱樂。風",
    "X70n1390_004:0448a18": "清萬壑。月朗千峰。影跡雙忘。乾坤晏肅。和侍者號[仁-二+幼]",
    "X70n1390_004:0448a19": "牛。需予剩語。因事以遺之。",
    "X70n1390_004:0448a21": "希叟和尚廣錄卷第四"
}