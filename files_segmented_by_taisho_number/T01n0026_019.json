{
    "T01n0026_019:0547a06": "中阿含經卷第十九",
    "T01n0026_019:0547a08": "東晉罽賓三藏瞿曇僧伽提婆譯",
    "T01n0026_019:0547a09": "（七八）中阿含長壽王品梵天請佛經第七",
    "T01n0026_019:0547a10": "(第二小土城誦)",
    "T01n0026_019:0547a11": "我聞如是：一時，佛遊舍衛國，在勝林給孤",
    "T01n0026_019:0547a12": "獨園。爾時，有一梵天住梵天上，生如是邪",
    "T01n0026_019:0547a13": "見：「此處有常，此處有恒，此處長存，此處是要，",
    "T01n0026_019:0547a14": "此處不終法，此處出要，此出要更無出要過",
    "T01n0026_019:0547a15": "其上，有勝、有妙、有最者。」於是，世尊以他心",
    "T01n0026_019:0547a16": "智，知彼梵天心之所念，即入如其像定，",
    "T01n0026_019:0547a17": "以如其像定，猶若力士屈申臂頃，於舍",
    "T01n0026_019:0547a18": "衛國勝林給孤獨園忽沒不現，往梵天上。",
    "T01n0026_019:0547a19": "時，彼梵天見世尊來，即請世尊：「善來大仙",
    "T01n0026_019:0547a20": "人！此處有常，此處有恒，此處長存，此處是",
    "T01n0026_019:0547a21": "要，此處不終法，此處出要，此出要更無出要",
    "T01n0026_019:0547a22": "過其上，有勝、有妙、有最者。」於是，世尊告曰：",
    "T01n0026_019:0547a23": "「梵天！汝無常稱說常，不恒稱說恒，不存稱",
    "T01n0026_019:0547a24": "說存，不要稱說要，終法稱說不終法，非出",
    "T01n0026_019:0547a25": "要稱說出要，此出要更無出要過其上，有勝、",
    "T01n0026_019:0547a26": "有妙、有最者。梵天！汝有是無明。梵天！汝",
    "T01n0026_019:0547a27": "有是無明。」時，魔波旬在彼眾中。於是，魔波",
    "T01n0026_019:0547a28": "旬語世尊曰：「比丘！莫違此梵天所說，莫",
    "T01n0026_019:0547a29": "逆此梵天所說。比丘！若汝違此梵天所說，",
    "T01n0026_019:0547b01": "逆此梵天所說者，是為比丘猶如有人吉",
    "T01n0026_019:0547b02": "祥事來，而排却之。比丘所說亦復如是，是故，",
    "T01n0026_019:0547b03": "比丘！我語汝莫違此梵天所說，莫逆此梵",
    "T01n0026_019:0547b04": "天所說。比丘！若汝違此梵天所說，逆此梵",
    "T01n0026_019:0547b05": "天所說者，是為，比丘！猶如有人從山上墮，",
    "T01n0026_019:0547b06": "雖以手足捫摸於空而無所得。比丘所",
    "T01n0026_019:0547b07": "說亦復如是，是故，比丘！我語汝莫違此梵",
    "T01n0026_019:0547b08": "天所說，莫逆此梵天所說。比丘！若汝違此",
    "T01n0026_019:0547b09": "梵天所說，逆此梵天所說者，是為，比丘！猶",
    "T01n0026_019:0547b10": "如有人從樹上墮，雖以手足捫摸枝葉",
    "T01n0026_019:0547b11": "而無所得。比丘所說亦復如是，是故，比丘！",
    "T01n0026_019:0547b12": "我語汝莫違此梵天所說，莫逆此梵天所",
    "T01n0026_019:0547b13": "說。所以者何？此梵天梵，福祐、能化、最尊、能作、",
    "T01n0026_019:0547b14": "能造、是父，已有、當有一切眾生皆從是生，此",
    "T01n0026_019:0547b15": "所知盡知、所見盡見。「大仙人！若有沙門、梵志，",
    "T01n0026_019:0547b16": "憎惡地、毀呰地者，彼身壞命終，必生餘",
    "T01n0026_019:0547b17": "下賤妓樂神中，如是水、火、風、神、天、生主，憎惡",
    "T01n0026_019:0547b18": "梵天、毀呰梵天者，彼身壞命終，必生餘下",
    "T01n0026_019:0547b19": "賤妓樂神中。大仙人！若有沙門、梵志，愛樂",
    "T01n0026_019:0547b20": "地、稱歎地者，彼身壞命終，必生最上尊",
    "T01n0026_019:0547b21": "梵天中，如是水、火、風、神、天、生主，愛樂梵天、",
    "T01n0026_019:0547b22": "稱歎梵天者，彼身壞命終，必生最上尊梵天",
    "T01n0026_019:0547b23": "中。大仙人！汝不見此梵天大眷屬坐如我",
    "T01n0026_019:0547b24": "輩耶？」彼魔波旬非是梵天，亦非梵天眷屬，",
    "T01n0026_019:0547b25": "然自稱說我是梵天。爾時，世尊便作是念：「此",
    "T01n0026_019:0547b26": "魔波旬非是梵天，亦非梵天眷屬，然自稱",
    "T01n0026_019:0547b27": "說我是梵天；若說有魔波旬者，此即是魔",
    "T01n0026_019:0547b28": "波旬。」世尊知已，告曰：「魔波旬！汝非梵天，亦",
    "T01n0026_019:0547b29": "非梵天眷屬，然汝自稱說我是梵天；若說",
    "T01n0026_019:0547c01": "有魔波旬者，汝即是魔波旬。」於是，魔波旬而",
    "T01n0026_019:0547c02": "作是念：「世尊知我，善逝見我。」知已愁憂，即",
    "T01n0026_019:0547c03": "於彼處忽沒不現。時，彼梵天至再三請世",
    "T01n0026_019:0547c04": "尊：「善來大仙人！此處有常，此處恒有，此處長",
    "T01n0026_019:0547c05": "存，此處是要，此處不終法，此處出要，此出要",
    "T01n0026_019:0547c06": "更無出要過其上，有勝、有妙、有最者。」世尊亦",
    "T01n0026_019:0547c07": "至再三告曰：「梵天！汝無常稱說常，不恒稱說",
    "T01n0026_019:0547c08": "恒，不存稱說存，不要稱說要，終法稱說不",
    "T01n0026_019:0547c09": "終法，非出要稱說出要，此出要更無出要過",
    "T01n0026_019:0547c10": "其上，有勝、有妙、有最者。梵天！汝有是無明。梵",
    "T01n0026_019:0547c11": "天！汝有是無明。」於是，梵天白世尊曰：「大仙",
    "T01n0026_019:0547c12": "人！昔有沙門、梵志，壽命極長，存住極久。大仙",
    "T01n0026_019:0547c13": "人！汝壽至短，不如彼沙門、梵志一燕坐頃。所",
    "T01n0026_019:0547c14": "以者何？彼所知盡知、所見盡見，若實有出要",
    "T01n0026_019:0547c15": "者，更無餘出要過其上，有勝、有妙、有最者；",
    "T01n0026_019:0547c16": "若無有實出要者，更無餘出要過其上，有",
    "T01n0026_019:0547c17": "勝、有妙、有最者。大仙人！汝於出要不出要想，",
    "T01n0026_019:0547c18": "不出要出要想，如是汝不得出要，便成大",
    "T01n0026_019:0547c19": "癡。所以者何？以無境界故。大仙人！若有沙",
    "T01n0026_019:0547c20": "門、梵志，愛樂地、稱歎地者，彼為我自在，",
    "T01n0026_019:0547c21": "為隨我所欲，為隨我所使。如是水、火、風、神、",
    "T01n0026_019:0547c22": "天、生主，愛樂梵天、稱歎梵天者，彼為我自",
    "T01n0026_019:0547c23": "在，為隨我所欲，為隨我所使。大仙人！若汝",
    "T01n0026_019:0547c24": "愛樂地、稱歎地者，汝亦為我自在，為隨",
    "T01n0026_019:0547c25": "我所欲，為隨我所使。如是水、火、風、神、天、生",
    "T01n0026_019:0547c26": "主，愛樂梵天、稱歎梵天者，汝亦為我自在，",
    "T01n0026_019:0547c27": "為隨我所欲，為隨我所使。」於是，世尊告曰：",
    "T01n0026_019:0547c28": "「梵天！如是梵天所說真諦：『若有沙門、梵志，愛",
    "T01n0026_019:0547c29": "樂地、稱歎地者，彼為汝自在，為隨汝所",
    "T01n0026_019:0548a01": "欲，為隨汝所使。如是水、火、風、神、天、生主，愛",
    "T01n0026_019:0548a02": "樂梵天、稱歎梵天者，彼為汝自在，為隨汝",
    "T01n0026_019:0548a03": "所欲，為隨汝所使。』梵天！若我愛樂地、稱",
    "T01n0026_019:0548a04": "歎地者，我亦為汝自在，為隨汝所欲，為",
    "T01n0026_019:0548a05": "隨汝所使。如是水、火、風、神、天、生主，愛樂梵",
    "T01n0026_019:0548a06": "天、稱歎梵天者，我亦為汝自在，為隨汝",
    "T01n0026_019:0548a07": "所欲，為隨汝所使。「梵天！若此八事，我隨其",
    "T01n0026_019:0548a08": "事愛樂稱歎者，彼亦有如是。梵天！我知汝",
    "T01n0026_019:0548a09": "所從來處、所往至處、隨所住、隨所終、隨",
    "T01n0026_019:0548a10": "所生。若有梵天有大如意足，有大威德，有",
    "T01n0026_019:0548a11": "大福祐，有大威神。」於是，梵天白世尊曰：「大",
    "T01n0026_019:0548a12": "仙人！汝云何知我所知、見我所見。云何識",
    "T01n0026_019:0548a13": "悉我？如日自在，明照諸方，是為千世界，於",
    "T01n0026_019:0548a14": "千世界中，汝得自在耶？知彼彼處無有晝",
    "T01n0026_019:0548a15": "夜，大仙人曾更歷彼，數經歷彼耶？」世尊告",
    "T01n0026_019:0548a16": "曰：「梵天！如日自在，明照諸方，是為千世界，",
    "T01n0026_019:0548a17": "於千世界中，我得自在，亦知彼彼處無有",
    "T01n0026_019:0548a18": "晝夜。梵天！我曾更歷彼，我數經歷彼。梵天！",
    "T01n0026_019:0548a19": "有三種天，光天、淨光天、遍淨光天。梵天！若彼",
    "T01n0026_019:0548a20": "三種天有知有見者，我亦有彼知見。梵天！",
    "T01n0026_019:0548a21": "若彼三種天無知無見者，我亦自有知見。",
    "T01n0026_019:0548a22": "梵天！若彼三種天及眷屬有知有見者，",
    "T01n0026_019:0548a23": "我亦有彼知見。梵天！若彼三種天及眷屬無",
    "T01n0026_019:0548a24": "知無見者，我亦自有知見。梵天！若汝有知",
    "T01n0026_019:0548a25": "有見者，我亦有此知見。梵天！若汝無知無",
    "T01n0026_019:0548a26": "見者，我亦自有知見。梵天！若汝及眷屬有",
    "T01n0026_019:0548a27": "知有見者，我亦有此知見。梵天！若汝及眷",
    "T01n0026_019:0548a28": "屬無知無見者，我亦自有知見。梵天！汝不",
    "T01n0026_019:0548a29": "與我一切等，不與我盡等，但我於汝最勝",
    "T01n0026_019:0548b01": "最上。」於是，梵天白世尊曰：「大仙人！何由得",
    "T01n0026_019:0548b02": "彼三種天有知有見者，汝亦有彼知見；若",
    "T01n0026_019:0548b03": "彼三種天無知無見者，汝亦自有知見；若",
    "T01n0026_019:0548b04": "彼三種天及眷屬有知有見者，汝亦有彼知",
    "T01n0026_019:0548b05": "見，若彼三種天及眷屬無知無見者，汝亦自",
    "T01n0026_019:0548b06": "有知見。若我有知有見者，汝亦有此知見；",
    "T01n0026_019:0548b07": "若我無知無見者，汝亦自有知見；若我及眷",
    "T01n0026_019:0548b08": "屬有知有見者，汝亦有此知見；若我及眷",
    "T01n0026_019:0548b09": "屬無知無見者，汝亦自有知見。大仙人！非",
    "T01n0026_019:0548b10": "為愛言耶？問已不知增益愚癡。所以者何？",
    "T01n0026_019:0548b11": "以識無量境界故，無量知、無量見、無量種",
    "T01n0026_019:0548b12": "別，我各各知別，是地知地，水、火、風、神、天、生主，",
    "T01n0026_019:0548b13": "是梵天知梵天。」於是，世尊告曰：「梵天！若有",
    "T01n0026_019:0548b14": "沙門、梵志於地有地想，地是我，地是我所，我",
    "T01n0026_019:0548b15": "是地所；彼計地是我已，便不知地。如是於",
    "T01n0026_019:0548b16": "水、火、風、神、天、生主、梵天、無煩、無熱，淨有淨想，",
    "T01n0026_019:0548b17": "淨是我，淨是我所，我是淨所；彼計淨是我已，",
    "T01n0026_019:0548b18": "便不知淨。梵天！若有沙門、梵志，地則知地，",
    "T01n0026_019:0548b19": "地非是我，地非我所，我非地所；彼不計地",
    "T01n0026_019:0548b20": "是我已，彼便知地。如是水、火、風、神、天、生主、",
    "T01n0026_019:0548b21": "梵天、無煩、無熱，淨則知淨，淨非是我，淨非",
    "T01n0026_019:0548b22": "我所，我非淨所；彼不計淨是我已，彼便知",
    "T01n0026_019:0548b23": "淨。梵天！我於地則知地，地非是我，地非我",
    "T01n0026_019:0548b24": "所，我非地所；我不計地是我已，我便知地。",
    "T01n0026_019:0548b25": "如是水、火、風、神、天、生主、梵天、無煩、無熱，淨則",
    "T01n0026_019:0548b26": "知淨，淨非是我，淨非我所，我非淨所；我不",
    "T01n0026_019:0548b27": "計淨是我已，我便知淨。」於是，梵天白世尊",
    "T01n0026_019:0548b28": "曰：「大仙人！此眾生愛有、樂有、習有，汝已拔",
    "T01n0026_019:0548b29": "有根本。所以者何？謂如來、無所著、等正覺故。」",
    "T01n0026_019:0548c01": "便說頌曰：",
    "T01n0026_019:0548c02": "　「於有見恐怖，　　無有見不懼，",
    "T01n0026_019:0548c03": "　是故莫樂有，　　有何不可斷。",
    "T01n0026_019:0548c04": "「大仙人！我今欲自隱形。」世尊告曰：「梵天！汝",
    "T01n0026_019:0548c05": "若欲自隱形者，便隨所欲。」於是，梵天即隨",
    "T01n0026_019:0548c06": "所處自隱其形。世尊即知，「梵天！汝在彼，汝",
    "T01n0026_019:0548c07": "在此，汝在中。」於是，梵天盡現如意，欲自",
    "T01n0026_019:0548c08": "隱形而不能隱，還住梵天中。於是，世尊告",
    "T01n0026_019:0548c09": "曰：「梵天！我今亦欲自隱其形。」梵天白世尊",
    "T01n0026_019:0548c10": "曰：「大仙人！若欲自隱形者，便隨所欲。」於是，",
    "T01n0026_019:0548c11": "世尊而作是念：「我今寧可現如其像如意",
    "T01n0026_019:0548c12": "足，放極妙光明，照一切梵天而自隱住，使",
    "T01n0026_019:0548c13": "諸梵天及梵天眷屬但聞我聲而不見形。」",
    "T01n0026_019:0548c14": "於是，世尊即現如其像如意足，放極妙光",
    "T01n0026_019:0548c15": "明，照一切梵天，便自隱住，使諸梵天及梵",
    "T01n0026_019:0548c16": "天眷屬但聞其聲而不見其形。於是，梵天",
    "T01n0026_019:0548c17": "及梵天眷屬各作是念：「沙門瞿曇甚奇！甚特！",
    "T01n0026_019:0548c18": "有大如意足，有大威德，有大福祐，有大威",
    "T01n0026_019:0548c19": "神。所以者何？謂放極妙光明，照一切梵天",
    "T01n0026_019:0548c20": "而自隱住，使我等及眷屬但聞彼聲而不",
    "T01n0026_019:0548c21": "見形。」於是，世尊復作是念：「我已化此梵天",
    "T01n0026_019:0548c22": "及梵天眷屬，我今寧可攝如意足。」世尊便",
    "T01n0026_019:0548c23": "攝如意足，還住梵天中。於是，魔王亦至再",
    "T01n0026_019:0548c24": "三在彼眾中。爾時，魔王白世尊曰：「大仙人",
    "T01n0026_019:0548c25": "善見、善知、善達，然莫訓誨教呵弟子，亦莫",
    "T01n0026_019:0548c26": "為弟子說法，莫著弟子；莫為著弟子故，",
    "T01n0026_019:0548c27": "身壞命終，生餘下賤妓樂神中。行無為，於",
    "T01n0026_019:0548c28": "現世受安樂。所以者何？大仙人！此唐自煩",
    "T01n0026_019:0548c29": "勞。大仙人！昔有沙門、梵志訓誨弟子，教呵",
    "T01n0026_019:0549a01": "弟子，亦為弟子說法，樂著弟子；彼以著弟",
    "T01n0026_019:0549a02": "子故，身壞命終，生餘下賤妓樂神中。大仙",
    "T01n0026_019:0549a03": "人！是故我語汝，莫得訓誨教呵弟子，亦",
    "T01n0026_019:0549a04": "莫為弟子說法，莫著弟子；莫為著弟子",
    "T01n0026_019:0549a05": "故，身壞命終，生餘下賤妓樂神中。行無為，",
    "T01n0026_019:0549a06": "於現世受安樂。所以者何？大仙人！汝唐自",
    "T01n0026_019:0549a07": "煩勞。」於是，世尊告曰：「魔波旬！汝不為我求",
    "T01n0026_019:0549a08": "義故說，非為饒益故，非為樂故，非為安",
    "T01n0026_019:0549a09": "隱故：『莫得訓誨教呵弟子，莫為弟子說",
    "T01n0026_019:0549a10": "法，莫著弟子，莫為著弟子故，身壞命終，生",
    "T01n0026_019:0549a11": "餘下賤妓樂神中。行無為，於現世受安樂。",
    "T01n0026_019:0549a12": "所以者何？大仙人！汝唐自煩勞。』魔波旬！汝",
    "T01n0026_019:0549a13": "作是念：『此沙門瞿曇為弟子說法，彼弟子",
    "T01n0026_019:0549a14": "聞法已，出我境界。』魔波旬！是故汝今語我：",
    "T01n0026_019:0549a15": "『莫得訓誨教呵弟子，亦莫為弟子說法，",
    "T01n0026_019:0549a16": "莫著弟子；莫為著弟子故，身壞命終，生",
    "T01n0026_019:0549a17": "餘下賤妓樂神中。行無為，於現世受安樂。",
    "T01n0026_019:0549a18": "所以者何？大仙人！汝唐自煩勞。』「魔波旬！若",
    "T01n0026_019:0549a19": "有沙門、梵志訓誨弟子，教呵弟子，為弟子",
    "T01n0026_019:0549a20": "說法，樂著弟子；為著弟子故，身壞命終，生",
    "T01n0026_019:0549a21": "餘下賤妓樂神中。彼沙門、梵志，彼非沙門",
    "T01n0026_019:0549a22": "稱說沙門，非梵志稱說梵志，非阿羅訶",
    "T01n0026_019:0549a23": "稱說阿羅訶，非等正覺稱說等正覺。魔波",
    "T01n0026_019:0549a24": "旬！我實沙門稱說沙門，實梵志稱說梵志，",
    "T01n0026_019:0549a25": "實阿羅訶稱說阿羅訶，實等正覺稱說等正",
    "T01n0026_019:0549a26": "覺。魔波旬！若我為弟子說法，若不說者，汝",
    "T01n0026_019:0549a27": "且自去，我今自知應為弟子說法、不應為",
    "T01n0026_019:0549a28": "弟子說法。」是為梵天請，魔波旬違逆世尊隨",
    "T01n0026_019:0549a29": "順說，是故此經名梵天請佛。佛說如是。梵",
    "T01n0026_019:0549b01": "天及梵天眷屬，聞佛所說，歡喜奉行。",
    "T01n0026_019:0549b02": "梵天請佛經第七竟(三千九十字)",
    "T01n0026_019:0549b03": "（七九）中阿含長壽王品有勝天經第八",
    "T01n0026_019:0549b04": "(第二小土城誦)",
    "T01n0026_019:0549b05": "我聞如是：一時，佛遊舍衛國，在勝林給孤",
    "T01n0026_019:0549b06": "獨園。於是，仙餘財主告一使人：「汝往詣佛，",
    "T01n0026_019:0549b07": "為我稽首，禮世尊足，問訊世尊聖體康強，",
    "T01n0026_019:0549b08": "安快無病，起居輕便，氣力如常耶？作如是",
    "T01n0026_019:0549b09": "語：『仙餘財主稽首佛足，問訊世尊聖體康",
    "T01n0026_019:0549b10": "強，安快無病，起居輕便，氣力如常耶？』汝既為",
    "T01n0026_019:0549b11": "我問訊佛已，往詣尊者阿那律陀所，為我",
    "T01n0026_019:0549b12": "稽首禮彼足已，問訊尊者聖體康強，安快無",
    "T01n0026_019:0549b13": "病，起居輕便，氣力如常不？作如是語：『仙餘",
    "T01n0026_019:0549b14": "財主稽首尊者阿那律陀足，問訊尊者聖體",
    "T01n0026_019:0549b15": "康強，安快無病，起居輕便，氣力如常不？仙餘",
    "T01n0026_019:0549b16": "財主請尊者阿那律陀四人俱，供明日食。』",
    "T01n0026_019:0549b17": "若受請者，復作是語：『尊者阿那律陀！仙餘財",
    "T01n0026_019:0549b18": "主多事多為，為王眾事斷理臣佐，唯願",
    "T01n0026_019:0549b19": "尊者阿那律陀為慈愍故，與四人俱，明日",
    "T01n0026_019:0549b20": "早來至仙餘財主家。』」於是，使人受仙餘財主",
    "T01n0026_019:0549b21": "教已，往詣佛所，稽首佛足，却住一面，白",
    "T01n0026_019:0549b22": "曰：「世尊！仙餘財主稽首佛足，問訊世尊聖",
    "T01n0026_019:0549b23": "體康強，安快無病，起居輕便，氣力如常耶？」爾",
    "T01n0026_019:0549b24": "時，世尊告使人曰：「令仙餘財主安隱快樂，",
    "T01n0026_019:0549b25": "令天及人、阿修羅、揵塔和、羅剎及餘種種身安",
    "T01n0026_019:0549b26": "隱快樂。」於是，使人聞佛所說，善受善持，稽",
    "T01n0026_019:0549b27": "首佛足，繞三匝而去，往詣尊者阿那律陀所，",
    "T01n0026_019:0549b28": "稽首禮足，却坐一面，白曰：「尊者阿那律陀！",
    "T01n0026_019:0549b29": "仙餘財主稽首尊者阿那律陀足，問訊尊者",
    "T01n0026_019:0549c01": "聖體康強，安快無病，起居輕便，氣力如常不？",
    "T01n0026_019:0549c02": "仙餘財主請尊者阿那律陀四人俱，供明",
    "T01n0026_019:0549c03": "日食。」是時，尊者真迦旃延去尊者阿那律陀",
    "T01n0026_019:0549c04": "不遠而燕坐也。於是，尊者阿那律陀告曰：「賢",
    "T01n0026_019:0549c05": "者迦旃延！我向所道，明日我等為乞食故，",
    "T01n0026_019:0549c06": "入舍衛國，正謂此也。今仙餘財主遣人請",
    "T01n0026_019:0549c07": "我等四人，供明日食。」尊者真迦旃延即時",
    "T01n0026_019:0549c08": "白曰：「願尊者阿那律陀為彼人故，默然受",
    "T01n0026_019:0549c09": "請。我等明日出此闇林，為乞食故，入舍衛",
    "T01n0026_019:0549c10": "國。」尊者阿那律陀為彼人故，默然而受。於",
    "T01n0026_019:0549c11": "是，使人知尊者阿那律陀默然受已，尋復白",
    "T01n0026_019:0549c12": "曰：「仙餘財主白尊者阿那律陀！仙餘財主多",
    "T01n0026_019:0549c13": "事多為，為王眾事斷理臣佐，願尊者阿那",
    "T01n0026_019:0549c14": "律陀為慈愍故，與四人俱，明日早來，至仙",
    "T01n0026_019:0549c15": "餘財主家。」尊者阿那律陀告使人曰：「汝便還",
    "T01n0026_019:0549c16": "去，我自知時。」於是，使人即從坐起，稽首作",
    "T01n0026_019:0549c17": "禮，繞三匝而去。於是，尊者阿那律陀過夜平",
    "T01n0026_019:0549c18": "旦，著衣持鉢，四人共俱，往詣仙餘財主家。",
    "T01n0026_019:0549c19": "爾時，仙餘財主婇女圍遶，住中門下，待尊者",
    "T01n0026_019:0549c20": "阿那律陀。仙餘財主遙見尊者阿那律陀來，",
    "T01n0026_019:0549c21": "見已，叉手向尊者阿那律陀，讚曰：「善來尊者",
    "T01n0026_019:0549c22": "阿那律陀！尊者阿那律陀久不來此。」於是，",
    "T01n0026_019:0549c23": "仙餘財主敬心扶抱尊者阿那律陀，將入家",
    "T01n0026_019:0549c24": "中，為敷好床，請使令坐。尊者阿那律陀即",
    "T01n0026_019:0549c25": "坐其床，仙餘財主稽首尊者阿那律陀足，却",
    "T01n0026_019:0549c26": "坐一面，坐已，白曰：「尊者阿那律陀！欲有所",
    "T01n0026_019:0549c27": "問，唯願見聽。」尊者阿那律陀告曰：「財主！隨",
    "T01n0026_019:0549c28": "汝所問，聞已當思。」仙餘財主便問尊者阿那",
    "T01n0026_019:0549c29": "律陀：「或有沙門、梵志來至我所，語我：『財主！",
    "T01n0026_019:0550a01": "汝當修大心解脫。』尊者阿那律陀！復有沙",
    "T01n0026_019:0550a02": "門、梵志來至我所，語我：『財主！汝當修無",
    "T01n0026_019:0550a03": "量心解脫。』尊者阿那律陀！大心解脫、無量心",
    "T01n0026_019:0550a04": "解脫，此二解脫，為文異義異耶？為一義文",
    "T01n0026_019:0550a05": "異耶？」尊者阿那律陀告曰：「財主！汝前問此",
    "T01n0026_019:0550a06": "事，汝先自答，我當後答。」仙餘財主白曰：「尊",
    "T01n0026_019:0550a07": "者阿那律陀！大心解脫、無量心解脫，此二解",
    "T01n0026_019:0550a08": "脫一義文異，仙餘財主不能答此事。」尊者",
    "T01n0026_019:0550a09": "阿那律陀告曰：「財主！當聽我為汝說大心",
    "T01n0026_019:0550a10": "解脫、無量心解脫。大心解脫者，若有沙門、梵",
    "T01n0026_019:0550a11": "志在無事處，或至樹下空安靜處，依一樹",
    "T01n0026_019:0550a12": "意解大心解脫遍滿成就遊，彼齊限是心解",
    "T01n0026_019:0550a13": "脫不過是。若不依一樹者，當依二三樹，",
    "T01n0026_019:0550a14": "意解大心解脫遍滿成就遊，彼齊限是心解",
    "T01n0026_019:0550a15": "脫不過是。若不依二三樹者，當依一林，",
    "T01n0026_019:0550a16": "若不依一林者，當依二三林，若不依二",
    "T01n0026_019:0550a17": "三林者，當依一村，若不依一村者，當依",
    "T01n0026_019:0550a18": "二三村，若不依二三村者，當依一國，若不",
    "T01n0026_019:0550a19": "依一國者，當依二三國，若不依二三國者，",
    "T01n0026_019:0550a20": "當依此大地乃至大海。意解大心解脫遍滿",
    "T01n0026_019:0550a21": "成就遊，彼齊限是心解脫不過是，是謂大",
    "T01n0026_019:0550a22": "心解脫。「財主！云何無量心解脫？若有沙門、梵",
    "T01n0026_019:0550a23": "志在無事處，或至樹下空安靜處，心與慈",
    "T01n0026_019:0550a24": "俱，遍滿一方成就遊，如是二三四方、四維上",
    "T01n0026_019:0550a25": "下，普周一切，心與慈俱，無結無怨，無恚無諍，",
    "T01n0026_019:0550a26": "極廣甚大，無量善修遍滿一切世間成就",
    "T01n0026_019:0550a27": "遊；如是悲、喜心與捨俱，無結無怨，無恚無諍，",
    "T01n0026_019:0550a28": "極廣甚大，無量善修遍滿一切世間成就遊，",
    "T01n0026_019:0550a29": "是謂無量心解脫。財主！大心解脫，無量心解",
    "T01n0026_019:0550b01": "脫，此二解脫為義異文異，為一義文異耶？」",
    "T01n0026_019:0550b02": "仙餘財主白尊者阿那律陀曰：「如我從尊",
    "T01n0026_019:0550b03": "者聞，則解其義，此二解脫義既異文亦異。」尊",
    "T01n0026_019:0550b04": "者阿那律陀告曰：「財主！有三種天，光天、淨光",
    "T01n0026_019:0550b05": "天、遍淨光天。於中光天者，彼生在一處，不",
    "T01n0026_019:0550b06": "作是念：『此我所有，彼我所有。』但光天隨其所",
    "T01n0026_019:0550b07": "往，即樂彼中。財主！猶如蠅在肉段，不作",
    "T01n0026_019:0550b08": "是念：『此我所有，彼我所有。』但蠅隨肉段去，即",
    "T01n0026_019:0550b09": "樂彼中。如是彼光天不作是念：『此我所有，",
    "T01n0026_019:0550b10": "彼我所有。』但光天隨其所往，即樂彼中。有",
    "T01n0026_019:0550b11": "時光天集在一處，雖身有異而光不異。財",
    "T01n0026_019:0550b12": "主！猶如有人然無量燈，著一室中，彼燈雖",
    "T01n0026_019:0550b13": "異而光不異。如是彼光天集在一處，雖身",
    "T01n0026_019:0550b14": "有異而光不異。有時光天各自散去，彼各",
    "T01n0026_019:0550b15": "散去時，其身既異，光明亦異。財主！猶如有人",
    "T01n0026_019:0550b16": "從一室中出眾多燈，分著諸室，彼燈即異，",
    "T01n0026_019:0550b17": "光明亦異。如是彼光天各自散去，彼各散去",
    "T01n0026_019:0550b18": "時，其身既異，光明亦異。」於是，尊者真迦旃延",
    "T01n0026_019:0550b19": "白曰：「尊者阿那律陀！彼光天生在一處，可",
    "T01n0026_019:0550b20": "知有勝如、妙不妙耶？」尊者阿那律陀答曰：「賢",
    "T01n0026_019:0550b21": "者迦旃延！可說彼光天生在一處，知有",
    "T01n0026_019:0550b22": "勝如、妙與不妙。」尊者真迦旃延復問曰：「尊者",
    "T01n0026_019:0550b23": "阿那律陀！彼光天生在一處，何因何緣知有",
    "T01n0026_019:0550b24": "勝如、妙與不妙耶？」尊者阿那律陀答曰：「賢者",
    "T01n0026_019:0550b25": "迦旃延。若有沙門、梵志在無事處，或至樹",
    "T01n0026_019:0550b26": "下空安靜處，依一樹，意解作光明想成就",
    "T01n0026_019:0550b27": "遊，心作光明想極盛，彼齊限是心解脫不",
    "T01n0026_019:0550b28": "過是。若不依一樹者，或依二三樹，意解作",
    "T01n0026_019:0550b29": "光明想成就遊，心作光明想極盛，彼齊",
    "T01n0026_019:0550c01": "限是心解脫不過是。賢者迦旃延！此二心",
    "T01n0026_019:0550c02": "解脫，何解脫為上、為勝、為妙、為最耶？」尊者",
    "T01n0026_019:0550c03": "真迦旃延答曰：「尊者阿那律陀！若有沙門、",
    "T01n0026_019:0550c04": "梵志不依一樹者，或依二三樹，意解作",
    "T01n0026_019:0550c05": "光明想成就遊，心作光明想極盛，彼齊限",
    "T01n0026_019:0550c06": "是心解脫不過是。尊者阿那律陀！二解脫",
    "T01n0026_019:0550c07": "中，此解脫為上、為勝、為妙、為最。」尊者阿那",
    "T01n0026_019:0550c08": "律陀復問曰：「賢者迦旃延！若不依二三樹",
    "T01n0026_019:0550c09": "者，或依一林，若不依一林者，或依二三",
    "T01n0026_019:0550c10": "林，若不依二三林者，或依一村，若不依",
    "T01n0026_019:0550c11": "一村者，或依二三村，若不依二三村者，或",
    "T01n0026_019:0550c12": "依一國，若不依一國者，或依二三國，若",
    "T01n0026_019:0550c13": "不依二三國者，或依此大地乃至大海。意",
    "T01n0026_019:0550c14": "解作光明想成就遊，心作光明想極盛，彼",
    "T01n0026_019:0550c15": "齊限是心解脫不過是。賢者迦旃延！此二",
    "T01n0026_019:0550c16": "解脫，何解脫為上、為勝、為妙、為最？」尊者真",
    "T01n0026_019:0550c17": "迦旃延答曰：「尊者阿那律陀！若有沙門、梵",
    "T01n0026_019:0550c18": "志不依二三樹者，或依一林，若不依一",
    "T01n0026_019:0550c19": "林者，或依二三林，若不依二三林者，或",
    "T01n0026_019:0550c20": "依一村，若不依一村者，或依二三村，若不",
    "T01n0026_019:0550c21": "依二三村者，或依一國，若不依一國者，或",
    "T01n0026_019:0550c22": "依二三國，若不依二三國者，或依此大地",
    "T01n0026_019:0550c23": "乃至大海。意解作光明想成就遊，心作光",
    "T01n0026_019:0550c24": "明想極盛，彼齊限是心解脫不過是。尊者",
    "T01n0026_019:0550c25": "阿那律陀！二解脫中此解脫為上、為勝、為妙、",
    "T01n0026_019:0550c26": "為最。」尊者阿那律陀告曰：「迦旃延！因是緣",
    "T01n0026_019:0550c27": "是，彼光天生在一處，知有勝如、妙與不妙。",
    "T01n0026_019:0550c28": "所以者何？因人心勝如故，修便有精麤，因",
    "T01n0026_019:0550c29": "修有精麤故，得人則有勝如。賢者迦旃延！",
    "T01n0026_019:0551a01": "世尊亦如是說，人有勝如。」尊者真迦旃延",
    "T01n0026_019:0551a02": "復問曰：「尊者阿那律陀！彼淨光天生在一處，",
    "T01n0026_019:0551a03": "可知有勝如、妙與不妙耶？」尊者阿那律陀",
    "T01n0026_019:0551a04": "答曰：「賢者迦旃延！可說彼淨光天生在一",
    "T01n0026_019:0551a05": "處，知有勝如、妙與不妙。」尊者真迦旃延復",
    "T01n0026_019:0551a06": "問曰：「尊者阿那律陀！彼淨光天生在一處，何",
    "T01n0026_019:0551a07": "因何緣，知有勝如、妙與不妙耶？」尊者阿那律",
    "T01n0026_019:0551a08": "陀答曰：「賢者迦旃延！若有沙門、梵志在無",
    "T01n0026_019:0551a09": "事處，或至樹下空安靜處，意解淨光天遍",
    "T01n0026_019:0551a10": "滿成就遊，彼此定不修、不習、不廣，不極成",
    "T01n0026_019:0551a11": "就。彼於後時，身壞命終，生淨光天中。彼生",
    "T01n0026_019:0551a12": "已，不得極止息，不得極寂靜，亦不得盡",
    "T01n0026_019:0551a13": "壽訖。賢者迦旃延！猶青蓮華，紅、赤、白蓮，水",
    "T01n0026_019:0551a14": "生水長，在水底時，爾時根、莖、葉、華，彼一切水",
    "T01n0026_019:0551a15": "漬水澆，水所潤，無處不漬。賢者迦旃延！若",
    "T01n0026_019:0551a16": "有沙門、梵志在無事處，或至樹下空安靜",
    "T01n0026_019:0551a17": "處，意解淨光天遍滿成就遊，彼此定不修、",
    "T01n0026_019:0551a18": "不習、不廣，不極成就，彼身壞命終，生淨光",
    "T01n0026_019:0551a19": "天中。彼生已，不得極止息，不得極寂靜，",
    "T01n0026_019:0551a20": "亦不得盡壽訖。「賢者迦旃延！復有沙門、梵",
    "T01n0026_019:0551a21": "志意解淨光天遍滿成就遊，彼此定數修、",
    "T01n0026_019:0551a22": "數習、數廣，極成就，彼身壞命終，生淨光天中。",
    "T01n0026_019:0551a23": "彼生已，得極止息，得極寂靜，亦得壽盡訖。",
    "T01n0026_019:0551a24": "賢者迦旃延！猶青蓮華，紅、赤、白蓮，水生水長，",
    "T01n0026_019:0551a25": "出水上住，水所不漬。賢者迦旃延！如是",
    "T01n0026_019:0551a26": "復有沙門、梵志在無事處，或至樹下空安",
    "T01n0026_019:0551a27": "靜處，意解淨光天遍滿成就遊，彼此定數",
    "T01n0026_019:0551a28": "修、數習、數廣，極成就，彼身壞命終，生淨光天",
    "T01n0026_019:0551a29": "中。彼生已，得極止息，得極寂靜，亦得壽盡",
    "T01n0026_019:0551b01": "訖。「賢者迦旃延！因是緣是，彼淨光天生在",
    "T01n0026_019:0551b02": "一處，知有勝如、妙與不妙。所以者何？因人",
    "T01n0026_019:0551b03": "心勝如故，修便有精麤，因修有精麤故，得",
    "T01n0026_019:0551b04": "人則有勝如。賢者迦旃延！世尊亦如是說，",
    "T01n0026_019:0551b05": "人有勝如。」尊者真迦旃延復問曰：「尊者阿",
    "T01n0026_019:0551b06": "那律陀！彼遍淨光天生在一處，可知有勝如、",
    "T01n0026_019:0551b07": "妙與不妙耶？」尊者阿那律陀答曰：「賢者迦旃",
    "T01n0026_019:0551b08": "延！可說彼遍淨光天生在一處，知有勝如、",
    "T01n0026_019:0551b09": "妙與不妙。」尊者真迦旃延復問曰：「尊者阿",
    "T01n0026_019:0551b10": "那律陀！彼遍淨光天生在一處，何因何緣知",
    "T01n0026_019:0551b11": "有勝如、妙與不妙耶？」尊者阿那律陀答曰：",
    "T01n0026_019:0551b12": "「賢者迦旃延！若有沙門、梵志在無事處，",
    "T01n0026_019:0551b13": "或至樹下空安靜處，意解遍淨光天遍滿",
    "T01n0026_019:0551b14": "成就遊。彼不極止睡眠，不善息調悔，彼於",
    "T01n0026_019:0551b15": "後時身壞命終，生遍淨光天中。彼生已，光",
    "T01n0026_019:0551b16": "不極淨。賢者迦旃延！譬如燃燈，因緣油",
    "T01n0026_019:0551b17": "炷，若油有滓，炷復不淨，因是燈光生不明",
    "T01n0026_019:0551b18": "淨。賢者迦旃延！如是若有沙門、梵志在",
    "T01n0026_019:0551b19": "無事處，或至樹下空安靜處，意解遍淨光",
    "T01n0026_019:0551b20": "天遍滿成就遊，彼不極止睡眠，不善息調",
    "T01n0026_019:0551b21": "悔，彼身壞命終，生遍淨光天中。彼生已，光",
    "T01n0026_019:0551b22": "不極淨。「賢者迦旃延！復有沙門、梵志在",
    "T01n0026_019:0551b23": "無事處，或至樹下空安靜處，意解遍淨光",
    "T01n0026_019:0551b24": "天遍滿成就遊。彼極止睡眠，善息調悔，彼",
    "T01n0026_019:0551b25": "身壞命終，生遍淨光天中。彼生已，光極明淨。",
    "T01n0026_019:0551b26": "賢者迦旃延！譬如然燈，因緣油炷，若油",
    "T01n0026_019:0551b27": "無滓，炷復極淨，因是燈光生極明淨。「賢者",
    "T01n0026_019:0551b28": "迦旃延！如是復有沙門、梵志在無事處，或",
    "T01n0026_019:0551b29": "至樹下空安靜處，意解遍淨光天遍滿成就",
    "T01n0026_019:0551c01": "遊。彼極止睡眠，善息調悔，彼身壞命終，生",
    "T01n0026_019:0551c02": "遍淨光天中。彼生已，光極明淨。「賢者迦旃延！",
    "T01n0026_019:0551c03": "因是緣是，彼遍淨光天生在一處，知有勝",
    "T01n0026_019:0551c04": "如、妙與不妙。所以者何？因人心勝如故，修便",
    "T01n0026_019:0551c05": "有精麤，因修有精麤故，得人則有勝如。",
    "T01n0026_019:0551c06": "賢者迦旃延！世尊亦如是說，人有勝如。」",
    "T01n0026_019:0551c07": "於是，尊者真迦旃延歎仙餘財主曰：「善哉！",
    "T01n0026_019:0551c08": "善哉！財主！汝為我等多所饒益。所以者何？",
    "T01n0026_019:0551c09": "初問尊者阿那律陀有勝天，我等未曾從",
    "T01n0026_019:0551c10": "尊者阿那律陀聞如是義，是謂彼天、有彼",
    "T01n0026_019:0551c11": "天、如是彼天。」於是，尊者阿那律陀告曰：「賢",
    "T01n0026_019:0551c12": "者迦旃延！多有彼天，謂此日月如是有大",
    "T01n0026_019:0551c13": "如意足，有大威德，有大福祐，有大威神，以",
    "T01n0026_019:0551c14": "光不及光，彼與我集，共相慰勞，有所論說，",
    "T01n0026_019:0551c15": "有所答對，然我不如是說，是謂彼天、有彼",
    "T01n0026_019:0551c16": "天、如是彼天。」爾時，仙餘財主知彼尊者所",
    "T01n0026_019:0551c17": "說已訖，即從坐起，自行澡水，以極淨美",
    "T01n0026_019:0551c18": "種種豐饒食噉含消，手自斟酌，令得飽滿。食",
    "T01n0026_019:0551c19": "訖舉器，行澡水已，取一小床，別坐聽法。仙",
    "T01n0026_019:0551c20": "餘財主坐已，尊者阿那律陀而為說法，勸發",
    "T01n0026_019:0551c21": "渴仰，成就歡喜，無量方便為彼說法，勸發渴",
    "T01n0026_019:0551c22": "仰，成就歡喜已，從坐起去。尊者阿那律陀",
    "T01n0026_019:0551c23": "所說如是。仙餘財主及諸比丘，聞尊者阿那",
    "T01n0026_019:0551c24": "律陀所說，歡喜奉行。",
    "T01n0026_019:0551c25": "有勝天經第八竟(二千五百九十九字)",
    "T01n0026_019:0551c26": "（八〇）中阿含長壽王品迦絺那經第九(第二",
    "T01n0026_019:0551c27": "小土城誦)",
    "T01n0026_019:0551c28": "我聞如是：一時，佛遊舍衛國，在勝林給孤",
    "T01n0026_019:0551c29": "獨園。爾時，尊者阿那律陀亦在舍衛國，住",
    "T01n0026_019:0552a01": "娑羅邏巖山中。於是，尊者阿那律陀過夜平",
    "T01n0026_019:0552a02": "旦，著衣持鉢，入舍衛乞食。尊者阿難亦復",
    "T01n0026_019:0552a03": "平旦著衣持鉢，入舍衛乞食。尊者阿那律",
    "T01n0026_019:0552a04": "陀見尊者阿難亦行乞食，見已，語曰：「賢者阿",
    "T01n0026_019:0552a05": "難！當知我三衣麤素壞盡。賢者！今可倩諸",
    "T01n0026_019:0552a06": "比丘為我作衣。」尊者阿難為尊者阿那律",
    "T01n0026_019:0552a07": "陀默然許倩。於是，尊者阿難舍衛乞食已，",
    "T01n0026_019:0552a08": "食訖，中後收舉衣鉢，澡洗手足，以尼師",
    "T01n0026_019:0552a09": "檀著於肩上，手執戶鑰，遍詣房房，見諸比",
    "T01n0026_019:0552a10": "丘便語之曰：「諸尊！今往詣娑羅邏巖山中，",
    "T01n0026_019:0552a11": "為尊者阿那律陀作衣。」於是，諸比丘聞尊",
    "T01n0026_019:0552a12": "者阿難語，皆往詣娑羅邏巖山中，為尊者阿",
    "T01n0026_019:0552a13": "那律陀作衣。於是，世尊見尊者阿難手執",
    "T01n0026_019:0552a14": "戶鑰，遍詣房房，見已，問曰：「阿難！汝以何事，",
    "T01n0026_019:0552a15": "手執戶鑰，遍詣房房？」尊者阿難白曰：「世尊！",
    "T01n0026_019:0552a16": "我今倩諸比丘，為尊者阿那律陀作衣。」世",
    "T01n0026_019:0552a17": "尊告曰：「阿難！汝何以故不請如來為阿",
    "T01n0026_019:0552a18": "那律陀比丘作衣？」於是，尊者阿難即叉手",
    "T01n0026_019:0552a19": "向佛，白世尊曰：「唯願世尊往詣娑羅邏巖",
    "T01n0026_019:0552a20": "山中，為尊者阿那律陀作衣。」世尊為尊者",
    "T01n0026_019:0552a21": "阿難默然而許。於是，世尊將尊者阿難，往",
    "T01n0026_019:0552a22": "詣娑羅邏巖山中比丘眾前，敷坐而坐。爾時，",
    "T01n0026_019:0552a23": "娑羅邏巖山中有八百比丘及世尊共集坐，",
    "T01n0026_019:0552a24": "為尊者阿那律陀作衣。彼時，尊者大目揵連",
    "T01n0026_019:0552a25": "亦在眾中。於是，世尊告曰：「目揵連！我能為",
    "T01n0026_019:0552a26": "阿那律陀舒張衣裁，割截連綴而縫合之。」爾",
    "T01n0026_019:0552a27": "時，尊者大目揵連即從座起，偏袒著衣，叉",
    "T01n0026_019:0552a28": "手向佛，白世尊曰：「唯願世尊為賢者阿那",
    "T01n0026_019:0552a29": "律陀舒張衣裁，諸比丘當共割截，連綴縫合。」",
    "T01n0026_019:0552b01": "於是，世尊即為尊者阿那律陀舒張衣裁，諸",
    "T01n0026_019:0552b02": "比丘便共割截，連綴縫合，即彼一日為尊者",
    "T01n0026_019:0552b03": "阿那律陀成三衣訖。爾時，世尊知尊者阿那",
    "T01n0026_019:0552b04": "律陀三衣已成，則便告曰：「阿那律陀！汝為諸",
    "T01n0026_019:0552b05": "比丘說迦絺那法，我今腰痛，欲小自息。」尊者",
    "T01n0026_019:0552b06": "阿那律陀白曰：「唯然。世尊！」於是，世尊四疊優",
    "T01n0026_019:0552b07": "多羅僧以敷床上，襞僧伽梨作枕，右脇而",
    "T01n0026_019:0552b08": "臥，足足相累，作光明想，立正念正智，常作",
    "T01n0026_019:0552b09": "起想。彼時，尊者阿那律陀告諸比丘：「諸賢！我",
    "T01n0026_019:0552b10": "本未出家學道時，厭生老病死、啼哭懊惱、悲",
    "T01n0026_019:0552b11": "泣憂慼，欲斷此大苦聚。諸賢！我厭已而作",
    "T01n0026_019:0552b12": "是觀：『居家至狹，塵勞之處，出家學道，發露曠",
    "T01n0026_019:0552b13": "大。我今在家為鎖所鎖，不得盡形壽修諸",
    "T01n0026_019:0552b14": "梵行，我寧可捨少財物及多財物，捨少親",
    "T01n0026_019:0552b15": "族及多親族，剃除鬚髮，著袈裟衣，至信、捨",
    "T01n0026_019:0552b16": "家、無家、學道。』諸賢！我於後時捨少財物及",
    "T01n0026_019:0552b17": "多財物，捨少親族及多親族，剃除鬚髮，著",
    "T01n0026_019:0552b18": "袈裟衣，至信、捨家、無家、學道。諸賢！我出家學",
    "T01n0026_019:0552b19": "道，捨族姓已，受比丘學，修行禁戒，守護從",
    "T01n0026_019:0552b20": "解脫，又復善攝威儀禮節，見纖介罪，常懷",
    "T01n0026_019:0552b21": "畏怖，受持學戒。「諸賢！我離殺，斷殺，棄捨刀",
    "T01n0026_019:0552b22": "杖，有慚有愧，有慈悲心，饒益一切乃至蜫",
    "T01n0026_019:0552b23": "蟲，我於殺生淨除其心。諸賢！我離不與取，",
    "T01n0026_019:0552b24": "斷不與取，與而後取，樂於與取，常好布施，",
    "T01n0026_019:0552b25": "歡喜無悋，不望其報，我於不與取淨除其",
    "T01n0026_019:0552b26": "心。諸賢！我離非梵行，斷非梵行，勤修梵行，",
    "T01n0026_019:0552b27": "精勤妙行，清淨無穢，離欲斷婬，我於非梵",
    "T01n0026_019:0552b28": "行淨除其心。「諸賢！我離妄言，斷妄言，真諦",
    "T01n0026_019:0552b29": "言，樂真諦，住真諦，不移動，一切可信，不",
    "T01n0026_019:0552c01": "欺世間，我於妄言淨除其心。諸賢！我離兩",
    "T01n0026_019:0552c02": "舌，斷兩舌，行不兩舌，不破壞他，不聞此",
    "T01n0026_019:0552c03": "語彼，欲破壞此，不聞彼語此，欲破壞彼，",
    "T01n0026_019:0552c04": "離者欲合，合者歡喜，不作群黨，不樂群黨，",
    "T01n0026_019:0552c05": "不稱說群黨，我於兩舌淨除其心。諸賢！我",
    "T01n0026_019:0552c06": "離麤言，斷麤言，若有所言，辭氣麤獷，惡聲",
    "T01n0026_019:0552c07": "逆耳，眾所不喜，眾所不愛，使他苦惱，令",
    "T01n0026_019:0552c08": "不得定，斷如是言。若有所說，清和柔潤，順",
    "T01n0026_019:0552c09": "耳入心，可喜可愛，使他安樂，言聲具了，不",
    "T01n0026_019:0552c10": "使人畏，令他得定，說如是言，我於麤言",
    "T01n0026_019:0552c11": "淨除其心。諸賢！我離綺語，斷綺語，時說、真",
    "T01n0026_019:0552c12": "說、法說、義說、止息說、樂止息說，事順時得宜，",
    "T01n0026_019:0552c13": "善教善訶，我於綺語淨除其心。「諸賢！我離",
    "T01n0026_019:0552c14": "治生，斷治生，棄捨稱量及斗斛，不受財貨，",
    "T01n0026_019:0552c15": "不縛束人，不望折斗量，不以小利侵欺",
    "T01n0026_019:0552c16": "於人，我於治生淨除其心。諸賢！我離受寡",
    "T01n0026_019:0552c17": "婦、童女，斷受寡婦、童女，我於受寡婦、童女",
    "T01n0026_019:0552c18": "淨除其心。諸賢！我離受奴婢，斷受奴婢，",
    "T01n0026_019:0552c19": "我於受奴婢淨除其心。諸賢！我離受象、馬、",
    "T01n0026_019:0552c20": "牛、羊，斷受象、馬、牛、羊，我於受象、馬、牛、羊淨",
    "T01n0026_019:0552c21": "除其心。諸賢！我離受雞、猪，斷受雞、猪，我於",
    "T01n0026_019:0552c22": "受雞、猪淨除其心。諸賢！我離受田業、店肆，",
    "T01n0026_019:0552c23": "斷受田業、店肆，我於受田業、店肆淨除其",
    "T01n0026_019:0552c24": "心。諸賢！我離受生稻、麥、豆，斷受生稻、麥、豆，",
    "T01n0026_019:0552c25": "我於受生稻、麥、豆淨除其心。「諸賢！我離酒，",
    "T01n0026_019:0552c26": "斷酒，我於飲酒淨除其心。諸賢！我離高廣",
    "T01n0026_019:0552c27": "大床，斷高廣大床，我於高廣大床淨除其",
    "T01n0026_019:0552c28": "心。諸賢！我離華鬘、瓔珞、塗香、脂粉，斷華鬘、",
    "T01n0026_019:0552c29": "瓔珞、塗香、脂粉，我於花鬘、瓔珞、塗香、脂粉淨",
    "T01n0026_019:0553a01": "除其心。諸賢！我離歌舞、倡妓及往觀聽，斷",
    "T01n0026_019:0553a02": "歌舞、倡妓及往觀聽，我於歌舞、倡妓及往觀",
    "T01n0026_019:0553a03": "聽淨除其心。諸賢！我離受生色像寶，斷",
    "T01n0026_019:0553a04": "受生色像寶，我於受生色像寶淨除其心。",
    "T01n0026_019:0553a05": "諸賢！我離過中食，斷過中食，一食，不夜食，",
    "T01n0026_019:0553a06": "學時食，我於過中食淨除其心。「諸賢！我已",
    "T01n0026_019:0553a07": "成就此聖戒聚，當復學極知足，衣取覆形，",
    "T01n0026_019:0553a08": "食取充軀，隨所遊至，與衣鉢俱，行無顧",
    "T01n0026_019:0553a09": "戀，猶如鷹鳥與兩翅俱，飛翔空中。諸賢！我",
    "T01n0026_019:0553a10": "亦如是，隨所遊至，與衣鉢俱，行無顧戀。諸",
    "T01n0026_019:0553a11": "賢！我已成就此聖戒聚及極知足，當復學",
    "T01n0026_019:0553a12": "守護諸根，常念閉塞，念欲明達，守護念心",
    "T01n0026_019:0553a13": "而得成就，恒起正知。若眼見色，然不受相，",
    "T01n0026_019:0553a14": "亦不味色，謂忿諍故。守護眼根，心中不生",
    "T01n0026_019:0553a15": "貪伺、憂慼、惡不善法，趣向彼故，守護眼根。",
    "T01n0026_019:0553a16": "如是耳、鼻、舌、身，若意知法，然不受相，亦不",
    "T01n0026_019:0553a17": "味法，謂忿諍故。守護意根，心中不生貪伺、",
    "T01n0026_019:0553a18": "憂慼、惡不善法，趣向彼故，守護意根。「諸賢！",
    "T01n0026_019:0553a19": "我已成就此聖戒聚及極知足，守護諸根，",
    "T01n0026_019:0553a20": "當復學正知出入，善觀分別，屈申低仰，儀容",
    "T01n0026_019:0553a21": "庠序，善著僧伽梨及諸衣鉢，行住坐臥，眠",
    "T01n0026_019:0553a22": "寤語默，皆正知之。諸賢！我已成就此聖戒聚",
    "T01n0026_019:0553a23": "及極知足，守護諸根，正知出入，當復學獨",
    "T01n0026_019:0553a24": "住遠離，在無事處，或至樹下空安靜處、山巖",
    "T01n0026_019:0553a25": "石室、露地蘘[卄/積]，或至林中，或在塚間。諸賢！",
    "T01n0026_019:0553a26": "我已在無事處，或至樹下空安靜處，敷尼師",
    "T01n0026_019:0553a27": "檀，結加趺坐，正身正願，反念不向，斷除貪",
    "T01n0026_019:0553a28": "伺。心無有諍，見他財物、諸生活具，不起貪",
    "T01n0026_019:0553a29": "伺，欲令我得，我於貪伺淨除其心。如是嗔",
    "T01n0026_019:0553b01": "恚、睡眠、調悔、斷疑、度惑，於諸善法無有猶",
    "T01n0026_019:0553b02": "豫，我於疑惑淨除其心。諸賢！我已斷此五",
    "T01n0026_019:0553b03": "蓋、心穢、慧羸，離欲、離惡不善之法，至得第",
    "T01n0026_019:0553b04": "四禪成就遊。「諸賢！我已得如是定心清淨，",
    "T01n0026_019:0553b05": "無穢無煩，柔軟善住，得不動心，學如意足智",
    "T01n0026_019:0553b06": "通作證。諸賢！我得無量如意足，謂分一為",
    "T01n0026_019:0553b07": "眾，合眾為一，一則住一，有知有見，不礙石",
    "T01n0026_019:0553b08": "壁，猶如行空；沒地如水，履水如地，結加",
    "T01n0026_019:0553b09": "趺坐，上昇虛空，猶如鳥翔。今此日月有大",
    "T01n0026_019:0553b10": "如意足，有大威德，有大福祐，有大威神，以",
    "T01n0026_019:0553b11": "手捫摸身至梵天。諸賢！我已得如是定心",
    "T01n0026_019:0553b12": "清淨，無穢無煩，柔軟善住，得不動心，學天耳",
    "T01n0026_019:0553b13": "智通作證。諸賢！我以天耳聞人、非人音聲，",
    "T01n0026_019:0553b14": "近遠、妙與不妙。「諸賢！我已得如是定心清",
    "T01n0026_019:0553b15": "淨，無穢無煩，柔軟善住，得不動心，學他心",
    "T01n0026_019:0553b16": "智通作證。諸賢！我為他眾生所念、所思、所為、",
    "T01n0026_019:0553b17": "所行，以他心智知他心如真，有欲心知",
    "T01n0026_019:0553b18": "有欲心如真，無欲心知無欲心如真，有",
    "T01n0026_019:0553b19": "恚無恚、有癡無癡、有穢無穢、合散、高下、小大、",
    "T01n0026_019:0553b20": "修不修、定不定，不解脫心知不解脫心如真，",
    "T01n0026_019:0553b21": "解脫心知解脫心如真。「諸賢！我已得如是",
    "T01n0026_019:0553b22": "定心清淨，無穢無煩，柔軟善住，得不動心",
    "T01n0026_019:0553b23": "學憶宿命智通作證。諸賢！有行有相貌，憶",
    "T01n0026_019:0553b24": "本無量昔所經歷，謂一生、二生、百生、千生、成",
    "T01n0026_019:0553b25": "劫、敗劫、無量成敗劫，彼眾生名某，彼昔更歷，我",
    "T01n0026_019:0553b26": "曾生彼，如是姓、如是字、如是生、如是飲食、",
    "T01n0026_019:0553b27": "如是受苦樂、如是長壽、如是久住、如是壽",
    "T01n0026_019:0553b28": "命訖，此死生彼，彼死生此，我生在此，如是",
    "T01n0026_019:0553b29": "姓、如是字、如是生、如是飲食、如是受苦樂、",
    "T01n0026_019:0553c01": "如是長壽、如是久住、如是壽命訖。「諸賢！我",
    "T01n0026_019:0553c02": "已得如是定心清淨，無穢無煩，柔軟善住，得",
    "T01n0026_019:0553c03": "不動心，學生死智通作證。諸賢！我以清淨",
    "T01n0026_019:0553c04": "天眼出過於人，見此眾生死時生時，好色惡",
    "T01n0026_019:0553c05": "色，妙與不妙，往來善處及不善處，隨此眾生",
    "T01n0026_019:0553c06": "之所作業見其如真。若此眾生成就身惡行，",
    "T01n0026_019:0553c07": "口、意惡行，誹謗聖人，邪見，成就邪見業，彼",
    "T01n0026_019:0553c08": "因緣此，身壞命終，必至惡處，生地獄中。若",
    "T01n0026_019:0553c09": "此眾生成就身妙行，口、意妙行，不誹謗聖",
    "T01n0026_019:0553c10": "人，正見、成就正見業，彼因緣此，身壞命終，",
    "T01n0026_019:0553c11": "必昇善處，上生天中。「諸賢！我已得如是定",
    "T01n0026_019:0553c12": "心清淨，無穢無煩，柔軟善住，得不動心，學",
    "T01n0026_019:0553c13": "漏盡智通作證。諸賢！我知此苦如真，知此",
    "T01n0026_019:0553c14": "苦習、知此苦滅、知此苦滅道如真，知此",
    "T01n0026_019:0553c15": "漏、知此漏習、知此漏滅、知此漏滅道如",
    "T01n0026_019:0553c16": "真。彼如是知、如是見，欲漏心解脫，有漏、無明",
    "T01n0026_019:0553c17": "漏心解脫，解脫已，便知解脫，生已盡，梵行已",
    "T01n0026_019:0553c18": "立，所作已辦，不更受有，知如真。「諸賢！若有",
    "T01n0026_019:0553c19": "比丘犯戒、破戒、缺戒、穿戒、穢戒、黑戒者，欲依",
    "T01n0026_019:0553c20": "戒立戒，以戒為梯，昇無上慧堂正法閣者，",
    "T01n0026_019:0553c21": "終無是處。諸賢！猶去村不遠，有樓觀堂閣，",
    "T01n0026_019:0553c22": "其中安梯或施十隥，或十二隥，若有人",
    "T01n0026_019:0553c23": "來，求願欲得昇彼堂閣，若不登此梯第一",
    "T01n0026_019:0553c24": "隥上，欲登第二隥者，終無是處；若不登",
    "T01n0026_019:0553c25": "第二隥，欲登第三、四，至昇堂閣者，終無",
    "T01n0026_019:0553c26": "是處。諸賢！如是若有比丘犯戒、破戒、缺戒、",
    "T01n0026_019:0553c27": "穿戒、穢戒、黑戒者，欲依戒立戒，以戒為梯，",
    "T01n0026_019:0553c28": "昇無上慧堂正法閣者，終無是處。「諸賢！若",
    "T01n0026_019:0553c29": "有比丘不犯戒、破戒、缺戒、穿戒、穢戒、黑戒",
    "T01n0026_019:0554a01": "者，欲依戒立戒，以戒為梯，昇無上慧堂正",
    "T01n0026_019:0554a02": "法閣者，必有是處。諸賢！猶去村不遠，有樓",
    "T01n0026_019:0554a03": "觀堂閣，其中安梯或施十隥，或十二隥，",
    "T01n0026_019:0554a04": "若有人來，求願欲得昇彼堂閣，若登此梯",
    "T01n0026_019:0554a05": "第一隥上，欲登第二隥者，必有是處；若",
    "T01n0026_019:0554a06": "登第二隥，欲登第三、四，至昇堂閣者，必",
    "T01n0026_019:0554a07": "有是處。諸賢！如是若有比丘不犯戒、破戒、",
    "T01n0026_019:0554a08": "缺戒、穿戒、穢戒、黑戒者，欲依戒立戒，以戒",
    "T01n0026_019:0554a09": "為梯，昇無上慧堂正法閣者，必有是處。「諸",
    "T01n0026_019:0554a10": "賢！我依戒立戒，以戒為梯，昇無上慧堂正",
    "T01n0026_019:0554a11": "法之閣，以小方便觀千世界。諸賢！猶有目",
    "T01n0026_019:0554a12": "人住高樓上，以小方便觀下露地，見千土",
    "T01n0026_019:0554a13": "塹。諸賢！我亦如是，依戒立戒，以戒為梯，",
    "T01n0026_019:0554a14": "昇無上慧堂正法之閣，以小方便觀千世",
    "T01n0026_019:0554a15": "界。諸賢！若王大象，或有七寶，或復減八，以",
    "T01n0026_019:0554a16": "多羅葉覆之，如我覆藏於此六通。「諸賢！若",
    "T01n0026_019:0554a17": "於我如意足智通作證有疑惑者，彼應問",
    "T01n0026_019:0554a18": "我，我當答之。諸賢！若於我天耳智通作證",
    "T01n0026_019:0554a19": "有疑惑者，彼應問我，我當答之。諸賢！若",
    "T01n0026_019:0554a20": "於我他心智通作證有疑惑者，彼應問我，",
    "T01n0026_019:0554a21": "我當答之。諸賢！若於我宿命智通作證有",
    "T01n0026_019:0554a22": "疑惑者，彼應問我，我當答之。諸賢！若於我",
    "T01n0026_019:0554a23": "生死智通作證有疑惑者，彼應問我，我當",
    "T01n0026_019:0554a24": "答之。諸賢！若於我漏盡智通作證有疑惑",
    "T01n0026_019:0554a25": "者，彼應問我，我當答之。」於是，尊者阿難白",
    "T01n0026_019:0554a26": "曰：「尊者阿那律陀！今娑羅邏巖山集坐八",
    "T01n0026_019:0554a27": "百比丘及世尊在中，為尊者阿那律陀作",
    "T01n0026_019:0554a28": "衣，若於尊者阿那律陀如意足智通作證有",
    "T01n0026_019:0554a29": "疑惑者，彼當問之，尊者阿那律陀答。若於",
    "T01n0026_019:0554b01": "尊者阿那律陀天耳智通作證有疑惑者，彼",
    "T01n0026_019:0554b02": "當問之，尊者阿那律陀答。若於尊者阿那",
    "T01n0026_019:0554b03": "律陀他心智通作證有疑惑者，彼當問之，",
    "T01n0026_019:0554b04": "尊者阿那律陀答。若於尊者阿那律陀宿命",
    "T01n0026_019:0554b05": "智通作證有疑惑者，彼當問之，尊者阿那",
    "T01n0026_019:0554b06": "律陀答。若於尊者阿那律陀生死智通作證",
    "T01n0026_019:0554b07": "有疑惑者，彼當問之，尊者阿那律陀答。若",
    "T01n0026_019:0554b08": "於尊者阿那律陀漏盡智通作證有疑惑",
    "T01n0026_019:0554b09": "者，彼當問之，尊者阿那律陀答。但我等長",
    "T01n0026_019:0554b10": "夜以心識尊者阿那律陀心，如尊者阿那律",
    "T01n0026_019:0554b11": "陀，有大如意足，有大威德，有大福祐，有大",
    "T01n0026_019:0554b12": "威神。」於是，世尊所患已差而得安隱，即時",
    "T01n0026_019:0554b13": "便起，結加趺坐。世尊坐已，歎尊者阿那律",
    "T01n0026_019:0554b14": "陀曰：「善哉！善哉！阿那律陀！極善。阿那律陀！謂",
    "T01n0026_019:0554b15": "汝為諸比丘說迦絺那法。阿那律陀！汝復為",
    "T01n0026_019:0554b16": "諸比丘說迦絺那法。阿那律陀！汝為諸比",
    "T01n0026_019:0554b17": "丘數數說迦絺那法。」於是，世尊告諸比丘：",
    "T01n0026_019:0554b18": "「比丘！汝等受迦絺那法，誦習迦絺那法，善",
    "T01n0026_019:0554b19": "持迦絺那法。所以者何？迦絺那法與法相應，",
    "T01n0026_019:0554b20": "為梵行本，致通致覺，亦致涅槃。若族姓子",
    "T01n0026_019:0554b21": "剃除鬚髮，著袈裟衣，至信、捨家、無家、學道者，",
    "T01n0026_019:0554b22": "應當至心受迦絺那法，善受善持迦絺那",
    "T01n0026_019:0554b23": "法。所以者何？我不見過去時諸比丘作如",
    "T01n0026_019:0554b24": "是衣，如阿那律陀比丘；不見未來、現在諸",
    "T01n0026_019:0554b25": "比丘作如是衣，如阿那律陀比丘。所以者",
    "T01n0026_019:0554b26": "何？謂今娑羅邏巖山集坐八百比丘及世尊",
    "T01n0026_019:0554b27": "在中，為阿那律陀比丘作衣，如是阿那律",
    "T01n0026_019:0554b28": "陀比丘，有大如意足，有大威德，有大福祐，",
    "T01n0026_019:0554b29": "有大威神。」佛說如是。尊者阿那律陀及諸",
    "T01n0026_019:0554c01": "比丘，聞佛所說，歡喜奉行。",
    "T01n0026_019:0554c02": "迦絺那經第九竟(三千七百八十字)",
    "T01n0026_019:0554c03": "中阿含經卷第十九(一萬四百六十九字)(第二小土城誦)"
}